asistle oynadı. Sonrasında Liga ACB takımlarından Bilbao Basket'le anlaşmaya vardı ve 2012'de Split'e kiralandı. Ancak FIBA kuralları gereğince İspanya ekibi Saric'i kadrosuna katabilmek için 550.000 euro değerinde bir bedel ödemek zorunda kalınca bu transfer gerçekleşmedi. Bunun üzerine Split takımında antrenmana çıktı ancak forma giymedi. 2012'nin Kasım'ında Hırvatistan'ın Cibona takımıyla dört yıllık anlaşmaya vardı. 2012'de FIBA Avrupa Yılın Genç Oyuncusu ödülüne aday oldu ancak oylamayı Jonas Valanciunas'ın arkasında ikinci sırada tamamladı. İlk olarak 4 Nisan 2013'te 2013 NBA Draftı'na katılacağını açıkladı ancak bu açıklamasının iki gün sonrasında drafta katılmayacağını ve en az bir yıl daha Cibona'da oynayacağını açıkladı. Ancak 14 Nisan 2013'te drafta resmen katıldı. Nihayetinde Avrupa'da bir yıl daha kalarak tecrübe kazanmak isteği sonucunda drafttan kesin olarak çekildi. 2013'te Hırvatistan Ulusal Kupası ve Hırvatistan Ligi Şampiyonluğu'nu kazandı ve Hırvatistan Ligi finalinin MVP'si oldu. 2014 Şubat'ında 2013 FIBA Avrupa Yılın Genç Oyuncusu ödülünün sahibi oldu.2014'ün Nisan ayında normal sezonda gösterdiği 16.7 sayı 9.7 ribaund ve 3.2 asist ortalamalarının ardından Adriyatik Ligi'nin MVP'si seçildi. Ligin final four'unda Cibona şampiyonluğu kazandı ve Saric finalin MVP'si oldu. 24 Haziran 2014'te Türkiye Basketbol Ligi takımlarından Anadolu Efes ile 2+1 süreli kontrat imzaladı. Cibona bu transfer karşılığında Anadolu Efes'ten Saric'in sözleşmesinin fesih bedeli olan 1.2 milyon dolarlık transfer bedeli aldı. Saric anlaşmayı 12. sıradan Orlando Magic tarafından seçildiği 2014 NBA Draftı'ndan önce imzaladı. Saric'in hakları draft gecesi yapılan takasla Philadelphia 76ers'a geçti. Saric draft sonrasında en az bir yıl daha Avrupa'da kalacağını ancak sonunda ]]NBA]]'de oynayacağının sözünü verdi. 2014-15 sezonunun başlangıcında Saric'in babaı Anadolu Efes koçu Dušan Ivković'i Türkiye Basketbol Ligi'nin açılış karşılaşmasında Saric'i kadroya almaması nedeniyle eleştirdi ve koşulların iyileşmemesi durumunda kontratı iptal etme olasılığıyla Anadolu Efes'i açıkça tehdit etti. Saric, 2014-15 Euroleague sezonunda Kasım ayında oynadığı dört karşılaşmada 15.5 sayı 7.8 ribaund ortalamaları tutturarak Euroleague Ayın MVP'si ödülünü aldı ve EuroLeague tarihinde bu ödülü alan en genç oyuncu oldu. 2015'in Ocak ayında 2014 FIBA Avrupa Yılın Genç Oyuncusu ödülünü ikinci kez üst üste kazandı. Saric 2010 FIBA U-16 Şampiyonası'nın En Değerli Oyuncusu seçildi. Saric 24.3 sayı 11.5 ribaund ve 5.8 asist ortalamasıyla bitirdiği turnuvada bu ödülü oy birliğiyle kazandı. Final maçında 30 sayı 11 ribaund ve 11 asistle oynayarak triple double yaparak Ricky Rubio'nun (2006 yılı) ardından başaran ikinci oyuncu oldu. Saric ayrıca 2011 FIBA U-19 Dünya Şampiyonası'nda 17 yaşında olmasına karşın 18.1 sayı ve 10.1 ribaund ortalamaları yakaladı. 2012 FIBA U-18 Şampiyonası'nda Hırvatistan formasıyla altın madalya kazandı. Turnuvayı 25.6 sayı ortalamasıyla sayı kralı olarak noktalarken 10.1 ribaund ortalamasıyla da bu alanda ikinci sırayı aldı. Final karşılaşmasında ürettiği 39 sayıyla takımına şampiyonluğu kazandırdı ve oy birliğiyle turnuvanın MVP'si seçildi. Damjan RudeÅ¾ Damjan Rudež (17 Nisan 1986, Zagreb, Hırvatistan) Şu anda Liga ACB takımlarından Basket Zaragoza 2002'nin formasını giyen profesyonel Hırvat basketbolcu. Resmi boy uzunluğu 2.08 olan oyuncu Uzun forvet ve Kısa forvet pozisyonlarında oynamaktadır. Yelken ayakkabısı Yelken ayakkabısı (güverte ayakkabısı olarak da bilinir) genellikle keten ya da deriden yapılan ve iz bırakmayan kauçuk tabana sahip, tekne üzerinde kullanılan ayakkabılardır. Ayakkabı tabanının oluk şekli, ıslak güverte zemininde tutuş sağlaması için açılan yarıklardan oluşur. Yağ ile işlenen deri kısım su geçirgenliğini engellemek için tasarlanmıştır ve ayakkabının dikişleri yüksek dayanıklılığa sahiptir. Yelken ayakkabıları geleneksel olarak çorapsız giyilir. Günümüzün yelken ayakkabıları, Paul Sperry tarafından 1935 yılında, köpeğinin buz üzerinde kaymadan koşmasını farketmesiyle bulundu. Paul Sperry yelkencilik için mükkemel ayakkabılar yapma fikrinde esinlenerek, bıçak yardımıyla ayakkabısının tabanına oluklar açmıştır. Bu da Sperry Top-Siders isimli şirketi kurmasına ilham vermiştir. Sperry Top-Siders, Sebago ve Timberland gibi birçok markanın yanında, hala popüler bir yelken ayakkabısı markasıdır. Yelken ayakkabıları isminden de anlaşılacağı gibi denizciler tarafından kullanılır, ancak 1980'lerden itibaren Amerika, Arjantin, Çin, Fransa, Portekiz, İspanya ve İngiltere gibi ülkelerde moda olmuştur. Bazı yelken ayakkabılarının iz bırakmayan geleneksel beyaz tabanları vardır, bununla birlikte diğer birçoğunun da iz bırakmayan siyah tabanları bulunur. Bu ayakkabıların genelde moc toe (makosen gibi) tarzı yapıları vardır. Reklam ajansÄ± Reklam ajansı, müşterileri için, reklam oluşturma, planlama ve yönetimine odaklanan ve bazen promosyonun farklı türleriyle de ilgilenen, hizmet bazlı bir işletmedir. Reklam ajansı müşterisinden bağımsızdır ve müşterisinin ürün ve hizmetlerinin satışını dışarıdan bir bakış açısıyla ele alır. Bir ajans, aynı zamanda müşterilerinin genel pazarlama ve marka stratejilerini ve satış promosyonlarını ele alabilir. Reklam ajanslarının müşterileri genellikle işletmeler, kuruluşlar, dernekler ve devlet daireleridir. Ajanslar, bir kampanyayı destekleyecek olan televizyon reklamlarını ve radyo reklamlarını hazırlamaları için tutulabilir. Dijital ajanslar, kendilerini diğer reklam ajanslarından, web tasarımı / geliştirmesi, arama motoru pazarlaması, internet reklamları / pazarlaması veya e-işletme / e-ticaret danışmanlığı hizmetleriyle farklılaştırabilirler. Resmi kayıtlara göre, bilinen en eski reklam şirketi, 1786 yılında, Londra'da faaliyete geçti. Şirketin sahibi William Tayler, özellikle yerel basında birçok ilan yayınlattı. İlk ilan metinleri, genellikle "duyuru" biçimindeydi. 1809 yılından itibaren reklam ajansları, metinlerde vurucu sloganlara yöneldiler. Bu akımı ilk başlatan metin yazarı ise James White'ın reklam ajansında çalışan Charles Lamb oldu. Lamb' in yazdığı ilk orijinal reklam metninde, bir eşya piyangosunun tanıtımı yapılıyordu. 1880'lerden itibaren gazete ilanlarında, biçim olarak da yaratıcı zekânın ürünleri sergilenmeye başlandı. 1889'da İngiltere'de Thomas Smith, kurduğu reklam ajansını "Yaratıcı metin ve mizanpaj kuruluşu" olarak tanımlıyordu. Amerika'da J. Ayer tarafından kurulan reklam ajansı, ilk metin yazarını 1892, ilk grafikeri ise 1898 yılında kadrosuna aldı. Laços de Família Laços de Família, 2000 yılında Rede Globo yayınlanan bir Brezilyalı telenovela olduğunu. Ayhan Sakallıoğlu Ayhan Reyhan Sakallıoğlu, (d. 1931, Adapazarı) - (ö. 17 Ağustos 1999), Türk siyasetçi. İstanbul Üniversitesi Hukuk Fakültesi mezunudur. Hukuk Müşavirliği, Serbest Avukatlık, Adapazarı Belediye Meclis Üyeliği, Serbest Ticaret, Hür Demokrat Parti Kurucu Üyeliği, TBMM XVII. ve XVIII. Dönem Sakarya Milletvekilliği yapmıştır. Evli ve üç çocuk babasıdır. Mustafa Kılıçaslan Mustafa Kılıçaslan, (d. 1949, Kozluk, Kocaali, Sakarya), Türk siyasetçi. İstanbul Eczacılık Yüksekokulu mezunudur. Serbest Eczacılık, TBMM XVII. ve XIX. Dönem Sakarya Milletvekilliği yapmıştır. Evli ve iki çocuk babasıdır. 2007 Eurovision Şarkı Yarışması'nda Polonya Polonya, Finlandiya'nın Helsinki şehrinde gerçekleştirilen 2007 Eurovision Şarkı Yarışması'na katılımını onaylamıştır. Polonya'nın şarkı ve temsilcisi, ülkenin kamusal yayın kuruluşu Telewizja Polska (TVP) tarafından "Piosenka dla Europy" adlı Ulusal Final yöntemiyle belirlenmiştir. Ulusal Finalin kazananı "Time To Party" adlı şarkısıyla The Jet Set olmuştur. 2006 Eurovision Şarkı Yarışması'nda Polonya Polonya, Yunanistan'ın Helsinki şehrinde gerçekleştirilen 2006 Eurovision Şarkı Yarışması'na katılımını onaylamıştır. Polonya'nın şarkı ve temsilcisi, ülkenin kamusal yayın kuruluşu Telewizja Polska (TVP) tarafından "Piosenka dla Europy" adlı Ulusal Final yöntemiyle belirlenmiştir. Ulusal Finalin kazananı "Follow My Heart" adlı şarkısıyla Ich Troje & Real McCoy olmuştur. 2005 Eurovision Şarkı Yarışması'nda Polonya Polonya, Ukrayna'nın başkenti Kiev'de gerçekleştirilen 2005 Eurovision Şarkı Yarışması'na katılımını onaylamıştır. Polonya'nın şarkı ve temsilcisi, ülkenin kamusal yayın kuruluşu Telewizja Polska (TVP) tarafından Görevlendirme yöntemiyle belirlenmiştir. Polonya'yı "Czarna dziewczyna" adlı şarkısıyla Ivan & Delfin ikilisi temsil etmiştir. TVP, 2005 Eurovision Şarkı Yarışması'nda temsil edecek kişiyi Görevlendirme yöntemiyle seçeceğini açıklamıştır. TVP Ukrayna'nın başkenti Kiev'de yapılan 2005 Eurovision Şarkı Yarışması'nda Polonya'yı Ivan & Delfin ikilisinin seslendirdiği "Czarna dziewczyna" adlı şarkı ile temsil edeceklerini açıklamıştır. 1961 Eurovision Şarkı Yarışması'nda İtalya İtalya, Fransa'nın Cannes şehrinde gerçekleştirilen 1961 Eurovision Şarkı Yarışması'na katılımını onaylamıştır. İtalya'nın şarkısı, ülkenin kamusal yayın kuruluşu Radiotelevisione italiana (RAI) tarafından gerçekleştirilen Sanremo Müzik Festivali doğrultusunda Betty Curtis tarafından seslendirilen "Al di là" olarak belirlenmiştir. İtalya, Birleşik Krallık'ın ardından son sırada sahneye çıkmıştır. Gecede Belçika ve Danimarka'dan en yüksek puanı almıştır. 1960 Eurovision Şarkı Yarışması'nda İtalya İtalya, Birleşik Krallık'ın Londra şehrinde gerçekleştirilen 1960 Eurovision Şarkı Yarışması'na katılımını onaylamıştır. İtalya'nın şarkısı, ülkenin kamusal yayın kuruluşu Radiotelevisione italiana (RAI) tarafından gerçekleştirilen Sanremo Müzik Festivali doğrultusunda Renato Rascel tarafından seslendirilen "Romantica" olarak belirlenmiştir. İtalya, Almanya'dan sonra, Fransa'dan sonra 12. sırada sahneye çıkmıştır. Salih Turgay Salih Turgay, (d. 1896, Bosna) - (ö. 8 Ağustos 1962), Türk siyasetçi. Darülfünun Kimya Bölümü ve Levâzım Mektebi mezunudur. Harbiye Nezareti Levâzımâtı Umûmîye Dairesi 3. Şube çalısanlığı, Levâzım Zabit Vekilliği, Viyana, Berlin ve Ukrayna Satın Alma Komisyonları Üyeliği, Bakırköy Barut Fabrikası Başkimyagerliği ve İşletme Müdürlüğü, Askerî Fabrikalar Merkez Kimyahanesi Başkimyagerliği, Millî Müdâfaa Vekâleti Barut Tesellüm Komisyonları Teknik Sorumluluğu, Harp Gazları laboratuvarı Kimyagerliği, Kimya Mühendisliği, TBMM V. ve VI. Dönem Kayseri Milletvekilliği yapmıştır. Hasan Ferit Perker Hasan Ferit Perker, (d. 1890, İncesu) - (ö. 9 Şubat 1983), Türk siyasetçi. İstanbul Hukuk Mektebi mezunudur. Avukatlık, Karadeniz Boğazı Müstahkem Mevkii Hukuk Müşavirliği, İstanbul Barosu Heyeti Üyeliği, Adliye Vekâleti Dava Vekilliği, Şark Demiryolları Hukuk Müşavirliği, TBMM III. ve V. Dönem Kayseri Milletvekilliği, Baro Genel Kurulu İnzibat Meclisi Üyeliği yapmıştır. Evli ve iki çocuk babasıdır. Frank (Amy Winehouse albümü) Frank, İngiliz sanatçı Amy Winehouse'un ilk stüdyo albümüdür. Island Records tarafından 20 Ekim 2003 tarihinde yayımlanan albümün kayıtları 2002-2003 yılları arasında Winehouse, Salaam Remi, Commissioner Gordon, Jimmy Hogarth ve Matt Rowe prodüktörlüğünde gerçekleşti. Albümün adı sanatçının sözlerinin içtenliğinin yanında, Winehouse'un etkilendiği sanatçılardan Frank Sinatra'ya göndermede bulunmaktadır. "Frank", müzik eleştirmenlerinden genelde olumlu yorumlar aldı ve Ivor Novello Ödülü dahil olmak üzere birçok ödül kazandı. Albüm Birleşik Krallık'ta 981 binden fazla kopya sattı ve İngiliz Fonogram Endüstrisi tarafından üç platin plak ile ödüllendirildi. Back to Black Back to Black, İngiliz sanatçı Amy Winehouse'un ikinci stüdyo albümüdür. Island Records tarafından 27 Ekim 2006 tarihinde yayımlanan albüm, sanatçının hayattayken çıkan son albümü oldu. Albümden "Rehab", "You Know I'm No Good", "Back to Black", "Tears Dry on Their Own" ve "Love Is a Losing Game" adlı single'lar piyasaya çıktı. "Back to Black" eleştirmenlerden tam not aldı. Salaam Remi ve Mark Ronson'ın prodüksiyonlarıyla, Winehouse'un şarkı sözleri ve duygusal tarzı övgüler topladı. 50. Grammy Ödül Töreni'nde En İyi Pop Vokal Albümü ödülünü kazanan "Back to Black", aynı zamanda Yılın Albümü ödülüne aday gösterildi. Törende dört ödül daha kazanan sanatçı, bir gecede en çok sayıda ödül kazanan ikinci beş kadın sanatçıdan biri oldu. 2007'de En İyi İngiliz Albümü dalında BRIT Ödülü'ne aday gösterilirken, aynı yıl Merkür Ödülü için finale kaldı. Aralık 2011'de "Back to Black", Birleşik Krallık'ta 3.5 milyonluk satış adedine ulaşarak Birleşik Krallık'ta 21. yüzyılın en çok satan ikinci albümü oldu. Haziran 2012 itibarıyla dünya çapında satış rakamı 20 milyonu aştı. "Back to Black"in delüks basımı 5 Kasım 2007'de İngiltere'de piyasaya çıktı. Bu versiyondaki bonus diskte B yüzü parçalar ve konser kayıtlarının yanı sıra, "Valerie" adlı bir ekstra parça da yer aldı. Aynı gün satışa çıkan "I Told You I Was Trouble: Live in London" adlı DVD'de Winehouse'un Londra'daki O2 Shepherds Bush Empire'da gerçekleştirdiği bir konserin kaydı ile 50 dakikalık bir belgesele yer verildi. 2013-14 Serie A 2013-14 Serie A (sponsoruyla beraber bilinen adıyla Serie A TIM) İtalya'nın en üst düzey futbol liginin 112. sezonu. Önceki yıllarda olduğu gibi Nike tarafından sezon boyunca yeni bir Nike Incyte model top kullanılmıştır. Ligde 17'si 2012-13 sezonundan ve üçü 2012-13 Serie B'den olmak üzere 20 takım bulunmaktadır. Palermo, Pescara ve Siena lig düşmüştür. Onların yerine Serie B şampiyonu Sassuolo, ikincisi Hellas Verona ve play-off kazananı Livorno yükselmiştir. Hellas Verona 11 yıllık bir aradan sonra Serie A'ya dönmüştür. Livorno 4 sezon sonra ilk kez, Sassuolo tarihinde ilk kez Serie A'dadır. Lig tarihinde ilk kez beş farklı şehrin yerel derbisi bir arada olmuştur: Milano (Internazionale ve Milan), Torino (Juventus ve Torino), Roma (Lazio ve Roma), Cenova (Genoa ve Sampdoria) ve Verona (Chievo ve Hellas Verona). Cagliari, Stadio Sant'Elia yenileme çalışmalarında olduğu için maçlarını Stadio Friuli'nin yenileme çalışmaları bitmediği için bazı maçlarını Trieste'deki Stadio Nereo Rocco'da oynamaktadır. 1959 Eurovision Şarkı Yarışması'nda İtalya İtalya, Fransa'nın Cannes şehrinde gerçekleştirilen 1959 Eurovision Şarkı Yarışması'na katılımını onaylamıştır. İtalya'nın şarkısı, ülkenin kamusal yayın kuruluşu Radiotelevisione italiana (RAI) tarafından gerçekleştirilen Sanremo Müzik Festivali doğrultusunda Domenico Modugno tarafından seslendirilen "Piove (Ciao, ciao bambina)" olarak belirlenmiştir. İtalya, Danimarka'dan sonra, Monako'dan önce 3. sırada sahneye çıkmıştır. 1958 Eurovision Şarkı Yarışması'nda İtalya İtalya, Hollanda'nın Hilversum şehrinde gerçekleştirilen 1958 Eurovision Şarkı Yarışması'na katılımını onaylamıştır. İtalya'nın şarkısı, ülkenin kamusal yayın kuruluşu Radiotelevisione italiana (RAI) tarafından gerçekleştirilen Sanremo Müzik Festivali doğrultusunda Domenico Modugno tarafından seslendirilen "Nel blu dipinto di blu" olarak belirlenmiştir. İtalya, ilk sırada, ev sahibi Hollanda'dan önce 1. sırada sahneye çıkmıştır. 1957 Eurovision Şarkı Yarışması'nda İtalya İtalya, Almanya'nın Frankfurt şehrinde gerçekleştirilen 1957 Eurovision Şarkı Yarışması'na katılımını onaylamıştır. İtalya'nın şarkısı, ülkenin kamusal yayın kuruluşu Radiotelevisione italiana (RAI) tarafından gerçekleştirilen Sanremo Müzik Festivali doğrultusunda Nunzio Gallo tarafından seslendirilen "Corde della mia chitarra" olarak belirlenmiştir. İtalya, Birleşik Krallık'tan sonra, Avusturya'dan önce 4. sırada sahneye çıkmıştır. 1956 Eurovision Şarkı Yarışması'nda İtalya İtalya, ilk kez yapılan, İsviçre'nin Lugano şehrinde gerçekleştirilen 1956 Eurovision Şarkı Yarışması'na katılımını onaylamıştır. İtalya'nın şarkısı, ülkenin kamusal yayın kuruluşu Radiotelevisione italiana (RAI) tarafından gerçekleştirilen aynı zamanda Eurovision Şarkı Yarışması'nın oluşmasını sağlayan Sanremo Müzik Festivali doğrultusunda Franca Raimondi tarafından seslendirilen "Aprite le finestre" ve Tonina Torrielli tarafından seslendirdiği "Amami se vuoi" olarak belirlenmiştir. aldıkları sonuç bilinmemektedir. WildStar WildStar yakında çıkacak olan ve Nexus adlı kurgusal bir gezegende geçen bilimkurgu temalı bir çok oyunculu online rol yapma oyunudur. Nexus'ta yaşamakta olan gizemli ve güçlü Eldan adlı ırk ortadan kaybolmuştur ve arkasında oyuncuların keşfetmesi için birçok teknoloji ve sır bırakmıştır. "WildStar" Carbine Studios tarafından geliştirilmekte ve NCSOFT tarafından yayınlanmaktadır. İlk olarak Gamescom'da 17 Ağustos 2011'de tanıtılmıştır. Oyunun ilk olarak 2013'ün dördüncü çeyreğinde piyasaya sürülmesi planlanıyordu, ama sonrasında 3 Haziran 2014'e ertelendi. "WildStar" oyunculara oyunu satın aldıktan sonra aylık ödeme için iki seçenek sunuyor. İlk seçenek olan aylık abonelik, oyuncuya 30 günlük oyun süresi veriyor. İkinci seçenekte ise oyuncular, kullanıldığında 30 günlük oyun süresi veren oyun-içi bir eşya satın alabiliyor ve bu eşyayı diğer oyunculara oyun-içi para birimi karşılığında satabiliyor. Rezonans (kimya) Rezonans, organik moleküllerde görülebilen atomların yerinin sabit kalıp elektron çiftlerinin yer değiştirmesidir. Organik bileşikler tek bir Lewis yapısı ile gösterilirken yapılan bazı deneyler birden çok değere sahip bileşiklerin varlığını ortaya çıkarmıştır. Örneğin format iyonuna gönderilen X ışınları ile molekül incelenmiş ve normalde ikili bağlardan uzun olması gereken tekli bağların ikili bağlarla eşit uzunlukta olduğu görülmüş. Bu sayede atomların yeri sabit kalıp elektron çiftlerinin yer değiştirmesiyle rezonans oluşmuştur. Rezonans çiftleri tek bir formülle ifade edilemez. Rezonans melezi olarak ifade edilir. Rezonans melezi; molekül çiftleri arasına konulan " formula_1 " (çift yönlü ok) ile gösterilir. Tautomeri Tautomeri, birbirine dönüşebilen bileşiklerin dengede bulunmasına verilen addır. Bileşiklere tautomer denir. Tautomeride rezonanstan farklı olarak atomlar da yer değiştirir. Tautomerler keto ve enol bileşikleri olduğu için bu olaya keto-enol tautomerisi denir. Denge durumunu ifade etmesi için bileşikler arasına "formula_1" (çift yönlü ok) konulur. Karbon atomları arasındaki ikili bağ tekli bağa, karbon ile oksijen arasındaki tekli bağ, ikili bağa dönüşür. Hidrojen, oksijenin bağlı olduğu karbondan koparak bağ sayısı azalan diğer karbona bağlanır. Marc Nelson Marc Nelson (d. 23 Ocak 1971), Amerikalı bir şarkıcı. Annesi Phyllis Nelson, "I Like You" ve "Move Closer" şarkılarıyla tanınan bir R&B şarkıcısıdır. Boyz II Men grubunun ilk üyelerindendir. Ancak grup ilk albümünü yayımlamadan gruptan ayrılarak solo kariyerine odaklanmıştır. The Best Man (film, 1999) The Best Man, 1999 yapımı bir ABD romantik komedi filmi. Malcolm D. Lee filmin senaristliğini ve yönetmenliğini üstlenmiştir. Başrollerinde Taye Diggs, Nia Long, Morris Chestnut ve Sanaa Lathan yer almaktadır. Alt Dudak (şarkı) "Alt Dudak", Türk şarkıcı Hande Yener'in 2014 çıkışlı on birinci stüdyo albümü "Mükemmel"den bir şarkı. Albümün çıkış single'ı olarak Poll Production etiketiyle 15 Nisan 2014'te yayımlandı. Söz ve müziği Altan Çetin'e, düzenlemesi Volga Tamöz'e aittir. Mükemmel (albüm) Mükemmel, Türk şarkıcı Hande Yener'in on birinci stüdyo albümü. 2 Haziran 2014'te Poll Production tarafından yayımlandı. Önceki üç stüdyo albümünde yer alan tüm şarkılarda Sinan Akçıl ile çalışan Yener, Akçıl ile arkadaşlığının bittiğinin ve bir daha iş birliği yapmayacaklarının ortaya çıkmasından sonra Mayıs 2013'te Berksan'ın yazıp bestelediği "Ya Ya Ya Ya" single'ını yayımlamıştı. Single'ın yayımlanmasından sonra yeni albümünün hazırlıklarına başladı ve ilk albümlerinde çalıştığı Altan Çetin'den yıllar sonra ilk kez şarkı aldı. Çetin'in yanı sıra Berksan, Mert Ekren ve Volga Tamöz'e de albümün kadrosunda yer verdi. "Mükemmel", elektronik müzik etkisindeki bir pop albümü olarak tasarlandı. Adını, Yener'in "iddialı bir isim arayışı" sonucunda ortaya çıkan aynı adlı şarkıdan aldı. Çıkış tarihi birkaç kez değiştirilirken, son erteleme Soma Faciası'nda yüzlerce maden işçisinin hayatını kaybetmesi sebebiyle gerçekleşti. Oluşturulan şarkıların albümden çıkarılıp azaltılamaması sonucunda iki disk hâlinde satışa sunulması kararlaştırıldı. Şarkıcı, Ajda Pekkan ve Sezen Aksu'nun daha önceden seslendirdiği "Bir Köşede Yalnız" ve "Kış Masalı" şarkılarını albüm için yeniden seslendirdi. "Unutanlar Gibi" şarkısında Mehmet Erdem ile düet yaptı, albümdeki şarkılar arasında yalnızca "O Kadın Gitti" şarkısını kendisi yazdı. Müzik eleştirmenleri, genel anlamda albüme olumlu eleştiriler sunarak şarkıların "yenilik ve deney" içerdiğine dikkat çektiler. "Mükemmel", Türkiye'de D&R'ın Çok Satanlar listesinde üç numaraya kadar ilerledi ve MÜ-YAP'a göre 50 bin fiziki kopya sattı. İçindeki şarkılardan "Alt Dudak", "Naber" ve "Hani Bana"ya video klip çekildi. İlki MusicTopTR Resmî Listesi'nde iki numaraya kadar yükselirken ikincisi üç numaradan yukarı çıkamadı. Albüm, Magazin Gazetecileri Derneğinin düzenlediği Altın Objektif Ödülleri'nde En İyi Albüm Ödülü'nü aldı. Nisan 2015'te "Sebastian" dahil olmak üzere Yener'in farklı albümler için seslendirdiği üç şarkıyla birlikte üç disk hâlinde "Sebastian + Mükemmel" adıyla tekrar satışa sunuldu. Ayrıca içindeki birçok şarkı Aralık 2015'te çıkan "İki Deli" adlı derleme albüme dahil edildi. Yener, tanıtımlar kapsamında çeşitli televizyon programlarına katıldı ve Sebastian 2015 Tour adlı turneye çıktı. in ardından 2010 yılında çıkardığı "Hande'ye Neler Oluyor?" albümünün tamamında Sinan Akçıl'ın yazdığı şarkıları seslendiren Hande Yener, bu durumu 2011 çıkışlı "Teşekkürler" ve 2012 çıkışlı "Kraliçe" albümlerinde de sürdürdü. Mart 2013'te, Yener ile Akçıl'ın "inişli çıkışlı" arkadaşlıklarının bittiği ve bir daha çalışmayacakları öğrenildi. Akçıl'la arkadaşlığının bitmesinin ardından Yener, Berksan'dan şarkı sözleri almaya başladı. Mayıs 2013'te yayımladığı "Ya Ya Ya Ya" ve Kasım 2013'te yayımladığı "Biri Var" single'larının sözlerini Berksan yazdı. "Ya Ya Ya Ya", Türkiye Resmî Listesi'nde iki numaraya kadar yükseldi ve şarkının yayımlanmasının hemen ardından Yener, yeni albümü için hazırlıklara başladı. Eylül 2013'te daha önceden "Senden İbaret" (2000), "Sen Yoluna... Ben Yoluma..." (2002) ve "Aşk Kadın Ruhundan Anlamıyor" (2004) albümünde çalıştığı Altan Çetin'den şarkı alacağını duyurdu. 28 Aralık'ta "Yeni yılda yepyeni bir albüm yapıyorum. Müzik kariyerimde büyük etkisi olan tüm müzisyenler bu albümde yine en özel şarkılarıyla olacaklar. Sürprizlere hazırlıklı olun. Yeni yılda bu albümle çok şaşıracaksınız. Çok yoğun çalışıyoruz. En büyük sürpriz Altan Çetin'le 10 yıl aradan sonra tekrar çalışmaya başlamış olmak. Birlikte tekrar güzel şarkılar ortaya çıkarıyoruz. Albümde yine Berksan şarkıları var." şeklinde bir açıklama yaptı. 31 Aralık'ta verdiği konserde "Artık albüme girdim, herkese mükemmel bir yıl diliyorum çünkü albümümün adı "Mükemmel"." diyerek yeni çalışmasının adını açıkladı. Ocak 2014'te albümde Altan Çetin ve Berksan'ın yanı sıra Mert Ekren'e ait şarkıların da yer aldığı öğrenildi. Mart'ta, Dünya Kadınlar Günü sebebiyle Yener'in albüm için yazdığı "O Kadın Gitti" şarkısının sözlerini paylaşıldı. Nisan ayı başında Mehmet Erdem ile albümdeki "Unutanlar Gibi" şarkısında düet yaptığı öğrenildi. 15 Nisan'da, sözleri ve bestesi Altan Çetin'e ait "Alt Dudak" şarkısı albümün çıkış single'ı olarak satışa sunuldu. "Mükemmel"in şarkı listesi 7 Mayıs'ta Hande Yener tarafından Twitter'da açıklandı. Çıkış tarihi ise pek çok kez ertelendi. Başta 3 Mart'ta çıkacağından bahsedildi, daha sonra bu tarih 13 Mayıs ve 20 Mayıs olarak değiştirildi. Fakat 13 Mayıs'ta gerçekleşen Soma Faciası'nda yüzlerce maden işçisinin hayatını kaybetmesi nedeniyle yayımlanma tarihi 2 Haziran'a ertelendi. Kayıtları Kaya Müzik Stüdyo, Marşandiz ve Volga Tamöz's Studio'da yapılan Hande Yener'in on birinci stüdyo albümü "Mükemmel", 2 Haziran 2014'te Poll Production tarafından yayımlandı. D&R'ın Çok Satanlar listesinde üç numaraya kadar çıktı ve iTunes'ta satışa sunulduktan sonraki birkaç saat içinde 7 bin kez indirildi. Ayrıca yıl boyunca Türkiye'de 50 bin fiziki kopya satarak ülkede 2014'ün en çok satan yedinci albümü oldu. "Mükemmel", elektronik müzik etkisindeki bir pop albümüdür. Yener tarafından "Tam bir karma. Hande Yener'in romantik şarkıları da, eski şarkılarını andıran eserleri de var. Elektronik etkisi veren şarkılar çok eğlenceli. Herkesi etkileyecek bir albüm olsun istedim. Tek bir tarz olsun istemedim. Rock and roll, R&B, reggae parçalara da yer verdik." sözleriyle anlatılmıştır. Hazırlanan şarkılar arasından seçim yapılamaması üzerine iki disk hâlinde satışa sunulmuştur. On dört yeni şarkı, iki cover ve sekiz remiks içerir. Albümde beş tane remiksi bulunan ve Sadi Tirak tarafından "müthiş bir hit" olarak tanımlanan "Alt Dudak", ilk diskin açılış şarkısıdır. Yavuz Hakan Tok'un "albümün en güçlü hiti" olarak tanımladığı "Herkes Yoluna" da ilk diskteki şarkılardandır. "Unutanlar Gibi"de Yener'e Mehmet Erdem eşlik eder. Albümdeki iki cover parçanın ilki birinci diskteki Sezen Aksu'nun "Sezen Aksu Söylüyor" (1989) albümünde seslendirdiği "Kış Masalı" (İsmi "Bir Kış Masalı" olarak değiştirilmiştir.), ikincisi ise ikinci diskteki Ajda Pekkan'ın "Süper Star 2" (1979) albümünde seslendirdiği "Bir Köşede Yalnız"dır. 1980'ler müziğinin etkisindeki "Karar Ver", eleştirmenlerin albümün en iyisi olarak gösterdiği şarkıdır. İkinci diski Mert Ekren'in yazıp bestelediği "Hani Bana" açar. Bu ve yine Erken bestesi olan ve prozodisi bozuk hecelemeler içeren "Naber", "Alt Dudak"ın ardından albümün kliplendirilen diğer şarkılarıdır. İsim şarkısı "Mükemmel", Yener ve ekibi hazırladıkları albüme iddialı bir isim arayışındayken stüdyoda ortaya çıkmıştır. Albümde sözleri Yener'e ait olan tek şarkı "O Kadın Gitti"dir. Yener, Tayfun Çetinkaya'nın çekimlerini gerçekleştirdiği albüm kapağında altın yaldızlı bir kıyafet giydi ve sarı renkteki saçıyla poz verdi. Albümün tanıtımları kapsamında Bursa'da verdiği bir konserinde de bu kıyafeti kullandı ve kilo aldığına dair yapılan birçok habere konu oldu. Daha sonradan "Akşam" gazetesi, bu kıyafetin Rihanna'nın "Rude Boy" ("Rated R", 2009) şarkısına çektiği klipteki kıyafetlerden biriyle aynı olduğunu ortaya çıkardı. Yavuz Hakan Tok, "Yener'in imajı konusundaki dağınıklığının, özensizliğinin, farklı ve uçuk olmak gayesinin komik olmaya kadar giden anlamsızlığının" albüm kapağı ile fotoğraflarında da devam ettiğini, albüm kitapçığının çok daha iddialı olabileceğini yazdı. "Mükemmel", müzik eleştirmenlerinden genel anlamda olumlu eleştiriler aldı. Bazı eleştirmenler Yener'in yenilikler ve denemeler yaptığını yazarak bu durumu övdü. "Hürriyet"ten Sadi Tirak, albümde "klasik Hande Yener konseptine" rastlayarak "Türkçe bakkal pop standartlarına göre oldukça iyi!" yorumunu yaptı. Aynı gazeteden Hikmet Demirkol, "Mükemmel"den "Hande Yener'de farklı bir yenilenme havası olduğunu çok net gösteren bir çalışma." diye bahsederken Naim Dilmener ise albümün "umulan ve beklenen gürültüyü koparamadığına" değindi. Hayat Müzik sitesinde eleştiri yayımlayan Yavuz Hakan Tok, "son zamanların en iyi pop albümü" diye tanımladığı "Mükemmel"de "Türkçe popun içinde bocaladığı kısır döngüye taze nefes olabilecek, yeni çıkış yolları açabilecek denemeler" bulunduğunu belirtti ve Yener'in "yıllardır süregelen düşüş eğrisini" durdurmuş gibi göründüğünü yazdı. Dikkat Müzik'ten Olcay Tanberken, Yener'in Sinan Akçıl ile çalışmayı bırakmasını "büyük bir partiyle kutlanacak kadar güzel bir gelişme" diye nitelendirerek şunları söyledi: ""Mükemmel", adının hakkını on ikiden veremiyor belki ancak 'yetmez ama evet' diyor ve bir sonraki adımı konusunda dinleyiciye yol gösterici olması bakımından sanatçının sevenlerini pekâlâ memnun edecek bir albüm olarak arşivimize katmaktan çekinmiyoruz." Dilimin Ayarı Yok için yazan Cem Özsancak, Yener'in artık sürekli eleştirilmemesi gerektiğini belirterek "Karşımızda içinden geleni yapmak ve içindeki renkleri hayata katmak isteyen bir şarkıcı var. Bu anlamda ben, "Mükemmel"i genel olarak beğendim. Tek eleştirim bir albüme sekiz versiyonun çok olduğu." dedi. Albüm; Düzce Üniversitesi Medya Ödülleri'nden, Magazinci.com Ödülleri'nden ve Magazin Gazetecileri Derneğinin düzenlediği Altın Objektif Ödülleri'nden En İyi Albüm kategorisinde ödüller aldı. Hande Yener, "Mükemmel"i tanıtmak için çeşitli konserlere ve televizyon programlarına çıktı. 12 Haziran 2014'te yayınlanan "Arkadaşım Hoşgeldin"in sezon finaline Juliet olarak konuk oldu ve burada "Alt Dudak" ve "Kaybol" şarkılarını söyledi. 20 Aralık'ta Show TV'de konuk jürilik yaptığı "Bu Tarz Benim" programında "Alt Dudak" ve "Naber"i seslendirdi. Aynı kanalda çıktığı yılbaşı özel şovunda ise "Bileti Kes", "Hani Bana" ve "Karar Ver"i söyledi. 3 Nisan 2015'te çıktığı "Beyaz Show"da "Naber" ve "Yangın (Çağın Kulaçoğlu Remix)" performanslarını sergiledi. Televizyon şovlarının yanı sıra 2014'ü 170 konser vererek tamamladı ve 2015'te Sebastian 2015 Tour adını verdiği turneye çıkarak Türkiye'nin yanı sıra Avrupa'nın çeşitli şehirlerinde de konser verdi. "Mükemmel"in ilk klibi, çıkış şarkısı "Alt Dudak"a çekildi ve 2 Haziran 2014'te gösterime girdi. Altın Kelebek Ödülleri ile Kral Türkiye Müzik Ödülleri'nde En İyi Klip kategorisinde aday gösterilen klibi Hasan Kuyucu yönetti. Yener, klipte sevgilisi Ozan Öğüt ile beraber oynamıştı. Şarkı ise MusicTopTR Resmî Listesi'nde iki numaraya kadar ilerledi. İkinci video klip aynı listede iki hafta üç numarada yer alan "Naber"e, üçüncü video klip "Hani Bana"ya çekildi. İkisinde de Yener'in Cemil Topuzlu Açıkhava Tiyatrosu'nda verdiği konserlere ait görüntüler kullanıldı. İlkinde 25 Ağustos 2014, ikincisinde 31 Temmuz 2015 tarihli konser görüntülerine yer verildi. Klipler sırasıyla 15 Eylül 2014 ve 17 Ağustos 2015 tarihlerinde gösterime girdi. Bunlara ek olarak bir başka klip de, "Naber"in Fransız DJ David Vendetta tarafından yapılan remiksi için oluşturuldu. Remiks, single olarak 28 Ekim 2014'te satışa sunuldu. Ayrıca "Naber", 2014'te Türkiye'nin Google'da en çok aradığı dördüncü şarkı oldu. Eylül 2014'te Yener, "Haberi Var mı?" single'ında Berksan'a eşlik etti. Ayrıca Mart 2015'te yayımlanan Volga Tamöz albümü "No. 2"deki "Sebastian" ve "Eve Nasıl Geldim" şarkılarını seslendirdi. "Sebastian", MusicTopTR Resmî Listesi'nde üst üste üç hafta bir numarada yer aldı. 27 Nisan'da 2015'te şarkıcı, "Haberi Var mı?" şarkısını ve Tamöz'ün albümünde seslendirdiği iki şarkıyı "Mükemmel" albümüyle birleştirerek üç disk hâlinde "Sebastian + Mükemmel" adıyla piyasaya sürdü. Ayrıca "Mükemmel"deki birçok şarkı 4 Aralık 2015'te çıkan derleme albüm "İki Deli"ye dahil edilerek tekrar satışa sunuldu. Yapım görevlileri "Mükemmel" albüm kitapçığından alınmıştır. Krunoslav Simon Krunoslav Simon (24 Haziran 1985, Zagreb, Hırvatistan) Şu anda Türkiye Basketbol Süper Ligi ve Euroleague'de Anadolu Efes forması giyen profesyonel Hırvat basketbolcudur. Resmi boy uzunluğu 1.97 olan oyuncu Şutör gard ve Kısa forvet pozisyonlarında oynamaktadır. Simon kariyerine 1998 yılında ülkesinin takımlarından KK Zagreb'te başladı. Burada 10 yıl forma giydikten sonra İspanyol ekibi Unicaja Málaga'ya transfer oldu. 25 Haziran, 2013 tarihinde EuroCup'un son şampiyonu Rus PBK Lokomotiv Kuban ile 2 yıllık sözleşmeye imza attı. Girit Devleti Girit Devleti (Yunanca: Κρητική Πολιτεία, Kritikí Politeía; Osmanlı Türkçesi: كريد دولتى, Girit Devleti), 1898'de Osmanlı İmparatorluğu'nun bir parçası olarak Akdeniz'deki Girit Adası'nda kurulmuş özerk cumhuriyettir. 1913'te Girit Devleti Yunanistan tarafından ilhak edildi. Devletin 1911 yılındaki toplam nüfusu 336,151 kişiydi. Bu nüfusun 307,812'si Hristiyanlardan, 27,852'si Müslümanlardan ve 487'si de Yahudilerden oluşmaktaydı. Kolofon (antik kent) Kolofon (Antik Yunanca: "Κολοφών") 12 İyon şehrinden biridir. Şehrin kalıntıları İzmir'in Menderes ilçesine bağlı Değirmendere köyünde bulunmaktadır. MÖ 1. binyılda kurulduğu sanılmaktadır. Mareike CarriÃ¨re Mareike Carrière (26 Temmuz 1954 - 17 Mart 2014), Alman oyuncu, sunucu ve çevirmen. Daha çok televizyon ve radyo programları yaparak buradaki show programlarıyla tanındı. Batı Almanya'da Hanover, Saksonya'da doğdu. 17 Mart 2014'te kanserden Ã¶ldÃ¼. Mary Anderson Mary Anderson (3 Nisan 1918 - 6 Nisan 2014) Amerikalı oyuncu, eski buz patencisi. Anderson, Birmingham, Alabama'da doğdu. 1939-1965 yılları arasında 31 film ve 22 televizyon yapımında oyuncu olarak yer aldı. Klasikler arasında yer alan ilk filmi "Maybelle Merriweather" karakterini canlandırdığı 1939 yapımı "Gone with the Wind" adlı yapımdır. 6 Nisan 2014'te doğal nedenlerle 96 yaşında Burbank, Kaliforniya'da öldü. Mehmet GÃ¼n Mehmet Gün (1954, Ankara - 26 Şubat 2014, Berlin), Türk ressam. 1954 yılında doğan ressam 1983’te Viyana Güzel Sanatlar Akademisi’nde eğitim gördü. Sayısız karma sergiye katılan çok sayıda kişisel sergi açan sanatçı, İtalya, Fransa, New York, Roma ve Berlin’de resim çalışmalarına devam etti. Resmin yanı sıra fotoğrafa da yönelen Gün, son sergisinde tekrar tuval işleri yapmıştı. Berlin sanat çevrelerinde "Denis Gün" ismiyle de tanınan, İKSV’nin kurucusu Aydın Gün’ün oğlu olan ressam Mehmet Gün uzun yıllardır yaşadığı Berlin'de vefat etmiş, cenazesi Türkiye'ye getirilerek Kanlıca, Beykoz'daki Kanlıca Mezarlığı'nda aile kabristanına defnedilmiştir. Yapıtlarında kavramsal anlayışı temel alan Gün, beyaz zemin üzerinde leke ve kaligrafi kullanarak eserlerini yorumluyordu. Naci Berkman Naci Berkman, (d. 1910, İstanbul) - (ö. 27 Aralık 1980), Türk siyasetçi. Teknik Üniversite Makine ve Elektrik Bölümü mezunudur. Süreyyapaşa Fabrikası Elektrik ve Makine Fen Memurluğu, İstanbul Üniversitesi Millî Eğitim Bakanlığı Mimari Büro Elektrik Mühendisliği, Serbest Mühendislik, Turhal Şeker Fabrikası Elektrik Mühendisliği, Maden Tetkik ve Arama Genel Müdürlüğü Makine Mühendisliği, Samsun Belediyesi Elektrik ve Su İşletme İdaresi Müdürlüğü ve Mühendisliği, Samsun Belediyesi Elektrik Mühendisliği, Serbest Müteahhitlik, TBMM IX. ve XI. Dönem Samsun Milletvekilliği, Ulaştırma Komisyonu Başkanlığı yapmıştır. Evli ve iki çocuk babasıdır. Ali Tunalı Ali Tunalı, (d. 1890, Sarıayak, Kazan, Ankara) - (ö. 5 Ekim 1975), Türk siyasetçi. İdadi mezunudur. Almanya’da Savaş topu ihtisası yapmıştır. Berlin Güç Dürbin ve Sıpandav Fabrkaları çalısanlığı, Çekoslovakya Skoda Top Fabrikası Top Satın Alma Fabrikası Üyeliği, Erzurum Silah Tamirhanesi İşletme Müdürlüğü, Ankara Silah Fabrikası Kontrol Büro Şefliği, TBMM V. Dönem Samsun Milletvekilliği yapmıştır. İstiklal Madalyası sahibidir. Ömer Dinç Ömer Dinç, (d. 1887, Kütahya) - (ö. 22 Ocak 1955), Türk siyasetçi. İlkokul mezunudur. Çiftçilik ve Hayvancılık, Muhtarlık, Türkiye Büyük Millet Meclisi IV. ve V. Dönem Kütahya Milletvekilliği yapmıştır. Evli ve altı çocuk babasıdır. Ercüment Kuran Prof. Dr. Ercüment Kuran (1931, Bağlarbaşı, Üsküdar - 2 Kasım 2009, Kocaeli), Son dönem Türk tarihçilerinden. 1931’de İstanbul’un Üsküdar ilçesinin Bağlarbaşı semtinde doğmuştu. İlk tahsiline İzmir Saint Joseph’de başladı ve bir yıl sonra İstanbul Kadıköy Saint Joseph’e geçti. Liseyi 1940 yılında bitirdi. İstanbul Üniversitesi Edebiyat Fakültesi’nin tarih bölümünden mezun olan Kuran, 1949 yılında asistan, 1953'te "Cezayir'in Fransızlar tarafından İşgali Karşısında Osmanlı Siyaseti" hakkındaki tezi ile doktor, 1957 yılında ise Avrupa’daki "Osmanlı İkamet Elçiliklerinin Kuruluşu" ve "İlk Elçilerin Siyasî Faaliyetleri" konulu tezi ile doçent, 1970 yılında da profesör olmuştur. Ercüment Kuran, 1971 yılında Hacettepe Üniversitesi tarih bölümünü, 1980 sonrası dönemde de Hacettepe Üniversitesi "Atatürk İlkeleri ve İnkılap Tarihi Enstitü" 'sünü kurmuştur. 2 Kasım 2009 tarihinde ölen Ercüment Kuran'ın mezarı Karacaahmet Mezarlığı'ndadır. David Bustamante David Bustamante Hoyos (d. 25 Mart 1982; San Vicente de la Barquera, Cantabria), İspanyol şarkıcıdır. İlk olarak 2001 yılında "Operación Triunfo" adlı yarışmada Rosa López ve David Bisbal'ın ardından üçüncü olarak adını duyurmuştur. Şimdiye kadar iki milyondan fazla albümü satan Bustamante, albüm satışlarından 14 platin, teklilerden ise 6 platin ödül kazanmıştır. İspanyol oyuncu Paula Echevarría ile 2006 yılında evlenen Bustamante'nin 18 Ağustos 2008 tarihinde Daniela adını verdikleri kızı dünyaya gelmiştir. Charlotte Dawson Charlotte Dawson (8 Nisan 1966, Auckland - 22 Şubat 2014, Sidney), Yeni Zelanda doğumlu Avustralyalı manken ve Tv sunucusu. Olimpik yüzücü Scott Miller'la evlenip boşanan Dawson, "Next Top Model Yarışması" 'nın seçici kurul üyeliğinin yanı sıra "Woman' Day" adlı dergide moda editörlüğü de yapmıştır. Dawson, Sidney'in Woolloomooloo bölgesindeki evinde 22 Şubat 2014'te ölü bulundu. Charlotte Dawson son dönemde sık sık sabah yayınlanan televizyon programlarına katılıyordu. Son olarak da 21 Şubat 2014'te yayınlanan "Morning Show" adlı bir programda kamera karşısına geçmişti. En İyi İkili veya Grup Vokal R&B Performansı Grammy Ödülü En İyi İkili veya Grup Vokal R&B Performansı Grammy Ödülü, 1970-2011 yılları arasında dağıtılan bir Grammy Ödülü. 1967-1969 arası ve 1971'de enstrümantal performanslar da ödül kapsamındaydı. Ödülün adı daha önce birkaç kez değişikliğe uğradı. En İyi R&B Şarkısı Grammy Ödülü En İyi R&B Şarkısı Grammy Ödülü, 1969'dan beri dağıtılan bir Grammy Ödülü. Kemal Aydın Kemal Aydın (19 Ocak 1934, Derekışla, Balâ - 8 Ocak 2019, Ankara), Türk eski futbolcudur. Gençlerbirliği'nde uzun seneler çeşitli mevkilerde oynayan "Kara Kemal" lakaplı Aydın, 1985 yılında Türkiye Futbol Federasyonu Genel Koordinatörlüğü yaptı. Ankara Hamamönü eşrafından, Ankara'nın ilk kasaplarından Hacı Hasan Aydın ile Hacı Hanım Aydın'ın oğlu olan Kemal Aydın, tahsilini İnönü İlkokulu (Şimdiki İrfan Baştuğ), 4.Orta (Şimdiki Cebeci Ortaokulu) ve Ankara Gazi Lisesi'nden sonra Ankara İktisadi ve Ticari İlimler Akademisi'ni 1964 yılında bitirerek tamamladı. 8 Ocak 2019'da vefat etti. 1956 yılında Ankara Tapu ve Kadastro Genel Müdürlüğü'nde memuriyet hayatına atılan Kemal Aydın, kariyerine Gençlik ve Spor Bakanlığı'nda devam etti. Bakan'ın spor danışmanı, Ankara Spor Akademisi Başkanı ve Futbol Federasyonu Genel sekreteri oldu. 1985 yılında emekli olduktan sonra Gençlik ve Spor Bakanlarına danışmanlık yaptı. Avrupa kupalarında Futbol Federasyonu resmi temsilcisi olarak görev yapan Aydın, Güney Kore'de 1988 yılında düzenlenen Kral Kupası turnuvasında Türkiye millî futbol takımı kafile başkanlığı, Umman'da düzenlenen Sultan Kâbus turnuvasında federasyon temsilciliği yapmıştır. Özden Aydın'la evli olan Kemal Aydın iki çocuk babasıdır. 1951 yılında Ankara Barbaros Spor Kulübü'nde futbol yaşamına başlayan Kemal Aydın, 1955 yılına kadar bu kulüpte çeşitli mevkilerde oynadıktan sonra, 1956 yılında girdiği Gençlerbirliği'nde, bir yandan tahsiline devam ederken, sakatlandığı 1962 yılına kadar daha çok defans oyuncusu olarak futbol yaşamına devam etti. Futbolla olan bağlantısı Ankara Telefon Başmüdürlüğü'nde abonman amiri olarak çalışırken de devam etti. 1967 yılında Türk Telekom (futbol takımı) genel kaptanlığını yaptı. Uzun yıllar Futbol Federasyonu Gözlemci ve Temsilciliğini yurt içi ve yurt dışında sürdürdü. Oldfield Thomas Michael Rogers Oldfield Thomas (21 Şubat 1858 - 16 Haziran 1929), Britanyalı zoolog. Thomas, memeli hayvanlar üzerinde çalıştığı Londra Doğa Tarihi Müzesi'nde yaklaşık 2.000 yeni türü ve alt türü ilk kez tanımladı. 1876'da Müze Sekreterliği ofisine atandı ve 1878'de Zooloji Departmanına geçti. 1891'de Sir Andrew Clark'ın kızı Mary Kane ile evlendi. Eşine kalan miras, Thomas'ın memeli hayvan koleksiyoncularını işe almasına ve müzeye numuneler sunmasına maddi imkân sağladı. Ayrıca, Batı Avrupa ve Güney Amerika'da da saha çalışmalarına katıldı. Thomas'ın tabiat tarihine olan ilgisini paylaşan eşi Mary, ona bu gezilerde eşlik etti. 1896'da William Henry Flower departmanı kontrolüne aldıktan sonra, sergileri yeniden düzenlemesi için Richard Lydekker'i işe aldı ve bu sayede Thomas'ın yeni numuneler toplamasına olanak sağladı. Thomas, 1923 yılında müzeden resmen emekli oldu ama kesintisiz olarak çalışmalarına devam etti. 1929'da eşinin ölümünden yaklaşık bir yıl sonra, müzedeki masasında otururken bir tabanca ile kendini vurarak intihar etti. Nedret SelÃ§uker Nedret Selçuker, (d. 1938, Bursa - ö. 11 Ekim 2008, Kartal, İstanbul), Türk gazeteci, spiker ve radyo-televizyon alanındaki ilk devlet sanatçısı. 1938 yılında Bursa'da doğan Nedret Selçuker, İstanbul Erkek Lisesi'nin ardından İstanbul Üniversitesi Edebiyat Fakültesi’nden mezun oldu. Gazeteciliğin yanı sıra İstanbul Radyosu’nda spikerlik te yaptı. Düzgün Türkçesi ile tanınan Selçuker, Millî Eğitim Bakanlığı bünyesindeki öğretmenlere diksiyon dersleri verdi. Cumhurbaşkanlığı tarafından “Devlet Sanatçısı” unvanına layık görüldü. Selçuker, solunum yetmezliği dolayısıyla 11 Ekim 2008'de Kartal'da vefat etti. Cenazesi, Karacaahmet Mezarlığı'na defnedildi. İsa Şahmarlı'nın intiharı İsa Şahmarlı'nın intiharı, Azerbaycan'da faaliyet gösteren Azad LGBT örgütünün bir üyesi olan İsa Şahmarlı (1994-22 Ocak 2014) adlı eşcinsel gencin, cinsel yönelimini ailesine ve arkadaşlarına açıkladıktan sonra maruz kaldığı baskılar neticesinde, çalıştığı ofiste kendisini gökkuşağı bayrağına asarak intihar etmesi olayıdır. İsa Şahmarlı'nın Facebook hesabına bıraktığı, "Gidiyorum. Herkes hakkını helal etsin. Bu ülke, bu dünya bana göre değil... Mutlu olmak için gidiyorum... Anneme de onu çok sevdiğimi söyleyin. Hepiniz ölümümde günahkarsınız. Bu dünya benim renklerimi taşıyacak kadar güçlü değil. Elveda." notu üzerine arkadaşları ofise geldiklerinde onu bayrağa asılı vaziyette buldular ve ambulansa haber verdiler. Ancak Şahmarlı ilk yardım ekibinin müdahalelerine rağmen kurtarılamadı. Üniversitedeki arkadaşları tarafından dövüldüğünü, hocaları tarafından ise hakarete maruz kaldığını anlattığı, intiharından birkaç hafta önce verdiği röportajda: "Türkiye'de LGBT'ler itiraf etmeye başladığı için toplum onları ezemedi. Ancak bizim LGBT'ler hala cesur davranmıyorlar. Türkiye'de LGBT örgütleri artık ailerle birlikte çalışıyor. Biz ise henüz çevremize cesur LGBT'ler toplamaya çalışıyoruz. Onlar açıklamak istemiyorlar, örgüt için mücadele istemiyorlar. Film günü düzenliyoruz, geliyorlar; ama çıktıklarında gizleniyorlar ki kimse görmesin. Bana Türkiye'deki örgütten iş teklifi geldi, ama kabul etmedim. Burada kalıp, LGBT'lerin hakları için mücadele etmeyi seçtim" demiş ve röportajın sonunda "Toplumumuza arzu ediyorum ki hiç kimse önyargılı olmasın. Nefret etmeden önce, internette 'eşcinsellik nedir?' diye yazıp okusunlar. Daha sonra nefret etmekte serbesttirler. LGBT'ler ise esas cesur olsunlar. Ben de önceleri tereddüt ediyordum, ama şimdi kendi işim var. Ailemden ayrı kendi evimde yaşıyorum. Her şeyi kendi gücümle kurabiliyorum. Yani, isteyince her şey alınır" diye konuşmuştur. Bakü'nün Bine kasabasında defin töreninde olaylar meydana geldi. Ailesi tarafından medyanın ve oğullarının arkadaşlarının törene katılmalarına izin verilmedi. Çevredeki birtakım kişiler tarafından ise törene katılanlara taşlı sopalı saldırı yapıldı. Şahmarlı'nın ölümünün ardından Nefes LGBT adlı örgüt yaptığı açıklamada: "nefret cinayeti kurbanı olmuş LGBT insanların ruhuna hürmet ve hürmet göstergesi olarak 22 Ocak gününü Azerbaycan'da "LGBT Onur Günü" beyan ettiğimizi bildiririz" dedi. Türkiye'de ise LGBT aktivistleri tarafından Ankara, Gaziantep, İstanbul, ve Mersin şehirlerinde homofobi karşıtı yürüyüşler düzenlendi. Kola fındığı Kola fındığı kola ağacının bir meyvesidir. Ağacın kafein içeren meyvesi bazen içeceklerde lezzet verici içerik olarak kullanılmaktadır. Aynı zamanda Coca-Cola daki "cola" teriminin orijini de bu meyve'dir. Kola fındığı özellikle "Cola acuminata" ve "Cola nitida" türü ağaçların kafein içeren fındığıdır. Europe's Living a Celebration "Europe's Living a Celebration" (Türkçe: "Avrupa bir kutlama yaşıyor"), 2002 Eurovision Şarkı Yarışması'nda İspanya'nın temsilcisi Rosa López tarafından seslendirilen şarkıdır. İspanya yarışmayı yedinci sırada tamamlamıştır. Stronger Than Me "Stronger Than Me", İngiliz şarkıcı-söz yazarı Amy Winehouse'un "Frank" (2003) adını taşıyan ilk albümünün ilk single'ıdır. Winehouse ve Salaam Remi tarafından yazılan şarkı, 6 Ekim 2003 tarihinde Birleşik Krallık'ta yayımlandı. İngiltere 45likler listesinde 71 numaraya yükselen şarkı, sanatçının kariyerinin en düşük başarı gösteren single'ı oldu. Şarkı buna rağmen 2004 yılında En İyi Çağdaş Şarkı Sözü ve Müziği dalında Ivor Novello Ödülü kazandı. HÃ¼seyin Agun Hüseyin Agun, (d. 1913, Rize) - (ö. 10 Eylül 2005), Türk siyasetçi. Yüksek Ziraat Enstitüsü Orman Fakültesi mezunudur. Elmalı, Ankara Orman Mühendislikleri, Adana, Pos, Seyhan Orman İşletmesi Orman Mühendislikleri, Tavşanlı Orman Mühendisliği ve Bölge Şefliği, Dursunbey, Eğridir Orman Mühendislikleri, Orman Umûm Müdürlüğü Orman Müfettişliği, Düzce Orman Müdürlüğü Orman Başmühendis Yardımcılığı, Orman Genel Müdürlüğü 4. Şube Müdürlüğü Başmühendis Yardımcılığı ve 11. Şube Müdürlüğü, Trabzon Orman Başmüdürlüğü ve Başmühendisliği, Orman Genel Müdürlüğü Fen Heyeti Azalığı, TBMM X. ve XI. Dönem Rize Milletvekilliği yapmıştır. Evli ve üç çocuk babasıdır. Cevat Yalçın Cevat Yalçın, (d. 1923, Fındıklı, Rize) - (ö. 24 Mart 1985), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, Hakkâri Cumhuriyet Savcılığı, Ardeşen Hâkimliği, Türkiye Halk Bankası Yönetim Kurulu Üyeliği, TBMM 1.(XII), 2.(XIII) ve 4.(XV) Dönem Rize Milletvekilliği yapmıştır. Evli ve dört çocuk babasıdır. Necip Danışoğlu Necip Danışoğlu (1919, Hemşin, Rize - 1 Nisan 2003), Türk siyasetçi. İstanbul Üniversitesi Tıp Fakültesi mezunudur. Dâhiliye Mütehassısı, Gastroenterolog ve Doçent Doktordur. Adana Sıtma Seyyar Hastanesi Tabipliği, İstanbul Üniversitesi Tıp Fakültesi 3. İç Hastalıkları Kliniği Asistanlığı, Sivas Verem Hastanesi İç Hastalıkları Uzmanlığı, Trabzon Numune Hastanesi Baştabipliği, Ankara Hastanesi İç Hastalıklar Uzmanlığı ve Dâhiliye Kliniği Şefliği, Cumhuriyet Senatosu Rize Üyeliği (15 Ekim 1961 – 7 Haziran 1964) yapmıştır. Walter Sutton Walter Stanborough Sutton (5 Nisan 1877 - 10 Kasım 1916), Amerikalı genetik bilimci ve tıp doktoru. Sutton, Mendel genetiği ilkelerinin kromozomlar için düzenlenmesi konusunda yaptığı çalışmalar ile tanınır. Bu çalışmalar Boveri-Sutton kromozom teorisi adıyla bugün modern genetiğin temellerinden birini oluşturmaktadır. Osman Mecdi Agun Osman Mecdi Agun, (d. 1918, Rize) - (ö. 1 Aralık 2003), Türk siyasetçi. İstanbul Üniversitesi Hukuk Fakültesi mezunudur. Doğubeyazıt Sorgu Hâkimliği, Vakfıkebir, Gümüşhane Cumhuriyet Savcı Yardımcılıkları, Serbest Avukatlık, Cumhuriyet Senatosu Rize Üyeliği (7 Haziran 1964 – 14 Ekim 1973) yapmıştır. Evli ve dört çocuk babasıdır. Talat Doğan Mehmet Talat Doğan, (d. 1919, Rize) - (ö. 23 Mayıs 2004), Türk siyasetçi. İstanbul Üniversitesi Tıp Fakültesi mezunudur. Halk Sağlığı İhtisası yapmıştır. Altuntaş, Pülümür, Tatvan, Ezine, Yenice, Çan Hükûmet Tabiplikleri, Nevşehir Sağlık Müdürlüğü, Sosyal Yardım İşleri Genel Müdürlüğü Şube Müdürlüğü, Bakanlık Sosyalleştirme Uzman Hekimliği, Hıfzıssıhha Okulu Halk Sağlığı Uzmanlığı, Sağlık Bakanlığı Sosyalleştirme Dairesi Başkan Yardımcılığı ve Başkanlığı, Cumhuriyet Senatosu Rize Üyeliği (14 Ekim 1973 – 14 Ekim 1979), Kuzey Atlantik Asamblesi Türk Grubu Üyeliği yapmıştır. Evli ve dört çocuk babasıdır. Bella Moretti Arielle Myles ya da takma adıyla Bella Moretti (12 Mart 1989, Las Vegas), Amerikalı pornografik film oyuncusu. Seks sektörüne 2008'de 19 yaşındayken girdi. Dev samur antilobu Dev samur antilobu ("Hippotragus niger variani"), samur antilobunun Angola'daki Luando ve Cuango nehirleri arasına endemik, ender rastlanan bir alttürüdür. Angola'daki iç savaş boyunca hayatta kalan hayvanların sayısı konusunda büyük bir bilinmezlik hakimdi. Ocak 2004'te Angola Katolik Üniversite'sinden Pedro vaz Pinto önderliğindeki bir grup, Melanje'nin güneyindeki Cagandala Ulusal Parkı'nda hâlâ yaşayan sürülerin olduğuna dair görsel kanıtlar buldular. Dev samur antilobu Angola'nın simgesi haline gelmiş durumda ve halktan büyük saygı ve sevgi görüyor. Bu belki de hayvanların Angola'daki iç savaş boyunca hayatta kalmalarının sebeplerinden biri. Dev samur antilobu, IUCN K覺rm覺z覺 Listesi'nde ve tehlike alt覺nda olan cinslerden sadece biri. Mandıra Filozofu Mandıra Filozofu, 2014 Türkiye yapımı, yönetmenliğini Müfit Can Saçıntı'nın yaptığı ve senaryosunu Birol Güven'in yazarak aynı zamanda yapımcılığını yaptığı, başrollerinde Müfit Can Saçıntı, Rasim Öztekin, Ayda Aksel'in rol aldığı komedi filmi. Paraya karşı olan Mustafa Ali, Çökertme Köyünde şehir hayatından uzak yaşamaktadır. Yaşayabilmek için doğanın verdiği imkânların yeterli olduğu felsefesine inanmaktadır. İstanbul’da yaşayan zengin iş adamı Cavit'in, Mustafa Ali’nin arazisini alarak otel yapmak istemesi ile Mustafa Ali’nin hayatı altüst olur. Mario Delaš Mario Delaš (16 Ocak 1990, Split, Hırvatistan) Şu anda Liga ACB takımlarından Obradoiro CAB forması giyen profesyonel Hırvat basketbolcudur. Resmi boy uzunluğu 2.07 olan oyuncu Uzun forvet-Pivot pozisyonlarında oynamaktadır. 2048 (video oyunu) 2048 İtalyan uygulama geliştiricisi Gabriele Cirulli tarafından akıllı telefonlar için yapılan tek oyunculu çevrimiçi bir oyundur. Eğer 16 karenin hepsi dolmuş ve yan yana aynı sayılar gelmiyorsa oyun kaybedilmektedir. Jasmin RepeÅ¡a Jasmin Repeša(d. 1 Haziran, 1961 Čapljina, Bosna-Hersek) Hırvat profesyonel basketbol koçu. Şu anda EA7 Emporio Armani Milano'yu çalıştırmaktadır. Wilson Kipsang Kiprotich Wilson Kipsang Kiprotich (d. 15 Mart 1982), Kenyalı uzun mesafeci. 10 km'den maratona kadar çeşitli mesafelerde koşmaktadır. Kiprotich 2012 Londra Oyunları'nda ülkesini temsil etti. Kenyalı sporcu maratonda 2:09:37'lik derecesiyle bronz madalyanın sahibi oldu. Silvertoner Silvertoner İsveçli şarkıcı Sanna Nielsen'ın 1996 yılında çıkardığı albüm. Çıkardığı ilk albüm olan Silvertoner'ın ilk teklisi "Till en fågel" olmuştur. "Bilder i mitt album" adlı şarkı Svensktoppen adlı listede 22 Mart-3 Mayıs 1997 arasında 12. sırada kalmıştır. Albüm İsveç'in albüm listelerinde 55. sıraya kadar yükselmiştir. Vinternatten Vinternatten, İsveçli şarkıcı Sanna Nielsen'ın stüdyo albümü. 21 Kasım 2012 tarihinde çıkmıştır. Abaza (ÅŸehir) Abaza (; Hakasça: Абаза), Rusya'daki Türk soylu ülkelerden biri olan Hakasya Cumhuriyetinde, Abakan'ın güneyinde Abakan ırmağı bölgesinde bir şehir. 1856 yılında kurulmuş olup demir yönünden zengin olduğu için Rusya tarafından özel bir öneme sahip olmuştur. Min jul Min jul, İsveçli şarkıcı Sanna Nielsen'ın stüdyo albümü. 4 Kasım 2013 tarihinde çıkmıştır. I'm in Love (Sanna Nielsen albümü) I'm In Love, İsveçli şarkıcı Sanna Nielsen'ın stüdyo albümü. Albüm 2 Mart 2011 tarihinde çıkmıştır. Albümde Sanna Nielsen'ın Melodifestivalen 2011'de yarışan "I'm In Love" adlı şarkı da yer almıştır. Albüm İsveç'in albüm listesinde 3. sıraya kadar yükselmiştir. 2014 Türkiye Kupası Finali 2014 Türkiye Kupası Finali ya da sponsorluk anlaşmaları gereğince 2014 Ziraat Türkiye Kupası Finali, 7 Mayıs 2014 tarihinde Konya Atatürk Stadyumu'nda Galatasaray ile Eskişehirspor arasında, 2013-14 Türkiye Kupası'nın kazananını belirlemek için oynanan Türkiye Kupası'nın 52. final maçı. Galatasaray, Wesley Sneijder'in 70. dakikada attığı gol ile mücadeleyi 1-0 kazanarak kupada 15. kez şampiyonluğa ulaştı. Sarı-kırmızılı ekip, kupada şampiyonluğa ulaşması sayesinde 2013-14 Süper Lig şampiyonu olan Fenerbahçe ile 2014 Türkiye Süper Kupası'nda oynamaya hak kazandı. Türkiye Kupası'nda en son 2005 yılında şampiyonluk elde eden Galatasaray, bu şampiyonlukla birlikte 9 yıl sonra kupayı müzesine götürdü. Galatasaray teknik direktörü Roberto Mancini, Galatasaray teknik direktörü olarak ilk kupa şampiyonluğunu yaşadı. Fiorentina, Lazio, Internazionale ve Manchester City takımlarıyla da ulusal kupa şampiyonluğu yaşayan İtalyan teknik direktör, böylelikle kariyerinde çalıştırmış olduğu tüm kulüp takımlarıyla ulusal kupa şampiyonluğu elde etmiş oldu. Eskişehirspor, dördüncü kez oynadığı Türkiye Kupası Finalinde üçüncü kez kupayı kaybetti. Daha önce Bursaspor ile 2012 Türkiye Kupası Finali'nde Fenerbahçe'ye 4-0'lık skorla kaybeden Eskişehirspor teknik direktörü Ertuğrul Sağlam ise bu maçla birlikte kupayı kazanma şansını ikinci kez yitirmiş oldu. Türkiye Kupası'nı en son 2005 yılında kazanan Galatasaray, daha önce mücadele ettiği 19 final maçında 14 defa kupayı kazanma başarısı göstererek organizasyonun en başarılı takımı konumundaydı. 1963 Türkiye Kupası Finali'nde, Fenerbahçe'yi 2-1 mağlup ederek Türkiye Kupası'nı kazanan ilk takım olan Galatasaray; 1966, 1993, 1994, 1998 ve 1999 yıllarında olmak üzere Türkiye Kupası finallerinde bugüne kadar en çok Beşiktaş ile karşılaştı. 1964 Finali'nin ilk ayağında 0-0 berabere kaldığı Altay takımının ikinci maçta sahaya çıkmaması sebebiyle federasyon tarafından 3-0 hükmen galip ilân edildi ve böylece kupa tarihinde hükmen galip gelerek şampiyon olan ilk takım oldu. Sarı-kırmızılılar, kupayı 1991, 1996 ve 2000 yıllarında uzatmalarla, 1976 yılında ise penaltı atışları ile müzesine götürmüştü. 1963, 1964, 1965 ve 1966 yıllarında ise kupayı üst üste 4 defa kazanma başarısı göstermişti. Daha önce 3 defa finalde mücadele eden Eskişehirspor ise kupayı en son 1971 yılında Bursaspor'u mağlup ederek kazandı. Daha öncesinde 1970 finalinde Göztepe'ye, 1987 finalinde ise Gençlerbirliği'ne kupayı kaybetmişti. Kırmızı-siyahlı ekip, 1971 yılında kazandıkları Türkiye Kupası'ndan hemen sonra 1971 Cumhurbaşkanlığı Kupası'nda Galatasaray ile karşılaştı ve rakibini 3-2 mağlup ederek şampiyon oldu. İki takım bu maçtan önce toplam 72 resmî maçta karşı karşıya gelmişti. Bu maçların 30'unda Galatasaray 14'ünde Eskişehirspor galip gelirken, 28 karşılaşma ise berabere sonuçlanmıştı. İki takım, ilk defa 1962-63 sezonunda düzenlenen Türkiye Kupası'nda da 14 defa karşılaştı. Bu maçların 6'sında Galatasaray, 4'ünde Eskişehirspor kazanırken 4 maç berabere bitti. 2013-14 sezonunda iki takım arasında 30 Ağustos 2013 günü oynanan ilk lig maçı 0-0 sonuçlanırken; 8 Şubat 2014 tarihinde oynanan ikinci lig maçı Galatasaray'ın 3-0'lık galibiyetiyle sonuçlandı. Öte yandan Eskişehirspor ile Galatasaray, bu maçla birlikte ilk kez bir Türkiye Kupası finalinde karşı karşıya geldi. Eskişehirspor kupaya ikinci eleme turunda dahil oldu. Bu turda eşleştiği Çıksalınspor'u 7-0 mağlup ederek bir üst tura yükseldi. Üçüncü eleme turunda Alanyaspor ile karşı karşıya gelen Eskişehirspor, sahadan 2-0 galibiyetle ayrılarak tur atlamayı başardı. Galatasaray ise kupaya dördüncü eleme turundan itibaren dahil oldu. Bu turda karşılaştığı Gaziantep Büyükşehir Belediyespor'u, normal süresi 2-2 sona eren karşılaşmada penaltı atışları sonucunda 6-5 mağlup ederek eledi ve bir üst tura yükseldi. Eskişehirspor da, dördüncü eleme turunda Belediye Vanspor ile oynadığı karşılaşmadan 4-1 galip ayrıldı ve son eleme turuna yükseldi. Grup aşamasından bir önceki tur olan beşinci eleme turunda Galatasaray Balıkesirspor'u 4-0, Eskişehirspor ise Fethiyespor'u 3-0 mağlup ederek gruplara kalmayı başardı. Galatasaray kupa gruplarında Antalyaspor, Elazığspor ve Tokatspor takımlarıyla birlikte B grubuna yerleşti. Gruptaki ilk karşılaşmasında 2. Lig ekibi Tokatspor'u 2-0 mağlup ederek ilk üç puanını aldı. İkinci maçta Süper Lig ekiplerinden Antalyaspor ile 1-1 berabere kaldı. Üçüncü maçında Elazığspor ile karşılaştı ve sahadan 1-0 mağlup ayrılarak gruptaki tek mağlubiyetini aldı. Gruptaki dördüncü maçında yine Elazığspor ile karşılaşarak rakibini 3-0 mağlup etti. Beşinci maçında deplasmanda karşılaştığı Tokatspor'u 3-0 mağlup etmeyi başardı. Grubundaki son maçında Antalyaspor ile karşılaşan Galatasaray, 0-0 berabere kaldı ve grubu Antalyaspor'un ardından ikinci sırada tamamlayarak yarı finale adını yazdırdı. Eskişehirspor ise A grubunda Bursaspor, Akhisar Belediyespor ve Sivasspor takımlarıyla eşleşti. Önce Akhisar Belediyespor'a kendi evinde 2-0 yenilirken, deplasmanda Sivasspor ile oynadığı ikinci maçta aynı skorla galip geldi. Üçüncü maçta Bursaspor'a deplasmanda 4-1 mağlup oldu ve gruptaki ikinci yenilgisini aldı. Dördüncü karşılaşmasında yine Bursaspor ile karşılaşan Eskişehirspor, rakibini 1-0 mağlup ederek puanını altıya yükseltti. Beşinci maçında deplasmanda Akhisar Belediyespor takımı ile 1-1 berabere kaldı. Grubundaki son maçında kendi evinde Sivasspor'u ağırlayan Eskişehirspor, sahadan 1-0 galip ayrılarak grubu Bursaspor'un ardından ikinci sırada tamamladı ve yarı finale yükseldi. Galatasaray yarı finalde eşleştiği A grubunun lideri Bursaspor ile ilk maçta 2-2 berabere kaldı. Yarı finalin ikinci maçında ise deplasmanda 2-0 geriye düşmesine rağmen bulduğu 5 gol ile maçı çevirdi ve Bursaspor'u toplamda 7-4'lük skorla eleyerek final oynamaya hak kazandı. Eskişehirspor ise B grubunu lider tamamlayan Antalyaspor ile eşleşti. Yarı finalin ilk maçında evinde 1-0 kaybeden kırmızı şimşekler, ikinci karşılaşmayı 3-1 kazanarak kupanın ikinci finalisti oldu. Eskişehirspor, finale ulaşana dek 12 maç oynadı. Bu maçlardan 8 galibiyet, 1 beraberlik ve 3 kez de mağlubiyet aldı. Oynadığı maçlarda 25 gol atıp, 10 gol yedi. Galatasaray ise final maçından önce toplam 10 maç oynadı. Bu maçlardan 5 galibiyet, 4 beraberlik alırken yalnızca bir kez yenildi. Karşılaşmalarda kalesinde 8 gol gördü, rakiplerine 22 gol attı. Final maçına kadar Eskişehirspor'da Henri Bienvenu 5 gol ile takımının en golcü oyuncusu oldu. Galatasaray'da ise Selçuk İnan attığı 4 gol ile takımının final yolunda en fazla gol kaydeden oyuncusuydu. "Not: Aşağıdaki sonuçlarda finalist takımların skorları ilk sırada yazılmıştır." Türkiye Futbol Federasyonu (TFF), final maçının hakemi olarak Hüseyin Göçek'i görevlendirildi. Maçta Göçek'in yardımcılıkları için Orkun Aktaş ve Kemal Yılmaz seçilirken, dördüncü hakemliğe ise Mete Kalkavan atandı. İstanbul bölgesi hakemi olan ve yöneticilik işiyle uğraşan Göçek, 2004'ten itibaren Süper Lig'de görev yapmaktaydı. 2008 yılının Ocak ayında FIFA hakemi olan Göçek, daha önce hiçbir Türkiye Kupası finalinde görev yapmamıştı. Göçek 2013-14 sezonunda Süper Lig'de 17, UEFA Şampiyonlar Ligi'nde 1 ve UEFA Avrupa Ligi'nde 3 karşılaşmada görev alırken, Türkiye Kupası'nda ise hiç maç yönetmedi. Bu karşılaşmaya kadar her iki takımın toplam 14 maçında düdük çalarken, hakemlik kariyeri boyunca ilk kez bir Galatasaray-Eskişehirspor mücadelesinde görev yaptı. Şanlıurfa Gençlik Hizmetleri ve Spor İl Müdürü Ertuğrul Yıldız, 2014 Türkiye Kupası final maçının Şanlıurfa GAP Stadyumu'nda oynanacağını açıkladı. TFF yetkilileri final için düşünülen GAP Stadyumu'nda bir takım incelemelerde bulunsa da, Eskişehirspor maç için bu şehrin çok uzak olduğu gerekçesiyle karşılaşmanın Ankara, İzmir ya da Konya'da oynanması talebiyle federasyona başvuruda bulundu. Türkiye Futbol Federasyonu, 21 Nisan 2014 tarihinde resmî internet sayfası aracılığıyla Türkiye Kupası finalinin 7 Mayıs 2014 tarihinde Konya Atatürk Stadyumu'nda oynanacağını ilân etti. Bugüne kadar on iki farklı şehirde oynanan Türkiye Kupası finalleri, ilk defa Konya'da oynanacaktı. Maçın Konya'da oynanacağının açıklanmasından sonra ise stadyumun zemini ve kapasitesinin yetersiz oluşu da gündeme getirildi. 22 Nisan 2014 tarihinde TFF tarafından organizasyon toplantısı yapıldı. Bu toplantıda final maçının biletleri 40, 60 ve 100 olarak belirlendi. Biletler federasyonun resmî internet sitesi ile Eskişehir Atatürk Stadyumu ve Konya Atatürk Stadyumu gişelerinde satışa sunuldu. Toplantıda alınan karar ile maç sonunda kupa töreninin protokol tribününde yapılması kararlaştırıldı. 29 Nisan'da TFF tarafından maç biletlerinin tamamının tükendiği bildirildi. 5 Mayıs'ta ise Türkiye Futbol Federasyonu, Galatasaray'ın isteği üzerine elinde bulundurduğu 550 adet bileti stadyum gişelerinden 100 fiyat ile satışa çıkardığını açıkladı. Yine federasyon tarafından, aynı tarihte engelli vatandaşlar, gâziler ve refâkatçılar için de maç bileti satışlarının başladığı duyuruldu. Öte yandan maçta güvenliği sağlamaları için Karaman, Aksaray ve Mersin illerinden takviye güvenlik güçleri getirildi. Eskişehirspor kafilesi 5 Mayıs'ta maçın oynanacağı Konya'ya geldi. Galatasaray ise 6 Mayıs'ta 33 kişilik eksiksiz oyuncu kadrosu, çok sayıda yönetici ve fizyoterapist, masör, aşçı gibi birçok tesis çalışanının da bulunduğu kafile ile Konya'ya geldi. Aynı gün Dedeman Konya Hotel & Convention Center'da, Galatasaray takım kaptanı Sabri Sarıoğlu ile Eskişehirspor takım kaptanı Sezgin Coşkun ve hemen sonrasında da her iki takımın teknik direktörlerinin katıldığı ortak basın toplantısı düzenlendi. Toplantının ardından Eskişehirspor teknik direktörü Ertuğrul Sağlam, Galatasaray teknik direktörü Roberto Mancini'ye isminin yazılı olduğu 26 numaralı Eskişehirspor formasını hediye etti. İki finalist takımın futbolcuları, maçın başlamasından yarım saat önce sahaya çıkarak ısınma çalışmaları yaptı. Şampiyon takıma verilecek olan kupa maç öncesinde saha kenarında iki güvenlik görevlisinin refakatiyle sergilendi. Maçın başlama vuruşundan önce, organizasyonun ve iki finalist takımın logolarının bulunduğu bayraklar saha içerisinde açıldı. Mancini, final maçının başlama vuruşundan önce Ertuğrul Sağlam'a Galatasaray forması hediye etti. İki takım teknik direktörü de basın mensuplarına karşı hatıra fotoğrafı çektirdi. Eskişehirspor taraftarları maç öncesinde meşâleler yaktı. Başlama vuruşu öncesinde, yakın zamanda hayatını kaybetmiş olan Bursaspor eski başkanı İbrahim Yazıcı hatırasına saygı duruşu yapıldı. Maça Galatasaray takımı, sarı-kırmızı renkteki parçalı formasıyla, Eskişehirspor takımı ise kırmızı-siyah renkteki çubuklu formasıyla çıktı. Galatasararay, final maçı için Konya'ya 33 kişiden oluşan eksiksiz oyuncu kadrosuyla hareket etti. Galatasaray'da sakatlığı devam eden Didier Drogba ve Aydın Yılmaz'ın yanı sıra Aykut Erçetin, Berk İsmail Ünsal, Emre Can Coşkun, Eray İşcan, Gökhan Zan, Guillermo Burdisso, Izet Hajrović, İbrahim Coşkun, Lucas Ontivero, Oğuzhan Kayar, Salih Dursun, Umut Gündoğan ve Veysel Sarı bu maçta Mancini tarafından kadroya alınmadı. Ufuk Ceylan, Hamit Altıntop, Ceyhun Gülselam, Umut Bulut, Emmanuel Eboué, Koray Günter ve Emre Çolak ise maça yedek kulübesinde başladı. Eskişehirspor'da ise Diego Ângelo ve Onur Bayramoğlu sakatlıkları sebebiyle, Bertul Kocabaş, Deniz Topçu, Gökhan Siverek, Hasan Acar, Henri Bienvenu, Okan Aydın, Servet Çetin ve Sinan Ören ise teknik direktör Sağlam'ın tercihiyle maç kadrosunda yer almadı. Kırmızı-siyahlılarda Kayacan Erdoğan, Dedê, Serol Demirhan, Erman Kılıç, Erkut Şentürk, Aytaç Kara ve Necati Ateş maça yedek olarak başlayan oyunculardı. Galatasaray, 7 Mayıs 2014 tarihinde Konya Atatürk Stadyumu'nda Eskişehirspor ile oynadığı karşılaşmayı, 70. dakikada Wesley Sneijder'in kaydettiği gol ile kazanarak kupayı 15. defa müzesine götürdü. Karşılaşma Eskişehirspor takımının santra vuruşu ile başladı. 6. dakikada Felipe Melo, rakip ceza sahası içinde Eskişehirsporlu Raheem Lawal ile girdiği ikili pozisyonda yerde kaldı ve penaltı bekledi. Ancak hakem Hüseyin Göçek oyunu devam ettirdi. 9. dakikada Galatasaray kaptanı Sabri Sarıoğlu'nun, sağ kanattan ceza sahasına yaptığı ortayı savunma karşıladı. Bu pozisyonda, Galatasaraylı oyuncular hakeme savunmanın topa elle müdahale ettiği itirazlarında bulunsa da oyun devam etti. 16. dakikada Galatasaraylı Burak Yılmaz'ın, rakip ceza sahasının önünden kullandığı frikik atışını Eskişehirspor kalecisi Ruud Boffin son anda kornere çeldi. 21. dakikada Galatasaray'ın sol beki Alex Telles'in altı pasa ortaladığı topa Burak Yılmaz etkisiz bir dokunuş yaptı ve top kalenin yanından dışarı çıktı. 34. dakika içerisinde, Galatasaraylı taraftarlar yaktıkları meşaleleri sahaya attılar. Oyun alanı içerisinde oluşan yoğun dumanın görüş mesafesini etkilemesi sebebiyle maçın hakemi Hüseyin Göçek oyunu üç dakika kadar durdurdu. Atılan meşalelerin oyun alanından temizlenmesiyle mücadele tekrar başladı. Eskişehirsporlu Diomansy Kamara, Galatasaray ceza sahasına sağ taraftan girerek kaleyi yokladı ancak kaleci Fernando Muslera topu iki hamlede kontrol ederek pozisyonun gol olmasına izin vermedi. Maçın ilk yarısında başka kayda değer pozisyon olmadı ve iki takımda soyunma odasına 0-0'lık eşitlikle gitti. Maçın ikinci kırk beş dakikalık bölümüne Galatasaray'ın vuruşuyla başlandı. Eskişehirspor, ikinci yarıya Özgür Çek'in yerine Necati Ateş'i alarak başladı. 51. dakikada Eskişehirsporlu Cristóbal Jorquera, ceza alanındaki Kamara'ya oynadı ancak Kamara topa vurmakta geç kalınca Galatasaray savunmacıları topu uzaklaştırarak pozisyonu savuşturdu. Maçın en önemli pozisyonlarından birisi 56. dakikada Galatasaray kalesinde yaşandı. Sağ kanattan Eskişehirspor'un kullandığı köşe vuruşunda, ceza alanına gelen ortada kale önünde Aurélien Chedjou ters bir vuruş yaptı. Kaleye yönelen topu son anda Yekta Kurtuluş çizgi üzerinden uzaklaştırdı. 62. dakikada Eskişehirsporlu taraftarların sahaya attıkları meşaleler yüzünden oyun bir süre durdu. Melo, karşılaşmanın 70. dakikasında Eskişehirspor savunmasından seken topu ceza alanı dışındaki Selçuk İnan'la buluşturdu. Selçuk'un ceza alanı bölgesinden çektiği şut savunmadan döndü ve Sneijder'in önünde kaldı. Hollandalı futbolcu topu kalecinin yanından ağlarla buluşturarak takımını 1-0 öne geçirdi. Karşılaşmanın kalan kısmında başka gol olmadı ve Galatasaray rakibini 1-0 mağlup ederek 15. kez kupayı müzesine götürdü. Maçın bitiş düdüğünün ardından stadyumda kutlamalar yapılmaya başlandı. Galatasaraylı oyuncular sahanın ortasında toplanarak sevindiler. Daha sonra tribünlere giderek taraftarlarla karşılıklı tezahüratlar yaptılar. Bütün oyuncular kupa töreni için protokol tribününe çıktı. Şampiyon olan Galatasaray'da takım kaptanı Sabri Sarıoğlu, kupayı Gençlik ve Spor Bakanı Akif Çağatay Kılıç'ın elinden aldı. Protokol tribününde kısa bir süre sevinen futbolcular, Galatasaray marşı eşliğinde oyun alanına inmesinin ardından kupayla birlikte hatıra fotoğrafı çektirdi. Daha sonra kupa ile birlikte Galatasaray taraftarlarının bulunduğu tribüne giden oyuncular, sevinçlerini burada sürdürdüler. Ardından bütün oyuncular el ele tutuşup kale arkasında yer alan basın mensuplarına şampiyonluk pozu verdiler. Eskişehirsporlu futbolcular ise ikincilik madalyalarını Bakan Kılıç ve Millî Eğitim Bakanı Nabi Avcı'dan aldılar. Eskişehirspor teknik direktörü Ertuğrul Sağlam maç sonunda yaptığı basın toplantısında, rakip ceza alanı ön bölümünde etkili olamadıkları için maçı kaybettiklerini söyledi ve kupayı kazanan Galatasaray'ı tebrik etti. Galatasaray teknik direktörü Roberto Mancini ise her final maçı gibi bu maçın da zor olduğunu ve yorgun olmalarına rağmen kazanılan şampiyonluğun buna değdiğini söyledi. Maçta şampiyonluğu getiren golü atan Hollandalı futbolcu Wesley Sneijder, golü kimin attığının öneminin olmadığını ve attığı golü eşi Yolanthe Cabau ile ailesine armağan ettiğini belirtti. Ayrıca taraftarların, yaşadıkları sevinci görmeleri için Instagram'da bir fotoğraf paylaştı. Kaptan Sabri Sarıoğlu kazanılan kupayı Galatasaray camiasına, Aydın Yılmaz'a ve Bruma'ya armağan ederken, Selçuk İnan taraftarlara armağan etti. Maçtan sonra basın mensuplarının oyları ile maçın adamı Sneijder seçildi ve ödülünü Galatasaray 2. Başkanı Özkan Olcay'dan aldı. Konya'dan dönen Galatasaray kafilesini, İstanbul'daki Atatürk Havalimanı'nda çok sayıda taraftar davul ve zurna eşliğinde karşıladı. Taraftarlar, futbolcular ve yöneticilerle birlikte Türkiye Kupası ile hatıra fotoğrafı çektirdiler. Roberto Mancini, galatasaray ile ilk defa bir kupa finaline çıktı ve ilk kez bir kupa sevinci yaşadı. Izet Hajrović, Alex Telles, Guillermo Burdisso, Lucas Ontivero, Koray Günter, Umut Gündoğan, Emre Can Coşkun, Oğuzhan Kayar ve Salih Dursun Galatasaray forması altında ilk kez bir resmî kupa kazandılar. En son 2006-07 sezonunda Fransız Jean Tigana'nın Beşiktaş takımı ile kazandığı şampiyonluktan yedi sene sonra, kupayı ilk defa Türk olmayan bir teknik direktör kazandı. Kupada şampiyonluğa ulaşan Galatasaray, organizasyonda elde edilen hâsılâtın % 60'ını da kasasına koyarak toplamda 2.800.000 dolar gelir elde ederken, kulüp bu gelirin $500.000'ını final maçını kazanan takıma prim olarak dağıttı. Galatasaray teknik direktörü Mancini ise sözleşmesinde yer alan özel maddeye göre, kupada elde edilen şampiyonluk sebebiyle 500.000 avro prim kazandı. Eskişehirspor ise 43 yıl aradan sonra çıktığı kupa finalinde üçüncü defa kupayı rakibine kaptırdı. Eskişehirspor, kupayı kaybetmesine rağmen Galatasaray'ın Şampiyonlar Ligi'ne katılacak olmasından dolayı kupa finalisti olarak 2014-15 UEFA Avrupa Ligi ikinci eleme turuna katılma hakkı kazandı. Eskişehirspor, final oynadığı için 745.000 lira gelir kazanırken, hasılattan elde edilen gelirin % 40'ıyla birlikte toplam 1.000.000 lira civarında tutarı kasasına koydu. Konya Atatürk Stadyumu kapıları taraftarlar için dört saat önceden açıldı. Maçı 9 bin 600 Galatasaray taraftarı ile bir o kadar da Eskişehirsporlu taraftar tribünden takip etti. 200'den fazla basın mensubu maç için akredite oldu. Toplamda ise 22.456 seyirci maçı izledi. 2014 Türkiye Kupası final maçı, Türkiye'de organizasyonun da resmî yayıncısı olan atv tarafından toplam on sekiz kamera kullanılarak yayınlandı. %11,17'lik bir reyting oranı ile %28,65'lik bir izlenme payı alan maç, ülkede günün en çok izlenen programı oldu. Final maçını, Almanya'nın Aşağı Saksonya eyâletinin başbakanı Stephan Weil, Gençlik ve Spor Bakanı Akif Çağatay Kılıç, Türkiye Futbol Federasyonu Başkanı Yıldırım Demirören, Spor Genel Müdürü Mehmet Baykan ve Eskişehirspor Kulüp Başkanı Mesut Hoşcan protokol tribününden takip ettiler. Ünal Aysal ise federasyondan aldığı 30 günlük hak mahrumiyeti sebebiyle karşılaşmayı tribünden takip edemedi. Ayrıca sakatlığı devam etmesine rağmen takımla birlikte Konya'ya getirilen Galatasaraylı Didier Drogba da maçı tribünden takip etti. Kupa finalinin öncesi ve sonrasında iki takım taraftarları arasında çıkan kavgada 6 kişi kesici aletlerle, 1 kişi darpla ve 1 kişi de otobüsün ayağını ezmesi sonucunda yaralandı. Final maçında sakatlığı sebebiyle forma giyemeyen Didier Drogba, maçın ardından GS TV'ye verdiği röportajda, maçta oynayamadığı için üzgün olduğunu ve uzun zamandır kazanılamayan bir kupayı kazandıklarını söyledi. Sakatlığı sebebiyle oynayamayan futbolculardan bir diğeri olan Aydın Yılmaz da maç sonunda yaptığı açıklamada, kupanın kendisi için önemli olduğunu belirtti. Galatasaray Başkanı Ünal Aysal, bir tebrik mesajıyla kupa şampiyonluğunu kazananlara teşekkür ve tebriklerini iletti. Kulübün yönetim kurulu üyesi ve basın sözcüsü Şükrü Ergün, Türkiye Kupası'nı uzun bir aradan sonra tekrar kazanmanın kendileri için önemli olduğunu belirtti. Eskişehirspor Başkanı Mesut Hoşcan, kulübün resmî internet sitesi üzerinden yaptığı açıklamada, kupayı Eskişehir'e getirmeyi çok arzu ettiklerini ve fakat üstün bir oyun oynamalarına karşın bunu başaramadıklarını söyledi. Galatasaray Spor Kulübü, resmî sitesi aracılığı ile kupayı kazanan futbol takımı oyuncularını ve teknik ekibini kutladı. Başbakan Recep Tayyip Erdoğan, Ünal Aysal'a kutlama mesajı gönderdi. Cumhurbaşkanı Abdullah Gül de bir tebrik mesajı yayımladı. Ayrıca Cumhuriyet Halk Partisi Genel Başkanı Kemal Kılıçdaroğlu, TBMM Başkanı Cemil Çiçek, Gençlik ve Spor Bakanı Akif Çağatay Kılıç Galatasaray'ın şampiyonluğunu kutladılar. TFF Başkanı Yıldırım Demirören de her iki takımı tebrik etti. Tamarao Tamarao veya Mindoro Cüce Bufalo, bilimsel ismi Bubalus mindorensis, Bovidae ailesine ait tırnaklı memeli küçük bir hayvandır. Filipinler'deki Mindoro adasına özgü nadir bir türdür. 2014-15 UEFA Åžampiyonlar Ligi 2014-15 UEFA Şampiyonlar Ligi, UEFA Şampiyonlar Ligi'nin 23., Avrupa Şampiyon Kulüpler Kupası ile birlikte toplamda 60. sezonudur. Final maçı 6 Haziran 2015'te Berlin'deki Olimpiyat Stadyumu'nda oynanmıştır. Bu sezon ilk kez katılımcılar UEFA Finansal Fair Play Yönetmeliğine uymak zorundadırlar. Ayrıca UEFA'ya üye olan elli dördüncü federasyon olan Cebelitarık Futbol Federasyonu'da ilk kez bu turnuvaya takım göndermiştir. 2013-14 First Division (Cebelitarık)'nde şampiyon olan Lincoln Red Imps Cebelitarık'ı ilk temsil eden takım olarak birinci ön eleme turundan turnuvaya dahil olmuştur. UEFA Başkanı Michel Platini Fransız "Le Parisien" gazetesine "Önümüzdeki sezon hiçbir kulüp Finansal Fair Play kuralları nedeniyle Avrupa kupalarından ihraç edilmeyecek..." şeklinde açıklamada bulunmuştur. 2014-15 UEFA Şampiyonlar Liginde UEFA'ya üye 53 ülke federasyonundan 77 takım mücadele etmektedir. (Lihtenştayn Futbol Federasyonu yerel lig düzenlemediğinden katılımcı gönderemeyecektir.). Ülkelerin takım sayılarının belirlenmesi için 2013 UEFA ülkeler sıralaması listesi kullanılmaktadır. Buna Göre: Ülke katsayı puanları 2008-09 ve 2012-13 yılları arasında Avrupa Kupalarında mücadele etmiş ülke takımlarının katsayı puanlarıdır. 2013-14 sezonu şampiyonu olan Real Madrid'in bulunduğu ligde direkt katılım hakkı elde etmesinden dolayı; Tüm kura çekimleri, aksi belirtilmedikçe, UEFA'nın Nyon, İsviçre'deki genel merkezinde yapılmaktadır. Birinci ve ikinci öneleme turu kuraları 23 Haziran 2014 tarihinde çekilmiştir. Birinci öneleme turu ilk maçları 1-2 Temmuz, ikinci maçlar ise 8 Temmuz tarihinde oynanmıştır. İkinci öneleme turu ilk maçları 15-16 Temmuz, ikinci maçlar ise 22-23 Temmuz tarihinde oynanmıştır. Üçüncü öneleme turu ilk maçları 29-30 Temmuz 2014, ikinci maçlar ise 5-6 Ağustos 2014 tarihlerinde oynanmıştır. !colspan=6|Åžampiyonlar !colspan=6|Åžampiyon olmayanlar Play-off turu ilk maçları 19-20 Ağustos 2014, ikinci maçlar ise 26-27 Ağustos 2014 tarihlerinde oynanmıştır. !colspan=6|Åžampiyonlar !colspan=6|Åžampiyon olmayanlar Toplam 32 takım grup aşamasına katılmaktadır: bu turdan başlayan 22 takım ve 2014-15 UEFA Şampiyonlar Ligi ön eleme ve play-off turu'nu kazanan 10 takım. Takımlar, 2014 UEFA takım katsayıları'na göre kura torbalarına ayrılır. Bu 32 takım kura ile dörderli sekiz gruba yerleştirilir. (Aynı ülke takımları farklı gruplara şartı ile) Grup aşaması sonunda, tüm gruplarda 1. ve 2 . sırada olan takımlar bir üst tura çıkarken 3. sırada tamamlayan takımlar 2014-15 UEFA Avrupa Ligi son 32 turuna dahil olur. 2014-15 UEFA Şampiyonlar Ligi grup aşamasına dahil olan takımlar otomatik olarak 2014-15 UEFA Gençlik Ligi'ne katlırlar. Gruplarını 3. sırada tamamlayan takımlar kendi aralarında aşağıdaki kriterlere göre sıralanırlar. En iyi 4 takım 2014-15 UEFA Avrupa Ligi son 32 turuna seri başı olarak katılır. İki veya daha fazla takımın puan eşitliği durumunda sırasıyla: 1) Gol averajı 2) Attığı gol 3) Deplasmanda attığı gol 4) Galibiyet Sayısı 5) Deplasman Galibiyet Sayısı 6) UEFA takımlar katsayısı kriterleri dikkate alınır. 2014-15 UEFA Şampiyonlar Ligi Son 16 turundan itibaren takımlar çift maçlı eliminasyon sistemi ile mücadele ederler. (Final hariç) Kura sistemi aşağıdaki gibidir: Son 16 turu kura çekimi 15 Aralık 2014'te yapılmıştır. İlk maçlar 17,18,24,25 Şubat 2015, ikinci maçlar 10,11,17,18 Mart 2015 tarihlerinde oynanmıştır. Kura çekimi 20 Mart 2015'te yapılmıştır. İlk maçlar 14/15 Nisan 2015, ikinci maçlar 21/22 Nisan 2015 tarihlerinde oynanmıştır. Kura çekimi 24 Nisan 2015'te yapılmıştır. İlk maçlar 5/6 Mayıs 2015, ikinci maçlar 12/13 Mayıs 2015 tarihlerinde oynanmıştır. Final maçı, 6 Haziran 2015 tarihinde Berlin Olimpiyat Stadyumu'nda yapıldı. Ön eleme turları dahil değildir. Not: Kalın yazılı takım ve oyuncular turnuvada aktif durumdadır. 2014-15 UEFA Avrupa Ligi 2014-15 UEFA Avrupa Ligi, UEFA tarafından düzenlenen Avrupa'nın en büyük ikinci futbol organizasyonunun 44. sezonudur. UEFA Avrupa Ligi adı ve formatıyla ise 6. sezondur. Final Polonya'nın Varşova şehrindeki Ulusal Stadyumunda oynandı. Bu sezon ilk kez katılımcılar UEFA Finansal Fair Play Yönetmeliği'ne uymak zorundadırlar. Ayrıca UEFA'ya üye olan elli dördüncü federasyon olan Cebelitarık Futbol Federasyonu'da ilk kez bu turnuvaya takım göndermiştir. 2014 Rock Cup'ta şampiyon olacak takım Cebelitarık'ı ilk temsil eden takım olarak birinci ön eleme turundan turnuvaya dahil olmuştur. Bu sezondan itibaren başlayacak olan yeni uygulamayla UEFA Avrupa Ligi şampiyonu 2015-16 UEFA Şampiyonlar Ligi sezonunda en azından Play-Off turundan dahil olacaktır. Şampiyonlar ligi şampiyonunun gruplara direkt katılım kontenjanı kullanılmaması durumunda ise Avrupa Ligi şampiyonu direkt olarak grup aşamasına dahil olacaktır. UEFA Başkanı Michel Platini Fransız Le Parisien gazetesine""Önümüzdeki sezon hiçbir kulüp Finansal Fair Play kuralları nedeniyle Avrupa kupalarından ihraç edilmeyecek..."" şeklinde açıklamada bulunmuştur. 2014-15 UEFA Avrupa Liginde UEFA'ya üye 54 ülke federasyonundan 196 takım mücadele etmektedir. Ülkelerin takım sayılarının belirlenmesi için 2013 UEFA ülkeler sıralaması listesi kullanılmaktadır. Buna Göre: Ülke katsayı puanları 2008-09 ve 2012-13 yılları arasında Avrupa Kupalarında mücadele etmiş ülke takımlarının katsayı puanlarıdır. 2013-14 UEFA Avrupa Ligi sezonu şampiyonu olan Sevilla'nın 2014-15