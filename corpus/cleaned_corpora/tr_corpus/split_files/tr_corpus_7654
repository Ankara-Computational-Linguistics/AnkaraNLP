Kapısı Baf Kapısı veya St. Domenic Kapısı, Lefkoşa surlarında bir kapı. Baf başta olmak üzere adanın batısından şehre girişi sağlamaktaydı. 144.8 metrelik bir rakıma sahiptir. Kıbrıs adasında Birleşik Krallık bayrağının dikildiği ilk yer, kapının üzerindeki "Kışla" idi. Britanya hakimiyetinde bir dönem "Minateur Kapısı" olarak adlandırıldı. Kıbrıs Harekâtı sırasında Rumlar tarafından cephanelik olarak kullanıldı. NevÅŸehirspor Nevşehirspor, 1969 yılında Nevşehir'de kurulan spor kulübü. Kulübün temsil renkleri kırmızı-beyazdır. Maçlarını Nevşehir'de bulunan Gazi Stadyumu'nda oynamaktadır. Kurulduktan hemen sonra, 1969-1970 sezonunda 3. Lig'e alınan Nevşehirspor, 8 sezon burada mücadele ettikten sonra, 1976-1977 sezonu sonunda Nevşehir 1 Amatör Ligi'ne düştü. 7 yıl burada kaldıktan sonra, 1984-1985 sezonu başında 3. Lig'in yeniden kurulması sonucu tekrar 3. Lig'e yükseldi. 1987-1988 sezonu sonunda grubunda şampiyon oldu ve 2. Lig'e çıktı. 1990-1991 sezonu sonunda yeniden 3. Lig'e düştü. 10 yıl boyunca 3. Lig'de oynadı ve 2000-2001 sezonu sonunda yine Nevşehir 1. Amatör Ligi'ne düştü. 2003-2004 sezonu sonunda amatörde şampiyon olarak tekrar 3. Lig'e çıktı. 2005-2006 sezonu sonunda tekrar Nevşehir 1. Amatör Ligi'ne düştü. Åžampiyonluk (1): 1987-1988 Valencia BC Valencia Basket Club, S.A.D., Valencia Basket, Valensiya Özerk Topluluğu'nun Valensiya bölgesinde bir spor kulübü. Futbol takımı İspanya La Liga'da, basketbol takımı da İspanya Liga ACB'de mücadele etmektedir. Valencia BC'nin sponsorları: Siirt AtatÃ¼rk Stadyumu Siirt Atatürk Stadyumu, Siirt'te bulunan 1969 senesinde kurulan 5.650 kapasitelik futbol stadyumudur. Maçlarına Siirtspor ev sahipliği yapmaktadır. Özellikle Siirtspor'un Siirt jetpaspor adıyla 1998-2001 yılları arasındaki mücadelesinde popülerleşen bir statdır. 1998-99 sezonu 2. Lig'de 119 gol atılmıştır. Bu nedenle Türkiye Profesyonel Ligi tarihinde bir sezonda ev sahibi takımı adına en çok gol atılmış stadyumdur. Kamuran Soykıray Kamuran Soykıray (1925, İzmir - 13 Ekim 2000), Türk futbolcu ve teknik direktör. İzmirspor ve Altay'ın eski futbolcularındandır. İzmirspor altyapısında yetişip A takıma yükseldi. 1950'li ve 1960'lı yıllarda İzmirspor ve Altay'da forma giymiştir. 1963-1964 sezonunun bitimiyle futbol kariyerini noktaladı. Futbola vedasının ardından teknik direktörlük yapmaya karar verdi. Yurt dışında ve yurt içinde antrenörlük kursları aldıktan sonra 1968-69 sezonunda Türkiye 2. Futbol Ligi ekiplerinden Samsunspor'un başına geçti. Kamuran Soykıray yönetiminde Samsunspor ligi MKE Ankaragücü'nün ardından ikinci sırada bitirmeyi başarır ve tarihinde ilk kez Türkiye 1. Futbol Ligi'nde oynama hak kazanır. Kamuran Soykıray bu başarının ardından takımdan ayrılır ve yerine Basri Dirimlili getirilir. Soykıray, 1970-71 sezonunda Türkiye 2. Futbol Ligi ekiplerinden Giresunspor'u çalıştırmaya başlar ve iki sezon önce Samsunspor ile yakaladığı başarıyı tekrarlayarak Giresunspor'u Adanaspor'un ardından ikinci yapıp tarihinde ilk kez Türkiye 1. Futbol Ligi'ne yükselmesini sağlar. Yeni sezon için yönetimle anlaşamaz ve takımdan ayrılmaya karar verir. Yerini Ogün Altıparmak'a bırakır ve kendisi gelecek sezon için Türkiye 2. Futbol Ligi ekiplerinden Trabzonspor ile anlaşır. Ancak bir sezon sonra takımdan ayrılır ve gelecek sezon 2. Lig ekiplerinen Manisaspor'u çalıştırmaya başlar. 1975-76 sezonunda tekrar Türkiye 2. Futbol Ligi'nde oynayan eski takımı Samsunspor'da teknik direktörlük görevini üstlenir. Takım, sezon sonunda Türkiye 2. Futbol Ligi şampiyonu olarak, ertesi sezon için tekrar Türkiye 1. Futbol Ligi'nde mücadele etme hakkı kazanır. 1980-81 sezonu başında Sivasspor'un teknik direktörlüğüne getirildi; ancak 1981 yılında, sezonu tamamlayamadan görevini Erdoğan Gürhan'a devretti. Muangthong United FC Muangthong United Football Club (Tayca: สโมสรฟุตบอลเมืองทอง ยูไนเต็ด), Siam Sport Syndicate'nin sahibi olduğu futbol kulübü. 1989 yılında Tayland'ın Muang Thong Thani şehrinde kurulmuştur. Türk futbolcu Berkant Göktan bir süre bu takımda forma giymiştir. Zeshan Rehman ve Toni Kallio gibi Premier League'de forma giymiş ünlü futbolcular bu takımda forma giymiştir. Kulüp 2009 ve 2010 yıllarında olmak üzere 2 kere Tayland Premier Ligi'ni kazanmış, ayrıca 2007 yılında Tayland 2. Ligi'ni, 2008 yılında Tayland 1. Ligi'ni kazanmıştır ve 2010 yılında Kor Royal Cup ile Tayland FA Kupası'nı kaldırmıştır. Wormhole X-Treme! "Wormhole X-Treme!", Yıldız Geçidi SG-1 bilimkurgu televizyon dizisinin beşinci sezonundaki bir bölümün ismidir. Bölümün başlığı "Wormhole X-Treme!", dizi içindeki bilimkurgusal bir dizinin ismini tasvir etmektedir. Bu bölüm Yıldız Geçidi SG-1'in 100. bölümüdür ve bu nedenle özel olarak espirili bir bölüm üretilmiştir. Bu bölüm, Dördüncü Sezon "Point of No Return isimli bölümün bir devamıdır. Dış güneş sisteminde gizli bir uzay gemisi etkinleşir; Dünya'ya doğru yaklaşmaya başladığı tespit edilir, Martin Lloyd bu geminin kendi gemisi olduğunu düşünmektedir, çünkü enerji imzaları kendi ana gemsiyle uyumludur. Lloyd (Willie Garson canlandırdı) askerler tarafından izlenmektedir, ve onun Hollywood stüdyosunda yıldız geçidi ile ilgili "Wormhole X-Treme!" dizisi için danışmanlık yaptığı keşfedilir. "Wormhole X-Treme!" ve Yıldız Geçidi Komutanlığı arasındaki benzerlikler açık bir şekilde belli olmaktadır. Hava Kuvvetleri gizliliğin ihlal edildiğini düşünse de, bunun ileride Yıldız Geçidi programıyla ilgili çıkabilecek bir sızıntının dikkate alınması engelleyebileceğine karar vermişlerdir. Pavel Suhoy Pavel Osipoviç Suhoy (; ) (22 Temmuz, 1895, Hlybokaye – 15 Eylül, 1975) bir Beyaz Rus Sovyet uçak üreticisi ve tasarımcısı. Suhoy savaş uçaklarını tasarlamış ve Sukhoi Tasarım Birimini kurmuştur. Suhoy Vitebsk yakınlarında Hlybokaye adında, Beyaz Rusya'daki küçük bir köyde doğdu. 1905'ten 1914'e kadar Gomel'de liseyi okudu. 1915 yılında İmparatorluk Moskova Teknik Okuluna (bugünkü adıyla BMDTÜ) başladı. Bir süre sonra I. Dünya Savaşı başladı, ve orduya alındı; 1920 sağlık sorunları nedeniyle ordudan ayrıldı ve BMDTÜ'ye geri döndü, 1925 yılında (30 yaşında) Uçak Mühendisi olarak okulunu bitirdi. 1925 yılında "300 cv Tek-motorlu uçakların gövdeleri" isimli tezini Andrey Tupolev'in yönetiminde yazdı. Mart 1925'te TsAGI'de (Merkez Aerohidrodinamik Enstitüsü) mühendis/tasarımcı olarak çalışmaya başladı. Takip eden yıllarda, Suhoy dünyaca tanınan uçakları tasarladı ve üretti. Bunlara örnek olarak ağır bombardıman uçağı TB-1 ve TB-3 verilebilir. 1932'de TsAGI'nin mühendislik ve tasarım biriminin başına getirildi ve 1938'de tasarım biriminin başı oldu. Eylül 1939'da Suhoy Suhoy Tasarım Birimi (OKB Suhoy) adında bağımsız bir mühendislik ve tasarım birimi kurdu. Bu birim Harkov'da bulunmaktaydı, ancak Suhoy OKB'nin coğrafi konumundan hoşnut değildi. OKB Moskova'nın bilimsel merkezinden uzaktaydı ve Suhoy OKB'nin Podmoskovye havacılık merkezine taşınması için ısrar etti. Taşınma 1940'ın ilk yarısında tamamlandı. 1942'nin kışında Suhoy başka bir sorunla karşılaştı; kendine ait üretim bandı olmadığından hiçbir şey yapamıyordu. Yeni bir kara saldırı uçağı geliştirdi, Su-6, ancak Stalin bu uçağın üretilmemesine karar verdi, bunun yerine Ilyushin Il-2'yi tercih etti. Bunun nedeni öncelikli olarak: diğer uçakların üretim hızı içinde bulunulan savaş zamanında düşerdi ki bu iyi bir şey değildi, ikinci olarak, Stalin Sukhoi'yi pek sevmiyordu. Sukhoi'nin önderliğinde geliştirilen avcı-bombardıman uçakları Su-17 ve Su-24'dir. Sukhoi'nin tasarladığı son uçak T-10'du (Su-27) ancak Sukhoi uçtuğunu görecek kadar yaşayamadı. 25 Aralık, 1975'te SSCB'nin Bilimler Akademisi başkanı Sukhoi'yi derin bilimsel bilgisine ithafen altın madalyayla ödüllendirdi. 1958–1974 yılları arasında milletvekilliği de yapmıştır. 1975 yılında Moskova'da ölen Sukhoi, Novodevichy mezarlığında yatmaktadır. Judensau Judensau (Almanca "Yahudilerin domuzu" veya "Yahudi domuzu") Yahudileri aşağılamak ve şahsiyetsizlendirmek için onların dişi domuzla müstehcen ilişkiye girdiklerini gösteren betimlemedir. Bu betimleme başta Almanya olmak üzere Avrupa ülkelerinde 13.yy'dan başlayarak kullanılmıştır ve popülerliği 6 asır sürmüştür. Kaşerut kurallarınca domuzun Yahudiler için yasak oluşu Tora'nın Levililer kitabında (11:2-8) yazmaktadır. Yahudilerin, domuzun (bazen şeytan olarak da betimlenir) etrafını çevrelemesi, sütünü emmesi ve domuzla cinsel ilişkiye girmesini betimleyen bu imaj Yahudilikle dalga geçmek için yaratılmış antisemit bir propaganda örneğidir. Bu resim Ortaçağ'da, çoğunlukla kilise ve katedral duvarlarının dış cephesine, sokaktan (örneğin, Wittenberg ve Regensburg) görülebilecek şekilde tasarlanmıştır. Bunun tahta gravürden yapılmış ilk örneğine Köln Katedralinde rastlanır ve yapılış tarihi yaklaşık 1210'dur. İlk taş örnek ise 1230'larda yaratılıp Brandenburg Katedralinde kullanılmıştır. 1470'te yapılan gravür, başta antisemit yorumlar olmak üzere popüler basında kullanıldı. 1475 ila 1507 arasında dikilen ve 1801'de yıkılan Frankfurt'taki Köprü Kulesi'nin Yahudi gettosuna bakan duvarındaki muazzam resimde Judensau ile birlikte dini cinayete kurban gittiği iddia edilen Trento'lu Simon'un betimlemesi vardı. Wittenberg'de, Martin Lutherin vaaz verdiği Stadtkirche kilisesinin cephesinde 1305'ten beri "Judensau" bulunmaktadır. Domuzun kuyruğunun altına bakan bir haham ve sütünü emen Yahudiler resmedilmiştir. Resimdeki yazıda, İbranice Tanrı'nın ismini simgeleyen söz çarpıtılarak "Rabini Shem hamphoras" yazılmıştır. Bu heykel, Almanya'da, Ortaçağ'dan beri ayakta kalmayı başaran son Yahudi aleyhtarı eserdir. 1988'de, Kristal Gece'nin 50. yıldönümü sebeiyle heykelin altına Holokost'ta 6 milyon Yahudi'nin öldürüldüğüne dair not düşüldü. Luther, "Vom Schem Hamphoras" (1543) kitabında Wittenberg'deki Judensau heykeli hakkında yorumda bulunarak antisemitizme devam etmiş ve Talmud'un domuzun arkasından geldiğini anlatmıştır: Burada kilisemizde taştan (dişi) domuz heykeli vardır. Genç domuzlar ve Yahudiler altına yatmış meme emiyorlar. Domuzun arkasındaki haham çömelmiş ve sağ ayağını kaldırmış, (domuzun) kuyruğunu yukarda tutarak yoğun bir şekilde kuyruğunun altına ve onun Talmud'una bakıyor, sanki şiddetli ve sıradışı bir şey okur gibi, "Shemhamphora"larını kesinlikle buradan alıyorlar. Bugün Judensau heykellerinin bulunduğu kiliselerin bazıları: [[Kategori:Antisemitizm]] [[Kategori:Avusturya'nÄ±n Yahudi tarihi]] [[Kategori:Almanya'nın Yahudi tarihi]] Cholet Basket Cholet Basket Fransa'nın Cholet kentinde bulunan profesyonel basketbol kulübü. Pro A Ligi'nde mücadele eden kulüp iç saha karşılaşmalarını La Meilleraie'de oynuyor. Takımın koçluğunu 2006-2012 yılları arasında Türk basketbolunun efsane isimlerinden Erman Kunter yaptı. Olimpiakos (basketbol takımı) Olympiacos BC (Yunanca: ΚΑΕ Ολυμπιακός) genelde Olympiacos ya da Olympiacos Piraeus adıyla anılan Yunan basketbol kulübü. Avrupa'nın en önemli ve başarılı basketbol takımlarından birine sahip olan Olympiacos, tarihinde 3 Avrupa Şampiyonluğu, 1 Triple Crown (Üçlü Taç) ve 1 Kıtalararası Kupa kazanmıştır. 1997'de Euroleague Final Four finalinde Barcelona'yı 73-58 skorla yenerek tarihinin ilk Avrupa Şampıyonluğunu kazanmıştır. Aynı yılda Olympiacos, Avrupa Şampiyonu olarak 1997 McDonald's Şampiyonluğu finaline çıkıp, Michael Jordan'ın NBA şampiyonu olan Chicago Bulls takımına karşı oynamıştır. 2012 yılında İstanbul'da yapılan Euroleague dörtlü finali organizasyonunun finalinde, 19 sayı farktan geri dönen Olympiacos, CSKA Moskova'yı Giorgos Printezis'in son saniye basketiyle devirerek, ikinci kez Avrupa Şampiyonu olmuştur (62-61). Olympiacos'un inanılmaz geri dönüşü, Avrupa ve Dünya basketbolunun en müthiş geri dönüşlerinden biri olarak kabul edilmektedir. 2013'te Londra'da dörtlü finalinin final maçının ilk çeyreğinde Real Madrid karşısında 17 sayı geriye düşen Olympiacos, Vasilis Spanulis önderliğinde İspanyol ekibini 100-88 yenerek üst üste ikinci kez şampiyon oldu ve tarihinin üçüncü Avrupa Şampiyonluğunu kazanmıştır. Olympiacos, 1988'de Final Four dönemi başladığından beri, üst üste Euroleague şampiyonluğunu kazanan 3.takım oldu. En son Maccabi Tel Aviv 2004 ve 2005’te art arda şampiyonluk yaşamıştı. Olympiacos takımında en önemli Yunan basketbolcuların yanı sıra Eddie Johnson, Josh Childress, David Rivers, Alphonso Ford, Linas Kleiza, Roy Tarpley, Walter Berry, Dragan Tarlać, Miloš Teodosić, Žarko Paspalj, Kyle Hines, Alexander Volkov, Acie Law, Rasho Nesterovic, Fabricio Oberto, Dino Rađa, Nikola Vujčić ve Tyus Edney gibi dünyaca ünlü basketbolcular forma giymiştir. Teal'c Teal'c , "Yıldız Geçidi SG-1" adlı TV dizisinde bir kurgusal karakter. Christopher Judge tarafından canlandırılan karakter, Chulak gezegeninden gelen bir Jaffa savaşçısıdır. İnsan görünümünde olan Teal'c'ın karnında genetik olarak değiştirilmiş olan bölüm, bir kese Goa'uld larvalarının erişkinliğe ulaşana kadar yaşamını sürdürmesini sağlar. Bu larvalar Teal'c'e güç, sağlık ve ek yaşam süresi sağlamaktadır. 6. sezonda bulunan tretonin maddesi ile Teal'c ortakyaşamdan kurtulur ve karnındaki kese işlevselliğini yitirir. Teal'c'in en önemli özelliği, alnında bulunan ve bir zamanlar Lord Apophis'in yardımcılığını üstlendiğini gösteren dövmedir. Teal'c'in izleyici karşısına çıktığı ilk bölüm "Children of the Gods"'tır. Dizinin 8. sezonundaki "Prometheus Unbound adlı bölüm dışında her bölümde yer alan karakter, "" ve "" adlı DVD filmleri ile "Reunion" ve "Midway" adlı "Yıldız Geçidi Atlantis" bölümlerinde de boy göstermiştir. Christopher Judge 2002 yılında "En İyi Yardımcı Dizi Oyuncusu" dalında Satürn Ödülü'ne aday gösterilmiştir. Grand Theft Auto: The Ballad of Gay Tony Grand Theft Auto: The Ballad of Gay Tony (kısaca TBoGT), Rockstar North tarafından Grand Theft Auto IV için yayınlanmış bir genişleme paketidir. GTA IV'ün hikâyesini temel alan oyun, GTA IV için yayınlanan ikinci ve son hikaye paketidir. Oyun, 'ın da dahil olduğu adlı paketin içinde Xbox 360'a özel olarak 29 Ekim 2009'da satışa sunulmuştur. Microsoft Windows ve PlayStation 3 sürümleri, Kuzey Amerika'da 13 Nisan 2010'da, Avrupa ve Okyanusya'da 16 Nisan 2010 tarihlerinde satışa sunulmuştur. Barış Manço Çocuk Şarkıları Volume 2 Barış Manço Çocuk Şarkıları Volume 2, Barış Manço anısına 2010 yılında yayımlanan saygı albümü. Albümün ilk "volume"'u 2007 yılında yayımlanmıştır. Albüm, ilk albümde de olduğu gibi Özel Duygu Dalgıç Müzik Okulu'nda müzik eğitimi gören çocukların oluşturduğu "Duygu Korosu" tarafından kaydedilmiştir. İstanbul Devlet Modern Folk Müziği Topluluğu müdürü ve sanatçı Zafer Dalgıç önderliğinde on yedi çocuk ile oluşturulan koro, Barış Manço'nun çoğunlukla çocuklara hitap eden şarkılarını seslendirmiştir. Van She Van She 2005 yılında Sidney Avustralya'da kurulmuş bir Elektropop grubudur, Matt Van Schie Bas gitar/vokal, Tomek Archer Bateri, Michael Di Francesco on synthesizer/Gitar ve Nicholas Routledge Vokal/Gitar. Grubun ilk albümü "V" Ağustos 2008'de Avustralyalı Modular Records tarafından çıkartıldı, Etiketleri kendilerini "Sydney'den taze fikirlere sahip yeni bir grup" olarak tanıttı. Her ne kadar daha sonraki ürünleri daha dokulu bir ses yansıtsa da Bu fikirlerin aksine, grup 1980'lere köklenmiş bir şekilde synthesizer ağırlıklı müzik yapmaya başladı, ayrıca başka sanatçıların şarkılarını da Van She Technologic adı altında remixlemişlerdir. Van She grup üyeleri Nick Routledge, Matt Van Schie, Michael Di Francesco, and Tomek Archer'ın 2005 yılında ortak arkadaşlar sayesinde Sydney'deki Bang Gang adındaki bir eğlence kulübünde tanışmasıyla başladı. 2005'te Van She kendi isimlerini taşıyan dikkat çeken Modular Records tarafından çıkarılan ilk EP'si "Van She" 'yi yayınladı, Yeah Yeah Yeahs, New Young Pony Club ile turneye çıktıktan sonra Van She 2008'de ilk albümleri "V" 'yi yayınladı Haziran 2009'da, "V"'nin remixlenmiş hali olan "Ze Vemixes" 'i yayınladılar. Matt Van Schie kendi adı altında şarkılar yayımladı. Michael Di Francesco Arithmatix! adı altında bu şarkıları remixlemiştir. Gırnata Katliamı 1066 Granada katliamı, 30 Aralık 1066'da ("İbrani takvimi: 9 Tevet 4827") İslam hakimiyeti altındaki Endülüs'te Müslüman bir gurubun Granada'daki kraliyet sarayına girip Yahudi vezir Yosef bin Nagrela'ya suikast düzenlemesi ve şehirdeki çoğu Yahudinin katledilme olayıdır. Yosef bin Nagrela veya Yosef haNagid ( "Rabbi Yosef ben Şmuel ha-Levi ha-Nagid"; "Abu Hüseyin bin Nağrela") (d:15 Eylül 1035 - ö: 30 Aralık 1066), Endülüs'ün Moor hakimiyeti sırasında Granada'nın Berberi Kralı Badis al Muzaffer'in veziri ve Yahudi cemaatinin lideriydi. Rabbi Samuel bin Nagrela'nın en büyük oğlu olarak Granada'da doğdu. Çocukluğu ve yetiştirilmesiyle ilgili bazı bilgiler, babasının yazdığı İbranice şiirlerden edinilebilir. Yosef'in dediğine göre, kendisi bu şiirleri sekiz buçuk yaşında çoğaltmaya başladı. Bir 1045 baharı, dokuz buçuk yaşındayken, babasına savaşta refakat eden Yosef, babasının acı çektiği tek şeyin sıla hasreti olduğu ve bunu şiirlerine aktardığını belirtir. Esas hocası babasıydı. Kendisiyle ilgili Rabbi Nissim Gaon'a yazılan ve Yosef'in Nissim'in havarisi olduğu belirtilen bir mektup baz alınarak bazılarınca Kayravan'da Nissim'den ders aldığı düşünülür. Yosef sonradan Nissim'in kızıyla evlendi. Babası Samuel'in ölümünden sonra onun yerine geçip vezir, haham ve yeşiva direktörü oldu. Öğrencileri arasında Rabbi İshak bin Baruh bin Albalya ve Rabbi İshak bin Gayyat bulunur. Rabbi Abraham ibn Daud, Yosef hakkında övücü şeyler söyleyip babasının iyi niteliklerinden yoksun olmadığını, tek farkın, lüks içinde yaşadığı için babası kadar mütevazı olmadığını belirtir. "Jewish Encyclopedia"nın 1906 sürümünde, "Arap tarihçileri garip bir şekilde kendisinin ne babasının inancına ne de herhangi bir inanca bağlı olmadığını belirtir. Ayrıca İslam prensiplerinin saçma olduğunu açıkça söylemesi olayı şüphelidir. Arap şairler, kendisinin liberalliğini ayrıca övdüler." "Jewish Encyclopedia" ayrıca, Yosef'in Kralı "kontrol ettiğini" ve "etrafını casuslarla çevirdiğini" aktarır. Bazı saldırgan olaylarla suçlanması nedeniyle Granada'da çoğunluk olan Berberilerin nefretini topladı. En büyük düşmanı, divanda bir yer edinmek isteyen, Yosef ve onun dindaşları hakkında kindarca yazan radikal Arap şair Elvira'lı Abu İshak'tı. Şiiri, Yosef'e güvenen kral zümresi üzerinde bir etki yaratmasa da Berberi halk üzerinde sansasyonel bir etki yarattı. Kralı Badis'i, savaşmakta olduğu Almería'lı Al-Mutasım'ın eline vermeyi böylece Al-Mutasım'ın Badis'i öldüreceğini düşündüğü ve ardından Al-Mutasım'ı öldürüp tahta tek başına geçeceği dedikoduları baş gösterdi. Başka kaynaklar ise, Yosef'in, Berberilerle Araplar arasındaki gerginliği hafifletmeye çalışıp yerli Araplara karşı bir taşkınlığı önlemeye çalıştığı, bunun iç savaşa neden olduğu anlatılmaktadır. 30 Aralık 1066'da, Müslüman bir grup, Yosef'in sığındığı kraliyet sarayını basıp kendisini çarmıha gerdiler. Akabinde Yahudiler'e karşı gerçekleştirilen katliamda Yahudiler'in çoğu öldürüldü. "1906 Jewish Encyclopedia"ya göre, "Sayıları 4000 olan, 1500 aileden fazla Yahudi bir günde yıkıldı." Yosef'in karısı, oğlu Azarya ile birlikte Lucena'ya kaçıp oradaki Yahudi cemaatine sığındı. Azarya genç yaşta öldü. Tarihçi Bernard Lewis, katliamın sebebini "güçlü ve gösterişli Yahudi vezirinin Müslümanlar üzerinde yarattığı etki"ye bağlar. Lewis, Abu İshak'ın yazdığı antisemit şiirin, katliamın tetikçisi olduğunu belirtip şiirin tercümesini aktarmıştır: Lewis ayrıca, "Abu İshak'ınki gibi küçük düşürücü yergilerin ve 1066'da Granada'daki gibi katliamların İslam tarihinde ender görüldüğünü" de belirtmektedir. Bu episot bir pogrom olarak karakterize edilir. Walter Laqueur yazısında, "Yahudiler devlet görevi yapamazlardı (her zamanki gibi istisnalar mevcuttur) ve 1066'da Granada'daki gibi ara sıra pogromlar olmuştur" ifadesini kullanmıştır. Necdet Basa Necdet Basa, (5 Mayıs 1950, Ardeşen, Rize) Türk bürokrat. 1971 yılında Ankara Üniversitesi Hukuk Fakültesi'nden mezun olmuştur. Uzun yıllar kaldığı Almanya'da Çalışma Ataşeliği ve Bonn Büyükelçiliği'nde Çalışma Müşavirliği görevlerinde bulunmuş, Köln Üniversitesi'nde öğretim üyeliği de yapmış, 13 Eylül 1991-29 Ocak 1992 tarihleri arasında Çalışma ve Sosyal Güvenlik Bakanlığı müsteşarlığı görevini yürütmüştür ve 1991 yılında Başbakan Mesut Yılmaz'ın başdanışmanlığını yapmıştır. Necdet Basa, Ocak 1996-Ekim 1997 yıllarında TBMM Genel Sekreterliği görevini yürütmüş ayrıca 1996-2000 yılları arasında YÖK üyeliği yapmış ve kısa bir dönem Demokrat Parti'nin yönetiminde bulunmuştur. Türkiye Barolar Birliği Başkan danışmanı olarak görev yapmaktadır. Evli ve iki çocuk babasıdır. Kolumbiya BÃ¶lgesi'nde eÅŸcinsel evlilik Kolumbiya Bölgesi Konseyi'nin kabul ettiği bir yasa tasarısı 15 Aralık 2009'da bölge başkanı Adrian Fenty tarafından imza edildikten sonra Kolumbiya Bölgesinde eşcinsel evlilik 18 Aralık 2009'da yasal oldu. İmzanın ardından tasarı, 30 iş günü boyunca bir mecburi Kongre incelemesine tabi oldu. Evlilik cüzdanları 3 Mart 2010 tarihinde kamuya mevcut oldu ve eşcinsel evlilikler 9 Mart 2010'da başlamıştır. Washington, ABD'de Mason-Dixon Çizelgesi'nin altında eşcinsel çiftlere evlilik hakkını veren tek yetki alanı olmuştur. Diğer yetki alanlarda yapılan eşcinsel evlilikler bölge hükûmeti tarafından tanınır. Ahmetpaşa Ahmetpaşa şu anlamlara gelebilir: Ä°nce İnce aşağıdaki anlamlara gelebilir: Yalçın Yalçın aşağıdaki anlamlara gelebilir: Habip Habip aşağıdaki anlamlara gelebilir: Habip : (s.)Es. :Sevgili, sevilen. Habibullah : Allah'Ä±n sevgilisi, Muhammed Peygamber GeÃ§itli Tolga Zafer Ã–zdemir Tolga Zafer Özdemir (d. 12 Aralık 1975, Ankara), Türk senfonik müzik bestecisi ve müzikolog. Çok kültürlü ve çoksesli bir müzik stili olan besteci, yeni bir müzik teorisi olan “"Tritonet"”i geliştirmiştir. 1975 yılında Ankara’da dünyaya geldi. İlk ve orta öğrenimini Antalya’da tamamladı. Yükseköğrenimini Marmara Üniversitesi İşletme Fakültesi’nde 1999’da tamamladı. Yükseköğrenimi sırasında Faris Akarsu’dan teori ve piyano dersleri aldı. Aynı dönemde çeşitli müzik gruplarıyla İstanbul’da gece kulüplerinde çaldı. İstanbul Üniversitesi Müzik İleri Araştırmaları Merkezi (MİAM) kompozisyon bölümünde yüksek lisans programına kabul edildi; Kamran İnce, İlhan Usmanbaş, Mark Wingate ve Fernando Benadon ile çalıştı . 2002 yılında yüksek lisansını tamamladı ve tam burslu olarak University of Memphis Rudi E. Scheidt School of Music`te doktora programına kabul edildi. Dünyada az bilinen “"Antik Ortadoğu Müzik Teorisi"” üzerine araştırmalar yaptı ve bunun sonucu olarak yeni bir müzik teorisi eğitim metodu olan “"Tritonet”"i geliştirdi . Memphis’te 2005’te “"Yılın bestecisi"” seçildi. 40 civarında beste yapan sanatçının eserleri dünyanın çeşitli ülkelerinde seslendirildi. Yunanistan’da yapılan bir uluslararası bestecilik yarışmasında ödül aldı. ABD’deki eğitimini tamamladıktan sonra Türkiye’ye dönen sanatçı bir süre Akdeniz Üniversitesi‘nde kompozisyon dersleri verdi. 2009 yılından bu yana Bilgi Üniversitesi Müzik bölümünde ders orkestrasyon, ses fiziği ve müzik tarihi dersleri vermektedir. Pentekontera Pentekontera (Yunancada elli kürekli), Arkaik Dönem'e kadar kullanılan bir Antik Yunan kadırgası. Pentekonteralar ticaret ve savaş gemileri arasında bir fark olmadığı bir dönemde bulunmuşlardır. Çok yönlü kullanılıyorlardı. Ticaret, savaş, korsanlık ve taşımacılık kullanıldıkları alanlar arasındaydı. Bir pentekontera iki sıraya 25-25 bölünmüş 50 kürekçi tarafından hareket ettiriliyordu. Eğer rüzgâr iyi esiyorsa gemi yelkenle de hareket ettirilebiliyordu. Bir pentekontera varsayılan ölçümlere göre 28 ila 33 metre boyundaydı ve 4 metre genişliğindeydi ve saatte 18 km hız yapabiliyordu. Meliha DoÄŸuduyal Meliha Doğuduyal (d. 1959 İstanbul), Türk senfonik müzik bestecisi ve piyanist. Besteci ve piyanist olarak uluslararası kariyer yapmış bir sanatçıdır. 1959 yılında İstanbul’da dünyaya geldi. Babası müzikolog ve tromboncu Mahmut Doğuduyal’dır. Müzik öğrenimine beş yaşında İstanbul Belediye Konservatuvarı’nda piyano öğrenimi ile başladı. Ergican Saydam ve Ferdi Statzer'in öğrencisi oldu. Atatürk Deneme Lisesi’nden mezun olduktan sonra Mimar Sinan Üniversitesi Devlet Konservatuvarı piyano bölümünde Suna Erel ve Mine Öğüt ile çalıştı. Ardından aynı konservaturda kompozisyon bölümüne devam etti; İlhan Usmanbaş ve Adnan Saygun’un öğrencisi oldu. Bir yandan da Ayşegül Sarıca’nın ustalık kurslarına katıldı. 1986 yılında konservatuvardan mezun oldu. Kazandığı bir bursla 1991’de Hollanda'ya gitti. Lahey Krallık Konservatuvarı'nda Theo Loevendie ile kompozisyon, Louis Andriessen ile analiz çalışarak yüksek lisans öğrenimini 1993'te tamamladı. Yapıtları İngiliz, Alman, Rus, İspanyol, Hollandalı, Amerikalı ve Avusturyalı müzisyenler tarafından yorumlanan besteci, 1978-83 yılları arasında İstanbul Belediye Konservatuvarı'nda korrepetitörlük yaptı. 1984-1991 yılları arasında İstanbul Devlet Tiyatrosu'nun konuk piyanisti ve müzik direktörü olarak görev aldı. 1993-1996 arasında Mimar Sinan Üniversitesi Devlet Konservatuvarı'nda piyano, solfej ve armoni dersleri verdi. 1996'dan bu yana serbest piyanist ve besteci olarak çalışmalarını sürdürür. Sanatçının oda müziği ve piyano yapıtlarının yanı sıra film ve tiyatro müzikleri de bulunur. Carlos Cuéllar Carlos Javier Cuéllar Jiménez (d. 23 Ağustos 1981, Madrid), İspanyol futbolcudur. Sunderland'de forma giymektedir. Cuéllar, profesyonel futbol kariyerine Tercera División ekibi Calahorra'da başladı. 2001'de takımın La Liga 2'ye yükselmesiyle Numancia'ya transfer oldu. Soria'da iki sezon geçiren Cuéllar; 2002-03 sezonu sonunda, La Liga'da mücadele eden Osasuna ile anlaştı. Javier Aguirre'nin çalıştırdığı takımda sık sık forma şansı elde etti ve 2005'te Copa del Rey'de final oynayan kadroda yer aldı. 2005-06 sezonunda ise ligi dördüncü sırada tamamlayan takım, 2006-07 sezonu için Şampiyonlar Ligi'ne katılmaya hak kazandı. Kupaya üçüncü eleme turundan katılan kulüp, bu turda karşılaştığı Hamburger'a elenerek UEFA Kupası'na düştü. Kupada yarı finale kadar yükselen Osasuna formasıyla yedi maça çıkan oyuncu, iki gol kaydetti. Nisan 2007'de, Bayer 04 Leverkusen ile oynanan ve 3-0 kazanılan maçta attığı gol ise, turnuvanın 2006-07 sezonundaki en hızlı golü olarak tarihe geçti. İskoçya kulübü Rangers, Haziran 2007'de Cuéllar için iki teklif yapsa da, her ikisi de Osasuna tarafından reddedildi. 5 Temmuz'da oyuncu, 2,37 milyon sterlin karşılığında Rangers ile dört yıllık anlaşma imzaladı. 31 Temmuz 2007'de, Zeta ile oynanan maçta Rangers formasıyla ilk resmî maçına çıktı. Sezonun henüz başlarında gösterdiği performansla Ağustos 2007'de Scottish Premier League Ayın Oyuncusu ödülünün sahibi oldu. 1 Eylül 2007'de, Gretna ile oynanan maçta ise İskoç ekibiyle ilk golünü kaydetti. Maç ise 4-0'lık Rangers galibiyetiyle sonuçlandı. Rangers'taki iyi performansını sürdüren Cuéllar, Celtic ile oynanan kritik derbi maçında Shunsuke Nakamura'nın şutuna ceza sahası içinde elle müdahale ettiğinden kırmızı kartla oyun dışı kaldı. Kullanılan penaltı atışı ise kaleci Allan McGregor tarafından kurtarıldı. 2007-08 sezonunun sonunda, İskoçya Premier Ligi Yılın Oyuncusu ve İskoç Futbol Yazarları Derneği Yılın Futbolcusu ödüllerinin sahibi oldu. 2008-09 sezonu öncesinde takımın Belçikalı oyuncusu Thomas Buffel'in Cercle Brugge'e transfer olmasıyla 4 numaralı formanın sahibi olan Cuéllar, sezonun ilk maçında sakat olmasından dolayı forma şansı bulamadı. Ligin açılışından birkaç gün sonra ise Premier League ekibi Aston Villa'ya transfer oldu. 2007-08 sezonunda toplamda 65 maça çıkan Cuéllar, Rangers formasıyla bir sezonda en fazla maçta gören alan oyuncu unvanının da sahibidir. 12 Ağustos 2008'de Aston Villa, 7,8 milyon sterlin karşılığında Cuéllar ile dört yıllık sözleşme imzaladı. Kendisine, önceki kulübünde olduğu gibi 24 numaralı forma verildi. Yeni kulübüyle ilk resmî maçına 18 Eylül'de, UEFA Kupası'nda Litex Lovech karşısında çıktı. 21 Eylül'de ise, West Bromwich Albion karşısında Premier League'de ilk kez forma giydi. İlk sezonunda genellikle defansın ortasında, stoper pozisyonunda görev alan Cuéllar, genellikle Curtis Davies veya Martin Laursen ile defans ikilisini oluşturdu. Cuéllar, ülkesi İspanya'da düzenlenen 2009 Barış Kupası'nda görev alırken, Juventus ile oynanan ve kazananı penaltıların belirlediği karşılaşmada, takımına galibiyeti getiren penaltıyı kullandı. 4-3 sonuçlanan penaltı atışlarının ardından Villa kupaya uzandı. 7 Kasım 2009'da, Bolton Wanderers ile oynanan ve 5-1 galip gelinen maçta, Villa formasıyla ilk golünü kaydetti. 10 Şubat 2010'daki Manchester United maçında ise Premier League'deki ikinci golüne ulaştı. 2011 yazında eski kulübü Rangers'tan gelen transfer teklifi Aston Villa tarafından kabul edilse de, dizinden yaşadığı sakatlık sebebiyle bu transfer gerçekleşmedi. 6 Mayıs 2012'deki 1-1 sona eren Tottenham Hotspur maçı sonrası twitter ve Facebook hesapları üzerinden yaptığı açıklamayla sezon sonunda sona eren sözleşmesini yenilemeyeceğini ve takımdan ayrılacağını belirtti. 2 Temmuz 2012'de, Premier League ekiplerinden Sunderland ile iki yıllık sözleşme imzaladı. Canını Seven Kaçsın Canını Seven Kaçsın, Türk rock müzik sanatçısı Aylin Aslım'ın 2009 yılında çıkan 3. stüdyo albümüdür. Albümdeki "Sen Mi?", "Hoşuna Gitmedi Mi? (Kızkaçıran)" ve "Aşk Geri Gelir" şarkılarına klip çekilmiştir. Fikret YÄ±lmaz Fikret Yılmaz (d. 1 Ağustos 1957, Adana), Türk eski futbolcu, teknik direktör. Altay ve Beşiktaş'ın eski futbolcularındandır. Futbolcu Burak Yılmaz'ın babasıdır. 26 Aralık 2011 tarihine kadar 1. Lig ekiplerinden Kayseri Erciyesspor'u çalıştırdı. 2014-15 sezonu başında Orduspor'da, 2015-16 sezonunun bir kısmında Balıkesirspor'da görev aldı. 2018-19 sezonu öncesinde Kardemir Karabükspor'un teknik direktörü oldu. 1980'li ve 1990'lı yıllarda Adanaspor, Antalyaspor, Tavşanlı Linyitspor ve Kemerspor'da forma giymiştir. 1990'ların ortasından beri Türkiye profesyonel futbol liglerinde kaleci antrenörlüğü yapan futbol adamı, 2009-10 sezonunda MKE Ankaragücü'nde teknik direktör Hikmet Karaman'ın görevden alınmasından sonra 5 haftalığına teknik direktörlük görevini üstlenmiştir. 2011-12 sezonunun başında Ergün Penbe'nın takımdan ayrılışından sonra Kayseri Erciyesspor teknik direktörlüğüne getirilmiştir. Bu görevinden 23 Aralık 2011 tarihinde istifa ederek ayrıldı. Kayseri Erciyesspor takımının başından ayrılan Fikret Yılmaz, 2013-2014 sezonunda Orduspor ile sözleşme imzalamıştır. Yıldız Geçidi Programı Yıldız Geçidi Programı, Stargate markasında önemli bir yere sahip çok gizli kurgusal bir programdır: Dünyadaki Yıldız Geçidi etkinliklerini yürütür. Yıldız Geçidi Programı'nın merkezi Colorado Springs, Colorado yakınlarında bulunan "Cheyenne Dağı Hava Kuvvetleri İstasyonuna" dayalı Yıldız Geçidi Komutanlığı("YGK veya İngilizce kısaltması; SGC")'dır. Yıldız Geçidi SG-1 gösterimi boyunca, Anadünya Güvenlik Bakanlığı ve Uluslararası Gözetim Danışmanlığı ("UGD veya İngilizce kısaltma; IOA")'nın kurulmasıyla en kritik Yıldız Geçidi Programı, NID gelişmiştir. "Yıldız Geçidi Atlantis"'te görüldüğü gibi Atlantis Tasarısı, Yıldız Geçidi Programı'nın bir parçasıdır ancak dizinin Birinci Sezonu boyunca bağımsız olarak çalışmışlardır. "Lost City" ve "Ex Deus Machina"daki gibi yabancı saldırılara rağmen, dizi boyunca tüm girişimler olası bir kitlesel panik varsayılarak Yıldız Geçidi Programı'nın varlığını kamudan gizli tutmak olmuştur. Birkaç alternatif-evren bölümünde kamuoyunun tepkisi göstermek için Yıldız Geçidi Programı'nın varlığı açığa çıkarılmıştır. Buna rağmen, dizideki bazı komplo kuramcıları, askeriyenin en yüksek düzeyde dünyadışı etkinliğini varsaymıştır. Martin Lloyd ve Jeannie Miller gibi birkaç sivil de Programın varlığından haberdardır. Kurgusal Yıldız Geçidi Programı'nın merkezi Yıldız Geçidi Komutanlığı, Hava Kuvvetleri Bölümü altında düzenlenen ve Colorado Springs, Colorado yakınlarında bulunan "Cheyenne Dağı Hava Kuvvetleri İstasyonu"nda bağlı kamuoyuna açıklanmayan askeri bir birimdir. (ve Creek Dağı Tesisi, Yıldız Geçidi filmindeki Cheyenne Dağı için kurgusal bir isimdir). Temel destek personeli giysilerinin üzerinde Hava Kuvvetleri Uzay Komutanlığı armaları olmasına karşın veya Yıldız Geçidi Komutanlığı'nın bu örgütün veya ayrı bir varlığın parçası olup olmadığı açıklığa kavuşmamıştır. Yıldız Geçidi Komutanlığı, aynı zamanda kod adı "52. Bölge" olarak da anılan, Dünyadaki Yıldız Geçidi etkinlikleriyle görevli ve Yıldız Geçidi üzerinden arama koordinatları ve diplomatik ilişkilerle sorumlu bir bölüm de vardır. Uzaylı teknolojisine dayalı uzun vadeli araştırmalar genellikle Yıldız Geçidi Komutanlağı'ndan, Nevada'daki 51. Bölgeye taşınmaktadır. Yıldız Geçidi Komutanlığı oluşturulmuştur ve Yıldız Geçidi SG-1'in "Children of the Gods" isimli pilot bölümde, ilk Goa'uld tehdidiyle etkin duruma gelmiştir. Yıldız Geçidi SG-1'in yazarları dizinin sekizinci sezonunda Yıldız Geçidi Komutanlığı adında yeni bir diyile değiştirmeyi düşünmüşlerdi, ancak Sci Fi Channel, SG-1'e iki sezon daha devam etmesi için karar verdi. Blogosfer Blogosfer, tüm bloglar ve onların kendi aralarındaki bağlantıları için kullanılan bir sözcüktür. Bu kavram, blogların, bağlantılı bir topluluk (veya bağlı topluluklar kümesi) olarak veya her yazarın kendi fikrini özgürce ifade edebildiği bir sosyal ağ olarak var olduğunu ima etmektedir. Bu kavram, 10 Eylül 1999 tarihinde, Brad L. Graham tarafından bir şaka olarak ortaya atılmıştır. 2002 yılında ise William Quick tarafından yeniden kullanılmış ve kimi çevrimiçi topluluklar tarafından benimsenmiştir. Kavram, daha eski olan "logosfer"i(Yunanca "kelime" anlamına gelen "logos" ve "dünya" anlamına gelen "sfer" birleşimi), yani "kelimeler dünyası" sözcüğünü andırmaktadır. Kavramın bu mizahi yapısına rağmen, CNN, BBC ve National Public Radio (NPR)'nun "Morning Edition", "Day To Day" ve "All Things Considered" programları, bu kavramı kamunun düşüncesini anlatırken kullanmışlardır. Son yıllarda, birçok medya kuruluşu da blogosferi kamu görüşü olarak kabul etmiştir. Bunun yanı sıra blogosfer, akademik ya da akademik olmayan yazılarda da küreselleşme, gibi birçok konuya karşı direnişin yükselişi ya da düşüşü hakkında da kanıt olarak kabul edilmiş ve ayrıca blogosferdeki etkin blog yazarlarını, ve "tanıdık yabancıları" belirlemek için kullanılmışlardır. Technorati, BlogPulse, Tailrank ve BlogScope gibi siteler, blog yazarları arasındaki bağlantıyı takip eden web siteleridir. Bu siteler, blog yazarlarının tartıştığı konuların göstergesi olarak da kabul edilebilecek olan bağlantıların da avantajını da kullanarak, siteden siteye devam eden tartışma konularını ya da buların parçalarını takip edebilirler. Bu sayede araştırmacılar, bir internet memlinin de blogosferde yayılma hızını ölçerek hangi sitelerin kısa zamanda çok fazla dikkat çekme alanında önemli olduğunu belirleyebilirler. Ayrıca, belli bir tarza, kültüre, konuya ya da jeopolitik konuma ilişkin daha özel blogosferleri de takip etmeye yarayan siteler de mevcuttur. Dünden Bugüne (Barış Manço albümü) Dünden Bugüne, Barış Manço'nun Sayan Plak'tan ayrılmasından sonra piyasaya sürülen toplama albüm. Manço'nun 1967 ve 1971 yılları arasındaki 45'likleri ile oluşturulan albüm sanatçının Sayan Plak'tan çıkan ilk ve son albümüdür. Ayrıca albüm stüdyo albümleri de dahil olmak üzere Manço'nun ilk albümüdür. Ayrıca albüm 2009 yılında İspanyol Guerssen Records tarafından yeniden basılmıştır. Sınırlı sayıda basılan bu LP, yurt dışında 30$ ücretle piyasaya sürülmüştür. Muhiddin Dürrüoğlu Muhiddin Dürrüğlu (ya da tam adıyla Muhiddin Dürrüoğlu Demiriz) (d. 1969, Gerede), Türk senfonik müzik bestecisi ve piyanist. Belçika'da yaşayan sanatçı Brüksel Kraliyet Konservatuvarı'nda görev yapmaktadır. 1969’da Gerede’de dünyaya geldi. 1979-1982 yıllarında Kemal İlerici’den özel piyano dersleri aldı. 1980’de Ankara Devlet Konservatuvarı’na girdi. 1983’te üstün yetenekli çocuklarla ilgili “"Özel Statü"” kapsamına alınarak piyanoda Kamuran Gündemir ve Ersin Onay’ın, kompozisyonda ise İlhan Baran’ın öğrencisi olarak 4 yıllık lisans eğitimini 18 yaşında tamamladı. 1987-1989 yılları arasında Eczacıbası Vakfı burslusu olarak, Brüksel Kraliyet Konservatuvarı’nda Jean-Claude Vanden Eynden ile piyano ve Jacqueline Fontyn ile de kompozisyon çalıstı.. 1989-1992 yıllarında Belçika’da yetenekli genç müzisyenlerin yetiştirildiği uluslararası bir kurum olan “"Chapelle Musicale Reine Elisabeth Virtüözite Okulu""nda müzik eğitimine devam etti. Bu kuruma kabul edilen ilk Türk öğrenci oldu. Belçika vatandaşlığı verilen sanatçı; 1991 yılında Avrupa Piyano Yarışmasının dört finalistinden biri oldu. 1992’de ""Nany Philippart"" yarışmasını ve Fulbright bursu kazandı. Piyanoda doktora eğitimini Fulbright burslusu olarak Indiana Üniversitesi’nde Edward Auer ile yaptı, kompozisyonda Don Freund ile çalıstı. Piyano alanında 1995’te “"Fondation Belge de la Vocation"” ve 1997’de “"J.&W. Pelemans"” ödüllerine lâyık görüldü. Besteleri ise 1993’te Belçika Güzel Sanatlar Akademisi'nin "Arthur de Greef Ödülü"nü (“Altı Prelüd” adlı eseri ile) ve Paris’teki Lutéce Akademisi’nin ""The Coupe de la Création Musicale"" Ödülü’nü (“Contact” adlı bestesi ile), 1996’da Hulste-Belçika Oda müziği Eserleri Yarışması’nda ""SABAM Ödülü""’nü (“Contact II – Massspace” adlı eseri ile), 2000’de aynı yarışmada ikincilik ödülünü (“Varioactivité” adlı bestesi ile) ve Fransa’nın Orleans şehrinde yapılan "20.Yüzyıl Müziği Piyano Yarışması"nda "En İyi Beste Ödülü"’nü (“Le Tourneur” –Semazen- ile), 2001’de Belçika Güzel Sanatlar Akademisi’nin ""Irène Fuerison Ödülü""’nü (“Nebula” adlı bestesi ile) kazandı. Türkiye’de iken 12 yaşında başlayan konserlerine, daha sonra gidip yerleştiği Belçika’dan başlayarak Fransa’da, Almanya’da, Arjantin’de, Lüksemburg’da, Portekiz’de, İspanya’da, İtalya’da, İngiltere’de, Romanya’da, Macaristan’da, Güney Kore’de, Çin’de ve ABD’ de resitaller, orkestra ile konserler ve oda müziği konserleri olarak devam etti. Dürrüoğlu, 1994’ten beri Brüksel Kraliyet Konservatuvarında oda müziği profesörü olarak görev yapıyor. Siligo Siligo (İtalyanca:"Siligo"; Sarduca:"Siligo") İtalya'nin Sardinya Özerk Bölgesi'nin güneyindeki Sassari ilinde bir komün ve kücük kasabadır. Yüzölçümü 43,61 km²'dir. Siligo'nun nüfusu (2009 tahminleri itibarıyla) 951 kişidir ve nüfus yoğunluğu 21,81 kişi/km² olur. 19. ve 20. yy/da şehir nüfusunun gelişimi şu gösterimde incelenebilir: Siligo'nun şu komünlerle sınırları bulunur: Ardara, Banari, Bessude, Bonnanaro, Codrongianos, Florinas, Mores, Ploaghe 72. Koğuş (film, 1987) 72. Koğuş, 1987 yapımı Türkiye filmi. Kadir İnanır'ın başrolde oynadığı filmde genç, cesur, kabadayı ve bir o kadar da saf bir Karadeniz delikanlısı olan Ahmet Kaptan'ın hapishanede geçen yıllarının bir kısmı anlatılmaktadır. Bir zamanlar İstanbul'da haraç kesen, balıkçılık gibi işlerle uğraşan Ahmet Kaptan 2. Dünya Savaşı zamanlarında hapishaneye düşmüştür. Burada yokluk içinde koğuş arkadaşlarıyla birlikte yaşamaktadır. Bir gün annesinin ona getirdiği 150 bin lira ile bir anda çevresinde sevilen ve sayılan biri olmaya başlar. Sakla Samanı Gelir Zamanı Sakla Samanı Gelir Zamanı, 1977'de Almanya'da Türküola, Türkiye'de Yavuz & Burç Plakçılık tarafından piyasaya sürülen toplama albüm. Ayrıca albüm 2009 yılında İspanyol Guerssen Records tarafından yeniden basılmıştır. Sınırlı sayıda basılan bu LP, yurt dışında 20$ ücretle piyasaya sürülmüştür. Barış Manço Klasikleri: Dağlar Dağlar Barış Manço Klasikleri: Dağlar Dağlar, Barış Manço'nun 1993 yılında piyasaya sürülen toplama albümü. Albüm piyasada "Dağlar Dağlar Klasikleri" ve "Barış Manço Klasikleri" isimleriyle de bilinmektedir.Dağlar Dağlar Nezahat Bayram’ın 1950’li yıllarda söylediği Cano Cano adlı anonim türküden alıntıdır. Andreas Weimann Andreas Weimann (d. 5 Ağustos 1991, Viyana), Avusturyalı futbolcudur. Aston Villa'da forma giymektedir. Weimann, futbol kariyerine 13 yaşında, Rapid Wien'in altyapısında başladı. Üç yıl burada top koşturduktan sonra 2007'de, Premier League ekibi Aston Villa'nın altyapısında oynamaya başladı. Kulüp formasıyla ilk kez 2009 Barış Kupası'nda forma giyme şansı elde eden Weimann; Juventus, Atlante ve Porto karşısında sahadaki yerini aldı. Altyapıda gösterdiği performansla birlikte Ocak 2010'da, kulüple olan sözleşmesini Haziran 2012'ye kadar uzattı. 14 Ağustos 2010'da, West Ham United ile oynanan maçın 86. dakikasında Ashley Young'ın yerine oyuna girerek ilk lig maçına çıktı. 19 Ağustos'ta ise eski takımı Rapid Wien ile oynanan UEFA Avrupa Ligi maçının 79. dakikasında Marc Albrighton'ın yerine girdi ve Avrupa kupalarındaki ilk maçına çıktı. Ülkesinin 17, 19 ve 21 yaş altı millî takımlarında forma giyen Weimann, Avusturya 21 yaş altı millî takımı'ya ilk maçına 5 Eylül 2009'da, İskoçya karşısında çıktı. Avrupa 21 Yaş Altı Futbol Şampiyonası elemeleri kapsamında oynanan maçın 57. dakikasında Marc Sand'ın yerine dahil olan oyuncu, oyuna girdikten yalnızca iki dakika sonra golle tanıştı. Weimann, elemeler kapsamında Azerbaycan ve Arnavutluk maçlarında da gol kaydetti. Kızılcıklar Oldu mu? Kızılcıklar Oldu mu?, Barış Manço'nun 10. ölüm yıldönümü olan 31 Ocak 2009 tarihinde piyasaya sürülen toplama albümü. Albümde yer alan üç şarkı Fransızca ve biri de Türkçedir. Tüm şarkılar 1966 yılında Barış Manço'nun Les Mistigris ile ortak çalıştığı dönemde Belçika'nın Liège şehrinde kaydedilmiştir. Albümde yer alan "Bien Fait Pour Toi", "Kızılcıklar Oldu mu?" türküsünün Fransızca uyarlamasıdır. Seyhan Arman Seyhan Arman (d. 26 Şubat 1980, Adana), Türk oyuncu ve drag queen. Aynı zamanda bir insan hakları aktivistidir. 1994 yılında tiyatro ile oyunculuğa başlamış, Dilruba Saatçi'den oyunculuk eğitimi almış ve Engin Alkan'ın oyunculuk workshop'ına katılmıştır. But Kısa Film Yarışması'nda Jüri Üyeliği yapmıştır. Çeşitli sokak performanslarında ve excessinmoderation çağdaş dans performansında performans sergilemiştir. Arman, oyunculuğu yanı sıra drag queen gösterileri yapmaktadır. Çeşitli tiyatro dergileri ve web sitelerine yazılar yazmaktadır. Şu anda interkatif ve doğaçlama performans yaptığı Mc-Queen Matmazel Coco karakterini canlandırmaktadır. 47. Altın Portakal Film Festivali 2010 Uluslararası Antalya Altın Portakal Film Festivali, Altın Portakal festivallerinin 47.'sidir. 9-14 Ekim 2010 tarihleri arasında Antalya, Burdur ve Isparta'da düzenlenen etkinliklerle gerçekleştirilmiştir. 2010 yılı teması "Toplumsal etkileşim ve Türk sineması" olarak belirlenen festival 2010 yılında toplumun tüm kesimlerini kucaklamayı, sinemayı, kentin ve komşu şehirlerin en ücra köşelerine kadar götürmeyi hedefledi. 47. Altın Portakal Film Festivali'nin tanıtım afişlerinde, Akdeniz'in köpüklü suları arasından çıkıp, elinde tuttuğu sihirli portakalla izleyenlere Antalya ve sinema sevgisi telkin eden deniz kızı figürüne yer verilen ve mavi tonun hakim olduğu afişte sunucu ve oyuncu Ebru Akel modellik yaptı. Semih Kaplanoğlu'nun yönetmenliğini yaptığı "Bal" filmi Altın Koza Ödülü’nü kazandığı için Altın Portakal Film Festivali’nden çekildi. Festivale damga vuran olay jüri üyesi olan Boşnak asıllı Sırp yönetmen Emir Kusturica'ya Srebrenitza katliamı'nı savunduğu gerekçesiyle gösterilen tepkilerdi. Kültür Bakanı Ertuğrul Günay ve yönetmen Semih Kaplanoğlu, Emir Kusturica'nın jüri olduğu bir festivale katılmayacaklarını söylediler ve festivale katılmadılar. Günay ve Kaplanoğlu'nun protestolarına kamuoyu prostestoları da eklenince Emir Kusturica 9 Ekim'de geldiği Antalya'dan 10 Ekim'de kendisini protesto eden Günay ve Kaplanoğlu'na cevap verdiği ve jüri üyeliğinden ayrıldığını açıkladığı bir basın toplantısı sonrası ayrıldı. Neo-noir Neo-noir (Yunancada "neo," yeni; ve Fransızcada "noir," kara) belirgin bir biçimde kara film unsurlarından faydalanan ama 1940'ların ve 1950'lerin kara filmlerinde bulunmayan, yenilenmiş konuları, içeriği, görsel efektleri veya medyayı içinde barından, genellikle modern sinemada karşımıza çıkan bir tür. Neo-noir terimi ilk defa eleştirmen Nino Frank tarafından ortaya atılmıştır, fakat başta yapımcılar, eleştirmenler veya izleyiciler tarafından nadiren kullanılmıştır. Kara-filmlerin klasik dönemi 1940'ların başı ile 1950'lerin sonları arasında tarihlenir. Tipik Amerikan suç draması veya psikolojik gerilimleri ile kara film çok sayıda ortak konu ve tema içerirler. Aynı zamanda kendine özgü görsel unsurlar barındırırlar. Karakterler genellikle zorlu bir durumla karşı karşıya kalmış, seçimler yapmak zorunda olan anti-kahramanlardır. Görsel unsurlar low-key lighting tekniği, ışık ve gölgenin ustaca kullanımı ve alışılmışın dışında kamera açılarıdır. 1960'ların başından bu yana, klasik kara-film türünde önemli filmler yapılmasına rağmen, yine de diğer türler üzerinde önemli bir etkisi vardır. Bu filmler genelde kara-filmi andıran tema ve görsel unsurları içerirler. Hem klasik, hem de neo-noir filmler sıklıkla bağımsız filmler olarak karşımıza çıkarlar. 2007 Japonya Grand Prix 2007 Japonya Grand Prix (resmi adıyla XXXIII Fuji Television Japanese Grand Prix) 2007 Formula 1 sezonundaki 15. yarıştır. 30 Eylül günü Oyama'daki Fuji Speedway pistinde aşırı yağış ve sisli hava koşullarında düzenlenmiştir. 20 yıl boyunca Suzuka'da düzenlenen F1'in Japonya ayağı 2007 yılında 1977 yılından sonra ilk defa Fuji'ye taşınmıştır. Pol pozisyonu, en hızlı tur zamanı ve yarış birinciliğinin üçünü birden kazanan Lewis Hamilton sezonun bitimine iki yarış kala Fernando Alonso ile puan farkını 12'ye çıkarmıştır. Shuntarō Tanikawa (谷川 俊太郎 "Tanikawa Shuntarō") (d. 15 Aralık 1931 Tokyo, Japonya) Japon şair ve çevirmen. Hem Japonya'da hem de yurt dışında, yaşayan Japon şairleri arasında en çok önemsenenlerden ve okunanlardandır. Nobel Edebiyat Ödülü için pek çok kez aday gösterilmiştir. Eserlerinin çoğu, seçme eserleri dahil İngilizce'ye çevrilmiştir. William I. Eliot ve Kazuo Kawamura tarafından çevirisi yapılan, Nehirde Hüzün İçinde Sürüklenmek, 1989'da Amerikan Kitap Ödülü'nü kazandı. Charles Schultz'un Snoopy'sini ve Mother Goose tekerlemelerini Japoncaya çevirmenin yanı sıra Tanikava atmışdan fazla şiir kitabı yazmıştır. Çocuk edebiyatına katkılarından dolayı 2008'de Hans Christian Anderson ödülünü kazanmıştır. Leo Lionni'nin Swimmy'sinin de Japonca'ya çevrilmesine yardım etti. Pek çok kez şarkı sözü yazarı Chris Mosdell ile ortak çalışmalar yaptı. Şinto tapınaklarını Omokoji falı geleneğinde yaratılmış bir deste kâğıt olan Yıkımın Kahinleri adlı eseri de bunlar arasındadır. Tokyo Olimpiyadı eserini Kon Ichikawa ile ortak yazdı ve Howl'un Yürüyen Şatasu'nun müziğinin sözlerini yazdı. Shuntarō Tanikawa filozof Tetsuzō Tanikawa'nın oğludur. 2009 Japonya Grand Prix 2009 Japonya Grand Prix (resmi adıyla XXXV Fuji Television Japanese Grand Prix) 2009 Formula 1 sezonundaki 15. yarıştır. Suzuka Pisti'nde 4 Ekim 2009 tarihinde düzenlenmiştir. Yarışı Red Bull takımından Sebastian Vettel, Toyota pilotu Jarno Trulli ve 2008'in şampiyonu Lewis Hamilton'un önünde baskın bir performansla yarış boyu lider kalarak kazanmıştır. Japonya'ya gelirken Sürücüler Şampiyonası lideri olan Jenson Button'un Rubens Barrichello'nun arkasından 8. olmasıyla, 2009 sezonunun bitmesine iki yarış kala gelen bu zafer Vettel'in küçük şampiyonluk umudunu korumasını sağlamıştır. Markalar Şampiyonası'nda ise alınan bu sonuçlara rağmen Button ve Barichello'nun takımı Brawn'ın şampiyonluğu için sadece yarım puana ihtiyacı kalmıştır. 2008 Ã‡in Grand Prix 2008 Çin Grand Prix (resmi adıyla V Sinopec Çin Grand Prix) 19 Ekim 2008 tarihinde Şanghay, Çin'de bulunan Şanghay Uluslararası Pisti'nde düzenlenmiş olan 2008 Formula 1 sezonunun 17. ve sondan bir önceki yarışıdır. McLaren takımı adına mücadele eden Lewis Hamilton pol pozisyonunda başladığı 56 turluk yarışı, sırasıyla ikinci ve üçüncü olan Ferrari pilotları Felipe Massa ve Kimi Räikkönen'in önünde kazanmıştır. Kuzey Kıbrıs'ta resmî tatiller Kuzey Kıbrıs'ta resmî tatiller, 1984'te çıkarılan "Resmî Tatil ve Anma Günleri Yasası"na dayanır. Toplam on yedi gündür. 2008 Singapur Grand Prix 2008 Singapur Grand Prix (resmi adıyla 2008 Formula 1 SingTel Singapur Grand Prix) 28 Eylül 2008 tarihinde Marina Bay, Singapur'daki Marina Bay Sokak Pisti'nde yapılan Formula 1 yarışıdır. 2008 Formula 1 sezonunun 15. yarışı olan organizasyon aynı zamanda tarihte düzenlenen 800. Formula 1 Dünya Şampiyonası yarışı olmuş ve ek olarak 9. Singapur Grand Prix gece yapılan ilk Formula 1 yarışı olarak kayıtlarda yerini almıştır. 1973'te yapılan yarışların Formula Libre kapsamında düzenlendiği düşünüldüğünde, 2008'in Singapur'un ev sahipliğindeki ilk Formula 1 yarışı olduğu söylenebilir. 61 turdan oluşan yarışı, 15. sıradan başlayan Renault'tan Fernando Alonso kazanmış, Nico Rosberg Williams'ıyla ikinciliğe, Lewis Hamilton ise McLaren ile üçüncülüğe ulaşmıştır. Alacaatlı Alacaatlı şu anlamlara gelebilir: Nigel Kennedy Nigel Kennedy (d. 28 Aralık 1956; Brighton, İngiltere) İngiliz kemancı ve viyolacı. Kariyerinin ilk yıllarında klasik tarzda eserler veren sanatçı, sonraları caz, klezmer ve diğer müzik türlerinde çalışmalarda bulundu. Cameron Mitchell Cameron "Cam" Mitchell, Kanada-Amerikan askerî bilimkurgu televizyon dizisi Yıldız Geçidi SG-1 kurgusal bir karakterdir, askeri bir ekiple birlikte gökadalar arası ulaşım sağlayan uzaylı yapımı bir cihazla keşif yapmaktadır. Ben Browder tarafından canlandırılan Cameron Mitchell, 9. sezon prömiyerinde "Avalon" adlı bölümde Amerika Birleşik Devletleri Hava Kuvvetleri'nde Yarbay rütbesine sahip asker bir ana karakter olarak tanıtıldı. Bir önceki sezonda, gelecek sezon SG-1 takımının ekrandan ayrılacağını öğrenildiğinde, Mitchell, SG-1'in yeni komutanı olarak atanır, onuncu sezon (2006–2007) boyunca ve DVD filmleri "" ve "" (2008)'da da gözükür. Dokuzuncu sezonun ilk bölümlerinde, Mitchell'in emri altında bulunan önceki SG-1 üyelerini birleştirme mücadelesi gösteriliyor. Yarbay Samantha Carter, Dr. Daniel Jackson, Jaffa Teal'c ve yabancı hırsız Vala Mal Doran yardımıyla Mitchell, dizi boyunca Samanyolu'undaki Ori tehdidini durdurmak için çalışır. Mitchell, deneyimli bir savaş pilotudur ve sık sık yakın dövüşlerde yer alır. Browder'ın bilim kurgu TV dizisi Farscape'deki eski lider rolünde yakaladığı popülariteye rağmen, Carter'ın eski konumunu ele geçirmeye başladığı için bazı izleyiciler Mitchell'e gücenmişlerdir. Browder, Mitchell merkezli bölümün eksikliğine ve Mitchell ile diğer ana karakterler arasındaki yetersiz etkileşime dikkat çekti. Ben Browder canlandırdığı Cameron Mitchell rolü için, 2006 yılında "Televizyonda En İyi Yardımcı Erkek Oyuncu" kategorisinde Saturn Ödülü için aday gösterildi. Yarbay Cameron Mitchell, Frank ve Wendy Mitchell'in oğludur, uzun süredir Auburn, Kansas'ta yaşamaktadır. Mitchell ara sıra büyük annesinin Ori inancıyla çelişen ve kıyaslanan büyük kutsal kitabından bahseder. Mitchell'in büyük babası 1930'ların sonunda Mısır'dan Birleşik Devletler'e Alfa Geçidi'ni taşıyan geminin kaptanıydı. İki bölümde bölümde Mitchell'in geçmişi anlatıldı. "Collateral Damage"'da anlatıldığı gibi, Mitchell'in babası ABD Hava Kuvvetleri için bir test pilotu oldu ve Mitchell çocuk iken bir kazada her iki bacağını da kaybetti. Cameron Mitchell bir USAF Yüzbaşı'sıyken, Orta Doğu'daki bir çölde F-16 pilotuydu ve yanlışlıkla düşman olmayan masum mültecilerin bulunduğu bir arabayı bombaladı. Walter Harriman Astsubay Kıdemli Başçavuş Walter Harriman, Kanada-Amerikan televizyon dizisi "Yıldız Geçidi SG-1"de kurgusal bir karakterdir, birinci Körfez Savaşı sırasında navigasyon ve otomatik uçuş kontrol işlemlerindeki başarısından sonra Yıldız Geçidi Komutanlığı'na katıldı. General Hammond, onu mükemmel teknik yeteneği olan ve Yıldız Geçidi'ni aşırı baskı altında kullanabilecek soğukkanlı birisi olarak işe aldı. O, yükleme, bomba gezintisi bakım ve onarımı, silah denetiminin yanı sıra, otomatik uçuş kontrol sistemleri konusunda uzmanlaşmıştır. Ayrıca test ve hassas ölçüm cihazları korumada, radyo ve seyir donanımları konusunda uzmandır. Dünya yapımı yıldız gemileri listesi (Yıldız Geçidi) İlk olarak Yıldız Geçidi Atlantis 1. Sezon 20. Bölümde Görünür. Atlantis'i Wraith'lerden kurtarmak için hizmet eder..3. Sezona geçildiğinde USS Odyssey ve USS Apollo USS Dadalus ile birlikte Asgard teknolojisine geçerler. Kataklysm Kataklysm, Kanada orijinli bir death metal grubudur. Başka bir grup olan Fear Factory’nin M.E.A.T. dergisine verdikleri reklamda kendilerine “hyperblast” demelerinden sonra, onlar da kendi müzik tarzlarına “northern hyperblast” demişlerdir. Bu terim adını Kataklym’in bateristi Max Duhamel’ın müziğine kattığı çok hızlı “blast beat”lerden almaktadır. Kataklysm, 1991’de kurulmuştur. Kariyerlerinin başlarında en hızlı ve kaotik metal gruplarından biri olarak tanınmıştır. Yine de, müzikleri Sylvain Houde’ın gruptan ayrılmasıyla ve bas gitarist ve geri vokal Maurizio Lacono’nun Houde’ın vokal görevlerini üstlenmesiyle, bir başka tam zamanlı basist işe alındı. 1998’de, grup önceki albümlerden farklı bir müzik duruşu sergilediği gözlenen Victims of this Fallen World albümünü çıkardı. Sonraki albüm The Prophecy (Stigmata of the Immaculate) ile grubun eski tarzına döndüğü görüldü, yine de albüm daha az kaotikti ve trash metale daha yakındı. Baterist Max Duhamel’ın sakatlıkları nedeniyle gruptan ayrılmaya zorlandığı söyleniyor.Fakat Duhamel, sakatlıklarından kurtuldu ve grubun 8. Albümü olan In the Arms of Devastation’da yer aldı. Kataklysm’in kadrosu, metal tazında çalan diğer gruplara nispeten daha sabit bir duruş gösterdi. Grup sadece bir orijinal üyesini, Sylvain Houde’ı, kaybetmişti. Grubun kurucu ekibinin çoğunu bateristler oluşturuyordu. Kataklysm, film repliklerini müziklerinde kullanmalarıyla da bilinir. Kataklysm AOL Radio’nun “10 En İyi Metal Grubu” listesinde 7. olmuştur. Necdet Niş Necdet Kaya Niş (d. 6 Nisan 1937, Ankara - ö. 11 Nisan 2018, İstanbul), Türk eski futbolcu ve teknik direktör. Hacettepe'nın eski futbolcularındandır. Fenerbahçe ve MKE Ankaragücü gibi birçok Süper Lig ekibinde teknik direktörlük yapmıştır. 1950'li ve 1960'lı yıllarda Hacettepe'de forma giymiştir. 1968 yılında, görevden ayrılan Sami Özok'un yerine Kırıkkalespor'un teknik direktörlüğüne getirildi. 1973-74 sezonunda Göztepe çalıştırdı. Daha sonra Fenerbahçe'de altyapı sorumlusu olarak görev yapar. Bunun dışında Fenerbahçe'de iki kez teknik direktörlük görevini üstlenmiştir. İlk kez bir geçici olarak bir karşılaşmalığına 1975-76 sezonunda ve ikinci kez'de bir sezon boyu 1978-79 sezonunda. Bunu dışında bir dönem Fenerbahçe'de menajerlikde yapmışlığı vardır. Fenerbahçe'de üstlendiği görevler dışında birçok Süper Lig ve 1. Lig ekiplerinde görev almıştır. 1976-78 senelerinde Altay'ı çalıştırır ve bu görevınde oldukça başarılı olur. Mustafa Denizli, Ümit Kayıhan, Can Barhan ve Zafer Koldaş gibi futbolcularla 1976-77 sezonunda Süper Ligi 3. sırada bitirip UEFA Kupasına katılmaya hak kazanır ve 1977-78 sezonunda ise ligi 6. sırada bitirir. Bu başarısını ardından 1978-79 sezonunda Fenerbahçeteknik direktörlüğüne getirilir. Bir sezon sonra takım'dan ayrılır ve yeni sezon için Bursaspor ile anlaşır. Burada oldukça başarılı olur ve Bursaspor'u Süper Lig dördüncüsü yaparak o zamana kadar Bursaspor tarihinin en büyük başarısını gerçekleştırır. Sezon sonu takım ile anlaşamaz ve yeni sezonda 1. Lig ekiplerinden Sakaryaspor'u çalıştırmaya başlar. 1981-1982 sezonunda Sakaryaspor ile 1. Ligi (o zamanki adıyla 2. Ligi) 3. sırada bitirp Süper Lige yükselmeyi başarır. 1981-82 Sakaryaspor ile Süper Ligi 4. sırada bitirmeyi başarır fakat sezon sonu takımdan ayrılır. 1982-83 Türkiye 1. Futbol Ligi sezonu için eski takımı Altay ile anlaşır. Ligin illerliyen haftalarinda yönetim ile anlaşamaz ve Ligin 8 haftasını ardından takım'dan ayrılarak başka bir Süper Lig ekibi olan MKE Ankaragücü'ne geçer. Burada beklenmedik bir şekilde takım'la ligi 6. sırada bitirir. Yeni sezonda Süper Lig'de oynayan eski takımı Sakaryaspor'u çalıştırmaya başlar ve ligi 6. sırada bitirmeyi başarır. Sezon sonu takım'dan ayrılır. 1986-87 sezonunda 1. Lig'de oynayan Sakaryaspor'u gene devralır ve takımı lig üçünçüsü yaparak gene Süper Lige yükseltirir. 1987-88 Türkiye 1. Futbol Ligi sezonunda Sakaryaspor ile ligi 11. sırada bitirse de Türkiye Kupası'nı kazanarak büyük bir başarı yakalar fakat buna rağmen sezon sonu takım'dan ayrılır. 1989-90 sezonunda MKE Ankaragücü'nü ikinci kez çalıştırmaya başlar ve 11. Mart 1990 tarihinde Samsunspor'a karşı oynanan lig karşılaşmasının 1-2 kaybedilmesinin ardından görevinden ayrılır ve yerini Zafer Göncüler bırakır. Son olarak 1995-96 sezonunun devre arasınde teknik direktör Zeynel Soyuer ile yollarını ayıran Sakaryaspor'u sezon sonuna kadar çalıştırmıştır. 11 Nisan 2018'de hayatını kaybeden Necdet Niş'in cenazesi Karacaahmet Mezarlığı'na defnedildi. Born This Way Born This Way, Amerikalı şarkıcı Lady Gaga'nın Interscope Records tarafından 23 Mayıs 2011'de yayımlanan ikinci stüdyo albümüdür. Sanatçının uluslararası başarı yakalayan önceki albümleri "The Fame" (2008) ve "The Fame Monster"dan (2009) sonra çıkardığı ilk albümdür. Her şarkının yapımcılığında katkısı olan Gaga aralarında daha önce de çalıştığı RedOne ve Fernando Garibay ile ilk kez çalıştığı DJ Snake, DJ White Shadow, Jeppe Laursen, Robert John "Mutt" Lange ve Clinton Sparks gibi yapımcılarla işbirliği yaptı. Ayrıca E Street Band saksafoncusu Clarence Clemons ile Queen gitaristi Brian May'i de albümdeki parçalara dahil etti. "Born This Way"de müzikal olarak şarkıcının önceki albümlerinde de görülen elektropop ve dans-pop odaklı tarzlar ile daha önce kullanmadığı elektronik rock ve tekno gibi tarzlar kullanıldı. Ayrıca opera, heavy metal, disko, house ve rock and roll gibi çeşitli müzikal tarzlar birleştirilirken şarkı sözlerinde cinsellik, din, özgürlük, feminizm ve bireysellik konuları işlendi. Bazı dindar ve muhafazakâr yorumcular arasında fikir ayrılıklarına neden olmasına rağmen albüm müzik eleştirmenlerinden müzikal çeşitliliği ve Gaga'nın vokali nedeniyle genelde olumlu geri dönüşler aldı. Fakat diğerleri ise Gaga'nın herkesi memnun etmek için aşırı çabaladığını belirtti. Birçok yayında albüm yıl sonu değerlendirme listelerinde yer aldı. "Born This Way" aralarında Gaga'nın üçüncü kez art arda aday gösterildiği Yılın Albümü'nün de bulunduğu üç Grammy Ödülü'ne aday gösterildi. "Born This Way" "Billboard" 200 dahil önemli müzik marketlerin hepsine ilk beşten giriş yaptı. ABD'de ilk haftasında 1,108 milyon kopya satan albüm, son beş yıldaki en büyük ilk hafta satışını yaparken ilk iki gün Amazon'dan 440.000 kopya 99 sente satıldı. Albüm ayrıca Nielsen SoundScan'in 1991'den beri topladığı verilere göre 1 numara olmuş albümler arasında en büyük ikinci hafta düşüşüyle rekor kırdı. Albümün dört single'ı -"Born This Way", "Judas", "The Edge of Glory", ve "Yoü and I"- "Billboard" Hot 100 listesinde ilk 10'a girdiler. "Born This Way" iTunes tarihinde en hızlı satılan single oldu ve tanıtım parçası "Hair" on altı ülkede listelere girdi. Gaga albümdeki şarkılarını 53. Grammy Ödülleri ve 2011 MTV Video Müzik Ödülleri gibi ödül törenlerinde, diğer etkinlik ve televizyon programlarında söyledi. Mart 2010'da, MTV Birleşik Krallık için röportaj yapıldığı sırada, Gaga yeni stüdyo albümünün üzerinde çalışmaya başladığını ve henüz albümün merkezindeki temayı yazmayı bitirdiğini ifade etti. Üç ay sonra, "Rolling Stone" ile yaptığı röportajında ikinci stüdyo albümünün bittiğini fakat 2011'e kadar yayımlanmayacağını belirtti: "Çok çabuk oldu. Aylardır üzerinde çalışmaktaydım ve şu an bitmiş olduğuna güçlü bir şekilde inanıyorum. Bazı sanatçılar yıllarını harcarlar. Ben harcamam. Ben, her zaman müzik yazarım." "MTV News" ile yaptığı bir röportajında, Gaga'nın menajeri Troy Carter ile sıklıkla birlikte çalıştığı yapımcısı RedOne, albüm hakkında yorum yaptı ve albüme ilişkin kendi kişisel fikirlerini belirtti. Troy Carter, "Şirket için müzik yapmaya henüz başladık. Bunun için çok heyecanlıyız. İnsanlar için biraz çalmaya başladık ve bundan bir fikir aldık, ve inanılmaz bir iş, gerçekten inanılmaz bir iş çıkarıyor Bir tarih açıklamadık … hayır … yakında geliyor." dedi. RedOne ayrıca şunları ekledi: "Bence bu, Gaga'nın daha özgür albümü. Özgürlük gibi, bu albüm … Bu, onun albümü. Size dürüst olmak gerekirse bence yaptığı albüm, hakkında konuşulacak kadar değerlidir. Yayımlandığında dinleyeceksiniz ve seçiminizi yapacaksınız. Bence, seveceksiniz. Fakat bence, albüm hakkında konuşmak benim için çok değerli. Bu çılgınlık." Müzikal kompozisyon açısından "Born This Way", Gaga'nın önceki çalışmalarından önemli derecede farklı bulundu. 9 Haziran 2010 tarihinde, Gaga, "You and I" adında yeni bir şarkıyı "Today" programının Toyota Konser Serisi'nde seslendirdi. Şarkının yeni albümden olduğunu ve "albümden farklı bir melodiye sahip olduğunu" söyledi. Teyit edilen parça "You and I", The Monster Ball Turnesi'ne dahil edildi fakat Gaga, tüm albümün bu şarkıdaki melodiye sahip olmadığını açıkladı. Albüm, önümüzdeki on yılda nesli için bir marş olarak tasarlandı. Gaga, 26 Kasım tarihinde Gdansk, Polonya'daki Monster Ball Turnesi'nde albümün 20 parça içerebileceğini söyledi ve on yılın albümü olacağına dair söz verdi. Ayrıca albümün tamamen bittiğini ekledi. "Born This Way", albümün çıkış şarkısı olarak 11 Şubat 2011'de yayımlandı. Şarkı, Gaga ile Jeppe Laursen tarafından yazıldı ve Gaga, Jeppe Laursen, Fernando Garibay ile DJ White Shadow tarafından yapımı gerçekleşti. Lady Gaga bu şarkıyı 13 Şubat 2011'de Los Angeles'ta düzenlenen 53. Grammy Ödülleri'nde seslendirdi. Video klibi, 22–24 Ocak 2011 tarihinde çekildi. "Born This Way", Hot 100 listesinin tepesinde yer alarak Gaga'nın Birleşik Devletler'deki üçüncü bir numara şarkısı oldu ve 16 Şubat 2011'deki "Billboard" açıklamasına göre birkaç dijital satış ve radyo rekoru kırdı. "Billboard" ayrıca şarkının 1000. bir numara şarkı olduğunu açıkladı. ABD'deki başarıya ek olarak, şarkı, ilk yayımlanışında yirmi üç ülkede ilk 5'e girdi ve bunların yirmisinde ilk sırada yer aldı. 14 Şubat 2011'de Gaga tarafından "American Top 40" adlı Ryan Seacrest'in radyo programında "Judas"'ın ikinci single olarak yayımlanacağı açıklandı. Gaga, 6 Nisan 2011 tarihinde Transmission Gagavision adı verilen bir video blogunda "Judas"ın yayım tarihini 19 Nisan 2011 olarak açıkladı. Google ile yaptığı bir röpostajta, şarkının klibini Laurieann Gibson ile yöneteceğini belirtti. 15 Nisan 2011'de "Judas", radyolara gönderildi ve dünya genelinde yasal olarak indirilmesi için yayımlandı. Şarkının video klibi ise 5 Mayıs 2011 Perşembe tarihinde Vevo ve E! News'te saat 19.00 ile 23:30'da yayımlandı. "The Edge of Glory", 9 Mayıs 2011'de iTunes'ta "Countdown to "Born This Way"" promosyonu için promosyon single olarak yayımlandı. Dünya genelindeki iTunes listelerinde şarkının başarı elde etmesiyle, şarkı albümün üçüncü single çalışması olarak 11 Mayıs 2011'de piyasaya sürüldü. "Hair", albümden çıkan ilk promosyon single'dır. 16 Mayıs 2011 tarihinde yayımlandı. "Born This Way" yayımlandıktan sonra müzik eleştirmenlerinden genel olarak olumlu geri dönüşler aldı. "Born This Way" yapım görevlileri Allmusic'ten alınmıştır. Sinan Genim Sinan Genim (d. 1945, Kuzguncuk Üsküdar, İstanbul), Türk mimar ve siyasetçi. İstanbul Devlet Güzel Sanatlar Akademisi Mimarlık Yüksek Okulu’nda lisans öğrenimi aldı. Ankara Devlet Mühendislik-Mimarlık Akademisi Mimarlık Bölümü Rölöve ve Restorasyon bölümünde yüksek lisans yaparak Restorasyon Uzmanı, İstanbul Üniversitesi Edebiyat Fakültesi-Sanat Tarihi Bölümü-Türk ve İslam Sanatları Kürsüsü’nde "Fethinden Lâle Devrine Kadar İstanbul’un İskânı, İskân Özellikleri ve Mesken Tipleri" teziyle Edebiyat Doktoru unvanını aldı. İstanbul Üniversitesi, İstanbul Devlet Güzel Sanatlar Akademisi, Mimar Sinan Üniversitesi ve Marmara Üniversitesi Güzel Sanatlar Fakültesi'nde öğretim üyeliği yaptı. Çeşitli konut ve kurumsal projeler, restorasyon çalışmaları gibi çok sayıda mimari projeye imza attı. Perge, Antalya, Patara, Alanya Kalesi ve Osmanlı Sivil Mimarisi adlı belgeselleri hazırlamış ve sunuculuğunu yaptı. 1994 yılında Sevgi - Erdoğan Gönül Evi projesi ile Yapı Dalı Koruma-Yaşatma Başarı Ulusal Mimarlık Ödülü almıştır. 2006 yılında "Konstantiniyye'den İstanbul'a XIX. Yüzyıl Ortalarından XX. Yüzyıla Boğaziçi'nin Rumeli Yakası Fotoğrafları" kitabını hazırladı. Türkiye Anıt Çevre Turizm Değerlerini Koruma Vakfı Yönetim Kurulu başkanlığı yaptı. İstanbul 2010 Avrupa Kültür Başkenti Danışma Kurulu üyeliği yaptı. Hâlen İstanbul Serbest Mimarlar Derneği ve İstanbul III Numaralı Koruma Bölge Kurulu başkanlığı yapmaktadır. 1989 ve 2009 yılları arasında Beşiktaş Belediyesi, 1994 ve 1999 yılları arasında İstanbul Büyükşehir Belediyesi meclis üyeliği, 1999 ve 2004 yılları arasında da Beşiktaş Belediyesi meclis başkanlığı görevlerinde bulundu. 2009 Belediye seçimlerinde AK Parti Kadıköy Belediye Başkanı adayı oldu. Yasin Ã–ztekin Yasin Öztekin (d. 19 Mart 1987, Dortmund), sol açık mevkiinde görev yapan Türk millî futbolcu. Süper Lig takımlarından Sivasspor'da forma giymektedir. Aslen Kırşehirli bir ailenin Dortmund'da dünyaya gelen beş çocuğundan üçüncüsü olan Yasin'in futbolla tanışması çok geç olmadı. Almanya'da görmeye alışkın olduğumuz, dört-beş yaşındaki çocukların futbol altyapı eğitimi için bölge takımlarında forma giyme alışkanlığı Öztekin ailesinin üç erkek çocuğu için geçerli oluyordu. Yasin, iki abisiyle birlikte, babasının antrenörlük yaptığı Alemannia Scharnhorst takımı altyapısında 4-5 yaşlarında futbolun temel eğitimlerini aldı. Sarı-mavi renkli amatör kulüpte iki yıl boyunca minikler kategorisinde forma giydikten sonra, davet edildiği il ve bölge karmalarında gösterdiği performansla Almanya'nın en iyi altyapı sistemine sahip Borussia Dortmund antrenörlerinin dikkatini çekti. Öztekin futbola başladıktan sadece iki yıl sonra, ülkenin en büyük kulüplerinden birisinin yolunu tutuyordu. 1996 yılında Borussia Dortmund ile amatör lisans sözleşmesi imzalayan Yasin, tam 10 yıl boyunca sarı-siyahlı takımın altyapısında çeşitli kademelerde forma giydi. 2006-07 sezonundan itibaren Borussia Dortmund II ile Regioga Nord'da forma giymeye başladı. İlk 7 hafta idmanlara çıkan Öztekin, hocası Theo Schneider tarafından süre alamasa da, Ahmet Cebe, Mehmet Akgün'ün de içinde bulunduğu takımda ilk maçına 16 Eylül 2006 günü Fortuna Düsseldorf maçının son 25 dakikasında Christian Eggert'in yerine girerek çıktı. Bu maç ile birlikte takımın değişilmezi olan Öztekin, ilk asistini 24 Şubat 2007 tarihinde Holstein Kiel maçında Denis Omerbegovic'e yaptı. Ligin 29.haftasında ise Dynamo Dresden maçında ilk golünü attı. Schneider'in takımında sezon boyunca 21 maça çıktı 1 gol attı - 4 asist yaptı ve toplam 1.144 dk süre aldı. 2007-08 sezonunda da Mehmet Akgün ile takımın değişilmezi olan Öztekin, Schneider'in takımında ilk maçına ilk hafta SV Babelsberg 03 maçında 28 Temmuz 2007 günü çıktı. O sezonda da takımın değişilmezi olan Yasin, ilk asistini 11.haftada Magdeburg maçında Christopher Nöthe'ye yaptı. O sezon ilk 15 haftada da süre alan Öztekin, 17,18,19,20 ve 21 haftalarda sakatlığı nedeniyle süre alamadı. 22.haftada Union Berlin maçında sahalara dönen Öztekin, bu maçta bir de gol attı. Sezon boyunca 29 maçta görev alan Öztekin, 1 gol - 1 asist performansıyla oynadı. 2007/8 sezonunda gösterdiği performans ise onu Dortmund'un ikinci takımına taşımaya yetti. Yasin, antrenörlerinin raporları doğrultusunda 2008/9 sezonunda A2 takıma yükseldi ve kariyerinin basamak atlamasını da bu sezonda gerçekleştirdi. Dortmund'un ikinci takımı olarak kabul edilen PAF takımla RL-West'te mücadele eden Yasin, sezon sonunda takımıyla beraber şampiyonluk sevinci yaşadı. Ortasahanın solunda oynamasına karşın takımının en önemli hücum silahı olmayı başaran genç oyuncu forma giydiği 30 maçta 10 gol, 11 asist gibi dominant bir istatistik ortaya koydu ve antrenörlerinin raporları doğrultusunda A takım antrenmanlarına çıktı. 2008-09 sezonunda ikinci sezonda gösterdiği başarılı performans ile teknik direktör Jürgen Klopp'un dikkatini çekti ve A takıma yükseldi. 28 Ocak 2009'da Werder Bremen'e 2-1 yenilerek elendikleri kupa maçında 84. dakikada oyuna girerek ilk kez bir resmi maçta takımının formasını giydi. 3 gün sonra ise, 30 Ocak 2009 tarihinde Bundesliga'nın 18. hafta karşılaşmasında Bayer 04 Leverkusen karşısında dakikalar 70'i gösterdiğinde U15 takımdan beri birlikte oynadığı takım arkadaşı Nuri Şahin'in yerine oyuna dahil oluyordu. Yasin her ne kadar ilerleyen haftalarda oynanılan Energie Cottbus, Schalke 04, Hoffenheim, Hannover 96 ve Hertha Berlin karşılaşmalarında 18 kişilik maç kadrosunda yer bulsa da, Kloop ona forma şansı vermedi. Sezon sonunda ise Dortmund ekibi gurbetçi oyuncu ile 3 yıllık sözleşme imzaladı. Sonraki sezonlarda ise zaman zaman A takımla çalışsa da maçlara çıkamadı. Zaman zaman hazırlık maçlarında forma giyen Öztekin, Dortmund'un Real Madrid'e 5-0 yenildiği hazırlık maçında da forma giydi. 2009-10 sezonu öncesinde A takımla birlikte kampa giden ve rotasyonun bir parçası olan Yasin Öztekin, sezona A takım kadrosunda başladı. Sezon başı hazırlık maçlarında dikkat çeken Öztekin, amatör lig takımlarından ASC 09 Dortmund’a karşı oynadığı hazırlık maçında savunma oyuncusu olmamasına rağmen 2 gol attı ve 2 golün de asistini yaparak dikkat çekti. İlk hafta oynanılan Köln karşılaşmasında ilk 18 kişilik kadroda olmasına karşın süre şansı bulamadı. Devam eden dönemde Dortmund-II takımıyla beraber 3. Lig'de boy gösteren 1987 doğumlu ortasaha oyuncusu, burada 10 hafta boyunca düzenli olarak forma şansı buldu ve Kloop tarafından yeniden A takım kadrosuna dahil edildi. Bundesliga'da 12. hafta oynanılan SV Werder Bremen karşılaşmasında 18 kişilik maç kadrosunda yer alan Yasin, bir hafta sonra kaval kemiğinden ciddi bir sakatlık geçirdi ve sezonun büyük bir bölümünü sakat geçirdi. 5 aya yakın süren sakatlık sürecinin ardından Dortmund-II takımıyla yeniden forma giymeye başlayan Yasin, sezonun son maçında Duisburg karşılaşmasında ilk 18'de yer almayı başardı. Genç oyuncu için sezonun istatistiği 16 maçta 2 gol - 2 asist olurken, Bundesliga'da süre şansı bulamadı. 2010-11 sezonunda ise Dortmund'un A takım kadrosunda yer bulamayan Yasin, 2010-11 sezonu öncesinde İngiliz ekibi Leeds United tarafından denenmeye alınsa ve 4-1 biten bir hazırlık maçında 1 gol atıp 2 asist yapsa da transfer gerçekleşmedi. Daha sonra ise sakatlık dönüşü kendisini toparlaması amacıyla Dortmund-II takımına gönderildi. Gurbetçi oyuncu sezonun ilk yarısında RL-West organizasyonunda mücadele ederken, 14 karşılaşmada forma giydi ve 3 gol - 3 asist performansıyla mücadele etti. Sezon ortasında ise Yasin, kariyerini yeniden şekillendirecek bir karara imza attı ve Türkiye'nin yolunu tuttu. Yasin Öztekin, 5 Ocak 2011'de Gençlerbirliği ile 1,5 senelik sözleşme imzalayarak Türkiye'ye geldi. Gençlerbirliği'ne gelmesinde Bundesliga kökenli Alman teknik direktör Ralf Zumdick'in de etkisi olduğunu söyledi. Yasin transferiyle ilgili "Thomas Doll, Borussia Dortmund'da teknik direktörlük yaparken Ralf Zumdick de yardımcısıydı. Beni de oradan tanıyor, altyapıda neler yaptığımı biliyordu. Bu nedenle beni takımda görmek istediğini belirtmiş. Görüşmeler sonunda Gençlerbirliği'nin yolunu tuttum. İyi ki böyle bir seçim yapmışım. Hatta Gençlerbirliği'ne gelmek hayatımın en doğru kararı diyebilirim." açıklamalarında bulundu. Yasin Öztekin'in Gençlerbirliği'ne bonservis ücreti ödenmeden transfer edildiği kendisine de sadece 50 bin Euro peşinat ödendiği açıklandı. 12 Ocak 2011'de Türkiye Kupası'nda ilk resmi maçına çıkan Öztekin, Gençlerbirliği'nin 2-1 kazandığı maçta takımının ikinci golünü kaydetti. Süper Lig'de ise ilk maçına Eskişehirspor karşısında çıkarken, Hurşut Meriç ile kanatlarda görev yaptı. Bir sonraki hafta Gaziantepspor maçında ilk lig golünü attı. O sezon 3 tane de asist yapan Öztekin, 33.haftada oynanan Galatasaray maçında yaptığı asist ve gösterdiği performansla yıldızlaşsa da takımının 2-1 mağup olmasını engelleyemedi. Türkiye Kupası'nda 3 gol, 1 asist ile oynayan Öztekin, takımı ile yarıfinale çıksa da İstanbul Büyükşehir Belediyespor'a mağlup oldu. Süper Lig'de ise 17 maça çıkıp 2 gol attı ve 3 asist yaptı. 2011-12 sezonuna Fuat Çapa yönetiminde başlayan Gençlerbirliği'nde Hurşut Meriç ile birlikte kanatlarda görev yapan Yasin, Soner Aydoğdu ile birlikte Süper Lig'in büyük takımlarından transfer teklifi alsa da kulübünde kaldı. O sezon ilk maçına Samsunspor karşısında çıkan Yasin, ilk golünü 2.haftadaki Kardemir Karabükspor maçında attı. Devre arasında Fenerbahçe'nin listesine girse de transfer gerçekleşmedi. O sezon Süper Lig'de 6 gol atan Yasin, 6 asist yaptı. Türkiye Kupası'nda ise 1 maça çıkıp 1 asist yaptı. O sezon Herve Tum'dan sonra takımının en çok gol atan 2.futbolcusu oldu. Sezon sonunda adı Beşiktaş ile anılsa da bu iddialar kulüp tarafından yalanlandı. Yasin Öztekin, 5 Mayıs 2012'de Gaziantepspor'a karşı oynanan Spor Toto Kupası maçının ardından takım otobüsün binmeyerek Ankara'yı terk etti. 2012-13 sezonu öncesinde adı Beşiktaş ile de anılan Öztekin, Trabzon'a giderek Trabzonspor ile sözleşme imzaladı. Trabzonspor asbaşkanı Şakar transfer sonrasında 25 yaşındaki orta alan oyuncusunu bir süredir takip ettiklerini belirterek, “Yasin'i alarak ilk transferimizi gerçekleştirdik. Kendisi genç ve kaliteli bir oyuncu. Trabzonspor'da başarılı olacağına inanıyoruz. Tüm camiaya hayırlı olsun” ifadelerinde bulundu. Yasin Öztekin, Trabzonspor'la 2015 - 2016 sezonu sonuna kadar sürecek 4 yıllık sözleşmeye imza attı. Bu transfer karşılığında Yasin'e 4 yılda toplam 1 milyon 200 bin euro garanti para ve maç başına 5 bin euro ödeneceği açıklandı. Bordo mavililer Yasin için Gençlerbirliği'ne 500 bin euro bonservis ücreti ödemişti. Şenol Güneş yönetimindeki takımda ilk maçına 23 Ağustos 2012'de Volkan Şen'in yerine Videoton maçında dahil olarak çıktı. O sezon penaltılarla bu takıma elenen Trabzonspor'da ilk lig maçına Elazığspor karşısında çıktı ve sağkanat mevkiinde görev yaptı. 4.hafta oynanan Sivasspor maçında ilk asistini Halil Altıntop'a yapan Öztekin, takımının 1-0 galip gelmesinde pay sahibi oldu. 14.haftaya kadar 13 maçta görev yapan ve 3 asist yapan Yasin, 14.haftada ise eski takımı Gençlerbirliği'ne 0'dan bir gol atmış ve böylelikle Trabzonspor formasıyla ilk golünü eski takımına atmıştır. O sezon bekleneni verememesi nedeniyle Emerson de Conceiçao, Sol Bamba ve Marc Janko ile birlikte Tolunay Kafkas tarafından kadro dışı bırakılsa da ilerleyen günlerde tekrar kadroya alınmıştır. 27.haftada sahalara dönen Öztekin, Antalyaspor müsabakasında bir de gol attı. O sezon Süper Lig'de 26 maçta 3 gol attı, 3 asist yaptı. Türkiye Kupası'nda ise 3 maça çıkan oyuncu 1 gol attı. 1 tanede UEFA Avrupa Ligi maçında görev yaptı. 24 Temmuz 2013 günü ise Kayseri Erciyesspor ile görüşmelere başlandığı Trabzonspor tarafından KAP'a bildirilmiştir. 22 Temmuz 2013 tarihinde Kayseri Erciyesspor ile 3 yıllık anlaşma sağlamıştır. Transferi sonrasında kulüp basın sözcüsü " Trabzonspor'dan Yasin ile anlaştık. Genç, geleceği olan bir futbolcu. Yetenkli bir oyuncu." ifadelerinde bulundu. 2013-14 sezonunda Fuat Çapa'nın takımında Randall Azofeifa, Björn Vleminckx ve Cem Can gibi eski Gençlerbirliği oyuncularından biri olan Öztekin, ilk maçına ligin ilk haftasında Antalyaspor karşısında çıktı ve sol kanat mevkiinde görev yaptı. Süper Lig'in 2.haftasında Beşiktaş'a karşı 1 gol atan, 1 asist yapan Öztekin, takımının 4-2 kaybetmesine engel olamadı. 12.haftada eski takımı Gençlerbirliği'ne karşı da 1 asist yapan Öztekin, takımının art arda kötü sonçlar almasına engel olamadı. 13.haftada diğer eski takımı Trabzonspor'a karşı da 1 gol attı. İlerleyen günlerde Fuat Çapa'nın yerine Hikmet Karaman getirildi 17.haftada Galatasaray maçında da gol atan Öztekin, 2. yarıda Edinho'nun takıma katılmasıyla performansını arttırdı. Devre arasında adı Galatasaray ile anılsa da kulübünde kaldı. İkinci yarının ilk maçında Antalyaspor'a karşı gol atan Öztekin, sezon boyunca 27 maçta görev yaptı, 6 gol atıp 8 asist yaptı. Kupa'da ise 2 maçta 1 gol, 1 asist ile oynadı. Sezon sonunda Edinho, Pape Diakhate ve Gökhan Değirmenci ile birlikte takımının kümede kalmasında büyük pay sahibi oldu. Süper Lig'in ikinci yarısında gol kralı olan Edinho'nun attığı 11 golün 4 tanesinin asistini yapan isim oldu. Kayseri’de yayınlanan bir spor gazetesinin düzenlediği 9’uncu geleneksel “Kayserimaç 2013 Oscarları” ödül töreninde Erciyessporlu Yasin Öztekin ve Pape Diakhate’ye yılın futbolcusu