çoğunun zemini döşenmiş durumdaydı ve yol boyunca gereksinimlerin karşılanacağı, her an yolcuları ağırlamaya hazır bir tür han ya da kervansaraylar bulunmaktaydı. «Röle koşucuları ("chaski"’ler) sistemi » sayesinde mesajlar inanılmaz bir hızla, uzunluğu 5000 km'yi aşan imparatorluğun en ücra köşelerine kadar ulaşabiliyordu. İnka İmparatorluğu’nun ekonomik temeli tarımdı. İnkalar’ın suyu ilgilendiren birçok alanda bir hayli ileri olduklarını söylemek yanlış olmaz. Son derece karmaşık su kanalları sistemleri geliştirmişlerdi ki, bunun mükemmel bir örneği günümüzde Ollantaytambo’da bulunmaktadır. Ayrıca bölgenin çöl görünümlü kıyı kesimlerindeki Nazca ve Moche gibi eski kültürlerden miras aldıkları çok iyi bir sulama sistemine sahiptiler. Topraklarının büyük bir kısmında ürün almaya ve tüm tarımsal etkinliklere yardımcı olan, su kemerleri, kilometrelerce uzunlukta farklı düzeylerde (kat kat) kanallar ve tarım terasları (andenes, anden'ler) inşa ettiler. Ekinlerinin büyük bir kısmı günümüzde bile mevcut olup, söz konusu bölgelerde tarımla uğraşanlar ve köylülerce sürdürülmektedir. Bunların en ünlüleri Arequipa yakınlarındaki Kutsal Vadi’de görülebilir. Ayrıca İnkalar’ın gerçek bir tarım laboratuvarına sahip oldukları anlaşılmıştır. Moray laboratuvarı adıyla belirtilen bu yer, İnkalar’ın Kutsal Vadi’sindeki bir tür tarım araştırma merkezidir. Çeşitli yüksekliklerdeki teraslardan ve su kanallarından oluşan Moray Laboratuvarı bilim insanlarına göre, kültür deneylerinin yapıldığı bir tarımsal araştırma merkeziydi. Burada yapılan deneyler arasında, çeşitli tarım ürünlerinin değişik sıcaklık, yükseklik ve sulama şartlarında, yani farklı iklim koşullarında nasıl sonuçlar vereceğini gösteren testler, çaprazlamalar ve kaliteyi artırmak üzere bazı türlerin ıslah deneyleri sayılabilir. Aslında İnka İmparatorluğu’nun temel yapısı "ayllu" sistemiyle oluşturulmuştu. Bu komunal sistemde kırsal kesimde yaşayan, kökenleri aynı atadan gelme bireylerden oluşan örgütlenmiş bir topluluk söz konusuydu. Kendilerine ait bir toprakları vardı. "Ayllu"’nun başındaki kişi ("kuraku"), bu toprağı köyde çalışabilecek durumda olan herkese bölüştürmekle görevliydi. Her toprak parçasından elde edilen ürünün bir kısmı imparator ve hanedan için ayrılır, bir kısmı o toprak parçası üzerinde çalışmış olana ailesinin ihtiyaçlarını gidermek üzere verilir, bir kısmı da yoksullar için köyün ortak ambarına konurdu. Aileler arasında yardımlaşma ileri düzeydeydi. Ayrıca kıtlık halinde veya bir imparatorluk heyeti geldiğinde kullanılmak üzere, bir miktar ürün yedekte bulundurulurdu. Bu topluluğunun her üyesinin bir başka vazifesi daha vardı; o da, sulama kanallarının bakımı gibi kolektif çalışmalara katılmaktı. Fakat bu sistemin de zayıf tarafları vardı. "Kuraka"’nın yetkisini kötüye kullanması halinde zenginleşmesi, yeni bir sınıf oluşturması ve ayrıcalıklarını kendi çocuklarına aktarması söz konusu olabilirdi. Tarım esas olarak bir “dağ tarımı”ydı. Peru’da patates (“icat edilen”) ve diğer bazı yumrular temel besin maddeleriydiler. Bu bitkiler çok hassas olduklarından tarımın bir garantisi yoktu. Verimin düşük olacağı zor yıllarda gereksinimlerin karşılanabilmesi için yiyecekleri bozulmadan saklama teknikleri geliştirilmişti. Ekimi kolay olduğundan Sirkengiller familyasından "kinoa" ekilirdi. Bu bitki yüksek irtifalı arazilerde (4000 m yükseklikte bile) yetişebiliyordu. Bir diğer yaygın tarım ürünü mısırdı. Çok iyi değerlendirilmesine karşın özel koşullar bu ürünün ekimini sınırlamaktaydı. Mısır genellikle tanrılara sunularda kullanılır ve bayram günleri için saklanırdı. Mısır ekimini geliştirmek üzere inşa ettikleri ünlü tarım teraslarından (anden'ler) bazıları günümüze kadar bozulmadan gelebilmişlerdir. Bölgede ekilen diğer tarım ürünleri arasında, domates, yer fıstığı, havuç, biber, ananas, kakao ve tüm törenlerde kullanıldığından İnkalar için önem taşıyan koka sayılabilir. Hayvancılıkta baş rolde etinden ve yününden yararlandıkları lama ve alpaga bulunur. Ekonominin kolektif çalışma üzerine kurulu olduğu ve mal takasının pek görülmediği İnkalar’da bugünkü zenginlik kavram ve anlayışının da bulunmadığı görülmektedir. Zenginlik mal mülk sahibi olmakla ilgili bir şey değildi. Herkes topluluğun üretimi için emek harcamak durumundaydı ve ürün de paylaşılırdı. Ancak akrabalık bağları çok az olan kişi fakir sayılabilirdi. Hem etnik grupların kendi içinde işleyen yerel bir paylaşım, hem de imparatorluk düzeyinde işleyen genel bir paylaşım vardı. Ekonomik örgütlenmenin başında, paylaşımın en üst düzeyde kefili olan imparator bulunmaktaydı. Rezervlerden sorumlu olan oydu. Payların dağıtılmasında nakil işi "mita"’lar (nakliyatçı) aracılığıyla gerçekleştirilirdi. Mita’ların örgütlenmesi işiyle meşgul olan yine imparatorluk yönetimiydi. Etnik gruplara toprakların dağıtılmasının paylaşımla yakından ilgili olduğu görülmektedir. Çünkü bu, her yıl bir pazarlık ya da anlaşmaya konu olmaktaydı. İnka İmparatorluğunun resmî dili olan Quechua'yı konuşanlar bu dili "Runa simi" (runa "insan" ve simi "sözcük", yani "insan sözcüğü") olarak adlandırırlar. Günümüzde halen 7-10 milyon kişi tarafından konuşulmakta olan bu dil And-Ekvator dil ailesine aittir ve yerli Amerika dilleri içinde en çok konuşanı olan dildir. Başta Peru (4,5 milyon kişi) olmak üzere, Ekvator’da (2 milyon kişi), Bolivya’da (1,5 milyon kişi) ve az sayıda kişi tarafından Arjantin’de, Kolombiya’da ve Şili’de konuşulmaktadır. Quechua İspanyolca ve Aymara'nın yanında Peru ve Bolivya'nın resmi devlet dilidir. İspanyolca konuşulan Güney Amerika'nın bazı büyük üniversitelerinde bu dil yabancı dil olarak öğretilir. Quechua, dilbilimde yapısı bakımından eklemlemeli (agglutinant) dillerden, diğer adıyla "bitişken diller"den biridir. Yani sözcük sonuna morfem denilen değişmez temel öğelerin eklenmesiyle yeni sözcüklerin elde edildiği bir dildir. Bu özellik Ural-Altay dil ailesi gibi bazı dil ailelerinin ayırt edici baskın özelliğidir; Türkçe, Moğolca, Macarca, Fince, Tibetçe, Sümerce, Hatti dili, Etrüsk dili ve Kuzey ve Güney Amerika yerli dillerinin yer aldığı eklemlemeli dillerin en tipik örnekleri olarak Türkçe ve Quechua gösterilir. Bu iki dil arasında gramer yapısı bakımından başka benzerlikler de bulunur. İnkalar’ın benimsettiği Quechua, Cuzco Krallığı’nda kullanılan Quechua’nın (Güney Quechua’sının erken bir biçimi) bir uyarlanmasıydı ki, bunu bazı tarihçiler “Proto- Quechua” ya da Cuzco lehçesi olarak adlandırmışlardır. İnka İmparatorluğunun gayet iyi yapılanmasına ve bürokratik bir yapı göstermesine karşın, bilindiği kadarıyla, anladığımız anlamda bir yazı sistemleri yoktu. Buna karşılık yazının yerini alan, quipu denilen bir sistemleri vardı. Quipu ya da khipu ("konuşma düğümleri") quechua dilinde « düğüm » ve « hesap » anlamına gelmekte olup, bir kayıt ve hesap sistemidir. Quipu, doğal sayıların çeşitli renklerdeki sicimler üzerine düğüm silsileleri oluşturma yoluyla temsil edildiği işaretler bütünü, yani bir tür kodlama sistemiydi. Yazıya sahip olmayan devlet yönetimi nüfus sayımını, istatistikleri, ambarlardaki stokların durumunu, hayvan sayısını, farklı halklarca ödenen vergileri, devlet depolarına malların giriş çıkışını bu yöntemle kaydetmekteydi. Fakat quipu’nun "anahtar"ı olan gizli bilgiyi ("Quipucamayoc") yalnızca yöneticiler bilmekteydi. Görünüşe göre quipu sistemi yalnızca nümerik kayıtlar için değil, tarihsel olayların ve bazı gizli dinsel aktarım ya da öykülerin kaydedilebilmesi için de tıpkı yazı sistemi gibi kullanılabilmekteydi. Fakat günümüzde quipu’ların nümerik sistemi bilinmekteyse de yazıya ilişkin kullanımı henüz çözülememiştir. Quipu bir İnka icadı değildir, And Dağları bölgesinde İnkalar’dan önce de kullanılmaktaydı. Örneğin 4.500 yıl önce var olmuş Caral uygarlığının quipu sistemini kullandığı bilinmektedir. İnkalar’ın, bilimlerde matematik ve astronomi gibi bazı alanlarda ileri bilgilere sahip oldukları anlaşılmaktadır. İnkalar’da matematik on tabanlı olmayıp, 4x10 (40 tabanlı) sistemi üzerine kurulmuştu. Gündönümü ve ekinoksları hesaplayabiliyorlardı, hem ay takvimlerinin, hem de güneş takvimlerinin olması tarım çevrimlerini saptayabilmelerine olanak sağlıyordu. İnkalar'ın tıp konusundaki bazı bilgilerinin günümüzdeki modern bilgilere oranla daha ileri olması şaşırtıcıdır. Hastalıkların tedavisinde kullandıkları bazı bitkilerin yanı sıra, bazı bitkileri de ağrı kesici olarak kullanıyorlardı. Sıtmaya karşı kinin kullanıyorlardı. Bitkiler ve yararları konusundaki bilgileri derindi. Ameliyatlarda, özellikle trepanasyon ameliyatlarında ileri oldukları görülmektedir. İnka meazarlıklarında birçok trepanasyon geçirmiş kafatasları bulunmuştur. Anestezi için koka yaprağı kullanıyorlardı. İnkalar’ın mimarideki eserleri mükemmel mimarlar olduklarını ortaya koymaktadır. Gösterişli ve dahiyane yapıları genellikle kullanışlı amaçlara yönelik olarak yapılmıştı. Yapıları sayıları bakımından da hayli fazladır. Tapınakların kapı ve pencerelerine verilmiş ikizkenar yamuk biçimi binanın bölgede sıkça meydana gelen, depremlere yol açan tektonik hareketlere dayanıklı olmasını sağlıyordu. Nitekim İspanyollar Cuzco’ya yerleşirken binalarını İnka tapınaklarının kalıntıları üzerinde yükseltmişlerdir. İspanyol yapılarını yıkmalarına karşın İnka yapılarını genellikle yıkamamış depremler, İnka yapılarının daha eski olmalarına karşın İspanyollar’ınkinden daha dayanıklı olduklarını ortaya koymuştur. İnkalar çeşitli mimari üsluplar kullanmışlardır. Bu farklı mimari üsluplardan en tanınmışı önemli binaların çoğunda görülen, Cuzco’daki Güneş Tapınağı’nda kullanılan üsluptur. Bu üslubun İnkalar’ın kullandığı diğer üsluplardan en ayırt edici özelliği, temel maddenin taş olmasına karşın taşların birbirlerine tutturulmasında harcın kullanılmamış olmasıdır. Burada çokgen biçimli taşlar birbirlerine öyle mükemmel biçimde tutturulmuştu ki, taşların aralarında en ufak bir boşluk kalmamıştı (taşlar aralarına jilet bile sokmanın mümkün olmadığı şekilde birbirine oturtulmuştu). Bu mimari sanatın örneklerinin halen görülebildiği yapılar içinde Sacsayhuamán kalıntılarındaki Cuzco Kalesi ve Ollantaytambo'nun muhteşem kalıntıları sayılabilir. İnkalar Huari uygarlığından kalan yol ağını düzeltip öyle geliştirdiler ki arazinin engebeli olmasına karşın yol ağı imparatorluğun tümünü kapsamıştı. Bu yolların en ünlüsü « Qhapaq Ñan » denilen, 6000 km'yi aşan, imparatorluğun ekonomik ve siyasi etkinliğinin ekseni sayılabilecek yoldu. Yolun uğradığı kentler arasında Pasto (Kolombiya), Quito ve Cuenca (Ekvador), Cajamarca ve Cuzco (Peru), Aconcagua (Arjantin) ve Santiago (Şili) sayılabilir. Yol ağı imparatorluğun denetlenmesinde ve askerî manevralarda çok önemli bir unsurdu. Bazen genişliği 7 m'ye varan döşenmiş yollar üzerinde yolcuların gereksinimlerinin karşılanması için her 20-30 kilometrede bir kurulmuş kervansaray benzeri yapılar ("tambo"'lar), köprüler ve her 20-25 kilometrede bir kurulmuş nöbetçi kulubeleri bulunuyordu. Cuzco’dan yola çıkan bir haberci (chaski) Quito'ya (Ekvador’un bugünkü başkenti) yalnızca bir haftada varabiliyordu. Bu yol şebekesindeki ikinci bir ana damar Qhapaq ñan’ı Amazon havzasına bağlayan, uzunluğu 45.000 km'yi aşan yoldu. Diğer İnka yapıları arasında ipten yapılma asma köprüler, "chaski"’lerin değiştiği “istasyon”lar, su kemerleri, ambarlar, kaleler, tapınaklar, saraylar ve tarım terasları sayılabilir. İnka sanatında belirli bir sertlik görülür. İnkalarda çanak çömlek yapımına önem verildiği görülmektedir. İnkalar’ın elimizdeki çokrenkli seramiklerinde çeşitli hayvan, özellikle kuş, kedigiller (bunlar Chavin kültüründe yaygındı), dalga motifleri ve Nazca stilindeki geometrik desenler göze çarpar. Yazıtları olmasa da, seramikler ve madeni eserlere işlenmiş, günlük yaşama, ilişkilere ve oymaklar arası savaşa ilişkin sahneler Güney Amerika’nın eski insanları ve İnkaların yaşamı hakkında bizlere son derece aydınlatıcı bilgiler sağlamaktadır. En ayırt edilir İnka seramik eserleri Cuzco’nun “aryballos” şişeleridir. Bu eserlerin birçoğu günümüzde Lima’daki Larco Ulusal Arkeoloji, Antropoloji ve Tarih Müzesi’nde sergilenmektedir. İnkalar’ın bir özelliği de tahta işçiliğinin yaygın olmasıdır. Kuyumculukta bir hayli ileriydiler; kuyumculukta kullanılan başlıca metaller altın, gümüş, platin, kalay ve bakırdır. Çeşitli alaşımlar da kullanmışlardır. Sanat eserlerinin çoğu kült objesi veya süs olarak tapınaklar için yapılmaktaydı. Bilezik, kolye, küpe (kulaklara takılan diskler) gibi takılar ise imparator ailesinin veya yüksek mevkidekilerin süslenmesi için üretiliyordu. İnka İmparatorluğu’nun hemen hemen tüm bilinen altın ve gümüş eşyaları İspanyollar tarafından alınıp eritilmiştir. Dokuma tüm Kolomb öncesi büyük uygarlıklarda olduğu gibi, bir hayli ileri bir sanatsal düzeye ulaşmıştı. Dokumalarda anlam ifade eden sembol kullanımı yaygındı, bunlardan bazıları bir oymağın ya da bir tanrının amblemi olan sembollerdi. Şiir müzik sanatına bağlı bir unsurdu. Her ikisi de bayramlarda olduğu kadar günlük yaşamda, hasat sırasında veya diğer kolektif çalışmalarda kullanılıyordu. Kullanılan müzik aletleri arasında "antara" adlı ünlü panflüt, "kena" adlı kertikli flüt, ocarina, davul, tef, çıngırak ve borazan türleri sayılabilir. De la Vega, Garcilaso . The Incas: The Royal Commentaries of the Inca. New York: The Orion Press, 1961. Ã‡ince Vikipedi Çince Vikipedi (中文維基百科/中文维基百科), Vikipedi'nin Çince sürümüdür. Ekim 2002'de başlatıldı ve tarihi itibarıyla, Çince Vikipedi'nin maddesi, kullanıcısı ve hizmetlisi bulunmaktadır ve böylece en büyük 12. Vikipedi sürümüdür (İngilizce, Almanca, Fransızca, Lehçe, Japonca, İtalyanca, Felemenkçe, Portekizce, İspanyolca, İsveççe ve Rusça'dan sonra). Şu anda, Çin hükûmeti tarafından Çince Vikipedi'ye erişimi engellenmektedir. 87 sahip olmaktadır; 29 tane ana toprak Çin'de, 18 tane Tayvan'da ve 15 tane Hong Kong'da dahil. Çince Vikipedi, Hoodong ve Baidu Baike'den sonra internetteki üçüncü en büyük Çince ansiklopedisidir. Çince Vikipedi, Mayıs 2001'de 12 tane diğer Vikipedi sürümleri ile oluşturuldu. Mamafih, başlangıçta sitenin yazılımı Çince karakterler ile çalışamadı, ve hiç ansiklopedik içeriği sahip değildi. Ekim 2002'de ilk Çince sayfası oluşturuldu, Ana Sayfası. Çince Vikipedi'ye ilk hesap eden kullanıcı idi. 27 Ekim 2002'de, sitenin yazılımı güncelleştirildi ki Çince karakterlerle çalışabildi. 17 Kasım 2002'de, Mountain "Bilişim bilimi" maddesini Çince'ye çevirdi (), ve böylece Çince Vikipedi'nin ilk gerçek ansiklopedik maddesi yaratıldı. İlk günlerinde, Çince Vikipedi'nin maddelerinin çoğu İngilizce versiyonundan çevrildi. Çince Vikipedi'nin ilk beş hizmetlileri , , , ve idi. Bu kişiler hizmetliler olduklarından itibaren, özellikle Shizhao birçok koruma işleri yaptı, ve Çin Halk Cumhuriyeti tarafından yapılan Çince Vikipedi'nin erişimine ilk engellenmesini kaldırılması için Shizhao çok çalıştı. Vikipedi'nin Çince adı 21 Ekim 2003'te, oy ile seçildi. Adının (Geleneksel Çince: 維基百科; Basitleştirilmiş Çince: 维基百科; Pinyin: wéi jī bǎi kē) anlamı «Wiki Ansiklopedisi»'dir. Çince Vikipedisi kendi altbaşlığına da sahiptir: 海納百川，有容乃大/海纳百川，有容乃大. Anlamı, «Deniz yüz tane nehriyi kuşatıyor; kapsamı var (yani her şeyi kabul etmek için razıdır) ve böylece muazzamdır.» Bu altbaşlık, Lin Zexu adlı King Hanedanı'nın bir tane memuru tarafından yazılan bir beyitin ilk yarımıdır. RE Mouscron Kulüp 1933 yılında Mouscron şehrinde kurulmuştur. Maçlarını 11.300 kişilik Stade Le Canonnier stadında oynamaktadır. Ãœzerlik (bitki) Üzerlik ("Peganum harmala"), Nitrariaceae familyasından Afrika, Asya ve Amerika'nın sıcak bölgelerinde yetişen bir bitki türü. Bu bitkiye Türkiye'de, özellikle Orta Anadolu'da sıklıkla rastlanmaktadır. Türkiye'de, eski inanışa göre halk arasında nazardan korunmak için kurusunu yakarak çıkan dumanı nazardan korumak istedikleri kişinin üzerine üflenir. Bu adetten de anlaşılabileceği gibi etimolojik olarak Üzerlik isminin Üz (Göktürkçe' de sağır anlamına gelir), Erlik (mitolojik Türk Kötülük Tanrısı) kelimelerinin birleşerek türemiş olma olasılığı yüksektir. Üzerlik, tek tek beyaz çiçekli, çok dallı bir bitkidir. 35 cm kadar boyunda, çok yıllık, otsu bir step bitkisidir. Çiçekleri yeşilimsi beyaz renktedir. Meyvesi basık küre şeklinde bir kapsüldür. Tohumlarının içeriğinde harmalin, harmin, harmalol, peganin adlı glikozitler ve kırmızı boya maddesi vardır. İdam Sehpası (film) İdam Sehpası 1958 Fransa yapımı dramatik gerilim filmidir. Özgün adı Ascenseur pour l'échafaud olan bu modern kara filmin uluslararası ismi Elevator to the Gallows dur. Sinemalarda "İdam Sehpası" adıyla vizyona giren film, yıllar sonra TRT televizyonunda Ölüm Asansörü adıyla yayına verilmişti. Bulgar asıllı Fransız yazar Noël Calef'in aynı adlı romanından senaryosunu Roger Nimier'le birlikte yazan Louis Malle aynı zamanda filmin yönetmenliğini de üstlenmiştir. Başlıca rollerinde Jeanne Moreau, Maurice Ronet, Lino Ventura, Georges Poujouly ve Yori Bertin oynamışlardır. Filmin özgün müziğini ünlü siyahi Amerika'lı Caz trompetçisi Miles Davis (d.1926 - ö.1991) yapmıştır. Görüntü yönetmeni Henri Decaë'nın bolca başvurduğu Paris'in bol kontrastlı siyah-beyaz gece çekimleri ve buna baştan sona eşlik eden Miles Davis'in hüzünlü trompet soloları filmin klasik kara filmler'e özgü klostrofobik atmosferini yaratmayı başarmıştır. Robert Bresson ve Alfred Hitchcock'un tarzlarından izler taşıyan bu film aynı zamanda ufukta gözüken Fransız Yeni Dalga sinema akımının da ilk habercisi sayılabilir. Bu film Louis Malle (d.1932 - ö.1995)'in 26 yaşındayken çektiği ilk uzun metrajlı filmidir. Bundan önce Malle Robert Bresson'un asistanı idi. Ayrıca Jacques-Yves Cousteau'ya kameramanlık yapmış ve onun Sessiz Dünya (Le Monde du silence) (1956) adlı sualtı filminde yardımcı yönetmenlik yapmıştı. "İdam Sehpası"nda patronunun karısıyla aşk yaşayan bir iş adamının patronunu öldürüp olaya intihar süsü vermesi sırasında yaptığı küçük bir hatanın büyüyerek olayları içinden çıkılmaz bir hale dönüştürmesi anlatılmaktadır. Bu modern film-noir Louis Malle'e Louis Delluc Ödülü'nü kazandırmıştı. Amerikalı siyahi caz trompetçisi Miles Davis filmin müziğini dört kişiden oluşan bir Fransız grupla birlikte birkaç saat içerisinde doğaçlama olarak yapıp tamamlamıştı. Bir gece saat 11'den sabahın 5'ine kadar çalışan grup bir yandan filmi seyrederek emprovizasyon yaparken bir yandan da yönetmen Louis Malle ve aktris Jeanne Moreau ile birlikte şampanyalarını yudumluyorlardı. Trompeti Miles Davis çalarken tenor saksafonda Barney Wilen, piyanoda Rene Urtreger, kontrabasta Pierre Michelot ve davulda Kenny Clarke yer almışlardır. Filmle aynı yıl Fransa'da "Fontana Plak"tan (Fontana 660 213) filmin 33 devirlik LP formatında bir de soundtrack albümü çıkmıştır. Yine aynı yıl Japonya'da "Phonogram" ve Hollanda'da "Mercury Plak" (Mercury 6444 701) uzunçaları yeniden bastılar. Mercury Plak'taki parçalar şunlardır: Soundtrack albümünün "Polygram Records"dan 1989'da tekrar çıkan 74 dakikalık CD'sinde ise 26 parça (track) vardır. Bunlar: John Carpenter John Howard Carpenter (d. 16 Ocak 1948), Amerikalı yönetmen, senarist, yapımcı. Filmleri genellikle korku ve bilimkurgu tarzındadır. En ünlü filmi 1978 yılında çekilen ve bir seri haline gelen Cadılar Bayramı'dır. John Carpenter, 1948 yılında Carthage, New York da doğdu. Ailesi John daha doğmadan önce Müzik ile ilgilenmekteydi. Babası bir müzik profesörüdür. Carpenter, ailesi ile birlikte 1953 yılında Carthageden Bowling Green, Kentucky vilayetine taşındı. Film yaşamına başlamasını gençlik yıllarında izlediği "Forbidden Planet" isimli film etkiledi. Daha liseye yeni başladığında ilk 8 mm lik filmini çekti. Üniversiteye Babasının bölüm başkanlığını yaptığı Kentucky Üniversitesinde başladı, ancak daha sonra Güney California Üniversitesi Sinematik Sanatlar bölümünde devam etti. Daha üniversitedeyken ilk uzun metrajlı filmini çekti. Carpenterin 1969 yılında çektiği kısa film olan "Captain Voyeur" filminin hakları Amerikan USC Cinema firması tarafından satın alındı. Film, hala USC arşivlerinin en iyi cadılar bayramı konulu filmlerinden biridir. Ertesi Yıl yardımcı yönetmen John Longenecker ile anlaşan Carpenter, birlikte çektikleri " The Resurrection of Broncho Billy" filmi ile En iyi kısa film dalında Öğrenci Film ve Akademi Ödülünü kazandı. Film, aynı zamanda Carpenterin ilk 35mm kamera ile çektiği filmdi. Filmin dağıtıcılığını Universal Stüdyoları satın aldı. Amerika ve Kanada'da iki yıl süre ile vizyonda olan film, Carpenterin en önemli filmlerinden biridir. Öğrencilik hayatı sonrasında çektiği en önemli filmi kuşkusuz 1974 yapımı "Dark Star (Karanlık Yıldız)" filmidir. Film, bilimkurgu ve komediyi birlikte işlemektedir. Filmin masrafları 60.000 $ gibi yüksek bir fiyata gelse de Carpenter filmi bitirmeyi başardı. Filmde müziklerin çoğu John Carpenter tarafından yapılmıştır. Carpenterin bundan sonraki filmi 1976 yapımı Assault on Precinct filmidir. Bu filmde Karanlık Yıldız filmi gibi düşük bir bütçe ile çekilmiştir. Yine Karalık Yıldız filmindeki gibi Carpanter, filmin efektlerini ve müziklerini yapmıştır. Ayrıca filmde kendisi de oynadı. 13.Bölgeye Saldırı, Carpenterin ilk yüksek bütçeli filmidir. Bu filmden önce çektiği iki film ona yüksek başarılar kazandırmış, bunun sonucunda da 13. Bölgeye saldırı filmini çekebilmiştir. Film, Carpanterin en iyi filmlerinden biri olarak hafızalara kazınmıştır. Filmin bütçesi 100.000 $ dır. Bu filmde Carpenter diğer filmlerine nispeten daha deneyimli bir kadro ile çalıştı. Filmin konusu diğer filmlerinde de olduğu gibi Bilimkurgudur. Filmin ilk başlarda gişe geliri beklenilenden düşük oldu. Ancak daha sonradan Londra Film Festivali nde gösterildi ve film Avrupa'ya tanıtılmış oldu. Bu sayede gişe gelirlerinde artış oldu. Carpenter, asıl yükselişini Cadılar Bayramı (1978) filmi ile yapmıştır. İlk önce bebek cinayetleri temalı olarak çekilmesi öngörülen film, sonradan perili köşk teması olan bir filme çevrildi. Filmde The Exorcist filminden esintiler bulunmaktadır. Carpenter, bu filmin çekimlerine 320.000 $ ayırmıştır. Film çok başarılı olmuş, gişe hasılatları 65 Milyon Doları geçmiştir. Carpenter, bu filmden sonra aşırı kan yerine gerginlik temalarını filmlerine aktardı. 1979 yılında ilk televizyon filmini çekti (Elvis, 1979). Filmde oyuncu olarak ünlü aktör Kurt Russell da bulunuyordu. Bu film aynı zamanda Kurt Russelın en başarılı filmlerindendir. Carpenter, Elvis sonrası 1980 yapımı Sis filminin yönetmenliğini yaptı. Sis filminin çekimleri Carpenter için zor oldu. Filmde kullanılan müzik ve efektlerde Carpenter ve ekibi çok zorlandı. Filme daha sonradan ek sahneler eklendi ve ancak çekimler 1980 yılında sona erebildi. 1.000.000 $ bütçe ile çekilen film bunca zorluklara rağmen yalnızca Amerika da 21.000.000 $ gişe hasılatı elde etmeyi başardı. En yüksek gişe başarılarından birini yakalayan Carpenter, yine de film için "En iyi filmlerimden biri değil" yorumunu yapmıştır. Carpenter, Sis filminden yaklaşık bir yıl kadar sonra New Yorktan Kaçış filmini çekti. Film eleştirmenlerden büyük övgüler aldı ve kült filmler arasındaki yerini aldı. Bir yıl sonra 1982 de The Thing filmini çekti. 15.000.000 $ gibi yüksek bir bütçe ile yapılan film, izleyicilerden ve eleştirmenler büyük övgüler aldı. Bu yıllarda Carpenterin yükselişi büyük bir hızla devam ediyordu. Filmin çekimlerinde uzman bir ekip ile çalıştı. Carpenter, 1984 yılında kariyerinin en iyi filmlerinden biri olan "Starman" filmini çekti. Film beğenildi ve olumlu övgüler aldı. Film Universal Pictures tarafından vizyona girdi ve dağıtımı yapıldı. Film, en iyi müzikal dalında Altın Küre ve Oscar adaylığına gösterildi fakat ödülü kazanamadı. Film, Carpenter in en iyi müzikal filmlerindendir. Bir röportajında Top Gun ve Fatal Attraction filmlerinden teklif aldığını açıkladı ancak iki teklifi de kabul etmedi. 1980li yıllar, Carpenterin kariyerinin doruk noktasına ulaştığı yıllardır. 1990lı yıllar, Carpenter için pek iyi gitmedi. Memoirs of an invisible man(1992), Village of the Damned (1995) ve Escape From L.A. (1996) filmleri birçok eleştirmen tarafından eleştirilde ve düşük bir gişe hasılatı yakaladı. 2001 yılında Ghost of Mars filmini çekti. 2007 yılında Rob Zombi ile Cadılar Bayramı serisinin yeni filmini çekti. 2005 yılında, Showtimes Master of Horror için tekrar yönetmenlik koltuğuna oturdu. Carpenterin yönetmenliğini yaptığı bölüm beğenildi ve olumlu eleştiriler aldı. Pro-Life başlıklı bölümü yüzünden Dinci kesimden tepkiler aldı ve bölüm yayınlanamadı. 2009 yılında The Ward filminin yönetmenlik koltuğuna oturdu. 2001 yılında çektiği Ghost of Mars filminden beri çektiği ilk filmi oldu. Filmin prömiyeri 13 Eylül 2010 da Toronto Uluslararası Film Festivalinde yapıldı. Ayrıca F.E.A.R 3 oyunu bu filmden esinlenerek yaratılmıştır. 10 Ekim 2010 tarihinde Carpenter, Ömür Boyu Yaşam ödülü aldı. Filmlerinde minimalist aydınlatma ve fotoğraflama, karakterize etme gibi hususlara dikkat etmektedir. Carpenter çekimlerinde Howard Hawks, Alfred Hitchcock ve Nigel Kneale gibi ünlü kişilerden etkilenmiştir. The Thing, Starman ve İnvisible Man filmlerinin ve yardım alsa da Halloween ve Assault on Precinct 13 filmlerinin tema müziklerini yapmıştır. Carpenter tema müziklerinde çoğunlukla Piyano enstrümanını tercih etmiştir. Filmlerini her zaman büyük ekran olarak 2.35:1 formatında çekmiştir. Carpenterin birçok filmi lisanslı olarak DVD formatında yayınlandı. Bu filmlerden birkaçı, Halloween, Escape From New York, Christine, The Thing, Assault on Precinct 13, Big Trouble ın Little China ve The Fog filmleridir. Bazı filmlerin kamera sahneleri tekrar montajlanarak piyasaya çıktı. İngiltere'de bazı filmleri tekrar montajlandı ve sonrasında Amerika'da satışa sunuldu. 2002 yılında, sayısız başarıları sebebi ile adına bir belgesel çekildi. 2006 yılında "Halloween" filminin, Kongre Kütüphanesi nde muhafaza edilmesine karar verildi. 2010 yılında, BBC kanalında üç bölüm süren belgesel niteliğinde bir röportaj yayınlamıştır. 1978 yılında Someone's Watching Me dizisinin setinde Adrienne Barbeau ile tanıştı. Carpenter ile Barbeau 1 Ocak 1979 yılında evlendi. Evlilikleri çok uzun sürmedi ve 1984 yılında ayrıldılar. Barbeau, evli olduğu dönemde Sis ve New Yorktan Kaçış filmlerinde rol aldı. Bu evlilikten 7 Mayıs 1984 tarihinde doğan John Cody adında bir oğlu oldu. İkinci evliliğini 1990 yılında Sandy King ile yaptı. Sandy King, 1990lı yıllarda çektiği filmlerinde eşine yardımcı oldu. Ünlü yönetmenin Sary King ile evliliği halen devam etmektedir. John Carpenter filmografisi Devlet Parasız Yatılılık ve Bursluluk Sınavı Devlet Parasız Yatılılık ve Bursluluk Sınavı Türkiye'de her yıl düzenlenen bir bursluluk sınavıdır. Sınavı kazanan adaylar eğer şartları tutuyorsa burs ya da yatılı eğitim almaya hak kazanır. Danimarka tarihi Danimarka tarihi, bugünkü Danimarka Krallığı topraklarının tarih öncesi dönemlerden günümüze kadar uzanan tarihini kapsar. İnsanların Danimarka topraklarında 100.000 yılı aşan bir geçmişi vardır. Ancak Danimarka'nın kuzeyde yer alan konumu nedeniyle son buzul çağında insanlar Danimarka'yı terk etmek zorunda kalmışlar, MÖ 12.000 yılı civarında buzulların geri çekilmesiyle insanlar tekrar Danimarka topraklarına yerleşmişlerdir. MÖ 3000 yılı civarında Danimarka'nın yerlileri topraklarını işlemeye başladılar. Demir Çağı'nda (MÖ 4.-1. yüzyıl arasında İskandinavya'nın iklimi soğuk ve yağışlı bir dönemden geçti. Bu dönemde Danimarkalıların güneydeki Germanya bölgesine göç ettikleri belirlenmiştir. Roma İmparatorluğu'nun en güçlü döneminde dahi sınırları Danimarka'yı içermemiştir. Ancak Danimarka'da bulunan Roma paraları iki bölge arasında ticari ilişkilerin varlığını kanıtlamaktadır. Ayrıca Danimarkalıların Roma ordusuna asker verdiği saptanmıştır. Danimarka'da yaygın olarak görülen Turba bataklıkları arkeolojik açıdan büyük bir bilgi kaynağı oluşturmaktadır. Danimarka'da İlk Çağlardan kalan yazılı hiçbir belge bulunmadığı için bu bataklıklarda keşfedilen ve çok iyi bir şekilde korunmuş insan vücutları tarihçilere o dönemdeki Danimarkalıların kültür ve yaşam biçimleri hakkında bir fikir verebilmektedir. 8.-11. yüzyıl arasında Danimarka'da Vikingler olarak bilinen kavim hüküm sürmüştür. Savaşçı bir ulus olarak tanınan Vikingler batıda Büyük Britanya, İzlanda, Grönland ve hatta Kuzey Amerika'ya kadar ulaşarak sömürgeler kurdular. Doğuda ise Karadeniz ve Hazar Denizi kıyılarına kadar uzanan yerleşim birimleri kurmuşlardır. İngiltere'nin büyük bir bölümü bu dönemde Viking egemenliği altında kaldı. İskandinavyalı Mavi Diş Harald 980 yılında ilk defa olarak Danimarka ve Norveç'i birleştirerek bir krallık kurmayı başardı. Ayrıca Alman misyonerlerin etkisiyle Hristiyanlığı kabul etti. Danimarka kralı Knud'un 1035 yılındaki ölümünden sonra İngiltere Danimarka egemenliğinden çıktı. 12. yüzyılın ilk döneminde Danimarka iç savaşlarla sarsıldı. Sonunda Kral I. Valdemar (1131-1182) Danimarka'yı tekrar birleştirmeyi başardı ve günümüzde Danimarka'nın başkenti olan Kopenhag'ın temellerini attı. 1363 yılında Danimarka kralı IV. Valdemar'ın kızı I. Margrete, Norveç kralı VI. Håkon'la evlenerek iki ülkeyi bir bayrak altında birleştirdi. Ayrıca Håkon İsveç kraliyet ailesiyle de akrabaydı. Çiftin evliliğinden doğan II. Olaf'ın İsveç, Norveç ve Danimarka'nın kralı olması bekleniyordu. Ancak Olaf'ın 1387 yılında erken yaşta ölmesi üzerine I. Margrete tahta kendisi çıktı (1387-1412). Margrete'in yönetimi altında 1397 yılında İsveç, Norveç, Danimarka ve sömürgeleri (Faroe Adaları, İzlanda, Grönland ve Finlandiya) birleşerek Kalmar Birliği adı altında büyük bir İskandinav İmparatorluğu haline geldiler. Kalmar Birliği kuruluşundan yıkılışına kadar sorunlu kalmış bir birlikti. İsveçli soylular hiçbir zaman Danimarkalılar tarafından yönetilmekten hoşnut kalmadılar. Birlik büyük oranda kâğıt üstünde kaldı. Kral II. Christian İsveç'i birliğe zorlamak için 7-10 Kasım 1520 tarihleri arasında 100 kadar ayrılıkçı İsveçliyi yakalatarak öldürttü. Stockholm katliamı olarak tarihe geçen bu olay İsveçlileri birlikten daha da uzaklaştırdı. Nihayet 1521 yılında İsveç Kalmar Birliği'nden resmen ayrıldı. Bu arada İskandinav ülkeleri Martin Luther tarafından Almanya'da başlatılan Protestan Reformu ile sarsıldı. Danimarka ve Norveç 1821 yılına kadar Danimarka-Norveç adı altında birlikte hareket etmeye devam ettiler. Kralları tekti ama yasaları, devlet kurumları ve orduları ayrı ayrı gelişmeye devam etti. Danimarka 16. yüzyıl boyunca ekonomik açıdan hızla zenginleşmeye başladı. Hollanda'da süregelen Seksen Yıl Savaşları Danimarka'nın işine yaradı. Ancak Danimarka 17. yüzyılın başlarındaki Otuz Yıl Savaşları'ndan zararlı çıktı. 1643 yılında İsveç Danimarka'ya girdi. 1658 yılında İsveç'le imzalanan Roskilde Antlaşması'yla Danimarka-Norveç İsveç'e çok miktarda toprak vermek zorunda kaldı. Danimarka 17. yüzyılın başından itibaren dünyanın çeşitli bölgelerinde ticari ve askeri koloniler kurmaya başladı. 1620 yılında Hindistan'ın güney kıyısındaki Tharangambadi bölgesinde bir koloni kuruldu. Bu koloni daha sonra Dansk Ostindisk Kompagni ("Danimarka Doğu Hindistan Şirketi"') olarak bilinecekti. Daha sonra Aziz Thomas (1671) ve Aziz John'da (1718) koloniler kuruldu. Danimarka 1733 yılında da Fransa'dan Aziz Croix kolonisini satın aldı. 19. yüzyılın başlarında Danimarka Napolyon Savaşları'yla temelinden sarsıldı. Birleşik Krallık filosu 1801 yılında Kopenhag'a saldırdı. 1807 yılında Kopenhag tekrar Britanya tarafından bombardımana uğradı. Danimarka Britanya'ya karşı kendini korumak amacıyla Fransa'yla ittifaka girdi. Ancak Fransa savaşı kaybedince Danimarka 1814 yılında imzaladığı Kiel Antlaşması uyarınca savaşı kazanan tarafın üyesi olan İsveç'e Norveç'i bırakmak zorunda kaldı. Norveçliler isyan etti. Danimarka bu savaşlardaki kayıplarından dolayı iflasın eşiğine geldi. Siyasal açıdan ortaya çıkan bu kötü duruma rağmen kültürel açıdan Danimarka altın çağını yaşıyordu. Danimarkalı Hans Christian Andersen'in yazdığı çocuk kitapları bütün Avrupa'da ün kazandı. felsefeci Søren Kierkegaard'ın düşünceleri kendinden sonraki birçok gelişmelere zemin hazırladı. 20. yüzyılın ilk yıllarında Danimarka'da kadınlara oy hakkı verildi (1915) ve halka birçok işçi hakları ve sosyal haklar verildi. Danimarka'nın Karayiplerdeki sömürgeleri ABD'ye satıldı. Danimarka I. Dünya Savaşı'nda tarafsız kaldı. Ancak Almanya'nın yenilmesi üzerine Versailles Antlaşması uyarınca Danimarkalıların yaşadığı bazı topraklar Almanya'dan alınarak Danimarka'ya verildi. Danimarka II. Dünya Savaşı'nda tarafsız kalması ve Nazi Almanyası'yla dostluk antlaşması imzalamasına rağmen 9 Nisan 1940 tarihinde Almanya tarafından işgal edildi. Buna karşılık Birleşik Krallık ordusu Faroe Adaları ve İzlanda'yı işgal etti. İzlanda 17 Haziran 1944 tarihinde bağımsızlığını ilan ederek Danimarka'dan ayrıldı. Faroe Adaları ise 1948'de Danimarka'ya geri verildi. Dünya savaşlarından sonra Danimarka tarafsızlık siyasetine son verdi. 1945 yılında Birleşmiş Milletler'e üye oldu. 1949 yılında ise NATO'nun kurucu üyelerinden biri oldu. 1 Ocak 1973 tarihinde de Avrupa Birliği'ne katılan Danimarka bazı konularda Avrupa Birliği'nin dışında kalmayı tercih etmektedir. Örneğin 2000 yılında yapılan bir referandumun reddedilmesi üzerine Danimarka Avro Alanı dışında kalmayı yeğlemiştir. Ãœzerlik Anhedoni Anhedoni (haz yitimi), psikolojide normalde zevk alınması gereken faaliyetlerden zevk alamama, yaşam zevkinin kaybolması hali için kullanılır. Haz yitimi genellikle psikotik depresyonlarda karşılaşılan bir durumdur. Ayrıca şizofreninin negatif belirtileri arasında yer almaktadır. Samba (dans) Samba dansı, samba müziğiyle 19. yüzyıldan beri yapılan Brezilya kökenli bir danstır. Samba 2/4 ya da 4/4 ölçüsüyle yapılan bir salon dansıdır. Dizler hahifçe bükülerek dans edilir. Bazı hareketlerin kökeni Afrika'nın geleneksel dansların ve Angola Capoeira'sıdır. Her yıl Şubat ayında yapılan geleneksel Rio Karnavalında tekli, uluslararası yarışmalarda eşli olarak yapılır. Barselonalı Lupitus Barselonalı Lupitus (Sunifred), 10.yy'ın ikinci yarısında Barselona'da yaşamış gökbilimci. Arapça ve Latince bilen Lupitus, Batı dünyasının Arap gökbilimcilerin eserlerini, usturlapı (rubu tahtası) ve Arap sayılarını tanımasını sağladı. Güneşin hareketini gözlemledi. Aynı zamanda usturlap bir yıldızın belirli bir yükseklikte genellikle 60 derece geçiş anını saplamaya sağlayan aygıttır. Aurillac'lı Gerbert, 984 yılında yazdığı bir mektupta, Lupitus'tan Arapça bir makaleyi Latinceye çevirmesini ister, Lupitus bu makaleyi "Sententiae astrolabii" adıyla çevirir. Cleveland (anlam ayrımı) Cleveland aşağıdaki anlamlara gelebilir: Benekli sÄ±rtlan Benekli sırtlan ("Crocuta crocuta"), sırtlangiller (Hyaenidae) familyasından olan bir sırtlan türüdür. Bilimsel ismi Antik Yunanca'daki ""krokoutas"" sözcüğünden gelmektedir. Bu isim ilk defa Gaius Plinius Secundus tarafından kullanılmıştır. "Crocuta crocuta" ismiyle Alman doğabilimci Johann Christian Polycarp Erxleben tarafından tanımlanmıştır. Serengeti ve Zambiya'da yaşayan benekli sırtlanların ağırlığı 40,5–81,7 kg (erkek), 44,5–90 kg (dişi) arasında değişir. Boyu 95–150 cm civarındadır. Hızı koşarken saatte 60 km'ye çıkabilir. Benekli sırtlanın, diğer sırtlan türlerinden (başta çizgili sırtlan olmak üzere) Pliyosen Çağ'da, yani 1.8006-5.332 milyon yıl önce ayrıldığı düşünülmektedir. Sanılanın aksine köpekle değil, kediyle daha yakın akrabadırlar. Firavun faresiyle aynı kökene sahiptirler. Dişilerin hakim olduğu "Klan" denilen sosyal gruplar halinde yaşarlar. Afrika'nın orta, doğu ve güney kesimlerinde yaygındır. Büyük Sahra Çölü'nün güney kesiminde, Kongo Deltası ve çevresinde oldukça yoğundurlar. Güneybatısı hariç Afrika kıtasının tüm güney bölgesinde bulunurlar.Dünyada 25 000 ila 40 000 ferdi kalmıştır. Benekli sırtlanlar grup halinde avlanırlar. Avlanma teknikleri diğer yırtıcılara göre değişiktir. Büyük bir avı yakalarken, örneğin bir zebra ya da gnu, bir sırtlan hayvanın sırtına atlayarak ısırır. Diğeri de karnını ısırarak deşer ve iç organlarını canlı canlı çıkarır. Fakat bunu yapma sebepleri hayvanı fazla kovalayabilmek için kurtlar kadar dayanıklı olmamalarıdır. Bu yüzden avın işini oldukça hızlı bitirmelidirler. Zebra, gnu avlarlar ve diğer yırtıcı hayvanlardan çaldıklarıyla beslenirler. Çoğunlukla leşçil beslenseler de büyük hayvanları yakaladıkları da olur. KSC Lokeren Oost-Vlaanderen K.C Lokeren, Belçika'da bulunan bir futbol kulübüdür. Kulüp 1923 yılında Lokeren şehrinde kurulmuştur. Maçlarını 9.271 kişilik Daknamstadion stadında oynamaktadır. Galce Vikipedi Galce Vikipedi (Galce: "Wicipedia Cymraeg") Vikipedi'nin Galce sürümüdür. Bu sürüm Temmuz 2003'te başlatıldı. 23 Haziran 2007'de Galce Vikipedi'nin madde sayısı 10.000 maddeyi geçti. 5 Mayıs 2008'den itibaren 15.572 maddeye sahip olmaktadır ve böylece Vikipedi'nin 63. en büyük sürümüdür. Gaius Julius Caesar (prokonsÃ¼l) Gaius Julius Caesar (MÖ 140– MÖ 85), Gaius Marius'ın destekçilerinden ve Roma Cumhuriyeti diktatörü Jül Sezar'ın babası olan Romalı senatör. Sezar, Aurelii ve Rutilii ailelerinden gelen bir kadın olan Aurelia Cotta ile evlenmiş ve bu evlilikten her ikisinin de adı aynı olan Julia adlı kızlar ve MÖ 100 yılında doğan Jül Sezar dünyaya gelmiştir. MÖ 91 yılında konsüllük yapmış olan Sextus Julius Caesar'ın kardeşidir ve bu yüzden de Gaius Julius Caesar'ın oğludur. Sezar, "cursus honorum" uyarınca askeri tribün, quaestor, praetor, ve en önemli görevi olarak Asya prokonsüllüğü yapmıştır. Sezar MÖ 85 yılında bir sabah ayakkabılarını giyerken görünürde bir sebep olmaksızın aniden ölmüştür. Bir başka Sezar, belki de Babası benzer bir şekilde Pisa'da ölmüştür. Oğlu Jül Sezar hayatta kalmıştır. Merapi Yanardağı Merapi yanardağı (Endonezce: "Gunung Merapi"), konik şekilli ve Java adasının merkezi ile Yogyakarta arasında bulunan yanardağ. Endonezya'nın en aktif yanardağıdır ve 1548'den beri düzenli olarak lav püskürtmektedir. İsim ateş dağı anlamına gelir. Yogyakarta şehrine çok yakındır ve binlerce insan yanardağ eteklerinde, denizden 1700 metre yükseklikte olan köylerde yaşamaktadır. Yılın 300 günü dağdan dumanların yükseldiği gözlemlenmesine rağmen, birkaç kez faliyete geçip ölümlere sebep oldu. 1994 yılında yaşanan patlama sonrası, yanardağın batısında çoğunukla Muntilan şehrinde, zehirli gazdan 43 kişi hayatını kaybetti. Yogyakarta depreminden kısa süre önce 2006'da diğer büyük patlama yaşandı. Merapi, güney Java'nın en genç yanardağlarından biridir. Hint-Avustralya Levhası'nın Avrasya Levhası'nun altına doğru kaydığı bir dalım bölgesinde bulunur. Endonezya'nın en az 129 yanardağından bir tanesidir, Pasifik Deprem Kuşağı'ndan ayrılan fay hattının bir bölümü Batı yarım küreden Japonya ve güney doğru Asya boyunca kesişir. Stratigrafik aalizlere göre Merapi alanındaki püskürmelerin, 400.000 yıl öncesinden başladığı ve 10.000 yıl öncesine dek sürdüğü, lavların tipik bir katılığa sahip olduğu ve yayılan lavların bazalt özelliği taşıdığı bilinmektedir. O zamandan beri indifalar patlama şeklinde, genelde lav domlarını yapışkan andezit lavlar oluşturmaktadır. Lav domlarının çöküşü genellikle , püskürme sütunlarıyla sonuçlanan piroklastik akıntıları ve daha büyük patlamaları oluşturur. Tipik olarak, küçük indifalar iki üç yılda bir büyük olanlar ise her 10-15 yılda bir meydana gelirler. Dikkate değer patlamaların birçoğu ölümlere sebep vermiştir. Yeni yaşanmış ve tarihinde en şiddetli patlamalar 1006, 1786, 1882 ve 1887 yıllarında meydana geldi. 1930 yılında yaşaan patlamada 13 köy yıkıldı ve 1400 insan pirolastik akıntıdan öldü. 1006'da yaşanan büyük bir püskürme sonrası, Java merkezinin küllerle kaplandığı söylenir. Volkanik yıkımın Hindu Mataram Krallığını çöküşe götürdüğü düşünülse de, o çağdan kalma belgelerin yetersizliği nedeniyle kanıtlanamamıştır. Yanardağ 1924 yılından beri sismik olarak izlenmektedir. Aurelia Cotta Aurelia Cotta ya da Aurelia (d. MÖ 120- ö. MÖ 54 ) Diktatör Gaius Julius Caesar'ın annesi. Rutilia ve Lucius Aurelius Cotta'nın kızlarıdır. Babası MÖ 119 yılında, aynı adı taşıyan dedesi ise MÖ 144 yılında konsüllük yapmıştır. Aurelia Cottae ailesi Roma'nın Cumhuriyet döneminde oldukça etkili olmuş bir ailedir. Annesi Rutilia, konsüler sınıftan gelen Rutilius ailesine mensuptur. Annesi Rutilia'nın amcası Gaius Aurelius Cotta ile yapmış olduğu ikinci evliliğinden olan üvey erkek kardeşleri de konsüllük yapmıştır: Gaius Aurelius Cotta MÖ 75'te, Lucius Cotta MÖ 74'te ve Marcus Cotta MÖ 65'te. Aurelia, praetor Gaius Julius Caesar ile evlenmiştir. Kocası MÖ 85 yılında ölmüştür. Bu evlilikten doğan çocukları şunlardır: Denizler, Ã‡al Denizler Beldesi, Denizli İli, Çal İlçesine bağlı, Ege Bölgesi'nin iç kesiminde Denizli'nin kuzey doğusunda yer almaktadır. Doğusunda Çataloba mahallesi, Boğaziçi kasabası ve Baklan ilçesi, batısında İsabey ve Belevi Kasabaları, güneyden Yokuşbaşı, Kuyucak köyleri, kuzey'den Konak ve İcikli köyleri bulunur. Çökelez Dağı ve Beşparmak Dağları arasında kalan Baklan Ovası'nın üzerinde bulunan Denizler kasabası, genellikle düz bir araziye sahiptir. Denizden yüksekliği 825 metredir. Denizler; Denizli - Uşak Devlet Karayolu üzerinde olup, Denizli'ye 50, Çivril'e 50, Çal'a 20 km. uzaklıktadır. MayÄ±n sorunu Mayın Sorunu, askeri amaçla kullanılan mayınların, sivil insanlara olumsuz etkisiyle gündeme gelmiş bir sorundur. Çin'de 13. yüzyıl ortalarından beri kullanıldığı bilinen, Moğolistan'da 1277 yılı kayıtlarında rastlanan ve Avrupa'da Leonardo da Vinci'nin 1500 yılında tasarladığı mayın, ülke sınırlarının komşu ya da düşman ülkelere karşı korunması, kaçakçılığın önlenmesi, yasadışı sınır geçilmesini önlemek gibi gerekçelerle üretilerek, yaygın anlamıyla dünyada ilk kez 1862 yılında Amerika'da Kuzey - Güney İç savaşı'nda kullanıldı. Daha sonra giderek geliştirilen mayın, I. Dünya Savaşı sürecinde aşırı yaygınlaşarak savaşların içinde yer aldı. Anti-personel kara mayınları, bu savaşta, anti-tank mayınlarının sökülmesini engellemek amacıyla uygulamaya kondu. II. Dünya Savaşı'nda ise denizlerde savaş gemilerine, karada tanklara karşı mayınlar geliştirildi. İmzalanan barış anlaşmaları gereği savaşların bitmesiyle yerleştirildikleri yerde kalan mayınlar, bugün birçok ülkede can almaya, insanları sakat bırakmaya devam etmektedir. Dünyada 64 ülkede 110 milyon civarında patlamamış mayın olduğu tahmin ediliyor. Gelişen teknoloji nedeniyle üretim maliyetlerinin düşmesinden dolayı, üretiminde büyük artış olan mayınların 1960'lara kadar kontrollü biçimde yürütülen kara mayınlarının yerleştirilmesi işlemi daha sonra, haritaları çıkarılmadan ve kayıtları tutulmadan yapılmaya başlandı. Özellikle de kayıt dışı üretim, yasal olmayan örgütlerin mayın elde ederek, terörist ve gerilla tipi etkinliklerde kullanmasıyla denetim altında bulunmasını olanaksızlaştırdı. 1996 yılında Birleşmiş Milletler kararlarıyla başlatılan ve 1997 yılında Oslo’da hazırlanıp Ottawa’da imzaya açılması nedeniyle 1997 Ottawa Antlaşması olarak anılan girişimle mayınlara karşı ciddi bir hareket başlatıldı. Böylece, 21 ülke depolarını tamamen ortadan kaldırdı, 37 milyon mayın etkisizleştirildi. Bu antlaşmaya ABD, Çin, İsrail gibi bazı ülkeler katılmadı. Katılmayan bu ülkelerin depolarında toplam 250 milyon mayın olduğu tahmin ediliyor. Uluslararası Mayın Yasaklatma Girişimi'nin bir sonucu olarak LM - Landmine Monitor (Uluslararası Mayın İzleme Komitesi) oluşturuldu. Türkiye'de de, Türk Tabipleri Birliği (TTB), Türkiye Sakatlar Derneği (TSD), İnsan Hakları Derneği (İHD), İnsan Hakları ve Mazlumlar İçin Dayanışma Derneği (Mazlum-Der), Sosyal Demokrasi Vakfı (SODEV) ve Göç Edenler Sosyal Yardımlaşma ve Kültür Derneği (Göç-Der) tarafından "Mayınsız Bir Türkiye Girişimi" adı altında oluşturulan STK, çeşitli etkinliklerle mayın sorununa dikkat çekmektedir. 4 Nisan tarihi, "Mayın Bilinci Geliştirme Günü" olarak belirlenirken, mayın sorununun bir parçası olarak görülen misket bombaları da kampanyaların kapsamı içinde tutularak, 19 Nisan "Misket Bombalarına Karşı Uluslararası Eylem Günü" ilan edilmiştir. Kömüşini, Kulu Kömüşini, Konya ilinin Kulu ilçesine bağlı bir mahalledir. Ankara iline 83 km, Konya iline 175 km ve Kulu ilçesine 30 km uzaklıktadır. Şehir Işıkları Şehir Işıkları, (City Lights) Charles Chaplin'in yapımcılığını, yönetmenliğini ve başrolünü üstlendiği 1931 yapımı sessiz bir filmdir. Chaplin aynı zamanda filmin müziklerini de bestelemiştir. "Şehir Işıkları", 1991 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Charlie, sokaklarda amaçsızca dolaşırken çiçekçi bir kızla tanışır. Kızın gözlerinin görmediğini fark edince son parası ile ondan çiçek alır. Parasının üstünü beklerken onların hemen yanında zengin bir adam arabasına binip uzaklaşır. Kız o sırada bu arabasına binip uzaklaşan kişiyi para üstü vermeye çalıştığı Charlie sanır ve arkasından seslenir. Kızın haline acıyan Charlie sesini çıkartmaz ve parasını kıza bırakıp sessizce uzaklaşır. Kızdan bir hayli etkilenen Charlie romantik hayaller ile yalnız kalabileceği bir yere gider fakat oradaki bir adam kendini suya atıp intihar etmeye çalışınca onu kurtarmak zorunda kalır. Kurtardığı adam zengin bir alkoliktir. Kendisini kurtaran Charlie'yi en yakın dostu ilan edip bütün gece bardan bara dolaştırır; sabah da evine götürür. Bu sırada işe gitmekte olan çiçekçi kıza rastlarlar ve Charlie arkadaşından aldığı parayla onun tüm çiçeklerini satın alır. Ayrıca arkadaşının lüks arabasıyla kız evine bırakır. Tüm bunlar kızın onun zengin olduğu kanısını iyice kuvvetlendirir. Arkadaşının evine dönen Charlie baş uşak tarafından kovulur; zira ayılan ev sahibi artık Charlie'yi tanımamaktadır. Yine beş parasız dolandığı bir gün körkütük sarhoş olan zengin adama rastlar ve coşkuyla karşılanır. Adam onu evindeki bir partiye götürür. Orada yanlışlıkla düdük yutunca parti komik olaylara sahne olur. Sabah Charlie ile aynı yatakta uyanan zengin adam onu yine hatırlamaz ve onu evden attırır. Charlie de kızın evine gider ama onu hasta bulur. Kirasını bile ödeyemeyen kıza yardımcı olmak için iş bulur ama kovulur. O da boksör olarak şike yapıp para kazanmaya çalışır. İşler umduğu gibi gitmeyince fena halde dayak yer. Çaresiz bir halde dolaşırken yine zengin arkadaşına rastlar, onun verdiği tüm parayı kıza götürür. Bu para kızın göz ameliyatı içindir. Kızın gözleri açıldığında onun hayallerindeki gibi biri olamayacağını bildiğinden bir süre uzaklarda olacağını söyleyip gider. Daha sonra hapse girer. Çiçekçi kız ise artık görmektedir ve Charlie' nin verdiği para ile bir çiçekçi dükkânı açmıştır. Aylar sonra perişan bir halde dışarı çıkan Charlie, çiçekçi kızın dükkanının bulunduğu kaldırımlarda yürürken çocuklar onunla dalga geçer. Çocukların onunla dalga geçmesini izleyen kız tanımadığı bu perişan haldeki serseriye acır, onu yanına çağırıp biraz para vermek ister. Charlie istemeyince parayı zorla onun eline tutuşturmaya çalışır. Ona dokununca ellerinin şeklinden onu tanır. Kendisini tanıyan bu genç kıza utangaç bir gülümseme ile karşılık veren Charlie'nin bu görüntüsü ile film sona erer. Gazi Lisesi Tam adı, Ankara Gazi Lisesi veya Ankara Altındağ Gazi Anadolu Lisesi şeklindedir. Ankara Lisesi ile birlikte, "Ankara'nın Başkent oluş sürecinde kurulan eğitim kurumlarından biri" olan lisenin binası, aynı zaman "eski kent merkezinin tarihi" yapılarından birisidir. Ankara'nın Altındağ ilçesine bağlı Ulus’ta, Opera Meydanı'nın üstünde, Gençlik Parkı'nın tam karşına düşen İtfaiye Meydanı'nda yer alan, 1932'de kurulmuş tarihi lise. Ankara Gazi Lisesi bünyesinde, bugüne kadar çok sayıda bilim, devlet, siyaset, sanat insanı yetiştirmiştir. Lise, 2009 yılı itibarıyla Anadolu Lisesi statüsüne çıkartılmıştır. Ankara Gazi Eğitim Enstitüsü'nün açılmasından sonra, Atatürk’ün bir de ingilizce eğitim veren lise isteği üzerine, Gazi Eğitim Enstitüsü'nün bünyesinde kurulan Ankara Gazi Lisesi, bir müddet Gazi Eğitim Enstitüsünün bünyesinde eğitim-öğretim faaliyetlerini sürdürdükten sonra bugünkü binasına taşınmıştır (1937). İlkin erkek lisesi olarak kurulan okul, 1976 yılında karma lise haline getirildi. Cumhuriyet'în ilk yıllarında Ankara'da "Taş Mektep" olarak bilinen "Ankara Erkek Lisesi" (Ankara Atatürk Lisesi) ve "Ankara Kız Lisesi" (Ankara Lisesi) mevcut idi, sonraları, 1930'larda, başkentin nüfusunun artmasıyla birlikte ikinci bir erkek lisesinin varlığı hissedilir derecede artmıştı. İşte "Gazi Lisesi" böyle bir sıkıntının çözümü olarak 1932'de eğitim-öğretim faaliyetlerine başladı. Gazi Lisesi, orta kısım (ilköğretim 2. kademe) dahil olmak üzere 1932-1933 öğretim yılında bu binada eğitim ve öğretim hizmetine başlamıştır. Gazi Lisesi adını okula bizzat Atatürk vermiştir. O devirde Ankara'da Ankara Lisesi ve yeni açılan Birinci Ortaokulu vardı. Fazla öğrenci olmadığından Gazi Lisesi pek az öğrenci ile eğitime başladı. Gazi Lisesi Atatürk'ün isteği üzerine Kolej olarak İngilizce öğretime başlamış İngiltere'den öğretim görelisi olarak iki profesör getirtilmiş, 1936 yılından 1967 yılına kadar klasik olarak öğrenim devam etmiştir. 1967-1968 öğretim yılından itibaren modern matematik ve fen öğrenimi uygulanmaya başlamıştır. Anadolu Liselerinin kurulması ile okulun öğrenci kalitesi düşmüş, 1990 yılların sonlarından itibaren liseye çivar okullardan öğrenci almaya başlanıldığı ve 2005 sonrasındaysa sedace civar semtlerden (çoğunluğu gecekondu mahallesi) öğrenci alımna gidilmek zorunda bırakıldığı için, okul eski popülaritesini ve prestijini kaybetti. Gazi Lisesi, 2009-2010 eğitim-öğretim döneminde Anadolu Lisesi staüsüne çıkartıldı. Lise dört yıla kadar Gazi Eğitim Enstitüsü binasında faaliyette bulunuş, zamanla öğrenci artışı nedeniyle yeni bir lise binasının yapılmasına karar verilmiş itfaiye meydanında bugünkü binanın yapılmasına başlanmış, bina 1936 yılında bitirilerek 1936-1937 öğretim yılında bugünkü binasına taşınmıştır. Gazi Lisesi Gençlik Parkının karşısında Hergele Meydanı'nın doğusundaki Gazi Lisesi Mimar E. Egli'nin tasarımıdır. "L" biçimli bir kütleye sahip olan yapı yarım bodrum üzerine birinci kısım iki katlı ikinci kısım asma katı ile birlikte dört katlı olarak 1936 yılında inşa ediliştir. "L" biçimli kütlenin kuzey-güney doğrultusundaki uzun kolun ilk iki katına derslikler bodrum ve zemin katına kantin, yemekhane, küçük bir sahne öğrenci toplantılarının yapıldığı bir oda ve Gazi Lisesi Spor Kulüplerinin yer aldığı küçük bir bir bölümde bulunmaktadır. Güneydeki kısa koluna ise alttan üste doğru srasıyla yönetim ve öğretmenler odası, fizik, kimya ve biyoloji laboratuvarları, müzik odası, resim ve sanat atolyesi, amfi ve kütüphane birimleri yerleştirilmiştir buraya zamanla bilgisayar odasıda eklenmiştir. Yarı bodrum olan at katta ise küçük bir spor salonu servis mekânları ve depolar yerleştirilmiştir. Yapıya güneybatı köşesinde cephenin geriye çekilmesiyle oluşan sadece üstü kapalı köşesindeki yuvarlak bir sütunla desteklenen ilginç ve yüksek mekândan girilir. Küçük bir holden hemen sonra gelen ana merdiven üst katlara ulaşımı sağlar. Dersliklerin yer aldığı bloğun kuzey ucunda ikinci bir merdiven daha bulunaktadır merdivenlerin yer aldığı bu kuzey bölümde ayrıca yapıdan üç metre doğuya doğru uzanan bir kule bulunmaktadır bu kule katlarında edebiyat, tarih, coğrafya, felsefe grubu, matematik, fizik, kimya, biyoloji, yabancı dil, müzüik ve resim öğretmenlerinin zümre başkanlık odaları yer almaktadır. Yapının cepheleri oldukça yalın bir anlayışla düzenlenmiştir. Batı cephesinde anıtsal giriş ile kütlenin yuvarlatılmış köşeleri hemen dikkat çekmektedir. Bundan başka dersliklerin yer aldığı bloğun doğu cephesinde birkat yüksekliğindeki pertik düzenlemesi ise bu cepheyi zenginleştiren bir mimari öğe olarak hemen fark edilir. Yapıyı yüksekçe bir parapet duvarı ile çevrilmiş olan kiremit kaplı ahşap bir kırma çatı örter. Gazi Lisesinden mezun olan ve Gazi Lisesinde Öğretmenlik yapmış olan çok sayıda bilim, sanat, siyaset, devlet insanı bulunmaktadır. Gazi Lisesi’nde eğitim görmüş olanlar arasında Melih Cevdet Anday, Orhan Veli Kanık, Oktay Rıfat Horozcu, Erdal İnönü, Şevket Bülend Yahnici, İrfan Erdoğan, Korkmaz Alemdar, İsmail Atik, Rıza Ayhan, İsmet Özel, Ali Demirsoy, Endokrinoloji ve Metabolizma Uzmanı Prof.Dr. Bekir Çakır, Genel Cerrah Prof.Dr. Mustafa Yandı, Ürolog Prof.Dr. Atilla Gör'de bulunmaktadır; yine Gazi Lisesi’nde Öğretmenlik yapmış olan Arif Nihat Asya lisenin en tanınmış isimlerindendir. Dil uzmanı Agop Dilaçar, ressam Arif Kaptan, besteci Faik Canselen, şair Cahit Külebi de bu lisede uzun yıllar öğretmenlik yapmışlardır. Opera MeydanÄ± Opera Meydanı; Ankara'nın Altındağ ilçesinde bulunan bir kent meydanı. Atatürk Bulvarı üzerinde, Sıhhiye ve Ulus Meydanlarına eşit mesafede bulunur. Eskiden ev sahipliği yaptığı pek çok fabrika, atölye ve üretim tesisi sayesinde bir dönem şehrin sanayi merkezlerinden birisi olan meydan; son yıllarda daha çok Gençlik Parkı, PTT Pul Müzesi, Melike Hatun Camii ve diğer tarihi binalarıyla şehrin turistik noktalarından biri haline gelmiştir. Ayrıca; birçok ulaşım arterinin de kesişme noktasıdır. Henüz İncesu Deresinin ıslah edilip üstünün asfaltla kapatılmadığı yıllarda; ölümü yaklaşmış olan yaşlı atların serbest bırakılıp gezdiği, bataklık ve çayır karışımı bir alanda bulunan meydana başlarda "Hergele Meydanı" denmiştir. Şehirlerarası otobüslerin yazıhanelerinin bu meydana taşınmasından sonraysa söyleniş değişikliğine maruz kalıp "herkesin geldiği yer" anlamında "Hergelen Meydanı" olarak anılmaya başlamıştır. Cumhuriyetin ilk yıllarında ise Ankara İtfaiyesinin bu meydanda konumlanmış olmasından dolayı "İtfaiye Meydanı" adını alan meydan, bugün güneybatı ucunda bulunan Opera Sahnesi'nin açılmasıyla artık Opera Meydanı olarak anılır olmuştur. 1923 yılında Cumhuriyet'in ilan edilmesiyle birlikte hızlı bir bayındırlık sürecine giren Ankara, 1950'li yılların başına kadar tek merkezli bir kent olarak gelişim gösterdi. Bu süreçte şehirdeki bütün eğlence ve kültür mekanları, kamu binaları, bankalar ve konaklama tesisleri de günümüz Ulus semtinin sınırları içerisinde inşa edildi. Başkent olmasının yanı sıra genç cumhuriyetin diğer şehirleri için de bir örnek temsil etmesi maksadıyla oldukça planlı ve nizami bir şekilde imar faaliyetlerinin sürdürüldüğü, hatta zamanla bu meselenin bir ideolojiye dönüştüğü Ankara'da, sırasıyla Lörcher ve Jansen Planları uygulandı. Bu planlarda, adeta bir atardamar gibi uzun bir hat boyunca şehri ortadan ikiye bölen Atatürk Bulvarı üzerinde başta Hakimiyet-i Milliye Meydanı olmak üzere Sıhhiye, Zafer ve Cumhuriyet Meydanlarından oluşan dört ana nokta tasarlandı. Fakat bu tasarılar içerisinde yer almayan Opera Meydanının ortaya çıkışı ise diğerlerinin aksine planlı değil, tesadüfi oldu. 1930'lu yıllardan itibaren "Yeni Şehir" olarak adlandırılan ve yaklaşık olarak Sıhhiye civarına denk düşen bölge, Ulus'un "tek merkez" olma unvanını elinden almaya başladı. Alternatif eğlence mekanlarının, "bulvar kafeleri" olarak anılan yeni pastane ve restoranların açılmasıyla birlikte insan yoğunluğu da bu hat boyunca güneye doğru kaydı. II. Evkaf Apartmanı'nın yenilenerek "Küçük Tiyatro" olarak hayata geçirilmesi, önceleri "Sergi Evi" olarak anılan Opera Sahnesi'nin inşa edilmesi ve son olarak bu erken cumhuriyet döneminin en büyük simgelerinden biri olan Gençlik Parkı'nın ıslah edilmesiyle birlikte Ulus ve Sıhhiye arasında bir ara merkez oluştu. Pek çok kültürel binaya ev sahipliği yapması nedeniyle de bir dönemin sanat merkezi haline gelen bu nokta, artık Opera Meydanı olarak anılmaya başlandı. Claudius (anlam ayrımı) Ballıkayalar Ballıkayalar, Kocaeli'nin Gebze ilçesi Tavşanlı köyü yakınlarında kayalık kanyon vadi. Tabiat parkı statüsündedir. Eski zamanlarda yüksekteki kaya boşlukları kovan yeri olarak kullanıldığından Ballı Mağaralar, Bal Mağaraları, Bal Kayaları isimleri kullanılmış, en son Ballı Kayalar adını almıştır. 40–80 m arasında değişen uzunluk ve yaklaşık 2 km uzunluğa sahip bir vadidir. Vadiyi "Ballıkaya Deresi" oluşturmuştur. Dere şelaleler ve suların göllendiği dev kazanları oluşturmuştur. Orta Trias yaşlı kireçtaşları 200 milyon yıl içinde akarsular tarafından işlenerek kanyon vadi oluşmuştur. Kanyon vadi, şelale, devkazanları, mağaralar, kovuklar, bitki örtüsü parkın ana değerlerini oluşturur. İzmit Körfezinin 6,5 km kuzeyinde yer alır. En yüksek noktaları Topluca Tepe (280 m) ve Düzmeşe Tepe'dir (224 m). Büyüklüğü 6.029,73 dekardır. Doğal bitki örtüsünü, çalılık, baltalık meşe, psödomaki ve makiler oluşturur. Türkiye'de kaya tırmanışı sporunun başladığı yerdir. Tırmanış yapılan rotalar ilk olarak 1970'li yıllarda açılmıştır. İstanbul'a yakınlığı nedeniyle, tırmanışçılar buraya rağbet ederler. Vadinin kuzey-güney doğrultusunda olması nedeniyle, günün farklı saatlerinde bazı kayalar gölgede kalır. Böylece tırmanışçılar sıcak günlerde bile rahat tırmanma imkânı bulur. Tırmanışçılar dışında Ballıkayalar piknikçilerin de rağbet ettiği bir parktır. Ayrıca yüzme sporu için müsait olan tatlı su gölcüğü bulunan bölgede kaya atlayışı da yapılır. İstanbul'a 50 km, Gebze'ye 10 km uzaklıktadır. Tabiat alanı içinden İstanbul'a yeni bir yol yapılması düşünülmektedir. Emrehan Ceylan Emrehan Ceylan (d. 10 Ocak 1980; İzmit), kaleci mevkiinde görev yapan Türk futbolcudur. 2. Lig ekiplerinden Eyüpspor'da forma giymektedir. 33'üncü 33'üncü, Edip Akbayram'ın, 2002 tarihli, 19. stüdyo albümünün adı. Albüm, Edip Akbayram'ın ilk kez seslendirmiş olduğu, kimisi ilk kez kendisi tarafından yorumlanan kimisi daha evvel başka başka sanatçılar tarafından yorumlanmış olan şarkılardan, türkülerden oluşmaktadır. Edip Akbayram bu albümünde, sözlerinde ve müziklerinde, Aşık Mahsuni Şerif'ten Sabahattin Ali'ye, Yılmaz Odabaşı'ndan Can Yücel'e, Ahmed Arif'ten Servet Kocakaya'ya değin pek çok farklı şarkı sözü yazarı, müzisyen ve şairin imzasının bulunduğu şarkılara yer vermiştir. Selam Olsun (Edip Akbayram albümü) Selam Olsun, Edip Akbayram'ın, 2001 tarihli, 18. stüdyo albümünün adı. Albüm, Edip Akbayram'ın ilk kez seslendirmiş olduğu, kimisi ilk kez kendisi tarafından yorumlanan kimisi daha evvel başka başka sanatçılar tarafından yorumlanmış olan şarkılardan, türkülerden oluşmaktadır. Edip Akbayram bu albümünde, sözlerinde ve/ veya müziklerinde, Rıfat Öncel'den Aydın Öztürk'e, Ahmet Yorgun'dan Yolcu Bilgiç'e, Kıvırcık Ali'den Ufuk Turan'a, Metin Özülkü'den Cevdet Bağca'ya, Bülent Gümüş'ten Aladdin Us'a değin pek çok farklı şarkı sözü yazarı, müzisyen ve şairin imzasının bulunduğu şarkılara yervermiştir. Albüm yer alan şarkılar Evelyn Hamann Evelyn Hamann (6 Ağustos 1942 – 28 Ekim 2007), Alman, oyuncu. "Evelyn Hamann" müzisyen bir aileden gelen bir çocuktu. Alman NRD Senfoni Orkestrası'nın kurucusu olan babası "Bernhard Hamann" Keman çalardı, annesi ise müzisyendi. Büyükbabası ise Berlin'de orkestra yönetmenliği yapardı. Ölen kardeşi "Gerhard Hamann" ise Musikhochschule Trossingen'de profesördü. "Evelyn Hamann", 1964 ile 1976 yılları arasında Hamburg Tiyatrosu'nda tanıştığı "Hans Walter Braun" ile evliydi. Boşandıktan sonra Hamburg'a yerleşti. 2007 yılında gırtlak kanserinden öldü. Küçük yaşlarda tiyatroya merak sardı. 1957 yılında Hamburg Müzik ve Sanat Yüksek Okulu'nda tiyatro eğitimi aldı. 1958 yılında Eduard Marks'ın yönetiminde "Thalia" Tiyatrosu'nda küçük rollere çıkmaya başladı. 1968 yılında Almanya'nın Göttingen kentinde Alman Tiyatrosu'nda (Deutschen Theater) ilk profesyonel rolünü oynadı. 1971 yılında Heidelberg kentinde bulunan devlet tiyatrosunda (Städtische Bühne - Heidelberg) ünlü Alman tiyatrocu Jürgen Prochnow ile birlikte oynadı. 2 yıl sonra Kuzey Almanya'ya geri dönerek Bremen Tiyatrosu'nda oynamaya başladı. 1979'da Goethe'nin yazdığı büyük rollere çıkmaya başladı. 1978 yılında yılında aldığı yeni film tekliflerini değerlendirerek "Der Pfingstausflug" adında bir filmde oynadı. 1980'de ev kadını Carsta Michaelis'i canlandırdığı "Die Schwarzwaldklinik" isimli bir hastane dizisinde oynamaya başladı. Bunu "Der Landarzt" adında farklı bir hastane dizisi takip etti. 1982 yılında "Piratensender Powerplay" filminde oynadı. 1988 yılında sinema filmi Ödipussi'de oynadı. Bunu değerleri takip etti. 1992 yılından itibaren Heinz Baumann, Tilo Prückner, Gisela May, Gerhard Garber gibi ünlülerle birlikte peşpeşe filmler çekti. İlk Günkü Gibi İlk Günkü Gibi, Edip Akbayram'ın 1999 tarihli 17. stüdyo albümünün adı. Albüm, Edip Akbayram'ın ilk kez seslendirmiş olduğu, kimisi ilk kez kendisi tarafından yorumlanan kimisi daha evvel başka başka sanatçılar tarafından da yorumlanmış olan şarkılardan, türkülerden oluşmaktadır. Edip Akbayram bu albümünde, sözlerinde ve/ veya müziklerinde, Yılmaz Odabaşı'dan Adnan Ergil'e, alaaddin Us'dan Can Yücel'e, Mazlum Çimen'den Onur Akın'a pek çok farklı şarkı sözü yazarı, müzisyen ve şairin imzasının bulunduğu şarkılara yervermiştir. Dün ve Bugün (albüm) Edip Akbayram'ın, 1998 tarihli, 16. stüdyo albümünün adı. Albüm, Edip Akbayram'ın en sevilen şarkılarını bir araya getirdiği derleme/ seçki albümlerinden biridir. Edip Akbayram bu albümünde, sözlerinde ve/ veya müziklerinde, Kerem Güney'den Aşık Kerem'e, Sabahattin Ali'den Murat Kalaycıoğlu'na, Aşık Mahsuni Şerif'ten Orhan Veli'ye pek çok farklı şarkı sözü yazarı, müzisyen ve şairin imzasının bulunduğu şarkılarına yervermiştir. Yıllar (albüm) Edip Akbayram'ın, 1997 tarihli, 15. stüdyo albümünün adı. Albüm, Edip Akbayram'ın ilk kez seslendirmiş olduğu, kimisi ilk kez kendisi tarafından yorumlanan kimisi daha evvel başka başka sanatçılar tarafından da yorumlanmış olan şarkılardan, türkülerden oluşmaktadır. Edip Akbayram bu albümünde, sözlerinde ve/ veya müziklerinde, Aşık Mahsuni Şerif'ten Murat Kalaycıoğlu'na, Mazlum Çimen'den Nâzım Hikmet'e pek çok farklı şarkı sözü yazarı, müzisyen ve şairin imzasının bulunduğu şarkılara yervermiştir. Güzel Günler Göreceğiz (albüm) Edip Akbayram'ın, 1996 tarihli, 14. stüdyo albümünün adı. Albüm, Edip Akbayram'ın ilk kez seslendirmiş olduğu, kimisi ilk kez kendisi tarafından yorumlanan kimisi daha evvel başka başka sanatçılar tarafından da yorumlanmış olan şarkılardan, türkülerden oluşmaktadır. Edip Akbayram bu albümünde, sözlerinde ve/ veya müziklerinde, Meluli'den Hasan Hüseyin Demirel'e, Yusuf Fani Yurtsuzoğlu'ndan Mustafa Uysal'a, Ahmet Özdemir'den Mehmet Gümüş'e, Yusuf Hayaloğlu'ndan Banu'ya, Metin Özülkü'den Nâzım Hikmet'e, Alp Murat Alper'den Gülbahar'a, Nevzat Çelik'ten Ali Rıza Törüyen'e, Mazlum Çimen'den Gürkan Peker'e değin pek çok farklı şarkı sözü yazarı, müzisyen ve şairin imzasının bulunduğu şarkılara yervermiştir. YÄ±llar Yıllar sözcüğü ile aşağıdakilerden biri kastedilmiş olabilir: Güzel Günler Göreceğiz Güzel Günler Göreceğiz aşağıdaki anlamlara gelebilir: Nikolay Yejov Nikolay İvanoviç Yejov (Rusça: Николай Иванович Ежов; 1 Mayıs 1895 – 4 Şubat 1940) Büyük Temizlik sırasında NKVD'nin en üst düzey görevlisiydi. İktidarda olduğu döneme, uyguladığı tasfiye politikası yüzünden "Yejovşçina" (Rusça: Ежо́вщина) denir. Yejov, resmi Sovyet kaynaklarına göre Sankt-Peterburg doğumlu olarak gözükmesine rağmen Litvanya Mariiampole doğumludur. Sadece temel eğitimi tamamladı. 1909'dan 1915'e kadar terzi çıraklığı yaptı ve fabrika işçisi olarak çalıştı. 1915'ten 1917'e kadar Çar yanlısı Rus ordusuna hizmet etti. Ekim devrimine gelen süreçte önce Enternasyonalistlere sonra da 5 Mayıs 1917'de Vitebsk'te Bolşevikler'e katıldı. 1919 -1921 Rus İç Savaşı sırasında Kızıl Ordu adına savaştı.Şubat 1922'den sonra, siyasi işlerle uğraştı, çoğunlukla Komünist Parti'nin çeşitli bölgesel komitelerinde sekreter olarak görev aldı. 1927'de, Komünist Parti Muhasebe ve Dağıtım birimine atandı, eğitmen ve başvekil olarak çalıştı. 1929'dan 1930' a kadar Tarım Komiserliği yardımcılığı yaptı. 1934 yılında Komünist Parti Merkez Komitesine seçildi, bir sonraki yıl ise Merkez Komite sekreteryasında görev aldı. 1935-1939 yılları arasında Parti Disiplin Komisyonu Başkanıydı. 25 Kasım 1938 tarihinde Nikolay Yejov NKVD Baskanlığı görevinden alındı ve yerine Stalin’in eski bir çalışma arkadaşlı olan Lavrentiy Beria getirildi. 10 Nisan 1939 tarihinde ise Yejov 'casusluk ve anti-Sovyet komplo' suçlaması ile tutuklanmıştı.Özellikle NKVD'nin başına geçtiği zaman Sovyetler Birliğinde sürmekte olan tasfiyeleri hızlandırmıştır. Ancak tasfiyelerde aşırılıkları ve keyfiyeti artınca Stalin olmak üzere partideki üst düzey yöneticilerinin kendisinden şüphelenmesine neden olmuş ve kendisi tasfiye edilmiştir. Apar topar bir tutuklama ve mahkeme ile yargılandıktan sonra Alman istihbaratına çalıştığını,masum insanları boş yere tutuklattığını itiraf etmiş 3 Şubat 1940'ta yargılanıp 4 Şubat 1940'ta idam edilmiştir. Lavrenti Beriya Lavrenti Beriya (Gürcüce: ლავრენტი ბერია, Lavrenti Pavles dze Beria; Rusça: Лаврентий Павлович Берия; 29 Mart 1899 - 23 Aralık 1953), Sovyet politikacı, Sovyet Güvenlik Sekreteri ve Sovyet Gizli Polisi şefi. Megrel kökenli Pavel Kuhaeviç Beriya'nın oğlu olarak Kutaisi eyaleti, Sohum yakınlarında Merkheuli'de doğdu. Sohum'da teknik bir okulda eğitim aldı. Bakü'de mühendislik eğitimi alırken, Mart 1917'de Bolşevikler'e katıldı. 1919'da Azerbaycan Sovyet Demokratik Cumhuriyeti Güvenlik Servisi'nde çalıştı. 1920 ya da 1921'de Bolşeviklerin asıl Gizli Polis gücü olan Çeka'ya katıldı. Bu sırada Menşevik kontrolünde olan Gürcistan Demokratik Cumhuriyeti'nde Bolşevik ayaklanması oldu ve daha sonra Kızıl Ordu burayı istila etti. Çeka şiddetli çatışmalardan sonra Menşeviklerin varlığına son verip Gürcistan SCB'yi kurdu. 1922'de Gürcistan kolu Çeka başkanlığından ayrılarak OGPU'ya geçti. 1926 yılında OGPU başkanı olur. Kafkasya Bölgesinde üstlendiği parti sorumluluğunun artmasıyla beraber 1934 yılında Merkez Komitesi'ne seçildi. Sergey Kirov'un aynı yıl öldürülmesinden sonra yapılan tasfiye hareketinde yer aldı. Stalin tarafından Moskova'ya çağrılarak İçişleri Halk Komiserliği NKVD'nin başına getirildi. 1939 yılında Politbüro aday üyesi oldu. 1939 yılında Nazi Almanya'sının Polonya'yı işgal etmesinden sonra Alman-Sovyet Saldırmazlık Paktı kapsamında Kızılordu Polonya sınırını geçti. Bu sırada yakalanan ve tutsak edilen Polonyalı subaylar ve esir askerler, hapise atılırlar. NKVD'nin en bilinen kapsamlı eylemi tutsak alınan Polonyalı asker, subay, arazi sahibi, entelektüel, memur, akademisyen, profesörlerden oluşan savaş esirlerinden yaklaşık 22,000 inin katledilmesi olayıdır (Katyn Katliamı). 1990 yılında Mihail Gorbaçov, Polonya Devlet Başkanı Lech Wałęsa'ya Stalin imzalı katliam emir belgelerini bizzat sunarak resmî anlamda bu katliamı Stalin dönemi katliamlarından biri olarak suçlamıştır. Savaş sırasında Devlet Güvenlik Komitesi Başkanı'ydı. NKVD bünyesinde sorumlu olduğu cezaevlerindeki mahkûmları cephe gerisinde inşaat işlerinde çalıştırmış ve büyük projeleri tamamladı. Ayrıca ilerleyen Nazi işgali sırasında Alman kuvvetleriyle işbirliği yaptığını iddia ederek Türk asıllı Kırım ve Kafkasya halklarının Orta Asya'ya ve Sibirya'ya sürülmesini; cephe gerisinde sabotaj gerçekleştiren ve Troçkist olduğu sanılan kişi ve organizasyonların yok edilmesini emretti. Türk ve Kafkas halklarının sürgünü Stalin'in ölümü sonrasında 1956 yılında sona erdirilmiş ve sürgündekilere iade-i itibar edilmiş ve yurtlarına dönmesine müsaade edilmiştir. 1944 yılında temelleri atılan atom bombası üretim projesinin başkanlığını yaptı. İgor Kurçatov önderliğindeki bilim adamları Arzamas-16 adı verilen gizli bir köyde nükleer silahı geliştirirdi. Plana önemli katkılar ABD'nin atom bombası projesinde çalışan Alman asıllı bilim adamı Klaus Fuchs tarafından Sovyetler Birliğine iletildi. Proje başarılı oldu ve SSCB ilk başarılı nükleer denemesini 29 Ağustos 1949 tarihinde gerçekleştirdi. II. Dünya Savaşı'ndan ve özellikle Josef Stalin'in 1953 yılında ölümünden sonra, başbakan yardımcılığı yaptığı dönemde Molotov ve Kaganoviç'le Kruşçev'a karşı bir gruplaşma içine girdi. Sovyetler Birliği egemenliğinde olan Doğu Almanya'nın Sovyetler'e verdiği ağır yükten dolayı, buraların ABD'ye verilerek Batı Almanya'yla birleştirilmesi taraftarıydı. 1953 yılında Kruşçev ve Mareşal Georgi Jukov'un örgütlenmesi sonucu tutuklandı ve bugüne kadar hâlen aslı kanıtlanamamış çeşitli suçlarla suçlandı. Stalin'i öldürdüğüne dair Beriya'dan hep şüphelenildi. Vyaçeslav Molotov 1993 yılında yayınladığı siyasi anılarında; Stalin'i Beriya'nın zehirlemiş olabileceğini söylese de konu hakkında kesin bir yargıda bulunmaz. Stalin'e en yakın devlet görevlisinin Beriya olması Kruşçev'in Stalin'e saldırmadan önce asıl düşmanını ortadan kaldırarak bir nevi "ön hazırlık" içinde olduğuna dair ipuçları vermektedir. Aralık 1953'te tutuklanmasının hemen ardından yargılanarak ölüme mahkûm edildi ve idam mangası tarafından kurşuna dizilerek öldürüldü. Beriya hakkında özellikle o öldükten sonra yapılan sayısız suçlama bulunur. Bunların arasında tecavüz, keyfi adam öldürme, işkence vb. sayılabilir. Bu iddialar oğlu Sergo Beriya tarafından yazılan eserde reddedilmiştir. Beriya hakkındaki karalamalar Stalin'e atılan asılsız iftiralarla birleştirilir ve Stalin dönemine dair Kızıl Terör iddialarında "suç ortağı" olarak damgalanmaktadır. Stalin'in ölümünden sonra uygulamaya çalıştığı Batı ile yakınlaşma ve liberalleşme siyaseti ise 1985 yılında Komünist Parti Genel Sekreteri olan Mihail Gorbaçov'un uygulamaya çalıştığı karşı-devrimci politikalara benzetilmektedir. Scarlet Scarlet (Farsça سقرلات "saqerlât") kırmızıya yakın bir renktir. Farsça kökenli olup, İngilizce'ye 1250'de kaydedilmiştir. Alevin ve kanın rengidir. Hex kodu FF2400'dır. Tomb Raider (1996 video oyunu) Tomb Raider Core Design tarafından geliştirilerek, Eidos Interactive tarafından 1996'da dağıtılan, bir video oyunu. Sega Saturn için tasarlanan oyun, kısa zaman içinde MS-DOS ve PlayStation platformları için uyarlanmıştır. Ayrıca daha sonradan PC Pocket (2002) ve N-Gage (2003) gibi mobile oyun platformları içinde uyarlanmıştır. Bu klasik, Playstation Network'de Psone klasikleri adı altında satışa sunulmuştur. Bu efsane olmuş klasiği tekrar oynamak isteyenler Ps3 de bunu yaşayabilir. Oyun, Lara Croft isimli, önemli araştırmalarda bulunan, İngiliz bir kadın arkeolog'un maceralarını konu almaktadır. Oyuncular ve basın tarafından büyük bir ilgi ile karşılanan yapımının başarısı sonucunda birçok devam oyunu yapılmıştır. Mikoyan Mikoyan ÅŸu anlama gelebilir; Bakulovirüs Bakulovirüsler böcek patojeni virüsler arasında en yaygın olan ve üzerinde en çok çalışılan virüs familyasını oluşturmaktadır. Bütün bakulovirüsler aynı temel yapıya sahip olup zarflı, çubuk şekilli nükleokapsidlerin bulunduğu ve virionları içeren occlusion body’lerden meydana gelmiştir. Çubuk şekilli bu nükleokapsidlerin boyutları 40-60 x 200-400 nanometre arasında değişmektedir. Bakulovirüsler dar bir konukçu dizisine sahip olup oldukça patojenik özellik gösterirler ve sahip oldukları "occlusion Body"‘leri sayesinde diğer entomopatojen virüs familyalarına göre çevrede daha kalıcı olabilmektedirler. Bu virüslerin dairesel, çift sarmallı (80-220 kilobaz çifti) DNA'ya sahip olfuğu rapor edilmiştir. Bakulovirüslerde virüs partikülü (virion) bir nükleik asit ve nükleik asidin çevresini kuşatan bir protein tabakasından (Kapsid) meydana gelir. Kapsid virüsün morfolojik ve fonksiyonel özelliklerini korumasını sağlar. Her bir virüs DNA'dan oluşan nükleik aside sahiptir. Nükleik asit ise çift sarmallıdır. Nükleik asidin kapsidle birlikte oluşturduğu yapıya ise "nükleokapsid" adı verilmektedir. Bakulovirüslerde nükleokapsid lipoprotein yapısında olan bir zarf ile kaplıdır. Bu zarf viral çoğalma esnasında veya virüs hücreyi terkederken ya da hücreye giriş yaparken kazanılır. Zarf virüsün hücreyi penetrasyonunda önemli rol oynar. Virionlar ise "viral occlusion" ya da "occlusion Body" olarak adlandırılan protein yapılarının içinde bulunmaktadır. Peritrofik matriks Peritrofik membran olarak da bilinir. Başta böcekler olmak üzere çeşitli eklem bacaklıların midelerinde yer alan kitin ve proteinlerden oluşan kese veya gömlek kolu şeklindeki gözenekli yapıdır. Özellikle mide epitel hücrelerinin sindirilmemiş ya da sindirilmekte olan besin parçalarına karşı mekanik olarak korunmasında rol oynar. Ayrıca patojenlerin mide epitel hücrelerine girişinde de bir bariyer görevi görür. Bunun dışında özellikle bitkilerle beslenen böceklerin bitkilerde bulunan toksik maddelere karşı korunması ve de midedeki sindirim olayının etkinliğinin artırılması gibi fonksiyonlara da sahiptir. Yapısında kitin mikrofibrilleri temel bir şebekeyi oluştursa da proteinler ana komponentidir. Özellikle mucin proteinleri sindirim enzimlerine karşı midenin kendi kendini sindirmesinin önlenmesinde önemli role sahiptir. Son yıllarda tarımsal zararlı böceklere karşı alternatif kontrol stratejilerinin geliştirilmesinde böcek sindirim sistemini ve de peritrofik matriksin yapısını ve işleyişini bozan biyopestisitlerin geliştirilmesi konusunda önemli sayıda çalışma yapılmış ve de kısmı başarılar elde edildiği bilim adamları tarafından rapor edilmiştir. Saskatchewan Ãœniversitesi Saskatchewan Üniversitesi (orijinal adı: "University of Saskatchewan"), Kanada'nın Saskatchewan eyâletinin en büyük üniversitesidir. Devlet üniversitesidir. Güney Saskatchewan Nehri'nin doğu tarafında, Saskatoon şehrinde yer alır. 1907'de kuruldu. Münir Çağıl Mehmet Münir Çağıl (1870, İskilip - 9 Ağustos 1954), Türk devlet adamı, milletvekili, hukukçu ve vakıflar uzmanı. Mehmet Münir, 1870 yılında İskilip'in Sakarya Mahallesinde doğdu. Babası dönemin Redif Binbaşılarından Mehmet Hilmi Efendi’dir. İlk eğitimini İskilip’te Mukaddime-i Ulumu sıbyan mektebinde aldı. 8 Temmuz 1887’de Çankırı Sancağı Mekteb-i Rüşdiye’sinden mezun olduktan sonra İstanbul'a gitmiş ve 3 Ağustos 1896 tarihinde Mekteb-i Hukuk-u Şahane’den pekiyi derece ile mezun olmuştur. Hukuk okulundan Rüûs rütbesi almış olup; Arapça ve Farsça’ya vakıftır. 2 Temmuz 1898’de 1000 kuruş aylıkla ilk önce Lüleburgaz Kazası Savcı Yardımcılığına atanmış. 21 Mart 1899 tarihinde Kudüs Sancağı Bidayet Mahkemesi Savcı Yardımcılığına 1260 kuruş aylıkla atanmış. Kosova Sancağı Bidayet Mahkemesi Ceza Başkanı olmuş. Osmanlı Devleti’nin Şer’iye ve Evkâf Nazırlığı Müsteşarlığı ile Türkiye Cumhuriyetinin ilk yıllarında; 1924 yılında da Evkaf-ı Hümâyûn Nezareti Müsteşarı’dır. Münir Çağıl; Osmanlı Devleti döneminde Meclis-i Mebusân’ında I. ve III. dönem olmak üzere Türkiye Cumhuriyeti döneminde TBMM’de II, III, IV, V, VI, VII ve VIII. dönem Çorum Milletvekili olarak görev almıştır. Türkiye Cumhuriyeti’nin tarihi Türk ve Osmanlı vakıflarını tasfiye etme ve yeniden düzenleme sürecinde ve sonrasında kanunun çıkarılmasında önemli görevler üstlenmiştir. Belgelere göre 2762 sayılı Vakıflar Kanunu’nun TBMM’de görüşülmesi sırasında Adliye Encümeni Reisi (TBMM Adalet Komisyonu Başkanı) sıfatıyla TBMM’de görev yapmıştır. Cumhuriyetin I. Meclisinde görev alamamış olması o dönem genç cumhuriyetin ilk Evkaf-ı Hümâyûn Nezareti Müsteşarı olarak görev yapmasındadır. İttihat ve Terakki Fırkasının kurucularındandır. Maksim Marinin Maxim Victorovich Marinin (Rusça: Максим Викторович Маринин, (d. 23 Mart 1977, Volgograd, Rusya) Rus buz patenci. Partneri Tatiana Totmianina ile birlikte 2006 Kış Olimpiyatlarında altın madalya kazanmıştır. Tatiana Totmianina ve Maxim Marinin 1996 yılında birlikte kaymaya başladılar. Daha önce ikisi de teklerde kayıyorlardı. Marinin bir yarışmadan ondan 5 yaş küçük Evgeni Plushenko'nun onu geçmesi sonucunda disiplin değiştirmeye karar verdi. 1998 yılında Rusya üçüncüsü oldular ve ülkelerini Avrupa ve Dünya şampiyonasında temsil ettiler. İlk Avrupa şampiyonalarını 5. ilk dünya şampiyonalarını 7. sırada tamamladırlar. İlk önemli uluslararası başarılarından biri 2002 Avrupa Şampiyonasını kazanmalarıydı. O yıl 2002 Kış Olimpiyatları'nda 4. sırada yer almışlardı. Kasım 2004'te Skate America'da kısa program sonunda ilk sırada bulunmaktaydı. Fakat serbest programlarında bir kaldırış sırasında Marinin dengesini kaybetti ve Totmianina kafasının üstüne düştü. Bundan 4 ay sonra Moskova'da Dünya Şampiyonasında çift kısa programı yeni puanlama sisteminde alınmış en yüksek puanla 1. olarak geçti. Çift serbest program sonunda 200 puanı yaklaşmış ve 2. kez Dünya Şampiyonu olmuştu. 2006 sezonunda çift 5. kez Avrupa Şampiyonu oldu ve Kış Olimpiyatlarında altın madalya kazandı. Totmianina ve Marinin bundan sonra aktif sporu bıraktı. Çift serbest programlarında iki üçlü atlayış, üçlü toe loop ve üçlü salchow atmaktaydı. Mayınsız Bir Türkiye Girişimi Mayınsız Bir Türkiye Girişimi, 2002 yılında etkinlik göstermeye başlayan bir sivil toplum platformudur. Kara mayınları ve bunların yol açtığı sorunlarla ilgili olarak derinlemesine bir araştırma başlatılması, araştırma sonuçlarının, "Bilgi Edinme Yasası" çerçevesinde, kamuoyuna aktarılarak, toplumsal bilinç ve duyarlılığın geliştirilmesi, mayınlı bölgelerde çocuklar başta olmak üzere, sivil halkın mayın tehlikesine karşı Mayın Sorunu konusunda eğitilmesi amaçlanmaktadır. Mayınsız Bir Türkiye Girişimi'ni oluşturan kurum ve kuruluşlar aşağıda sıralandığı gibidir. Yaylıca, Samandağ Yaylıca , Hatay'ın Samandağ ilçesine bağlı bir mahalledir. 1997 yılında belde olmuştur. 12 Kasım 2012 büyük şehir yasa tasarısıyla Hatay'ın büyük şehir olmasıyla birlikte belde statüsünden mahalle statüsüne girmiştir. Nüfusu yaklaşık olarak beş bin civarındadır. Mahalle bir yükseltinin yamacında kurulmuştur. Mahallenin merkez ilçeye uzaklığı 17 km’dir. Mahallenin topraklarından Büyük Karaçay, Küçük Karaçay çayları geçmektedir. Küçük Karaçay çayı üzerinde Karamanlı Barajı bulunmaktadır. VezikÃ¼l Hücre biyolojisi'nde vezikül, maddeleri (ing:substance) depolayan veya taşıyan kapalı zardan oluşan, görece küçük hücre içi bir kesedir. Vezikülü sitozolden ayıran en az bir çift katlı lipit katmanı ile ayrılır. Eğer tek bir adet "çift katlı lipit katmanı" varsa "unilamel vezikül" bir taneden fazla ise "multilamel vezikül" olarak adlandırılmaktadır. Veziküller depolar, taşır veya hücre ürünlerini sindirir ve boşaltır. Konrad Wolf Konrad Wolf (d. 20 Ekim 1925, Hechingen - ö. 7 Mart 1982, Berlin), Alman film yönetmeni. Friedrich Wolf'un oğlu, Markus Wolf'un kardeşidir. 1933'te Nazilerin iktidarı ele geçirmesinin ardından ailesiyle birlikte Almanya'yı terk