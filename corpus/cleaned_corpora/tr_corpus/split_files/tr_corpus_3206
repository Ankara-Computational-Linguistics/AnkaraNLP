olmalı. Bütün bunların hepsi modern toplum tarafından kadına dayatılmış zorlamalardan başka bir şey değil aslında. Sadece kadınları bir kalıba sokma çabası. Dünyada ve ülkemizde sürekli konuşulan ve bunlara göre yargılandığımız güzellik kaideleri de bunlardan sadece biri. Reklam filmlerinde, dergilerde sürekli olarak karşılaştığımız kusursuz kadınlar aslında toplum tarafından istenilen mükemmel kadının birkaç silueti sadece. Bunlar sürekli göz önünde tutularak topluma da enjekte edilmek isteniyor ve yapılıyor da. Bu topluma dayatılan kusursuz kadın silueti ise güzellik endüstrisi tarafından satışlarını arttırmak üzere oluşturulmuş bir yanılsama sadece. Yapılan reklamlarda, söylenen sloganlarda satılmak istenen ürün için işte bu oluşturulan kusursuz kadına ulaşma hayali kullanılıyor ve genellikle de bu işe yarayan bir teknik oluyor çünkü kadınlar reklamlardaki o mükemmel kadınlar gibi görünmüyorlarsa kendilerini hatalı bulmaya, eksik hissetmeye başlıyorlar ve buna ulaşmak içinde genelde her şeyi yapıyorlar. Haberlerde mutlaka karşılaşmışsınızdır; zayıflamak isterken açlıktan hayatını kaybeden genç kızlara. O gencecik yaşlarında medya tarafından sunulan kusursuz kadına, kusursuz bedene ulaşmak için ölünceye dek aç kalmaya toplum olarak bizim neden olduğumuzun ne zaman farkına varacağız? Kadınlara dayatılan bu kaidelerin toplum tarafından yapıldığını söylerken sadece erkekleri kastetmek istemiyorum, bilerek kadınları da içine alıyorum çünkü dışardan ne kadar kısıtlama, ne kadar zorlama da gelse asıl baskıyı kadınlar olarak kendimiz yaratıyoruz. Kendi kendimizi, kusursuz siluetlere ulaşmak uğruna köle ediyoruz. Biz izin vermesek bu kadar kaide bize dayatılabilir miydi? Asıl sorun da kadınların kendilerini eksik hissetmeye başlayıp mükemmele ulaşmaya çalıştıklarında ortaya çıkıyor çünkü o zaman bu süreci durduracak kimse kalmamış oluyor. Toplum onlara ulaşmaları gereken(!) bir vücut gösteriyor ve kadınlar da ona ulaşma hayaliyle yanıp tutuşuyorlar. Bu hayal uğruna her şeylerini ortaya koyuyorlar. Etrafımız kusursuza ulaşma amacıyla estetik yaptıran, bütün günlerini zayıflama merkezlerinde veya spor salonlarında geçiren, yüzü bir tuvalmiş edasıyla makyaj yapan kadınlarla dolu ama aslında mükemmele ulaşmaya çalışırlarken ellerinde olan saflığı yitirdiklerini fark etmiyorlar. Toplum tarafından gösterilen tek doğruymuşçasına hayatlarına o şekilde yön veriyorlar ama fark etmiyorlar ki bu hayalin peşinden koşarken kendi benliklerinden uzaklaşıyorlar. Toplum tarafından belirlenen, kabul gören; davranışları, tepkileri, bakışları, mimikleri uyguluyorlar. Bu davranışlar kendi karakterinden çok uzak olsa bile. Bu şekilde devam ederken de sahip oldukları gerçek kişilikleri yavaşça silinmeye başlıyor. Toplum tarafından oluşturulan siluetin birer ucuz taklitlerine dönüşüyorlar. Bunu yaparken ise yavaş yavaş kendileri olmaktan çıkıyorlar. Ellerinde ise sadece ulaşmaya çalıştıkları mükemmelin bir yansıması kalıyor. Beklentiler, dayatmalar aslında bütün hayatımızı şekillendiriyorlar. Hiç istemesek de bize o kadar çok sorumluluk yüklüyorlar ki anlamadan, istemeden bu hayattaki yönümüzü belirliyorlar. Bir yerden sonra bize gösterilenlere uymaya çalışırken fark ediyoruz ki biz olmaktan çıkmışız artık. Kusursuza ulaşmaya çalışırken benliğimizi kaybetmişiz. İstemediğimiz şeyleri yaparken kendimiz olmamışız hiçbir zaman ve bir bakmışız ki biz farkına bile varmadan zaman geçip gitmiş. Arkamıza dönüp baktığımızda ise ne kendimiz olabilmişiz ne de kusursuz! Kaynakça: Guia Besana’nın “Under Pressure” adlı sergisinden. http://guiabesana.com/crowdfundingcampaign/27mjok4dcw1878id5nuzgmwbwbzzd1 Dilara Güven Aşkın Gücünün Komedi ve Dramla Buluşması Pek Yakında filminden Arzu, Zafer ve oğulları. Oğlu hastalandığında eşinin yanında olmadığını düşünen Arzu’nun hayal kırıklığını ve üzüntüsü yüzünden okunuyor. Cem Yılmaz, komedi konusundaki yeteneğiyle kendini kanıtlamış biridir. Cem Yılmaz’ın genellikle komedi ağırlıklı olan diğer filmlerini izlerken çok gülmüştüm, Pek Yakında adlı yeni filmine giderken de yine komedi ağırlıklı olacağını düşündüm ve izlerken bol bol güleceğime emindim. Ama bu film, düşündüğümün aksine komediden çok duygusal bir filmdi, hatta filmin bazı yerlerinde gözlerimin dolduğunu itiraf edebilirim. Pek Yakında, belki de birçok insanın mesleğinden dolayı ailesiyle ve gündelik hayatında yaşadığı sıkıntıları anlatıyor. Tabii sevginin gücünü de… Cem Yılmaz’ın filmde canlandırdığı Zafer karakteri, geçmişindeki kötü bir aktörlük deneyiminden sonra geçimini sağlayabilmek için korsan film sektörüne girer ve bu sektörde çok başarılı olur. Ancak mesleği yüzünden eşi ile sıkıntılar yaşar, hatta ilişkileri ayrılık noktasına kadar gelir. Bundan sonra ise Zafer’in eşini ve oğlunu geri kazanmak için verdiği mücadeleler, yaptığı fedakarlıklar başlar ki bu da bence Zafer’in eşi ve oğluna duyduğu sevginin gücünü tam anlamıyla gösteren kısım. “Sevgi her şeyin üstesinden gelir.” sözünü çoğu insan hiçbir çaba göstermeden, sadece sevmekle yetinildiğinde ilişkide hiçbir sorun olmayacakmış gibi yorumlar. Bu düşünce, belki de “Karşımdaki beni böyle de sever.” deyip kolaya kaçmanın insanlara daha cazip gelmesinden kaynaklanıyordur. Ama filmde bence bu sözün asıl anlamı tam olarak anlatılıyor. Sevgi her şeyi çözer çünkü gerçekten sevdiğimiz insan için yapamayacağımız fedakarlık, katlanamayacağımız zorluk yoktur ve bir insan gerçekten çabalarsa her zorluğun altından kalkabilir. İnsana ailesi yokken belki mesleğinin ne olduğu bir şey ifade etmez ama eşi ve çocuğu olunca bu durum biraz değişebilir. Sonuçta paranın bu kadar değerli olduğu bir zamanda meslek, ailenin hayat koşullarını büyük ölçüde değiştirir. Ayrıca “Baban ne işle uğraşıyor?” sorusuna “Korsan film satıyor.” cevabını vermeyi hiçbir çocuk istemez. Bazılarımız sevdiği kişiyi ve ailesini düşünerek, onlara Zafer’in eşinin yaşadığı problemleri yaşatmamak için zamanında gereken önlemleri alır, bazılarımız ise bu ihitmalleri zamanında düşünemez ve biraz geç fark eder. Peki Zafer bunu geç fark ettiği için iş işten geçmiş midir? Bence bir insan kendisi için yapamayacağı bazı şeyleri sevdiği insan için yapabilir, hiçbir şey için geç değildir. Tabiiki hiçbir çaba göstermeyen, bu saatten sonra hiçbir şeyi değiştiremeyeceğini düşünerek yine kolaya kaçanlar da vardır. Ama gerçekten seven biri bütün imkanlarını ve gücünü kullanarak elinden gelen her şeyi yapar, başarmak için çabalar ve bir şekilde istediğine ulaşır. Madem sevgiden bahsediyoruz o zaman niye sevdiğimiz kişiyi mutlu etmek, onun yüzünü güldürebilmek için elimizden geleni yapmayalım? Bunu yapabilen bir sürü insan varken niye olmasın? İstedikten sonra, sevginin de gücüyle bunu başarabilmek zor değil, özellikle de sevdiğimiz insanın mutluluğu söz konusuysa. Sevginin bizlere verdiği bu güç beni her zaman şaşırtmıştır. Normal bir zamanda hiç uğraşmayacağımız bir konuda sırf sevdiğimiz insan istiyor diye değişmeye çalışmak bence manidardır. Mesela, filmdeki Zafer karakteri, eşiyle her şey yolunda olsaydı yine de mesleğini bırakmak ister miydi? Bu sorunun cevabı bence hayır olmalı. Zaten çoğu zaman sadece seni seviyorum demek yetmez bir insana. Çünkü seni seviyorum demek kolaydır, zor olan sevdiğini mutlu etmek, onun hoşuna gitmeyen yönlerimizi sırf onun mutluluğu için düzeltmeye çalışmaktır. İşte o zaman bir anlam kazanır seni seviyorum sözü. Bu da sevginin en büyük gösteriliş şeklidir bana göre. Pek Yakında, aslında gerçek sevginin ne kadar büyük bir güç olduğunu çoğumuza tekrar hatırlatan bir film. Etrafımızda biraz olsun sevilmek ve sevebilmek için birçok fedakarlık yapabilecek çok insan varken bazılarımız bu duyguların kıymetini anlayamıyoruz. Bir ilişkide sorunların olması çok normal, her ilişkide vardır, önemli olan sevginin gücüyle bu sorunların üstesinden gelebilmek, bu film de bunu nasıl başarabileceğimizi bize eğlenceli bir şekilde gösteriyor. KAYNAKÇA http://www.sinematr.com/pek-yakinda-2014.html Sanal Dünya Günümüzde sayısı giderek artan internet kullanıcıları nedeniyle, internet artık gündelik yaşamımızın bir parçası hâline geldi. Bu durum da doğal olarak başta sosyal ilişkiler olmak üzere, hayatımızın birçok alanına etkide bulunuyor ve bizleri sanal bir alemin içine sürüklüyor. Yakın zamanda okuma fırsatı bulduğum değerli yazar Erol Göka da “İnternet ve Psikolojimiz” adlı kitabında, günümüzde internetin hayatımızda bulunduğu konumdan rahatsızlığını ve psikolojimiz üzerindeki etkisini öylesine farklı ve etkileyici bir boyutta ele alıyor ki okurken kendinizi sorgulama ihtiyacı hissediyorsunuz. Bu sürecin sonunda da benimkine benzer küçük bir farkındalık yaratmış olsanız dahi, yazara arzu ettiği motivasyon kaynağını sunmuş oluyorsunuz. Herkesin kabul edeceği üzere yüz yüze iletişim, en etkili haberleşme biçimidir. Çünkü etkileşim içerisinde bulunan kişiler, kendilerini karşısındakinin gözlerinin içine bakarak daha iyi ifade etmekle kalmaz ve aynı zamanda da beden dillerini kullanma şansını elde ederler. Bu yüzden, internetin bu kadar yaygınlaşıp bizleri esir almadığı zamanlarda, insanların birbirleriyle olan ilişkileri daha güçlüydü. Beraber daha samimi bir diyalog içerisine girebiliyor ve birlikte zaman geçirebiliyorlardı. Ancak yazar Göka’nın da üzerinde durduğu gibi, internet ile birlikte hayatımıza giriş yapan ve giderek popülaritesini arttıran sosyal medya araçları sebebiyle, artık sözlü iletişim yerine daha kolay ve hızlı olan yazılı iletişimi tercih etmeye başlıyoruz. Sosyal medya sayesinde geniş kitlelere ulaşabiliyoruz, evet ama diğer yandan da sosyal ilişkilerimiz daha samimiyetsiz bir hâl alıp geriye gitmiyor mu ? Çok değil biraz düşününce veya gözlemleyince sonuç olarak aynı kanıya varılıyor. İnternetin bir diğer göz ardı edilmemesi gereken önemli negatif yanı ise psikojimiz üzerinde yarattığı etkidir. İnsanlar gündelik yaşamlarında akıllı telefon, bilgisayar ve tabletleriyle günlerinin önemli boyutta sayılabilecek bir zaman dilimini internette aktif olarak geçiriyor ve malesef bu süre günden güne giderek artış gösteriyor. Bunun sonucunda bağımlılık dediğimiz bulgu, sözlük anlamı olarak “bir nesneye,kişiye ya da bir varlığa duyulan önlenemez istek” olarak açıklanan kelime, bireylerin hayatında teknojik aletlere karşı görünüyor. Özellikle bağımlılık çocuklar için önemli bir tehlike taşıyor çünkü yeni nesil artık bir kültürün içinde değil de bir siber dünyanın içinde dünyaya geliyor. Bunu neden söylediğime gelecek olursak eğer, örneğin çocuklar dünyaya gözlerini açtıktan hemen sonra fotoğrafları anne ve babası dışında diğer yakınları tarafından da çeşitli sosyal medya hesaplarında paylaşılarak, kendi iradesi dışında sosyal medyaya ilk adımını atması başkaları tarafından bilinçsiz bir şekilde gerçekleştiriliyor. İleriki zamanlarda da çoçuklarının gelişim süreçleri anne ve babası tarafından internet alemine yükleniyor. Daha sonra çocuk belli bir anlama ve kendini ifade etme yeteneği kazandıktan sonra ebeveynleri tarafından kendisine eğitici hediyeler almak yerine teknolojik telefon ve bilgisayar gibi cihazlar alınmaya başlanıyor. Bu tarz armağanlar her ne kadar zamanında beni sevindirdiği gibi onları da mutlu etse, ileride onları birer potansiyel internet bağımlısı yapma ihtimalinden uzaklaştırmıyor. Böylece toplumun çekirdiğini oluşturan aileler, zamanla internete yaşamlarının önemli bir kısmını ayıran bir topluluğun ortaya çıkmasına neden oluyorlar. Kısaca özetleyecek olursam, internetin artık hayatımızın bir parçası olduğu inkâr edilemez bir gerçektir. İnsanlar, sözlü iletişim yerine daha pratik olan yazılı iletişime yönelmiş durumdalar. Bunu da sadece internet erişimi ve ücretsiz olarak herkesin açabileceği sosyal medya hesaplarıyla kolaylıkla oturdukları yerden gerçekleştiriyorlar. Bu avantajından dolayı da bizlere son derece çekici geliyor. Yetişkinlerin interneti şuursuz bir biçimde kullandıklarından dolayı, çocukları için de internet kullanımı risk taşıyor. Çocuklar daha bazı sakıncıları anlatılmaksızın internetle erken yaşlarda tanışabiliyor ve onu hayatlarının merkezine yerleştirebiliyorlar. Gerçi artık hepiminizin hayatında merkezde olmasa bile bir bölümünde yer aldığı o kadar açık ki… Selçuk Balcıoğlu Kaynakça - Göka, Erol. İnternet ve Psikolojimiz . İstanbul: Kapı Yayınları, 2017 - Türkçe Sözlük : https://www.turkcebilgi.com/bağımlılık Arda Günel Atını Sev, Gözlüğünü Sevme Merhaba, ben atını seven, çay içenlerdenim siz de sanırım atını seven, kahve içenlerdensiniz. Evet, hâl böyleyse, şimdi aramızda bir husumet mi olması gerekiyor? Yoksa düzgün bir şekilde iletişime geçip, birbirimizle bir şeyler paylaşabilir miyiz? Çünkü, sanırım temelde anlaşamadığımız nokta çay ve kahveyi sevip sevmememiz. Ancak iki tarafın da atları sevdiğini biliyoruz, ama bu bizim için önemsiz görünüyor ve bizi bir çatışma içerisine sokuyor. Demek istediğim aslında olayların büyük kısmını göremeyip, sadece ufak bir ayrışmazlıkla birbirimize düşman kesilebiliyoruz. Böyle absürt bir örnek aslında, böyle absürt bir durumu açıklamak için güzel bir yol gibi geliyor bana. Keza yaşadığımız olaylar ve karşılaştığımız durumlar böyle absürtlükleri haklı çıkarma saçmalığından ibaret. Hiçbirimiz doğarken önyargı denilen, özünde aşırı gereksiz, bu kavramla doğmuyoruz. Peki, nedendir ki sonradan insanlara ve olaylara önyargı adı altında, bir nevi at gözlüğüyle bakıyoruz? Her birimiz aslında bir bütünün parçalarıyız ve insanlık denen bir yapıyı, bireysel farklılıklarımız ve özgür düşüncelerimizle oluşturuyoruz. Bizi biz yapan değerlere sahip çıkıp, diğer düşüncelere de belirli bir mantık çerçevesinde bakıyoruz. Nasıldır ki sonra, karşımızdaki insan daha düşüncesini söylemeden, onun hakkında bir yargı oluşturuyoruz ve bu yargı çoğu zaman kötü bir düşünceden ibaret oluyor? Sokakta gördüğümüz, dış görünüşünden dolayı evsiz olduğunu varsaydığımız bir insana olumlu gözle bakmak çok mu zor sence? Farkındaysan, içimizde böyle bir düşünce gezsin istemesek bile, böyle bir düşüncenin o insanı gördüğümüzde kafamızda canlanması sadece saniyeler sürüyor. Ve sadece o insanın dışını gördüğümüz iki saniye içerisinde beynimizin içine sanki çekiçle çakılmış, o çirkin düşünceler bir anda gün yüzüne çıkıyor. Öyle bir dönemdeyiz ki, artık insanlar birbirleri hakkında ilk görüşte iyi şeyler düşünemez hâle gelmiş. Buna ek olarak bir de, işin içine birtakım siyasi düşünceler girdiğinde olaylar tamamen sarpa sarıyor. Zaten ben şu zamana kadar, bir olayın veyahut durumun içerisine siyasi düşünceler denilen illetin girmesiyle, oluşan sonuçlarda, iyi olabilecek bir hâlle karşılaşmadım. Arkadaş, hep mi kavga edeceğiz biz yahu, kimsenin kendi düşüncesini düzgünce söylemeye hakkı yok mu? İşte temel sıkıntı aslında, insanların cahilliğinden, saygısızlığından ve sevgisizliğinden dolayı ortaya çıkıyor. Birine solcu diyoruz, bir ötekine sağcı, sakalı uzun olana dinci, eylemde halay çeken kitlelere de terörist diyoruz. Demek ki ülkede de ne kadar terörist varmış baksana, herkes halay çekiyor. Gelgelelim Nurettin'e. Nurettin, etrafında ağırlıkta olan düşünceler etrafında, tıpkı bizim gibi, yoğrulmuş. Ona da bir gözlük vermişler ve bunu çıkarırsa birtakım yaftalar yapıştırılıp, belirli sıfatlar yüklenip, bulunduğu sosyal çevreden dışlanacağı öğretilmiş. Nurettin'e demişler ki, saçı sakalı uzun şu çocuk teröristtir, o da ne bilsin, düşünmeden yapıştırmış etiketi. Zaten hayatımız buna bağlıymışçasına, etiket yapıştırma denilen oyunu oynuyoruz. Ama meraklıymış da Nurettin, teröristi ortadan kaldırma planları tutmayınca, -ki bunu da düşünmedi değil- o da onları tanımayı denemiş. Bakmış terörist falan diyor ama iyi de anlaşıyorlar, unutuvermiş eski sıfatları, hani unutmamış da geri planda bırakıp keyfine bakmış. Gün gelmiş kendisine faşist diyen teröristlerle, aynı eylemde baş göstermiş. Artık sıfatlar önemsiz olup, arkadaşlık ortaya çıktığından ötürü olsa gerek tabii. Hepimiz, düşüncelerimiz ne olursa olsun, Nurettin'iz aslında. Çünkü o içimizden biri, sen, ben gibi canlı, yaşıyor. Düşünceler asla ölmezler ya, o da öyle yaşıyor işte. Hayatı klişeler üzerinden yaşamamız, sana da bir sorun teşkil etmiyor mu sence? Gözüne bir şeyler çarpmıyor mu, içinde ufak bir kıvılcım çakmıyor mu? Böyle bir hâle getirildik dost, bizi biz yapan, bir olmamızı gerektiren şeyleri göremiyoruz bile. Ancak bizi kurtaracak şey ise, bir olmaktan, bütünden geçiyor. Serbes, E. (2016). Üst kattaki terörist. Fatih, İstanbul: İletişim Yayınları. Kadir Utku Yıldız Kaçınılmaz Aşk İnsanların sürekli bahsedip dilinden düşüremediği şu sihirli sözcük, aşk... Bana kalırsa bu sihirli sözcük hiç de ağza alınabilecek türden bir sözcük değil, hele ki günümüzdeki sevgiden yoksun insanlar arasında. Bu durum asıl olarak benim aşka inanmamamdan kaynaklansa da günümüzdeki insanların giderek hissizleşmesinden, birbirlerine araç olarak bakmaya başlamasından bundan dolayı da eğer cidden aşk diye bir duygu varsa bile insanların artık bu sözcüğü kullanırken gerçek aşkı hissettiklerinden değil de karşısındaki insanlara duydukları sevginin saplantı haline dönüştüğü zamanda kullanmasından dolayı aşk sözcüğü boşuna kullanılıyormuş gibi hissediyorum. İnsanlar neden aşka inanır bilemiyorum. Çevremden gördüğüm kadarıyla sadece felaket getiren, yararından çok zararı olan bir sözcük. İnsanın birini delicesine sevip onun için kendini hiçe sayıp fedakarlıklar yapması, böyle biriyle karşılaşmadan önce yapmam diyeceği hareketleri yapması, kendi kurallarını ve sınırlarını çiğnemesi, karşı taraftan ilişkiyi ileri götürmek için herhangi bir özveri ya da çaba gösterilmemesine karşın ilişkiyi ayakta tutmaya çalışması... Bu davranışların ikili ilişkilerde sonucu bana kalırsa hiç de olumlu durmuyor çünkü bu davranışlar bir anlamda karşınızdaki kişiye tamamen güvendiğinizi, onun sizi asla bırakmayacağını düşündüğünüzü gösteriyor ve genellikle ilişikilerde bu durum hüsranla, üzüntüyle ve bir daha başkasına duyulamayacağı düşünülen bu güçlü duygunun yıkılmışlığıyla sonlanıyor. Aşkın yarattığı etkiler hakkında kesin konuşmamın nedeni ise çevremdeki çoğu kişinin aşkı anlattığım şekilde yaşadıklarını görmemdendir. Peki neden aşk insanları bu kadar yaralayan bir duygudur, neden en yakın arkadaşım sırf aşık olduğu için bu kadar acı çekiyor, üzülüyor? Bu durumun nedeni belki de insanoğlunun huyundaki o alışma durumunun sonucu olan sıkılmışlığın verdiği etkiyle düşüncesizce yapılan hareketlerdir. Diğers bir deyişle, aşık olunan kişinin kendisine verilen o yüce değeri alışmışlıktan dolayı normal karşılayıp en ufak bir sorunda sırf alışmışlığın getirdiği sıkılmışlıktan dolayı aşık olan kişiyi fütursuzca kırması, incitmesi aşkın olumlu bir şey olmadığını, inanılmaması gerektiğini gösteriyor bana. Tıpkı kitapta Faik Bey’in dediği gibi: “‘Aşkın o kadar da mühim bir şey olduğuna inanmıyorum. Sarhoşluk gibi… Sofradayken iyi hoş ama ardından günlerce hasta yatıyorsunuz. Acıdan kıvranıyorsunuz.” Peki aşka inanmayan insanlara yani benim gibilere karşın aşka yüreklilikle inanlar aşkı nasıl öğrenirler, nasıl aşık olurlar merak ediyorum. İnsanlar ilişkileri esnasında bu yoğun duyguları yaşayarak mı aşkı öğrenirler ya da doğuştan bazı insanların içinde bu yoğun ve zararlı sonuçlar doğurabilecek bu duruma yani aşık olmaya bir yatkınlığı mı var ve eğer varsa bu benim aşka inanmamama neden olan asıl şey miydi diye sorguladım kendimi bu kitabı okurken. Bana göre kitabı okumadan önce bu sorumun cevabı insanlar karşısındaki insana yoğun bir karşılıksız sevgi duyarken onlara aşık olurlar ve aşık olduklarını anladıktan sonra aşkı öğrenirlerdi idi. Fakat kitabı okurken hiç düşünmediğim bir ihtimalin olduğunu şu sözlerle fark ettim: ‘Hem insan canı çektiği için aşık olmaz ki, aşk gelir onu bulur ve git deyince de gitmez.’. Belki de cidden aşık olmak insanın elinde olmayan bir şeydi ve insanın aşık olmayı istemeyip istememesi bu durumu değiştirmiyordu. Diğer bir deyişle, ya çevremdeki insanlar da istedikleri için değil de aşk onları bulduğu için aşık oldularsa, ya aşkın onlar üzerindeki etkileri sırf onlar istediği için değilse... O zaman bu düşünceler yoğun bir şekilde beynimde yankılandı. Belki de aşka inanmamam aşık olmama engel değildi yani her an bir insana karşı böyle yoğun duygular hissedebilirdim kısaca birini kendimden çok düşünebilir, her an onu görmek isteyebilirdim. Peki böyle bir durumda ben sırf o önlenemeyen aşkın yıkıcı etkilerinden korunmak için aşkın ne olduğunu mu öğrenmeliydim aşka inanmasam bile? Bu soru zihnimi kurcalarken kitabın son sayfasındaki şu konuşma benim için aşkı öğrenmeye başlama noktam oldu: ‘Ön sıralardan biri el kaldırıp soruyor: ‘Peki, o zaman insan aşkı nasıl öğrenir?’ (..) ‘Romanlardan,’ diyor kardeşim. ‘Filmlerden, şarkılardan... Ama en başta kendi anne babasından.’ Kaynakça Hükümenoğlu Hikmet. Aşka İnanmayanlar İçin Öyküler : Can Yayınları, 2018. Kadir Can ÇelikSamimiyetin Peşinde Koşmak Birçok insan gelip geçer hayatımızdan. Bazılarının gelmesiyle geçmesi arasındaki zaman dilimi fark edemeyeceğimiz kadar küçük olurken bazıları ise hiç çıkmaz hayatımızdan, sürekli yanımızda olurlar. Sevdiklerimiz deriz bu insanlara, hayatımızın değerli parçalarıdır onlar. Müzelerdeki nadide eserler gibidir bu insanlar, değerli parçaların en değerlileri. Sürekli bir arada olmak sıkılmayı getirir gibi gelir insanlara ama bu insanlarla beraber olunca zamanın nasıl geçtiği dahi anlaşılmaz. Sanırım insanların çoğu hayatında böyle birkaç kişinin olmasını ister, herkes için konuşamasam bile ben böyle birkaç kişinin olmasını istiyorum hayatımda. Ancak böyle insanlara sahip olmak da birtakım sorumlulukları yanında getiriyor. Yorucu mudur acaba bu sorumluluklar yoksa insanın içine huzur mu getirir?Çok büyük bir soru var karşımızda, yoruculuk ve huzur arasındaki büyük uçurum. Cevabı kimseiçin net olamaz sanırım bu sorunun, iki kavramdan da biraz biraz içerir çünkü. Yorucudur çünkü o insanların en zor anlarında dahi yanlarında olmak isteriz, kıllarına zarar gelmesin isteriz ama bunları gerçekleştirmek imkansıza yakındır, gerçekleştirememek yorar insanı. Huzurludur çünkü o insanların en zor anlarımızda dahi yanımızda olacaklarını düşünürüz, en ufak bir tehlikede bize destek olacaklarını. Eğer yorulma riskini göze alırsak böyle insanları kazanabiliriz ancak az da bir risk değildirbu, geçmişimdeki tecrübelere bakacak olursam. Bütün bu düşünceleri aklıma getiren sanat eseri Cristopher Nolan'ın Yıldızlar Arası adlı filmi oldu. Filmde Cooper'ın kutsal sayılabilecek bir görev için ailesini geride bırakıp uzaya çıkması, gerektiğinde sevdiklerimizden ayrılıp ayrılamayacağımızı sorgulattı bana. Cooper'ın kızıyla yaşadığı duygu dolu vedalaşma sahnesi bu konuda çok etkili oldu. Kızının gitmemesini istemesi, Cooper'ın kalmasını tavsiye eden ve kitaplıktan gelen mesajlar, bu mesajların filmin sonunda açıklığa kavuşması duygu yüklü öğelerdi. Sevdiklerimizden uzaklaşarak huzurlu parçadan vazgeçip sadece yorucu parçayla hayatımızı devam ettirmenin mümkün olup olmadığını sorgulamama sebep oldu çünkü Cooper'ın filmin sonunda yaşadığı zamanın içinde kaybolmuşluk ve geçmişteki kendine gönderdiği mesajlar yaptıklarının doğru olup olmaması konusunda emin olmadığının bir göstergesiydi.Sorgulamak diyorum ya aslında, cevapları çok net sorular bunlar benim için. Sevdiklerimden uzaklaşmayı göze alabileceğimi sanmıyorum. Eskiden fiziksel uzaklıkların önemli olmadığını, önemli olanın insanların birbirinin yanında hissetmesi ve gerektiğinde birbirlerine destek göstermesi gerektiğini düşünürdüm. Son zamanlarda bazı arkadaşlarımla yaşadıklarım, onları kaybetme riskiyle karşı karşıya kalmam gerçeklerin daha farklı olduğunu düşündürüyor. Aile üyelerimden bahsetmek dahiistemiyorum zira onları kaybetmenin üzüntüsünü herhangi bir insanın kaldırabileceğini düşünmüyorum. Arkadaşları kaybetmek görece daha kolay olsa bile yine de oldukça zor geliyor. Hele de paylaşılan şeyler, paylaşılanların değeri arttıkça imkansıza yaklaşır onlardan uzaklaşmak. Hatta gün gelir ki bir ikileme dönüşür bu durum, bir süre sonra insanların arası bozulur ama geçmişte paylaşılanlar yüzünden insanlar ayrılamaz ve birbirlerine zarar vermeye başlarlar. Ölü bir arkadaşlığın verdiği bir zarardır bu, annesinin karnında ölen bebeğin annesini zehirlemesi kadar masum bir zarar. Peki sonunda zarar varsa ve normal halinde bile yoruculuk içeriyorsa insanlar neden arkadaş olurlar? Bu sorunun cevabı yok sanırım, yoldan geçen birisine sorsak bir sürü klişe cevap sayar bize ama hiçbiri gerçekten cevap değildir. Neymiş efendim, insanlar toplu yaşamaya alışmış varlıklarmış, insanlar tek başlarına yaşamlarını sürdüremezlermiş. Bunlar doğru tabi ama bizim sorumuzu cevaplamıyorlar ki birçok insanla arkadaşlık dahi kurmadan hayat için gerekli olan ortaklıkları başarmak mümkün. Cevabı olmadığını söylediğim bu sorunun bana göre mantıklı olan yorumu, insanların yakın hissettiklerini yanlarında tutma istekleri. Onlarsız yaşamak da mümkün olmasına rağmen insanlar samimiyeti arıyorlar, samimiyeti buldukları insanlar için de kendilerini arkadaşlığın yoğun yükü altına koyuyorlar, en güçlü vinçlerin bile kaldırmakta sorun yaşayacağı bir yükün altına. Sanırım samimiyet vinci bu yükü kaldırmak konusunda oldukça başarılı bir araç, insanlar aslında bu aracın peşinde koşuyor. Ama unutulan bir nokta daha var ki her araç gibi samimiyet de bozulabilir ve bu durum insanların ağır yükler altında ezilmesine neden olur. Kendimden örnek vermem gerekirse, az sayıda arkadaşım olmasını tercih ediyorum. Bazı insanlara karşı çok yakın hissediyorum ve yanımda onların olmasını istiyorum. Bu insanların sayısı da belki bir elin parmaklarının sayısı kadar çünkü az veöz arkadaşlığın, samimiyetin değerinin olduğunu düşünüyorum. Aslında bakarsanız ailemin tek çocuğu olmamdan kaynaklı bir kardeş arayışı gibi bu durum. Tabii başka arkadaşlarım da oluyor ama onlara karşı samimiyetin yükünü göstermiyorum, tanıdıklığın ötesine geçmiyor bu ilişkiler. Geçtiklerinde anlamlarını kaybediyorlar çünkü.Samimiyetin peşinde koşan insanoğlu hayatını arkadaşlarına borçlanmış olur ve bu borç da er geç ödenmek zorunda kalır. Bahsettiğim gibi, daha önce hayatımdan hiç uzaklaşmayacağını düşündüğüm arkadaşlarımın hayatımdan çıkmaları riskiyle karşı karşıya kaldım. Birçok insan da her gün yaşıyor aslında bunu. Sanırım bunun çözümü biraz daha bireysel olmak ve samimiyeti kendi içimizde bulabilmekten geliyor zira sevdiklerini kaybetmenin verdiği sıkıntı geçecek bir sıkıntı değil, paylaşılanların getirdiği vicdan azabı. Ben bundan sonraki hayatımda daha bireysel yaşama kararı aldım, diğer insanlara daha az bağımlı olma kararı ve gerçekten güvenmediğim insanlarla samimiyet kurmama kararı. Umarım sizler de hayatınızın geri kalanı için doğru kararlar verebilirsiniz. KAYNAKÇANolan, Cristopher. Yıldızlar Arası. 2014. Amerika. Film.Şansın Cehaleti Şans, kader, karma, fıtrat… Adına ne derseniz deyin hayatımızın, bizim kontrolümüzde olmadığı inancı her kültürde varlığını sürdürmektedir. Bazen mutlu olmak bazen de böylesi daha kolay olduğu için bu yolu tercih ederiz. Peki, zannettiğimiz kadar masum muyuz? Başarısızlıklarımız, ayrılıklarımız, nedenini açıklayamadığımız talihsiz olaylar; bunların hepsi hayattaki hatalarımızın birer kefareti olabilir mi? Yoksa hepimiz bizim için çizilmiş yolun, direksiyonu elinden alınmış yolcuları mıyız? Hiç kendinizi çok şanssız hissettiğiniz bir gün oldu mu? Sanki tüm dünya size 1 Nisan şakası hazırlamış gibi. Aslında bu, şansı nasıl gördüğünüze göre değişir. Bana sorarsanız insanoğlunun cahilliğini, “şans” kelimesinden daha iyi özetleyen bir kelime yoktur. Örneğin bir zar atılsa ve yedi sayısının üstte kalacağını söylesem, çok mu talihsiz sayılırım? Ya da yarın Güneş’in doğudan doğacağını söylesem, çok şanslı bir tahmin mi olurdu sizce? İşte bu örnekler size ne kadar saçma geliyorsa insanların hatalarının ve hazırlıksızlıklarının sonucunu şansa, kadere bağlaması da bana o kadar saçma geliyor. Belki içinizden “Bir zar atma olayı nasıl şans değildir?” diye soruyor olabilirsiz. Ancak zara etki eden tüm değişkenleri biliyorsak, gelecekte yaşanacakları şansa ihtimal vermeden kesin bir dille söyleyebiliriz. Zaten başka türlü olsaydı bilim dediğimiz şey de asla var olamazdı. Eğer günümüzde herkesin yaptığı gibi her başarısızlığımızda kaderi suçlasaydık, ne atmosferin dışında dolanan uyduları fırlatabilirdik ne de elimizden düşürmediğimiz telefonları yapabilirdik. Yani olayların nedenini henüz açıklayamıyor olmamız bu olayları doğaüstü, müdahale edilemez ya da anlaşılması imkânsız hale getirmez. Arthur C. Clarke’ın dediği gibi “Yeterince gelişmiş teknoloji sihirden ayırt edilemez” (tr.wikiquote.org). Şu anda bizim açıklayamadığımız fenomenler, gelişmiş medeniyetler tarafından genel geçer kurallar olarak görülebilir. Belki de kader, çok karmaşık bir denklemin çözüm kümesinden başka bir şey değildir. Tek yapmamız gereken denklemin değişkenlerini yerine koymaktır belki. Gerçeği bulma konusunda bu kadar hevesli olduğuma bakmayın. Gerçekler, bulunana kadar komşu çocuğunun oyuncağına benzer biraz. Bulunduktan sonra ise dışardan göründüğü kadar parlak renkleri olmadığı anlaşılır. Çünkü gerçekler her ne kadar tutarlı ve geleceğimizi inşa etmede yardımcı olsa da yalanların konforlu ortamını sağlamakta çoğu kez sınıfta kalır. Bence biz insanlar kontrolü elimizde tutmak istiyor gibi görünüyoruz. Ancak kontrol sahibi olmanın omuzlarımıza yüklediği ağırlığı taşımaya korkuyoruz. Bu yüzdendir ki bizim adımıza karar vermesi için ailelerimize izin veriyoruz ya da kötü geçirdiğimiz bir günün nedenini, burcumuzun bu ayki yorumlarına bağlıyoruz. Böylelikle az da olsa yükümüzü paylaşacak bir destek bulmuş oluyoruz. Gün geçtikçe bu destekler artıyor; ailemiz, arkadaşlarımız, inançlarımız… Ancak bir gün desteklerimizden biri ya da birkaçını kaybettiğimiz zaman, hayatın yükü altında eziliyoruz. Mutluluk illüzyonunu yaratanlar ortadan kalktığı zaman kendimizi boşlukta hissediyoruz. Kral İçin Hologram kitabındaki karakterimiz, Alan Clay da hayatındaki başarısızlıkların ve zorlukların nedeni olarak gördüğü sırtındaki yağ bezesini aldırdıktan sonra bu duyguları hissetmiştir tahminimce. Alan hayatındaki bu boşluğu Suudi Arabistan’da tanıştığı doktoru Zahra ve yeni bulduğu işiyle doldurmuştu. Bana sorarsanız herkes hayatında er ya da geç Alan’ın yaşadıklarını tecrübe etme imkânını bulmalı çünkü inanıyorum ki ancak hayatında dibe vurmuş birisi, yeni bir başlangıç yapma cesaretini kendinde bulabilir. Cahillik mutluluktur sözünü duymuşsunuzdur muhtemelen. Bana oldukça mantıklı gelen bir sözdür açıkçası. Ama şu an anlıyorum ki bu sözde bir şey eksik. Bence doğrusu “Cahil kalmak mutluluktur” olmalı. Çünkü insan; bir kez cahilliğin konforlu sis perdesinden sıyrılıp bilimin ve gerçeğin rahatsız, insanı araştırmaya ve öğrenmeye iten ama bir o kadar da heyecan verici ve hayata anlam katan atmosferini soluyunca eski hayatının ne kadar anlamsız ve amaçsız olduğunu anlayacaktır. Kaynakça: “Arthur C. Clarke.”, tr.wikiquote.org/wiki/Arthur_C._Clarke, yy, 11 Ocak 2015, Web. 21 Kasım 2016. Alperen DURU Yalnızlığın Tutunulamayan Deniz Fenerleri Hepimiz kendi mağalarına çekilmiş birer yaratık gibi yaşıyoruz bu hayatta. Bazen mağaramızda kendi işlerimize bakmayla meşgulken bazen de kendimizi mağaradan dışarıya çıkaracak bir dal parçasına tutunarak kısa süreliğine dışarıya çıkıyoruz. Dışarı adım atmaya ne kadar çalışsak da her birimiz, özünde kendi mağarasında takılan yalnız birer yaratıklarız. Bense tutanacak çok fazla dalı olmayan ve dallarının bazıları da çürümeye yüz tutmuş birisiyim. Beni yalnızlıktan çekip alacak dalların geneli yalnızca istedikleri su bende olduğunda bana ulaşıyorlar. Mağaramdan dışarıya su almaya ve diğer dalların köklerini sulamaya çıkar oldum sadece. Ama kendime ait bir ağaç yetiştiremez oldum. Mağaramın hemen önündeki bana ait olan ağaçlarsa dallarını mağaramdan bir bir çekmeye, beni mağaramın karanlığıyla baş başa bırakmaya başladılar. “Sis Düdüğü” hikâyesindeki deniz canavarı da benim gibi bir yaratıktı işte. Hatta benim belki de dallarımı tükettiğim olası geleceğimin bir modeliydi. Bu yaratığın tutunacak bir dalı kalmamış, kendisini binlerce yılın oluşturduğu yalnızlıktan kurtaracak bir dalın sadece sahtesini bulabilmişti. Ama yalnızlığın kendisine has sisiyle herkesin gözünü kör ettiği gibi canavarınkini de kör etmesinden olacak ki deniz fenerini kendisine ait bir dal olarak görüyordu. Ne kadar sahte de olsa hayatın balından bir damla tadabiliyordu aşağıda mutlak olarak kendisini yutacak yalnızlık mağarasını bir anlığına unutarak. Neyse ki benim gözlerim bulanık da olsa hâlâ görebiliyor. Önümde oluşmuş hafif sise rağmen deniz fenerlerini seçebiliyor ve onları gerçek dallardan ayırt edebiliyorum. Ama ayırt etmemle birlikte ne kadar az ağacımın kaldığını ve kuruyan ağaçlarımı fark ediyorum. Geçen zamanla birlikte ağaç yetiştirmeyi de unutmuşum. Karşıma çıkan bir ağaca eski bir dalımı aşılıyor ve Sis Düdüğü’ndeki ‘benim’ yaptığıma benzer olarak onunla eski ağacımla konuştuğum gibi konuşmaya çalışıyorum. Ama basit bir selamlamadan sonra direkt olarak su istiyor. Selam veriyor ve borçlu çıkıyorum. Bazen su vermeyince de damgalanıyorum hemen. Hâlbuki ben pinti birisi değilim, su vermeyle ölmüyorum da ama sadece su için uzatılan dallar sinirimi bozuyorlar. Çünkü o dallara tutunurken geri döneceğim ıssızlığı unutmamaya başladım artık. Umarım bir gün hikâyede yaptığım gibi o deniz fenerlerini parçalamaya kalkışmam. Bana bir çiftçinin yardımcı olması lazım gibi görünüyor. Bugünlerde onlara sanırım psikolog diyorlar. Yoksa arkadaş mıydı? Her şey birbirine karıştı ve karışmaya da devam ediyor. Önümdeki sis en azından bu kadar kör etmiş gibi beni. Bu sisin karıştırdığı çorba içerisine düştüğümü fark edenler de ayırt edemeyeceğimi zannedip bana kurtuluş çubuğu olarak yılan uzatıyorlar. Ama ben, havayı yararak ivmelenen ve diplere düşen, düştükçe dipleri daha da derinleştiren bir bıçak gibi hızlanmaya devam ediyorum. Çünkü biliyorum ki o yılan sadece beni daha da sivriltecek ve sonrasında daha da hızlı alçalmaya başlayacağım. Yolun başında bir bıçak değildim oysaki. Her yerde kendimi bağlayabileceğim insanlar vardı ve yalnızlık mağarasına düşmüyordum. Belki de kitaptaki canavar da başta normal birisiydi, kim bilir? Şu anda mağaramın olmayan kapısını birisi çalmaya başladı. Pek muhtemelen bu gelen de su için geldi. Yoksa olmayan bir kapıyı samimiyetsizce niye çalar ki insan? Gerçekten beni tanıyan insan zaten orada bir kapı görmez, direkt yanıma gelir ve böyle saçma prosedürlere bağlı kalmaz. Ama kapıdaki kişi mağarama yanaşmak bile istemiyor ve beni dışarıya çağırmaya devam ediyor. Neyse ki daha canavar damgası yememiş birisi olarak olmayan kapıyı açmaya gidiyorum. Karşımdakinin deniz feneri mi yoksa gerçek bir ağaç mı olduğunu olmayan kapıyı araladığımda anlarım umarım. Kaynakça Bradbury, B. (2016). Güneşin Altın Elmaları. İstanbul: İthaki Yayınları Berkay Öztürk Burcu Taşkıran 02.12.14 Geç Kaybedenler Emrah Serbes ¨Erken Kaybedenler ¨ isimli hikaye kitabında 12-17 yaş arasında ki çocukların yaşadığı sorunları, onların yaşadıkları sıkıntıları, farklı olduklarından dolayı olan dışlanmışlıklarını adeta kendinizi hepsinin yerine koyabileceğiniz bir şekilde yazıyor. Bana kalırsa bu deneyimlerin hepsi kayıptan ziyada birer deneyim ,birer kazançtır. Bu hikayenin tersine bende bu çocukların yaşadıklarını yaşamayan insanların karşılaştığı zorlukları anlatacağım. ¨On beş aylık bir bebek, anadilini daha çok işaret maksadıyla kullanır. 18 aylık olunca kelime hazinesi yaklaşık 20–30'a çıkar ve iki-üç kelimelik mânâlı cümleler kurabilir. Altı ayda kelime hazinesi 10 kat artarak, 24 aylık olduğunda yaklaşık 200–300 kelimeye ulaşır. Kullanabildiği bu kelimeler her gün karşılaştığı nesnelerin adlarıdır. Artık kısa ve tam olmayan cümleler kurabilir. Üç yaşındaki çocuğun kelime hazinesi 900–1.000, dört yaşındakinin ise 1.500–2.000 kelime civarındadır. Beş-altı yaşına gelince konuştuğu kelime iki-üç bine, anladığı kelime 20–24 bine ulaşır. Çocuk ilköğretimin birinci kademesinin sonunda, konuşulan dilde yaklaşık 50 bin kelimeyi anlayabilir. Sayılardaki bu büyük artış çocuğun dili ne kadar hızlı öğrendiğini açıkça göstermektedir. Meselâ, çocuk üç-dört yaş arasında iken her gün ortalama iki-üç yeni kelime öğrenmektedir. Kritik dönem Dil edinme ve öğrenmede en merkezi ve önemli rol beyne verilmiştir. Beynin sol yarımküresinde dil edinmeyle ilgili bir bölge vardır, bu bölge doğuştan itibaren çok aktiftir. Bu aktiﬂik, derecesi giderek azalarak ergenliğin başlangıcı olan 10–14 yaşlarına kadar devam eder. Sağ ve sol beyin yarımkürelerinin gelişmesinin ergenlik döneminde sona ermesiyle, dil edinme artık zorlaşır. Yani dil edinme ergenlik dönemine kadar olur. ¨(http://www.sizinti.com.tr/konular/ayrinti/yabanci-dil-ogrenme-yasi.html) $1Yazıma alıntı ile başlıyorum çünkü mantığım buna dayanıyor. İnsanlara hep 20 yaşından sonra dil öğrenilmeyeceği öğrenilse bile çok iyi olmayacağı söylenir ki bu bilgi bilimsel olarakta doğrudur. İnsanın en iyi öğrendiği zaman ergenliktir,neyi olduğu önemli değil öğrendiği şey bir dilin yanı sıra bir ders, bir spor, bir deneyimde olabilir. İnsanların Olgunluklarını olaylar karşılarında ki tepkilerini de bunlar belirler zaten. Düşe kalka halletmek hep iyi değildir ama hayatı direk olarak okuldan veya kitaplardan öğrenmemiz imkansızdır. En iyi öğrenme yönteminin yaşamak olduğunu söyler çoğu öğretmen . Buna tüm kalbimle katılıyorum çünkü birisinden kazık yemedikçe kazık yiyenin halinden anlayamaz insan. Özellikle empati duygusunun düşük olduğu erkeklerde bu çok daha zordur. Bu yüzden insanlar doğduklarında herkese güvenerek doğar daha sonra ilk kandırıldıklarında hayal kırıklığına uğrarlar. Kaybetmek kelimesi her zaman olumsuz anlamda kullanılır ama, kaybetmenin kazandırdığı şeyler asla konuşulmaz. Kitapta da konuşulmamış hep nasıl kaybettikleri yazılmış yazar kahramanın neler kazandığını keşfetmeyi okuyucuya bırakmış . Bana kalırsa erken kaybedenler asıl kazananlardır çünkü en iyi öğrenme çağı ergenlikte, ilk kazıklarını yemişlerdir, ilk acılarını çekip, ilk defa hiç yerine konmuşlardır,ilk dayaklarını ergenliklerinde yemişlerdir. Onlar aynı bir dili öğrenmek gibi,hayatıda zor ama en iyi şekilde öğrenirler onların öğrendiklerini ne aile öğretebilir ne de bir eğitim kurumu ,işte onlar erken kaybedip erken kazananlardır. Hatırlarım küçükken yüzlerce tasom vardı. Onları toplamak için belkide sağlığımı tehlikeye attım o kadar çok cips yiyerek ama onları topladım bir şekilde ve o gün mahalledeki bir taso turnuvasında hepsini kaybettim. Bu Casinoları gördüğümde hep aklıma tasolarımı,emeklerimi, 5 dakikada nasıl kaybettiğim aklıma gelir içim sızlar bir anda. Ama öğrendim,en azından daha değerli olmasada emeklerimle kazandığım paralarımı bahislerde kaybetmiyorum. Ve bakıyorum medyada her gün bi insan kumar yüzünden hayatına son veriyor,içimden ¨Hiç tasolarını kaybetmemişler mi ? Bilmiyorlar mı paralarını kaybedeceklerini ?¨diyorum. O zamanları anlıyorum ki işte onlar ¨ Geç Kaybedenler ¨. $2Geç Kaybedenler, deneyimlerini ergenlikten sonra yaşayan ve onların etkilerini uzun süre atlatamayan, onlardan isteselerde ders alamayan insanlardır. Geç Kaybedenler, çok zor kazanırlar. Çünkü sorunlarla nasıl başa çıkmaları gerektiğini bilmezler ve çok zor öğrenirler. Kitapta anlatılan her bir çocuk hayatın ta kendisinden almışlardır derslerini . Onlar 13 yaşında kolayca Fransızca öğrenen çocuklar gibidir. Belki çok kaybederler, belki erken kaybederler ama,bir o kadarda erken kazanırlar. Onlar Erken Kaybedenler Erken Kazananlardır aynı zamanda. $3Akif Serhat GüneşDaha Çok Güç Güç kelimesi dediğimizde aklımıza birçok düşünce gelir. Kişiden kişiye göre değişirbu sözcüğün çağırıştırdığı duygu ve düşünceler. Kimine göre güzel olmak, zengin olmak,kimine göre ise mutlu olmak, başarılı olmak güçtür. Ama şu an yaşadığımız toplumdagücün gerçek anlamı pek de aklımıza gelmez. Modern dünyamızda teknoloji vehaberleşme yolları çok geliştiği için bilgi ve zekâ saf vücut ve kas gücünden katlarca dahaönemlidir. Kas gücünün de hiç önemi yok diyemeyiz ama toplumun başındakilere,politikacılara, borsa milyonerlerine bakarsak genelde hiçbirinde yüz kilo halter kaldıracakgüç yoktur, onun yerine doğru zamanda doğru kararları vermeleri, fırsatları yakalamalarıve bazende insanları manipüle etmeleri sayesinde prestij ve statüyü yakalarlar. Eskizamanlarda işler böyle yürümezdi. Eğer geçmişimizi düşünürsek saf gücün daha çok önemi olduğunu görürüz.İnsanlar taş devri döneminde kabileler halinde yaşarken genelde en güçlü olanlartoplumları ve o toplumun yaşayanlarını yönetirlerdi. Bazen lider olup da başa geçmekisteyenler kendi aralarında dövüşürlerdi. Bu sayede de en güçlü olan insan doğal birşekilde hak ettiği gibi en başa geçmiş olurlardı. Diğer insanlar onların koyduğu kurallarauyar ve kendilerine söylenen emirleri yerine getirirlerdi. Fakat zaman ilerdedikçe dinlerortaya çıktı, bir grup insan Azteklerde olduğu gibi kendi dinlerini uydurdular ve milletikendilerine köle edip zenginlik içinde yaşadılar veya Orta Çağ’da olduğu gibi kiliselerHıristiyanlığı Papa denilen dini bir lidere bağlayarak kendilerine kâr çıkartacak şekildedeğiştirdi. Günümüze yaklaştıkça gücün anlamı değişti ve eski hâline dönmedi. Başka bir husus ise gücün hep erkeklerde bağdaştırılmasıdır. Çağlar boyuerkeklerin egemenlik göstermesi ve hatta erkek vücut tipinin de doğal olarak kadınlarınsahip olduğu vücut tipinden daha güçlü olması böyle düşünmemize yol açar. Fakatkadınların da güçlü olarak görebiliriz. Feminizm dalgası güçlü kadınlar sayesindebaşlamıştır. Buna bakarsak aslında gücü hiç pes etmemek veya inandığın yoldansapmadan ilerlemek ile de ulaşılabilir. Aslında çok güçlü olmadığımız için şükür bileetmeliyiz bence. Çünkü bu sayede her zaman kendimizi geliştirmenin, hayatımızıgüzelleştirmenin ve ilerlemenin yollarını bulmuş oluruz. Bu sayede de bizi hayata tutanve sıkılmamamızı sağlayan bir neden bulmuş oluruz kendimiz için. Zaten insan her şeyesahip olabilecek, her şeyi yapabilecek kadar güçlü olsaydı hayattan hiç zevk alabilirmiydi?2015’in popüler animasyon dizisi olan Tek Yumruk Adam bu düşünceyi çok güzelbir şekilde konu almıştır. Bütün kötü adamları ve canavarları tek bir yumruğuylayenebilen Saitama adlı ana karakterimiz artık hiç zorlanmadığı veya adil bir dövüşyapacak kimse bulamadığı için hayatından bezmiştir. Öte yandan başka bir kahramandüşünelim. Çok zayıf, kimseyi yenemiyor ama her zaman masumların ve ihtiyacı olankişilerin yanında ve onlara yardım etmek için elinden geleni yapıyor. Böyle bir kahramanfiziksel açıdan güçlü olmasada bence ruhsal açıdan çok güçlüdür, gerçek güç buduraslında. Üstesinden gelebileceğimiz kolay sorunların kolayca sorununu bulmak bizi güçlügösterse de bizim için aşılması imkânsız gibi görünen engellere göğüs germek bizisahiden güçlü kılar gerçek anlamda yaşadığımızı hissettirir. Güç aslında çok garip bir kavramdır değil mi? Az olması kendimizi başkalarındandüşük görmemize ve zorlanmamıza neden olurken gereğinden fazlasına sahip olmakkendimizi kibirli hissetmemize, diğer insanları da ezik görmemize yol açar ve hayattanzevk almamamıza, sıkılmamıza yol açar. Her şeyde olduğu gibi güce sahip olurken dedengeli olmak çok önemlidir bence. Ama sahiden sahip olmadığımız şeylere sahipolduklarımız kadar şükür etmeliyiz. Bir amaca ulaşmak insanın hayata tutunmasını sağlarve o amaca ulaştığı zaman hissettiği mutluluk sarf ettiği gayretle doğru orantılıdır. Biramaca ulaşmak diğer bir tane amaca yol tutmak için de motivasyon verir ve bu kısırdöngü devam edip insanın yaşamasını sağlar. Kısacası yaşamak için güç gereklidir amaherkes için güçlü olmak farklı anlama gelebilir ve fazla güç de sonsuz mutluluğa yolaçmaz, aksine o yolu kapatır. Hepimizin bildiği gibi; Acı yoksa zafer de yoktur! Müge Vatansever GÖSTERİŞ MERAKI Çoğu insan gibi biz de geleceğimizi güvence altına almak, ayaklarımızın üstünde durabilmek için iyi meslekler edinmeye ve alanımızda en iyi olmaya çalışıyoruz. Bunun için sayısız masrafa giriyor ve neredeyse beş veya altı haneli paralar ödüyoruz. Sayısı yüzleri aşan deneme sınavları, sorular çözüyor, rakiplerimizin bir adım önüne geçmek için çabalıyoruz. Çoğu insan için durum böyle işlese de hayata bir adım önden başlayan insanlar da var. Albenili güzellikleriyle, düzgün fizikleriyle veya etkileyici ses ve oyunculuk gibi yeteneklerle hayata daha kolay tutunabilen insanlara, şüphesiz çoğumuz özeniyoruz. Ama aslında bu özellikleriyle şöhrete sahip olan insanlar için durum bu kadar basit mi? Şatafatlı olan bu hayat, ne kadar kalıcı? Tabu konuları çarpıcı bir üslupla dile getirmesiyle nam salmış Chuck Palahniuk, Anlat Bakalım adlı kitabında da bu sefer şöhretin karanlık yüzüne değiniyor. Romanın kahramanı Katherine Kanton’nın yavaş yavaş setlerden dışlanması ve bu düşüşte tutunduğu insanlar, günümüzdeki gerçekliği tam anlamıyla yansıtıyor. Şöhret, eskilerden günümüze göre düşündüğümüzde anlamını yitirmeye başladı. Eskiden bu ünvana sahip olmak için, farklı başarılara imza atmak gerekiyordu. Ama şu anki duruma bakıldığında şöhretin gittikçe ucuzlaşan bir yüzü var artık. Haberlere bakıldığında egoları tavan yapmış insanların abartılı söz dalaşmalarını görmek, o süslü hayatlarının arkasındaki bağımlılıkları veya sinir krizleri şöhretin karanlık yüzünün git gide nasıl ortaya çıktığını gösteriyor. Bize gösterilen gösterişin üstündeki perde yavaş yavaş kalkıyor. Bizim gördüğümüz sahnelerin aslında arka planları da olduğu gerçeği daha belirginleşiyor. Aslında belki de eskiden rahatça maskelenebilen durumlar, artık internet sayesinde daha gün yüzüne çıkarılıyor. Peki, şöhretin karanlık yüzünü değiştirmek insanların elinde mi? Şöhrete sahip olan her insanın aynı sorunları yaşaması kaçınılmaz mı yoksa engellenebilir mi? İnsanların içlerindeki hırsın ortaya çıkması veya ailenin küçüklükten beri böyle bir hayatı arzulamasına sebep olması ve bu yolda yönlendirilme baskısının günümüzde ortaya çıkması, bu karanlık yüzün oluşmasındaki en önemli etkenler. Tükenmişlik sendromlarını veya yüksek egoları aslında çoğu zaman şöhretle bağdaştırsak da aslında o kadar üne sahip olmasak da hepimiz egomuzun bunun sonucunda da gösteriş sevdasının kölesi oluyoruz. Woody Allen’in de dediği gibi “Hayatın yüzde 80’i gösteriş.” ve biz de bunu ön plana çıkarmaktan geri durmuyoruz. Hepimiz gösteriş meraklıyız. Paramız çoksa o ünlü markalara paralar savurarak, bir konuda başarılıysak girdiğimiz her ortamda bunu vurgulayarak veya mutlu bir hayatımız olduğunu düşündüğümüz için sosyal medyada sürekli fotoğraflar paylaşarak insanların bunu bilmesini istiyoruz. Palahniuk’un da dediği gibi “Kısacası hepimiz birbirinden beslenen birer çakalız.”(124). Aslında çoğu insanın göremediği, görse bile dışından söylemeye cesaret edemediği bu durumlar, hepimizin hayatının içinde. İnsanların ne düşündüğünü, kendi hayatımızdaki olgulardan daha fazla önemsediğimiz için bu problemlerden kaçamıyoruz. Artık ürettiklerimizle değil de, tükettiklerimizle kimlik kazanır duruma geldik. Kullandığımız arabayı herkesin görebileceği yere park edince veya oturduğumuz kafede masanın üstüne o popüler telefonumuzu koyunca sahip olduğumuz hazzın ve mutluluğun sahteliğini ne zaman anlayacağız? Egomuza yenik düşmekten ne zaman kurtulabileceğiz? Olmak istediğimiz veya olmaya çalıştığımız insanlar gibi değil de, olduğumuz gibi görünsek ya da yapay gülüşleri bırakıp gerçekten mutluyken gülmenin o rahatlığını anlasak, her şey çok daha kolay aslında. Taktığımız bu maskeler aslında insana kendisini iyi hissettiriyor gibi gelse de, bu yapay duygulardan uzaklaşmalıyız. O zaman işte etrafımız sadece bizi olduğumuz gibi seven insanlardan ibaret olacak. Olduğumuz gibi davranmanın rahatlığını, kendimizi kasmadan yaptığımız konuşmaların güzelliğini işte o zaman anlayabileceğiz. Mert AYDIN 21601495 Gazetecilik mi Şakşakçılık mı? Gazeteci nedir? Kime denir? Gazeteci gündemdeki olayları topluma aktaran kişi midir sadece? Bana göre gazeteci kimilerinin gizli kalmasını istedikleri olayları dahi ne pahasına olursa olsun su yüzüne çıkartan kişidir. Örnek vermem gerekirse bana göre bir trafik kazasının haberini yapan biri gazeteci değildir. O kişi ancak bir görgü tanığı olabilir. Öte yandan, hükümetlerin saman altından su yürütüşlerini, işlerini ve belki de hürriyetlerini hatta ve hatta hayatlarını riske atarak kamuoyuna sunan kişiler ise gazeteci sıfatını sonuna kadar hakkeden insanlardır. Hep derler ya, “tarafsız gazetecilik” diye. Bana göre bu tamamen yanlış ve hatta yersiz bir ifadedir. Bir haber sunucusu veyahut bir gazeteci düşünün, bu insanlar robot değillerdir ki ancak ve ancak ellerine verilen metinleri kamera karşısında okuyan kişiler olsunlar. Eğer öyle olacak olsa işten atalım bütün haber sunucularını bütün gazetecileri, haber metinlerini de bir robotun hafızasına yükleyelim de tüm haberleri o okusun metalik ruhsuz sesi ile. Gazeteciler ve haber sunucuları olmasa belki de ülke ve dünya gündemindeki olaylardan ancak buzdağının görünen kısmı misali çok az bir parçasını biliyor olacaktık. Ha bir de şakşakçı sınıfına girenler vardır ki onlar az önce bahsettiğim haber sunan robotları aratacak cinstendir. Onlar da aynı robotlar gibi önlerine gelen metni okurlar ancak aka kara, karaya ak dese bazıları bunlar sorgusuz kabul eder. Neyse ki demokrasi içinde yüzen bir ülke olduğumuzdan bizim hiç öyle tutuklu gazetecidir, yandaş medyadır, susturulan haykırışlardır vesaire derdimiz yok. Zaten ülkemizin eleştirilecek yanı da yok çok şükür. Köprüyse köprü, bölünmüş ay pardon duble yolsa duble yol, havalimanı ise havalimanı, hastaneyse hastane... Her şeyimiz tam. Ha diyeceksiniz o köprüleri havalimanlarını biz mi yaptık elin Alman’ı, Japon’u yaptı. Biz bu ülküye hizmetkar olmaya geldik diye bir laf var şimdi laf ağızdan bir kere çıkar. Kendi vatandaşımıza amelelik mi yaptıracağız bir de? Şimdi yine aramızda hiçbir şeyden memnun olmayanlarınız çıkar benim vergimle yapılan köprüden geçerken, benim vergimle yapılan havalimanından yurtdışına çıkarken neden para ödüyorum diye sorarlar? Onu da şöyle açıklayayım. Şimdi biz bu köprüleri vesaire yaptırdık iyi kötü de bunların işletmesi devlete ait değil. Ha neden değil? Çünkü biz bu köprüler Yap-İşlet-Devret modeli ile yaptık. Nedir bu model? Şöyle kısaca açıklayayım. Devlet bir altyapı yatırımı yapacak diyelim ancak devletin kasasında yeterli para yok ama demokrasi de çareler tükenmez. Devletimiz hemen özel bir şirket ile anlaşıyor ve bu şirket gerekli finansal kaynağı devlete sağlıyor. Sonrasında devlet ile şirket belli bir süre için anlaşıyor ve bu süre içerisinde şirket bu altyapı yatırımının işletmesini üstleniyor. Süre sonunda da şirket bu altyapı yatırımını devlete geri satıyor. Teoride işlevsel bir yöntem gibi gözüküyor olsa da bu model gerekli hesaplamalar yapılmadan uygulanırsa devletin bütçesine büyük ölçüde zarar verir. Devlet de bu zararı vatandaşından aldığı vergiler ile karşılamaya çalışır. Bunun en yakın örneği geçtiğimiz yıl açılan Osmangazi Köprüsü’dür. Devlet, ilgili işletmeciye günde kırk bin araç geçeceğini taaddüt etmiş ancak köprüyü kullanan araç sayısı bunun çok çok altında kalmıştır. Bu demek oluyor ki köprüden geçseniz de geçmesiniz de devlet zararı karşılamak için gereken parayı sizin cebinizden hissettirmeden alacaktır. Daha fazla bu iç karartan konulardan bahsetmek yerine biraz da geleceği umutla bakmayı deneyelim. Kim bilir belki yarın, yarın olmadı bir hafta kadar sonra çok farklı bir Türkiye ile karşılaşabiliriz. Kaynakça Eco, Umberto. Sıfır Sayı. Doğan Kitap, 2015. Alper Kılıçaslan ERKENDEN EMEKLİLİK Hayatımızın her bir noktası farklı farklı anlarda geçer. Bu anları yakalayıp yorumlamak ise o anıları yaşayanlara kalmış. Bazıları anlardan kendisine koleksiyon yaparken, bazıları da o kadar üşengeçtir ki o anlarla etkileşimlere girmezler bile. Sonrasını düşünmezler bile üşengeçler. Zaten tekrar yakalayacaklarını düşünürler ama kim bilir o anın tekrardan geleceğini. Sonrasında da erkenden emekli olmuş, hayatında ne yapacağını bilmeyen birilerine dönüşürler. O zaman geldiğinde de anlarlar o kaçırdıkları anların ne kadar değerli olduklarını, kaçırmamaları gerektiğini. Başkaları üzerinden yaşamaya yönelirler. Kıskançlık duyguları artar ve gittikçe hayattan zevk almamaya başlarlar çünkü kıskanmaktan başka yapabilecekleri işleri kalmamıştır. Anları anılara çevirmek insanın geleceği açısından çok önemlidir. Bir anı gerekildiği anda yorumlanabilir ve hayata uygulanabilir hale gelebilir ama bir an için aynısını söylemek çok zor. Herhangi bir durumda insan ilk kendi bilgilerine dayanarak bir çözüm yolu arar. Eğer ki konu hakkında bir bilgisi yoksa başka kaynaklara yönelir. İşte bu bahsedilen bilgi anılardan oluşur. Bir anının yorumlanması insanlara bilgi sağlar ve bu bilgi ile rahatça çözüm yolları bulunabilir. Bu bilginin eksikliği durumda ise başka insanların bilgilerine kalır insan. Başkasının anılarından yola çıkar ve sonunun kesin olarak belli olmadığı bir çözüm üretir. Sonunun belli olmamasının nedeni ise kişi o anıyı yaşamadığı içindir çünkü o an yaşanıldığında, insanın kendisi yaşamış olur ve insan kendi düşünceleriyle harmanlanmış bir yorum oluşturabilir. Böylece kendisi saf bir bilgi kazanmış olur. İnsanın bilgi sahibi olması, kendi hayatına bir yol çizmesinde çok önemlidir. Edindiği tüm bilgiler insanın düşüncelerini değiştirebilecek kapasitede güce sahiptir. Bu değişimler ile insan kendine yeni arkadaşlar edinebilir ya da değer verdiği birisiyle beraber olabilir. Bilgi olmadan, sadece başkalarının sahip oldukları bilgilerle insan ne istediğine tam olarak karar veremez. Bu kararsızlık da insanı gözlem yoluna tutar. Gözlemlemenin tek sebebi insanın ne yapacağını bilmemesinden kaynaklanıyor. Bu yüzden insan, bilen insanları gözlemleyip kendisi de öyle davranmaya çalışır ama dünyadaki hiçbir insan bir değildir. Başkasının bilgileri kendince yorumlaması ile bizim yorumlamamız arasında çok büyük bir fark vardır. İnsani duyguların, etkilenen insanın ve onun çevresinde büyük bir önemi vardır. Bir insanın çok mutlu olması, çevresindekileri de mutlu ederken, aynı insanın bir an da değişmesi ve kötü birine dönüşmesi, onun çevresi tarafından dışlanılmasıyla sonuçlanır. İçine kapanık bir insan ile daha sosyal bir insan olduğunu farz edelim. Dışa dönük olan insan çevresini de mutlu ederken, içe kapanık olan insan belki arkadaş bile edinemeyecektir. Tabii ki de bu durum en temel duygularımızdan birini yani kıskançlık duygusunu harekete geçirir. Kıskanmak yerine göre kişiyi geliştirebilirken bazen de kişiyi sonu olmayan karanlık bir tünele sokabilir. İçe kapanık insanlar kıskançlığını eğer nerede hata yaptıklarını anlayacakları şekilde kullanırlarsa o dipsiz tünele girmekten kurtulabilirler. Her ne durumda olunursa olunsun o anları yakalamamız gerekir. İster yararlı olsun ister olmasın, edinilen her bir bilgi hiçbir zaman sorun çıkarmaz. Aksine yaşamadıklarımızı yaşadığımızda önümüze çıkabilir bu bilgiler. İşte o zaman hazırlıklı olmuş oluruz. O zaman anılarımızın gücünü kullanmış oluruz. Hayat çizgimize herhangi bir düzeltme yapmadan devam edebiliriz. Bu sayede hayatın üstümüze uygulamış olduğu tüm zorlukların altından kalkabiliriz. Önemli olan tek şey anları yakalayıp anıya çevirmektir. Böylece hayatı erkenden bitirmeyip daha iyi yaşayabiliriz. Kaynakça Svevo, Italo. Yaşlılık. Can Yayınları. Roman. ÖZGÜR İNSANLAR Azim, irade, istikrar...Bütün bunları bir araya getirdiğimizi düşünelim. Bunlar bize özgürlük ve başarı vermez mi? Peki şimdi de bunların hiçbirine sahip olmadığımızı farz edelim. İşte o zaman kapalı bir kutuda keşfedilmeyi bekleyen herhangi bir şeyden farkımız kalmaz. Çünkü bizi biz yapacak olan şeylerden yoksunuzdur. Bu şeyler olmadan ne kadar özgür olabiliriz ki? Hayat karşımıza bir sürü engel çıkarabilir ancak önemli olan, aşacağımız engellerin büyüklüğü ya da ne kadar çok olduğu değil, bizim o engellerin üstesinden gelebilmek için neler yaptığımızdır. Ve biz bir kere başardık mı özgürüzdür artık. Çünkü bütün bunları kendi irademizle yapmışızdır. Sebeplerin sonuçları doğurduğu bir dünyada bu özgürlükten faydalanıp önümüzü açmak varken içimize kapanmak neden? Özgürlük dediğin iki elle tutulur birşey değil. Özgür olmak hissetmekle alakalıdır. Birinin kölesi olman gerekmez illaki ben özgür değilim diyebilmek için. Bazen sadece yaşadıklarımız ve aklımıza doluşan onca düşünce, yapmak istediklerimiz ama başarısız olmaktan korktuğumuz için yapamadıklarımız, her ne kadar özgür gibi gözüksek de aslında kendi içimizde tutsak yaşadığımızı belirtir. Bunların bir sonucu olarak da yerimizde sayarız. Yaşadığımız her gün, önceki günün aynısı gibi gelir. Bütün bunlar olurken, kalıplarımızı aşmadan, belli sınırlar içerisinde yaşayıp olanlara boyun eğmek özgürlük müdür? Ellerini alınlarına yaslamış, kaşlarını çatmış, derin bir of çeken pes etmiş, yıkık dökük insanlar görüyorum... Dün de gördüm, yarın da göreceğim. Bu insanların başına ne geldiğini, ne yaşadıklarını tahmin edebiliyor muyum? Belki evet belki hayır ancak asla emin olamıyorum. Onların iç dünyasını bilemem, sorunlarının büyüklüğünü, azlığını ya da çokluğunu da bilemem ancak bu faktörlerin boyutu ne olursa olsun, yaşadığımız her problemde düştüğümüz yerden kalkmamız gerektiğini biliyorum. Halldór Laxness’ın yazmış olduğu Özgür İnsanlar kitabındaki Bjartur karakteri, hayat tarafından aldığı her darbede kendini bıraktı mı? Aksine, her olumsuzlukta daha da güçlendi sanki. Öyleyse biz neden yapamayalım? Mesela ben umutsuzluğa kapıldığım, acaba bıraksam mı diye şüpheye düştüğüm her an, bir kez daha denememenin verdiği huzursuzluğu içimde taşırım. Çünkü belki de o son denememde başaracağımdır. Buradaki asıl olay ‘’Bunu yapamam, beni aşar’’ cümlesindedir. İşte bu cümleyi kurduğumda kendimi eksik hissediyorsam bilirim ki o aşar dediklerim, sadece denenmemiş oldukları için çok uzak gelir. Veya yenilgi sonrasında kurulan ‘’buraya kadarmış’’ cümlesi aslında hiçbir şey ifade etmez. Çünkü nereye kadar gidebileceğimizi belirleyecek olan yine kendimiziz. Daha önce birçok tiyatroya, birçok dans gösterisine gittim. Gösterilerde düşen ama hemen sonrasında dimdik ayağa kalkan bir sürü insan gördüm. O dansa devam ettiler, çünkü edebilirlerdi. Ya da düştüm ve rezil oldum kafasını yaşayıp sahneyi terk de edebilirlerdi. Ancak bunu yapmayanlar kazandılar çünkü dansın sonundaki o alkış tufanını onlar duydular. Yapabileceklerinin en iyisini yaptıklarına dair içlerinde oluşan o duygu, sahnede düşmelerinden çok daha önemliydi. Veya repliğini mi unuttun? 2 seçenek var. Sahneyi terk edebilirsin ya da sahneyi sahiplenebilirsin. O an her şey senin elindedir ve küçük bir doğaçlama çok işe yarayabilir. Demek istediğim, sorunlarımızı sorun olmaktan çıkarıp, çözüm üretmek için bir fırsat olarak görmek bizim için bir avantajdır. Farz edelim ki öğrenme sürecindeyiz ve bisikletten düştük, bacağımız ve kollarımızda yaralar var. O iyileşme sürecinde ne yaparız? Yaralarımıza merhem süreriz ve iyileşmek için hevesle bekleriz. Peki yaralarımız iyileştikten sonra bisiklete binmeye son mu veririz? Hayır. Aksine bir sonraki binişimiz için bir deneyim elde ederiz. Hani bir laf vardır; düşe kalka öğrenmek. İşte bu düşmeler, öğrenme yolunda atılan adımlardır. Çünkü gelişme ancak bununla sağlanır ve ileriye dönüp baktığımızda, başardıklarımızın, yaşadığımız onca kötü şeyi sildiğini gördüğümüzde, bunun doğru yolda atılan doğru hamleler olduğunu görürüz. Hayat, geçilmesi gereken bir sınavdır derler. Aksine, hayat bir sınav falan değildir, bana göre daha çok bir oyun gibidir. Tıpkı Mario oyunlarındaki gibi önümüze engeller çıkaran bir oyun. O engelleri aşmak, tekrar tekrar da olsa üstesinden gelmek ve dimdik yürümeye devam etmek tamamen bizim elimizdedir. Bu yolda ilerlerken yaşadığımız takılmaların ve tökezlemelerin bir önemi yoktur çünkü yolun sonunda özgür irademizle verdiğimiz kararlarımız ve azmimiz ile ulaşacağımız şey, bize bütün o güçlükleri unutturabilecek düzeydedir. Yüzümüze konacak gülümseme, başarı ve mutluluk...Tabii ki bütün bunları kendi hayatına yön vermeyi bilenler başaracaktır. Kim midir onlar? Özgür insanlardır! Melis Erkan Z. Ceren KARA Eleanor, Park ve Gerçekçi Kurgu Hakkında Rainbow Rowell’ın Eleanor ve Park adlı kitabını genç-yetişkin kitle için yazmış olduğu fikrine kitabın kapağına bakan birisi bile kolaylıkla varabilir. Tek fark içeriğindeki ana karakterlerin hayatlarının, ilişkilerinin çok da bu kitlenin arzuladığı gibi gitmemesi ya da sonuçlanmaması. Kitabın başlarında Eleanor’un hayatında onca sıkıntı olmasına rağmen, bedeninin ya da kişiliğinin yaşadığı yerdeki ideal standartlara uymamasıyla birlikte utangaç kişiliğinin de getirisi olarak hiç arkadaşı yoktu. Hayatta mutlak yalnızlık olmasa da ruhsal yalnızlığın her yerde olduğunun sembolik bir göstergesi olabilir bu. Yaşınız kaç olursa olsun toplumun sizi sevmemesi için her zaman yeterli sebepleri olacaktır. Hep bize yansıtıldığı gibi sıra dışı ve muhteşem kişilikleri olmaz bu dışlanan insanların gerçekte, bazen onlar topluma karışmak için yeterince ilgi çekici değildir. Çocukken yaşadığımız sıkıntıların tek getirisi çok sıkı dostluklarımızdır belki de, insanlar hep zorlanan biriyle, acı çeken insanlarla daha çok ilgilenmeye meyillidir çünkü. Çoğu insanın içinde az ya da çok her zaman olmasa da doğru kişiyle yüzeye çıkan bir anaçlık vardır. Sevdiğimiz insanları daha çok sevmemize; sevmediklerimizi ise empati kurarak biraz olsun anlayabilmemize neden olabilir bu anaçlık. Acıma duygusundan çok daha farklı bir şeydir, acımak yardımcı olmakla ilgili değildir, acıdığınız birine sarılmak istemezsiniz mesela, onu sonunda bırakır, görmezden gelirsiniz. Eğer yardımcı olmaya çalışıyorsanız bir şekilde, bu anaçlıktır. Park’ın en sevdiğim özelliği de bu anaç yapısı oldu kitapta, her ne kadar bunu gizlemeye çalışsa da kolaylıkla görülebiliyordu. Bazen çok iyi kalpli karakterler bana kendimi sorgulatır, ben olsam ne yapardım diye düşününce kendimi eleştirerek okumaya ya da izlemeye devam ederim. Bu kitabı okurken Park’ın çok iyi biri olmasına rağmen insani hatalarının da olması beni kendimi eleştirmekten alıkoydu. Bu kitaptaki her karakter şu an hâlâ bir yerlerde yaşamaya devam edip hayatlarına bakıyorlar gibi hissediyorum. Kitabın sonu bunun için çok büyük bir etkendi, okuyucu açık uçlu sonlardan nefret eder ama hayatta da her hikayenin bitişi böyledir zaten, kitabın genel seyrinden sonra ucu açık bir son beni çok da şaşırtmadı. Hikayenin sonu ölümle bitse bile içinde geçtiği zaman akmaya, mekan var olmaya devam eder okuyucu için, diğer karakterler de birisi ölse bile yaşamaya devam eder aynı gerçek hayatta da olduğu gibi. Hayat romanlardan çok daha acımasızdır. Yazarken fantastik bir çizgide ilerleyen şeyleri yazmanın gerçekçi olanı yazmaktan daha kolay olduğunu düşünüyorum. Elbette fantastik edebiyat kendi içinde zor bir dal ancak karşılaştırırsak gerçeğe bağlı kalmak kağıt kalem üzerinde de, beyaz perdede de hatta tuvalde bile çok daha zor bence. Bu kitaptaki kötü karakterler bile oldukça gerçekçiydi ve sırf daha kötü olsunlar diye abartılmamışlardı, bu beni gerçekten de çok etkiledi. Roman okurken bir kötü karakter hakkına “Nasıl bu kadar kötü olabilir?” diye düşünmek yerine gerçek hayattaki tanıdığımız birine benzetebilmek bu kitabın ruhuna çok daha uygundu. Çünkü çoğunlukla gerçek hayatta tanıdığımız kötü karakterler, kurgulanmış kötü karakterlerin yanında çok daha iyi kalabiliyor. Rainbow Rowell bunu özellikle mi yaptı bilmiyorum ama kitabın çoğu genç-yetişkin romanından farkı yazarın okuyucuya çocuk değil de en başta zevkleri olan gerçek bir okuyucu muamelesi yaparak, okuyucuyu gerçekten önemsemesi. Bence bu övgüye değer bir özellik. Sevmediğim ve tercih etmediğim bir türe şans verip önyargımı bir kenara bırakarak okumak bana gerçekten de bir şeyler kattı diyebilirim. Kaynakça Rowell, Rainbow. Eleanor ve Park. Çev. Müge Kocaman Özçelik. İstanbul: Pegasus, 2006.Acımasız Düzen Etrafımda dönen olayları algılamaya başladığımdan beri bana ters gelen ya da anlayamadığım birçok şey oldu hayatla ilgili. Ölüm, doğum gibi en keskin kavramlardan; uzay, zaman gibi en karmaşık kavramları düşünüp durdum. Bunlar hayatla ilgili şeylerdi. Fakat belirli bir yaşa geldikten sonra doğrudan hayatın kendisini, insanlar olarak kurduğumuz düzeni sorgulamaya başladım ve en çok aklımı kurcalayan, içinden çıkamadığım konu da bu oldu. Gerçekten de bu düzeni, bu gidişi kabullenmek çok zordu. Yutabileceğimden büyük bir lokmaydı da çünkü bazı şeyler değişmezdi, değiştirilemezdi ve olduğu gibi kabul edilmek zorundaydı. Hayatın kendisi de böyle şeylerden biriydi. Şu son birkaç yılın stresinden mi yoksa gerçekten bu yaşlarda aklım başıma geldiğinden mi bilemiyorum ama gerçekten mutlu hissetmenin çok zorlaştığını söyleyebilirim. Bir insanın hissedebileceği en güzel şey olan mutluluk adeta bir lüks haline geldi bu son yıllarda ve elimde çaresizlikten başka hiçbir şey olmadığını düşünmeye başladım. Sorunun benden, benim karakterimden değil de doğrudan hayatın düzeninden kaynaklanıyor oluşuyla beraber yıkıcı bir çaresizlik hissediyorum çünkü bu durumu değiştirmek için hiçbir şey yapamayacağımı düşünüyorum. Hayatla ilgili beni en çok üzen noktanın, hiç kimsenin yaşının gerektirdiğini yaşayamadığını düşünmem olduğunu söyleyebilirim. Yedi sekiz yaşlarında bir çocuğun oyuncaklarıyla saatler geçirip hayal gücünü geliştirmesine izin vermektense, sabahın köründe kapalı bir sınıfın içine atıp zorla bir şeyler öğretmeye çalışmayı çok saçma bulduğumu söyleyebilirim. Yataktan zorla bir çocuğu kaldırmayı sonra da büyük ihtimalle ayrılmak istemediği annesinin yanından almak bence çok zalimce bir hareket. Tabii ki de bu noktada kalmıyor bu saçmalıklar. Hayatı yeni tecrübe edip, her şeyi yapıp her şeyi yaşamak istediğimiz lise yıllarımızda saatlerce kapanmak zorunda olduğumuz kitaplarımız, bütün geleceğimizi değiştiren bir tek sınav için kaybettiğimiz koca bir yılımız da bu saçmalığın devamı niteliğinde. Hayatın sadece eğlenmekten, gezmekten ve kahkahalardan ibaret olması gerektiğini söylemiyorum tabii ki de, fakat yine de bazı şeylerin fazla dayatma ve zorlama olduğunu düşünüyorum. Lise sıralarını geri de bırakıp, kaderimizi belirleyen sınavı da atlatmış bir insan olarak şu anda da, en genç en güzel çağlarımızın sorumluluklar ve zorunluluklar altında ezilip gittiğini düşünüyorum. O kadar meşgulüz o kadar çok işimiz var ki, şöyle durup kafa dinleyecek, kendimize vakit ayıracak tek zamanlarımız okulun olmadığı zamanlar haline gelmiş durumda. Biz öğrencilerin durumu zaten böyleyken, yetişkinlerse para kazanıp, çocuklarına, ailelerine ya da kendi ihtiyaçlarına cevap vermeye çalışırken bir yandan da gençliklerini ve son enerjilerini tüketiyorlar gibi geliyor bana. Gerçekten de güzel olduğunu düşündüğüm, bana keyif veren hiçbir şeyi yapmaya vaktim yok. Bazen küçücük bir vakit ayırabilecek olsam da gerçekten mecalim yok. Mutlu olamayacak kadar yorgunum sanırım artık, o kadar ki bence bir insanın hissedebileceği en güzel duygu olan aşka bile mecalim yok. Ali Lidar’ın Alengirli Şiirler şiir kitabında geçen bir dize duygularıma tercüman oluyor “Ben seni severim sevmesine de toplum buna hazır değil.” Hayat öyle bir hal aldı ki artık , sevmek ve sevilmek bile lüks haline geldi adeta ve çözümün her şeyi olduğu gibi kabullenmeye çalışmakta mı yoksa sistemle savaşmakta mı olduğuna karar veremiyorum. Her şeyi yutmak, her şeyi kabullenmek olmadığım biri gibi davranmak anlamıma geliyor. Mutluymuş gibi davranıp, içten içe üzülmekten başka çaresi olmayan, kendini kandıran bir insan olmak anlamına geliyor bence. Sisteme karşı savaşmaksa, dünyaya karşı yalnız bir mücadele verip, çok büyük zorluklarla mutluluğu elde etmek anlamına geliyor benim fikrimce. Ne yapacağıma ise karar vermek için biraz daha büyümeyi bekleyeceğim sanırım, belki de yaşla beraber alışırım ya da bir kaçış yolu bulurum. EROL CAN TEKİN 21502550 SADECE 5 DAKİKA… Tik, tak, tik, tak... Akıp geçiyor zaman. Yaşadığımız her dakika, geri dönüşü olmayan anlar olarak geri dönüş yapıyor. Belki de dünyanın dört bir yanındakilerle tek ortak yanımız bu: geri dönüşü olmayan her küçük an. Hepimiz bu koca dünyada aslında minik birer parçacığız; zamanın yönlendirdiği, her dakika kaderimizin değiştiği parçacıklar. Jean Chesneaux ise bize bu koca serüvenin içinde yerimizi anlatıyor.Bu konuyu ele alırken, bu akış hakkında farkındalığımızı sorgulatıyor. Her şeyin sonunda ise bu serüveni nasıl yönetmemiz gerektiği hakkında yönlendirici tavsiyeler veriyor. Sorunlar... Her gün binlerce kez yüzleştiğimiz ikilemler, yetişmeyen ödevler, çalışılamayan sınavlar, iyi geçmeyen toplantılar... Yaş farketmeksizin her gün sorunlarla karşılaşıyoruz. Hatta her gün, yepyenileri karşımıza çıkıveriyor. “Zaman her şeyin ilacıdır.” diye bir söz var. Zaman aslında sadece o anlık sorunların çözümü bence. Her gün bir sorunun yerine birden fazla sorunumuz çıkıyor. Büyüdükçe, olgunlaştıkça yeni sorunlarla uğraşıyoruz. “Bu kadar sorun sadece bizde mi var?” sorusunu büyük ihtimalle herkes soruyor kendine. Hayır, tabii ki de. Zaten zamanın, bütün sorunların bizim etrafımızda olduğunu düşünmek bencilce bir düşünce olurdu. Zaman dediğime bakmayın. Zaman, sorunlar, düşünceler… Hepsi birbiriyle bütün kavramlar zaten. Birlikte evrimleşiyorlar, siliniyorlar, unutuluyorlar, bazen de unutulamıyorlar. Biz ise bu elimize geçen zamanlarda, o anki düşüncelerimize göre sorunlarımızı çözmeye çalışıyoruz. Fakat her sorun öyle istediğimiz gibi çözülemiyor. Bazen çaba, bazen fedakarlıklar gerektiriyor, bazen ise bunların hiçbiri yetmiyor. Zaman bu yüzden değerli ya(!) Yaşadıklarımız, bizi bu güne kadar getiren her kararımız bizi sorunları çözmeye itiyor. Üniversite sınavına çalışmak gibi biraz da… Kimse sınav sorularını bilmiyor fakat o soruları çözebilmek için gece gündüz soru çözüyoruz. Bizim de bugünlere kadar gelirken karşılaştığımız her bir sorun ve çözümü, karşılaşacağımız her yeni sorunda bir adım oluyor, öncülük ediyor. Sorunlarımızda bile değil, her türlü duyguyu yaşarken geçmişimizden ders almak, hata yapmadan hareket etmek asıl amacımız. Jean Chesneaux’un da anlatmaya çalıştığı üzere başaramıyoruz. Hep aynı hataları tekrarlıyoruz çünkü biz zamanı kullanmayı bilmiyoruz. Zaman bize hükmederken biz de sanki programlara katılan konuk oyuncu gibi izliyoruz. Günümüzde zamana hükmetmeyi; işlerini yönetebilmek, her yere yetişebilmek zannediyorlar. Üniversiteye kadar belki de her sene gördüğümüz “geçmiş zaman, şimdiki zaman, gelecek zaman” tanımlarının anlamını unutuyorlar. Bu üç zamanı da birbiriyle bağdaştırabilen; kısaca geçmişten ders alıp şimdiki zamanda o derslere göre ilerleyen, geleceğini de buna göre düzenleyen insanlar başarılı oluyor. Zamana hükmetmeyi başaran nadir kişilerden oluyorlar. Geçmiş, şimdi, gelecek... Zaman siz ne yapsanız da geçmeye devam ediyor. Siz isteseniz de, istemeseniz de bir yolunu buluyor. Zamanın size bağlı olmaması gerçeğini de yavaş yavaş anlıyoruz, kabulleniyoruz çünkü kabullenmek zorundayız. Belki de koca dünyada istesek de engelleyemeyeceğimiz nadir şeylerden biri. Zamanın içinde olan her şeyi yeterli çabayı gösterirsek engelleyebiliriz. Her şeyin de en başında dediğim gibi “her dakika kaderimizin değiştiği”. Aslında çok basit olan 4 sözcük içerisinde belki de milyonlarca makale ile anlatamayacağımız hayat hikayeleri. Milyonlarca hayatlar... Sanırım zamanı kontrol edebilmek de böyle bir durum. Geçeceğini kabullenebilmek, fakat nasıl yönlendireceğini bilememek… Belki biliyorsunuz, belki de bildiğinizi zannediyorsunuz, belki de umurunuzda değil. Ne olursa olsun bir zamana bakış açınızı değerlendirmenin ucunda bir fayda olabilir, belki de harcayacağınız o küçük zaman, bu yazıda anlatmaya çalıştığım şeylerin öncüsü olabilir. Baran Mehmet Şimşek EEE / 21601224 Resim: http://img.cdn.turkiyegazetesi.com.tr/images/ckfiles/images/24(10).jpg Kaynakça: Chesneaux, Jean. Zamanı Yaşamak. 2015. ( Münir Cerit, Çev. ) . Ayrıntı Yayınları. Lara Cumalı Mozaiklerin Esintisi İnsanoğlunun doğasında gezmek ve yeni yerleri keşfetmek vardır. Yüzyıllar öncesinde, yerleşik hayata geçtiklerinde bile yeni bitkiler, meyveler ve hayvanlar keşfetmek için geziler düzenlemişlerdir. Günümüzde bu istek artık bir zevk ve aktivite haline gelmiştir. Farklı ülkeleri görmek, yeni kültürler ve insanları tanımak, bazı insanlarda daha büyük bir arzu uyandırır. Ben de bu kesime dâhilim. Yeni kültürler tanımak hiç bilmediğim sokaklarda dolaşmak bana adeta zamanda yolculuk yapıyormuşum gibi hissettirir. Gördüğüm ve gezdiğim yerler arasında beni en çok etkileyen yer ise Güney İspanya. Güney İspanya, bir dönem Arapların istilasında olduğu için onların mimarisinden ve kültüründen etkilenmiş. Akdeniz kıyısında olduğu için iklimini de Türkiye’ye çok benzetmiştim bu yüzden daha samimi geldi. Ocak ayında gitmemize rağmen hava sıcaktı. Havası gibi insanları da sıcak ve bir o kadar da güleryüzlü ve yardımseverdi. Güney İspanya seyahatimizin esas nedeni amcamın bana Avrupa’daki en büyük camiiyi görmek ister misin demesi ile oldu. İçimde ufak bir merak uyandırdı ve ‘’tabii neden Olmasın’’ dedim. Böylece göreceğimiz yeâgne yeri seçmiş olduk; Granada’daki El Hamra Sarayı. Öncelikle daha büyük bir şehri olan Malaga’ya gittik. Orada bir ev ve araba kiraladık. 5 kişilik küçük bir grup olarak yakın çevredeki yerleri gezmeye başladık. Malaga şehri oldukça güzel bir şehirdi. Oranın yerlisi olan Pablo Picasso’nun evini gezerek başladık keşfimize. Bir müzeye çevrilmiş olan bu ev ailesi tarafından bağışlanmış. Oldukça şirin bir evdi ancak beni en çok etkileyen Güney İspanya’daki birçok evde olduğu gibi avlu ve mozaikler oldu. Her evin bir avlusu ve o avluyu süsleyen mozaikleri vardı. Şimdiye kadar gördüğüm evlerin arasında kendime en yakın hissettiğim evler bunlar olmuştu. El Hamra sarayını beğenmemin ve beni ikinci kez oraya götüren sebep de buydu sanırım. Saray, evlerin yapısında ancak çok daha büyük ve ihtişamlıydı. Sarayın içinde havuzlar, bahçeler, mozaikler ve duvarlarında Arapça yazılmış işlemeler vardı. İnanılmaz bir incelikle işçilikle işlenmiş binlerce yazı... En gözde olan arslanlı havuzun yanındaki duvar işlemelerini incelerken hafif, ılık bir rüzgar esmişti. O anda kendimi ipek elbiseler içinde, o dönemde hissetmiştim. İnsanların konuşmaları bir anda o dönemdeki koşuşturma seslerine dönmüştü. Ben de o dönemde, o sarayda yaşan biri oluvermiştim. Zaman o esinti ile kaymıştı ve ben de onunla birlikte sürüklenmiştim. Kuzenimin ‘’hadi artık gidelim’’ demesi ile bozuldu bu büyü. O an fark ettim ki benim büyük bir ilgi ile yazıları incelemem başka turistlerin de dikkatini çekmişti. Onlar da pür dikkatle, sanki onların kaçırdığı ancak benim görebildiğim bir detayı arıyorlardı. Onları orada belki yeniden esecek ve benim hissettiklerimi hissedecekleri bir rüzgârı beklemekle baş başa bırakıp yola devam ettim. İkinci kez gittiğimde hazırlıklı gitmiştim. Bir elbise giymiş ve ipek bir şal almıştım omuzlarıma. İçimde bir umutla o esintinin tekrar gelmesini bekledim. Her ne kadar hazırlıklı gitsem de o tatlı esinti beni yüzüstü bırakmıştı bu defa. Yine de bana çok değerli bir ders vermişti o esinti. Gezdiğimiz yerleri sadece görmeyi değil o ana gidip yaşamayı... Görselleri, sesleri, kokuları unutabiliriz ancak o anda hissettiğimiz duygular bizleri asla bırakmaz, onları unutamayız. Bir ses, bir doku bizi tekrardan o ana götürebilir. Gezdiğimiz her yeri sanki zamanda dolaşırcasına gezmeli, tattğımız tatları sonuna kadar tatmalı, geçirdiğimiz zamanı doya doya yaşamalıyız. Ancak bu şekilde hakkını vermiş oluruz bir yolculuğun. Kaynakça: Görüntüler https://www.travelingturks.com adresinden elde edildi. Motorsiklet