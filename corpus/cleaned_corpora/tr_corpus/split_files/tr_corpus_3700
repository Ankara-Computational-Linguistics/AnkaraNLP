Kuas) kazanabildi. Şubat 1971'de Aybar parti üyeliğinden de istifa etti. Parti içinde MDD, ASD, PDA, Emek grupları arasında ayrılmalar yaşandı. 12 Mart 1971 muhtırası sonrasında alınan kararlar kapsamında TİP, 21 Temmuz 1971 tarihinde kapatıldı, parti liderleri tutuklandı ve 15 yıla kadar değişen hapis cezaları aldı. Bir kısmı 1974 affıyla serbest kaldı. 1975 yılında Genel Başkan Behice Boran önderliğinde yeniden örgütlendi ancak etkili olamadı. 1977'de TİP yüzde 0,1 oy oranıyla sadece 20 bin oy alabildi. 1979 senato yenileme seçiminde ise 33 bin oy alarak, SDP, TBP, TSİP'in gerisinde kaldı. Türkiye İşçi Partisi'nin 2. Kongresinde Troçkistlik suçlamasıyla partiden ihraç edilen Yalçın Küçük, Metin Çulhaoğlu, İlhan Akalın, Mesut Odman (Odabaşı) ve çevresi Eylül 1979'da Sosyalist İktidar dergisini çıkarmaya başladı. 12 Eylül 1980 darbesiyle TİP yeniden kapatıldı. 1987 yılında TİP, TKP ile birleşerek Türkiye Birleşik Komünist Partisi (TBKP) adını aldı. Bu parti daha sonra kapatıldı. Bu partinin kadrolarının bir kısmı daha sonra ÖDP ve TKP'ye katıldı. TİP, Anayasa Mahkemesinden anayasanın 141. ve 142. maddelerinin iptalini istedi. Mahkeme 1 oy farkla bu isteği reddetti. Parti düşünce özgürlüğünden yanaydı, NATO ve Ortak Pazar'a karşıydı. 8 Ocak 1971'de "Faşizme Hayır" kampanyası başlatılarak, askeri vesayetin parlamento üzeirndeki etkilerine karşı da savaş açıldığı bildirildi. Kısır (yemek) Kısır veya bulgur salatası; ana bileşeni bulgur, salça, domates, maydanoz ve sarımsak olan, kimi yörelerde (örneğin Antakya) nar ekşisi de eklenerek yapılan Türk ve Kürt mutfağında bir soğuk yemek veya meze türü. Arap mutfağındaki Tabule salatası ve Akdeniz usulü kuskus salatalarına benzeyen kısır, genellikle soğan (kuru ve/veya yeşil), domates salçası, domates, maydanoz, salatalık, kıvırcık vb. sebzeleri ihtiva eder. Kısırda pilavlık bulgurun yerine köftelik ince bulgur kullanılır. Sos olarak genellikle limon ve zeytinyağı tercih edilirken bazı yörelerde limon yerine nar ekşisi de kullanılabilir. Kısır Türk kültüründe özellikle çayla beraber veya çayın önünden servis edilir. Türkiye'de özellikle Osmaniye, Adana, Mersin, Antalya, Karaman, Konya, Gaziantep, Kilis ve Antakya, Kahramanmaraş'ta çok sık tüketilen bir yiyecektir. Şanlıurfa'da kısır farklı şekilde yapılıp daha çok kadın günü veya altın günü gibi günlerde servis edilir. Åželpe Şelpe (Farsça: "Şelpe") elle vurma, şaklatma. Bağlama'da mızrap kullanılmaksızın çalma tekniğidir. Bağlamanın perdelerine parmak ucuyla vurarak ses çıkartılır. Frank Capra Frank Capra (d. 18 Mayıs 1897 – ö. 3 Eylül 1991), İtalyan asıllı Amerikan sinema yönetmeni. Genellikle sıradan Amerikan insanını konu alan duygusal ve ahlaki değerleri ön planda tutan filmlere imza atmakla birlikte II. Dünya Savaşı yıllarında çektiği savaş belgeselleri ve propaganda filmleri ile de ödüller almıştır. Capra'nın filmleri; her insanın kendinde görmekten hoşlanacağı değerleri taşıyan sıradan kahramanları, bu insanların savundukları haklı davaları ve filmlerinin mutlu sonları ile uluslaşma sürecindeki Amerikan halkının ilgi ve beğenisini toplamıştır. Filmleri bu temelde diğer ülkelerde de yoğun ilgi çekmiştir. Capra "Amerikan Rüyası"'nın hararetli bir temsilcisi olmuştur. Meslektaşı John Ford, Capra'yı ""Amerikan Rüyası'na inananların ilham kaynağı, büyük bir adam ve büyük bir Amerikan"" olarak nitelemiştir. Gerçek adı ile Francesco Rosario Capra, 18 Mayıs 1897 tarihinde İtalya'da Sicilya - Palermo'nun Bisacquino kasabasında doğdu. 1903 yılında ailesi ile birlikte Amerika Birleşik Devletleri'ne göçerek Los Angeles - Kaliforniya'ya yerleşti. Çocukluk yılları fakirlik ve zorluklarla geçen Capra, o zamanki adı Throop Institute olan Kaliforniya Teknoloji Enstitüsü'nde Kimya Mühendisliği okudu. 1920 yılında hastalığı nedeni ile yarım kalan askerlik hizmeti sonrasında ABD vatandaşlığına kabul edildi. Sinema hayatına dönemdaşı diğer yönetmenler gibi sessiz filmlerle başladı. Bu dönemde genellikle kısa metrajlı bazı komedi filmlerinde yazar ve yönetmen olarak görev aldı. Baş rollerinde Harry Langdon ve "Bizim Takım - Our Gang" çocuklarının oynadığı toplam 220 kısa ve bir uzun metrajlı filmden oluşan, farklı adlar taşıyan sessiz komedi serisi bu dönemdeki kayda değer çalışmalarındandır. Capra, 1930 yılında Columbia film şirketine girdi. Senaryo yazarları Robert Riskin, Sidney Buchman ve görüntü yönetmeni Joseph Walker ile birlikte çalıştı. Bu dönem filmlerinden; 1934 yapımı "Bir Gecede Oldu - "It Happened One Night"" en iyi yönetmen ve en iyi film, 1936 yapımı "Şehre Dönüş - "Mr. Deeds Goes to Town"" en iyi yönetmen ve 1938 yapımı "Para Beraber Gitmez - "You Can't Take It with You"" en iyi yönetmen ve en iyi film Oscar ödüllerini almıştır. II. Dünya Savaşı'nda ABD ordusuna katılan Capra 1942-1948 yılları arasında, birçok askeri belgesel ve propaganda filmleri yaptı. "Savaşa Giriş - "Prelude to War"" (1942), "Nazi'lere Darbe - "The Nazis Strike"" (1942), "Britanya Savaşı - "The Battle of Britain"" (1943), "Bölmek ve Fethetmek - "Divide and Conquer"" (1943), "Düşmanın Japon'u Tanı - "Know Your Enemy Japan"" (1945), "Tunus Zaferi - "Tunisian Victory"" (1945) , ""Two Down and One to Go"" (1945) adlı savaş belgeselleri ve "Neden Savaşıyoruz - "Why We Fight"" adlı Oscar ödüllü propaganda film serileri bu dönemdeki eserleridir. Capra, kalp krizi sonucu 1991 yılında Kaliforniya'da öldü. 91 yaşında ölen Capra, Kaliforniya - Coachella Valley Mezarlığı'nda toprağa verilmiştir. Belleten Belleten, Türk Tarih Kurumu tarafından, Ocak 1937'den bu yana dört ayda bir Türkçe olarak yayımlanmakta olan, dil ve tarih konulu makalelere yer veren bir dergidir. Dergi, 1910'da yayınlanmaya başlayan "Tarih-i Osmani Encümeni" mecmuasının devamıdır. 1931'de 101. sayısından sonra "Türk Tarih Encümeni Mecmuası" olarak adı değişen dergi, 1937'de Mustafa Kemal Atatürk tarafından "Belleten" adı verilmiştir. (Atatürk'ün ismini koyduğu ve gördüğü son eser) Türkiye'nin en eski dergilerden biri olan Belleten, Latin alfabesi ile yayınlanan ilk tarih dergisidir. 2016 Yılında Derginin 1937'de yayımlanan ilk sayısından yayımlanan tüm sayıları Türk Tarih Kurumu'nun resmi internet sitesinden erişime açılmıştır. Derginin 298. son sayısı 2019 Aralık Ayında yayımlanmıştır. Evangelinos Misailidis Evangelinos Misailidis (Ευαγγελινός Μισαηλίδης), (1820-1890) Karamanlı (anadili Türkçe olan Ortodoks Osmanlı İmparatorluğu vatandaşı) yazar ve gazeteci. Manisa'nın Kula ilçesinde doğdu. İzmir'deki Protestan Okulunu bitirdikten sonra Atina'da üniversiteye devam etti. Bir süre Alaşehir'de öğretmenlik ve okul yöneticiliği yaptı. İzmir'de Rumca yayımlanan "Amalthea" gazetesi yazı heyetine katıldı. "İrfanname" adında Rumca harfli Türkçe bir eser yayımladı. Türkçenin Rum harfleriyle daha düzgün yazımı için noktalı harfleri içeren bir sistem geliştirdi. Türkçe "Şark" adlı haftalık bir siyasi dergi ve "Mektebi Fünunu Şarkiye" adlı bir risaleler dizisi çıkardı. 1850 İzmir yangınından sonra matbaasını İstanbul'a taşıdı. 1851'den itibaren İstanbul'da Anatoli isimli Türkçe gazeteyi çıkararak 40 yıl boyunca idare etti. Ayrıca kısa sürelerle "Mikra Asia" (Küçük Asya) adlı Rumca bir gazete ve "Kokorikos" adlı bir mizah dergisi neşretti. 1871-1872 yıllarında dört cilt halinde Rum harfleriyle yayımlanan "Temaşa-i Dünya ve Cefakar ü Cefakeş" adlı eseri Türkçenin seyahat-macera türündeki ilk romanı sayılabilir. Geçtiğimiz yıllarda "Seyreyle Dünyayı" adıyla ve Latin alfabesiyle yeniden basılmıştır. Misailidis 1890'da İstanbul'da vefat ederek Balıklı Rum Mezarlığı'na defnedildi. LÃ¶kopeni Lökopeni veya Lökositopeni dolaşımdaki kanda bulunan lökosit ("akyuvar" veya "beyaz kan hücresi") sayısının azalması durumuna verilen isimdir. Lökositlerin ana görevi enfeksiyonlarla savaşmak olduğu için, lökosit sayısındaki düşüş enfeksiyon oluşumu riskini yükseltmektedir. Lökosit tiplerinin en yüksek sayıda bulunanı nötrofildir. Nötrofil sayısındaki azalmaya ise "nötropeni" denir. Nötropeni kavramı bazen lökopeni yerine kullanılır, bunun nedeni nötrofil sayımının enfeksiyon riskinin en önemli göstergesi oluşudur. Yine de, nötropeniyi lökopeninin bir altkümesi olarak değerlendirmek en doğrusudur. Kemoterapi, lösemi, miyelofibroz ve aplastik anemi düşük lökosit sayımlarına yol açabilir. Ayrıca, bazı yaygın ilaçlar da lökopeniye neden olabilir. Lökopeni tam kan sayımı yardımıyla tanımlanabilir. Juraj Jakubisko Juraj Jakubisko, Slovak uzun metraj film yÃ¶netmenidir. Doğu Avrupa halk kültüründen esinlenmiş büyülü gerçekçilik öğelerinin süslediği filmleri ile fantastik sinemanın önemli yönetmenlerinden biridir. Bin Yaşındaki Arı filmi ile tanınır. Francis Ford Coppola Francis Ford Coppola (doğumu 7 Nisan 1939, Detroit, Michigan), İtalyan asıllı Amerikalı film yönetmeni, yazar ve yapımcıdır. Baba üçlemesinin yönetmeni olarak ün salmıştır. Coppola ayrıca 1980'li yıllarda çektiği Rumble Fish ("Siyam Balığı") ve The Outsiders filmleriyle o dönemin gençliğine hitap eden yapıtlar ortaya koymuştur. Ayrıca; kendisi Nicholas Cage'in amcasıdır. Altan Erkekli Reşit Altan Erkekli (d. 18 Kasım 1955, İstanbul), Türk tiyatro, sinema ve televizyon oyuncusudur. Lise eğitimini Kadıköy Maarif Koleji'nde aldı. Lise döneminde tiyatroyla ilgilenmeye başlayan Erkekli, karşılaştığı zorluklar sebebiyle tiyatrodan vazgeçip inşaat mühendisi olmaya karar verdi. Ancak lisedeki İngilizce hocasının ısrarıyla bu kararını değiştirerek 1975 yılında Ankara Üniversitesi DTCF Tiyatro Bölümü'ne girdi. Eğitimi sırasında, fakülte öğrencileri tarafından hazırlanan ""Kopermikli Yüzbaşı"" oyununda, başrol oyuncusunun gösterime gelememesi sebebiyle başrolde sahneye çıktı. Oyunun galasının ardından yanına yaklaşan Rutkay Aziz'in ""AST gemisine hoş geldin"" sözleriyle profesyonel oyunculuğa başlamış oldu. Mezun olduktan sonra, DTCF Tiyatro Bölümü Oyunculuk Ana Sanat Dalı'nda öğretim görevlisi olarak çalıştı ve AST'ta oyunculuğa devam etti. 1985 - 1989 yılları arasında Devlet Tiyatroları'nın Çocuk ve Gençlik Tiyatroları bölümünde çalışan Erkekli, 1989 yılında yeniden AST'a döndü. Susam Sokağı'ndaki Edi karakterini seslendirdi. BKM (Beşiktaş Kültür Merkezi) Oyuncuları arasına AST'daki görevine veda ederek katılan Erkekli, "Bir Demet Tiyatro" adlı dizide de rol aldı. "Sen Hiç Ateş Böceği Gördün mü" adlı tiyatro oyununda, vefat eden Gürdal Tosun'un rollerini üstlenen sanatçı, "Vizontele" adlı sinema filminde de Yılmaz Erdoğan ve Demet Akbağ'la başrolü paylaştı. 2009 Yerel seçimleri'nde, Cumhuriyet Halk Partisi'nden Beşiktaş Belediye meclisi üyeliğine seçildi. 2007 yılından beri, Başkent İletişim Bilimleri Akademisi'nde, Diksiyon, Spikerlik ve Sunuculuk, Seslendirme ve Oyunculuk eğitimleri vermektedir. Dinamit Dinamit, nitrogliserinin diatomite soğurulmasıyla üretilen bir patlayıcı türüdür. İsveçli kimyager Alfred Nobel tarafından 1866'da keşfedilmiş ve 1867 yılında patenti alınmıştır. Genellikle 20 cm uzunluğunda ve 2,5 cm çapında çomaklar halinde satılır ancak başka boyları da mevcuttur. Dinamitin ana kullanım alanları inşaat, madencilik ve yıkımdı ama son yıllarda daha üstün özelliklere sahip patlayıcıların piyasaya sürülmesiyle kullanımı azalmıştır. Şu anda, su altı yıkımlarında asıl patlayıcı ve diğer alanlarda da ek patlayıcı olarak kullanılmaktadır. Dinamit bazı silahlı güçler tarafından, düşmanı yavaşlatmak üzere yol ve köprülerin tahrip edilmesinde de kullanılmıştır. Yaygın inanışın aksine kasalar gibi korumalı eşya ve odaların patlatılmasında dinamit değil, dinamitin kaynatılıp oluşan sıvının üzerindeki nitrogliserin kaymağının alınmasıyla elde edilen nitrogliserin kullanılmaktaydı. Dinamit, 3 ölçü nitrogliserin, 1 ölçü diatomit ve küçük bir miktar sodyum karbonatın karıştırılmasıyla elde edilir. Hamur halinde olan karışım klasik çomak şekline getirilir ve kağıda sarılır. Nitrogliserin kendi başına çok kuvvetli bir patlayıcıdır ve saf hali şoka duyarlıdır. Yani ani hareketler patlamasına sebep olabilir. Nitrogliserin, üretimi üzerinden zaman geçtikçe daha da kararsız maddelere dönüşür ve taşınmasındaki tehlike artar. Diatomite adsorbe edildiği zaman nitrogliserinden doğan tehlike azaltılmış olur. Dinamit, kara baruttan daha güçlü ve güvenle kullanılabilecek ilk patlayıcıydı. Keşfinin patentini Ekim 1867'de alan Nobel, buluşunu ilk defa "Nobel'in Güvenli Patlayıcı Tozu" adıyla satmıştır. Piyasaya çıkışından hemen sonra, barut ve nitrogliserinden güvenli bir seçenek olarak görülmüştür. Nobel, buluşunun patent haklarını çok sıkı biçimde korumuş ve izinsiz kopyacıların fabrikalarının kapatılmasını sağlamıştır. Nobel'in çabalarına karşın bazı fabrikalar, hafifçe değiştirilmiş bir formül kullanarak kendi dinamitlerini üretmişlerdir. Nobel, patent haklarını çiğneyenlere karşın dinamit sayesinde büyük bir servet edinmiş ve Nobel Ödülü'nü başlatmıştır. 1940'lardan sonraki yıllar boyunca dünyanın en büyük dinamit üreticisi Güney Afrika'ydı. De Beers 1902 yılında Sommerset West'de bir fabrika kurmuştu. Bu fabrika daha sonra "Afrika Patlayıcı ve Kimyasal Endüstrileri" isimli kuruluş tarafından işletilmeye başlanmıştı. Ülkedeki büyük dinamit isteğinin nedeni Witwatersrand ve çevresindeki altın madenleridir. Dinamitin sorunlarından birisi, üretiminde ortaya çıkan tehlikelerdir. 1960'larda Somerset West'de çok büyük iki patlama olmuştu. Bu patlamalarda can kaybı yaşanmasına karşın fabrikanın modüler yapısı ve etrafındaki ağaçların basıncı emmesi zararı azaltmıştı. Bu fabrika 1985 yılında kapatılmıştır. Dinamit sözcüğü eski Yunanca "Güç" anlamına gelen δυναμις (dunamis) ve ιτης (-itēs) ekinden oluşturulmuştur. Şebnem İşigüzel Şebnem İşigüzel (d. 1973, Yalova) Türk yazar. İlk ve orta öğrenimini Yalova'da tamamladıktan sonra İstanbul Üniversitesi Antropoloji bölümüne girdi. Pek çok dergi, gazete ve televizyon kuruluşunda muhabirlik ve editörlük yaptı. 1993 yılında ilk kitabı olan "Hanene Ay Doğacak" ile Yunus Nadi Öykü Ödülü'nü kazandı. Bu kitabı "Öykümü Kim Anlatacak" (1994) ve ilk romanı olan "Eski Dostum Kertenkele" (1996) takip etti ve Eylül 2009 da "Kevnedostê Min Gumgumok" ismiyle Ronî War tarafından Kürtçeye çevirildi. İşigüzel ayrıca Füruğ Ferruhzad'ın hayatını konu alan Yaralarım Aşktandır tiyatro oyununu yazmıştır. Bir kız (Tamar) ve bir oğlan (Ararat) annesi olan yazar hayatını yazarak sürdürmektedir. Levrek Levrek, Moronidae familyasını oluşturan ılık ve soğuk denizlerde yaşayan balık türleri. Vücudu fusiform şeklinde ve derisi iri pullarla örtülü, sırtı kurşun, karnı gümüş renktedir. Küçük kara benekli olduğundan alabalığı andırır. Genç levreklerin sırtları kara benekli, erginlerin sırtları ise beneksiz veya koyu renktedir. Dillerinin üzerinde diloit dişleri vardır. Boyları 40–100 cm arasında değişir. Genellikle ağırlıkları 8–10 kg’dır.15 kg'a kadar çıktığı görülmüştür. Eti yağsız ve çok lezzetlidir. Taze olarak yenir. Türkiye kıyılarında Karadeniz, Marmara ve Akdeniz’de bulunur. Her mevsimde, genellikle de mayıs ortalarından kasım sonuna kadar avlanır. Sonbahar ayları sırasında ırmak ağızlarında üremeye başladıklarında sürüler halinde toplanırlar. Karadenizde kış aylarında dere ağızlarına Akdenizde Nisan-Mayıs ayları arasında ürerler. Karadeniz, Ege ve Akdenizde çiftliklerde yaygın olarak, yumurtadan pazara kadar üretimi yapılmaktadır. Üretimin büyük kısmı özellikle AB ülkelerine ihraç edilir. Etçil ve yırtıcıdırlar. En çok karides, küçük balık, yengeç ve kurtçuklarla beslenirler. Izgaradan ziyade, buğulaması ya da "tuzda levrek" çok daha lezzetli olur. Üreme zamanlarında yağsız olmaları nedeniyle lezzetsizdirler. Ancak çiftliklerde üretilen levrek balıkları yılın her zamanında yağlı olmaları nedeniyle lezzetlidirler. Celal Ä°brahim Celal İbrahim (1884 - 1917), Osmanlı futbolcu ve Galatasaray Spor Kulübü'nün 4 numaralı kurucu üyesi. "Kürt Celal" takma adıyla da tanınmaktadır. Celal İbrahim üç Galatasaraylı kardeşin en küçüğüdür. En büyük abisi Ahmet Galatasaray Lisesi'nde hat hocalığı yapmıştır. Bakırköy civarındaki bağında okulun tatil olduğu zamanlarda güreş yaptığı söylenmiştir. Diğer abisi Hüseyin de sporcudur ve Faik Üstünidman'ın öğrencisidir. Emin Bülent Serdaroğlu 1912'de Balkan Savaşı'na gidince takımın kaptanı Celal İbrahim olmuştur. Irak'ta Müstakil Süvari Alayı Birinci Bölüğü'nde teğmen rütbesiyle görev yapmıştır. Gittiği gördüğü yerlerde Galatasaray Spor Kulübü için yararlı olacağına inandığı şeyleri toplamıştır. Ali Sami Yen ile cepheden mektuplaşmaya devam etmiştir. Bu mektuplar şu an Galatasaray Müzesi'ndedir. 21 Mart 1917' de I. Dünya Savaşı'nda Irak'ta vefat etmiştir. Galatasaray Lisesi'de hukuk öğrencisi olan 646 okul numaralı Celal İbrahim, Çanakkale Savaşı'na gönüllü asker toplandığı sırada kayıtlardan bir gün önceki gece askerlik şubesinin kapısında beklemiş ve sabah gönüllü listesine ismini ilk yazdıran kişi olmuştur. Emin Bülent Serdaroğlu Emin Bülent Serdaroğlu (d. 1886, Halep – ö. 28 Kasım 1942, İstanbul), Galatasaray Lisesi mezunu eski Türk futbolcu ve Fecr-i Ati şairidir. Galatasaray’ın ilk Türk kaptanıdır. Fecr-i Ati Topluluğu kurucuları arasında yer alır. Victor Hugo’nun “"Mavi Gözlü Yunan"” şiirine karşılık yazdığı “"Kin"”(1910) şiiri meşhurdur. 1886’da dünyaya geldi. Dedesi Serdar-ı Ekrem Ömer Paşa, babası Ömer Muzaffer Bey'dir. Annesi ise, Müşir Cemil Paşa'nın kızıdır. Çocuk yaşta annesini kaybetti. Mekteb-i Sultani'de okudu ve futbola orada başladı. 1905 yılında liseden mezun oldu. Arkadaşı Ali Sami Yen ile birlikte Galatasaray Spor Kulübü'nü kurdu. Kulübün 2 numaralı kurucu üyesi; Galatasaray Futbol Takımının ilk Türk kaptanıdır. Fenerbahçe'yle 17 Ocak 1909'da yapılan ilk maçta iki golü de o attı. Hudut Sıhhiyesi, İnhisarlar İdaresi, İstanbul Elektrik Tramvay ve Tünel İşletmelerinde çalıştı. Arazi ve İstimlâk Servis Şefliği yaptı. Tevfik Fikret’in izinden giderek şiirler yazan Bülend Emin, Fecr-i Ati Topluluğu kurucularından biriydi. "Kin" ve "Hisarlara Karşı" adlı millî temalı şiirleri önemlidir. Fecr-i Ati döneminde destansı yönü ağır basan epik bir şairdir. Bireysel ve toplumsal konulu şiirler yazmıştır. Victor Hugo'nun "Mavi Gözlü Yunan Çocuğu" adlı eserine karşı yazdığı "Kin" adlı şiiri ile o dönemde çok geniş yankılar uyandırmıştır. "Kin" ve "Hisarlara Karşı" adlı eserleriyle Millî Edebiyat çığırının habercisi kabul edilir. Ahmet Haşim, onun şiiri için ""Türk şiirinin üstünden bir kuyruklu yıldız gibi geçti. Ondan ağzımızda tamamlanmamış bir lezzet kaldı"" demiştir. Balkan Savaşı'na kendi atıyla katılan, I. Dünya Savaşı'nda Çanakkale cephesinde çarpışan Emin Bülent Serdaroğlu cumhuriyet devrinde büyükbabası Ömer Paşa’nın unvanından hareketle “"Serdaroğlu"” soyadını aldı. Liman İdaresi Umumî Kâtibi (Genel Sekreter) iken 1942'nin aralık ayında karaciğer kanserinden öldü. Ölümünden önceki son sözleri, ""Lüleburgaz, Lüleburgaz. Harp ediyoruz"" olmuştu. Çamlıca Selamiefendi Mezarlığına gömüldü. Serdaroğlu evliydi ve Sara adında bir kızı vardı. Sağlığında şiirlerini kitaplaştıramayan Emin Bülend’in manzumeleri, Salih Zeki Aktay tarafından "Emin Bülend’in Şiirleri" (İstanbul, 1945) adıyla bir kitapta toplanmıştır. R.Necdet Evrimer'in hazırladığı "Fec-i Âti Şairleri: Emin Bülend", 1958 yılında yayımlandı. Ali Sami Yen Ali Sami Yen (20 Mayıs 1886, Üsküdar - 29 Temmuz 1951, İstanbul), Türk futbolcu, teknik direktör ve spor yöneticisi. Edebiyatçı Şemsettin Sami'nin ikinci oğlu olan Ali Sami, Galatasaray'ın kurucuları arasındadır. İstanbul'un Kandilli semtinde dünyaya gelen Ali Sami, öğrenim gördüğü Galatasaray Lisesindeki edebiyat dersinde, sınıf arkadaşlarıyla birlikte bir futbol kulübü oluşturmaya karar verdi. 1905 yılının Ekim ayında kurulan Galatasaray Spor Kulübü'nün bir numaralı kurucu üyesi oldu. 1906'da Galatasaray Lisesinden mezun oldu. Türkiye'deki ilk spor müzesi olan Galatasaray Müzesi'ni 1910 yılında kurdu. 15 yaşındayken spor yapmaya başladı. Türkiye İdman Cemiyetleri Örgütünün de kurucusudur. 1924 Yaz Olimpiyatları'na katılan Türk kafilesinin başkanlığını yaptı. 1926-1931 yılları arasında Türkiye Millî Olimpiyat Komitesi'nin başkanlığı görevini yürüttü. Galatasaray'da 1905-1918 arasında 13 yıl, 1925'te 1 yıl olmak üzere iki dönemde 14 yıl başkan olarak hizmet verdi. Millî Takımın Romanya ile yaptığı ilk maçta, ilk teknik adam olarak takımın başında o vardı. Ali Sami Yen memuriyet hayatını bitirdikten sonra komisyonculuğa başlamıştır. Galatasaray Spor Kulübü'nün kurucusu Ali Sami Yen'in adı, takımın maçlarını oynadığı stada verilmiştir. Ayrıca 2007 Aralık ayında inşasına başlanan ve içinde stad, spor salonu ve AVM olan komplekse de Ali Sami Yen Spor Kompleksi ismi verilmiştir. Ali Sami Yen 1951 yılında vefat etti. Galatasaray Beyoğlu Hasnun Galip Kulüp Merkezi' nden çıkan kortej, çelenkler eşliğinde taraftarlar ve ailesi ile birlikte Feriköy'e yürüdü ve Feriköy Mezarlığında toprağa verildi. Tahsin Nahit Tahsin Nahit (1887 İstanbul - 12 Mayıs 1919, İstanbul), Galatasaray Spor Kulübü'nün 9 numaralı kurucu üyesidir. Hukuk eğitimi almıştır, "Adalar Şairi" olarak tanınmış bir şair ve oyun yazarıdır. Fecr-i Ati topluluğunun bir üyesidir. Yazar ve çevirmen Mîna Urgan'ın babasıdır. Faik Üstünidman' ın yeğenidir. 1887 yılında istanbul'da doğdu. Galatasaray Lisesi'ni bitirdikten sonra bir süre hukuk öğrenimi gördü. Öğrencilik yıllarında edebiyat ve politikayla ilgilendi, İttihat ve Terakki Partisi'ne girdi ancak partinin çalışmalarından hoşnut olmayınca politikayı bıraktı. Galatasaray Spor Kulübü kurucularından olan Tahsin Nahit, sağlık sebepleri nedeni ile 11 Eylül 1906' da Galatasaray' dan ayrıldı. Bu nedenle adı kurucular listesinden çıkarılsa da Galatasaray' ın son tüzük değişikliği ile adı tekrar kurucular listesine girdi.I. Dünya Savaşı yıllarında İaşe Müfettişliği’nde bulundu. Büyükada'da doğup yetişmiş Şefika Hanım ile yaptğı evlilikten bir kızı oldu. 12 Mayıs 1919 günü, Rakibe adlı oyunun Darülbedayi'deki provaları sırasında hayatını kaybetti. Mezarı Büyükada'dadır. Tahsin Nahit, yazı yaşamının başlangıcında şiirle ilgilendi. II. Meşrutiyet'ten sonra oyun yazarlığna yöneldi. İlk şiirleri Selanik’te çıkan "Çocuk Bahçesi" dergisinde “T.Nahide” adıyla yayımlandı (1905). "Hale, Muhit, Resimli Kitap" dergilerinde şiir ve öyküleri yayımlandı. Aşiyan’da yayımlanan “Ben, Rûh-ı mağdur, Şiirlerim için, Serab-ı müstakbel, yaz gecesi” gibi manzumeleri daha geniş bir çevrede tanınmasını sağladı. Genellikle aşk üzerine şiirler yazan şaire en çok ün getiren şiiri “Adalar, Kamer ve Zühre ” oldu. Şiirlerinde Ahmet Haşim etkisi vardır. Son şiirleri "Şair" (1918) ve "Nedim" (1919) mecmualarında yayımlanmıştır. Tiyatroya olan ilgisi onu başka yazarlarla ortak eserler vermeye yönelltti. Fecr-i Ati'nin kadn yazarlarından "Ruhsan Nevvare" ile üç perdelik Jön Türk adlı oyunu yazdı (1908). Bu oyun, Ferah Tiyatrosu'nda sahnelendiğinde bir sanat olayı olarak nitelendi. Ruhsan Nevvare ile Aşkımız (1907) ve Sanatkârlar isimli basılmamış birer perdelik iki komedisi daha bulunmaktadır. Başka yazarla ortak yazdığı eserlerin en ünlüsü Şahabettin Süleyman ile birlikte yazdığı Kösem Sultan adlı tarihi piyestir (1910). Tiyatro alanında etkisi altında kaldığı Şahabettin Süleyman başka ortak eserler de vermiştir. Tahsin Nahid’i asıl tanıtan eseri üç perdelik Rakibe adlı oyundur. Rakibe, Henry Kıstemaeckers ve Eugene Delard’ın La Rivale adlı dört perdelik oyunundan adapte edilmiştir. Eser, yazarın ölümünden sonra 16 Haziran 1919'da oynandığı zaman çok başarılı sayılmıştır. Tahsin Nahid sayısı az da olsa Fecr-i Âti ve Servet-i Fünûn mecmualarında tiyatro eleştirileri de yazmıştır. Refik Cevdet Kalpakçıoğlu Refik Cevdet Kalpakçıoğlu (1886 - 7 Şubat 1959), Galatasaray Spor Kulübü'nün 7 numaralı kurucusu. Refik Cevdet Kalpakçıoğlu, Galatasaray Spor Kulübü'nün 7 numaralı kurucu üyesi ve Ali Sami Yen'den sonra kulüp başkanlığı yapan ikinci Galatasaraylı'dır. Galatasaray Lisesi 1904 dönemi mezunudur. 1919-1922 ve 1934 yıllarında iki dönem Galatasaray Spor Kulübü başkanlığı, ilk yönetim kurulunda ise başkan yardımcılığı yapmıştır. Kulüpte sarsıntı yaratan Güneş ayrılığı zamanında da başkandır. Galatasaray Lisesi' nde uzun dönem öğretmenlik yapmıştır. Tevfik Fikret' in müdürlüğü zamanında Galatasaray Lisesi' nde idari işlerden sorumlu olarak çalışmıştır. 6 Şubat 1959'da öldü. Abidin Daver Abidin Daver (d. 1886, İstanbul - ö. 8 Şubat 1954, İstanbul), Türk gazeteci ve politikacı. Şehremenati Mümeyyizlerinden Ali Vahyi Bey'in ve Fatma Revan'ın oğlu olup, Prenses Zeynep Kamil'in manevi evladıdır. 1 yaşından itibaren annesi tarafından babasından ayrı bir yerde yetiştirildi. 1908 yılında Galatasaray Spor Kulübü' ne kayıt oldu ve 8 nolu üye olarak yer aldı. Eğitimini, Soğukçeşme Askeri Rüştiyesi'nde almaya başlayan Daver, daha sonra girdiği Mekteb-i Sultani'yi 1917 yılında tamamladı. Yüksek öğrenimini Sanayi-i Nefise Mektebi’nde sürdüren Daver, öğrencilik yıllarında çeşitli gazetelere yazılar yazmaya başlamıştı. 1908’den sonra gazeteciliği meslek edinerek önce Tasvir-i Efkar’da, sonra Yeni Gün, Tercüman-ı Hakikat, İkdam ve Cumhuriyet gazetesinde köşe yazarı olarak "Hem Nalına Hem Mıhına" başlığı altında yazdığı fıkralar ile geniş okur kitlelerinin beğenisini kazandı. Galatasaray SK'nın 8 numaralı kurucu üyesi olan Daver, 1929-1930 yılları arasında kulübün başkanlığını üstlenmiştir. 1939-1943 arasında VI. Dönem İstanbul Milletvekili olarak TBMM’de görev yapan Daver, yazıları ile Türk denizciliğine yaptığı katkılardan dolayı sivil amiral olarak da anılır. 8 şubat 1954’te ölümünün ardından ismi Denizcilik Bankası’nın bir şilebine verilmiştir. Abidin Daver'in "Kanatların Zaferi", "Mülazımın Romanı", "Deniz", "Gemi", "Dünkü-Bugünkü-Yarınki İstanbul" ve "Radyo Konferansları" adlı altı adet kitabı vardır. Picinae Picinae, kuşlar (Aves) sınıfının, karinalılar (Carinatae) bölümünün, gökkuzgunumsular (Coraciiformes) takımına giren Ağaçkakangiller (Picidae) familyasına ait bir alt familya. İz Sürücü İz Sürücü (Rusça: Сталкер) Andrei Tarkovsky`nin 1979 tarihli filmi. Film üç adamın (yazar, bilim adamı ve iz sürücü) "Bölge"`ye (Zone) yolculuğunu ve Bölge`de yaşadıklarını anlatır. Bölge`ye girmek yasaktır, çünkü Bölge insanın girdiği zaman en içteki dileğini gerçekleştirdiğine inanılan bir odaya sahiptir. Filmin başrol oyuncuları; iz sürücü rolünde Alexander Kaidonovsky, yazar rolünde Anatoly Solonitsyn ve profesör rolünde Nikolai Grinko`dur. Alice Friendlich de İz Sürücü`nün karısı rolündedir. Film, Boris ve Arkady Strugatsky kardeşlerin "Yol Kenarında Piknik" adlı kısa romanının (Rusça: Пикник на обочине) birebir olmayan bir uyarlamasıdır. Romanda, Bölge bilime karşı gelen birçok garip yapıdan ve döngüden oluşur. Romanla film tam anlamıyla aynı olmasa da karakterler ve yaşadıklarına tepkileri benzerdir. Tarkovsky`nin bilimkurgu filmi "Solaris"`inin büyük başarı kazanması üzerine, Sovyet filminin de Hollywood filminin yaptığı her şeyi yapabileceğini kanıtlamak amacıyla bu film için çok geniş bir bütçe ayrıldı. Filmin ilk olarak sansasyonel özel efektler ve ilginç yan hikâyelerle dolu olması bekleniyordu. Tarkovsky, bütün özel efektleri ve bütün yan hikâyeleri senaryodan çıkardı ve tamamen orijinal hikâyeye ve bu hikâyenin asıl sorusuna odaklandı: ""Eğer en derindeki dileğinizi gerçekleştirme fırsatınız olsaydı, bunu gerçekten ister miydiniz ?"" . Ayrıca hikâye üç kişi üzerine kurulu biçimde tekrar yazıldı. Çekimler tamamlandıktan sonra ekip Moskova`ya döndü; fakat filmin bir laboratuvar kazası sonucu harap olduğunu gördü (bazıları filmin Sovyet sansürüne takıldığını ve bilerek yok edildiğini söyler). Filmi tekrar çekmekten başka yol yoktu, ikinci çekimler başladığında iklim daha kötüydü, benzer sahneleri tekrar çekmek sinir bozucuydu ve bu yüzden filmdeki karakterlerin korkmuş ve kederli halleri aslında tam anlamıyla bir rol değildir. 1957`de yaşanan fakat daha sonra saklanan Mayak nükleer kazasının oluşturduğu binlerce kilometrelik çöle benzeyen Bölge`nin de Tarkovsky`i etkilediği söylenir. Film çekildikten 7 yıl sonra yaşanan Çernobil kazası`nın ardından terk edilmiş nükleer bölgede çalışanlar kendilerine "İz Sürücü" demiş, bu alanı da "Bölge" olarak adlandırmıştır. Grand Theft Auto (seri) Grand Theft Auto, resmi kısaltması ile GTA, oyun programcısı David Jones ve Mike Dailly, Dan ve Sam Houser kardeşler ile oyun tasarımcısı Zachary Clarke tarafından yaratılan video oyunu serisidir. İlk olarak Rockstar North (eski adıyla DMA Design) tarafından Birleşik Krallık’da geliştirilmiş ve Rockstar Games tarafından yayımlanmıştır. Serinin adı büyük otomobil soygunu anlamına gelen “grand theft auto” teriminden gelmektedir. Seride geçen hayali mekanlar Amerikan şehirlerinden esinlenilerek tasarlanmıştır. Oyunlar oyuncuların hikâyede ilerleyebilmek için görev yapabildikleri, bununla birlikte aksiyon-macera, sürüş, rol yapma, gizlilik ve yarış elementlerini de içeren serbest dünya üzerine odaklanmıştır. Serinin konusu genellikle Amerikan kültürünün komedi ile eleştirisi olsa da yetişkinlere yönelik doğası ve şiddet teması ile tartışmalara neden olmuştur. Oyunların konusu suç dünyası içerisinde farklı nedenlerle yükselmeye çalışan farklı ana karakterlere odaklıdır. Yan karakterler genellikle ana karaktere ya da onun örgütüne ihanet eden veya ana karakterin ilerlemesini yavaşlatan karakterlerden oluşmaktadır. Video oyunu geliştiricisi DMA Design günümüzde on oyun ve dört geliştirme paketine sahip olan seriyi geliştirmeye 1997 yılında başlamıştır. Serinin üçüncü oyunu "Grand Theft Auto III" üç boyutlu grafikleri seriye kazandırmış ve bir dönüm noktası olması sebebiyle ilham kaynağı olduğu gibi serbest dünya aksiyon oyunlarının ""Grand Theft Auto" benzeri" adlandırılmasına neden olmuştur. Sonraki oyunlar "Grand Theft Auto III"’nin kurduğu konsepti devam ettirmiştir. Michael Madsen, Ray Liotta, Burt Reynolds, Dennis Hopper, Danny Trejo, Gary Busey, Samuel L. Jackson, Chris Penn, James Woods, Joe Pantoliano, Debi Mazar, Jenna Jameson, Frank Vincent, Robert Loggia, Ricky Gervais, Andy Dick, Debbie Harry, Kyle MacLachlan, Phil Collins and Peter Fonda gibi sinema ve müzik sanatçıları çeşitli karakterleri seslendirmiş ve Aralık 2012 itibarıyla seri, toplamda 125 milyondan fazla kopya satarak ticari başarı sağlamıştır. "Grand Theft Auto" serisinin dördüncü döneminde Michael Hollick, Jason Zumwalt ve Scott Hill gibi daha az tanınan aktörlere yer verilmiştir. Her oyunu oyuncuları büyük bir şehirde taklitçi ya da suça ortak olmayı ve oyunun verdiği yönergeler aracılığıyla organize suç dünyasında yükselmeye çalışan bir birey olmasını sağlar. Oyuncu yeraltı dünyasındaki önemli kişiler ve büyük idoller (örn: Mafya babası) tarafından hikâyenin ilerleyişine göre çeşitli görevler almaktadır. Adam öldürme ve bazı ağır suçlar olağandır. Taksi kullanma, sokak yarışı yapma, otobüs kullanma ya da helikopter ve uçak kullanmayı öğrenme gibi aktiviteler(aynı zamanda görev olabilen) eklenmiştir. "Grand Theft Auto III "ve sonraki oyunlarında daha fazla seslendirme, radyo istasyonu ve Amerikan kültürünü yansıtan müzikler kullanılmıştır. "Grand Theft Auto" serisi gerçek dünyanın kurgulanmış ve farklı zaman dilimlerindeki yerlerinde geçer. Serinin New York'tan esinlenilerek tasarlanan Liberty City, Miami'den esinlenilerek tasarlanan Vice City, Los Angeles'tan esinlenerek tasarlanan Los Santos, San Francisco'dan esinlenerek tasarlanan San Fierro, Las Vegas'tan esinlenerek tasarlanan Las Vanturas ve Kaliforniya'dan esinlenilerek tasarlanan birçok şehri, kırsal alanı, dağlık alanı ve kasabayı içinde bulunduran San Andreas eyaletinde geçmektedir. İlk oyundaki San Andreas eyaletinde yalnızca San Francisco'dan esinlenilmiştir. Eklenti paketleriyle oyun şehri Londra üzerine inşa edilmiştir. Roman Katılımı'nın Onyılı Roman Katılımı'nın Onyılı (Decade of Roma Inclusion) 8 Orta ve Balkanlar ülkesinin Romanların(çingene) sosyo-ekonomik durumu ve bölgede sosyal olarak azınlık kapsamına alınması için kurulmuş bir organizasyondur. Girişim 2005 yılında başalatıldı, 2005-2015 yılları arasında devam edecek, ve Avrupa Romanların yaşam seviyesini arttırmak için oluşturulan ilk çok uluslu projedir. Bu projede yer alan ülkeler; Bulgaristan, Hırvatistan, Çek Cumhuriyeti, Macaristan, Makedonya, Romanya, Sırbistan-Karadağ ve Slovakya. Tüm bu ülkelerde önemli seviyede Roman nüfusu vardır, ve bu nüfus ekonomik ve sosyal açıdan kötü durumda bulunmaktadır. 2005'te, yukarıdaki hükümetler uçurumu kapatacaklarını, Roman ve Roman olmayan halk arasında eşit imkânlar oluşturacaklarını belirtmişlerdir. Ayrıca yoksulluk ve Romanların dışlanmışlıklarını da çözeceklerini belirtmişlerdir. Nikolaos Trikupis Nikolaos Trikupis (; d. 1868 - ö. 27 Şubat 1959), Yunan asker. Türk Kurtuluş Savaşı sırasında Yunan Ordusu'nda 1. Kolordu Komutanı olarak görev yaptı. 1881'de Pire'deki askeri okula girdi. 7 yıllık askeri eğitimden sonra 1888 yılında mezun oldu ve topçu sınıfına kaydoldu. Şubat 1889'da öğrenim izni alarak Fransa'ya gitti. Orada yaklaşık 7 yıl kaldı ve bir süre Le Mans'daki 26. Sahra Topçu Alayı'nda görev yaptı. Ovur'da ve Orleans civarındaki Serkote'deki kampta topçuluk eğitimi ve atış üzerinde çalıştı. 1890-1892 yılları arasında Fontenblo'daki Topçu Tatbikat Okulu'na ve ardından Somür'deki Süvari Tatbikat Okulu'na davam etti. 1893-1895 yılları arasında Paris'teki Yüksek Harp Okulu'na devam etti. 1895 Kasım'ında Yunanistan'a döndü. Atina'da düzenlenen 1896 Yaz Olimpiyatlarında, askeri tüfekte ve serbest tüfek olaylarında yarıştı. Hedefe olası 40'ın 34 katı vurduktan sonra ilk olarak 1.713 puanla üçüncü oldu. İkinci yarıştaki yeri ve puanı bilinmiyor ancak ilk beşte bitiremedi. 1897 Osmanlı-Yunan Savaşı sırasında 1. Piyade Tümeni Kurmaylığı'na atandı. 1904'te yeni kurulan Genelkurmay Başkanlığı'nda görev yaptı ve 1912-13 yılları arasındaki Balkan Savaşları'na 3. Piyade Tümeni ve Damianos Müfrezesi Komutanı olarak katıldı. Balkan Savaşları'ndan sonra Alay Komutanlıklarında ve Ordu Kurmay Başkanlıklarında görev yaptı. 3. Ordu kurmay Başkanlığı ve Yunan Ordusu Kurmay Başkan Yardımcılığı görevini yürüttü. 1917'den itibaren I. Dünya Savaşı'nın Makedonya Cephesi'nde 3. Piyade Tümen Komutanı olarak görev yaptı. 1918 yılında Tümgeneral rütbesine terfi etti. Yunan Ordusu'nun İzmir'e çıkmasından sonra başlayan Türk Kurtuluş Savaşı'nın ilk yıllarında 3. Tümen'e komuta etti. İnönü muharebelerinde görev aldı. 1921 yılında yapılan taarruz öncesinde Eskişehir'i ele geçirmekle görevli Kuzey Grubu'na komuta etti ve Temmuz ayında Afyonkarahisar'daki Güney Grubuna atandı. Eylül ayında 2. Kolordu komutanlığına, Aralık ayında 1. Kolordu Komutanlığına atandı. Ağustos 1922'deki Büyük Taarruz sırasında, bölgedeki üst düzey Yunan komutanıydı ve emrinde 5 Tümen vardı. Yeterli keşif yaptırmayı ihmal ederek Türk saldırısına hazırlıksız yakalandı. 1. ve 4. Tümenlerin ön cephesinin çöküşünü önlemek için 13 Şubat'ta Afyon müstahkem mevkiinin ikinci hattına çekilmesi emredildi. Bununla birlikte başarılı Türk saldırıları ve 1. ve 2. Kolordu bölgelerinin birkaç gün içinde teslim olmaları, Yunan Ordusunun tam bir bozguna uğramasına yol açtı ve düzensiz bir şekilde İzmir'e çekilmeye başladı. 29 Ağustos'ta Kütahya yakınlarındaki Allıören olarak da bilinen Karacahisar yakınlarında Türk Süvari Birlikleri tarafından saldırıya uğradı ve 5000'den fazla asker ve 300 subayı ile birlikte teslim oldu. Türk Ordusu Başkomutanı Mareşal Gazi Mustafa Kemal Paşa'nın huzuruna çıkarıldı. Mustafa Kemal Paşa tarafından İzmir'deki Yunan Genel Karargâhı tarafından Yunan Ordusu Başkomutanlığı'na atandığı bildirildi; bu durum Yunan Ordusu'ndaki komuta düzeninin tamamen bozulduğunu gösteriyordu. 1923 yılında savaş esirleri mahkemesinin bir parçası olarak Yunanistan'a döndü, ancak Altılar Davası'nda, 26-30 Ağustos 1922'de gerçekleşen Türk Büyük Taarruzu'nda uğratıldıkları felaketteki rolünden ötürü sorumlu tutulan diğer üst düzey görevlilerden ve siyasetçilerden farklı olarak, hiçbir zaman yargılanmadı. Askerlik görevine devam etti. 27 Kasım 1927 tarihinde emekliye ayrılmadan önce Korgeneral rütbesine terfi etti ve daha sonra Attika ve Boeotia'nın valisi olarak görev yaptı. 27 Şubat 1959 tarihinde 91 yaşında öldü. Marco Pallis Marco Pallis(d.19 Haziran 1895,Liverpool - 5 Haziran 1989) Yunan asıllı İngiliz yazar ve dağcı. 1895 yılında Liverpool'da yaşayan Yunan bir çiftin çocuğu olarak dünyaya geldi. Harrow ve Liverpool üniversitelerinde öğrenim gördü. 1989 yılında öldü. I. Dünya Savaşında İngiliz ordusunda hizmet verdi. Arnold Dolmetsch ile müzik çalıştı ve perennialist yazarlar Ananda Coomaraswamy ve René Guénon'dan etkilendi.René Guénon'u Kahire'de ziyaret etti ve iki kitabını arkadaşı Richard Nicholson ile birlikte İngilizce'ye tercüme etti. 1923'te bir dağcı grubuyla güney Tibet'e gitti. Sikkim ve Ladakh manastırlarında kaldı ve Tibet geleneğiyle ilgilendi. II. Dünya Savaşından sonra Seylan ve Güney Hindistan'a gitti ve Ramana Maharshi'den darşan almak üzere Tiravunnamalai'ye gitti. Shigatse yakınlarındaki Tibetli lamalardan eğitim gördü ve "Thubden Tendzin" adını alarak Tibet manevi geleneğine dahil oldu. 1950'de İngiltere'ye dönüşünde Richard Nicholson ve diğer bazı müzisyenlerle birlikte ilk dönem İngiliz müziğini araştırdı ve bu grupla birlikte konser turları yaptı. Pallis Tibet'te yaşadığı tecrübeleri ve Tibet geleneği ve metafiziği hakkındaki bilgilerini ""Peaks and Lamas"" (1939) ve ""The Way and the Mountain"" (1960) kitaplarında dile getirdi. "Pallis Journal Studies in Comparative Religion" adlı yayın organında daha sonra bir kısmı ""A Buddhist Spectrum"" (1980) adlı eserde kitaplaştırılacak makaleler yazdı. Yazarın Türkçeye tek bir eseri çevirilmiştir. Tibet budizmine ait gözlem, tecrübe ve görüşlerini içeren ve orijinal adı "The Way and the Mountain" adlı eseri Türkçeye "Yol ve Dağ" adıyla çevrilmiştir. Death metal Death metal, heavy metal müziğin ekstrem bir alt türüdür. Genelde palm muting ve tremolo gibi teknikler ile çalınan ve ağır derecede distortion etkisi kullanılmış ve aşağı akort edilmiş gitarlar, derin bir şekilde hırlanan vokaller, çift pedallı bas davulunun sertçe kullanılması, minör anahtarlar ve ahenksizlik, ani tempo ve ölçü değişiklikleri ile diğer metal türlerinden ayırt edilebilir. Tıpkı diğer metal türleri gibi sözlerde çeşitlilik çok olsa da, genelde vahşetli şiddet, siyasi kavgalar, doğa, felsefe ve bilim kurgu gibi konular ele alınır. Thrash metal ve erken black metal türlerinin müziksel yapıları birleştirilerek death metal 1980'lerin ortasında ABD veya İsveç'de çıkmıştır. Venom, Celtic Frost, Slayer ve Kreator gibi sert thrash gruplarının çalışmaları death metal'in oluşumuna önemli derecede etki etmiştir. Death, Possessed, Necrophagia, Obituary, Autopsy ve Morbid Angel gibi gruplar türün öncüleri olmuştur. 1980'lerin sonunda ve 1990'ların başında death metal yaygın bir tür olarak medyanın ilgisini toplamaya başlamıştır. Combat, Earache ve Roadrunner gibi plak şirketleri hızlıca death metal grupları ile anlaşmalara girmişlerdir. Türün en çok satan albümü, Morbid Angel'ın Covenant isimli albümüdür. Death Metal tınısını belirleyen ve onu diğer metal türlerinden ayıran başlıca öğeler brutal vokal, distorsiyon doygunu elektro gitar, yapısökümcü tabir edilebilecek bir kompozisyon tarzı, sürat ve nihilist/dışavurumcu imgelemdir. Death Metal'in arkaik örnekleri arasında, Speed Metal ile karıştırılan Thrash Metal tarzına yakın bir çizgide müzik yapan Death Strike'ın 1985 tarihli "Fuckin' Death" albümü sayılabilir. Ancak türün ilk yapılaşmış örneği, Chuck Schuldiner önderliğindeki Death imzasını taşıyan "Scream Bloody Gore" albümüdür. 1980li yılların ortalarında belirişini takiben 90lı yılların sonlarına kadar oldukça üretken bir tarz olan Death Metal kanonunun en önemli örneklerinin altında Possessed, Obituary, Morbid Angel, Death, Cannibal Corpse, Incantation, Vader, Krabathor, Acheron, Sinister, Deicide, Autopsy, Carcass, Atheist, Napalm Death, Benediction, Cancer, Gorefest, Bolt Thrower, Asphyx, Pestilence, Thanatos, Morgoth, Brutality, Immolation, Vital Remains, Disincarnate, Sadistic Intent, Monstrosity, Deteriorate, Morta Skuld, Entombed, Dismember, Unleashed, Grave, Necrophobic, Carnage, Toxodeth, Mortuary, Headhunter D.C., Krisiun, Nunslaughter, Demigod, Purtenance, Demilich, Funebre, Abhorrence, Depravity, Rippikoulu, Wombbath, Centinex, Interment, God Macabre, Toxaemia, Desultory, Hetsheads, Grotesque, Carbonized, Aggressor, Malevolent Creation, Rottrevore, Massacre, Nocturnus, Acid Death, Comecon, Terrorizer, Repulsion, Brutal Truth gibi öncü toplulukların isimleri vardır. Bir alt kültürel enerji olarak 90'lı yılların başlarında Grunge akımının ve temsil ettiği değerlerin denge ağırlığını teşkil eden Death Metal, 90ların sonlarında, Metal anajanrından doğan alttürevlerin, cross-over'ların ve farklı janrların gramerlerini Metal'e sentezleyen yenilikçi yaklaşımların karşısında ortodoks damarını bütünüyle yer altına çekmiş ve doğası doğrultusunda, popülerliğin süzgecinden geçmiş diğer metal janrlarının aksine, ifade tarzını daha da sertleştirmiştir. Ne var ki metal arenasında dinleyiciler ve gruplar arasında yoğunlukla tartışılan ticaret - etik ikiliği ekseninde, death metal de, geniş kitlelere ulaştığı 90'lı yılların ortalarında piyasalaşmakla suçlanmıştır. Death metalin doğuşundan bugününe Türkiye'de gelmiş geçmiş en önemli temsilcileri arasında Capital Punishment, Andarkan, Death Project, Deathroom, Suicide, Asafated, Cenotaph, False In Truth, Hecatomb, Carnophage, Decaying Purity, Burial Invocation, Diabolizer, Engulfed, Hellsodomy gibi gruplar yer almaktadır. Brutal vokal, diğer metal türlerinde ve popüler müziğin genelinde doğalcı biçimiyle kullanılan vokalin, enstrümantan enformasyonun distorsiyonuna paralel bir şekilde, performans veya kayıt sırasında dışsal bir müdahale olmaksızın, vokalist tarafından distorte edilmesiyle elde edilen, konvansiyonel vokalin ifade yelpazesini tek bir kalıp içinde hayata geçirmeye çalışan vokalizasyon türüne metal icracıları ve dinleyicileri tarafından verilen isimdir. Death Metal tınısı tok, distorsiyon doygunu gitar tonlarına, brutal vokallere yaslanır. Bunların yanı sıra dışavurumcu, kinik, nihilist bir tavrı yansıtan veya gore gibi şok öğeleri üzerinde duran şarkı sözleri ve görseller Death Metal alamet-i farikası sayılır. Death Metal gitar jargonu çalış tekniği açısından Thrash Metal'in doygunlaştırdığı 'palm mute' (gitar tellerinin avuç kenarı ile kapatılarak sesin boğulması) tekniği ve strumming (vuruş) çeşitliliğiyle biçimlenen, kompozisyonel yönelim açısından ise yüksek tempolu, fragmanlı veya nakarat yapılı parçalar üreten, vokal dışavurumun belirginleştiren bir anlayışla yapılanır. Death Metal gruplarının bir bölümü [Deicide, Suffocation] melodizmi dışlayarak keskin bir ritmofoniyi sahiplenir. Bu ritmofoni ağırlıklı yaklaşım, bir Death Metal altjanrı sayılan ancak bu janrla aynı yıllarda şekillenen Grindcore'un da merkezinde yer alır. Davulda yüksek hızlarda twin, ride ve trampet üçlüsü kullanılmaktadır. Ataklar tuşeli ve çok hızlıdır. Ziller yoğun olarak kullanılmaktadır. Davul setlerinde 3 alto ve 2 floor tom tercih edilmektedir. Yeni Akım İsveç Death Metal'i (NWOSDM) adı verilen İsveç okulu ise İngiliz Klasik Metalinin melodizmini Death Metal'in yoğunluğuyla birleştirir. Ancak istisnalar hariç birçok İsveç Death Metal grubu zamanla tarzın köklerinden dışarı çıkmaya başladığı halde hala Death metal olarak anıldıkları için tepki görmüşlerdir. Bu türün gerçek örnekleri olarak Unleashed, Entombed, Nihilist, Paganizer, Grave, Dismember, Comecon, Repugnant verilebilir. 2000'li yıllarla birlikte yükselen Metalcore türü Death Metal'in sofistike enerjisini yumuşatarak benzer bir dışavurumcu teknik lügatı sahiplenmiştir. Death metal ile black metal arası melez bir türdür. Hem death metaldeki teknik gitar riflerine hem de black metalin basit/minimalist gitar çalımına rastlanır. Vokalin perdesi black metaldekine benzerken vokalin kullanım şekli death metaldeki gibidir (black metalde vokal süreklidir, death metalde ise gitar riflerine bağlı olarak kesik kesik ilerler). Davul, genellikle black metalin minimalist ve kendini tekrar eden şeklinden uzaktır. Blast beat sıkça kullanılsa da, parçalar boyunca kendini tekrar etmez. Bu melez türün en tipik örneğine Behemoth'un "Satanica" albümünde rastlanır. Zira bu albüm, önceleri black metal yapan grubun death metale geçerken çıkarıdığı bir albümüdür. Belphegor, Sarcophagus, Zyklon de kayda değer blackened death metal grublarıdır. EndÃ¼striyel metal Endüstriyel metal, heavy metal ve thrash metal etkileşimli olup; endüstriyel müzik, elektro-endüstriyel ve endüstriyel dans müziği alt yapısına sahip bir metal müzik türüdür. Klavye kullanımı yoğundur ve gitar riffleri endüstriyel dans müziğini andırırcasına tekdüzedir. Skinny Puppy türün öncülerindendir. Godflesh, KMFDM ve Ministry ile 80'lerde alternatif kültür arasında varlığını devam ve bir türlü hakettiği ilgiyi bulamayan endüstriyel metal, 90'ların ilk yarısında Nine Inch Nails ile popülarite kazanmıştır. Nine Inch Nails'in tek üyesi Trent Reznor'un yükselttiği grup Marilyn Manson ve Rammstein'ın çalışmaları da türün ününü iyice arttırmıştır. Rammstein türü atmosferik öğelerle yorumlamıştır. Laibach bu türe önemli katkılarda bulunmuştur. Endüstriyel metal grupları genellikle kalabalıktır. Çoğu grup çift gitar kullanır ve gitarlar sampler'lar ve synth'lerle desteklenir. Gitar tonları çok sert olabilir. Melodik ögeler varlığını sürdürmekle birlikte çoğunlukla arka planda kalır. Gitar sololarına ise çok sık rastlanmaz. Korn Korn (resmî yazılış şekliyle KoЯn), 1993'te kurulan Bakersfield, Kaliforniya kökenli metal grubudur. Grubun şu an beş üyesi mevcuttur: Jonathan Davis, Brian "Head" Welch, James "Munky" Shaffer, Reginald "Fieldy" Arvizu ve Ray Luzier Korn, 1993 yılında kuruldu ve aynı yıl "Neidermeyer's Mind" adındaki demo albümünü yayınladı. Grubun iki eski üyesi Brian "Head" Welch vr David Silveria, albümde yer aldı. "Neidermeyer's Mind"'da çalıştıkları müzisyenlerle birlikte 1994 yılında çıkış albümleri "Korn"'u yayınladılar. Grup, Nisan 1996'da "Life Is Peachy"'i kaydetmeye başladı ve 15 Ekim 1996 tarihinde albüm, piyasaya çıktı. 1998'de Billboard 200 listesinde 1 numaraya yerleşen "Follow the Leader" Korn'un esas tanınmasını sağlayan albüm olarak kabul edilmektedir ve 1999'da çıkardıkları "issues" albümü de aynı listede 1 numarada yer aldı. Grup, 11 Haziran 2002 tarihinde "Untouchables" albümünü ile 21 Kasım 2003 tarihinde "Take a Look in the Mirror" albümünü yayınladı ve her ikisi de Billboard 200 listendeki en iyi 10 içinde zirveye çıktı. İlk derleme albümleri olan "Greatest Hits Vol. 1", Billboard 200'de 4 numaraya yükseldi. "See You on the Other Side", 6 Aralık 2005 tarihinde piyasaya sürüldü ve Korn'un isimsiz albümü, yaklaşık iki yıl sonra 31 Temmuz 2007'de yayınlandı. Günümüze kadar, Korn, Birleşik Devletler'de 16 milyon albüm sattı 05/05/2012 yılındaki Rockhingham konserinde Korn, Brian "Head" Welch ile tekrar bir araya gelmiştir ve Brian gruba tekrar dahil olmuştur. Şu sıralar yeni albümleri "The Paradigm Shift" üzerinde çalışıyorlar. Korn 1993 yılında kurulmuştur. 1994 kasımında yayınladıkları "KoRn" albümleri büyük beğeni kazanmıştır. Daha sonra yayınlanan "Life is a Peachy" albümü 96 yılında 3. sıradan listelerdeki yerini almıştır. Ağustos 1998'de yayınlanan "Follow the Leader" albümü ile Korn nu-metal'i icat eden grup olduğunu herkese kanıtlamıştır,ayrıca bu albüm Korn'un en çok satan albümü olarak yer alır."Freak on a Leash" ve "Got the Life" albümün öne çıkan parçaları olmuş; Freak on a Leash videosuyla grup Mtv En iyi Rock Video ödülüne layık görülmüştür. Follow the Leader albümü sonrası grup Family Values Tour adlı bir tur düzenlemiş; Incubus, Orgy, Limp Bizkit,Ice Cube ve Rammstein ile aynı sahneyi paylaşmıştır. 1999 Kasım'ında yayınlanan Issues, 1 numaradan listelerde yerini almıştır. 2001 yılında Stone Temple Pilots, Linkin Park, Staind, Static-X ve Deadsy ile son Family Values Tour da aynı sahneyi paylaşmıştır. Haziran 2002'de "Untouchables" albümünü yayınlayan grup düşük albüm satışları nedeniyle hayal kırıklığına uğramıştır.Bunun nedeni albümün mağazalardan önce internet ortamına düşmesidir. Albümden çıkan single Here to Stay, En iyi metal performansı dalında Grammy ödülü almıştır. Grubun 2003 kasımında yayınlanan "Take a Look in the Mirror" albümü grup hayranlarını tatmin etmiştir. Korn bir anlamda eski sesine dönmüştür. 2004 yılında Korn bir Greatest Hits albümü yapmıştır. Albümde Cameo-Word Up ve Pink Floyd'un "Another Brick in the Wall" coverları bulunmaktadır. 22 Şubat 2005 Korn için bir dönüm noktasıydı. Grubun gitaristi Brian Welch dini inançlarından dolayı grubu bıraktığını açıklamıştı ancak daha sonra kızı için ayrıldığını itiraf etmişti ve Korn dağılma noktasına gelmişti. Fakat grup devam kararı aldı ve 6 Aralık 2005'te "See You On The Other Side"'ı yayınladı. İlk video Twisted Transistor adlı şarkıya çekildi. Videoda Lil' Jon, Snoop Dogg, Xzibit,ve David Banner gibi rap yıldızları yer aldı.Aslında See You on the Other Side albümü sevenleri tarafından pek tutulmadı. Son albümlerini ise 31 temmuz 2007'de Untitled adı altında çıkardılar.İlk bakışta Untitled (isimsiz) sözcüğü bir albüm için yakışmıyor ama Jonathan Davis" Fanlarımız albümü dinlesin ve adını öyle koysun" demiştir. Son günlerde oluşan bir gelişme Korn fanlarını üzmüştür.Grubun bateristi David Silveria gruptan ayrılmıştır.Tam kesin bir gelişme olmasa da Munky bir röportajında "Benim için çok zor , David benim en iyi arkadaşımdı.Onla 20 sene Gitar ve Bateri çaldık.Benim için kabullenmesi çok zor bir olay" demiştir. Mutlak deÄŸer Matematikte, mutlak değer bir gerçek sayının işaretsiz değerini verir. Örneğin, 3; hem 3'ün hem de -3'ün mutlak değeridir. Bilgisayarlarda ise, bu ifade etmek için kullanılan matematiksel fonksiyon genelde abs(...)'dir (Örnek: abs(sayi) gibi.) Mutlak değer fonksiyonunun gerçel sayılarla kullanımı dışında, geniş bir matematiksel kullanım alanı vardır. Örneğin, mutlak değer karmaşık sayılar gibi kümeler için de tanımlanabilir.Kısacası mutlak değer; bir sayının 0'a olan uzaklığıdır. Karmaşık sayılara kadar olan kısımda, verilen mutlak değer özellikleri karmaşık sayılar kümesine aynen uygulanamaz. Önerme 1'i ele alırsak: her gerçel sayının bir karmaşık sayı olduğunu ve, bir karmaşık sayının olduğunu düşünürsek göreceğiz ki, gerçel sayılarda y katsayısı 0'a eşit. Öyleyse gerçekte formula_3'nin mutlak değer (ya da karmaşık sayılarda bazen modül olarak adlandırılır) şu şekilde tanımlanabilir. Öyleyse bir gerçel sayıda bu işlemi şöyle gerçekleştirebiliriz: Mutlak değer bir sayının orijine uzaklığını verir. Karmaşık sayılar iki boyutlu düzlem üzerinde incelendiğinden Pisagor teoremi iki nokta arasındaki uzaklığı bulmada işimize yarayacaktır.Karmaşık düzlemde iki karmaşık sayı arasındaki uzunluğu bulmak içinse aynı gerçel sayılardaki ise, ve z karmaşık sayısının eşlenik'i ise, açıkça görülür ki: Pansitopeni Pansitopeni Eritrosit (alyuvar), lökosit (akyuvar) ve trombosit hücrelerinin sayısının azalması durumuna verilen isimdir. Pansitopeni genel olarak kemik iliğini etkileyen hastalıklar sonucu oluşur. Bunun dışında hipersplenizm yüzünden de oluşabileceği bilinmektedir. Pansitopeniye neden olan kemik iliği bozukluklarından bazıları miyelofibroz, lösemi ve aplastik anemidir.Bir parazit hastalığı olan visseral leshmaniasis de pansitopeniye neden olur. İslamcılık İslamcılık ya da siyasi İslam ( ' veya '), İslam'ın kişisel hayat dışında sosyal ve politik alanlarda da yol gösterici kılınmasını hedefleyen "politik-ideolojik hareketler" olarak tanımlanmaktadır. Modern dönemlerde İslam dini üzerinden hareket edilerek ortaya konulan ideoloji. Siyasi İslam kavramı ile eş anlamlı kullanılsa da bunu aşan ve kültürel yanları da olan bir kavramdır. Panislamizm, İttihad-ı İslam, İslamlaşma kavramlarıyla da eş anlamlı kullanıldığı olmuştur. Kökleri itibarıyla Cemaleddin Afgani ve Muhammed Abduh'a dayandırılmaktadır. Bu anlamda anti-emperyalist bir söylemi benimseyen bir ideoloji olarak belirmiştir. Osmanlı coğrafyası üzerinden yeşeren İslamcılık, temel olarak 19. yy'ın ikinci yarısında Namık Kemal, Ali Suavi gibi Genç Osmanlılar'a da dayandırılmaktadır. Ancak bugünkü anlamda daha çok II. Meşruiyet döneminde ortaya çıkmıştır. Sultan II. Abdülhamid'in panislamist siyasetine rağmen, İttihad-ı İslam kavramı daha geniş manada kültür, siyaset ve toplum projesi olarak ortaya çıkmıştır. Esas itibarıyla İslamcılık, batılı güçlerin İslam dünyasına, özellikle askeri ve ekonomik alanlardaki meydan okuyuşunun hız kazandığı 19. yüzyıl ve 20. yüzyıl başlarından Müslüman aydınların aradığı kurtuluş çarelerinden biri olarak ortaya çıkmıştır. Kavramı Türkiye'de ilk kullanan Babanzade Ahmed Naim'dir. O da olumsuz anlamda kullanmıştır. Kavram üzerinden mutabakat bulunmamaktadır. Vehhabi İslamcılığı, Selefi İslamcılığı, İrancı İslamcılık, Sufi İslamcılık gibi farklı eğilimleri de kapsamakla birlikte, bu bakış genel bir bakıştır. İslamcılar Kur'an ayetleri üzerinde tek bir yoruma sahip homojen bir grup değildir. İslam merkezli bir siyaset ve kültürün uygulanması temel hedefi çerçevesinde, İslam dünyasının bağımsız hareket etmesi, Batı sömürgesinden kurtulması, askeri ve idari anlamda Batı etkisinden uzaklaşılması gibi temel argümanlara sahiptir. Günümüz dünyasında kendisini İslamcı olarak nitelendiren farklı tipte, farklı yöntemleri benimsemiş çok sayıda grup bulunmaktadır. Sudan'da Eş-Şebab, diğer bölgelerde El-Kaide gibi silahlı örgütlerin yanında Irak ve Şam İslam Devleti (IŞİD) gibi örgütler de bu çerçevede bir söylem kullanmaktadır. Ancak genel olarak İslamcılığın entelektüel bir çerçeveden hareket ettiği, modern dünya ve demokratik tavra karşı bir uyumu sergilediği görülmektedir. Türkiye'de Millî Görüş, Tunus'ta Gannuşi gibi daha çok siyasi, kültürel, iktisadi önerileri olarak toplum hareketleri İslamcı olarak görülebilecektir. Üzerinde hala mutabık olunmayan akımın, net olarak silahlı örgütlerle bağının kurulamayacağı söylenebilir. İslamcılıkta önemli ve öne çıkan figürler; Cemaleddin Efgani, Reşid Rıza, Muhammed Abduh gibi yazarların eserlerinde geleneksel İslam düşüncesi ve anlayışının eleştirisiyle ilk nüvelerini göstermeye başlamıştır. 20. yüzyılda da Muhammed İkbal, Seyyid Kutub, Ali Şeriati, Ayetullah Humeyni, Mevdudi gibi isimler İslam düşüncesine katkıda bulunmuşlardır. Türkiye'de ise Said Halim Paşa, Mehmet Akif, Babanzade Ahmed Naim ilk dönem İslamcıları arasında yer alırken, 1950 sonrasında ise Necip Fazıl, Sezai Karakoç, Cahit Zarifoğlu gibi isimler İslamcı hareketin önde gelen isimleri olmuşlardır. Söz konusu yazarların eserlerinde görülmeye başlanan dindeki doğaüstü bazı ifadelerin "hurafe" ile nitelendirildiği, geleneksel dini otoritelerin eleştirildiği ve hurafelerden arınmış Kur'an'ı yeniden anlamaya ihtiyaç duyulduğu anlayışı tüm Müslüman ülkelerde yankı bulmaya başlamış, dönemin Osmanlısında da dindarlıklarıyla bilinen bir kısım âlim de bu görüşlerden etkilenmişlerdir. Bunun neticesinde Mustafa Sabri Efendi, Necip Fazıl Kısakürek ve daha birçok şair, bilgin ve yazar Müslümanlar ile İslam arasındaki ayrımı güçlü bir şekilde vurgulayıp dönemin İslam anlayışının İslam toplumlarını geri bıraktığı şeklinde bir yaklaşımı savunmaya devam etmişlerdir. İslamcılığın diğer ideolojiler gibi modern bir ideoloji olduğu gerekçesiyle geleneksel İslam'a dönüşü savunan çevreler de İslamcılık eleştirisi ortaya koymaktadır. Konuyla ilgili çalışmalar yapan İsmail Kara'ya göre her Müslüman'ın İslamcı olmayacağı, ama her İslamcının Müslüman olması gerekir. Almora Almôra, Soner Canözer'in 2001 yılında hayata geçirdiği senfonik rock tarzındaki projesidir. Bu proje kapsamında 2002 yılından bu yana 5 albüm ve 3 single yayınlayan Soner Canözer, yurt içinde ve yurt dışında önemli başarılara imza attı. Albümlerin tümü yazılı medya tarafından yayımlandıkları yılların en iyi albümleri arasında gösterilerek çeşitli ödüllere layık görüldü. Şu ana kadar Japonya’da iki, Meksika’da dört albüm yabancı plak şirketleri tarafından yayınlandı. 2005 yılında Japonya’da yayımlanan "Shehrâzad" albümündeki iki bestesinin Japonya’nın efsanevi müzikal topluluğu Takarazuka Revue tarafından sahnelenmesi Soner Canözer'i müzik kariyerinde farklı bir yere taşıdı. "Revue of Dreams – Jazzy Fairies" müzikalinde "Güneşin Ozanları" ve "Fantasy" isimli şarkıları Japonca olarak seslendirilen Soner Canözer böylelikle Ritchie Blackmore, Ronnie James Dio, Enrique Garcia ve Chris Impelliteri gibi dünyaca ünlü müzisyenler ile aynı müzikalde buluştu. Tokyo Takarazuka Theater’da sahnelenen bu müzikal 2006 yılında TCA Pictures tarafından tüm dünyada DVD olarak yayımlandı. Müziğinde farklı denemeler yapmayı seven Soner Canözer, "1945" albümünde dünyaca ünlü Türk tenor Hakan Aysev ile çalıştı. Türk rock müziğinde bir ilk niteliğinde olan rock-opera tarzındaki bestelerini dinleyiciye sundu. 2008 yılında yayımlanan "Kıyamet Senfonisi" albümü ile Soner Canözer, ilk Türkçe sözlü gotik rock albümüne imza attı. "Kıyamet Senfonisi" yazılı ve görsel basında büyük ses getirdi. Albüm, büyük müzik marketlerin En Çok Satanlar listesinde 1 numara oldu ve haftalarca en üst sıralarda yer aldı. Bu albümde yer alan "Tılsım" şarkısı Amerika merkezli dijital müzik platformlarından DigitalDreamDoor’da senfonik rock tarzında “Tüm Zamanların En İyi 100 Şarkısı” arasında gösterildi. Mika HÃ¤kkinen ! Toplam pole pozizyonu ! En hızlı tur ! İlk Yarışı ! İlk Kazandığı Yarış ! Son Yarışı ! Son Kazandığı Yarış Mika Pauli Häkkinen (d. 28 Eylül 1968, Helsinki), Fin yarış otomobili sürücüsü. Finlandiya' nın Helsinki şehrinde doğmuştur. 1998 ve 1999 yıllarında McLaren takımı ile Formula 1 dünya şampiyonu olmuştur. "Uçan Fin" ve "Buz Adam" isimleriyle tanınır. 2001 yılında Formula 1' i bırakan Häkkinen, hâlen Alman Binek Otomobiller Şampiyonası'nda Mercedes adına yarışmaktadır. Birçok formula 1 otoritesi tarafından gelmiş geçmiş en yetenekli pilot olarak ifade edilir. Erja Hakkinen ile evlidir. Formula 1 kariyerine 1991 sezonunda Lotus ile başlamıştır. İlk Formula 1 otomobili deneyimini ise 1990 sezonunda Benetton ile yaşamıştır. 1993 sezonunda McLaren'a transfer olup, sezonun son 3 yarışına kadar test pilotluğu görevi yapmıştır. McLaren'la ilk yarışına Portekiz GP'sinde çıkmıştır ve sıralama turlarında takım arkadaşı efsanevi Ayrton Senna'yı geride bırakmayı başarmıştır. Ayrıca, Schumacher'in diskalifiye edildiği, Villeneuve'ün şampiyon olduğu sezonun son yarışında kariyerinin ilk zaferini kazanan Häkkinen aynı sezonun son yarışı Japonya GP'sinde 3. olup kariyerinin ilk podyumunu kazanmıştır. İlk en hızlı turunu ise, 1997 İtalya GP'sinde, ilk GP zaferini ise 1997 Jerez'de kazandı. 1998'de ise Häkkinen-Schumacher rekabeti başladı. Sezon boyunca David Coulthard'ın bir birincilik elde etmesinin dışındaki tüm yarışları ya Häkkinen ya da Schumacher kazandı. Sezon sonunda ise 16 yarışın yarısını kazanan Mika Häkkinen, Schumacher'in önünde ilk şampiyonluğuna ulaştı. 1999 yılında ise Häkkinen, İngiltere Grand Prix'inde bacağını kıran ve aylarca pistlerden uzak kalan Schumacher yerine Eddie Irvine'a karşı yarıştı. Ancak, Häkkinen üst üste ikinci kez şampiyonluğunu kazandı. 2000 sezonunda ise yine çok çekişmeli geçen bir sezonun ardından Schumacher şampiyonluk unvanını son 4 yarışı art arda kazanarak geri aldı. 2001 yılına ise sezona ciddi bir kaza ile başlayan ve yarışlarda mekanik problemlerle uğraşan Häkkinen, sezon boyunca ancak iki yarış kazanarak sezonu beşinci sırada tamamlamış ve sezon sonunda Formula 1'e 1 yıl ara vereceğini açıklamıştır.Fakat kendisi 1 yıl sonra geri dönmeyip, kariyerine son noktayı koymuştur. Michael Schumacher ise onun pistlere erken veda etmesinin ardından üst üste 4 şampiyonluk kazandı. Mika Hakkinen son olarak 2012 yılında Le Mans serisinin Çin ayağında Mercedes SLS AMG ile yarışmıştır. 1991 Takımı: Lotus Katıldığı yarış sayısı: 16 Aldığı Puan: 2 Şampiyonadaki sıralaması: 15 1992 Takımı: Lotus Katıldığı yarış sayısı: 16 Aldığı Puan: 11 Şampiyonadaki sıralaması: 8 1993 Takımı: McLaren ("Michael Andretti"'nin yedek pilotu) Katıldığı yarış sayısı: 3 Aldığı Puan: 4 Şampiyonadaki sıralaması: 15 1994 Takımı: McLaren Katıldığı yarış sayısı: 15 Aldığı Puan: 26 Şampiyonadaki sıralaması: 4 1995 Takımı: McLaren Katıldığı yarış sayısı: 15 Aldığı Puan: 17 Şampiyonadaki sıralaması: 7 1996 Takımı: McLaren Katıldığı yarış sayısı: 16 Aldığı Puan: 31 Şampiyonadaki sıralaması: 5 1997 Takımı: McLaren Katıldığı yarış sayısı: 17 Aldığı Puan: 27 Şampiyonadaki sıralaması: 6 1998 Takımı: McLaren Katıldığı yarış sayısı: 16 Şampiyonadaki sıralaması: Dünya Şampiyonluğu 1999 Takımı: McLaren Katıldığı yarış sayısı: 16 Şampiyonadaki sıralaması: Dünya Şampiyonluğu 2000 Takımı: McLaren Katıldığı yarış sayısı: 17 Aldığı Puan: 89 Şampiyonadaki sıralaması: 2 Gönülçelen (roman) Gönülçelen ya da Çavdar Tarlasında Çocuklar (Özgün adıyla: The Catcher in the Rye), J. D. Salinger'in romanıdır. Eser ilk olarak 1951'de Birleşik Krallık ve ABD'de kitap olarak basıldı. "Modern zamanların başyapıtı" olarak değerlendirilen bu eser, "ahlâk dışı" ve "açık saçık" bulunduğundan ABD'nin birçok tutucu bölgesinde uzun süre yasaklı kaldı. Hâlâ bazı Amerikan kütüphanelerinde yasaklı kalmasına rağmen, kitabın yasaklanması günümüzde ilginç bir hal almıştır: ABD'de lise düzeyinde en çok yasaklanan kitap olmasına rağmen aynı zamanda en çok okutulan kitaptır. 1967'deki Adnan Benk'in İngilizce aslından değil de Fransızca versiyonu olan "L'Attrape-cœurs"den yaptığı dolaylı çevirisinden ötürü kitap Türkiye'de "Gönülçelen" olarak tanınır. Kitabın Yapı Kredi Yayınları basımı çevirisi Coşkun Yerli'ye aittir ve bu kez Türkçe adı özgün adına daha yakındır: "Çavdar Tarlasında Çocuklar". Kitap, anti-kahraman Holden Caulfield'ın okuldan atılmasıyla başlayan süreci Holden'ın kendi ağzından anlatır. Stylist.co.uk sitesi tarafından "En iyi ve en ikonik 100 giriş cümlesi" listesinde romanın giriş cümlesi birinci sırada yer alırken "En iyi 101 kapanış cümlesi" listesinde on beşinci sırada yer aldı. Hikâye ilk ağızdan anlatılır. Holden Caulfield'ın üç gününü kapsayan kitap, Holden'ın okuduğu Pencey Prep'ten Noel'den (tahminen 1949) hemen önce kovulmasıyla başlar. Daha önce, iki okuldan daha kovulmuştur ve bu sefer ailesiyle yüzleşmemek için eve gitmek istemez. İlk önce eski tarih hocası Mr. Spencer'ı ziyaret eder. Canını sıkan hocasından kurtulan Caulfield, yurda döner fakat orada da başta yakışıklı ve atletik Stradlater olmak üzere yurt arkadaşlarıyla kapışır ve orayı da küfürler savurarak terk eder. New York'ta içmiş şekilde gezmeye başlayan Caulfield, tanıdıklarıyla rastlaşır. Sürekli olarak etrafındaki her insanın "samimiyetsiz/yapmacık ("phony")" olduğunu söyleyen Caulfield sonunda bir otele çekilir ve cinsel ilişki yaşamak için bir kadın satıcısıyla kız konusunda anlaşır. Odasına yaşıtı olduğunu tahmin ettiği bir kız gelir, fakat nedense sevişmek istemeyen Holden yüzünden işler yolunda gitmez ve kadın satıcısı fazladan 5 $ daha alır. Holden daha sonra eski kız arkadaşlarından Sally Hayes ile çıkmaya karar verir ve onu arar. Beraber tiyatroya ve buz pateni yapmaya giderler. Sonunda dayanamayan Caulfield kıza hakaret eder. Sally kaçtıktan sonra Caulfield bunalmış bir şekilde, ailesine çaktırmadan kız kardeşi Phoebe`yi görmek için eve gider. Küçük kız kardeşi ona Noel için biriktirdiği parayi verir. Caulfield ailesi geldiği anda evden kaçar. Kitabın sonlarına doğru, Holden güvendiği tek hoca olan Mr. Antolini'nin evine gider. Hocası ona geleceği için mantıklı ve yararlı öğütler verir. Uyumaya başlayan Caulfield gözlerini açtığında hocasının onun alnını okşadığını görür. Neden bunu yaptığı kitapta tam açıklanmasa da, Holden bunu hocasının eşcinsel eğilimlerine yorar. Evden kaçan Holden, bir tren istasyonunda uyuyakalır. Sabah kalktığında da, Batı`ya doğru otostop çekip gitmeyi kafasına koymuştur. Tanıdığı bütün insanlardan kaçıp vardığı yerde sağır taklidi yaparak bambaşka bir hayat sürecektir. Fakat önce bitirilmesi gereken bir iş vardır, kız kardeşinin parasını geri vermek. Holden, Phoebe'nin okuluna gider ve sekretere kız kardeşini öğle teneffüsünde okulun yakınındaki müzede beklediğine dair bir not bırakır. Phoebe, Holden'ın yanına vardığında elbiselerle dolu bir bavul taşımaktadır. Niyeti bellidir: Ağabeyiyle birlikte gitmek. Holden bu isteğini sertçe reddeder. Kız kardeşine kötü örnek olduğunu düşünmeye başlamıştır artık. Phoebe ona küser ve Holden gitmekten vazgeçtiğini söyler, kız kardeşini sehir parkina götürür. Atlı karıncaya binen Phoebe, Holden'ı neredeyse ağlatacak kadar mutlu eder. Holden Caulfield'ın hikâyeyi anlatması burada bitiyor. Günümüze dönerek olaylardan sonra hastalandığını, şu anda bir psikaytrist ile görüştüğünü ve sonbaharda okula gideceğinden bahsederek kitabı sonlandırıyor. Olayların 1940'ların sonu 1950'lerin başı gibi geçtiği/yaşandığı açıktır. Kitap da, bu dönemde yazılmıştır. Holden'ın kardeşi Allie'nin ölüm tarihi 18 Temmuz 1946 olarak verilir. O sıralarda Holden on üç yaşındadır. Kitaptaki olaylar ise Aralık 1949 tarihinde geçmektedir. Kitabın sonunda bahsedilen bugünkü durum 1950 yazıdır. Noelin (Christmas) pazar gününe denk geldiği düşünülürse; kitabın büyük bir bölümünü kapsayan iki günün 18 ve 19 Aralık olduğu tahmin edilir. Bonobo Bonobo "(Pan paniscus)", Primates (primatlar) takımının Hominidae (büyük insansı maymunlar) familyasına dahil "Pan" (şempanze) cinsini oluşturan iki türden biridir ve yakın geçmişe dek daha çok "pigme şempanze" ya da "cüce şempanze" adları ile anılmıştır. "Pan" cinsinin diğer türü olan "Pan troglodytes" (adi şempanze), iki türün daha iri yapılı olanıdır ve "şempanze" adı daha çok bu türü ifade etmek için kullanılır. Bu maddede ise bu konuda artış göstermekte olan eğilim tercih edilmiş ve "şempanze" terimi "Pan" cinsini (dolayısıyla da o cinsi oluşturan iki türü birden) ifade edecek şekilde kullanılmıştır. Bonobo, Belçika'daki Tervuren müzesinde bulunan ve genç bir şempanzeye ait olduğu düşünülen bir kafatası üzerinde çalışan Amerikalı anatomi uzmanı Harold Coolidge tarafından 1928'de keşfedilmiştir. Ancak tür otoritesi olarak, bu konudaki bulguları 1929'da bilimsel yayın haline getiren Alman Ernst Schwarz kabul edilmiştir. Bu tür, dik duruşu, anaerkil ve eşitlikçi toplum yapısı ve bu toplum içinde de cinsel etkinliğin belirgin rolü gibi özelliklerle dikkat çeker. Cüce şempanze ya da Bonobo (Pan paniscus), bugün nesillerinin tükenmesi tehlikesi ile karşı karşıya olan yüzlerce canlı türünden biridir. Cüce şempanzelerin ilginç hatta insanın genel bakış açısına göre "uçlarda" yaşam tarzı, kültür kavramının sadece insanlara ait olan bir olgu olmadığını ve yaşamın, sosyal boyutta bile nasıl çeşitlilik gösterebildiğine güzel bir örnek. Kongo DC sınırları içinde yaşayan cüce şempanzeler diğer bir adıyla Bonobolar, ana erkil toplum yapısına sahipler. Dişiler arasında örgütlenme genel şempanze türünde olduğundan farklı olarak baskın bir özellik göstermekte. Erkekler arasındaki işbirliğinin düzeyi dişilere nazaran oldukça düşük. Öyle ki dişi bireye bir erkek tarafından saldırı olur ise dişilerden oluşan bir grup, erkek saldırganı saf dışı etmekte hiç zorlanmıyor. Fakat erkek bireye yapılan bir saldırıya, erkek şempanzeler tarafından topluca bir karşılık verildiği gözlenmemiş. Bu örneğe bakarak şiddetin bonobolar arasında yaygın olduğunu düşünmeyin tam tersine bonoboların en az şiddete başvuran memeli olduğunu öne süren bilim insanları mevcuttur. Bunun nedenleri aşağıdaki gibi özetlenebilir: Bonobo toplumunda seks, bir üreme aracı olmanın ötesinde sosyal bir davranış özelliği gösterir. Hatta sosyal yaşamın çok önemli bir parçası olduğunu söylemek mümkündür. Her ne kadar cinsellik bizim sosyal yaşantımızda da büyük etkilere neden olan bir olgu olsa da, bonoboların hayatında cinselliğin kullanıldığı boyut insanlardakinden epey farklı, belki de başarılı demek daha doğru olur. Bunun ana nedeni, cinselliğin bizim hayatımızda aşırı bastırılmış içgüdülerin bir tezahürü olarak varolması. Oysa bonobolarda cinsellik, erkek ve dişi arasında sosyal dengelerin kurulmasında önemli rol oynayan sosyal bir davranış özelliği göstermekte. Bonobolar insanlar gibi yüz yüze çiftleşebiliyor ve yine insanlar gibi seks yapmanın üreme dışında bir anlamı olduğu bonobo sosyal hayatında da gözleniyor. Seksin her varyasyonu bonobolar tarafından uygulanmakta. Seks veya cinsel içerikli hareketler her türlü anlaşmazlığı çözmekte yahut ödüllendirme amacı ile kullanılıyor. Ana-oğul dışında her birey birbiri ile çeşitli boyutlarda cinsel oyun oynayabiliyor. Genel şempanze gruplarında şiddete başvurulan durumlarda bonobolar birbirine dokunarak hatta seks yaparak barışı sağlıyorlar.Bu yüzden genel şempanze toplumunda görülen şiddet eğilimi Bonobolarda görülmüyor. Araştırmacılar bonobolar ile genel şempanze türü arasındaki farkın şempanze ile insan arasındaki fark kadar olduğunu ileri sürüyorlar. Bonobolar genetik açıdan bize en yakın primat türü olarak kabul ediliyor. Genel şempanze bireylerinden daha kısalar, iskelet ve kas yapıları da farklılık gösteriyor. Özellikle kas ve iskelet sistemi insansı atalarımıza benzer özellikler gösteriyor. Bir şempanze türü olarak kabul edilen Bonobolar hakkında araştırmalar ilerledikçe farklı bir sınıflamaya koyulmaları konusunda daha fazla ikna edici veriler elde ediliyor. Hayvanbilimci Frans B. M. de Waal, insanoğlunun geçmişini anlamak için şempanzeler, bonobolar ve insanın içinde bulunduğu üçlünün araştırılmasının temel olacağını söylemiştir. Bonobo, DNA verilerine göre Homo sapiens ile yüzde 98 oranından fazla benzerler, insanlara gorillerden daha çok yakındırlar. İnsan ve şempanze genleri DNA kritik bölgeleriyle ilgili başka bir çalışmada yüzde 99.4 benzer oldukları bulunmuştur. En son DNA kanıtları Bonobo ve genel şempanze türlerinin birbirlerinden bir milyon yıldan az bir zaman önce ayrıldıklarını göstermektedir. Şempanzeler insanlarla en son ortak atadan yaklaşık altı milyon yıl önce ayrılmışlardır. Homo sapiens dalından başka hiçbir tür yaşamadığı için her iki şempanze türü insanların yaşayan en yakın akrabalarıdır. Bonobo'ların ortalama ömürleri 40 yıldır (doğal ortamındaysa).Eğer özel bakım evi gibi doğal ortamının dışındaysa 60 sene de yaşayabilirler. Ali Şen (spor adamı) Ali Şen veya tam adıyla Ali Haydar Şen (d. 1939; Prizren, Yugoslavya Krallığı (bugünkü Kosova)) Türk iş adamı ve Fenerbahçe eski başkanıdır. Daha çok "Ali Şen" ismiyle tanınmaktadır. Şu sıralar Bodrum'un Yalıkavak beldesinde yaşamaktadır. 1997'nin sonlarında, bir daha Fenerbahçe'nin başkanı olmayacağını açıklamıştır. Kulübün başına Ali Şen'den sonra Aziz Yıldırım gelmiştir. Ali Şen, Rumeli Yönetici ve İş Adamları Derneği'nin (RUYİAD) kurucu üyelerinden olup, aynı derneğin 1993-1995 yılları arasında başkanlığını yapmıştır. Liseyi bitirdikten sonra Kosova'dan ailesiyle birlikte Türkiye'ye göç eden Ali Şen, Türkiye'ye yerleştikten sonra İstanbul'un, Fatih ilçesinde manav dükkânı açmış ve bir süre manavlık yapmıştır. Fenerbahçe'ye gelmeden önce kısa bir süre de gazetecilik yapmıştır. İlk kez 1975 yılında Fenerbahçe'ye geldiğinde kulübün basketbol branşının başına getirilmiştir. 12 Nisan 1981'de kulübün başkanı seçilmiş, başkanlığı Razi Trak'tan devralmıştır. Ali Şen'in işçi olarak Danimarka'ya gidişinde, Kopenhag'a bağlı Rödovre semtinde yaşayan varlıklı bir mobilyacının 18 yaşındaki kızı Bente ile yaşadığı aşk ve zaman içinde işçilikten patronluğa yükselişi Danimarka televizyonunda bir belgesele konu olmuştur. "Sınırsız Aşk" adlı belgesel, aynı saatte yayınlanan Milan-Liverpool Şampiyonlar Ligi finalinden daha fazla izlenerek bir milyondan fazla kişiyi ekran başına toplamıştır. Sahibi olduğu şirket, Botaş'ın açtığı doğalgaz dağıtım ihalesini 37 şirket arasında kazanan 4 şirketten biri olması ile gündeme gelmiştir. Başkanlığının ilk senesinde (1980-81 sezonunda) 1978'den beri şampiyon olamayan bir takım devralmış, o sezon da şampiyonluktan kopan takım son 3 maçını yitirerek 10. sıraya kadar gerilemiştir. Küme düşme potasındaki takımların hepsinin son 3 maçlarını kazanmalarıyla Fenerbahçe ligi biri küme düşen beş takımla aynı puanda bitirmiş ve rakip taraftarların "averajla kümede kaldı" yakıştırmalarına maruz kalmıştır. Oysaki böyle bir durum haftalar önce matematiksel olarak ihtimal dışı kalmıştı. İddialı transferlerle 1981-82 sezonuna giren Fenerbahçe, Donanma Kupası, Westphalia Kupası ve Hürriyet Gazetesi Kupası şampiyonluklarına ulaşmış, 1982-83 sezonunda ise fırtına gibi eserek hem ligi hem de kupayı kazanmış, ayrıca TSYD Kupası, Donanma Kupası ve Çalenç Kupası'nı da alarak 1967-68 sezonundaki "bir sezonda beş kupa" rekorunu egale etmiştir. Ali Şen 1983-84 sezonunda da takım liderken 10 Aralık 1983'te istifasını vererek görevini sonlandırmıştır. Döneminde Mustafa Kemal Atatürk'ün doğumunun 100. yılı münasebetiyle Fenerbahçe Avrupa Karması ile oynamış, ilk kez bir Türk futbolcusu İsa Ertürk Dünya Karması'nda forma giymiş ve ilk kez bir Türk takımı yurtdışında düzenlenen özel bir uluslararası turnuvada (Berlin Turnuvası) şampiyon olmuştur. İlk kez forma reklamı alınan amatör branşlar da atılım yapmış, Efe Aydan ve Calvin Roberts'in transferleriyle güçlenen basketbol takımı 1982-83'te lig şampiyonluğunu son maçta kaçırmış, voleybol takımı birinci lige çıkmış, güreş takımı kurulmuş, masatenisi, atletizm, kürek ve yelken branşları şampiyonluklara ulaşmış ayrıca masatenisi takımı Avrupa Gençler Şampiyonası'nda dördüncü olmuştur. Döneminde tesisleşme hamlesi de başlamış, 1982-83 sezonunda Fenerbahçe Stadı tekrar kullanıma açılmış, ayrıca çimlendirilen Dereağzı tesisleri de Türkiye'nin ilk çim antrenman sahası olmuştur. Ali Şen'in ikinci başkanlığı da Fenerbahçe'nin daha önce karşılaşmadığı sıkıntılı bir döneme denk gelmiştir. Üstüste en çok dört sezon şampiyonluk göremeyen kulüp, 1989'dan sonra ilk kez şampiyonluksuz beş sezonu geride bırakmış, formda başladığı 1994-95 sezonunda da arka arkaya aldığı 3 yenilgi ve 2 beraberlikle şampiyonluk yarışına daha ilk yarıda havlu atmış, ayrıca UEFA Kupası'na da 1. turda Fransız temsilcisi Cannes'a 0-4 ve 1-5'lik yenilgilerle veda etmişti. Başkan Hasan Özaydın'ın istifasını müteakip, 18 Aralık 1994'te düzenlenen olağanüstü kongrede Ali Şen başkanlık yarışını kazanmıştır. O dönemde her başarısız sonuçtan sonra Fenerbahçe taraftarının attığı "Ali Şen başkan, Fenerbahçe şampiyon" sloganı Ali Şen'e müthiş bir kamuoyu desteği kazandırmış, bu sayade Şen daha önce iki kongrede seçilmesine engel olan grupların da kerhen desteğini alabilmiştir. 1995-96 sezonunda Fenerbahçe 1989'dan beri ilk şampiyonluğuna ulaşmış ve yine o sezondan beri ilk kez Türkiye Kupası'nda final oynamıştır. 1995-96 sezonunun sonunda ise kulübün efsane isimlerinden Aykut Kocaman ve Oğuz Çetin'in takımla ilişiğini kesmiştir. 1996-97 sezonunda ligi üçüncü sırada bitiren takım sadece şampiyon takımların katıldığı son UEFA Şampiyonlar Ligi'nde gruplara kalmış, 6 maçta 2 galibiyet ve 1 beraberlikle o zamana kadar bir Türk takımı için rekor olan 7 puanla grubu 3. bitirmiş ve son maçta çeyrek finale kalma şansını kaçırmıştı. 40 yıldır kendi sahasında (Old Trafford) yenilgi görmemiş Manchester United'ın 30 Ekim 1996'da Fenerbahçe tarafından 1-0 yenilgiye uğratılması ve bu unvanını yitirmesi de Türk futbol tarihinin en önemli maçlarından biri olarak tarihe geçmiştir. Ali Şen ve yönetimi o dönemde yabancı kısıtlaması (o dönemde 3+1 idi) ve hakem hataları nedeniyle sık sık Türkiye Futbol Federasyonu ile karşı karşıya gelmiştir. Ali Şen, grupların Fenerbahçe kongrelerindeki hegemonyasını kırmak için de kulübün tüzüğünün değiştirilmesi ve üye sayısının artırılması için büyük çabalar sarf etmiştir. Kulübün amatör branşları da Ali Şen döneminde başarıdan başarıya koşmuş, basketbol takımı Türkiye Ligi'nde final, Avrupa Koraç Kupası'nda çeyrek final oynamış, voleybol hariç diğer branşlar Türkiye şampiyonluğuna ulaşmış, ayrıca 1998'den itibaren Türkiye şampiyonluklarına ambargo koyacak yüzme takımı kurulmuştur. Ali Şen ve yönetim kurulu 15 Şubat 1998'de futbol takımı liderken olağan kongre ile yönetimi devretmiştir. Atasay Kamer Atasay Kamer 1941 yılında Denizli Çivril'de doğmuştur., 1989 yılında Atasay Kuyumculuğu kurmuştur. Oğlu Cihan Kamer hâlen şirketin Genel Müdürlüğünü yapmaktadır. Şirketin temelleri 1934 yılında Denizli'nin Çivril ilçesinde Atasay Kamer'in babası Hacı Mustafa Kamer tarafından atılmıştır. Kamer Kuyumcusu olarak işlettikleri dükkânda manifaturacılık da yapılırmış. Atasay Kamer hâlen kendini geliştirmeye ve sektöre genç fikirleriyle katkıda bulunmaya devam etmektedir. Atasay Kuyumculuk, bu çerçevede, 20 ton üretim kapasitesi ile sektöründe dünyanın ilk 10 firması