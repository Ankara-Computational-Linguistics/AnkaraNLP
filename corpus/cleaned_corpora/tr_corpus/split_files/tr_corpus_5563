canlı konser kayıtlarından hem de grubun turnede çekilmiş görüntülerinden seçilen karelerle oluşturulan "Chaos Ridden Years - Stockholm Knockout Live" albümü piyasa sürüldü. Bu belgesel grubun başarı yolunda katettiği aşamaları gözler önüne serdi. Haziran 2006'da The Unholy Alliance turnesine katılan grup, turne boyunca Slayer, Lamb of God, Mastodon, In Flames ve Thine Eyes Bleed ile birlikte çaldı. 31 Ocak 2007'de verilen konserde Laiho sol omzunu kırdı ve 6 hafta boyunca gitar çalamadı. Kaza yüzünden turneyi iptal eden grup, birkaç ay boyunca Laiho'nun sağlık durumunun iyiye gitmesini bekledi. 31 Mart 2007'de müzisyenin omzunun iyileştiği fakat bir daha eskisi gibi olamayacağı açıklandı; yine de bu durumun onun gitar çalmasını etkilemeyeceği belirtildi. Ayrıca bu bildiride grubun hâlihazırda birkaç tane şarkısı olduğu ve 2007'nin sonuna doğru yeni albüm için kayıtlara başlanacağı da açıklandı. Ekim-Aralık 2007'de kayıtları yapılan grubun altıncı stüdyo albümü "Blooddrunk" 15 Nisan 2008'de yayınlandı. Albümün yayınlanmasının ardından tekrar konserlere başlayan grup, Megadeth, In Flames, Job for a Cowboy ve High on Fire ile birlikte Gigantour 2008 Kuzey Amerika turnesine katıldı. Wacken Open Air 2008'e katılan ilk gruplardan biri olan Children of Bodom, festival süresince içinde Iron Maiden, Sonata Arctica ve Avantasia'nın da bulunduğu çok sayıda grupla birlikte sahne aldı. 8 Mart 2008'da grubun Birleşik Krallık'taki ilk imza günü düzenlendi. Eylül 2009'da "Skeletons In The Closet" isimli 17 adet (Albümün yayınlandığı bölgeye göre şarkılar değişmektedir) cover parçadan oluşan toplama albümü yayınladı. 8 Mart 2011'de "Relentless Reckless Forever ismini taşıyan yedinci stüdyo" albümünü piyasaya çıkardı. Devamında grubun 8.albümü olan "Halo of Blood", 11 Haziran 2013'te yayınlandı. 2 Ekim 2015 tarihinde ise I Worship Chaos yayınlandı. Albümün kayıt süreci başlamadan kısa bir süre önce Roope Latvala gruptan ayrıldı. Dolayısıyla bu albüm grubun tarihine 4 kişi olarak kaydedilen tek albüm olarak geçti. Ayrılan gitarist Roope Latvala'nın yerine sadece konserler için olmak üzere Janne Wirman'ın kardeşi Antti Wirman geldi. Belli bir süre bu kadroyla devam eden grup 2016'nın başlarında gruba Daniel Freyberg'i dahil etti. In Flames In Flames, İsveçli melodik death metal grubu. 1990 yılında grubun kurucusu Jesper Strömblad o zaman üyesi olduğu Ceremonial Oath grubundan, Anders Fridén ile ayrılmaya karar verir. Farklı bir müzik türü yapmaya karar verip Johan Larsson ve Glenn Ljungström'ün katılımıyla In Flames'i kurarlar. İlk demolarını Wrong Again plak şirketine yolladılar. Plak şirketinin sahibi bu demoyu oldukça beğenir ve ertesi gün telefon açar. Bunun üzerine grup kısa sürede patlayacak Lunar Strain adlı albümlerini hazırlamaya başlar. In Flames, pek çok grupta olduğu gibi, ayrılan ve sonradan dahil olan üyelere sahiptir. Bunlardan bazıları Mikael Stanne ve Anders Jivarp (Dark Tranquillity), Anders Iwers (Tiamat), Henke Forss (Dawn) ve Daniel Erlandsson'dur (Eucharist, Arch Enemy) Grup daha sonra Subterranean isimli ufak bir CD yayımlar. Bu ufak yayım onlar için bir dönüm noktasıdır. Bu albümle beraber dikkatleri üzerine çeken In Flames, bir Alman plak şirketi olan Nuclear Blast ile masaya oturur. Bu başarıdan kısa bir süre sonra, canlı gösteriler ve albüm yapımları için sürekli dışarıdan çağırmaktan bıktıkları Anders Fridén ve Björn Gelotte'u gruba davet ederler ve kabul görürler. Peşinden The Jester Race ismindeki albümlerini de yayımlayıp, özellikle Avrupa ve Japonya'da büyük bir başarıya ulaşırlar. Bu albüm çoğu death metal sever tarafından gelmiş geçmiş en iyi Melodik Death Metal albümü olarak kabul görür. Aynı ve bir sonraki yılda olan bazı olaylar sebebiyle Johan ve Glenn önceliklerinin ne olduğunu düşünmeye başladılar ve üzücü bir şekilde, artık In Flames üyesi olmamayı seçtiler. İkisi de, Whoracle adlı albümün kaydı sırasında beklenmedik bir şekilde ayrılacaklarını duyurdular ve Björn, Jesper ve Anders'ı yarım bir grup ve albümle başbaşa bıraktılar. Neyse ki Peter Iwers ve Niklas Engelin ismindeki arkadaşları ayrılanların yerini albümün kaydının tamamlanmasına kadar doldurdular. Daha sonra bu iki kişi de grupla çalışmaktan hoşlandıklarını ve grubun bir parçası olmayı istediklerini söylediler ve derhal kabul edildiler. Birlikte Avrupa ve Japonya'da başarılı bir turneye çıktılar. Bu turnenin sonunda İsveç'e döndüklerinde Niklas bazı özel sebeplerden dolayı gruptan ayrılmak zorunda kaldı. Bu durum grubun tarihindeki en önemli dönüm noktası olarak belirtilir. Niklas'ın ayrılmasından sonra, o zamana kadar davulu kullanan ama aslen bir gitarist olan Björn'ü gitaristliğe, davula da Daniel Svensson'u getirirler. Bu değişiklik işe yarar ve The Colony isimli albümlerini çıkarttıklarında istediklerini alırlar ve Amerika, Avrupa ve Japonya'da çıktıkları sahnelerde konser alanlarını tamamen doldururlar. Birkaç yıl süren başarılı turnelerinden sonra Ağustos 2000'de, yaklaşık 3 aylık bir stüdyo çalışmasından sonra The Clayman'ı çıkartırlar ve birkaç ay içinde önceki albümlerinin satış rekorunu bile kırarlar. Dream Theater, Slipknot, Testament, Methods of Mayhem ile festivallere katıldıktan sonra ufukta bir turne daha görünüyordu. İki Amerika turnesi arasına bir de Avrupa ile Japonya turnelerini kattılar. Jester, Japonya'da en iyi şarkı yazarı olarak BURRN! ödülünü aldı. Japonya turnesine katılamayan Peter Iwers grupla tekrar İskandinavya turnesinde buluştu. Bu süre içinde Armageddon grubundan Dick Löwgren onun yerine sahne aldı. 2000 yılında yaklaşık 150 kez sahne aldıktan sonra 2001 yılında tatile çıktılar 2001 yılında Peter'ın tekrar katılmasıyla İsveç'te, dört ayrı televizyon kanalı ve radyodan canlı yayınlanan bazı gösterilerde yer aldılar. Only for the weak adlı kliplerinin yayınlanmaya başlamasıyla Avrupa'da 20.000 kişiye konser verdi. Bir sonraki yazda Wacken Open Air ve Rock Machin gösterilerinden sonra, Amerika turnesine başlamadan önce, yeni albümleri olan The Tokyo Showdown'ı çıkardılar. Daha sonra Daniel Bergstrand ile Dug-Out stüdyolarında çalışmaya başlayıp Reroute To Remain albümünü hazırladılar. Yine birçok turneye ve gösteriye, Slipknot, Mudvayne, Soulfly ve Slayer ile katılmaları onlara müziklerini farklı izleyicilere de göstermelerini sağladı. Kendi ülkelerinde Linkin Park'ın yerini alarak Hultsfred festivaline katıldılar. Bu gösteriden bir sonraki gün, Metallica'nın Madrid'deki konserinde ön grup olarak çıkma teklifini aldılar ve yaklaşık 30.000 kişinin önünde, ki bu onların tek seferde karşılarına çıktığı en büyük kalabalıktı, sahne aldılar. Bir sonraki albümleri olan Soundtrack to Your Escape için Danimarka'da bir ev kiralayıp bunu tamamen bir stüdyoya çevirdiler ve bu albümleri ile yine bir başarı yakalayıp sayısız konserler verdiler. Grubun 2005 yılı sonunda tamamlanıp 2006 içerisinde piyasaya sunulan Come Clarity albümleri grubun eski tarzlarına en yakın albümü ve pek çokları tarafından grubun yeniden doğuş albümü olarak nitelendirilmiştir. Çıktığı hafta tüm albüm satışları listesinde İsveç ve Finlandiya' da bir numaradan listelere girmiştir. Bütün bu başarıların yanında önemli bir hayran kitlesi tarafından grup müzik çizgisini ve ana felsefesini daha ticari bir tarza taşıdığı için eleştirilmektedir. Grup her albümünde kullandığı akort sistemlerini korusa da(Drop Bb, Standard C) hemen hemen her albümde gitar ve davul soundlarını değiştirmektedir. Bu da gitar hakkında bilgisi olmayan insanlar tarafından In Flames'in tür değiştirdiği şeklinde yorumlanmaktadır; ama In Flames hala çizgisini farklı gitar soundlarıyla korumaktadır. 12 Şubat 2010 tarihinde grubun kurucusu olan Jesper Strömblad, bir ihtimal gördüğü alkol rehabilitasyonundan sonuç alamaması nedeniyle gruptan ayrıldığını açıkladı. Bu olay nedeniyle şu an için In Flames'de, grubun orijinal line-up' ından kimse bulunmuyor. Grubun yaptığı açıklamada kapıların Jesper için daima açık olduğu belirtilmiştir. 05 Ekim 2010 tarihinde yeni albümleri için stüdyoya girdiklerini açıklamışlardır. Ocak ayı sonlarında albüm kaydının bittiğini, yeni albümün adının Sounds Of A Playground Fading olduğunu ve 15 - 24 Haziran 2011 tarihleri arasında çeşitli ülkelerde piyasaya çıkacağını açıklamışlardır. Albümden önce 6 Mayıs 2011'de " Deliver Us" adlı EP piyasaya sürülecektir. Şubat ayında, Jesper Strömblad' ın gruptan ayrılmasıyla onun yerine geçici olarak getirilen, eski In Flames gitaristi Niclas Engelin tekrar esas gitarist olmuştur. Grup 3 Temmuz 2005 tarihinde İstanbul'da Rock Republic festivali kapsamında bir konser verdi. Yaklaşık 5.000 kişinin izlediği konser sağnak yağmura rağmen 2 saat sürdü. Ayrıca Sonisphere İstanbul aracılığıyla 19 Haziran 2011'de İstanbul Maçka' da konser vermişlerdir. Grup Tuborg Goldfest kapsamında 7 Temmuz 2012 yılında İstanbul'a tekrar uğramış ve yaklaşık 1 saat konser vermiştir. Norther Norther; Helsinki, Finlandiya'dan bir melodik death metal grubudur. Norther'in tarihi 1996 yılına, Toni Hallio ve Petri Lindroos'un, iki elemanla birlikte Monicker Requiem de çalması ile başladı. Kısa bir ayrılık ve prova yeri sorunundan sonra grubun elemanları üçlü olarak bulabildikleri yerlerde; evde, Hallio'nun büyükannesinin tavan arası da dahil olmak üzere gençlik merkezleri ve kilerlerde çaldılar. Grup, 1996 yılında Petri Lindroos ve Toni Hallio tarafından kurulmuştur. Şimdi ise vokalde Aleksi Sihvonen, gitarda Kristian Ranta, bateride Heikki Saari, basta Jukka Koskinen, klavyede Tuomas Planman bulunmaktadır. Gruba ilk olarak bakıldığında Children of Bodom, Old Mans Child, Brimstone, Ethernal Tears of Sorrow gibi isimlere benzemektedir. Ancak çıkardıkları ilk albümde "Final Countdown" şarkısına yaptıkları scream dolu başarılı cover, "Youth Gone Wild" ve "Tornado of Souls" coverları, sahne performansları, melodik parçaları ve araya koyulan power riffleri grubun farklı bir tarz yarattığının göstergesidir. Norther grubu çıkardığı "N" ve "Till Death Unites Us" albümleriyle tüm dünyada dikkat çekti ve hayranlarını bir kez daha etkilemeyi başardı. Sözlerinin pek beğenilmediği görüşünü savunanlar bu albüm ile birlikte az eleştiri kullandılar. Vokalin güzelliği ve melodiye uyumu gerçekten dinleyeni keyifli ve tat yakalamış tarza bürüdüler. Eski albümlerine nazaran daha melodik ve daha sert bir albüm ve daha çok klavye ön plana çıkarak türüne çok güzel bir örnek olmuştur. Gruptan Petri Lindroos ayrılmış, vokallere Aleksi Sihvonen geçmiştir. DragonForce DragonForce Londra kökenli bir Speed Metal, Power Metal grubudur. Son derecede hızlı temposu olan şarkılarının tarzına extreme power metal lakabını takmışlardır. Eylül 1999'da Londra'da kurulan Dragonheart adlı grup Aralık 2001'de adını, benzer isimli diğer gruplarla karıştırılmamak için DragonForce olarak değiştirdi. İlk bakışta sıradan bir kadroya sahipmiş gibi görünse de daha önce hiçbir genç grupta görülmemiş olan uluslararası çok kültürlü (Hong Kong, İngiltere, G.Afrika, Fransa, Ukrayna) bir gruptur. Dragonforce'un müziği, modern melodik power metalin speed ile karışımı olarak geniş bir metal yelpazesini kapsıyor. Onları diğerlerinden ayıran şey, kolayca akılda kalan melodileri ile speed ve power gitar sihirleridir. Halford, Stratovarius ve Virgin Steele ile sahne aldılar ve kendi konserleriyle de İngiltere'de daha albumleri çıkmamışken tanındılar. Önceleri sadece sıkı metal hayranları tarafından bilinen ve şarkıları internetten mp3 olarak indirilen grubun uzun zaman beklenen debut albümleri "Valley of the Damned" ile yerlerini almaya daha hazır olduğu görülüyor. 'Valley of the Damned', Mayıs ve Ekim 2002 arasında 3 farklı yerde kaydedilmiştir: davullar, Danimarka'daki Jailhouse Studio'da produktor Tommy Hansen (Helloween) ile, sonraki kayıtlar Thin Ice Studios'da prodüktor ve gitarist Karl Groom (Threshold) ile ve grubun gitaristi Herman Li'nin ev stüdyosunda. Buna rağmen grubun iki orijinal elemanı, Steve Williams ve Steve Scott, yine bir power metal grubuna (Power Quest) geçmek için terk ettiler. Sonraki yıllarda da grubun popülaritesi arttı ve Helloween, W.A.S.P. ve Iron Maiden'ın alt grubu olarak büyük bir turne furyasına karıştı. Sonick Firestorm'u desteklemek için çıktığı 2005 turnesi, Angra ve Mendeed grupları tarafından desteklendi. 28 Ekim 2005'te basçı Adrian Lambert, gruptan oğluyla daha fazla zaman geçirmek için ayrıldığını duyurdu. (Daha sonra ayrılmasının esas nedeninin, Herman Li ve Sam Totman'la yaşadığı müziksel farklılıklar olduğu ortaya çıktı.) Lambert'in ayrılışının üstünden bir ay bile geçmeden, 23 Kasım 2005'te DragonForce, Roadrunner Records'a geçti. Bu kayıt şirketiyle, 2006 yılında "Inhuman Rampage" albümünü yayınladılar. 2006'da Lambert'in yerine, Frédéric Leclercq geçti. Grubun popülaritesinde en büyük etken Through the Fire and the Flames ve Revolution Deathsquad gibi parçalarının Playstation için çıkan Guitar Hero 3 oyununda yer alması ve çalmasının sıra dışı zorlukta olmasıdır. Ayrıca 25 Ağustos 2008'de yeni bir albümün haberi verildi. Grubun son albümü Maximum Overload 2014 yılında yayınlandı. Bulbasaur "Bulbasaur (Japonca: フシギダネ Fushigidane), "783 hayali tür arasından iki tipli "(Çimen/Zehir)" bir Pokémon'dur. Ulusal Pokédex'te ilk Pokémon ve aynı zamanda Kanto ve Fiero Pokédex'inde de ilk Pokémon'dur. Kanto Bölgesi'nin üç başlangıç Pokémon'undan biridir; oyuncu aynı zamanda" Charmander ve Squirtle"'ı da seçebilir. Hem "Pokémon Red", "Pokémon Green" (Japonya) ve "Pokémon Blue"'da; hem de "Pokémon FireRed" ve "Pokémon LeafGreen"'de başlangıç Pokémon'u olarak seçilebilir. Aynı zamanda "Pokémon HeartGold" ve "Pokémon SoulSilver"'da da elde edilebilir - ancak on altı rozet toplandıktan sonra rakip yenilmelidir. Bulbasaur, 16. seviyede "Ivysaur"'a, "Ivysaur" da 32. seviyede "Venusaur"'a dönüşür. Bulbasaur, mavi-yeşil lekeli, kurbağa ve dinozor benzeri bir Pokémon'dur. Gözleri parlak kırmızıdır, ancak bu Pokémon'un en önemli özelliği sırtında taşıdığı çiçek soğanıdır. Bu çiçek soğanı doğumda annesi tarafından tohum olarak sırtına yerleştirilir ve -"Paras"'ın arkasında büyüyen parazitik "tochukaso" mantarlarının aksine- Pokémon ile birlikte simbiyotik ilişki içerisinde büyür. Bulbasaur'ın çiçek soğanı ona birçok fayda sağlar. Bulbasaur sabahları burada ışık depolar ve geceleri bu enerjiyi kullanır. Çiçek soğanı aynı zamanda onun besin ihtiyacını sağlar. Genellikle dört ayak üzerinde yürümesine rağmen, genç bir Bulbasaur arka ayakları üzerine de çıkabilir. Çiçek soğanı evrimleşince ağırlaşır. Bu da sonraki evrimlerde bu yetenekle birlikte hızını da kaybetmesine neden olur. Erkek ve dişi bireyler arasında görünüşte az bir fark vardır. Ancak animede May'in Bulbasaur'ının kafasında kalp şeklinde bir leke bulunur. Genel olarak her iki cinsiyet bireyinin de lekeleri kare şekline yakındır. Bulbasaur, çimen tipi yeteneklerinin çoğunu çiçek soğanı aracılığıyla kullanır. Tozlar, kokular ve tohumlar, sarmaşıklar ve yapraklar soğanın içerisinde üretilir ve de sentezlenir. Bulbasaur en fazla evcil olarak bulunur ve yeni doğan Bulbasaur'lar Kanto'da başlangıç Pokemon'u olarak dağıtılır. Kanto'nun ilk iki salon liderine karşı büyük avantajı olduğundan dolayı ilk basamakta gelişmesi en kolay olan başlangıç Pokémon'udur. Antrenörüne ve arkadaşlarına çok sadıktır. Bulbasaur'ın doğası yabanıldır. Çoğunlukla bahçelerde, taze su kaynaklarına yakın ovalarda veya büyük ve içi boş ormanlarda bulunur, ama genel olarak antranörlerin mülkiyetindedirler. ""Bulbasaur'ın Gizemli Bahçesi"" bölümünde, bu türün anavatanı olan Kanto'da, Bulbasaur'ların büyük gruplar halinde, yılda bir kez, gizli bir bahçede, evrimleşmek üzerine toplandıkları görünür. Bu gruba çoklukla bir "Venusaur" eşlik eder. Bulbasaur'lar çoğu Pokemon gibi hepçil beslense de, çiçek soğanı sayesinde yemeğe ihtiyaç duymadan uzun süre fotosentezle yaşayabilirler. Ash'in Bulbasaur'ı ilk olarak ""Bulbasaur ve Gizli Köy"" bölümünde görülmüştür. Başlangıçta hoşlanmasa da Ash'e sonrasında ısınır ve onunla savaş yapmak ister. Ash Pikachu'yu kullanarak savaşı kazanır ve Bulbasaur'ı yakalar. Başka bir bölümde de Ash onu Profesör Oak'un laboratuvarına, kavga eden Pokémon gruplarını sakinleştirmek için yollar ""Çimenlerin Sinir Bozukluğu"" bölümünde arkadaşı May, gruptan ayrıldıktan sonra bir Bulbasaur yakalar. ""Gizemli Tehdit"" bölümünde Trovitopolis şehrinin belediye başkanı, küçükken Bulbasaur'ını "Ivysaur"'a dönüşmediği için kanalizasyona terk eder. Yıllar sonra şehri kuşatan br tehdit haline gelen Pokémon'u Ash, Tracey ve Misty bularak onu Hemşire Joy'a teslim ederler. Bir başka bölümde Pallet Town belediye başkanının oğlu, yolculuğu için bir başlangıç Pokémon'u seçerken Ash'in Tauros'ları onları korkutur. Profesör Oak, Tracey, Delia ve Gilbert onları bulmak için yola çıkarlar. Bölüm sonunda Gilbert, bir Bulbasaur ile başlamaya karar verir. Bulbasaur'dan animenin ilk bölümünde söz edilmiştir. Ash, üç başlangıç Pokémon'undan birini seçmek amacıyla laboratuvara gittiğinde ismi bilinmeyen bir eğitmen tarafından Bulbasaur'ın çoktan alınmış olduğunu görür. Chumbawamba Chumbawamba, İngiltereli anarşist bir punk müzik grubudur. En ünlü şarkıları Tubthumper albümünden Tubthumping'dir. Ciao Bella şarkısını da yorumlamışlardır. Grup son olarak 2008 yılında The Boy Bands Have Won adlı albümünü yayınlamıştır. Grup, politik duruşları ve anarşik söylemleri ile de tanınmaktadır. Elvenking Elvenking İtalya çıkışlı bir melodik folk metal grubudur. Elvenking Kasım 1997 de Gitaristler Aydan ve Jarpen tarafından kuruldu. İki arkadaşta metal müzik ile folkorik müziği birleştirip sevdikleri istedikleri müziği meydana getirmek istiyorlardı. Mart 1998'de vokalist Damnagoras gruba katıldı ve eylul ayında bateriye Zender geçti. İlk başından beri grup kendisini metal müzik ve folklorik müzikle harmanlanmıi altyapıyı paganist ve folklorik hikâyelerle süslemeyi tercih etmiştir. Daha sonra Damnagoras grupta iki görevi birden üslenmiştir hem vokalist hem de bas gitarist. İlk albümleri "To Oak Woods Bestowed" İtalya Treviso'da New Sin Audio Design Studyolarında kayıt edilmiştir. Bu 5 şarkılık albüm Elvenking'in ilk albümü olarak piyasaya sürüldü. Grup daha sonra Alman AFM Records ile anlaştı ve "Heathenreel" albümü CD formatında piyasaya sürüldü. Metal müziğin temel enstrumanları haricinde flut ve kemal kullanarak müziklerini zenginleştirdiler. Kendilerini Folk-Agressive Metal olarak tanımlayan Elvenking daha sonraları Gorlan'ı gruba bas gitarist olarak aldılar. Sağlık sebepleri yüzünden Damnagoras gruptan Ağustos 2002 ayında ayrıldı ve yerine Kleid geldi.Hemen ardından Elyghen (Klavye-viyola) gruba katıldı ve grup müzik stilini Elf metal olarak yönlendirildi. Grubun son albümü WYRD 19 nisan 2003 tarihinde piyasaya sürüldü ve çok iyi tepkiler aldı Uzun bir bekleyişin ardından Damnagoras gruba döndü. İki yıl önce gruptan ayrılan vokalist, içinde aynı heyecan ve aynı ruhla gruba döndüğünü ve herkesi çok özlediğini söyledi. Vokalini Kleid'in yaptığı son albümleri WYRD'nin ardından grup, kişisel ilişkiler ve ticari anlamda yaşadıkları sıkıntılar yüzünden oldukça zor zamanlar geçirdi. Şu an orijinal kadro tekrar hep beraber ve kısa bir süre içinde hazır olacak üçüncü albümün çalışmalarını sürdürüyorlar.. WYRD'nin ardından Elvenking ve AFM Records arasındaki anlaşma sona ermek üzereyken, satışların çok iyi gitmesi ve iki albümün de çok iyi eleştiriler alması nedeniyle AFM, Elvenking ile sözleşmesini uzattı. Grup şu an için üçüncü albümde de bulunacak 6 tane promo şarkı kaydetti. Damnagoras, şu ana kadar duyduğum en inanılmaz şarkıları yaptık. Elvenking çok güçlü bir şekilde geri dönecekderken Aydan, yeni bir şarkı yaparken hiç bu kadar tatmin olmamıştım.. Bu, sanırım grubun şu ana kadar yaptığı en iyi albüm! dedi.. Maksim Gorki Aleksey Maksimoviç Peşkov (Rusça: Алексей Максимович Пешков), en çok bilinen adı ile Maksim Gorki (Rusça: Максим Горький, 28 Mart 1868 — 18 Haziran 1936), Sovyet Rus yazar, sosyalist gerçekçi yazımın öncüsü politik eylemci. Gorki, nakliyecilik yapan babasını 5 yaşındayken kaybeder ve annesi yeniden evlenince doğum yeri olan Nijniy Novgorod'a döner. 11 yaşında tamamen öksüz kalır, anneannesi ve büyük babası tarafından Nijniy Novgorod'da büyütülür. Masalları ile büyüdüğü anneannesinin üzerinde büyük etkisi vardır. Gorki yalnızca birkaç ay okula gidebilir. 8 yaşında çalışmaya başlar, bu sayede Rus işçi sınıfının yaşamını yakından tanır. Bir gemide bulaşıkçılık yaparken okuma merakı sarar. İlk gençlik yıllarını Kazan'da geçiren Gorki, Aralık 1887'de intihar girişiminde bulunur. Sonraki 5 yıl boyunca değişik işlerde çalışarak, daha sonra yazılarında kullanacağı pek çok izlenimi edindiği büyük Rusya turuna çıkar. Gorki'nin daha sonra eserlerinde görülen güçlü betimlemeler ne kadar keskin bir gözlemci olduğunu gösterecektir. 1892 yılında Tiflis'te, Kafkasya Gazetesi'nde çalışmaya başladı. Yoksullukla ve acıyla dolu bir hayat sürdüğü için Rusça’da "acı" anlamına gelen Gorki takma adını kullanmaya başladı. 1895'te Sankt-Peterburg'da yayınlanan bir dergide çıkan "Çelkaş" adlı öyküsü ile ünlendi. Ardından "Yirmi Altı Erkek ve Bir Kız" öyküsü yayınlandı. Ünü hızla yayıldı. Bu öyküler kadar başarılı olmayan bir dizi roman ve öykü daha yazdı. Gorki'nin 1898 yılında yayınlanan ilk kitabı Hikâye Denemeleri (Очерки и рассказы) çok beğenilir ve yazarlık kariyerinin başlangıcı sayılır. İlk romanı "Foma" 1899'da basıldı. Bu dönemde sağlam bir olay örgüsü kuramaması ve yaşamın anlamı üzerine uzun felsefik tartışmalara girmesi romanlarının başarısını düşürür. 1906'da yazdığı ve Rus Devrimi'ne adadığı "Ana" en başarılı romanıdır. 1899-1906 arasında Sankt-Peterburg'da yaşar. Gorki, Çar rejimine açıkça karşı çıkmış ve bu yüzden birçok kez tutuklanmıştır. Çarlık tarafından kontrol ve baskılara maruz kalmıştır. 1901'de ""Fırtına Habercisi"nin Türküsü" isimli kısa şiiri yüzünden tutuklandı. Kısa sürede serbest kaldı, Kırım'a gitti. Gorki birçok devrimci ile tanıştı. Lenin'le tanıştığı 1902 yılından itibaren aralarında yakın bir arkadaşlık oluşmuştur. 1902 yılında Rusya Edebiyat Akademisi'ne seçilir. Ancak Çar II. Nikolas buna izin vermez. Anton Çehov ve Vladimir Korolenko bu tavrı protesto eder ve Akademiden ayrılır. Başarısız olan 1905 Rus Devrimi sırasında Peter ve Paul Kalesi'nde kısa bir süre daha hapis kalır. Gorki "Güneşin Çocukları" adlı oyununu yazar. Gorki 1905'te Rusya Sosyal Demokrat İşçi Partisi'ne resmi olarak üye olur ve bolşeviklerle beraber hareket eder. İleride 1905 Devrimi'nde önemli bir rol oynayacak olan Bilgi isimli bir yayınevi kurar. 1905 Moskova Ayaklanması'nda da kilit bir rol oynayan Gorki, ayaklanmaya katılan işçiler için gereken malzeme ve erzak temin etmiştir. Ayrıca ayaklanmada kullanılacak askeri teçhizatlar Gorki'nin dairesinde hazırlanmıştır. 1906'da ABD'ye seyahat eder aynı yıl Rusya'dan ayrılıp İtalya'da Capri Adası'ndaki villasında yaşamaya başlar. 1913'te tekrar Rusya'ya döner ve Rusya'nın I. Dünya Savaşı'na girmesine karşı çıkar. Aralık 1915'te Petrograd'da Letopis adında (Türkçe: "Tarihsel Olaylar") bir edebiyat, bilim ve politika dergisi kurar. I. Dünya Savaşı sırasında Petrograd'daki dairesi Bolşevik ofisi gibi çalışmaya başlar. Lenin’in devrim fikrini erken bulan Lev Kamenev ve Grigori Zinovyev'in eleştirel yazıları Gorki’nin editörlüğünü yaptığı Novaya Şisn gazetesinde basılır. Lenin, "Bolşevik Parti Üyelerine Mektup" adlı yazısında Kamenev ve Zinoviyev'in bu gazetede yer alan bir makalesinden bahsetmiş ve Bolşeviklere gönderdiği bu mektubunda bu iki ismin yazdığı yazıları eleştirmiştir. Zira bu iki isim Bolşevik Merkez Komitesinin 16 Ekim günü 10-2 oyla aldığı ayaklanma kararına itiraz etmiş ve Novaya Şisn gazetesine demeç vererek Bolşevik Merkez Komitesinin aldığı kararı ifşa etmişti. Bu olay sonrasında Lenin ""Artık onları yoldaş olarak kabul edemem."" diyerek Kamenev ve Zinoviyev'in partiden ihraç edilmelerini istemiştir. Fakat Zinoviyev Lenin’e karşı sadakat andını içerek affedilmiş ve Petrograd Sovyeti'nin başkanlığına getirilmiştir. Gorki bu gazete de Bolşeviklerin iktidara el koymasını eleştiren yazılar yayımlamıştır. Nitekim 1918'de "Bolşeviklerin Vakitsiz Düşünceleri" isimli makalelesini yayınlar. Lenin, Gorki ile dostluğuna zarar vermek istememiş bu dönem boyunca kendisini ikna etmeye çalışan uzun mektuplar yazmıştır. Lenin'in Gorki'yle 1919'daki yazışmalarında Petrograd’ın boğucu havasının ve çevrenin onu kötü etkilediğini ve bir hava değişikliğine ihtiyacı olduğunu düşündüğünü yazmıştır. Bu mektuplarda olayların Pentograd'dan göründüğü gibi olmadığını gelmek isterse bu tür bir ziyareti planlayabileceklerini yazmış, bu tür fikir ve davranışların hayatı kendisi için zorlaştıracağını söylemiştir. Ancak Komünist Enternasyonal Dergisi'nde Gorki'nin yazdığı bazı yazıları yakışıksız bularak 31 Haziran 1920'de Politbüro'ya bu tür makelelerin Komünist Enternasyol’de yayınlanmaması gererektiğini belirten mektubunu göndermiştir. Bu yıllar Gorki ile Bolşeviklerin fikir ayrılıkları olarak tanımlanacak tartışmalarla geçmiştir. Zira devrimin hemen yapılması konusunda Lenin’le fikir birliğinde olmayan birçok parti üyesi bulunmaktadır. Ancak Gorki'nin Parti ile ilişkisinde tam anlamı ile bir kopukluk veya destekten bahsetmek mümkün değildir. 1920'lerde Vladimir Mayakovski ile birlikte Komsomol örgütüne bağlı Pionerskaya Pravda gazetesinin yayınlanması çalışmalarına katılmıştır. Bu gazetede pek çok makalesi yayınlanmıştır. Ağustos 1921'de bir yazar arkadaşı ve Anna Ahmatova'nın kocası Nikolay Gumilyov'un Petrograd Çeka'sı tarafından monarşist görüşleri nedeni ile tutuklandığını öğrenir. Gorki arkadaşının bizzat Lenin tarafından bırakılmasını sağlamak için hemen Moskova'ya gider. Ancak Petrograd'a döndüğünde Gumilyov'un zaten öldüğünü öğrenir. Ekim ayında tüberküloza yakalanır ve İtalya'ya göçer. 1921-1929 arasındaki yıllarını tekrar İtalya'nın Sorrento kentindeki villasında geçirmiştir. 1929'dan sonra SSCB'ni birçok kez ziyaret etmiştir. Haziran 1929'da Gorki, Solovki esir kampı'nı ziyaret etmiş ve batıda kötü bir üne sahip olan Gulag Kampı hakkında olumlu şeyler yazmıştır. 1932'de Stalin Gorki'yi ülkeye kesin dönüş yapmaya çağırmış ve ülkesinde büyük bir memnuniyetle karşılacağını garantilemiştir. Aleksandr Soljenitsin'e göre Gorki kendi ilgileri nedeniyle dönmüştür. Gorki'nin Faşist İtalya'dan geri dönüşü Sovyet zaferinin büyük bir propagandası olur. Gorki'ye Lenin Nişanı verilir ve eskiden milyoner Pavel Ryabuşinskiy'e ait olan ve şimdi Gorki Müzesi olan Moskova'daki malikaneye yerleştirilir. Şehir dışında da bir yazlık ev tahsis edilir. Moskova'nın büyük caddelerinden biri olan Tverskaya Caddesi'ne ve doğduğu şehre adı verilir. 1990'da şehrin adı tekrar Nizhni Novgorod olarak değiştirilecektir. 1930'larda dünyanın en büyük uçaklarından olan Tupolev ANT-20'ler de Maksim Gorki olarak isimlendirilmişlerdir. Stalinist baskı arttıkça ve özellikle 1934 yılının aralık ayındaki Sergey Kirov' suikastinden sonra Gorki, Moskova'daki evinde bir nevi hapis hayatı yaşamıştır. Son dönem yapıtlarının hemen hepsinde devrim öncesi dönemi ele almıştır. 37 yaşındaki oğlu Maksim Peshkov'un Mayıs 1934'teki ani ölümünü takiben Gorki de, 1936 yılında Haziran ayında öldü. Her ikisinin de ölümü şüphe altındadır. Zehirlendikleri iddia edilmiş, ama bu iddia hiçbir zaman ispatlanamamıştır. Gorki’nin cenaze töreninde tabutu taşıyanlar arasında Stalin ve Molotov da yer alacaklardır. 1938'de Buharin, Moskova Duruşmalarında Gorki’nin, Yagoda'nın NKVD ajanları tarafından öldürüldüğü itiraf etmiştir. Osman Solakoğlu Osman Solakoğlu, (1927, İstanbul –7 Şubat 2005, İstanbul). Türk spor yöneticisi. Türk basketboluna yaptığı katkılarla tanınır. 1927’de İstanbul’da doğan Solakoğlu, Ankara’da Ankara Koleji’ni (o günkü adıyla Türk Maarif Cemiyeti) bitirdi. 1945 Yılında okul basketbol takımında kaptanlık yaptıktan sonra ilk yöneticilik deneyimini de yine Ankara Koleji’nde yaşayan Solakoğlu, daha sonra Galatasaray Basketbol Takımı’na yönetici oldu. Bir süre Basketbol Federasyonu genel sekreterliği görevinden sonra, 1968’de federasyon başkanı oldu. Basketbol Federasyonu başkanlığını, 1992’de sağlık sorunları nedeniyle görevinden ayrılana dek, iki ayrı dönemde (1968-1977 ile 1979-1992), toplam 23 yıl sürdüren Solakoğlu, Türk basketboluna önemli katkılarda bulundu. Başkanlığı süresince Deplasmanlı Bayanlar 1. Kümesi ile Erkekler 2. Kümesi’nin kuruluşuna, Yıldız ve Ümit Ulusal Takımlarının yeniden oluşturulmasına katkıda bulundu. Solakoğlu’nun başka bir başarısı da, uluslararası alanda Türk basketboluna olan katkılarıdır. Avrupa Basketbol Federasyonu (FIBA) Gençler Kurulu Üyeliği, Ulusal Takım yöneticiliği, sekiz yıl gibi uzun bir sure boyunca da Balkan Devletleri Basketbol Genel Sekreterliği görevini yaptı. Türk basketbolunun Avrupa'daki konumunun göreceli olarak çok geri olduğu, genellikle yöneticilerin güçlü basketbol ülkelerinden seçildiği bir dönemde bu yöneticilik konumlarına gelmesi ilgi çekti. Yöneticilik ve insan ilişkilerindeki yetenekleriyle, dönemi boyunca Türk basketbolunun FIBA’da, o dönemki basketbol düzeyinin üzerinde bir saygınlık kazanmasını sağladı. Sermet Muhtar Alus Sermet Muhtar (20 Mayıs 1887 - 28 Mayıs 1952), Türk yazar, gazeteci, karikatürist. Daha çok Akşam gazetesinde yayımlanan eski İstanbul'u anlatan yazılarıyla tanınır. Sermet Muhtar'ın geçmişi, İstanbul'un eski ailelerine dayanır. Mahmud Muhtar Katırcıoğlu ve Kevser Hanım'ın oğludur. Dönemin tanınmış paşa çocukları gibi özel tutulan hocalar tarafından eğitildi. 1906'da Galatasaray Lisesi'nden mezun oldu. Daha sonra Hukuk Fakültesi'ne giren Sermet Muhtar, "Hanımlara Mahsus Gazete"'de bazı makaleleriyle yer aldı. 1910 yılında diplomayı alınca hâkimlik veya avukatlık yapmak istemedi, babasının müdürü olduğu Askeri Müze'ye girdi. İkinci Meşrutiyet'le birlikte basın hayatına karikatürleriyle girdi. "Davul" ve "el-Üfürük" dergilerine karikatürleriyle katkıda bulundu. Sermet Muhtar, İstanbul'la ilgili yazılarının çoğunluğunu Akşam gazetesinde yayımlamaya 1931 yılında başladı. Öğleden sonra yayımlanan Akşam, o yıllarda İstanbul'da en çok okunan gazeteydi. "30 Yıl Evvelkiler" başlığı altında başlayan yazılarını ""Masal Olanlar", "İstanbul Kazan, Ben Kepçe"" ile takip etti. Yazıları, Akşam gazetesinin tirajını artıracak derecede ilgi çekmekteydi. Yüzlerce makale daha yayımladı, bu yazılar sosyal ve folklorik açıdan İstanbul'un yakın tarihini ve yaşantısını kapsamaktaydı. Zaman içinde Tan, Son Posta, Cumhuriyet gibi gazetelerde çok sayıda makale daha yayımladı. Dergilerde ve gazetelerde yayımladığı yazıların sayısı bini geçmekte ve birçok değişik konuyu kapsamaktadır. Tarihten Sesler dergisinin de kadrosunda yer almıştır. Tarihçi Reşat Ekrem Koçu'nun isteği üzerine hazırlık aşamasında olan İstanbul Ansiklopedisi'ne yüzlerce bilgi yolladı, fakat maalesef İstanbul Ansiklopedisi G harfini aşamadı. Reşat Ekrem Koçu'nun ölümüyle birlikte değerli fotoğraf ve resimleri de kapsayan malzeme dağıldı, bu değerli malzemelerin akıbeti hâlen tam olarak bilinmemektedir. Yusuf Ziya Ortaç ile yakın arkadaş idiler. Sermet Muhtar Alus annesine çok düşkün birisiydi. Yaptığı evlilikler uzun sürmedi, ilk evliliğinden Tülin adında bir kız çocuğu oldu. Kızı evlendiği zaman Türsan soyadını almıştır. Prens Sabahattin'in kızı Fethiye Hanım'la evlenen Sermet Muhtar Alus'un bu evlilikten Şaban adında bir oğlu dünyaya geldi. Ama bu evliliği de kısa bir süre sonra sona erdi. Sermet Muhtar Alus'un, annesi Kevser Hanım'a olan düşkünlüğü ömrü boyunca sürdü. Matbaaya bile annesiyle beraber gidip beraber döndüğü söylenir. Şüphesiz ki annesi için en büyük acılardan biri, 65 yaşında vefat eden oğlu Sermet'in ölümünü görmek olmuştur. Sermet Muhtar'ın ölümüyle birlikte İstanbul, çok önemli bir aşığını kaybetti. Liste kesin olmayıp sadece bir kısmını içermektedir Kumbiya Kumbiya (), bir Kolombiya müzik ve halk oyunu çeşitidir. İspanyol müziği ile kölelerce Afrika'dan getirilen Afrika müziklerinin karışımından oluşur. Özgün biçiminde yalnızca vurgulu çalgılarla desteklenen şarkıdan oluşan kumbiya, günümüzde yaygın olarak saksofon, borazan, trombon, klavye gibi ek çalgılar da kullanılarak yapılır. Dizem olarak 4/4'ü kullanan kumbiya, en çok Kolombiya'nın Atlantik kıyısında sevilmesine karşin, Brezilya dışındaki Güney Amerika ülkeleri ile Orta Amerika ülkelerinde de değişik türleri ile yaygındır. Polis Koleji Polis Koleji, Emniyet Genel Müdürlüğüne bağlı olan yatılı ve resmî üniformalı eski okul. 27 Mart 2015 tarihinde TBMM'de kabul edilen 6638 sayılı İç Güvenlik Paketi kapsamında kapatılarak öğrenciler MEB'e bağlı diğer okullara nakledilmişlerdir. Ankara Polis Koleji, Emniyet Genel Müdürlüğü'ne amir yetiştiren Polis Akademisi'ne ve Emniyet Genel Müdürlüğü'nün ihtiyaç duyduğu branşlarda fakülte ve yüksekokullara öğrenci yetiştirmek ve lise derecesinde eğitim ve öğretim yapmak üzere 3201 sayılı Emniyet Teşkilatı Kanunun 19. maddesine göre 15 Haziran 1938 tarihinde Atatürk’ün direktifleriyle Anıttepe’deki Polis Enstitüsü binasında faaliyete geçmiştir. 1941 yılında 29 kişiden oluşan ilk mezunlarını vermiştir. Çeşitli nedenlerle 1950 yılında kapatılan Polis Koleji, 8 yıl aradan sonra 1958 yılında yeniden eğitim ve öğretime başlamıştır. Kuruluş yılı olan 1938’den 1978 yılına kadar Polis Akademisi Anıttepe Kampüsü'nde eğitim veren Polis Koleji, Eylül 1978 tarihinden itibaren Ankara İli Yenimahalle İlçesi Çamlıca Mahallesinde, 88.625 metrekarelik arsanın yaklaşık 55.000 metrekaresi üzerinde eğitim ve öğretime devam etmektedir. 1979 yılında yabancı dil gereksinimi duyulup hazırlık sınıfı konularak eğitim süresi dört yıla çıkarılmış olup, 2005 yılında Türkiye Cumhuriyeti Millî Eğitim Bakanlığının orta öğretim kurumlarındaki hazırlık sınıfını kaldırması ile birlikte Polis Koleji Müdürlüğü de hazırlık sınıfını kaldırarak 4 yıllık eğitime geçmiştir. Müfredatı geliştirilerek Fen Lisesi statüsünde ve fen alanında eğitim yapmaya başlamıştır. Bakanlar Kurulunun 19 Eylül 2004 tarih ve 2004/7935 sayılı kararları ile Bursa iline de Polis Koleji açılmış olup, 2005 yılında eğitim ve öğretime başlamıştır. 1985 yılında Ankara'ya ek olarak İzmir, İstanbul ve Afyon'da da Polis Kolejleri açılarak Polis Koleji sayısı 4'e çıkmıştır. 1988 yılında ise Afyonkarahisar Polis Koleji kapatılmış ve öğrenciler yeni açılan Adana ve Kayseri Kolejlerine aktarılmıştır. Böylece 1988 yılında Polis Kolejleri'nin sayısı 5'e çıkmıştır. 1992 yılında Adana, Kayseri ve İzmir Polis Kolejleri, 1994 yılında ise İstanbul Polis Koleji kapatılmış ve Polis Meslek Yüksekokulu olarak faaliyetine devam etmiştir. İzmir Polis Koleji, kurulduğu 1985 yılından kapandığı 1992 yılına kadar 549 öğrenci mezun vermiştir. İstanbul Polis Koleji, kurulduğu 1985 yılından kapandığı 1994 yılına kadar 1.102 öğrenci mezun vermiştir. Kayseri Polis Koleji, kurulduğu 1988 yılından kapandığı 1992 yılına kadar 244 öğrenci mezun vermiştir. Adana Polis Koleji, kurulduğu 1988 yılından kapandığı 1992 yılına kadar 267 öğrenci mezun vermiştir. Ankara Polis Koleji, kurulduğu 1938 yılından günümüze kadar 8.442 öğrenci mezun vermiştir. Kurulduğu günden bu güne Polis Kolejlerinden toplam 10.894 öğrenci mezun olmuştur. Bakanlar Kurulunun 19 Eylül 2004 tarih ve 2004/7935 sayılı kararları ile Bursa iline de Polis Koleji açılmış olup, 2005 yılında eğitim ve öğretime başlamıştır. Emniyet Genel Müdürlüğü Makamı'nın 12.03.2012 tarihli olurları ile Bursa Polis Koleji öğrenci kontenjanı, Ankara Polis Koleji'ne aktarılarak Bursa Polis Koleji'ne öğrenci alımı durdurulmuştur. 2013-2014 eğitim öğretim yılı itibarıyla sadece Ankara Polis Kolejinde eğitim ve öğretime devam edilecektir. Ankara Polis Koleji;, 2012-2013 eğitim öğretim yılı itibarıyla öğrenci alımı durdurulmuştur. En son çıkan emniyet teşkilatı düzenlemelerine ilişkin Türkiye Büyük millet Meclisinde kabul edilen yasa taslağına göre, 2014-2015 eğitim öğretim yılı itibarı ile şu anda eğitimine devam eden öğrenciler de millî eğitim bakanlığına bağlı dengi okullara gönderilecek, 27 Mart 2015 tarihinde TBMM'de kabul edilen 6638 sayılı İç Güvenlik Paketi kapsamında Polis Kolejleri kapatılarak öğrenciler başka okullara nakil edilmişlerdir. Polis Koleji; lise derecesinde eğitim ve öğretim yapmak üzere Emniyet Genel Müdürlüğüne bağlı olarak parasız yatılı ve resmî üniformalı okullar olarak kurulmuştur. Polis Kolejleri Türkiye Cumhuriyeti Millî Eğitim Bakanlığına bağlı Anadolu liselerinin fen bilimleri öğretim programlarına uygun olarak lise derecesinde eğitim ve öğretim yapmaktadır. Polis Koleji Mezunları; Emniyet Genel Müdürlüğüne orta ve üst kademe amir yetiştiren Polis Akademisinden mezun olduktan sonra Komiser Yardımcısı rütbesi ile Emniyet Genel Müdürlüğünde çalışmaya başlamaktadırlar. Polis Koleji öğrencilerinin eğitim faaliyetleri amaç ve ilke bakımından Millî Eğitim Temel Kanunu hükümlerine uygun olarak yürütülmekte olup, öğrencilerin; Modern bir çehreye sahip sınıf katlarında; 37 adet derslik, fizik, kimya, biyoloji, bilgisayar, Self Access laboratuvarları, resim ve müzik odaları bulunmaktadır. Yatakhane katlarında öğrencilerin dinlenmeleri için odalar ve en alt katında öğrencilerin de faydalandıkları çamaşırhane bulunmaktadır. Spor imkânları açısından; yarı olimpik yüzme havuzu ve günümüz koşullarında yeniden düzenlenmiş kondisyon salonu bulunmaktadır. Ayrıca Kondisyon Salonu ile bağlantılı olan Havalı Tabanca Atış Poligonu’nda Atış Takımı çalışmaktadır. Okulda hentbol, karate, judo, yüzme, tenis, basketbol, voleybol, badminton, oryantiring gibi sporlar yapılmaktadır. Bunların yanında kamelyalar, futbol, basketbol, voleybol sahası, tenis kortu ve halı saha öğrencilerin kullanımına açıktır. Öğrenci Dinlenme Salonlarında kantin ve çay ocağı bulunmaktadır. Öğrenciler boş vakitlerinde dinlenme salonlarından faydalanabilecekleri gibi satranç odası, kütüphane, bilardo salonu, playstation salonu, bilgisayar laboratuvarları gibi alanları kullanabilmektedirler. Okulda Bilişim Teknolojileri Topluluğu'nda öğrenciler, kendilerini tasarım, programlama gibi alanlarda geliştirebilmektedirler. Okulda Aktif Kolej Dergi Grubu yılda 2 kere çıkardığı Polis Koleji "Aktif Kolej Dergisi" ile tüm emniyet teşkilatına yayında bulunmaktadır. Sağlık hizmetleri olarak Başhekimlik bünyesinde bir diş hekimi ve bir hemşire bulunup öğrencinin sağlık problemlerini imkanlar dahilinde giderirler. Ciddi ve tedavisi kurumda yapılamayacak öğrenciler hastaneye sevk edilirler. Polis Koleji öğrencileri her sene çeşitli spor (özellikle atıcılık, karate, oryantring, atletizm ve güreş), bilişim , ve Akıl Oyunları yarışmalarında Türkiye ve dünya dereceleri elde etmektedir. Polis Koleji Sinema Kulübü , katıldığı kısa metrajlı film yarışmalarında çeşitli dereceler almaktadır. Hans von Aachen Hans von Aachen, (d. 1552, Köln - ö. 4 Mart 1615, Prag) Alman ressam. Maniyerizm akımının temsilcisi. Adını babasının doğum yeri olan Aachen’den alır. Hans von Aachen resim yapmaya Flemenk usta E. Jerrigh yanında başladı. 1574’te sanatını ilerletmek için Italya’ya gitti. Roma ve Floransa’yı gezdi, ama sonunda Venedik'e yerleşti. Önce Kaspar Rems’in öğrencisi oldu. Daha sonra, o zamanlar Almanya'da sanat sahnesine egemen olan Bartholomeus Spranger ve Hendrick Goltzius'un tarzından da etkilenerek kendi Maniyerist tekniğini geliştirmek için Tintoretto ve Michelangelo ile ardılları üzerinde çalıştı. 1588’de Almanya’ya geri döndü. Soyluların portrelerini yapan iyi bir ressam olarak ünlendi. Münih’te besteci Orlando di Lasso’nun kızı Regina ile evlendi. 1592’de Kutsal Roma İmparatoru II. Rudolph’un resmi ressamlığına getirildi. İmparatorun, Resim Komisyonunda görev yapmak üzere 1601 yılında Prag’a gitti. Peter Isaak ve Joseph Heinz’a ustalık yaptı. Çalışmaları; Wolfgang Kilian, Dominicus Custos ve Jan Sadeler tarafından kopya edildi. Ivysaur Ivysaur (Japonca: フシギソウ Fushigisou) iki tipli Çimen / Zehir tipi bir Pokémon'dur. Bulbasaur 16. seviyede Ivysaur olur ve Ivysaur'da 32. seviyede Venusaur olur. Pokemon Red, Blue, Yellow, Leafgreen, Firered, Soulsilver ve Heartgold'ta Bulbasaur'dan evrimleÅŸir. Bulbasaur Ivysaur'ın evrimleşmemiş halidir, ya bir dinozor ya da bir kurbağaya benzemektedir, ama renk ve duruşuna rağmen yakından dinozora benzemektedir. Bulbasaurken dişleri küçüktü, kulakiçi belli değildi ve gözbebekleri daha küçüktü. Ivysaur'ın rengi Bulbasaur'dan daha mavidir. Ivysaur'ın görüntüsüdeki en büyük fark çiçek soğanı artık bir çiçek tomurcuğu olmuştu. Bu tomurcuk ağır olduğundan arka bacakları kuvvetlenir ancak büyümek pahasına ayağa kalkma yeteneğini yitirir. Önceki formundaki gibi çoğu saldırı çimen tipidir. Doğal olarak bu saldırılar Bulbasaur'dan güçlüdür. O sarmaşıkları, yaprakları, kokuları ve tozları kullanır, o bu saldırılaı sever çünkü onun çiçeğini geliştirir. Anime'de Ivysaur doğal becerilerini kullanır. Yakalanıp ardından serbest bırakılarak bulunanlar daha yayındır, ama doğal davranışları bilinmemektedir. Buna rağmen Bulbasaur'dan antranörüne hâlâ sağdık olmasına rağmen daha agresif olabilir. Çiçeği büyümeye hazır olduğunda çok güzel kokar ve şişer. Ivysaur aynı zamanda evrimleşmeye yakın olduğunda güneş ışığında daha fazla zaman harcar çünkü artık gücü güneş ışığının oranına bağlıdır. Ivysaur doğal olarak güneşli ovlarda,su kenarlarında çok olsa da ormanlardada bulunabilir. Antronörü olan Ivysaur bulmak zordur. Anavatanı Kanto'dur. O güneş ışığını emerek fotosentez yapar ve günlerce yemeden durabilir. "Bulbasaur Gizemli Bahçe"de birçok Bulbasaur'dan evrimleşen Ivysaur görülmüştür yalnız Ash'in Bulbasaur'ı evrimleşmemiştir. Crystal adlı kızın bir Ivysaur'ı olduğu "Aerodactly Havaya Geri Dön"de görülmüştür. "Yargı Günü" bölümünde Jimmy'in bir Ivysaur'ı vardı. "Bir Chansey Operasyonu"nda yaralÄ± haldeydi. "Üstün Test"te James'in bir Ivysaur'ı vardı. "Arkadaşlık Bitti" bölümünde Ritchie'yi Assunta'nın Ivysaur'ı yenmişti. "2. Filmde Lawrence III'ün gemisi düşerken görülmüştü. "Haftasonu Savaşları"nda Jeremy'nin hayalinden geçmişti. Venusaur Venusaur (Japonca : フシギバナ Fushigibana) iki tipli Çimen/Zehir tipi bir Pokemondur. Bulbasaur 16. seviyede Ivysaur, Ivysaur'da 32. seviyede Venusaur olur. Pokemon Green ve Leafgreen'nin maskotudur. Venusaur önceki evrimleşmelerinden daha ağır ve dolayısıyla daha yavaş hareket eder. Sırtındaki ot iyice genişler, çiçeği açıp beyaz noktalı kırmızı bir çiçek ve çiçeği destekleyen kalın bir palmiye ağacı haline gelmiştir. Derisi tek renge dönüşmüş ve kurbağa siğilleri ortaya çıkmıştır. Son olarak kulak içi kırmızı renge dünmüştür. Dişi Venusaur'ın çiçeğinin ortasında bir çıkıntı vardır. Erkeğin ise yoktur. Venusaur doğayı kontrol edebilir, "Bulbasaur'ın Gizemli Bahçesi" bölümünde Venusaur bir ağacı çiçeklendirmişti ve kökleri kontrol edip Roket Takımının saldırısından korunmak için kendine duvar yapmıştır. Ayrıca Bulbasaurların gelişmesine yardımcı olur. Önceki evrimlerde olduğu gibi çoğu sadırısını sırtındaki çiçekten sağlar ve önceki evrimlerden çok daha güçlü saldırılar yapabilir. Sırtındaki çiçek hoş koku yayarak pokemonları kendine çeker. Koku insanlarında duygularını sakinleştirir. Koku yağmurlu bir günden sonra ortaya çıkar. Aynı zamanda çiçek ışığı emerek enerjiye çevirir bu yüzden yazın daha fazla enerjisi olur. Düşmanları genelde onu yenmek için yavaşlığını kullanır. Ancak hızlı bir saldırıdan sonra Venusaur'ın Kafatası Denemesi ve Vücut Ezici saldırısını kullanırsa Venusaur için daha faydalı olur. Ayrıca bu pokemon ağırlığına rağmen çok iyi ani ataklar yapabilir ve hatta kayaların üstünden bile zıplayabilir. Toprakta yürümek zaten onu olumsuz etkiler(çünkü yürüken yeri sasar ve bu onu yavaşlatır.)Çamura saplanırsa yapısı zarar görür. Venusaur Bitki başlangıç pokemonlarının ilk son evrimleşmiş halidir. Son üç yeteneği Hiper Işın,Giga Etki,Çılgın Bitkiler. Nadiren vahşi,çünkü insanlara bakış açısı önceki evrimler gibidir yine de çok güçlü bu pokemon için deneyimli bir antranör gereklidir. Çok nadir olsa bile eğer sadakatını yitirdiyse nedeni Venusaur'ın sakin antranörlere ihtiyacı olmasıdır. Bunun benzeri Torterra'ya da olur. Venusaur doğal ovalarda su kaynağı bol olan yerlerde veya ormanlarda yaşar. Aile olarak yaşarlar ve genelde Kanto Bölgesinde yaşarlar. Venusaur enerji ve yiyecek ihtiyacını sırtındaki çiçekten sağlar. Bu süre içerisinde tamamen hareketsiz kalır. Bu yüzden genelde güneşli yerleri tercih eder. Yazları daha enerjiktir. Venusaur hiç yemek yemek zorunda değildir. May'in Bulbasaur'ı Johto yolculuğunda evrimleşip Venusaur olmuştur ve DP078'de görünmüştür. Spencer'ın Venusaur ilk olarak AG163'te göründü.Beedrillları uzaklaştırmak için Tatlı Koku saldırısını kullanmıştı.AG167'de Ash ile savaşları sırasında kullanmıştı.Ash'in Swellow'unu yendi ve Ash'in Heraccross'u tarafından yenildi. "Bulbasaur'ın Gizemli Bahçesi"nde evrim törenini gerçekleştiren bir Venusaur vardı. Drake Portakal Adaları savaşında Ash'e karşı bir Venusaur kullanmıştı. Bir sanatçı Roket Takımını yenmek için bir Venusaur kullanmıştı. May'in kaybolduğu yasak ormanda pokemonların lideri bir Venusaur'dı. Silver Kasabası Güzellik Yarımas'nda Jeremy Venusaur'ı ile finale gelip May'in Combusken'i ile savaştı ve yenildi. Dev pokemonların adasında bir Venusaur robotu vardı. "Executter Takımı'nın Görevi" bölümünde bir Venusaur göründü. Bir Venusaur Houndoom'a "Haundum'un Özel İşleri" bölümünde Uyku Tozu ile saldırdı ama Misty'nin Togepi'si saldırıyı bloke etti ve kendi uyudu. Bir Venusaur Pokemon Merkezi'nde "Film Kareleri" bölümünde görünmüştü. Roket Takımı bir parkta Ash'in Cyndaquil'ini yakalamak için bir Venusaur ile savaştı. "Bir Numara Articuno"bölümünde Noland'ın Ash'e savaşması için sunduğu pokemonlardan biri de Venusaur'dı ama Ash Articuno'yu seçti. Bir Venusaur) takma adı "Bruteroot" (Japonca: バーナード Bernard) Corey adlı bir eğiticininken Mewtwo Counter Atack'ta göründü. Aynı film'de Venusaur'ın klonlanmış bir hali vardı ancak onun üzerinde kahverengi izlerde vardı. Al Pacino Alfredo James Pacino ("Paçino" olarak okunur) (25 Nisan 1940, New York), Oscar ödülüne sahip İtalyan kökenli Amerikalı sinema ve tiyatro oyuncusudur. Uzun süren sinema kariyeri boyunca, Hollywood'un baş oyuncularından biri olarak görülen Al Pacino, 25 Nisan 1940'ta New York, Doğu Harlem'de dünyaya geldi. Oyunculuk dersleri alan Pacino, zaman zaman çıktığı gösterilerde oyunculuğunu geliştirdi. 1966 yılında Actors Studio'da eğitim için hak kazandı. Daha sonra James Earl Jones ile çalıştığı The Place Creep'te rol aldı. 1967-68 tiyatro sezonunda zalim bir sokak serserisini oynadığı The Indian Wants the Bronx ile Obie Ödülleri En İyi Erkek Oyuncu ödülünü aldı. Al Pacino'nun Broadway'de sahneye çıktığı ilk oyun Does the Tiger Wear a Necktie?'dır. Her ne kadar oyun kırk gösterimden sonra kaldırıldı ise de Pacino, topluma uyum sağlayamayan bir uyuşturucu bağımlısını canlandırdığı rolüyle Tony Ödülü'nün sahibi oldu. Al Pacino'nun kariyerindeki ilk filmi, 1969 yılında çevirdiği Me, Natalie'dir. Buradaki başarısıyla, yapımcılığını Paramount'un üstlendiği, Francis Ford Coppola'nın The Godfather (Baba) filminde Michael Corleone rolünü oynamaya hak kazanacaktır. Bu filmdeki performansı ile En İyi Yardımcı Erkek Oyuncu Oscar'ına aday gösterildi. Çareyi Broadway oyunlarına dönmekte buldu ve başrolünü oynadığı The Basic Training of Pavlo Hummel ile ikinci kez Tony ödülünün sahibi oldu. Pacino'nun daha sonra rol aldığı filmleri, homoseksüel bir seri katilin peşinde olan bir polis memurunu canlandırdığı Cruising ve Author Author adlı komedi iş yapmadı. 1983 yılında Brian De Palma'nın yönettigi, şiddeti bol Scarface (Yaralı Yüz) ise ilk gösterildiğinde sinemanın kült filmleri arasındaki yerini aldı. Fakat başarının arkasından tekrar başarısızlık geldi ve Pacino tarihsel epik Revolution'dan (Devrim) sonra gözlerden uzaklaştı. Bu arada The Local Stigmatic filmiyle yönetmenliği denedi. Bu filmi piyasaya sürmeme kararı almıştır. Al Pacino'nun dönüşü, 1989'da çekilen Sea of Love (Aşk Denizi) filmi ile oldu. Film büyük sükse yaptı. 1990'da gösterişli bir gangsteri oynadığı Dick Tracy ile altıncı kez Oscar'a aday olan Pacino, aynı yıl çevrilen, üçlemenin üçüncü ayağı "The Godfather Part III" (Baba 3)'de yer aldı. Ertesi yıl çevirdiği romantik komedi Frankie and Johnny ve ardından gelen Glengarry Glen Ross, sevilen filmleriydi. Uzun süren sessizliğin ardından Scent of a Woman'daki (Kadın Kokusu) oyunculuğu ile nihayet Oscar ödülüne kavuşmayı başardı. 1993'te Brian De Palma ile tekrar çalıştığı Carlito's Way ve 1995'te Michael Mann'in yazıp yönettiği ve Robert De Niro'nun canlandırdığı bir hırsızın peşindeki polisi oynadığı Heat ile kariyerine devam eden Pacino, 1996'da politik bir dram olan City Hall'da rol aldı. Fakat o sene dikkatleri daha çok yazıp yönettiği ve rol aldığı Looking for Richard ile çekti. 1997 senesinde genç Hollywood starları ile çevirdiği filmler gündemdeydi. Önce Johnny Depp ile Donnie Brasco ve sonra Keanu Reeves ile The Devil's Advocate (Şeytanın Avukatı)... Al Pacino, 1999 yapımı The Insider (Köstebek) ile sinemaseverlerin karşısında. Başrolü Russell Crowe ile paylaşan Pacino, sigara şirketlerinin halktan gizlediği sırların anlatıldığı ve yayın aşamasında kıyametin koptuğu "60 Dakika" adlı programın yapımcısı Lowell Bergman'ı canlandırdı. 2000 yılında yönetmenliğini Oliver Stone'un üstlendiği ve başrollerinde Cameron Diaz, James Woods ve Dennis Quaid gibi deneyimli oyuncuların yer aldığı Any Given Sunday (Kazanma Hırsı) adlı filmde oynayan oyuncu, Tony D'Amato adında futbol aşığı bir koçu canlandırdı. 2002 yılında Andrew Niccol'ün yönettiği, Rachel Roberts'in S1M0NE karakterini canlandırdığı S1M0NE adlı eserde Al Pacino Hollywood yıldızlarının kaprislerine karşı tesadüfen eline geçen bir fırsatla tepki göstermeyi amaçlayan bir yönetmen olan Viktor Taransky'yi canlandırdı. 2003 yılında genç yıldızlardan olan Colin Farrell ile Çaylak isimli filmde oynadı. 2003 yılında rol aldığı Angels in America adlı mini dizi 12 dalda Emmy ödülü aldı, Al Pacino da bu dizi ile ilk Emmy ödülünü almış oldu. Aynı yıl Venedik Taciri isimli filminde yahudi tefeci Shylock'u oynadı. 2005 yılında Kirli Para adlı pek beğenilmeyen filmde rol aldı. 2007 yılında ise Jon Avnet'in yönetmenliğini yaptığı 88 Dakika isimli filmde başrolü oynadı. Bu filmde geçmişte kendisinin tespitleri sonucu yakalanan ve idama mahkûm edilen bir cinayet zanlısının suçunu kaldırmak isteyenler tarafından tehdit edilen bir cinayet psikiyatristi ve üniversite hocasını canlandırdı. Diğer taraftan en son 1995 yılında Michael Mann tarafından yönetilen "Heat" filminde usta oyuncu Robert De Niro ile bir araya gelen Al Pacino, bu kez Jon Avnet'in yönetmenliğini üstlendiği Righteous Kill filminde başrolü paylaştı, film 2008 yılında gösterime girmiştir. Al Pacino 1992 yılında Scent of a Woman filminde sergilediği performansla En İyi Drama Erkek Oyuncu Oscarını kazandı. Ödülü almaya çalışan diğer oyunculer ise şöyle; Clint Eastwood (the Unforgiven), Stephen Rea (The Crying Game), Robert Downey Jr. (Chaplin), Denzel Washington (Malcolm X). Tanıdığım İnsanlar Tanıdığım İnsanlar (İngilizce özgün adıyla "People I Know"), 2002 ABD yapımı dramatik film. Çok geniş bir çevresi olan tanınmış halkla ilişkiler uzmanı Eli Wurman (Al Pacino) sıradışı bir adamdır. Bir gün arkadaşlarından birinin önerisiyle aldığı iş sonucu başı belaya giren bir müşterisini kurtarmaya çalışırken kendi başını da büyük bir derde sokar ve kendini karmaşık olayların içinde bulur. Somut ÅŸiir Her türlü tipografik gösterenin sayfa boşluğu üzerinde hiçbir biçimsel kural olmadan düzenlenmesiyle oluşan şiir türüdür. Somut şiirde aktarılmasına niyetlenilen duygu ve düşünceler sözcüklerin seslerinden tamamen kopmuş olmasalar da algılanımları çok büyük oranda şiirin görsel niteliği üzerinden gerçekleşir. Augusto De Campos 1956'da yayınlanan Somut Şiir Manifestosu'nda somut şiirin bir özelliği olarak 'sözselsesselgörsel' (verbivocovisual) terimini ortaya atar ve şöyle der: " Grafik ve sessel, işlevler ve bağıntılar("benzerlik ve yakınlık unsurları") ve bir kompozisyon öğesi olarak uzamın özgürce kullnımı, anlamın ideogramik sentezleriyle bağlaşık gözün ve sesin eşzamanlı diyalektiğini besler, sözselsesselgörsel bir bütünlük yaratır. Gramisidin Gramisidin, altı antibiyotikten oluşan bir antibiyotik karışımıdır. Toprakta bulunan "Bacillus brevis" bakterisinden elde edilirler. Bunlar Gramisidin A, B ve C kategorilerine ayrılırlar ve toplu olarak Gramisidin D olarak adlandırılırlar. Gramisidin D'ler doğrusal pentadekapeptitlerdir, yani 15 amino asitten oluşan polipeptitlerdir. Buna karşın Gramisidin S, siklik (halkalı) bir peptit zinciridir. Özellikle Gram-pozitif bakterilere karşı çok etkilidir, ama bakterilerin ölümüne yol açtığı konsantrasyonun altında hemolize yol açtığı için dahili olarak kullanılmaz. Başlıca yüzeyel antibiyotik olarak kullanılır, neosporin'da bulunan üç ana bileşeninden biridir. 1939'da Amerikalı mikrobiyolog René Dubos "tirotrisin"i izole etmiş, daha sonra onun %20 oranında gramisidin ve %80 oranında tirosidin'den oluştuğunu göstermiştir. Bunlar ticari olarak imal edilen ilk antibiyotikler olmuştur. Ribavirin Ribavirin bir antiviral (virüslere karşı) ilaçtır. Bazı DNA ve RNA virüsüne karşı etkilidir. Viral (virüse ait) genetik materyalin kopyalaması (replikasyon) sürecine müdahale eder. Sentetik bir nükleozid analoğudur. Kimyasal formülü CHNO'dir. RNA polimeraz faaliyetini inhibe eder (engeller). Eskiden astım tedavisinde kullanılırken, bugün çoğunlukla hepatit C tedavisinde (interferon ilaçlarıyla beraber) kullanılmaktadır. Gebe ve emzikli kadınlarda, ciddi kardiyak hastalık geçmişi olanlarda ve kronik böbrek yetmezliği olanlarda kullanılmaz. Hemolitik anemi en önemli yan etkisidir. Genetik materyal üzerine olan etkisinden dolayı, potansiyel karsinojenik etkisi vardır. Klinik depresyon, karaciğer fonksiyon bozukluğu veya tiroid anormalliği gelişen hastalarda, hasta hekim tarafından yakından izlenmelidir. Ayrıca, influenza (grip) benzeri semptomlar, uykusuzluk ve baş ağrısı sıklıkla görülen yan etkilerdendir. Truman Capote Truman Capote (d. 30 Eylül 1924 - ö. 25 Ağustos 1984), Amerikalı yazar. Truman Streckfus Persons olarak New Orleans'ta dünyaya gelen Capote'nin kısa öyküleri, romanları ve kurgusal olmayan yazıları arasında sinemaya da uyarlanmış Tiffany'de Kahvaltı ve Soğukkanlılıkla da yer alır. Capote, yazarlığa ve alkole çok erken yaşlarda başladı. Eşcinsel yönelimi ve bu yönelimini yaşama biçimiyle -yakın arkadaşı ve uzaktan akrabası Tennessee Williams ile birlikte- çok sayıda skandala imza attı. Buna rağmen ABD sosyetesi içinde özel bir yer edinmişti. Ayrıca Amerikalı yazar Harper Lee de onun çocukluk arkadaşıydı ve Lee ünlü eseri Bülbülü Öldürmek'teki çocuk karakter "Dill"i yaratırken Truman Capote'den esinlenmişti. Henüz ilk romanlarının basıldığı yıllarda kazandığı ün, sadece ABD ile sınırlı kalmadı, Avrupa’da da sevilerek okundu. 50’lerden sonra “Çimen Türküsü” (1954), “Gece Ağacı” (1954), “Tiffany'de Kahvaltı” (1966), “Soğukkanlılıkla” (1966), “Para Dolu Damacana” (1976) gibi kitapları Türkçeye çevrildi. Capote 1984'te alkolizme bağlı komplikasyonlar sonucu vefat etti. Kendi hayatından ya da hikâye ve romanlarından senaryolaşmış çok sayıda film vardır. Bunlardan en önemlisi baş rollerini Audrey Hepburn ve George Peppard’ın oynadığı, Blake Edwards’ın yönettiği “Tiffany'de Kahvaltı” (Türkiye'de ""Çılgınlar Kraliçesi"" adıyla gösterildi)'dır. Ayrıca 2005 yapımı Capote'nin kişiliği ile Soğukkanlılıkla romanının yazılım süreci üzerine çekilmiş olan ve başlıca rollerinde Philip Seymour Hoffman, Catherine Keener, Clifton Collins Jr. gibi oyuncuların yer aldığı "Capote" adlı bir sinema filmi de bulunur. Capote bu romanda idam suçlusu Perry Smith ile derin bir arkadaşlık kurmuştu. Romanını bitirebilmek için birçok kez Perry'nin idamını öteleyebilmeyi başardı. Capote ayrıca, senaryosunu Neil Simon'ın yazdığı 1976 tarihli Robert Moore filmi "Murder by Death" ("22 Numarada Cinayet")'te de başrollerden birini oynamış ve filmdeki rolüyle Altın Küre ödülüne aday gösterilmişti. "Murder by Death", Capote'nin sinemada oyuncu olarak ender gözüktüğü filmlerden biridir. Daha önce birkaç filme sesiyle katkıda bulunan yazar, 1977'de Annie Hall adlı filmde de kısa bir rolde (kendisini) oynayacaktır. Pınarbaşı Pınarbaşı aşağıdaki anlamlara gelebilir: Wyvern Wyvern (okunuşu: Vay-vırn) mitolojik, ortaçağ Avrupa varyantı bir ejderha türüdür. World of Warcraft, Heroes of Might and Magic(), ve Dungeons and Dragons gibi çoğu fantazi oyunlarında yer almıştır. Viper yani dev engerek kelimesi ile aynı kökten türemiştir. Bir tür uçabilen dev kertenkeledir. Ejderhalardan farkı ağzından ateş çıkaramaması ve kollarının olmamasıdır. Mamak Mamak, Ankara'nın metropol ilçelerindendir. Bulundurmuş olduğu askeri birlik ve cezaevi ile adı özdeşleşmiştir. Mamak ilçesinin kuruluşu 1200’lü yılların ikinci yarısına rastlar. Kurucuları ise Ahilerdir. Ankara’da hüküm süren Ahi Hükümeti, değişik mekânları kuran ve yönetenlerin isimlerini o mekanlara verirler ve bu bölgeler, orayı idare eden Ahi büyüklerinin isimleri ile anılırlardı. Ahi Mamak, Ahi Etimesgut, Ahi Tura gibi… Mamak’ta ahiler tarafından kurulan çiftliği de Ahi Mamak yönetmiş ve buraya ismini vermiştir. Ankara’nın Osmanlılara geçmesinden sonra ise buradaki çiftliğe Tahir isminde bir komutan atanır. Kaynaklarda bu komutanı Tahir Mamak olarak görürüz. Mamak’ın tarihi, Anadolu’nun tarihi ile özdeştir. Mamak-Kayaş’ta yapılan araştırmalarda Anadolu’nun oluşum tarihine rastlarız. Prof. Dr. Kurt LEUCHS, Kayaş’ta 1932 yılında yapmış olduğu araştırmalarda Anadolu’nun oluşumuna katkı sağladığı bilinmektedir. Bölgemizde yapılan araştırmalar tarihe ışık tutmuştur. Max Pfannenstiel, Hüseyin Gazi Dağı çevresinde yaptığı araştırmalarda 5 cm’lik bir bıçakla birlikte Mamak tarihine ışık tutacak başka eşyalar da bulur. Kutludüğün, Ortaköy, Gökçeyurt ve Kızılca çevresinde Romalılar dönemine ait bazı tarihi eser kalıntılarına da rastlanmıştır. Kutludüğün Beldesi’nde bulunan bir eser bugün Anadolu Medeniyetleri Müzesi’nde sergilenmektedir. Yine Kutludüğünde çıkan bazı tarihi eserler eski belediye binası önünde sergilenmektedir. Ortaköy ve Gökçeyurt mahallelerinde bulunan erken Roma dönemi kalıntıları da camilerimizi süslemektedir. Romalılar döneminde Mamak bölgesi su kaynaklarıyla ünlüdür. Ünlü Roma hamamlarının suyu Kayaş’taki Romalılar galerisinden (M.Ö. 25) gelir. Bu su kaynağı Cumhuriyete kadar Ankara’nın su kaynağı olmaya devam eder. Romalılar döneminde Ankara’nın doğu kapısı Mamak’tır. Bu yollara ait mesafe taşları Ortaköy civarında bulunmuştur. Anadolu’nun Türkler tarafından ele geçirilmesiyle birlikte, Türk obaları birer birer Mamak’ın şimdiki mahallelerine yerleştirilir. Bu bölgedeki isimlerin tamamına yakını Türk obalarından alır. Nenek, Kızılca, Bayındır, Kayaş, gibi. Moğol saldırıları ile sarsılan Anadolu düzeni Ankara’yı da etkiler. 40 yıl Moğol egemenliğinde kalan Ankara’da daha sonra Ahi egemenliğini görürüz. Ahi egemenliği sırasında Mamak Bölgesi ‘Ahi Mamak’ olarak anılır. Ankara’nın Osmanlılar tarafından fethinden sonra Mamak Bölgesi, ‘bölgenin meyve hanesi’ olarak anılmaya başlar. Hatip Çayı istikametince onlarca su değirmeni vardır. Osmanlı arşivlerinde bu değirmenlerin el değiştirdiğine işaret edilir. Bu su değirmenleri 1950’lı yıllara kadar Ankaralılara hizmet etmiştir. Cumhuriyet Döneminde Mamak ilçemizde, Ankara’nın ilk toplu taşım aracı olan Ankara-Kayaş Banliyö Tren Hattı (1929) kurulmuştur. Mamak Bölgesi Ankara’nın ilk şehir planlamasında gözükmez. Fakat 1930’lu yıllardan itibaren Mamak Bölgesi gecekondulaşmaya başlamıştır. Banliyö Tren Hattı üzerinde gecekondular süratle artar. 1950’li yıllara gelindiğinde, Ankara şehir planı tekrar gözden geçirilir. Devrin Başbakanı Adnan Menderes, Ankara, İstanbul, İzmir ve Konya başta olmak üzere Büyükşehirlerin planlamasının yapılmasını ister. Bu devirde yapılan planlarda bölgemizin ismi geçmeye başlar ve Demirlibahçe’de Menderes’in özel ilgisi ile planlı bir yapılaşma başlar. Mamak Bölgesi bu tarihten itibaren hızlı bir gecekondulaşmaya süreci yaşar. Bu gecekonduların bahçelerinde ağaçlar dikilir, küçük kümesler oluşturulur. Artık köy hayatı Ankara metropolitenine taşınmıştır. 1970 lerden başlayarak 1990’lı yıllara kadar başlayan yoğun göç dalgası neticesinde, artık Mamak’ın yüzde 90’ı gecekondulardan oluşmuştur. Kendi sorunlarını çözmek üzere atılan ilk adımla da, 1983 yılında Mamak, Çankaya ilçesinden ayrılarak ilçe haline gelir. 1984 yılında ilk belediye seçimleri yapılır. Bu tarihten itibaren başlayan şehirleşme ve imar hareketleri, son 1999 yılından itibaren daha da hız kazanır. 2008 yılından itibaren de Kutludüğün ve Bayındır beldelerinin ilçeye katılması ile bugün 65 mahalleden oluşan ilçemiz, 28.922 hektarlık bir mücavir alana sahip olup, başkent Ankara’mızın modern, yaşanabilir bir ilçesi olma yolunda emin ve kararlı adımlarla ilerlemektedir. İlçe 65 mahalleden oluşmaktadır. Mamak'ın nüfusu 2018 sayımlarına göre 647.252 kişidir. Çarpışma (film, 1996) Çarpışma (), Kanadalı aykırı ve özgün senarist-yönetmen David Cronenberg'in filmidir. 1996 yılında Cannes Film Festivali'nde birçok tartışmayla beraber Jüri Özel Ödülü'nü almıştır. Çarpışma, bilimkurgu yazarı J. G. Ballard'ın yalnızca günümüz dünyasının değil, gelecek yüzyılın eğilimleri üzerine de açılımlar yapan aynı isimli kült romanından uyarlanmıştır. Modern dünyada insanın teknoloji içinde nasıl kimliksizleştiğini ve yine teknoloji aracılığı ile kendisini keşfetmesini anlatır. Kitaba ve filme adını veren trafik kazasıyla hayatları tamamen değişen evli bir çift ve tanıştıkları yeni insanlarla girdikleri değişik ilişkiler konu edilmektedir. Seks ve araba bu filmde birer simgedir. Film karakterleri, araba kazalarıyla hayatlarını yeniden sorgulayan, metal ile ölümcül tehlike arasındaki bağlantıyla cinsel tatmine ulaşmaya çabalayan kişilerdir. Cinselliğin zaman zaman ön plana sahnelerle eleştiriler almış, eleştirmenleri ve sinemaseverleri iki ayrı kutuba ayırmıştır. Kokoreç Kokoreç, Anadolu ve Balkanlarda, koyunun ince bağırsağından ve mumbardan yapılan, şişe sarılarak kor ateşte kızartılan bir çeşit Yemek Kokoreç yapımında kullanılan bağırsaklar büyükbaş veya küçükbaş hayvanlara ait olabilmekle birlikte lezzet açısından süt kuzusundan elde edilen bağırsağın kullanımı tercih edilir. Öncelikle bağırsaklar içten ve dıştan temizlenir. Kokorecin iç kısmı bumbardan, dış kısmı ince bağırsaktan yapılır. Uzunca bir şişe bumbarlar geçirilerek başlanır. Daha sonra ince bağırsaklar şişin etrafına defalarca dolanır. Ara ara ince yağ tabakaları yerleştirilir. Şişler genellikle kokoreç için özel hazırlanmış mangallarda yatay bir konumda asılı bir şekilde ve döndürülerek pişirilir. Kızartmadan sonra kesit kesit alınarak, bol baharatlanır. (İsteğe bağlı olarak) iki bıçak yardımıyla kuşbaşı büyüklüğünde doğranır. En çok tercih edilen baharatlar kimyon, kekik ve acı kırmızı pul biberdir. Tabakta veya ekmek arasında tüketilir. Garnitürle servis edildiği de olur. Garnitür olarak domates, biber turşusu ve hıyar turşusuyla beraber yenir. İsteğe bağlı olarak bir içecekle tüketilebilir. Türkiye'de kokoreç genelde sokakta satılan bir yiyecektir ve restoran menülerinde çoğunlukla bulunmaz. Kokoreç için özel hazırlanmış mangallı tezgâhlarda kömür ateşinde pişirilir. Sokakta ayaküstü yendiğinden genellikle (değişik boyutlarda) ekmek arası olarak tüketilir. Kokorecin yanında en çok tercih edilen içecekler ayran, turşu suyu ve şalgam suyudur. Yunanlar kokoreci geleneksel olarak her yıl paskalyada tüketirler. Herhangi bir zamanda da bulmak mümkündür. Çoğu Yunan tavernasında kokoreç bulunur. Gardouba ("γαρδούμπα") veya gardoubakia ("γαρδουμπάκια") Yunan kokorecinin tavada ya da fırında yapılan bir çeşididir. Herman Li Herman Li (d. 3 Ekim 1976, Hong Kong), power metal grubu DragonForce'un kurucusu, Sam Totman'la beraber gitaristi, ve Marc Hudson'a destek vokalistidir. Genç yaşta İngiltere'ye taşınmıştır. DragonForce'u kurmadan önce öteki gruplarda çalmış, fakat sonunda kendi grubunu kurmaya karar vermiştir. Herman Li sadece Ibanez gitarları kullanır. Sam Totman Sam Totman (d.y. İngiltere) Herman Li'yle beraber güç metal ("power metal") grubu DragonForce'un gitaristidir. İngiltere'de doğmuş, fakat genç yaşta Yeni Zelanda'ya taşınmıştır. 9 yaşından itibaren klasik gitar dersleri almıştır. DragonForce'a katılmadan önce daha değişik gruplarda çalmıştır.Ayrıca Grubun birçok eserinde de Sam Totman'ın imzası bulunmaktadır. CNN International CNN International (CNNI), CNN tarafından yürütülmekte olan uluslararası televizyon kanalı. 24 saat haber anlayışıyla yayın yapan CNN'i bugün tüm dünyada 212 ülkede 1,5 milyardan fazla insan evinde izleyebilmektedir. Bugün tüm dünyada değişik dillerde kanalları, 12 web sitesi, 2 radyosu ve tüm dünyaya yayılmış haber ekibiyle en yaygın haber kaynaklarından biridir. 1995 yılında açılan cnn.com adresinden yayında bulunan websitesi ilk büyük boyutlu haber sitesi olarak kendini tanıtmaktadır. CNN'in tüm dünyada tanınan bir kanal haline gelmesi 1991 yılındaki ilk Körfez Savaşı sırasında Bağdat'tan savaşı canlı olarak vermesiyle oldu. Bu yaptığı yayınlar televizyon haberciliğinde yeni bir dönem başlattı. Her geçen gün büyüyen CNN ile kurucularından Ted Turner en önemli medya patronlarından, bağlı bulunduğu holding Time Warner ise en büyük medya şirketlerinden biri oldu. CNN Türkiye'de Doğan Holding ile yaptığı anlaşma neticesinde Türkiye çapında yayın yapan CNN Türk haber kanalı kurmuştur. CNN İnternational Türkiye'den Kablo TV D Smart Ve Tivibu platformlarından izlenebilir. Ã‡ita, Rusya Çita Oblastı, Rusya'ya bağlı Sibirya bölgesinde bir Çita Oblastı'nın idarî merkezi. Batısında Baykal Gölü, Irkutsk ve Ulan Ude, güneyinde Moğolistan yer almaktadır. Yaklaşık 310.000 nüfusa sahip şehirden Trans Sibirya Demiryolu geçmektedir. 52.03 enlem, 113.55 boylamındadır. 1653'te kurulan şehir, 1851'de resmen şehir olarak ilan edilmiştir. Çita Bölgesi (Oblast) Yakutsk Zaman Dilimindedir (YAKT/YAKST). UTC saat farkı +0900 (YAKT)/+1000 (YAKST). Ahmet Ã–zacar Ahmet Refik Özacar (8 Mayıs 1937, Lüleburgaz-23 Ekim 2005, İstanbul), Türk futbolunun ve Beşiktaş’ın Küçük lakaplı eski millî futbolcusu. 6 çocuklu bir ailenin oğlu olan Ahmet Özacar, 1955’te İstanbul’un amatör takımlarından Şehremini Altınok’tan Beşiktaş’a transfer oldu. Aynı dönemde kendisinden 5 yaş büyük Ahmet Berman’la birlikte Beşiktaş’ta yer aldığından “Küçük Ahmet” adıyla anıldı. 1971’e kadar santrfor, sağ açık, sol açık ve sağ iç olarak 16 yıl Beşiktaş forması giydi. 1970’te jübilesini yaptıktan sonra, 1970-71 sezonunda tekrar takıma çağrıldı ve Beşiktaş’ın krizli döneminde 3 lig maçında ikinci yarılarda oyuna “kurtarıcı” olarak alındı. Beşiktaş, Avrupa Kupaları’ndaki ilk galibiyetini 28 Eylül 1960’ta Rapid Wien’i 1-0 yenerek alırken tek gol yine Küçük Ahmet’ten gelmişti. Özellikle derbilerde oldukça başarılı performans gösterdi ve hem Galatasaray’a hem de Fenerbahçe’ye 9’ar gol attı. 3 kez Lig, 2 kez de Federasyon Kupası olmak üzere 5 kez Türkiye şampiyonluğu yaşadı. 1959 senesinde kurulan Türkiye 1. Ligi’nde 309 maçta 98 gol attı. Bunun dışında Türkiye Kupası’nda 5 kez gol attı. Attığı goller kadar, gollük ortalarıyla da ün yaptı. 2 kez A, 1 kez de B olmak üzere 3 kez Millî formayı giydi. Nash dengesi Oyun Teorisi'nin en önemli araçlarından biri olan Nash dengesi, oyuncuların belli özellikler taşıyan strateji seçimlerine verilen isimdir. Her oyuncu, oyun içinde elinde olan eylemlerden birini seçmiş olsun, ve tüm oyuncuların böyle bir seçim yaptığını düşünelim. Bir oyuncu için seçilmiş eylem, diğer oyuncuların seçtikleri eylem gözetildiğinde oynanabilecek (getiri anlamında) en iyi eylem ise, ve bu durum diğer tüm oyuncular için de geçerliyse, bu durumun bir "Nash Dengesi" oluşturduğundan söz edilebilir. Oyuncular, yalın eylemler seçebilecekleri gibi, birden çok eylemi , belli bir olasılıkla oynamayı da tercih edebilirler. Nash Dengesi, Oyun Teorisi kavramına önemli katkıları olan Amerikalı matematikçi John Nash'in adıyla anılmaktadır. Analitik anlamda benzer bir gözlemde bulunan ilk kişi Antoine Augustin Cournot isimli Fransız bir matematikçidir. Cournot bu olguyu iki firmanın, eş zamanlı olarak üretim miktarını belirledikleri kuramsal bir pazar için gözlemlemiş ve detaya dökmüştür. John Nash, 1950 yılında yazdığı doktora bitirme tezinde, bu dengenin, oyuncuların fayda fonksiyonlarının belli özellikleri sağladığı tüm oyunlarda var oduğunu ispatlayarak 1994 Ekonomi Nobel Ödülü'nü almıştır. Daniel Pancu Daniel Gabriel Pancu (d. 17 Ağustos 1977) Rumen eski futbolcu. Futbola sağ bek olarak başlasa da, orta saha ve forvette de oynamış ve Rapid București takımında futbolu bırakmıştır. Pancu, profesyonel futbola 1994 yılında Romanya 2. Ligi takımlarından FC Politehnica Iaşi takımında başladı. 15 maç forma giydiği ilk sezon sonrasında kendi gruplarında 3. oldular. Ancak 2. olan Dacia Unirea Brăila'ya gelen ceza sonucu takımdan 8 puan düşülünce, Politechnica play-off'lara kalıp, burada da başarılı olunca Liga I'e yükseldi. Pancu, 13 Ağustos 1995'te Steaua Bükreş karşısında ilk birinci lig maçına çıktı. Politechica kötü geçirdiği sezon sonucu, ikinci lige düştü. Pancu sezonda 28 maçta çıkıp 2 gol kaydetti. 1996-97 sezonuna ikinci ligde başlayan Pancu 12 maçta 2 gol attıktan sonra devre arasında birinci lig takımlarından Rapid București'ye transfer oldu. Rapid Bükreş kötü başladığı sezonun arasında Pancu'yu transfer edip, ligi 8. olarak bitirdi. Pancu 21 maçta 6 gol atarak takımın en önemli isimlerinden olmuştu. 1997-98 sezonunda Rapid Bükreş'in başına Mircea Lucescu geçti. Pancu, Lucescu'nun en önemli isimlerinden oldu ve 11 gol kaydetti. Rapid, sezonu lig ikincisi olarak bitirip, son 25 yılda aldığı en iyi lig derecesine kavuştu. Sonraki sezon da Rapid'in ilk 11'inin önemli isimlerinden olan Pancu bu sefer de lig şampiyonluğu yaşadı. Aynı sezon içinde ilk kez uluslararası maçlara çıkan Pancu, 3 UEFA Kupa Galipleri Kupası maçında forma giydi ve Lüksemburg takımı SC Grevenmacher'a ilk maçta 1, ikinci maçta 2-0 aldıkları galibiyetteki 2 golü kaydetti. Sonraki turda ise iki beraberlik alarak Norveç ekibi Valerenga'ya elendiler. 1999'da kariyerinde ilk kez yurtdışına çıkan Pancu, İtalyan 2. ligi Serie B takımlarından Cesena'ya transfer oldu. 34 maçta forma giyip takımda yer bulsa da ligi 18. olarak bitirip Serie C'ye düşmelerinin ardından tekrar Rapid Bükreş'e döndü. 2000-02 arasında 45 maçta 28 gollük başarılı bir performans göstererek takımını lig dördüncüsü ve üçüncüsü yaptı. İkinci sezonunda Romanya Gol Krallığı'nda ikinci oldu. 2002'de Beşiktaş'ın başına eski hocası Lucescu'nun geçmesiyle beraber Radu Niculescu'yla beraber Beşiktaş'ye kiralık olarak getirildi. Niculescu, takımdan kısa sürede ayrılsa da Pancu formayı kaptı. 10 Ağustos 2002'de ilk resmi maçına Bursaspor deplasmanında çıktı ve takımı 1-0 öne geçiren golü attı. Ligde 31 maç forma giyen Pancu, 7 tane de gol kaydetti. Sezon sonu Beşiktaş, 8 yıl aradan sonra Türkiye şampiyonu oldu. Ayrıca Beşiktaş, UEFA Kupası'nda çeyrek finale çıkarak tarihinin en büyük başarısına imza attı. Pancu, FK Sarajevo'ya 2 ayrı maçta 2 gol, Dinamo Kiev ve Slavia Prag'a da birer gol atıp bu başarıya büyük katkıda bulundu. Sezon sonu bu başarısı sonucu Beşiktaş tarafından bonservisi alındı. Sonraki sezon, ligde önceki sezonuna göre nispeten daha az forma giydi. Buna rağmen 2'si penaltıdan 6 gol kaydetti. Kariyerinde ilk kez UEFA Şampiyonlar Ligi'nda forma giyen Pancu, 6 grup maçında da forma giyip Sparta Prag ve Lazio'ya iki gol attı. Beşiktaş, üçüncü olarak UEFA Kupası'na katıldı. İspanya'da Valencia karşısında oynanan ilk maçta Pancu, 2 gol atsa da Beşiktaş 3-2 yenilmekten kurtulamadı. İstanbul'da ise 2-0 kaybedip elendiler. 2004 yılında Lucescu, Beşiktaş'tan ayrıldıktan sonra bir ara takımdan ayrılacağı konuşulsa da Pancu, Beşiktaş'ta kaldı. Bu sezonda ise 21 maçta forma giydi ve Akçaabat Sebatspor ile oynanan bir maçta 2 gol, Ankaragücü'ne de bir penaltı golü attı. Ligde de Avrupa'da başarı yüzü göremeyen Pancu'nun sezon içinde yaşadığı en önemli olay Beşiktaş'ın kalesini korumak oldu. 17 Nisan 2005'te Fenerbahçe Şükrü Saracoğlu Stadyumu'nda Fenerbahçe'yle oynayan maçta, 74. dakikada Beşiktaş'tan Pancu, Tümer Metin'in yerine girdi. Beşiktaş bu değişiklikten bir dakika sonra golü bulup 3-2 öne geçti. Ancak 6 dakika sonra Oscar Cordoba ceza sahası içinde yaptığı bir müdahele sonucu penaltıya sebebiyet verip kırmızı kart gördü. Beşiktaş ise Pancu'nun oyuna girmesiyle oyuncu değişikliği hakkını doldurmuştu. Cordoba'nın çıkmasıyla Pancu kaleye geçti. Alex de Souza'nın kullandığı penaltıda doğru köşeye atlasa da kurtarış yapamadı. 3-3 devam eden maçta Pancu, Fenerbahçe'nin uzaktan şutlarına geçit vermedi ve 87. dakikada Koray Avcı'nın attığı golle Beşiktaş maçı 4-3 kazandı. Pancu, bu maçtan sonra "Kadıköy Panteri" olarak anılmaya başladı. 2005-06 sezonuna da Beşiktaş'ta başlayan Pancu, önceki sezon kaleye geçmesinden dolayı 1 numaralı formayı giydi. Ancak sadece 6 maçta oyunda yer aldı. Sezon içindeki tek golünü ise UEFA Kupası ön elemelerinde FC Vaduz'a attı. 2006 yılının Ocak ayında takımdan ayrıldı. Sezonu eski takımı Rapid Bükreş'te kiralık bitiren Pancu, 13 maçta 2 gol atıp Romanya'da bir kez daha lig ikincisi oldu. 2006'da yeniden Türkiye'ye dönen Pancu, Beşiktaş'ta ilk resmi maçında karşısında oynadığı takım olan Bursaspor'a transfer oldu. İlk sezonunda 20 maç oynayan Pancu, 3 gol kaydetti. Ancak parlak bir sezon geçirmedi ve ligde 10. oldular. 2007-08 sezonuna da Bursaspor'da başladı ve 13 maçta forma giydi. Sezonda tek golünü Türkiye Kupası'nda penaltıdan Sarıyer'e attı. Başarısız olduğu 1,5 sezon sonrasında takımdan ayrılıp bir kez daha sezonu Rapid Bükreş'te kapadı. 8 maçta 2 gol ile ligde 3. oldu. 2008'da Rus takımlarından Terek Groznıy'a 2 Rumen futbolcuyla beraber transfer oldu. Çeçenistan bölgesinin takımı olan Terek ile ilk sezonunda lig 10.su oldu. 10 maçta sadece 1 gol kaydedebildi. Sonraki sezon ise 23 maçta 9 gol atarak daha iyi bir performans gösterdi. Takımın en golcü ikinci ismi olan Pancu, buna rağmen takıma ligde bir başarı kazandıramadı. 2009 Rusya Ligi sezonunun bitmesiyle, Pancu, 2009-10 sezonunun ortasında Bulgar ekibi CSKA Sofya'ya transfer oldu. İlk maçında Lokomotiv Plovdiv karşısında alınan 3-2'lik galibiyette bir gol kaydetti. İkinci yarıda 7 maçta forma giyen Pancu, toplamda 2 gol atıp, takımın lig ikinciliğine yardım etti. 2010-11 sezonu için Romanya'ya geri dönen Pancu, FC Vaslui takımına transfer oldu. Önceki sezonunda kariyerinin en iyi başarısı olan lig üçüncüsü takımda yer alan Pancu, uzun aradan sonra UEFA Avrupa Ligi ile uluslararası bir maça çıktı. 2010-2011 sezonu devre arasında tekrar eski kulübü Rapid Bükreş'le anlaşan Pancu çıktığı 13 maçta 6 gol atmıştır. 2015-2016 sezon başında bonservis bedeli olmadan Romanya 1. Lig ekiplerinden FC Voluntari'ye transfer olmuştur. 2 Ekim 2018'de Daniel Pancu, Rapid București’in yeni teknik direktörü olarak atandı. Sadece 1 maç kaybettikten sonra takımını Liga 3'ten Liga 2'ye yükseltti. 6 Ekim 2001'de 2002 FIFA Dünya Kupası elemelerinde, 3. maçını oynayan teknik direktör Gheorghe Hagi tarafından ilk kez Romanya millî futbol takımına çağrıldı ve Gürcistan ile 1-1 berabere kaldıkları maçta, 69. dakikada Adrian Ilie'nin yerine oyuna girdi. 2. ve 3. maçlarını kupaya katılmak için oynanan play-off maçlarında oyuna yedekten dahil olarak oynadı ancak Slovenya'ya elendiler. Anghel Iordanescu'nun başa gelmesine rağmen Pancu, yine de millî takıma çağrıldı. 27 Mart 2002'de Romanya'da Ukrayna ile oynadıkları hazırlık maçında ilk kez ilk 11'de maça çıkan Pancu, 17. ve 31. dakikada iki gol kaydetti. Pancu, EURO 2004 elemelerinde de Iordanescu'nun tercih ettiği isimlerden oldu. Elemelerde 7 maçta forma giyen Pancu, Lüksemburg ve Danimarka'ya gol attı. Ancak birinci Danimarka'nın bir puan gerisinde kalan Romanya, aynı puanda oldukları Norveç'tan daha iyi averajları