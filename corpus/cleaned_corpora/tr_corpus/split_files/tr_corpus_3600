her yönlendirici geçilirken bir hop oluşur. Veri paketinin kaç yönlendiriciden geçtiği hop sayısı ile hesaplanabilmektedir. Hedef ve kaynak ağ cihazları arasındaki yönlendirici sayısıdır. ping veya traceroute gibi uygulamalarla öğrenilebilir. Paketin ağ içerisinde en fazla atlayabileceği hop sayısını belirtir. Veri paketleri ağ içerisinde hedef adresine ulaşıncaya kadar yönlendiriciler arasında dolaşırlar. Bir veri paketi yönlendiriciye ulaşamazsa sonsuza kadar ağ üzerinde kalabilir. Veri paketlerinin bu şekilde sonsuz döngüye girmemesi için hop sınırı paket başlığında bulundurulmaktadır. Hop sınırına ulaşan paket ağ üzerinden bırakılır (drop). IPv4 paket başlığı içerisindeki karşılığı "TTL" ve IPv6 paket başlığıiçerisindeki karşılığı "Hop Limit" dir. Veri paketlerinin hedef adrese giderken bir sonraki geçeceği yönlendiricidir. Bir sonraki hopun tespit edilmesi yönlendirme tablosu üzerinden yapılmaktadır. Bunun için çeşitli algoritmalar kullanılmaktadır. Muzyka czterech stron wschodu Muzyka czterech stron wschodu, 1999 yılında Radia Krakow stüdyosunda kayıt edilmiş Dikanda grubunun ilk albümüdür. Broçna Broçna (Arnavutça: "Burojë"; Sırpça: "Broćna / Броћна"), Kosova’nın orta kesiminde bir köydür. De facto olarak Kosova’nın Mitroviça ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovskomitrovački ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Mitroviça Bölgesi’nde ("District of Mitrovica") bulunur. Arapgir Katedrali Arapgir Katedrali, 13. yüzyılda Arapgir'de inşa edilen Ermeni Apostolik Kilisesi. Tanrının kutsal annesi olarak isimlendirilen Arapgir katedrali 13. yüzyılda inşa edildi. Doğu Anadolu Bölgesi'nin en büyük kiliselerinden biriydi. 3000 kişi kapasiteliydi. 1915 yılında Ermeni Kırımı sırasında saldırılara uğrayıp hasar gördü. Kırımdan sonra tamir edilip okul olarak kullanıldı. 1950 yılında Arapgir belediyesi katedrali yıkmaya karar verdi. 18 Eylül 1957'de katedral dinamit kullanılarak yıkıldı. Daha sonra katedralin bulunduğu arsa Hüseyin isimli bir çiftçiye 28.005 lira karşılığında satıldı. Bugün katedralin olduğu yerde harabeler vardır. Jakhana Jakhana Jakhana Jakhana, 2002 yılında DeoRecording stüdyosunda kayıt edilmiş Dikanda grubunun 2. albümüdür. Altınışık, Bingöl Altınışık Köyü, Bingöl iline bağlı bir köydür. Köyün eski adı 1928 yılındaki bir kaynağa göre Binziyar olarak, başka bir kaynakta ise Göv olarak geçmektedir. Usztijo Usztijo, 2004 yılında DR Studio stüdyosunda kayıt edilmiş Dikanda grubunun 3. albümüdür. Ajotoro Ajotoro, 2007 yılında DR Studio stüdyosunda kayıt edilmiş Dikanda grubunun 4. albümüdür. Mercek Mercek ya da lens ışığın yönünü değiştiren (kıran), ışık ışınlarını birbirine yaklaştıran ya da uzaklaştıran optik alet. Basit mercek tek bir optik elemanın kullanıldığı, bileşik mercek ise iki optik elemanın bir arada olduğu mercek tipidir. Bileşik mercek, basit mercek kullanıldığında ortaya çıkan sapınç olayının etkisini azaltmak için kullanılır. Mercekler genelde camdan ve saydam plastikten yapılır. Lens("mercek") kelimesinin kÃ¶keni Latince'deki "lentil" kelimesinden gelmektedir. Lentil Latince'de mercimek demektir. İnsan yapımı en eski mercek antik Asur kentlerinden Nimrud'da bulunmuştur. David Brewster bu merceğin büyüteç olarak ya da ateş başlatma amaçlı kullanıldığını düşünmektedir çünkü Asurlular zamanında bulunan ince işlemeli oyma resimlerin büyüteç kullanılmadan yapılması imkânsızdır. İçinde merceklerin geçtiği ilk yazılı eser Antik Yunan filozoflarından Aristofanes'in "Bulutlar" (MÖ 424)'ıdır. Bu eserde bir mercek, yangın çıkartma amacıyla kullanılmıştır. Mercekler temel olarak iki eğrisel kırıcı yüzeyden oluşur. (Kimi zaman bu yüzeylerden biri düz olabilir.) Bir merceğin odak uzaklığı mercekçi denklemi kullanılarak hesaplanır. Mercekçi denklemindeki formula_1 ve formula_2'nin işareti seçilirken içbükeylik dikkate alınır. Eğer yüzey dışbükeyse + işaretli, içbükeyse - işaretli olur. Eğer yüzey eğri değil de düzse formula_9 alınır. Bir merceğe gelen ışın merceğe girerken ve mercekten çıkarken olmak üzere iki defa kırılır. Işınları toplayacak şekilde kıran merceklere ince kenarlı mercek, dağıtacak şekilde kıran merceklere kalın kenarlı mercek denir. Üzerine gelen ışınları bir noktada toplayan mercek, dışbükey mercek veya yakınsak mercek olarak da bilinir. Hipermetropluk göz kusuruna sahip insanların gözlüklerinde kullanılır.Kenarı ortasına göre ince olan mercek türüdür. Üzerine gelen ışınları dağıtan mercek, içbükey mercek veya ıraksak mercek olarak da bilinir. Miyopluk göz kusuruna sahip insanların gözlüklerinde kullanılır. Sapınç, gerçek görüntünün, basit bir teorinin tahminlerinden farklı çıkmasına ve merceklerin ışık kırmada ya da görüntü oluşturmada teorideki gibi davranmamasıdır. LIVE (albüm) LIVE, 2007 yılında Radio Gdańsk Studio stüdyosunda kaydedilmiş Dikanda grubunun 5. albümüdür. Nogay Han Nogay Han, ya da asıl adı İsa Nogay (? - 1299) Moğol lideridir. Ölümünden 99 yıl sonra hanlığa adını vermişti. 1265 yılında Müslüman olmuştur. 1299'da birine esir düşmüş ve bir Rus lider tarafından öldürülmüştür. Landkreis Kassel Landkreis Kassel, Almanya'nın Hessen eyaletine bağlı ilçe. Schwalm-Eder-Kreis Schwalm-Eder-Kreis, Almanya'nın Hessen eyaletine bağlı ilçe. AaAaAA!!! â€“ A Reckless Disregard for Gravity AaaaaAAaaaAAAaaAAAAaAAAAA!!! – A Reckless Disregard for Gravity (kısaca Aaaaa!), Dejobaan Games tarafından geliştirilen, 3 Eylül 2009 tarihinde Microsoft Windows platformu için yayımlanan bir simülasyon video oyunudur. Oyun medyasınca fazlasıyla olumlu tepkilerle karşılan bağımsız yapım; incelemeleri derleyip, istatistik veren Metacritic sitesinden 100 üzerinden ortalama 81 alırken; GameRankings sitesinde ise %81.56'lık bir oran tutturdu. Kreis GroÃŸ-Gerau Kreis Groß-Gerau, Almanya'nın Hessen eyaletine bağlı ilçe. Ãœmit Becel Ümit Becel (d. 8 Haziran 1994), sırtüstü ve kelebek, serbest kategorilerinde yüzmüş olan Türk yüzücüdür. 2004 yılında yüzmeye Bolu ilinde başladı. Yapılan okullar arası müsabakalarda, iller arası müsabakalarda, bölgesel şampiyonluklarda mücadele eden bir Türk sporcudur. 2009'den itibaren iki Yaz Olimpiyatı'nda yarışmıştır. İstanbul'daki Abdi İpekçi Spor Salonu'nda yapılan 2009 Avrupa Gençler Kısa Kulvar Yüzme Şampiyonası'nda, 50 m serbest 23,587 ile finale çıkan Becel; finalde 24,904'lük derecesiyle Avrupa altıncısı oldu. Odenwaldkreis Odenwaldkreis, Almanya'nın Hessen eyaletine bağlı ilçe. Domenico Modugno Domenico Modugno (9 Ocak 1928 - 6 Ağustos 1994), İtalyan şarkıcı, oyuncu, film yönetmeni. 1958 Eurovision Şarkı Yarışması'nda seslendirdiği "Nel blu di pinto di blu (Volare)" adlı şarkıyla dünya çapında tanındı. Yarışmadan 3.'lük ile ayrılmasına rağmen Eurovision'un 50. yılı etkinlikleri kapsamında düzenlenen Congratulations adlı gecede en iyi 14 şarkı arasından 2. oldu. Landkreis Darmstadt-Dieburg Landkreis Darmstadt-Dieburg, Almanya'nın Hessen eyaletine bağlı ilçe. Semerkand (dergi) "Semerkand", aylık tasavvufî dergi, yayın hayatına Ocak 1999 tarihininde başladı. Aylık yayımlanıyor. Dini ve tasavvufî konulara gündeme ve edebi yazılara yer veriyor. 60binle başlayan tirajı bugün (2017 Şubat) 200 bine ulaştı "Semerkand Aile" aylık aile dergisi. Yayın hayatına Ekim 2005 tarihininde başladı. Aylık yayımlanıyor. Şehzade Höyük Şehzade Höyük, Gaziantep İl merkezinin kabaca 48 km. doğusunda, Nizip İlçesi'nin kuzeyinde yer alan bir höyüktür. Dar bir vadideki, bazı kaynaklarda Turlu olarak geçen höyük arkeolojik kaynaklarda bir Halaf yerleşmesi olarak geçmektedir. Höyükte ilk kez 1961 yılında J. Perrot tarafından yüzey toplaması yapılmış, çakmak taşı aletler bulunmuştur. Daha sonra 1962 yılında yine Perrot başkanlığında kazılar yapılmıştır. Kısa süreli olan bu çalışmada Halaf Dönemi'ne tarihlenen yedi ana mimari kat saptanmıştır. En alttaki ilk iki tabakanın olasılıkla Neolitik Çağ, 3. ve 4. tabakaların Halaf, 5. ve 6. tabakaları ise Obeyd yerleşmesi olduğu belirtilmektedir. Taş tememlli, dairesel planlı evler ilk tabakadan itibaren görülmektedir. Geç Neolitik Çağ'dan Erken Kalkolitik Çağ'a kadar iskan edilen höyüğün en alt tabakalarının Amik Ovası B ile çağdaş olduğu ileri sürülmektedir. Düzeltilmemiş tarihle günümüzden yaklaşık olarak 7.600 – 7.000 yılları arasında iskan edildiği gösterilmektedir. Kelhasan, Cihanbeyli Kelhasan Konya ili Cihanbeyli ilçesine bağlı bir mahalledir Hibiscus Hibiscus (hatmi çiçeği), yaprakları olan alternatif bir çiçektir. Genellikle bir dişli veya loblu marjı ile mızrak ve ovat şeklindedir. Çiçekler beş veya daha fazla olan, büyük, göze çarpan, trompet şeklindedir yaprakları, beyaz, kırmızı, turuncu, mor ve sarıdır, 4–18 cm genişliktedir. Pembe renkli olanlar gibi bazı türlerde çiçek rengi, H. mutabilis ve H. tiliaceus, yaşla birlikte değişir. Meyve kuru ve loblu olan kapsül içeren tohumlardır. Tama (kedi) Tama (29 Nisan 1999 - 22 Haziran 2015), 29 Nisan 1999'da doğmuş olan Kinokawa, Wakayama, Japonya'da bulunan Kişi İstasyonunda istasyon şefi olan calico kedisi. 2006 yılının nisan ayında Wakayama Elektrikli Demiryolu şirketi, giderleri azaltmak için Kishigawa hattında bulunan tüm istasyonları insansız hale getirdi. Her istasyonun çevresinde bulunan esnaftan insanlar istasyon şefi olarak seçildi. Kishi istasyonu için yakınlarda bulunan marketin sahibi Toshiko Koyama seçildi. Koyama, Tama ve diğer sokak kedilerini istasyonda beslemeye başladı. Ocak 2007'de demiryolu şirketinin yetkilileri Tama'yı resmi olarak istasyon şefi yapmaya karar verdiler. Tama'yı görmek için ülkenin ve dünyanın dört bir yanından bölgeye giden turistler sadece 2007'de yerel ekonomiye 1.1 milyar Japon yeni (23 milyon 700 bin TL) kazandırmıştı Aynı zamanda Tama'ya Şövalyelik unvanı verilmişti. Tama 22 Haziran 2015'te, 16 yaşındayken kalp yetmezliğinden ölmüştür. Arcola Theatre Arcola Theatre, London Borough of Hackney'nin Dalston bölgesinde yer alan stüdyo tiyatrosu. Topluluğun amacı, gerek çok kültürlü yerel halk gerekse daha geniş kitleler için politik ve sosyal açıdan anlamlı yüksek kalitede tiyatro üretmek ve sunmaktır.. Tiyatronun 240 kişiye çıkabilen iki stüdyosu ve iki de prova odası vardır. Fuayede cafe ve bar bulunur. Tiyatroda gençlik draması ve yazarlık programları gibi halka açık sanat aktiviteleri düzenlenir. Arcola Theatre Eylül 2000'de sanat yönetmeni Mehmet Ergen tarafından kuruldu. Tiyatronun beşinci kuruluş yıldönümü, ilk binasının eski bir tekstil fabrikası olması sebebiyle Frank McGuinness'in "The Factory Girls" oyunu ile kutlandı. Topluluk "Peter Brook Empty Space Award"'u iki yıl üst üste kazanırken 2003 ve 2006 yıllarında ise "Time Out Live Awards"'da ödül kazandı. Tiyatroda sahnelenen birçok prodüksiyon "Time Out" Critic’s Choice arasında yer aldı. 2007 yılında, Arcola'nın ortak yapımı olan Owen McCafferty oyunu "Mojo Mickeybo", Trafalgar Studios'a transfer olarak topluluğun West End'e taşınan ilk yapımı oldu. Aynı yıl, topluluğun her sene Ağustos ayında iki hafta süresince düzenlediği müzikal ve opera festivali Grimeborn da başlatıldı. Ocak 2011'de topluluk Dalston'daki Ashwin Street'te yer alan eski bir boya imalat atölyesine taşındı. Burada sahnelenen ilk yapım, Rebecca Lenkiewicz'in J. M. W. Turner hakkındaki "The Painter" oyunu oldu.. Zombie (şarkı) "Zombie", İrlandalı grup The Cranberries'in 1994 tarihli "No Need to Argue" albümünde yer alan protest şarkı. Genel olarak Kuzey İrlanda'daki The Troubles adı verilen dönemi, özellikle İngiltere'nin Warrington kentindeki IRA bombalı saldırısı sonucu iki çocuğun ölümünü konu alan şarkı, grubun solisti Dolores O'Riordan tarafından yazılmıştır. Şarkı grubun müzikal karakteristiğinin dışındadır; daha çok 1990'ların ortalarında popüler olan grunge/alternatif metal seslere yakındır. Zombie aralarında Fransa, Belçika, Avusturya, Avustralya, Finlandiya, Almanya ve Kanada'nın da bulunduğu birçok ülkede listelerin üst basamaklarında yer alarak büyük başarı kazanmıştır. "Zombie" 1994 yılında Dublin'deki Windmill Lane Stüdyolarında kaydedildi. Şarkı grubun 1993'teki Cranberries' English Tour adlı turnesi sırasında, Warrington'daki IRA saldırıları sonucu ölen iki çocuk, Jonathan Ball ve Tim Parry, anısına yazılmıştı. İrlanda'da 11 hafta boyunca listelerde kalarak üç numaraya kadar yükselen Zombie, bu anlamda grubun en başarılı single'larından biridir. Birleşik Krallık'ta 6 hafta listelerde yer bulan şarkı on dördüncü sıraya kadar yükselebilmişti. ABD Modern Rock listesinde altı hafta zirvede, Fransa Top 50'de ise dokuz hafta birincilikte, toplam 19 hafta da Top 10'da kaldı. Almanya Top 100 listesinde 27 hafta kalan şarkı, bir hafta birincilik görmüştü. Bunun yanında Avusturya, Hollanda, İsveç ve İsviçre listelerinde iki numaraya kadar yükselme başarısı göstermiş, Avustralya'da ise sekiz hafta boyunca ise 1 numara olmuştu. Yayınlanmasından bu yana iki milyondan fazla satan Zombie single'ı, grubun 1994 tarihinden bu yana tüm turnelerinde söylendi. Zombie 1995'te MTV Avrupa Müzik Ödülleri'nde en iyi şarkı ödülünün de sahibi oldu. "Zombie" İsrail radyosu Galgalatz'ın 2000 yılbaşı öncesindeki "1990'ların en iyi 100 şarkısı" listesinde 11. sırada yer buldu. Bu liste dinleyicilerin oylarıyla belirlenmişti. Zombie'nin video klibi 1994'te yayınlandı. Samuel Bayer'in yönettiği klibin yapımcılığını Doug Friedman ve H.S.I. Productions yaptı. Klipte altın rengine boyanan Dolores O'Riordan bir haçın önünde görülür. Klipte ayrıca İngiliz askerilerinin Kuzey İrlanda'daki devriye görüntülerine yer verilmiştir. Kuzey Ligi Padania'nın Bağımsızlığı için Kuzey Birliği (İtalyanca: "Lega Nord per l'Indipendenza della Padania"), kısaca Kuzey Ligi ya da Kuzey Birliği (İtalyanca: "Lega Nord") İtalya'da federalist ve bölgeselci siyasi partidir. Arda Gedik Arda Gedik (d. 1940, Çine Aydın - ö. 24 Eylül 2011, İstanbul), Türk iş adamı, gazeteci ve spor yöneticisi. 27 Mayıs 1960 döneminde Demokrat Parti'de İçişleri bakanı olan Namık Gedik'in oğludur. Annesi ise milletvekili Melahat Gedik'tir.Robert Kolej bitirdikten sonra girdiği Ankara Üniversitesi Hukuk Fakültesi 'nden mezun oldu. Lozan Üniversitesi'nde iktisat eğitimi aldı. 1970 yılında MET adını verdiği bir yabancı dil okulu kurdu ve 1978 yılında kadar Koç Grubu bünyesinde iş sektöründe yer aldı. 1977 yılında gazetecilik sektörüne girip Hürriyet Gazetesi 'ne katılan Arda Gedik burada "Hürriyet Holding Genel Kordinatörlüğü", Hürriyet Gazetesi "Genel Müdür Yardımcılığı" görevlerinde bulundu. İstanbul'da bir akşam gazetesi olarak, 1991 ilkbaharında piyasaya çıkan sahipliğini yaptığı Son Baskı gazetesi 1.5 ayda kapandı. Fenerbahçe Spor Kulübü'nde yöneticilikte yapmıştır. 1999 yılında genel seçimlerinde, Doğru Yol Partisi'nden 3. sıra milletvekili adayı olan Gedik bu seçimi kazanamamıştır. Arda Gedik evli ve iki çocuk babasıdır. Gedik, 24 Eylül 2011 tarihinde İstanbul'da vefat etti. Cenazesi Ulus Mezarlığı'nda toprağa verildi. Yanya Vilayeti Yanya Vilayeti, 1864 yılında kabul edilen Teşkili vilayet nizammamesiyle Yanya Eyaleti'nin kaldırılmasından sonra kurulan Osmanlı vilayeti. 1881 yılında Teselya Sancağının Yunanistan'a verilmesiyle sancakların sayısı dörde düştü. Balkan savaşları ile Osmanlı Devletinin elinden çıktı. Vilayetin sancaklarÄ±: Kurdufan Kurdofan ( ""), "Kordofan" olarak da bilinen, Sudan'ın orta kısmında yer alan eski bir bölge. 1994'te üç yeni federal eyalete: Kuzey Kordofan, Güney Kordufan ve Batı Kordufan. Ağustos 2005'te Batı Kordufan Eyaleti feshedildi ve Sudan ile Sudan Halk Kurtuluş Ordusu arasındaki antlaşmaya dayanılarak toprakları Kuzey ve Güney Kordofan arasında bölündü. X. Alfonso Kastilyalı X. Alfonso, Bilgin olarak da adlandırılır (23 Kasım 1221, Toledo - 4 Nisan 1284, Sevilla), 1252-1284 yılları arasında Kastilya kralıydı. Babası Aziz III. Fernando ölümüyle, Müslümanlara karşı saldırıya yeniden başladı ve Jerez (1253) ve Cadiz (1262 civarı) şehirlerini ele geçirdi. 1264'te Guadalquivir Vadisi'ndeki ve Murcia'daki "mudéjares"lerin (İspanya'da Hristiyan kralların egemenliğini kabul etmiş Müslüman halk) başlattığı ayaklanmaya karşı koymak zorunda kaldı. Svabya'lı Beatriz'in oğlu olarak, hükümdarlık süresinin yarısından fazla bir süre Kutsal Roma İmparatorluğu'nun başına geçmek için çalıştıysa da bunda herhangi bir başarı elde edemedi. Hükümdarlığının son yılları ilk oğlu Fernando de la Cerda'nın vakitsiz ölümü ve diğer oğullarının küçük yaşta olması sebebiyle varisi Sancho'nun, asillerin büyük çoğunluğunun ve kraliyet şehirlerinin dahil olduğu isyan dolayısıyla oldukça sıkıntılıydı. Alfonso bu isyan sırasında oğlu Sancho'yu mirastan yoksun bırakamadan Sevilla'da öldü. Alfonso, para birimini ve maliyeyi yenileyerek, birçok şehre fuar yapmaları için izin vererek ve "Honrado Concejo de la Mesta"'yı kabul ederek aktif ve kârlı bir ekonomi politikası gerçekleştirdi. Aynı zamanda kraliyet yazıhanesinde gerçekleştirdiği bilim, tarih ve hukuk alanındaki eserleriyle de üstünlüğü kabul edilmiştir. X. Alfonso, Musevi, Müslüman ve Latin entelektüellerden oluşan ve Toledo Çevirmenler Okulu olarak anılan grubun işbirliğiyle ve sık sık bizzat kendi yazdıklarıyla katkıda bulunduğu ve İspanyolca düzyazının büyük ölçüde başladığı muazzam bir edebi eser topluluğunun sponsorluğunu yaptı ve denetledi. 1935'te Ay'daki bir kratere onun onuruna "Alphonsus" adı verilerek astronom olarak da kabul edilmiştir. Zeyd bin Eslem Zeyd bin Eslem (d.? - ö. 753, Medine), Tabiin dönemi hadi ve tefsir bilgini. Zehebi ve İbn Hecer doğru sözlü olduğunu söylemektedirler. Aslen Medineli olup halife Ömer'in kölesiydi. Mescid-i Nevevi'de ders vermiş, verdiği bu derslerle meşhur olmuş, Medine dışından da ders almak için gelen öğrencileri olmuştur. Abdullah bin Ömer, Seleme bin el Ekva ve Enes bin Malik gibi sahabeden hadis aktarmıştır. Hişam bin Sa'd, İmam Malik, Zühri ve Süfyan-ı Sevri ise kendisinden hadis almışlardır. Zeyd, zamanının müfessirlerinden sayılmaktadır. Hadis yanında Kur'an tefsiri dersleri de vermiştir fakat yazılı bir eseri bulunmamaktadır. 753 tarihinde Medine'de ölmüştür. Yolun Sonu (film, 2004) Yolun Sonu (), 1973 yılında aynı isimle çekilip Türkçeye Tek Başına adıyla çevrilen filmin 2004 yılındaki yeniden yapımı. Chris Vaughn, özel operasyonlar biriminde görevli bir askerken emekliye ayrılarak kasabasına döner. Kendisine yeni bir yaşam kurmayı hedefleyen Chris, kasabanın çok değiştiğini fark eder. Lise yıllarından arkadaşı olan ve bölgenin en varlıklı insanı olan Jay Hamilton, bir suç ve uyuşturucu krallığı kurmuştur.Kasabalının da desteğiyle şerif seçilen Chris, Hamilton'ın suç operasyonunu durdurmak için hayatını ortaya koyacak ve sert yöntemleriyle mücadeleye başlayacaktır. Dwayne Johnson Neal McDonough Johnny Knoxville Ashley Scott Kevin Durand Khleo Thomas John Stewart Patrick Gallagher Ryan Robbins Michael Bowen Barbara Tarbuck Kristen Wilson John Beasley David Levien Channing Gibson David Klass Karapürçek, Susurluk Karapürçek, Balıkesir ilinin Susurluk ilçesine bağlı bir mahalle. 2010 yılı nüfus sayımına göre belde, 1.788 nüfusludur. Ayrıca, beldenin belediyesi vardır. Söylentilere göre; şu anki Karapürçek beldesinin 4–5 km uzağındaki bir mahallede yaşayan "Karabıçaklı" adlı bir köylü, Karapürçek'in yer aldığı yere yerleşmeyi teklif eder. Kurulan yerleşmenin adı "Karabıçaklı" olur, bu isim "Karapürçek"'e dönüşür. Cumhuriyet kurulduğunda Balıkesir'in Susurluk ilçesine bağlanan köy, 1960 yılında mahalle statüsüne getirilmiş ve belediye oluşturulmuştur. Karapürçek beldesi, Susurluk ilçesinin kuzeydoğusunda yer almaktadır. Beldenin yüzölçümü 12 km², rakımı 34 m'dir. Karapürçek, Bursa - Balıkesir karayoluna 2 km uzaklıktadır. Borsa (anlam ayrımı) Borsa, belli kurallara göre, talep edilen mallar için organize edilmiş piyasa. Ayrıca şunları belirtmede de kullanılır: Pulse (single) Pulse, Megumi Hayashibara'nın 28 Şubat 1990'da yayınlanan single'ıdır. Bu single, 21 Aralık 1994'te yeniden yayınlanmıştır. Jennette McCurdy Jennette Michelle Faye McCurdy (d. 26 Haziran 1992), Amerikalı film ve televizyon oyuncusu; country pop şarkıcısı ve söz yazarı. Nickelodeon sitcom'u "iCarly"deki Sam Puckett rolüyle tanındı. Günümüzde ise iCarly dizisinin spin-off'u "Sam & Cat"de Sam Puckett karakterini yeniden canlandırmaktadır. "Victorious", "Zoey 101", "True Jackson, VP", "Malcolm in the Middle", ve "Lincoln Heights"de dahil olmak üzere birçok ünlü televizyon dizisinde yer almıştır. McCurdy 26 Haziran 1992 tarihinde Kaliforniya, Long Beach'te doğdu. Üç ağabeyi Marcus, Dustin, ve Scott ile birlikte Garden Grove, Kaliforniya'da büyüdü. Annesi meme kanserini yendikten sonra "" filminde başrol oyuncu Harrison Ford'u izledikten sonra oyunculuğa olan isteğini kazandı. McCurdy, 11 Haziran 2011 tarihinde Wall Street Journal'da "Off-Camera, My Mom's Fight With Cancer" başlıklı bir makale yayımladı. Makale annesi Debra'nın kanser ve ailesiyle nasıl başa çıktığını ayrıntılı olarak anlatmaktadır. McCurdy ayrıca makalede kanser ile yaşama hakkında ipuçları vermektedir. 20 Eylül 2013 tarihinde, annesi, Debra McCurdy, 17 yıldır kanserle mücadele ettikten sonra hayatını kaybetti. McCurdy'nin en iyi arkadaşı Ariana Grande'dir. McCurdy Eylül 2013'te NBA oyuncusu Andre Drummond ile kısa bir süre ilişki yaşadı. Yenilmezler (film, 2012) Yenilmezler (İngilizce: "The Avengers"), bazı ülkelerde Avengers Assemble olarak da bilinmektedir. Marvel Studios tarafından üretilen ve Marvel Comics'in süper kahraman ekibidir. Dağıtımını Wss Whedon yazıp yönetmiştir. Ayrıca altıncı Marvel Sinematik Evreni filmi olup 1. Evre'nin kapanış filmidir. Ayrıca film dünyada en çok hasılat yapan 6. film unvanını 1.5 milyar $ ile elinde bulundurmaktadır. Dr.Selvig SHIELD binasında Nick Fury izninde Tesseract üzerinde deneyler yapmaktadır. Tesseract gezegenler arası bir kapı açar ve kapıdan Loki girer. SHIELD ajanlarına saldırır. Tesseractı asasına koyar. Asasıyla Dr.Selvig ve Hawkeye'ı etkisi altına alır. Tesseract tüm SHIELD binasını yıkacak bir patlama yaratır. Fury, Ajan Coulson ve Maria Hill güçlükle kaçarlar. Black Widow, Bruce Banner ile görüşerek dünyadaki tehditten bahseder ve Tesseract'i bulmakta kendilerine yardım etmesini ister. Fury, Kaptan Amerika ile görüşür, Ajan Coulson Demir Adam ile. Loki bu arada uzaylı bir ırkla tesseractı verme sözü karşılığında dünyaya saldırmaları için anlaşır. Loki Almanya da bir insan grubuna saldırır ve onların kralı olduğun söyler ve önünde eğilmelerini emreder. Kaptan Amerika ve Demir Adam gelir ve Loki'yi yenerek tutsak alırlar. Uçakla üsse dönecekleri sırada Thor gelir ve Loki'yi Asgard'a tutsak götüreceğini söyler ve Loki'yi alır. Demir Adam peşinden gider ve onu engellemek için kapışırlar. Kaptan Amerika gelir ve kavgayı sonlandırır. Thor'a Tesseract'tan bahseder ve böylece Thor da ekibe katılır. Loki'nin tutsak olduğu hücreye giden Black Widow onunla konuşur ve kandırma ustası Loki'yi kandırarak onun asıl amacını öğrenir. Loki kendini kasıtlı olarak yakalatmıştır. Hedefi Hulk'tur. Hawkeye ve adamları SHIELD helikoptaşırına saldırıp oluşan gerginlikte Bruce'u Hulk'a dönüştürüp toplu bir yıkım yapmasını planlamıştır. Black Widow olanı ekibe anlatınca ekip arasında Fury'nin planları üzerinden bir tartışma çıkar. Özellikle Kaptan Amerika ve Demir Adam çok zıt düşerler. Bu sırada gerilen Bruce Banner asayı farkında olmadan eline alır. Sinyal eşleşmesi olur ve Hawkeye helikoptaşır a saldırır. Loki’nin Planladığı gibi olur. Hulk önce Black Widow a saldırır. Sonra onu kurtarmaya gelen Thor ile kapışırlar. Fury onu helikoptaşırdan uzaklaştırmak için savaş uçağına ona saldırmasını söyler. Hulk uçağa atlar. Bu sırada helikoptaşırın motorları durmuştur. Demir adam motorları çalıştırmak için pervanleri iter. Kaptan Amerika da Loki nin adamlarını ondan uzak tutar. Black Widow eski dostu Hawkeye ile dövüşür ve onu alt eder. Thor, Loki'nin hücresine gider ama Loki onu kandırır ve Thor'u hücreye kapatır ve kendisini durdurmaya çalışan Ajan Coulson'u öldürür. Sonrasında da Thor'u hücresiyle gökyüzünden dünyaya salar. Loki gider. Nick Fury Ajan Coulson'un biriktirdiği kan bulaşmış Kaptan Amerika kartlarını ekibin önüne atar ve takım olmaları gerektiğini söyler. Bu tüm ekibi etkiler ve artık olay kişisel hale gelir onlar için. Hawkeye, Loki'nin etkisinden kurtulur. Tony Loki'nin peşinden Stark Kulesi'ne gider. Stark Kulesi'nin tepesine yerleştirilen anahtar ile Dr.Selvig gezegenler arası kapıyı açar ve uzaylı ırk dünyaya saldırır. Thor, Stark Kule'ye gelir ve Loki ile dövüşür. Loki Thor'u bıçaklar ve kaçar. Tüm ekip yıkıntıların arasında bir araya gelir. Uzaylılarla zorlu bir mücadeleye girerler. Hulk Loki'yi Stark Kule'de yakalar ve onu epeyce döver. Ordu uzaylıları durdurmak için nükleer füze atar. Ama bu halkı da etkileyecektir. Tony füzeyi havada yakalar ve onu uzaylıların geldiği geçide doğru sürükler. Bu onun da öleceği anlamını taşır. Tony füzeyi geçitten geçirir ve bırakır. Füze patlar. Dünyadaki uzaylılar etkisiz olur. Tony bilincini kaybeder. Aşağıda Avengers ekibi olanı izlemektedir. Kaptan Amerika, Black Widow'a geçidi kapatmasını söyler. Geçit kapatılır. Ancak Tony son anda geçitten düşmüştür. Gökyüzünden hızla inerken Hulk onu havada yakalar ve kurtarır. Avengers ekibi dünyayı kurtarmıştır. Ekip, Thor'un Loki'yi tutuklamasına ve Tesseract'ı da teslim alıp Asgard'a geri götürmesine karar verir. Half and half (albÃ¼m) Half and half, Megumi Hayashibara'nın 21 Mart 1991 tarihinde yayınlanan birinci stüdyo albümüdür. Albümde yer alan Nijiiro no Sneaker ve Koi no Scramble Race isimli parçalar daha önce birlikte single olarak verilmiştir. Yine albüm şarkılarından A Later Comer'ın geri vokallerinde, Sailor Moon adlı animede Usagi Tsukino'yu seslendiren Mitsuishi Kotono yer almıştır. Albümün kapanış şarkısı olan Because'un bir özelliği de; Megumi'nin konserlerinde sahneden ayrılmak üzereyken kapanış şarkısı olarak kullanılmasıdır. Half and Half albümü, 16 Mart 2005 tarihinde yeniden basılmıştır. Kevin DuBrow Kevin Mark DuBrow (29 Kasım 1955 - 19 Kasım 2007), Amerikalı bir rock grubu olan Quiet Riot'un vokalisti. Grubundaki arkadaşlarıyla anlaşmazlıklar yaşayıp grubu dağıtıp yeniden toplamıştır. 25 Kasım 2007 tarihinde, Las Vegas'taki dairesinde ölü bulunmuştur. Jack Hirsh Jack Hirsh, CM FRSC (5 Ocak 1935 doğumlu) antikoagülan tedavisi ve trombozda uzmanlaşmış Kanadalı bir klinisyen ve bilim adamıdır. Melbourne, Avustralya doğumlu olan Hirsh Melbourne Tıp Fakültesi Üniversitesi mezunudur. O St Louis Washington Üniversitesi, London Lisansüstü Tıp Fakültesi ve Toronto Üniversitesi'nde hematoloji okudu. 1973 yılında McMaster Üniversitesi Tıp Fakültesi'nei katıldı. Ayrıca Hamilton Civic Hastanesi Araştırma Merkezi Direktörü olarak görev yaptı. 1999 yılında "kendi alanında en iyilerden biri" olmakla ve "ünlü bir tıp araştırmacısı yanı sıra öğretmen ve yönetici" olarak Kanada Nişanı Üyesi yapıldı. 2000 yılında "tromboembolik bozuklukların teşhisi, tedavisi ve önlenmesindeki anlayışımıza yaptığı öncü katkıları " sebebiyle Uluslararası Gairdner Araştırma Ödülü aldı Kanada Tıbbi Onur Listei ve Kanada Royal Society (Kanada Kraliyet Topluluğu) üyesidir. İsmet Yanıkömeroğlu İsmet Yanıkömeroğlu (1927; Görele, Giresun - 28 Haziran 2007; Seferihisar, İzmir), Türk hakim. 1950 yılında Ankara Üniversitesi Hukuk Fakültesi'nden mezun olmuştur. Adalet Müfettişliği, Yüksek Hakimler Kurulu Tetkik Hakimliği ve Ankara Hakimliği görevlerinin de dahil olduğu çeşitli görevlerin ardından 19 Eylül 1973'te Yargıtay üyeliğine seçilmiştir. 1 Ocak 1980 tarihi itibarıyla Yüksek Seçim Kurulu üyeliğine seçilmiş ve 19 Ocak 1983 tarihinde de YSK Başkanlığına seçilmiştir. 18 Ocak 1985 tarihine kadar bu görevini sürdürdükten sonra 3 Temmuz 1989'da Yargıtay 2. Hukuk Dairesi başkanlığına seçilmiş olup bu görevini yaş haddinden emekli olduğu 1 Temmuz 1992 tarihine kadar sürdürmüştür. 2007 yılında Seferihisar'da denize girerken geçirdiği kalp krizi sonucu kaldırıldığı hastanede vefat etmiştir. Damlakuyu, Cihanbeyli Damlakuyu, Konya ili Cihanbeyli ilçesine bağlı bir köydür. Köy Muhtarı Ümit Kılıç'dır Damlakuyu'da 1 adet İlköğretim okulu eğitime hizmet verilmektedir. Alabama Shakes Alabama Shakes, Athens, Alabama’da 2009 yılında kurulmuş Amerikan rock grubudur. Grup solist Brittany Howard, gitarist Heath Fogg, basscı Zac Cockrell ve davulcu Steve Johnson’dan oluşuyor. Grubun kuruluşu Brittany Howard ile Zac Cockrell’in lisede psikoloji sınıfında tanışmaları ve okuldan sonra buluşup şarkı yazmaya başlamaları ve roots rock, progressive rock, soul ve country gibi değişik müzik türleri üzerinde tecrübe edinmelerine dayanıyor. Bir süre sonra ikiliye yerel bir müzik mağazasında çalışan Steve Johnson katılmasıyla üçlü Decatur, Alabama’da bir stüdyoya girip, yazdıkları şarkılardan bazılarını kaydetti. Gitarist Heath Fogg da bir süre sonra gruba dahil oldu. Eylül 2011’de dört şarkılık bir EP kaydetmesiyle Alabama Shakes, medyada geniş yer bulmaya başladı. Grup New York'un da dahil olduğu değişik şehirlerden olumlu tepkiler almaya başladı. 2011 sonlarında grubun şarkısı “You Ain't Alone” bir mücevher firması olan Zales’ın reklamında kullanıldı. Grup MTV tarafından hazırlanan "2012 yılında takip edilmesi gereken 11 sanatçı" listesi içinde kendine yer buldu. Grup Eylül 2011’de İngiltere’de Rough Trade Record ve Amerika’da ATO Records şirketleriyle anlaşma imzaladı. Alabama Shakes Şubat 2012’de mtvU Woodie yarışmasında “en iyi canlı performans” dalında aday oldu. Grubun ilk albümü Boys & Girls Nisan 2012’de çıktı. Ilunga Mwepu Joseph Mwepu Ilunga (22 Ağustos 1949 - 8 Mayıs 2015) Zaireli eski millî futbolcudur. İsmi ayrıca "Alunga Mwepu" olarak da yazılır. Ilunga 1974 FIFA Dünya Kupası için Zaire millî takımı kadrosuna çağrıldı. Zaireli sağ bek, turnuvada koşuları, defansı ve topa vuruşlarıyla dikkat çekti. Bunlardan biri de Brezilya'nın kullanacağı bir serbest vuruşta düdük çalmadan barajdan ayrılarak topa vurmasıydı. Ilunga buna rağmen gruplardaki üç maçta da oynadı. Ancak, Zaire, Brezilya'ya 3-0, İskoçya'ya 2-0 ve Yugoslavya'ya 9-0 yenilerek gol atamadan turnuvaya veda etti. Futbol kariyerini ülkesindeki TP Mazembe kulübünde geçirdi. Joseph Ilunga Mwepu DR Kongo'da karısı Jeanne Ilunga ile yaşamaktadır. 4 çocukları var ve hepsi Londra'da yaşamaktadır: Dominic Mwepu, Patric Ilunga, Lydia Mwepu ve Carine Mwepu. Lydia Mwepu'nun Benny adında bir oğlu vardır. Graham Norton Graham William Walker ya da daha çok bilinen ismiyle Graham Norton (4 Nisan 1963, Dublin), İrlandalı aktör, komedyen, televizyon sunucusu ve köşe yazarı. BBC One'da kendi ismini taşıyan bir talk-showa sahip olan Norton, 2009 yılından beri BBC One'da Eurovision Şarkı Yarışması'nda Birleşik Krallık'ın final yorumculuğunu yapmaktadır. Dovga Dovga Azerbaycan ve Türkiye'nin yerel yemeklerinden biridir. Türk mutfağında Toyga çorbası olarak bilinir. Karen Barkey Karen Barkey halen Columbia Üniversitesi'nde sosyoloji profesörüdür. Karen Barkey'nin Chicago Üniversitesi'nden doktorası, Washington Üniversitesi'nden sosyal bilimler yüksek lisans derecesi, Bryn Mawr College okulundan sosyal bilimler lisans derecesi bulunmaktadır. Karen Barkey İstanbul'da doğmuştur. Anthony Marx ile evlidir (ABD'de Amherst, Massachusetts'de bulunan Amherst College okulu eski rektörü). Karen Barkey imparatorluklar bağlamında devlet, merkeziyetçilik/adem-i merkeziyetçilik, devlet kontrolü ve devletlere karşı gerçekleştirilen toplumsal hareketler üzerine çalışmalar yapmaktadır. Araştırmaları başlıca Osmanlı İmparatorluğu üzerine odaklıdır; son dönemki araştırmalarında Osmanlı İmparatorluğu, Habsburg Hanedanı and Roma İmparatorluğu'nu karşılaştırmıştır. Türkçe Ä°ngilizce Lade Deniz Muharebesi Lade Deniz Muharebesi, İyon Ayaklanması sırasında MÖ 494 yılında gerçekleşen bir deniz muharebesidir. Muharebe, Midilli Adası'nın da katıldığı İyon kent devletleri ittifakı ile I. Darius'un Akamenid imparatorluğu arasında yapıldı ve Pers donanmasının açık zaferiyle İyon Ayaklanması'nı kesin biçimde sona erdirdi. Batı Anadolu'ya kadar genişleyen Pers hakimiyeti, özellikle İyon kent devletlerinin deniz ticaretini sınırlandırmıştı. Her yıl Pers Sarayı'na ödemek zorunda kaldıkları haracın üstüne bir de Pers Sarayı'nın Önasya'nın Grek kent devletleri yönetimine atadığı tiranlar halk arasında yaygın bir hoşnutsuzluğa yol açıyordu. İyon Ayaklanması'nı tetikleyen görünürdeki neden bu tiranlara karşı duyulan hoşnutsuzluktu. Bu tiranlardan biri olan Milet tiranı Arıstagoras, MÖ 499 yılında Pers Satrabı Artaphernes'ı da yanına alarak, daha doğrusu ikna ederek Nakşa Adası'nı ele geçirmek amacıyla bir sefer başlatmıştı. Aristagoras'ın böylesi bir istilaya girişmesindeki temel neden Milet'deki durumunu güçlendirmekti. Bu seferin başarısız olmasıyla Aristagoras, bir tiran olarak durumunun sallantıda olduğunu gördü ve tüm İyon kent devletlerini Pers hakimiyetine karşı ayaklanmaya kışkırttı. Ayaklanmanın ilk yılı olan MÖ 498 yılında İyon kuvvetleri, Atina ve Eretria'dan gelen kuvvetleri de takviye olarak alarak Satraplık başkenti Sard'a taarruz ettiler. Aşağı kenti ele geçirmelerine karşın yayılan bir yangın yüzünden yukarı şehrin kuşatmasını kaldırarak Milet'e geri çekildiler. Toparlanarak Sard'a yardıma gelen Pers kuvvetlerince izlenen bu kuvvetler, Efes dışında Pers kuvvetleriyle muharebeye girdiler. Efes Muharebesi İyon, Atina ve Eretriya kuvvetlerinin bozgunuyla sonuçlandı. Bu yenilgiye karşın daha sonra Karya ve Kıbrıs da ayaklanmaya katıldılar. İzleyen üç yıl boyunca Önasya'daki Pers askeri harekatları kesin bir sonuç getirmemiştir. Pers ordusu ve donanması MÖ 494 yılında yeniden düzenlenip, dosdoğru ayaklanmanın merkez üssü durumundak Milet'e gönderildi. İyon kuvvetleri Milet'i Miletliler'in savunmasına bırakarak Milet yaklaşımını denizden savunmaya karar verdiler. İyon filosu bu amaçla Milet Körfezi dışındaki Lade Adası'nda toplandı. Ada, günümüzde Büyük Menderes Nehri'nin körfezi doldurması sonucu, ovada bir yükselti halinde kalmıştır. Pers filosu komutanlığı, Lade açıklarında girişilecek bir deniz muharebesinin sonucundan emin olamadığı için dolaylı bir yol seçerek bazı İyon birliklerini çekilmek konusunda ikna etmenin yollarını aramıştır. Girişimler başlarda herhangi bir olumlu sonuç sağlamadı. Fakat daha sonra Pers kuvvetleri İyon birliklerine saldırınca Sisam Adası Pers teklifini kabul etmeye yanaşmıştır. Pers ve İyon filoları muharebeye girdiklerinde Sisam gemileri muharebe hattından ayrıldılar. Bu durum İyon hatlarının çözülmesine neden oldu. Muharebe hattında kalan Sakız Adası ve diğer İyon gemileri cesaretle savaştılarsa da savaş kaybedildi. Lade Deniz Muharebesi yenilgisi üzerine İyon Ayaklanması son bulmuştur. Bir sonraki yıl Pers kuvvetleri ayaklanmanın son direnek noktalarını da ezdi ve hemen ardından bölgeye barış getirme sürecini başlattılar. İyon Ayaklanması Grek dünyası ile Pers İmparatorluğu arasındaki ilk geniş çaplı çatışmaları temsil etmektedir. Bu nedenle Yunan-Pers Savaşları'nın ilk evresi olarak kabul edilir. Lade Deniz Muharebesi'yle her ne kadar İyon Ayaklanması bastırılmış olsa da I. Darius, ayaklanmaya destek sağladıkları için Atina ve Eretria'yı cezalandırmaya and içmişti. Öte yandan Yunanistan'daki çok sayıda Grek kent devletinin varlığının, İmparatorluğu için bir tehdit olmaya devam ettiğini gördüğünden Yunanistan'ı bütünüyle istila etmeye karar vermiştir. Yunanistan'a yönelen ilk Pers genel saldırısı MÖ 492 yılında başlatıldı. Bu genel saldırı Yunan-Pers Savaşları'nın İyon Ayaklanması'ndan bir sonraki evresidir. Esas itibarıyla İyon Ayaklanması konusunda birincil kaynak Karyalı tarihçi Herodot'tur. "Tarihin babası" olarak bilinen Herodot, MÖ 484 yılında Halikarnas'ta dünyaya gelmiştir. Grekçe Historia, Tarihler adlı çalışmasını yaklaşık olarak MÖ 440-430 yılları arasında kaleme almıştı. Tarihler, esas olarak Yunan-Pers Savaşları'nın nedenlerini irdelemek üzere çalışılmış bir eserdir ve halen geçerli bir kaynak sayılmaktadır. Herodot'un tarzı tümüyle öyküleştirme tarzıydı ve en azından batı toplumları açısından tanınan bir tarih anlatımı olarak görülmektedir. Herodot'un, olayları tanrıların istek ve kaprislerine, kişilerin iddialarına dayanmadan ve olayların tarihsel değerlerini nispeten objektif vermesi, bir tarihçi için aranan bir nitelikler dizisi olarak kabul edilmektedir. Herodot'tan sonraki, Tukididis gibi bazı tarihçiler, her ne kadar onun tarzını izlemişlerse de eleştirmekten geri kalmamışlardır. Bununla birlikte Tukididis kendi tarih çalışmasını, Herodot'un bıraktığı yerden, Sestos Kuşatması'ndan başlatmayı seçmiştir. Muhtemelen, Herodot'un çalışmasının düzeltilmeye ya da yeniden yazılmaya gerek duyulmayacak kadar doğru olduğunu kabul etmişti. Plutarkhos da Herodot'u bir denemesinde yeterince Yunan yanlısı olmamakla suçlayarak eleştirmiş, "barbarperver" olarak tanımlamıştır. Sonuç itibarıyla Rönesans Avrupa'sında çok okunmaya devam ediyor olsa da Herodot hakkında olumsuz bir yargı sürmüştür. Ancak 19. yüzyıla gelindiğinde, bir kısım arkeolojik bulgularla defalarca desteklenince Herodot'un değeri kabul edilir olmuştur. Günümüz yaygın görüşü, Herodot'un çalışmasının son derece değerli bir tarih kaydı olduğu yönündedir. Bununla birlikte, özellikle birliklerdeki mevcutlar ve tarihler konusunda verdiği ayrıntıların yer yer kuşkuyla karşılanması da söz konusu olmaktadır..Öte yandan halen birçok tarihçi, Herodot'un anlatımının Pers karşıtı bir eğilimde olduğuna ve olayların, dramatik bir etki yaratmak amacıyla abartılmış ya da süslenmiş olduğu kanısındadır. Herodot'ta Pers karşıtlığı yanında ilginçtir ki özellikle İyon Ayaklanması konusunda İyonlara karşı olan bir tarafgirliğe işaret eden çağdaş araştırmacılar vardır. Örneğin George Beardoe Grundy, Herodot'un "yaşamın herhangi bir bölümünde İyonya'lılar hakkında söylenecek hemen hiçbir sözü" olmadığını yazmaktadır. Andrew Robert Burn ise "kin doludur ve dürüst değildir" demektedir. Bronz Çağı Çöküşü ardından Antik Yunanistan'da saray ekonomilerinin çökmesiyle nüfusun önemli bir bölümü, daha güvenli bulunan Önasya'ya göç ederek oralarda yerleştiler. Bu yerleşimciler Antik Yunanistan'ın dört ana kabilesinden üçü olan Aioller, İyonlar ve Dorlardır. İyon boyları, Lidya ve Karya kıyılarına yerleşerek İyonyayı oluşturacak 12 kent devleti kurdular. Bu kentler Karya'da Milet, Myus, Priene, İyonya'da Efes, Kolofon, Lebedos, Teos, Klozomenai, Phokaia, Erytrae ve Ege Adaları'nda Sisam ile Sakız'dır. Paniyonya Birliği olarak bilinen bu birliğe daha sonra Smyrna da katılmıştır. İyon kent devletleri ünlü Lidya kıralı Krezüs tarafından MÖ 560 yılı civarında boyun eğdirilene kadar bağımsız kalmaya devam etmişlerdi. Bu tarihten Akamenid İmparatorluğu'nu kuran II. Kiros tarafından yıkıldığı tarihe kadar (MÖ 564) Lidya hakimiyetinde kaldılar. Bu dönemde, Karadeniz, Çanakkale ve İstanbul Boğazları'nın batı kıyılarıyla Trakya kıyıları Pers kontrolüne geçmişti. Bu durumda Yunanistan ve Batı Anadolu kentlerinin bu bölgelerle ticareti kesilmişti. Karadeniz kıyılarında özellikle Milet'in yaygın bir kolonileşmesi mevcuttur. Bu kıyılardaki Pers hakimiyetinin yarattığı ve ticareti ilgilendiren diğer bir sorun ise bu kolonilerden gelen buğdayın kesilmesidir. Diğer yandan Pers Sarayı, boyun eğdirdiği Batı Anadolu'daki tüm kent devletlerinden haraç alınıyordu. Ancak Pers İmparatorluğu için İyon kentlerini hakimiyet altında tutmak, istila edilmiş olan diğer imparatorluk bölgelerine oranla bazı güçlükler göstermektedir. II. Kiros, İmparatorluğun diğer bölgelerinde Musevi din adamları gibi, "seçkin" grupları, hakimiyetini güçlendirmek amacıyla desteklemiş, kollamıştı. Söz konusu dönemde Yunanistan'da ve İyonya'da benzer bir seçkin zümre yoktu. Her ne kadar aristokrat bir toprak sahipliği varsa da bu sınıf kendi içinde birlik halinde değil, kaçınılmaz olarak birbirine rakip durumdaydı. Bu yüzden Persler İyon kent devletlerinde bir tiranın yönetime gelmesini, kendilerini İyonya'nın iç çatışmalarına sürüklese de desteklemek durumunda kalmışlardır. Bir başka risk de bazı tiranların kendi yönetimlerini olabildiğince bağımsız kılma girişimleri olabilecekti ve bunların bir şekilde değiştirilmesi zorunluydu. Tiranlar da ayrıca zorlu bir işin üstesinden gelmeliydiler, vatandaşlarının Pers düşmanlığını yumuşatmalı, mümkünse gidermeli ve bu yolla Pers hakimiyetinin sürmesini garantilemeliydiler. İyonya'nın istilasından 40 yıl sonra, (ki Büyük Kiros'un ardından tahta çıkan üçüncü kraldı) Pers kralı I. Darius'un döneminde, Milet tiranı Aristagoras da kendini, bu içinden çıkılması güç durumda bulmuştur. Bu sıralarda Nakşa'dan sürgün edilmiş olan aristokratlardan bazıları MÖ 500 yılında Aristagoras'a baş vurarak Ada'yı ele geçirmesi için teşvik ettiler. Nakşa'yı istila etmekle Milet'teki durumunu sağlamlaştırmayı planlayan Aristagoras, Lidya Satrabı Artaphernes'e başvurmuş, bir ordu istemiştir. Artaphernes bu teklifi kabul etmiştir. Birleşik orduyu taşıyan gemiler MÖ 499 yılının baharında denize açıldılar. Fakat Nakşa'yı kuşatmalarına karşın sefer başarısızlıkla sonuçlandı. Dört ay süren Nakşa Kuşatması, bu sürenin sonunda maddi kaynakların tükenmesi nedeniyle kaldırılmak zorunda kalındı. Donanma ve ordu çaresiz olarak Önasya kıyılarına geri döndüler. Bu durumda, Pers Sarayı'nın Aristagoras'ı görevden alması kaçınılmaz gibi görünmektedir. Sarsıntıda gördüğü durumunu düzeltmek için yaptığı güçlü hamlenin başarısızlıkla sonuçlanması Aristagoras'ı, sarsıntıda gördüğü durumunu bıçak sırtına getirmesiyle sonuçlanmıştı. Pers Sarayı'ndaki itibar ve güven kaybını gidermek için yapabileceği hiçbir şey yoktu. Kendi halkına yöneldi ve Pers boyunduruğuna karşı duyulan hoşnutsuzluğu körükleyerek yeniden bir güç oluşturmayı denedi. Herodot her ne kadar ayaklanmayı Aristagoras ve Histiaeus'un kişisel ihtiraslarına bağlıyorsa da, İyonya'nın iç dinamiklerinin ayaklanmak için olgunlaşmış olduğu açıktır. Herodot, bu koşulları olgunlaştıran ilk etmenin Pers Sarayı tarafından atanan yöneticilere karşı duyulan hoşnutsuz olarak gösterir. Bu yüzden Aristagoras'ın girişimleri, bir kuru ot yığınına düşen kıvılcım gibi hızla yayılan etkilerle ayaklanmayı ateşlemiştir. Hemen her kent devletinde tiranlık yerine demokrasi hükümet şekline geçilerek ayaklanma başlatılmış oldu. Diğer ifadeyle İyonlar, Pers Sarayı tarafından atanmış tiranları yönetimden uzaklaştırarak siyasi erki ele geçirmişlerdir. Aristagoras Önasya'daki tüm Grek dünyasını ayaklanma içine çekmeyi başardı. Fakat, Pers kuvvetleriyle savaşabilmek için başka müttefiklere de ihtiyaçları olduğunu fark etmiştir. Bu düşünceyle MÖ 499 kışında deniz yoluyla, savaş konularında en atak Grek kent devleti olan Sparta'ya gitmiştir. Ancak Aristagoras'ın tüm ısrarına karşın Sparta Kralı I. Cleomenes, Perslere karşı Grek liderliği yönündeki teklifi geri çevirmiştir. Aristagoras bunun üzerine Atina'ya ve Eretria'ya gitti. Atina da Eretria da, Aristagoras'ın ayaklanmasını destekleme kararı vermiştir. Bu işbirliğinin bir sonucu olarak beşi Eretria'dan, yirmisi Atina'dan olmak üzere toplam 25 triremeden oluşan bir kuvvet, MÖ 498 baharında İyonya'ya gitmek üzere yola çıkmıştır. Bu filo esas İyon kuvvetleriyle Efes yakınlarında birleşti. Daha sonra Artaphernes'in Satraplık başkentine ilerleyen bu kuvvete Sard dağlarını aşarken Efesliler rehberlik etti. Pers savunması hazırlıksız yakalandı ve Grek kuvvetleri aşağı kente girdiler. Ancak Artaphernes halen önemli bir kuvvetle yukarı şehirdeki kaleyi tutmaktaydı. Bu arada aşağı şehirde bir yangın başladı ve hızla yayıldı. Herodot bu yangının kazaen çıktığını yazmıştır. Savaşa devam etme olanağı kalmayan Grek kuvvetleri muharebeyi bırakarak Efes'e geri dönmek üzere harekete geçtiler. Önasya'daki Pers kuvvetleri Sard'a doğru yürüyüşe geçmiş ancak kente ulaştıklarında Grek birliklerinin çekildiğini öğrenmişlerdir. İzlemeye geçen bu kuvvetler Grek ordusuna Efes yakınlarında yetiştiler. Moralsiz ve yorgun Grek kuvvetleri Pers ordusu için kaçınılmaz olarak zayıf bir rakipti. Yine de muharebeden kaçınma olanakları yoktu ve savaşa girdiler. Ancak sonuç ağır bir yenilgi oldu. Muharebe alanında tutunamayan İyonlar kendi kentlerini savunmak üzere çekilirken Atinalılar ve Eratrialılar gemilere kaçmayı başardı ve Yunanistan'a döndüler. Bu yenilgiye karşın ayaklanma yine de yayılma göstermiştir. Bir İyon filosu Çanakkale Boğazı üzerinden Marmara Denizi civarına ilerledi. Bu kuvveler Byzantium'u ve civar kentleri istila ettiler. Aynı filo daha sonra Güney Ege'ye yelken açmış ve Karya ayaklanmaya katılmasını sağlamıştır. Diğer yandan ayaklanmanın genişlediğini gören Kıbrıs Kralı, herhangi bir dış teşvik olmadan Pers hakimiyetine başkaldırdı. Sonraki üç yıl boyunca Pers ordusu ve donanmasının büyük kısmı Karya ve Kıbrıs'ta, bu bölgelerdeki ayaklanmayı ezmekte kullanılmıştır. Bu yıllarda İyonya'nın geri kalanında görece durgun yıllar yaşanmıştır. Karya'yı ve Kıbrıs'ı hedef alan Pers karşı saldırılarının en güçlü olduğu bu evrede durumunun savunulmasının güçlüğünü gören Aristagoras, Milet'in ve ayaklanmanın liderliğinden çekilmiştir. Herodot bu tutum karşısında olumsuz bir yaklaşım sergiler. O'na göre Aristagoras bütünüyle soğukkanlılığını kaybetmiş ve mücadeleden kaçmıştır. İyon Ayaklanması'nın altıncı yılı olan MÖ 494'te Pers kuvvetleri yeniden harekete geçmiştir İyon Ayaklanması'nı bastırmak için tahsis edilen tüm kara güçleri bir ordu olarak teşkillendi. Orduya destek olacak filo ise Mısır, Kilikya, Fenike ile yeniden boyun eğdirilen Kıbrıs 'dan sağlanmıştır. Bu şekilde düzenlenen Pers kuvvetleri, diğer kentler üzerinde durmayarak İyon Ayaklanması'nı merkez üssünde boğmak üzere doğrudan doğruya Milet'e yönelmişlerdir. I. Darius bu kez, Grekler konusunda deneyimli bir Pers Generali olan Datis'i orduya komuta etmek üzere atamıştır. Bu bağlamda Datis'in Pers taarruzunun genel komutasını üstlenmiş olması mümkündür. Pers kuvvetlerinin yaklaştığı haberi ulaşınca Miletliler, açık alanda bir muharebeye girmemek, savunmayı Milet surları gerisinde yapmak yönünde karar almışlardır. Diğer yandan toplayabildikleri tüm savaş gemilerini Milet açıklarındaki Lade Adası'nda topladılar. Milet'in deniz yaklaşımı olan ada, Milet'i denizden savunmak için seçilmişti. Ada, Büyük Menderes Nehri'nin getirdiği alüvyonlar nedeniyle günümüzde ova içinde bir yükselti haline gelmiştir. MÖ 5. yüzyılda Akdeniz'de deniz savaşlarında kullanılan en gelişkin savaş gemileri triremelerdir. Uzunlukları 36 metre, genişlikleri ise 6 metre olan bu gemiler üç sıra kürekçi takımına sahiptir. Uygun rüzgar olduğunda toplam alanı 175 metrekareyi bulan yelken takımıyla hareket edebilirlerdi. Ancak yeterli rüzgar olmadığında ve muharebelerde kürekçi takımına dayanmak zorundadırlar. Bu gemilerde 170'i kürekçi olmak üzere 200 mürettebat istihdam edilmektedir. O dönemde Akdeniz'de temel deniz muharebesi taktikleri gemilerin pruvasında bulunan mahmuzu kullanarak düşman gemisini mahmuzlayarak batırmaktı. Eğer bu mümkün olmazsa trireme düşman gemisine olabildiğince yakın geçiş yapmaya ve bir taraftaki kürekleri kırarak gemiyi manevra yapmaz hale getirmeye çalışırdı. Bir başka manevra da düşman gemisine bordalayarak asker çıkarmaktı. Bu kez düşman gemisi güvertesinde kıyasıya bir çatışma yaşanırdı ki, bu herhangi bir kara çatışmasıyla hemen hemen aynı şartlarda olurdu. Her iki tarafın savaş gemilerinde bu tür olası bir çatışma için asker bulunmaktadır. Grek İttifakı Donanması'nda tam silahlı hoplitler, Pers Donanması'nda ise hafif piyadeler. MÖ VI. yüzyıl (500'lü yıllar) öncesinde mahmuzlu savaş gemileri olduğuna ilişkin herhangi bir kanıt günümüze ulaşmış değildir. Mahmuzlu savaş gemilerine dair ilk kanıt MÖ VI. yüzyıl ortalarına denk gelen Herodot'un kaydıdır. Mahmuz, düşman gemisinin bordasını parçalayabilmesi için tunç kaplamayla sağlamlaştırılırdı. Bu yüzden geminin en pahalıya mal olan bölümüdür. Mahmuzlu gemiler, her şeyden önce çarpışmanın darbe etkisine dayanacak kadar güçlü inşa edilmeliydiler. Dahası mahmuz için gereken tunç hem oldukça pahalıdır, hem de tek parça halinde dökülen bu kısım için uzman dökümcülere gerek duyulacaktır. Mahmuzlama, oldukça ustalık gerektiren bir manevradır. Mahmuzlama doğru yönde yapılmalı ve uygun vuruş durumuna kadar olabilecek en yüksek hızda ilerlemelidir. Bu anda kürekçilere emir verilir ve "mahmuzlama hızı"na düşülür. Bu mahmuzlama hızı iyi belirlenmeli, etkili bir vuruş yapmaya yeterli olduğu gibi darbeden sonra düşman gemisinden kurtulmayı sağlayacak bir hız olmalıdır. Aksi takdirde düşman gemisine takılınıp kalınırdı. Bu durum ise, her iki geminin de aynı kaderi paylaşmasına yol açacaktır. Bu nedenle mahmuzlamanın hemen ardından kürekçilere verilen emirle geriye kürek çekilirdi. Persler ve Asya'da yerleşik Grekler bu dönemde "diekplous" olarak bilinen bir manevrayı da kullanmaya başlamışlardır. Çok kesin olmamakla birlikte bu manevra, düşman hatlarının belirlenen bir kesiminde güç konsantrasyonu sağlayarak bir gedik açmaya dayanmaktadır. Savaş gemileri bu gedikten geçerek düşman hatlarının gerisine sarkar ve düşman gemilerini geriden mahmuzlar. Kuşkusuz böyle bir manevra daha büyük seyir ustalığı gerektirmektedir. Böyle olunca da Pers gemilerince daha başarıyla uygulanması olasıdır. Grek Donanması buna karşı muhtemeldir ki özel bazı taktikler geliştirmişti. Herodot Grek gemilerinin daha ağır olduğunu ileri sürerken, manevra yeteneklerinin daha düşük olduğunu ima etmektedir. Gemilerin ağır oluşu diekplous manevrasını uygulayabilme konusunda güçlük yaratıyordu. Gemilerin neden daha ağır olduğu Herodot tarafından açıklanmamaktadır. Muhtemelen yapım olarak daha hantal, dolayısıyla daha ağırdılar. Gemilerin ağır olmasına diğer bir açıklama ise hoplitlerin silahlarını ağırlığı olarak düşünülmektedir. Grek gemileri eğer ağır ise, uygulayabilecekleri tek taktik olarak geriye bordalama kaldığından, daha fazla sayıda asker yüklemek zorundaydılar. Bu fazla asker almak, gemileri daha da ağır yapacaktır. Nitekim Herodot, Greklerin batırdıklarından çok daha sayıda gemiyi ele geçirdiklerini belirtmektedir. Bu durumda, Greklerin mahmuzlama taktiğinden çok bordalama taktiğini tercih ettikleri söylenebilir. İyon kent devletleri bu savaş için bir Aiol yerleşimi olan Midilli Adası ile ittifak içinde kuvvet oluşturdular. Herodot her kent devletinin gemi olarak katkısını vermektedir. Herodot'a göre savaş düzeni içinde yer alan kent devletleri Milet, Priene, Myus, Teos, Sakız, Erythrai (günümüzde Ildırı), Phokaia (günümüze Foça), Sisam ve Midilli'dir. Donanma toplam 353 triremeden oluşan bir kuvveti toplamıştır. Her ne kadar İyonya Birliği içinde bulunsalar da Efes ve Kolofon'un gemi göndermediği görülmektedir. Öte yandan Smyrna da önceleri bir Aoil yerleşimi iken Kolofon tarafından istila edilmişti. Zaten bağımsız bir kent devleti değildi. Herodot'a göre Pers donanmasında 600 savaş gemisi bulunmaktaydı. Bu donanma Fenike, Mısır ve yakın zamanda yeniden boyun eğdirilen Kıbrıs'tan sağlanmıştır. Pers donanmasına General Datis komuta etmiş olmalıdır. Pers kayıtları, General Datis'in Lade Deniz Muharebesi öncesinde I. Darius tarafından İyonya'ya gönderildiğini belirtmektedir. Ancak Herodot Pers harekatına komuta eden generalin adından söz etmemektedir. Pers donanması Lade açıklarına geldiğinde İyon donanmasındaki gemi sayısı konusunda istihbarat yaptılar ve bu donanmayı alt edemeyecekleri endişesi içine girdiler. Dahası, bir yenilgi durumunda I. Darius'un gazabını göze almak istemediler. Bunun üzerine dolaylı bir tutum izlendi ve Pers Donanma Komutanlığı, Herodot'un anlatımına göre, İyon Ayaklanlanması'nın başlarında tahttan indirilerek sürgüne gönderilmiş olan İyon tiranlarına talimatlar verdi. Söz konusu talimatta Pers Sarayına hizmet etmeleri için, kendi kentlerinin vatandaşlarının, ayaklanma güçlerinden çekilmelerini sağlamaları istenmektedir. Ayaklanma güçlerinden ayrıldıkları takdirde ayaklanmaya katıldıkları için cezalandırılmayacaklarına, evlerinin ve tapınaklarının yakılmayacağına garanti verilmektedir. Kentler bir felakete uğramayacaklardı ve her şey eskisi gibi olacaktı. Ancak çekilmezler ve Pers kuvvetleriyle savaşırlarsa, köle edilecekleri, oğullarının hadım edileceği, kızları alınarak Pers topraklarına götürüleceği, ayrıca topraklarına el konulacağı tehdidi ortaya konulmaktadır. Tiranlar bu mesajı vatandaşlarına ilettilerse de İyonlar bu teklifleri geri çevirdiler. Esasen bu tehditlerin ciddiyeti ve kararlığı pek fark edilmemiş gibi görünmemektedir. Herodot, bu tekliflerin başka kentlere de götürüldüğünün bilinmediğini, her kentin sadece kendilerine yapıldığını sandıklarının yazmaktadır. Hatta bu teklifleri görüşmek, tartışmak için bir toplantı yapılmış bile değildir. İyonlar sadece savaşın sevk ve idaresini görüşmek için toplantılar yaptılar. Phokaialı General Dionysius, Grek kuvvetlerine savaş eğitimi vermeyi ve komuta etmeyi önermiştir. Dionysius, durumun "ustura sırtında" (Türkçede bıçak sırtı) olduğunu söylemiştir, ya köle olacaklar, ya da özgür kalacaklardır. Şimdi bir takım sıkıntılara katlanırlarsa düşmanlarını yenecek güce sahip olacaklar ve özgür kalacaklardır. Bu sıkıntıdan kastı, kendisinin yöneteceği sıkı bir askeri eğitimdi. Bu teklifin kabul edilmesi üzerine Dionysius her gün yoğun bir askeri eğitim programı uygulamaya koydu. Her sabah gemiler sıra sıra açık denize çıkıyordu. Kürekçileri düzenli olarak çalıştırırken bordalama manevraları ve denizde piyade çatışmaları talimleri yapıldı. Bu çalışmalar yedi gün boyunca sürdürüldü. Ancak bu yorucu talimler bu sürenin sonunda askerlere ağır geldi ve bitkin düştüler. Üç gemiyle gelip talimlere katılmayıp kamplarında kaldılar. Üç gemiyle çıkıp gelen Phokaialının kendilerine eziyet etmesine katlanmak istemediler. Kamplara çekilip bir kara ordusu gibi gölgede yattılar, gemilere çıkmadılar. Uzun süre hızlı ve güçlü kürek çekmenin her insanın el ve kaba etlerinin su toplamasına yol açması kaçınılmazdır. Herodot'a göre İyon ordusundaki bu disiplinsizliği ve umursamazlığı gören Sisamlılar, Pers teklifine olumlu bakmaya başlamışlardı. Bu durumda Pers kuvvetlerine üstün gelmenin olanaksız olduğunu düşünmeye başlamışlardı. Dahası Pers Donanması'nı yenseler bile arkasından bu kez beş katı güçte bir başkasının geleceğinden emindiler. Ancak günümüzde bazı tarihçiler Grek kamplarındaki bu ayrışmayı kabul etmemektedirler. Herodot'un bu konuda yanlı düşündüğü ve yazdığı ileri sürülebilir. Sisamlılar'ın ihanetini mazur gösterecek bir bahane arama çabası da olabilir. Hatta bunda başlıca nedenin Sisamlılar'ı temize çıkarmak olduğu ileri sürülmektedir. Yine de Sisamlılar savaş başlayana kadar Grek kampında kalmaya devam etmişlerdir. Askeri talimlere katılmamak yönünde General Dionysius'a bu başkaldırıdan kısa bir süre sonra Pers donanması muharebe için düzen alarak harekete geçti. Herodot, İyonlar'ın deniz muharebesinde cesurca mı yoksa korkakça mı savaştıkları konusunda, birbirlerini suçladıkları için bir şey söyleyemeyeceği açıkça itiraf etmektedir. Bununla birlikte Sisam gemileri muharebe hattından çark ederek uzaklaşmıştır. Yine de 11 Sisam savaş gemisi İyonlar'ı terk etmeyip muharebe hattında kaldılar. Herodot'un verdiği rakamlara göre, 49 Sisam triremesi muharebe hattından çekilmiş, İyon ittifakı 304 gemiyle muharebeye katılmış olmalıdır. Daha sonraki tarihlerde Sisamlılar bu muharebedeki vatandaşlarının yürekli ve özverili mücadelesi anısına pazar yerlerine bir anıtsal sütun dikeceklerdir. İyon muharebe hattının batı kanadındaki Midilli gemileri de Sisam filosunun çekildiğini görerek muharebe hattını terk ettiler. Böylece 70 geminin daha ayrılmasıyla filo mevcudu 234 gemiye düşmüştür. Sonuç olarak İyon muharebe hattının bir kanadı bütün bütün çökmüş oldu. Bu durum üzerine bazı İyon gemileri de durumun bir anda umutsuz hale geldiğini görünce çekildiler. Muharebe alanında sadece güçlü Sakız donanmasının, belki başka bir grup İyon gemisiyle birlikte muharebeye devam etmişlerdir. Muharebede kalan İyon kuvvetleri her ne kadar inatla dövüştülerse de ağır kayıplara uğradılar ve kalan gemiler muharebe alanından çekildiler. Herodot, denizde izlenmekte olan bu gemilerin Mykale Dağı eteklerine geldiğini ve karaya çıktıklarını yazmaktadır. Karadan ilerleyerek Efes topraklarında ilerlediler. O sırada Efesli kadınlar Demeter ve Persephone onuruna düzenlenen Thesmophoria Festivali'ni kutlamaktaydı. Gece vakti topraklarına giren silahlı bir grubu haber alan Efes'in bunları kadınları kaçırmaya gelen bir grup haydut sandılar ve üzerlerine asker saldılar. Tümümünü kılıçtan geçirdiler. Sonuç olarak muharebede sadece Sakız'ın adam kaybı, gemi başına 200 mürettebat ve 40 askerden olmak üzere 24 bin kişi olmalıdır. İyon filosunun uğradığı bu yenilgiyle İyon Ayaklanması kesin olarak çözülmüş oldu. Lade Deniz Muharebesi, o tarihe kadar bir savaşta nihai sonucu belirleyen ilk deniz muharebesi olmuştur. Yenilgi ise Sisamlı generallerin savaş alanından çekilmesine bağlanabilir. Bununla birlikte Leda Muharebesi'nden hemen önce durumu umutsuz gördükleri ileri sürülmektedir. Herodot'un da İyon Ayaklanması'nı talihsiz bir macera olarak gördüğü konusu halen tartışılmaktadır. Öte yandan Sisam'da, generallerinin Lade'deki tutumunu ihanet olarak değerlendiren "vatansever" bir grup ta vardı. Lade açıklarındaki muharebenin kazanılmasından sonra Pers kuvvetleri karaya çıktılar ve Milet, duvarlar ele geçirilene kadar her türlü araçtan yayarlanılarak ve taşlar sökülerek yakın kuşatma altına alındı. Herodot'un anlatığına göre erkeklerin çoğu öldürüldü, kadınlar ve çocuklar köle edildi. Milet'te günümüzde yapılan arkeolojik kazılar, Lade Muharebesi sonrasında yaygın imha izleri ve kentin büyük ölçüde terk edildiğini gösteren somut kanıtlar vermektedir. Ancak bazı Miletliler'in kentte kalmasına ya da kısa süre sonra geri dönmelerine karşın Milet hiçbir zaman eski ihtişamına ve zenginliğine kavuşamamıştır. Milet'in bu şekilde kısmen tahliye edilmesiyle, kent ve sahil bölgesi Persler tarafından alındı. Pedasa'dan Karya'ya kadar olan topraklar da Pedasalılara bırakıldı. Tutsak Miletliler önce Susa'ya I. Darius'un sarayına götürüldüler. Oradan Basra Körfezi'nde Dicle'nin denize döküldüğü bir bölgede zorla iskan edildiler. Lade'de generallerinin Pers Sarayı ile işbirliği içine girdiğini düşünen birçok Sisamlı, bu generallerin eski tiranı yeniden işbaşına getireceğinden kuşku duyuyorlardı. Eski tiranın da, işbaşına geçince intikam almaya yönelmesi bekleniyordu. Bu durumda eski tiranın yeniden başa geçmesinden önce göç etmeye karar vermişlerdir. Bu insanlar Sicilya kıyılarına yerleşmeleri için yer gösteren Messina'nın teklifini kabul ettiler. Bu öneri, Pers hakimiyetinden kaçmayı sağlayacak bir çözüm olarak görülmüştü. Aslında Sisam Persler tarafından, Lade Muharebesi'nde muharebe alanını bırakıp çekilmelerinin bir karşılığı olarak yakılıp yıkılmamıştır. Bu arada General Dionysius Sicilya'ya yerleşerek Kartaca ticaret gemilerine avlayan bir korsan grubu kurmuştur. Dionysius'un Lade'de donanmayı yönetmemiş olduğu, çünkü daha önce üst komuta görevinin iptal edildiği ileri sürülmektedir. Bazı direnek noktaları ancak zor kullanılarak ele geçirilse de Karyalılar'ın çoğu Pers kuvvetlerine boyun eğmiştir. Pers filosu ve ordusu kışı Milet'de geçirdi. MÖ 493 yılında, İyon Ayaklanması'nın son direnek noktalarını da kırmak için harekete geçti. İlk saldırıları Sakız Adası, Midilli ve Bozcaada'ya yönelmiştir. Daha sonra Önasya kıyılarına yönelerek geri kalan İyon kentlerini de aldılar. Tüm İyon kentleri benzer akıbete uğradılar. Hemen hepsi Milet'in kaderini kısmen paylaşmamıştır. Lade önlerinde sürülmüş tiranlarla İyonlara bildirdikleri tehditlerin hepsini gerçekleştirdiler. Bir kent üzerinde hakimiyet kurduklarında Milet'teki gibi, en yakışıklı erkek çocukları ve çocuk yapabilecek durumdaki erkekleri toplayarak hadım ettiler, en güzel genç kızları da Pers Kraliyet Haremi'ne gönderdiler. Bu arada kentler ve tapınakları ateşe verildi. Pers Ordusu Marmara Denizi'nin Asya tarafındaki kentleri yeniden istila etti. Donanma ise Çanakkale Boğazı'nın Avrupa kıyılarına akın yapıp buradaki kentleri sırayla ele geçirdi. Önasya tümüyle Pers hakimiyetine girdi ve dolayısıyla İyon Ayaklanması kesin olarak bastırılmış oldu. Pers Sarayı yönünden, İyon Ayaklanması'nı destekledikleri için Atina ve Eretria'yı cezalandırma politikası, MÖ 493 yılı sonuna kadar sonuçlandırılmamış bir meseleydi. İyon Ayaklanması I. Darius'un imparatorluğunu istikrar içinde yönetmesi yönünde ciddi bir tehdit yaratmıştı. Ayaklanma bastırılmıştı ama Yunanistan'daki kent devletleri halen bu yönde bir tehdit oluşturmaya devam ediyorlardı. Bu tehdit I. Darius'u, Atina ve Eretria'nın ele geçirmeyi ve devamında tüm Yunanistan'ı istila etmeyi düşünmeye başlamasına neden olmuştur. Bir sonraki yıl, MÖ 492'de Yunanistan'ın ilk istila girişimi başlatıldı. Pers General Maronius, Yunanistan'ın kara yaklaşım bölgelerini ele geçirerek istilayı kolaylaştırmak için görevlendirildi. General, olanak bulursa Atina ve Eretria üzerine yürüyecekti. Bu harekatla İyon Ayaklanması sırasında Pers hakimiyetinin gevşemiş olduğu Trakya yeniden boyun eğdirilirken Makedonya Krallığı da Pers Sarayı'na bağlı bir krallık haline getirildi. Ancak denizde uğranılan bir yıkım General Maronius'un tüm hareketini kesintiye uğratmıştır. Yunanistan'ın istilasını amaçlayan ikinci girişimi, MÖ 490 yılında Datis ve İyon Ayaklanması sırasında önemli rol oynayan Pers Satrabı Artaphernes'in oğlu Artaphernes yönetiminde yeniden başlatıldı. Bu harekette Pers kuvvetlerinin kara unsurlarını da yüklenmiş olan Pers Donanması, boyun eğdirmek için Eğriboz'dan önce Kiklad Adaları'na yönelmiştir. Eğriboz kuşatıldı, ele geçirildi ve yakılıp yıkıldı. Donanma daha sonra Attika yönünde yelken açtı. Maraton Koyu'nda karaya çıkan Pers Ordusu, burada Atina Ordusu karşısında giriştiği Maraton Muharebesi'nde ağır bir yenilgiye uğramıştır. Bu yenilgi, ikinci Pers girişiminin de sonunu belirlemiştir. Fahri Erdinç Fahri Erdinç (d. 1 Ocak 1917, Akhisar - ö. 11 Kasım 1986, Sofya), Türk edebiyatçı ve şair. Akhisar'da doğdu. Annesini henüz 1 yaşında veremden kaybetti. Hem annesini daha tanımadan kaybetmesi, hem de Akhisar'da o yıllardaki yoğun tütün tarımının getirdiği zorluklar, gençlik dönemindeki edebi yönelimini derinden etkiledi. 1930'da Balıkesir Öğretmen Okuluna girdi. Otuzlu yılların sonuna doğru Afyon'un Sandıklı ilçesinin Ürküt köyünde öğretmenliğe başladı. 1939'da sınavını kazandığı Ankara Devlet Konservatuvarı Tiyatro Bölümü'nde öğrenci oldu. Bu bölümde öğretim üyesi olan Sabahattin Ali ile tanıştı. Aynı yıl yazmaya başladığı ilk öykülerinde onun etkisi önemli bir rehber olarak görülmektedir. 1946 yılında ise sınavını kazandığı devlet radyosuna geçti. Bu arada "Şen Olasın Halep Şehri" adlı şiir kitabını yayınladı. Hemen ardından Ankara'da "Seçilmiş Hikâyeler Dergisi" onun öyküleriyle özel sayı çıkardı. 1947'de dönemin siyasal karışıklığı sırasında hakkında açılan bir dava nedeniyle bir süre cezaevinde yattı. Davadan aklanarak çıkmasına rağmen, aynı yıl hocası Sabahattin Ali'nin Bulgaristan'a geçerken öldürülmesi nedeniyle Türkiye'den ayrılmaya karar verdi. 1949'da iki arkadaşıyla birlikte, gizlice Bulgaristan'a geçti. Bulgaristan'da Erdinç ve arkadaşlarına siyasi iltica ve sığınma hakkı verildi. Aralıklı olarak Bulgaristan'da ve Sovyetler Birliği'nde yaşamaya devam eden Erdinç, 1971 yılında kesin olarak Bulgaristan'a dönüp yerleşti. 1965'te Bulgaristan vatandaşı, 1973'te Bulgaristan Yazarlar Birliği üyesi oldu. Kitapları Türkiye'deki okura ulaşamamasına rağmen, 1970'li yıllarda Türkiye'deki siyasal gelişmeler ve sosyalist hareketin ağırlık kazanması ile birlikte, edebiyat dergilerinde yayınlanan yeni şiir ve öyküleri Türk okuruyla buluşmaya başladı. Özellikle Akhisar'daki çocukluk dönemini anlattığı "Acı Lokma" romanı dönemin en ilgi çeken yapıtlarından biridir. Evliya Çelebi ve Ölümsüzlük Suyu Evliya Çelebi ve Ölümsüzlük Suyu, yönetmenliğini Fetih 1453 filminin görsel efekt süpervizörü "Serkan Zelzele"'nin üstlendiği, komedi ve fantastik türlerinde bir animasyon filmidir. 17. yüzyılın tarihî şahsiyetlerinden olan Evliya Çelebi'yi konu edinen filmde, ünlü gezgini oyuncu Haluk Bilginer'in seslendireceği 2012 yılında açıklanmıştır. Filmin müzikleri, opera sanatçısı "Rahman Altın" tarafından hazırlanmış olup, filmin seslendirmen kadrosunda Ahmet Kural ve Murat Cemcir de yer almaktadır. Film, Türkiye sinemalarında 51 bin 129 kişi tarafından izlenmiştir. Seyyah Evliya Çelebi son görüldüğünde Mısır'da, Nil Nehri'nin kaynağına doğru ilerlemektedir. Ab-ı Hayat'ı bulup içmesiyle beraber, uzun yaşamın tüm gizemli sırları da onun bedeninde zuhur edecektir. Doğumundan tam 400 sene geçmişken Çelebi'nin yolu, annesine şifa arayan minik Can'la günümüz İstanbul'unda kesişir. Cengiz Özdemir'in proje geliştirme firması Progem'in prodüktörlüğünde hayat bulan yerli girişimde, animasyon yapımı Epics Fx Studios tarafından yürütülmektedir. Film, yapılan başvurunun olumlu neticelenmesiyle beraber, 13 Eylül 2011 tarihinde Kültür ve Turizm Bakanlığı'nın maddi destek sağladığı yapımlar arasına girmeyi başardı. Sonrasında Hollandalı Smit&Jansen'in ortak prodüktörlüğe %20 oranında dahil edilmesiyle birlikte, 26 Haziran 2012 tarihinde Avrupa görsel-işitsel eserler destek fonu Eurimages'dan da maddi destek almaya hak kazandı. 2013 yılına gelindiğinde Progem'in hakları, yine Cengiz Özdemir tarafından kurulan ve Walt Disney benzeri bir animasyon fabrikası olması hedeflenen Anibera'ya devredildi. Filmin 24 Ekim 2014 olarak açıklanan vizyon tarihi, 7 Kasım 2014 olarak revize edildi. 6 Kasım 2014 tarihindeki basın gösterimi önce iptal edilen, sonra aynı akşam gala gösterimine dahil edilen filmin, bu özel gösteriminde yalnızca ilk 20 dakikası gösterilirken, 7 Kasım 2014 tarihindeki genel gösterimi de teknik nedenlerden ötürü ileri bir tarihe ertelendi. Son açıklanan vizyon tarihi ise 14 Kasım 2014 oldu. Bahar Main-Taunus-Kreis Main-Taunus-Kreis, Almanya'nın Hessen eyaletine bağlı ilçe. John Laurinaitis John Joseph Laurinaitis (31 Temmuz 1965) Amerikalı emekli profesyonel güreşçi, güreş kariyeri boyunca, Johnny Ace adıyla tanındı. Dünya Güreş Şampiyonası (WCW) bilinen federasyonda, dört kez World Tag Team Şampiyonu oldu. All Japan Pro Wrestling (AJPW) federasyonunda çekişmelere girdi.Şu anda WWE'de çalışmaktadır. Ayrıca ağabeyi, Joe Laurinaitis bir zamanlar WWF'nin bir numaralı tag takımı olan, Road Warriors'un kurucularındandır. Ünlü Amerikan futbolcusu James Laurinaitis'in amcasıdır. WWE'ye katılmadan önce, Dünya Güreş Şampiyonası (WCW)'nda yönetici olarak çalışmıştır. Laurinaitis Philadelphia, Pennsylvania'da dünyaya geldi, Ulusal Güreş Birliği (NWA), olarak bilinen federasyonda 1986 ve 1990 yılları arasında Profesyonel Güreş hayatına başlamıştır. Ağabeyi Joe Laurinaitis WWF'de Road Warriors adlı takımının kurucularındandır. Ünlü Amerikan futbolcusu St. Louis Rams takımının yıldızlarından James Laurinaitis'in amcası olmaktadır. Landkreis Offenbach Landkreis Offenbach, Almanya'nın Hessen eyaletine bağlı ilçe. Parsiler Parsiler, Güney Asya'da yaşayan Zerdüşt halk. Genel bir inanışa göre, günümüz Parsilerinin kökü 10. yüzyılda Müslüman orduların İran'ı fethettiği sırada kendilerini fetihlerden korumak için Hindistan'a göç etmiş İrani Zerdüşt bir gruba dayanmaktadır. Arapların İran'ı fethettiği zamanlarda, İran'daki baskın din Zerdüştlük idi. İranlılar, Araplara karşı neredeyse 200 yıl boyunca ayaklandılar. İran'da bu dönemler için iki tabir kullanılır; bu dönemler bilinen adlarıyla "Suskunluk Yüzyılları" veya "Suskunluk Dönemi"'dir. 13. yüzyılda bölgeye egemen olan Müslüman hânedanlar tarafından cizyeye bağlanan Parsiler, din değiştirerek Müslüman olmaya zorlandılar. Her ne kadar 16. yüzyılda cizye kaldırıldıysa da Ekber Şah (ö. 1605) sonrası dönemde tekrar cizye ödemek zorunda kaldılar. Yaşadıkları bölgedeki bazı Müslüman ve Hindu idarecilerin mücadeleleri, şehirleri yağmalanan Parsîleri olumsuz yönde etkiledi ve halk zarar gördü. Din değiştirme yeni yöneticilerin nihai amacıydı ve bu daha kolay bir yoldu. Bu süre boyunca Parsi olarak bilinen İranlılar her iki seçeneği de reddetiler ve bunun yerine İran'dan Hindistan'a kaçarak oraya sığındılar. Landkreis GieÃŸen Landkreis Gießen, Almanya'nın Hessen eyaletine bağlı ilçe. George R. R. Martin George Raymond Richard Martin (d. 20 Eylül 1948), Amerikalı yazar ve fantezi, korku ve bilimkurgu senaryo yazarı. Kendisi en çok Türkçeye "Buz ve Ateşin Şarkısı" olarak çevrilen ve daha sonra "Game of Thrones" adıyla dizisi çekilen "A Song of Ice and Fire" isimli epik fantezi roman serisinin yazarı olarak bilinir. Martin, "Time" tarafından "2011'in en etkili 100 kişisi" arasına seçilmiştir. "Buz ve Ateşin Şarkısı" serisi ile daha çok adını duyurmuştur. IPv6 Adres IPv6 Adres (IPv6 Address), IPv6 adres protokolü bir bilgisayarın ağ arayüzünü tanımlamak için kullanılan nümerik bir etiket veya bir IPv6 ile etiketlenmiş olan ve bilgisayar ağına katılan diğer bir ağ düğümüdür. IP adresler ağ üzerinde yer alan ve bilgisayar ağına bağlı olan bir bilgisayarın kendi ağ arayüzünün benzersiz olmasını sağlamak amacıyla hizmet ederler ve böylece ağa bağlı bilgisayarlar arasında ip paketlerinin yönlendirilmesine izin verirler.Yönlendirme işlemi için, ip adresleri paketin gideceği yeri ve geldiği kaynağı işaret eden bilgiyi paket başlıkları içerisinde sunarlar. IPv6 adresleri internetin ilk adresleme altyapısını oluşturan IPv4 adreslerinin takipçisidir.32 bit olarak tanımlanmış olan IPv4 adreslerine karşılık, IPv6 adresleri 128 bit büyüklüğe sahiptir.Bundan dolayı IPv6 adresleri IPv4 adresleri ile karşılaştırıldığında daha geniş bir adresleme uzayına sahil olduğu görülmektedir. IPv6 adresleri ağ yapısı içerisinde yaygın olarak kullanılan temel adresleme ve yönlendirme metodolojileri tarafından sınıflandırılmıştır. Bu yaygın metodolojiler: tek yönlü adresleme, çok yönlü adresleme ve her noktaya adreslemedir. dağıtım protokolüne katılarak, çok yönlü(multicast) adres hedefi gerektiren bilgisayarlar tarafından kullanılır.Bir paket çok yönlü(multicast) adres özelliği taşıyan bir adrese gönderildiğinde, aynı zamanda o multicast adres grubuna dahil olan tüm arayüzlere gönderilir. IPv6 broadcast adreslemeyi yerine getirmez.Broadcastlerin geleneksel kuralı aynı local ağa bağlı olan ve multicast bir gruba ait olan bütün düğümlere, ff02::1 adresinin dahil edilmesiyle gerçekleşir. Örneğin, bir bağlantıdaki IPv6 adresine sahip düğümleri sınamanın yollarından bir tanesi ping6 kullanmaktır: IPv4'de çoğa gönderim adreslerine ping cevabı gönderilmesi engellenebilirken bu işlemi IPv6'da sadece yerel güvenlik duvarı ile yapmak mümkündür. IPv6 adresleri 128 bit içerir.Adresler yönlendirme metodolojileri(unicast,multicast,anycast), temel adresleme ve uygulamalar için değişken tipler içerisinde sınıflandırılmıştır.Bunların her biri kendi içerisinde;değişken adres biçimleri, belirli adresleme özellikleri, bit gruplarının değerlerini ilişkilendirmek için kurulmuş kuralları ve bit grupları içerisinde 128 biti mantıksal bölümlere ayırarak değişik adres biçimleriyle ifade edilmişlerdir. Unicast ve anycast adresleri tipik olarak 2 mantıksal bölümden oluşturulmuştur.Bu bölümlerden ilk 64 bit ağ ön eki yönlendirme işlemi için kullanılmış ve diğer 64 bit ise, ağa bağlı olan bilgisayarın ağ arayüzünü tanımlamak için kullanılmıştır. Ağ öneki(yönlendirme öneki alt ağı ile birleştirilmiş) adresin en anlamlı 64 biti içinde taşınır. Yönlendirme ön ekinin boyutu değişebilir;daha geniş ön ek boyutu daha küçük alt ağ ID'si anlamına gelir.Alt ağ ID(tanımlayıcı)sinin bit alanı verilen ağ içerisinde alt ağları tanımlamak için yöneticiye kolaylık sağlar.Ön ek tanımlamasından sonra gelen son 64 bitlik arayüz tanımlayıcısıdır,EUI-64 biçimi kullanan bu arayüz otomatik olarak düzenlenmiş ve MAC adresinden türetilmiştir.EUI-64 DHCPv6 sunucusundan elde edilmiştir, otomatik olarak rastgele atanabilir veya elle manuel olarak konfigurasyonu sağlanabilir. Link-local adres bir arayüz tanımlayıcısı temel alınarak tanımlanır, fakat ağ öneki için farklı biçimler kullanılabilir. Ön ek alanı binary olarak 1111111010'ı içerir, takip 54 tane sıfır ise tüm link-local adresler için toplam ağ ön ekini oluşturur. http://en.wikipedia.org/wiki/IPv6_address Buz ve Ateşin Şarkısı Buz ve Ateşin Şarkısı (), Amerikalı yazar George R. R. Martin'in halen devam etmekte olan epik fantezi türündeki roman serisinin adıdır. Martin serinin ilk kitabını 1991 yılında yazmaya başladı ve sonra "Taht Oyunları" adıyla ilk kez 1996 yılında yayınlandı. İlk üç kitabı art arda yazarak yayımladı. Martin seriyi yedi kitap halinde yayınlamayı planladı ve bunların beş tanesi yayımlandı. Serinin en son yayımlanan kitabı "Ejderhaların Dansı" (2011) oldu. Martin'in kitabı yazması beş yılını aldı. Altıncı kitabı "Kış Rüzgârları" hala yazım aşamasındadır. Kitapta anlatılan hikâye kurgusal iki kıta olan Westeros ve Essos'ta binlerce yıl öncesinde geçmektedir. Hikâye üçüncü bir şahsın ağzından farklı karakterlerin bakış açısıyla anlatılır. Hikâye üç ana konuda beraber işlenir: Westeros'u kontrol etmek isteyen farklı hanedanların mücadelesi; Westeros'un kuzeyindeki duvarın arkasında yaşadıklarına inanılan doğaüstü varlıklar olan "Ötekiler"'in yükselen tehdidi; ve 15 yıl önce öldürülen kralın sürgündeki kızı Daenerys Targaryen'in Westeros'a ateş saçan ejderhalarıyla dönüp tahtı geri alma hırsı. Fantezi alanındaki bu seri, savaş ve siyasi oyunlardaki gerçekçiliğinden ve sihir gibi öğelerin az işlenmesinden dolayı takdir topladı. Martin tarihi olaylardan esinlenerek, seride kasıtlı olarak bolca şiddet ve cinsellik kullanarak fantezi türünün alışılagelmiş kurallarına meydan okudu. Ana karakterler, sözde kahramanların da bu tür savaşlarda sağ salim kurtulamayacağını göstermek maksadıyla öldürüldü ve okuyucunun hangi karakterin iyi ya da kötü olduğuna karar vermesi yine okuyucuya bırakıldı. Kitap aynı zamanda kadın, din ve yiyecek konusundaki betimlemelerinden dolayı eleştiriler aldı. Seri dünya genelinde 60 milyondan fazla sattı ve 45'tden fazla dile çevrildi. Martin'in 5 yıldan fazla sürede yazdığı serinin dördüncü ve beşinci kitapları New York Times'ın "En Çok Satanlar" listesine girdi. Serinin HBO tarafından Game of Thrones adıyla bir dizisi çekildi. Aynı zamanda kitaptan esinlenerek video oyunlar geliştirildi. "Buz ve Ateşin Şarkısı" kurgusal bir dünyada mevsimlerin uzun yıllar sürdüğü kurgusal kıtalarda geçer. Serinin ilk kitabında geçen olaylardan yüzyıllar önce, Westeros'taki Yedi Krallık ateş saçan ejderhalara sahip Targaryen hanedanının hükümdarlığı altında birleştirilmişti. Daha sonra bu ejderhaların soyları tükenmişti. Son Targaryen kralı'nın oğlunun (birinci kitaptaki hikâyenin başlangıcından on beş yıl önce) Robert Baratheon'un nişanlısı ve Eddard Stark'ın kız kardeşi olan Lyanna Stark'ı kaçırması üzerine Robert Baratheon isyan başlattı ve Baratheon hanedanının genç üyesi Robert Baratheon demir tahta çıktı. Hikâye coğrafya ve karakterlere bölünmüş şekilde üç ana tema üzerinde devam eder. Bütün olaylar karakterlerin bakış açılarıyla anlatılır. Serinin ilk kitabı olan "Taht Oyunları", farklı hanedanların kral Robert'ın ölümünden sonra Westeros'taki demir tahtı ele geçirme mücadelesini işler. Robert'ın oğlu Joffrey babasının ölümünden sonra annesinin ve aşırı varlıklı ailesi Lannister hanedanının desteğiyle tahta geçer. Kral Robert'ın Kral El'i olan Lord Eddard Stark, Joffrey ve kardeşlerinin kral Robert'ın gerçek çocukları olmadığını ortaya çıkarmasının ardından öldürülür. Bunun üzerine Robert'ın kardeşleri Stannis Baratheon ve Renly Baratheon ayrı ayrı tahtın asıl sahiplerinin kendileri olduğunu söylerler. Bu arada Westeros'un farklı bölgelerindeki hanedanlar kendi hükümdarlıklarını kurmanın yolunu ararlar: Eddard Stark'ın en büyük oğlu Robb Stark "Kuzey Kralı" ilan edilirken, Balon Greyjoy kendi bölgesi olan Iron Islands'ta bağımsız yeni bir krallık kurar. Bu beş kralın savaşı ikinci kitap olan "Kralların Çarpışması"'nda işlenir. Bu bölümde gücü elde etmeye çalışan pek çok farklı hanedan mücadeleye katılır. Hikâyenin ikinci ana kısmı binlerce yıl önce dev bir buz duvarı şeklinde inşa edilen "Sur" ve Westeros'u duvarın arkasında yaşadıklarına inanılan ve "Ötekiler" adı verilen yaratıklardan koruduğuna inanılan en kuzeydeki sınırlarda geçer. Sur'un nöbetçileri "Yeminli Gece Nöbetçileri Kardeşliği" zamanlarının çoğunu duvarın ötesinde yaşayan yaratıklarla mücadele içinde geçirirler. Gece Nöbetçileri'nin hikâyesi Eddard Stark'ın gayrimeşru oğlu olduğu iddia edilen Jon Snow'un gözünden anlatılır. Jon Snow, Gece Nöbetçileri'nin arasında yetişir ve kuzeyden gelecek tehditlerle ilgili bilgi sahibi olur. Üçüncü seri olan "Kılıçların Fırtınası"'un sonunda kuzey ile güneyin hikâyesi, Stannis'in krallığı korumak için Duvar'a hareket etmesi ve kuzeylilerin desteğini almasıyla birleşir. Dördüncü kitap olan Kargaların Ziyafeti'nde, Joffrey'in küçük kardeşi Tommen Baratheon annesiyle birlikte tahta oturur. Hikâyenin üçüncü ana kısmı doğudaki büyük kıta Essos'ta geçer ve Targaryen hanedanının son üyesi Daenerys Targaryen'in taht mücadelesini işler. Essos'ta sürgün hayatı yaşayan Daenerys'in barbar bir savaş kralı olan Khal Drogo ile evliliği ve ardından kendi ordusunu kurması anlatılır. Daenerys kendisine düğün hediyesi olarak verilen fosil halindeki ejderha yumurtalarından doğan üç ejderha ile daha da güçlenir. Aşağıda verilen tüm veriler kitabın iki ciltli Türkiye baskısı hakkındadır. 1996 ile 2003 yılları arasında kitaptaki bazı bölümlerle ilgili üç tane kısa hikâye yayınlandı: George R. R. Martin, "Buz ve Ateşin Şarkısı" serisini yazmadan önce de başarılı bir fantezi ve bilimkurgu yazarıydı. Martin ilk kısa hikâyesini 1971'de, ilk romanını da 1977'de yayınladı. 1990'ların ortalarında, üç Hugo ödülü, iki Nebula ödülü ve başka ödüller de kazandı. Erken dönem kitapları fantezi severler tarafından beğenilse de, okuyucu kitlesi çok sınırlı kaldı. Martin bu dönem Hollywood için de çalıştı. Alacakaranlık Kuşağı, Beauty and the Beast gibi TV dizilerinde çalıştı, film senaryoları yazdı. TV dizilerinin sınırlı bütçelerinden, savaş ve benzeri sahnelerin kesilmesinden dolayı