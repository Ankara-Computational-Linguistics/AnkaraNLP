korunan alan olmak üzere 543 km alan kapsar. Park, Guadalquivir Nehri'nin Atlas Okyanusuna aktığı delta Las Marismas'taki bataklıkların, sığ derelerin ve kum tepelerinin bulunduğu bir alandır. 1969 yılında Dünya Doğayı Koruma Vakfı, İspanya hükûmeti ile bir araya geldi ve parkı korumak için bataklığın bir kısmını satın alarak doğa koruma alanı olarak kuruldu. Ekosistem, bataklıkların kurutulması, kıyı boyunca tarımsal üretimi artırmak için nehir suyunun kullanımı, kara madenciliğinden dolayı su kirliliği ve turistik tesislerin yaygınlaştırılması nedenleri ile sürekli tehdit altındadır. Adı, Medine-Sidonia Yedinci Dükünün eşi Doña Ana de Silva y Mendoza'dan gelmektedir. 1994 yılında UNESCO tarafından Dünya Mirası olarak ilan edilmiştir. Llotja de la Seda Llotja de la Seda İspanyolca: "Lonja de la Seda", İngilizce "Silk Exchange") Valensiya, İspanya'da yer alan bir geç Valensiyan-Gotik tarzı sivil yapıdır. Kentin başlıca turistik cazibe merkezlerinden biridir. 1482 - 1548 yılları arasında yapılmıştır. 1996 yılında UNESCO tarafından Dünya Mirası ilan edilmiştir. Las MÃ©dulas Las Médulas (Galiçyaca: "As Médulas"), İspanya'nın Kastilya ve Leon eyaletinin León ilinin El Bierzo bölgesindeki Ponferrada kasabası yakınlarında bulunan tarihi bir maden sitesidir. Tüm Roma İmparatorluğu'ndaki en önemli altın madeni (ve en büyük açık ocak altın madeni) idi. Las Médulas Kültürel Peyzajı, UNESCO tarafından Dünya Mirası Alanlarından biri olarak listelenmiştir. 2014 yılında LIDAR kullanarak gerçekleştirilen gelişmiş hava kara araştırmaları Roma dönemi çalışmalarının geniş ölçüde doğrulamıştır. San Millán de Yuso Manastırı San Millán de Yuso Kraliyet Manastırı ("yuso", Eski Kastilyaca'da 'aşağı' anlamına gelir), İspanya'daki La Rioja Özerk Topluluğu, San Millán de la Cogolla kasabasında, San Millán Vadisi'nde, Cardenas Nehri'nin kenarında yer alan bir kilisedir. San Millán de Suso Manastırı ("yukarı") ile birlikte 1987 yılında UNESCO tarafından Dünya Mirası olarak ilan edilmiştir. San Millán de Suso Manastırı San Millán de Suso Kraliyet Manastırı ("suso", Eski Kastilyaca'da 'yukarı' anlamına gelir), İspanya'daki La Rioja Özerk Topluluğu, San Millán de la Cogolla kasabasında, San Millán Vadisi'nde, Cardenas Nehri'nin kenarında yer alan bir kilisedir. San Millán de Yuso Manastırı ("aşağı") ile birlikte 1987 yılında UNESCO tarafından Dünya Mirası olarak ilan edilmiştir. Fyodor Smolov Fyodor Mihayloviç Smolov (; 9 Şubat 1990, Saratov), Rus futbolcudur. Forvet pozisyonunda görev almakta olup, Rossiyskaya Premyer-Liga ekiplerinden FC Lokomotiv Moscow'da forma giymektedir. 2007'de Dinamo Moskva'da profesyonel futbolculuk kariyerine başlayan Smolov; 2010'da Eredivisie ekiplerinden Feyenoord'a, 2012-2013 yılları ile 2014'te Anji'ye, 2014-2015 yıllarında ise Ural'a kiralandı. 2015'te Krasnodar'a transfer oldu. 2015-16 ve 2016-17 sezonlarında Çempionat Rossii po futbolu gol kralı oldu. 2015-16 sezonunda, hem "Futbol" dergisi hem "Sport-Ekspress" gazetesi tarafından Rusya'da Yılın Futbolcusu seçildi. 2012'den beri Rusya millî takımı forması giyen Smolov, ülkesinin 2016 Avrupa Futbol Şampiyonası ve 2017 FIFA Konfederasyonlar Kupası kadrolarında yer aldı. San Millán de la Cogolla Manastırları San Millán de Suso (6. yüzyıl) ve San Millán de Yuso (11. yüzyıl) manastırları, La Rioja, İspanya'daki San Millán de la Cogolla kasabasında bulunan iki manastırdır. Aralık 1997'de UNESCO tarafından Dünya Mirası olarak ilan edilmiştir. Sant Pau Hastanesi Eski Hospital de la Santa Creu i Sant Pau ("Kutsal Haç ce Aziz Pavlus Hastanesi"), El Guinardó, Barselona, Katalonya, İspanya'da 1901-1930 yılları arasında Katalan modernist mimar Lluís Domènech i Montaner tarafından tasarlanmış bir komplekstir. Katalan Müzik Sarayı ile birlikte, UNESCO Dünya Mirası Listesi'ndedir. İber Akdeniz Havzası'ndaki kaya sanatları Levant sanatı olarak da bilinen, İber Akdeniz Havzası'ndaki kaya sanatları, 700'den fazla tarihöncesi kaya sanatı alanını içeren birtopluluktur ve 1998 yılında UNESCO tarafından toplu olarak bir Dünya Mirası ilan edilmiştir. Siteler, İspanya'nın doğu kesiminde yer alır ve Taş Devri'nin Üst Paleolitik veya (muhtemelen) Mezolitik Dönemlerine aittir. İşlemeler, insanlar ve hayvanlara ait küçük boyalı figürlerden oluşmaktadır. Dahil olan alan sayısı açısından, bu sanatın Avrupa'daki en büyük bileşimini içermekte olduğu için dikkate değerdir. Adı Akdeniz Havzası'nna atıfta bulunmaktadır; ancak, bazı siteler deniz kenarında bulunmasına rağmen, sitelerin çoğu, iç kısımlarda yer alan Aragon'da ve Kastilya-La Mancha'da bulunmaktadır; ayrıca Levant adı, Levant Bölgesine değil Levantin Sanatı'na ("Doğu İspanya'dan gelen" anlamında) atıfta bulunmaktadır. Talbot Talbot, Birleşik Krallık ve daha sonra Fransa merkezli eski bir otomotiv şirketiydi. 1903-1958 yılları arasında Sunbeam Talbot Darracq ve 1978-1992 yılları arasında PSA Peugeot Citroën çatısı altında faaliyet göstermiştir. Alcalá Üniversitesi Alcalá Üniversitesi, Universidad Complutense veya Universidad Cisneriana ("Complutensis Universitas"), İspanya'nın Alcalá de Henares Eyaletinde bulunan üniversitedir. 1499'da Kardinal Cisneros tarafından kurulmuştur. 1998 yılında UNESCO tarafından Dünya Mirası olarak ilan edilmiştir. Tarraco Tarraco, İspanya'nın Katalonya Eyaletindeki günümüz Tarragona kentinin eski adıdır. Scipio Calvus tarafından İkinci Pön Savaşı sırasında kurulan şehir, İber Yarımadası'ndaki en eski Roma yerleşim yeriydi ve Roma İmparatorluğu döneminde Roma ili Hispania Citerior'un ve Hispania Tarraconensis'in başkenti oldu. Tarraco'nun Arkeolojik Topluluğu 2000 yılında UNESCO tarafından Dünya Mirası ilan edildi. Vall de BoÃ­'deki Katalan Romanesk Kiliseler Vall de Boí Kiliseleri, Lérida ili Alta Ribagorça'daki Vall de Boí'de yer alan ve 2000 yılında UNESCO tarafından Dünya Mirası olarak ilan edilen dokuz Erken Romanesk kilisedir. UNESCO, dokuz kiliseyi Dünya Mirası olarak listelemiştir: 2019 UEFA ülkeler sıralaması 2019 UEFA ülkeler sıralaması, ülkelerden 2020-21 UEFA Şampiyonlar Ligi ve 2020-21 UEFA Avrupa Ligi'ne katılacak takımların sayısını ve bu takımların maçlara başlayacağı turları belirlemekte kullanılır. Lugo'daki Antik Roma SurlarÄ± Lugo'nun Roma surları (İspanyolca, Galiçyaca: "Muralla Romana de Lugo") 3. yüzyılda inşa edilmiş ve Galiçya'daki tarihi merkez Lugo'nun etrafında yer alan 2 kilometre uzanan bugün hala büyük ölçüde bozulmamış durumda bulunan surlardır. 2000 yılında UNESCO tarafından "Batı Avrupa'da geç Roma kalelerine en iyi örnek" tanımlamasıyla Dünya Mirası olarak ilan edildi. Surlar ayrıca 1921'den beri İspanyol anıt statüsünü (Bien de Interés Cultural) elinde tutmaktadır. 2007 yılında, Çin'in o zamanki Büyükelçisi Qiu Xiaoqi'nin katıldığı bir törenle surlar, Çin Seddi ile kardeş ilan edildi. Elche Palmiye Korusu Elche Palmiyeliği veya Palmiye Korusu (İspanyolca: "Palmeral de Elche", Valensiyaca: "Palmerar d'Elx"), Elche'deki(İspanya) tarihi hurma bahçeleri sistemini belirtmek için kullanılan genel addır. Elche kentinde, çoğunlukla Vinalopó'nun doğu kıyısında, yaklaşık 70,000 hurma ağacı içeren 97 farklı meyve bahçesi bulunmaktadır. Bu sayı, şehrin etrafında yer alan diğer büyük bahçeleri içermez. Bu alanlarla birlikte sayı 200,000'e yakın olabilir. Palmiye Korusu, 1.5 km²'si Elche şehrinde olmak üzere 3.5 km² alan kapsar. 2000 yılında UNESCO tarafından Dünya Mirası olarak ilan edilmiştir. Atapuerca Dağları Atapuerca Dağları, (İspanyolca: "Sierra de Atapuerca"), İspanya'nın kuzeyindeki Kastilya ve Leon'daki Atapuerca kasabası yakınlarında yer alan karstik bir tepedir. Hâlen devam etmekte olan kazı çalışmalarında, Batı Avrupa'daki en eski Homo sakinlerine atfedilen yerel mağaralar kompleksinde zengin fosil yatakları ve taş alet toplulukları keşfedildi. Atatuerca Dağları, "Homo erectus", "Homo antecessor" (veya "Homo erectus antagonisti") ve "Homo heidelbergensis" topluluklarının tercih ettiği "olağanüstü veri rezervi", Alt Paleolitik Çağ'da çökelmiştir. Atapuerca dağlarında bulunan kafataslarının "Homo erectus"'unkilerden daha büyük beyin çukurları ve daha modern görünümlü burun ve yanak kemikleri vardı. Paleontologlar da yeni bir türün varlığına "Homo antecessor" adını verdiler. Henüz ortaya çıkarılan ve güvenilir bir şekilde tarihlendirilen en eski örnek 1.2 Milyon ile 600.000 yıl arasındaki bir yaşı teyit etmektedir. Site, Atapuerca'nın Arkeolojik Alanı adı altında bir UNESCO Dünya Mirası olarak ilan edildi. Ekrem R. Ä°zmen Ekrem R. İzmen, Prof.Dr. (d. 1899, Selanik), Osmanlı Devleti (modern Yunanistan) - (ö. 16 Temmuz 1993, Ankara), Türk tarım öğretmeni, bilim insanı, akademisyen, üniversite idarecisi. Ekrem R. İzmen 1899 yılında Selanik’te doğmuştur. 1918 yılında Halkalı Ziraat Mekteb-i Âlisi'ne yatılı burslu olarak girmiş ve 1922 yılında pekiyi dereceyle mezun olmuştur. İlk görevi olarak "Edirne Orta Ziraat Mektebi Zootekni ve Ziraat Sanatları" öğretmenliğine atanmıştır. Daha aonra "Ankara Orta Ziraat Mektebi"ne öğretmen olarak tayin edilmiştir. Bu öğretmenlik görevlerinde gösterdiği üstün başarılar nedeni ile devlet bursu ile önce Macaristan’a, sonra Almanya’ya, daha sonra’da Hollanda’ya çeşitli araştırma ve incelemeler yapmak üzere gönderilmişdir. 1929 yılına kadar yurt dışında eğitim görmüştür ve Türkiye'ye dönünce Ankara Orta Ziraat Mektebi'nde görevine devam etmiştir. 1933 yılında Amnkara'da "Yüksek Ziraat Enstitüsü" kurulmuş ve Ekrem R. İzmen bu yüksek okul Ziraat Fakültesi Laboratuvar Şefi unvanı ile çalışmalarına başlamıştır. ve bu fakültede iken doktora derecesini kazanmıştır. 1936 yılında Yüksek Ziraat Enstitüsü Doçentliğine atanmış. 1941 yılında da aynı kurumda Süt ve Mamül Kürsüsü Profesörüğüne atanmıştır. Ankara Üniversitesi’nin 1946’da kuruluşunu takiben bu yüksek okulda çalıştığı enstitü 1948'de Ankara Üniversitesi "Ziraat Fakültesi" olarak kurumlaştırmış ve Ekrem R. İzmen Süt ve Mamul Kürsüsü Profesörüğü yapmaya devam etmiştir. 1951-1953 yılları arasında Ankara Üniversitesi Rektörlüğü görevini yürütmüştür. Prof.Dr. Ekrem Izmen; İngilizce, Almanca ve Fransızca dillerini bilmekteydi. Prof.Dr. Ekrem Izmen, Ankara Üniversitesi Ziraat Fakültesi Süt ve Mamul Kürsüsü Profesörü görevinde bulunmakta devam ettiği 1967 yılında Ankara'da vefat etmiştir. Evli ve iki çocuk babası idi. Herkül Kulesi Herkül Kulesi (Galiçyaca ve İspanyolca: "Torre de Hércules"), Galiçya'nın A Coruña kentinin 2.4 kilometre (1.5 mil) kuzeybatısındaki bir yarımadada yer alan bir antik Roma deniz feneridir. 20. yüzyıla kadar kulenin kendisi "Farum Brigantium" olarak biliniyordu. Yapı 55 metre (180 ft) boyundadır ve İspanya'nın Kuzey Atlantik sahillerine bakmaktadır. 1791 yılında yenilenen yapı yaklaşık 1900 yaşındadır ve hâlen kullanılan en eski Roma deniz feneridir. Herkül Kulesi İspanya'nın Ulusal Anıtıdır ve 27 Haziran 2009'dan bu yana UNESCO Dünya Mirası Listesinde yer almaktadır. Caterham F1 Team Caterham F1 Team, Birleşik Krallık merkezli bir Formula 1 takımıydı. Caterham F1, Caterham Cars'ın takımın eski sahibi Tony Fernandes tarafından satın alınmasıyla kurulmuş olup 2012 ve 2014 yılları arasında Formula 1 Dünya Şampiyonası'nda yarıştı. Armstrong Whitworth Sir W G Armstrong Whitworth & Co Ltd, Birleşik Krallık merkezli eski bir mühendislik şirketiydi. 1847 yılında William George Armstrong tarafından kurulmuş olup silah, gemi, lokomotif, otomobil ve uçak üretmekteydi. Merkezi Newcastle upon Tyne'da yer almaktaydı. 1927 yılında şirket Vickers ile birleşerek Vickers-Armstrongs adını aldı. Şirketin günümüzdeki varisi BAE Systems'dır. AndrÃ© Zambo Anguissa André-Frank Zambo Anguissa (d. 16 Kasım 1995, Yaoundé), Kamerunlu futbolcudur. Orta saha pozisyonunda görev almakta olup, Ligue 1 ekiplerinden Olympique de Marseille'de forma giymektedir. Miodrag Džudović Miodrag Džudović (Sırp Kiril alfabesi: Миодраг Џудовић; d. 6 Eylül 1979, Plav), Karadağlı futbolcudur. Defans pozisyonunda görev almakta olup, futbolculuk kariyerini sonlandırmıştır. 1999-2003 arasında Jezero, 2003'te Jedinstvo Bijelo Polje ve sonrasında OFK Beograd forması giyen Džudović, 2004'te yurtdışına çıkarak Ukrayna takımı Volyn'e transfer oldu. 2005'e kadar burada oynamasının ardından, 2006'da transfer olduğu Rus takımı Spartak Nalçik'te 2013'e kadar oynadı. 2014'te Kazak ekibi İrtış'te oynamasının ardından kariyerini sonlandırdı. 2008-2013 yılları arasında 25 kez Karadağ millî takımı forması giyen oyuncu, ilk millî maçı olan 19 Kasım 2008'de Makedonya karşılaşmasında millî takım kariyerindeki tek golünü kaydetti. Shigeaki Hinohara Shigeaki Hinohara (日野原 重明) (Shigeaki Hibara; d. 4 Ekim 1911 ; ö. 18 Temmuz 2017) ,Ünlü Japon psikiyatr ve akademisyen. St Luke'un Uluslararası Hastanesi'nde görev almış ve burada fahri direktör olarak çalışmıştır. Aynı zamanda Sophia Üniversitesi'nde Bakım Enstitüsü direktörlüğü ile Sasakawa Sağlık ve İşbirliği Vakfı'nda onursal başkanlığı görevlerini icra etmiştir. Hinohara, Yamaguchi Prefecture'da bulunan Yoshiki Bölgesi'nde 4 Ekim 1911'de doğdu. Hinohara, Japon Kalp ve Damar Birliği'nin onursal üyesi oldu ve hizmetlerinden dolayı Kültür Onur Ödülü ve Second Ödülü sahibi olmuştur. Kyoto Imperial Üniversitesi, Thomas Jefferson Üniversitesi ve McMaster Üniversitesi tarafından onursal doktora derecesi ile onurlandırılan ünlü Japon psikiyatr ve akademisyen Shigeaki Hinohara 18 Temmuz 2017'de konjestif kalp yetmezliği sonucu Tokyo'da 105 yaşında ölmüştür. Haruo Remeliik Haruo Remeliik (d. 1 Haziran 1933 - ö. 30 Haziran 1985) Palaulu siyasetçi. Remeliik, Büyük Okyanus'ta Mikronezya ada öbeği içerisinde yer alan Palau'un ilk devlet başkanı olarak 1981 ile 1985 yılları arasında bu makamda bulunmuştur. Remeliik bu görevi üstlenmeden önce 1 Mayıs 1970 tarihinden itibaren "Palau Bölge Yöneticisi Yardımcısı" unvanı ile görev yapmış, ülkesinin bağımsızlığını elde etmesi neticesinde de 2 Mart 1981 tarihinde ada ülkesinin ilk devlet başkanı olarak makama gelmiştir. Japon ve Palau kökenli anne ve babanın çocuğu olarak dünyaya gelen Remeliik, başkanlık makamının dördüncü yılında uğradığı silahlı saldırı sonucu hayatını kaybetmiştir. 30 Haziran 1985 tarihinde yaşanan suikast sonucu Thomas Remengesau devlet başkanlığı makamını geçici olarak üstlenmiştir. Bristol Aeroplane Company Bristol Aeroplane Company, Birleşik Krallık merkezli eski bir uçak üreticisiydi. Şirket, 1910 yılında kurulmuş olup hava taşıtı gövdesi ve motorları üretimi yapmaktaydı. Merkezi Filton'da yer almaktaydı. 1959 yılında şirket birkaç diğer havacılık şirketi ile birleşerek British Aircraft Corporation adını aldı. British Aircraft Corporation British Aircraft Corporation (BAC), Birleşik Krallık merkezli eski bir uçak üreticisiydi. Şirket, 1960 yılında hükûmetin teşviki ile English Electric Aviation Ltd., Vickers-Armstrongs, Bristol Aeroplane Company ve Hunting Aircraft'in birleşmesiyle kurulmuştur. Merkezi Londra'nın Westminster semtinde yer almaktaydı. BAC, 29 Nisan 1977 tarihinde Hawker Siddeley Group ve Scottish Aviation ile kamulaştırılarak British Aerospace (BAe) adını aldı. Hawker Siddeley Hawker Siddeley, Birleşik Krallık merkezli eski bir uçak üreticisiydi. Şirket, 1934 yılında kurulmuş olup uçak üretiminin yanı sıra lokomotif ve dizel motor üretimini de gerçekleştirmiştir. Merkezi Londra'nın Kingston upon Thames semtinde yer almaktaydı. 29 Nisan 1977 tarihinde şirket, Bristol Aeroplane Company ve Scottish Aviation ile birlikte kamulaştırılarak British Aerospace (BAe) adını aldı. .NET Compact Framework .NET Compact Framework .NET Framework'ün bir versiyonudur. Kişisel dijital yardımcılar (PDA'lar), cep telefonları, fabrika denetleyicileri, alıcı kutuları gibi kaynak kısıtlı mobil ve gömülü cihazlarda çalışacak şekilde tasarlanmıştır. .NET Compact Framework, .NET Framework ile aynı sınıf kitaplıklarından bazılarını ve ayrıca .NET Compact Framework denetimleri gibi mobil aygıtlar için özel olarak tasarlanmış birkaç kitaplığı kullanır. Ancak, kitaplıklar, .NET Framework'ün tam kopyaları değildir. .NET Compact Framework ile Microsoft Visual Studio.NET 2003, Visual Studio 2005 ve Visual Studio 2008'de C Sharp veya Visual Basic .NET'te kullanan uygulamalar geliştirmek mümkündür. Basic4ppc ile geliştirilen uygulamalar da .NET CF için derlenir. Ortaya çıkan uygulamalar özel, mobil aygıtlı, yüksek performanslı bir JIT derleyicisinde çalıştırılacak şekilde tasarlanmıştır. Microsoft .NET Compact Framework 3.5 dosyası, ortak dil çalışma zamanı ve .NET Compact Framework için oluşturulan sınıf kitaplıklarını içerir. Sürüm 3.5 desteğine ek olarak, sürüm 1.0 ve 2.0 için geliştirilen uygulamaları da destekler. .NET Compact Framework 3.5, Windows Communication Foundation, LINQ, SoundPlayer, yeni çalışma zamanı aracı desteği ve diğer pek çok özellik gibi yeni özellikler sağlar.. UI geliştirme, .NET Framework'ün masaüstü sürümünde de bulunan Windows Forms'u temel alır. Kullanıcı arabirimleri, formlara düğmeler, metin kutuları gibi .NET Compact Framework denetimleri yerleştirerek Visual Studio ile kolayca oluşturulabilir. .NET CF için veri bağlama gibi özellikler de mevcuttur. Windows Forms'un temel aldığı masaüstü odaklı kullanıcı arabirimi kavramından kaynaklanmasına rağmen, özel denetime sahip bazı üçüncü taraf kitaplıkları mevcuttur. .NET Compact Framework tarafından desteklenen uygulamaları çalıştırmak için, platform Microsoft .NET Compact Framework çalışma zamanını desteklemelidir. .NET CF'yi içeren bazı işletim sistemleri Windows CE 4.1, Microsoft Pocket PC, Microsoft Pocket PC 2002, Smartphone 2003 ve Symbian^3 'dür. .NET Compact Framework uygulamaları masaüstü bilgisayarlarda tam .NET Framework ile çalışabilir, ancak kullanıcı arabirimi masaüstü bilgisayarlar için geliştirilen bir uygulamaya benzemeyecek şekilde her iki çerçevenin paylaşılan bölümlerine erişirler. Xbox 360 konsolu için .NET Compact Framework'in bir sürümü de kullanılabilir. Normal .NET CF ile aynı çalışma süresine sahipken, sınıf kütüphanesinin yalnızca bir alt kümesi mevcuttur. Bu sürüm, konsoldan yönetilen oyunları çalıştırmak için Microsoft XNA tarafından kullanılır. Diğer .NET CF sürümlerinden farklı olarak, Xbox 360 sürümü işlemci benzeşimini iş parçacıkları için ayarlamaya izin verir. İş parçacıkları, sistemin çoklu işlemci çekirdeğinde çalışan dört eşzamanlı iş parçacığı arasında planlanmıştır. English Electric The English Electric Company Limited, Birleşik Krallık merkezli eski bir endüstri şirketiydi. Şirket, 1918 yılında I. Dünya Savaşı'nın ardından kurulmuştur. Merkezi Londra'nın Westminster semtinde yer almaktaydı. English Electric, başlangıçta endüstriyel elektrik motorları ve transformatörleri, demiryolu lokomotifleri ve çekiş ekipmanları, dizel motorlar ve buhar türbinleri konusunda uzmanlaşmıştır. Şirket daha sonra faaliyetleri tüketici elektroniği, nükleer reaktörler, güdümlü füzeler, askeri uçak ve anabilgisayarlar halinde genişlemiştir. English Electric, Eylül 1968 tarihinde GEC ile birleşerek daha sonra British Aircraft Corporation'u oluşturmuştur. Historiae animalium (Gesner) Historiae animalium ("Hayvanların Tarihi") Conrad Gesner'in hazırladığı ve Zürih'te 1551–58 ila 1587 yıllarında yayımlanmış Rönesans zoolojisinin ansiklopedik bir envanteridir. Gesner tıp doktoruydu ve Zürih Üniversitesi'nin öncülü olan Collegium Carolinum'da profesörlük yapmaktaydı. "Historia animalium" bilinen tüm hayvanları tanımlamaya gayret eden ilk modern zoolojik metin olmasının yanı sıra doğa tarihi metinlerinin de ilk bibliyografyasıdır. Hayvanların doğasını anlatan beş ciltlik eser 4.500'den fazla sayfa içerir. "Historiae animalium" basıldığı sırada Avrupa'da aşırı bir dinî gerilim bulunmaktaydı. Papa IV. Paulus'un idaresi altında yazarların dinî tercihlerinin yazdıklarını etkilediğini düşünülmekteydi ve Gesner'in Protestan olması nedeniyle bu eseri Katolik Kilisesi'nin yasak kitaplar listesine eklendi. Gesner'in şaheseri sayılan "Historia animalium" Rönesans doğa tarihleri arasında en tanınan ve en çok okunanıdır. Çok popüler olan bu eserin özeti olan "Thierbuch" ("Hayvan Kitabı") Gesner tarafından 1563'te Zürih'te yayımlandı. Gesner'in muazzam eseri hayvan dünyası hakkında kadim bilgi hazinesi ile yaşadığı dönemde hayvanlar hakkında bilinenler arasında bağlantı kurmayı amaçlar. Eserinin adı Aristoteles'in hayvanlar üzerine olan eserinin adıyla aynıdır. Ayrıca hayvanların doğası hakkında ayrıntılı tanımlama yapabilmek için kendi gözlemlerinin yanı sıra yazıştığı kişilerin de gözlemlerini kullanır. Gesner’in "Historiae animalium" eseri Klasik antik dönem kaynaklarına dayanır. Antik metinlerle, aralarında Aristoteles, Gaius Plinius Secundus ve Claudius Aelianus gibi Antik dönem doğa bilimcilerinden kalan bilgileri de içeren Orta Çağ metinlerinden derlenmiş bir eserdir. Gesner aynı zamanda "İsviçreli Plinius" olarak da bilinirdi. "Physiologus" bilgi için en yoğun kullandığı kaynaklardan biriydi. Gesner eserlerinde gerçek ile efsaneyi birbirinden ayırt etmeyi amaçladı dolayısıyla ansiklopedik eserinde soyu tükenmiş hayvanlarla birlikte Doğu Hint Adaları'nda Kuzey Avrupa'da ve Yeni Dünya'da yeni keşfedilmiş hayvanları da içermektedir. Eserde memeliler, kuşlar, balıklar ve sürüngenler hakkında detaylı bilgiler verilmektedir. Gesner hayvanları günlük alışkanlıklarını ve davranışlarını detaylı olarak açıklar. Ayrıca bu hayvanların tıp ve beslenme alanında kullanımlarına da yer verir. "Historiae animalium" hayvanların tarih, edebiyat ve sanat alanında da aldıkları yeri anlatır. Her bölümde hayvanlara ayrılmış konu başlıkları altında hayvanlara atfedilen özellikler de anlatılır. Gessner'in eserinde hayvanların isimleri gibi bazı bilgiler farklı dillerde de listelenmiştir. "Historiae Animalum" biri Gesner'in ölümünden sonra olmak üzere 5 cilt hâlinde yayımlanmıştır. Renkli tahta baskı desenler hayvanları doğal yaşam ortamlarında resmetmeye çalışan ilk gerçek denemedir. Fosilleri resmeden ilk kitaptır. Gessner desenleri yapanlardan birisinin Strazburglu Lucas Schan olduğunu belirtir. Desenleri yapan başka sanatçıların yanı sıra kendisi de bazı desenleri yapmıştır. Ayrıca kitaptaki desenlerin bazıları diğer kaynaklardan kopyalanmıştır; Albrecht Dürer'in gergedanı bunlardan biridir. Gessner'in doğa tarihi 16. yüzyılda desen içermesi ile sıradışıdır. FN MAG FN MAG, Belçika yapımı bir genel amaçlı makineli tüfektir. Silah, 1950'lerde tarafından tasarlanmış olup 1958 yılında FN Herstal tarafından üretimine başlanmıştır. Silah 80'den fazla ülke tarafından kullanılmakta olup birçok ülkede lisans altında üretilmektedir. Valcamonica Kaya Resimleri Val Camonica taş işlemeleri (Camonica Vadisi), İtalya'nın Brescia ilinde yer alır ve dünyadaki en büyük tarihöncesi petroglif koleksiyonlarını oluşturur. 1979 yılında UNESCO tarafından Dünya Mirası ilen edilmiş ve İtalya'nın ilk Dünya Miras Alanı olmuştur. UNESCO, resmi olarak 140,000'den fazla figür ve sembolü onayladı, ancak yeni bulgularla birlikte bu sayı 200,000 ila 300,000 arasına çıktı. Osman Aşkın Bak Osman Aşkın Bak (d. 11 Ekim 1966), Türk siyasetçi, makine mühendisi. İstanbul Teknik Üniversitesi Makina Fakültesi'ni bitirdi. İngiltere'de Nottingham Üniversitesi'nde İşletme Yönetimi ve Endüstri Mühendisliği alanında yüksek lisansını, İstanbul Teknik Üniversitesi Fen Bilimleri Enstitüsü Endüstri Mühendisliği Programında doktorasını yaptı.Dış Ekonomik İlişkiler Kurulu, Türk İran İş Konseyi Yürütme Kurulu Üyeliği yaptı. İstanbul Ticaret Odasında Meclis Üyesi olarak görev yaptı. Çeşitli spor kulüplerinde genel sekreterlik ve başkanlık görevleri ile federasyonlarda yönetim kurulu üyeliği, kurul üyeliği, genel kurul delegeliği ve başkanlık görevlerinde bulundu. 24. Dönemde İstanbul, 25, 26 ve 27. Dönemde Rize Milletvekili seçildi. NATO Parlamenterler Asamblesi Türk Grubu Üyesi ve Dışişleri Komisyonu Sözcüsü oldu. Dopingle Mücadele Araştırma Komisyonu Başkanlığı yaptı. 65. Hükûmette Gençlik ve Spor Bakanı olarak görev aldı. Evli ve 4 çocuk babasıdır. Vera Lynn Dame Vera Lynn DBE (20 Mart 1917 - 18 Haziran 2020), İngiliz kadın şarkıcı ve aktris. Doğum adı Vera Margaret Welch'tir. Henüz yedi yaşındayken şarkı söylemeye başladığında, büyükannesinin kızlık soyadını (Lynn) sahne adı olarak kullanmaya başlamıştır. Joe Loss Orchestra'yla birlikte yaptığı ilk radyo yayını 1935'te gerçekleşti. Günümüzde kaybolan tüm parçaları Charlie Kunz'ın da bulunduğu dans grupları tarafından yayımlanan kayıtlarda yer alıyordu. II. Dünya Savaşı sırasında iyice popüler olan sanatçının seslendirdiği en iyi şarkıları arasında "We Again Again Meet" (1939 şarkısı) ve "Dover White Cliffs" (Bluebirds Over Be) yer alır. Lynn, eski askeri subaylar ve aileleri, engelli çocuklar ve meme kanseri kurbanları yararına hayır kurumlarıyla birlikte müzikal çalışmalar yapmıştır. Kendisi İkinci Dünya Savaşı gazileri tarafından takdir edilmiş 2000 yılında yirminci yüzyılın ruhunu en iyi şekilde örnekleyen İngiliz kadın sanatçısı seçilmiştir. Vera Lynn'in albümü "We'll Meet Again: The Very Best of Vera Lynn" kendisini İngiltere'de 1 numaraya çıkartmış ve onu yaşayan en iyi sanatçı unvanı kazandırmış albümde İngiltere'nin en iyi albümleri listesinde üst sıralarda yer almıştır. Albümdeki çalışmalar şarkıcının Decca Plakçılık'tan 1936 ve 1959 yılları arasında çıkardığı çalışmaları kapsamıştır. İngiltere'nin En İyi Albümleri Listesi'nde 13 Eylül 2009'da bir numaraya kadar yükselen albüm, 30 Ağustos'ta 20 numaralı listeyede girdikten sonra ertesi hafta 2 numaraya yükselerek en üst sırada yer almıştır. Atom bombası atılmasını konu alan Peter Sellers ve George C. Scott'un rol aldığı 1964 yılı yapımı film "Dr. Strangelove" 'da Vera Lynn'in seslendirdiği "We'll Meet Again" adlı parçasıda yer almıştır. Lynn 1941'de Ambrose orkestrasında şarkı söylerken tanıştığı klarnetçi ve saksafoncu Harry Lewis ile evlendi. Mart 1946'da Virginia Penelope Anne Lewis (şimdiki: Lewis-Jones) adıyla bir kız çocukları oldu. Eşi 1998'de vefat edince bir daha evlenmedi. Lynn sadece bir çocuğu olmasıyla alakalı olarak; "kariyerinin buna neden olduğunu çalışmasaydı daha fazla bunu yapmak mümkün olurdu" şeklinde ifade etmiştir. İkinci Dünya Savaşı'ndan sonra Lynn eşi Harry Lewis ile Finchley, Kuzey Londra'ya taşındılar. Lynn dha sonra 1960'lı yılların başında Ditchling, Sussex'te yaşayan kızının yanına giderek orada yaşadı. Lynn 18 Haziran 2020'de Doğu Sussex, İngiltere'deki evinde yaşa bağlı normal nedenlerden 103 yaşında ölmüştür. Cenazesi Londra'da bulunan Westminster Abbey'de icra olmuÅŸtur. Surdışı St. Paul Bazilikası Surdışı St. Paul Papalık Bazilikası (İtalyanca: "Basilica Papale di San Paolo fuori le Mura"), yaygın olarak Surdışı St. Paul Bazilikası olarak bilinir ve Roma'nın, St. John Lateran, St. Peter's ve St. Mary Major ile birlikte, dört antik Papalık ana bazilikalarından biridir. Bazilika, Vatikan Devletinin topraklarında değil, İtalya toprakları içerisinde yer almaktadır. Bununla birlikte, Kutsal Makam, Bazilika'nın tamamen sahibidir ve İtalya'nın yasal olarak tüm mülkiyetini tanıması zorunludur. Santa Maria delle Grazie (Milan) Santa Maria delle grazie ("Kutsal Meryem Ana"), İtalya'nın kuzeyinde, Milano ilinde yer alan bir kilise ve Dominikan manastırıdır. 1980 yılında UNESCO tarafından Dünya Mirası olarak ilan edilmiştir. Manastırdaki kilisede, Leonardo da Vinci'nin Son Akşam Yemeği tablosu bulunmaktadır. Floransa'nÄ±n Tarihi Merkezi Floransa'nın tarihi merkezi, İtalya'nın Floransa ilinin tarihi bölgesidir. Bu alan, 1982'de UNESCO tarafından Dünya Mirası olarak ilan edilmiştir. Etrüsk yerleşim alanında inşa edilen Floransa, Rönesans 'ın sembolü olarak görülür ve 15. ve 16. yüzyıllarda Mediciler tarafından ekonomik ve kültürel refaha kavuşmuştur. 600 yıllık olağanüstü sanatsal etkinliği, 13. yüzyıldan kalma katedralde (Santa Maria del Fiore), Santa Croce Kilisesi'nde, Uffizi ve Pitti Sarayı'nda, Giotto, Brunelleschi, Botticelli ve Michelangelo gibi büyük ustaların eserlerinde görülebilir. Piazza dei Miracoli Resmi olarak Katedral Meydanı (İtalyanca: "Piazza del Duomo") olarak bilinen Mucizeler Meydanı (İngilizce: "Piazza dei Miracoli"), İtalya'nın Toskana ilinde, Avrupa Orta Çağ sanatının önemli bir merkezi olarak tanınan Pisa kentinde yer alan 8.87 hektarlık bir meydandır. Dünyanın en iyi mimari komplekslerinden biridir. Katolik Kilisesi tarafından kutsal sayılan meydan, dört büyük dini yapı tarafından çevrelenmiştir: Pisa Katedrali, Pisa Vaftizhanesi, Campanile ve Camposanto Monumentale (Abidevi Mezarlık). 1987'de UNESCO tarafından Dünya Mirası olarak ilan edildi. Miguel Blesa Miguel Blesa de la Parra (d. 8 Ağustos 1947 –ö. 19 Temmuz 2017) ,İspanyol banker iş adamı ve banka üst düzey yöteticisidir. İspanyol bankası Caja Madrid'in 1996'dan 2010 yılına kadar başkanlığını yapmıştır. Şubat 2017'de Blesa, Caja Madrid'in başkanlığı görevini sürdürürken şirket kredi kartlarının kötüye kullanılmasıyla bağlantılı olarak altı yıllık hapis cezası aldı. 19 Temmuz 2017'de Córdoba yakınlarında bulunan özel bir avlanma yerinde av tüfeğiyle kendisini vurarak 69 yaşında yaşamına son vermiştir. Sassi di Matera Sassi di Matera, İtalya'nın Basilicata özerk bölgesindeki Matera şehrinin eski mağara evleri ile meşhur iki ilçesidir (Sasso Caveoso ve Sasso Barisano). Sassi, tarihöncesi bir ilk insan yerleşimine dair izler göstermektedir ve Sassi'nin İtalya'daki ilk insan yerleşim alanlarından biri olduğu düşünülmektedir. İnsanların M.Ö. 7000 yıllarında burada yaşadığına dair kanıtlar elde edilmiştir. 1993 yılında Dünya Mirası olarak ilan edilmiştir. Viko Viko Elektrik ve Elektronik End. San. ve Tic. A.Ş., Türkiye merkezli bir elektronik şirketidir. Şirket 1966 yılında kurulmuş olup priz ve aydınlatma sektöründe faaliyet göstermektedir. Şirketin merkezi İstanbul'da yer almakta olup üretimini Sancaktepe'deki 60,000 km²'lik fabrikasında gerçekleştirmektedir. Viko, 1966 yılında Viktor Kohen tarafından kuruldu. Şirket, 1980 yılında Cahit Durmaz ve Ali Dağbaşı tarafından satın alındı. Kasım 2013 tarihinde Japonya merkezli Panasonic Corporation Viko'nun hisselerinin %90'ını satın aldı ve 2014 yılında şirket Eco Solutions bünyesine katıldı. 2017 yılında Panasonic tarafından tamamen satın alınmasıyla şirket Panasonic Eco Solutions Türkiye adını aldı. Veneto'daki Palladyan VillalarÄ± Veneto'daki Palladyan Villaları, İtalya'nın kuzeydoğusundaki Veneto'da, mimar Andrea Palladio tarafından tasarlanan villalardır. Çoğu villa UNESCO tarafından Vicenza Şehri ve Veneto'daki Palladyan Villaları adı altında Dünya Mirası olarak ilan edilmiştir. Vikipedi'nin sansÃ¼rlenmesi Vikipedi'nin sansürlenmesi, aralarında Birleşik Krallık, Çin, Fransa, İran, İtalya, Özbekistan, Pakistan, Rusya, Suriye, Suudi Arabistan, Tunus ve Türkiye'nin olduğu çeşitli ülkelerde çeşitli sebeplerle gerçekleşmiş bir uygulamadır. Bazı durumlar, aralarında Vikipedi içeriğinin de olduğu genel internet sansürünün örneğidir. Bazıları ise uygunsuz kabul edilen belirli içeriklerin görüntülenmesini engellemeye yönelik önlem olarak gerçekleşmiştir. 2008 yılında "İnternet İzleme Vakfı" (Internet Watch Foundation) adlı sivil toplum örgütü, Alman rock grubu Scorpions'un kapağında erotik pozda çocuk resmi içeren "Virgin Killer" adlı albümü hakkındaki Vikipedi maddesini kara listeye almış ve Birleşik Krallık'taki birçok ISP'nin kullanıcıları görsele erişimi engellemede kullanılan yöntem nedeniyle Vikipedi'yi düzenleyememiştir. Şikayetler üzerine vakıf kararını üç gün sonra değiştirmiş ve bundan sonra yurtdışından bulundurulan görsellerin kopyalarını engellemeyeceğini açıklamıştır. Çin'de Wikimedia sitelerine erişim çeşitli defalar engellenmiştir. İlk engelleme, 2-21 Haziran 2004 tarihlerindeki 19 günlük engel idi. 1989 Tiananmen Meydanı Olayları'nın 15. yıl dönümünde Pekin'de Çince Vikipedi'ye erişimin engellenmesi ile başladı; ardından Çin topraklarında Wikimedia Vakfı sitelerinin tamamına erişim engellendi. Sitelerdeki engel, bir açıklama olmaksızın 17-21 Haziran 2004 tarihlerinde kaldırıldı. Bu engelleme yeni kullanıcı sayısı, yeni madde sayısı ve değişiklik sayıları üzerinde etkili olmuş, Mayıs 2004'teki istatistiklere ulaşmak 6-12 ay almıştır. İkinci engel 23-27 Eylül 2004 arasındaki dört günde Çin'in bazı yerlerinde Vikipedi'ye erişimde nedeni bilinmeyen bir sorun yaşanmasıdır. Üçüncü engelleme 19 Ekim 2005'te başladı; nedeni veya sürekli mi yoksa geçici mi olduğuna dair hiçbir bilgi olmadan devam eden bu engel sırasında çeşitli defalar kısmen veya tamamen engelin kaldırıldığı dönemler oldu. 31 Temmuz 2008'de Çin'deki Vikipedi engelinin kaldırıldığı BBC tarafından duyuruldu. Bu değişim, yaklaşan Olimpiyat Oyunları hakkında haber yapmak için yabancı gazetecilerin Pekin'e gelmesi ve Uluslararası Olimpiyat Komitesi ile Çinli organizatörlerin görüşmeleri sounucu BBC'nin Çince sürümündeki engelin kaldırılması ile bağlantılı idi. Nisan 2013'te Pierre-sur-Haute askeri radyo istasyonu hakkındaki bir Vikipedi maddesi, Fransa'daki İç Güvenlik Genel Müdürlüğü'nün dikkatini çekmiş ve maddenin Fransızca Vikipedi'den silinmesi talebi ile Fransa'da yaşayan gönüllü bir Fransızca Vikipedi hizmetlisine baskı uygulanmış; silinen madde daha sonra Fransa dışındaki bir gönüllü tarafından geri getirilmiş ve Fransızca Vikipedi'nin en çok ziyaret edilen maddesi olduğu gibi birçok dile çevrilmiştir. Ulusal Polis Komiseri Birliği bir sonraki adımın, maddeye erişimin Fransız internet servis sağlayıcıları tarafından engellenmesi olduğunu ileri sürmüş; Sınır Tanımayan Gazeteciler, uygulamayı "kötü bir emsal" olarak eleştirmiştir. Kasım 2013'te yayımlanan bir raporda Farsça Vikipedi'nin 800 bin maddesinden 963 tanesinin İran hükûmeti tarafından engellendiği ortaya konmuştur. Raporda, hükûmetin rakipleri, azınlıkların dinî inançları ile devlet, memur ve polise yönelik eleştiriler hakkındaki sayfaların engellendiği belirtilmektedir. Engellenen sayfaların yarıya yakını biyografidir ve öldürüldüğü ya da gözaltına alındığı iddia edilen kişileri de içermektedir. Sınır Tanımayan Gazeteciler'e göre Kürtçe Vikipedi'ye erişim de İran hükûmeti tarafından uzun süreli olarak engellenmektedir. 4 Ekim 2011'de topluluğun aldığı kararla Telekulak yasa tasarısının (DDL intercettazioni) 29. paragrafını protesto etmek için Vikipedi'nin İtalyanca sürümündeki içerik gizlenmiş ve web sitesi kendi hizmetlileri tarafından engellenmiştir. Önerilen yasa, herhangi bir internet sitesinde yanlış tanıtıldığını veya hakarete uğradığını düşünen kişilerin, herhangi bir mahkeme ya da yetkili makam tarafından iddia edilen suçun işlenip işlemediğine dair inceleme yapıp karar alması gerekmeksizin aynı web sitesinde 48 saat içinde bir yanıt yayınlamasını, aksi takdirde web sitesinin 12.000€ cezaya çarptırılmasını öngörmekteydi. 4-5-6 Ekim tarihlerinde İtalyanca Vikipedi'nin tüm sayfaları, önerilen yasaya karşı açıklamanın sayfasına yönlendirildi. 7 Ekim'de İtalyanca Vikipedi sayfaları tekrar erişilebilir oldu, fakat yasa teklifi hakkındaki uyarı sayfaların üstünde kalmaya devam etti. Özbekistan'da 2007 ve 2008 yıllarında olmak üzere iki defa Vikipedi'ye erişim tamamen engellenmiştir. Özbeskitan'daki internet kullanıcıları diğer dillerdeki Vikipedi maddelerini açabilmekte ancak Özbekçe dilindeki sayfalara ulaşmak isteyenler MSN'e yönlendirilmekteydi. Özbekçe Vikipedi engeli, Şubat 2012'de dünya basınında dikkat çekti. Ekim 2016 itibarıyla Özbekistan'da Özbekçe Vikipedi'ye HTTPS protokolü kullanılması halinde erişilebilmektedir. Danimarka Karikatür Krizi'ne ilişkin bilgi içeren bir madde nedeniyle Pakistan'da tüm wikipedia.org domain'ine erişim 31 Mart 2006'da 7 saat süreli olarak engellenmiştir. 2010'da Everybody Draw Mohammed Day protestosuna ilişkin tartışmalar sırasında Pakistan'da İngilizce Vikipedi'ye erişim birkaç gün engellenmiştir. Rusya'nın haberleşmeden sorumlu resmî denetleme kurumu Roskomnadzor, 5 Nisan 2013'te Vikipedi'nin Rusça Vikipedi'deki narkotik ile ilgili bir madde nedeniyle kara listeye girebileceğini açıklamıştır. 18 Ağustos 2015'te bir mahkeme kararını uygulayan Roskomnadzor tarafından Rusça Vikipedi'deki bir maddenin narkotik yapımı hakkında detaylı bilgi içermesi gerekçesiyle kara listeye girmiş ve ISP'lere gönderilen yasak materyaller arasında yer almıştır. HTTPS protokolü kullanıldığından Vikipedi'nin tüm dil sürümlerine Rusya'dan erişim 25 Ağustos gecesi itibarıyla engellenmiş, ertesi sabah yeterli düzenleme yapıldığı belirtilerek madde yasak listesinden çıkartılmıştır. Suriye'de Arapça Vikipedi'ye erişim 30 Nisan 2008 ile 13 Şubat 2009 arasında yasaklanmış, diğer dil sürümlerine erişim devam etmiştir. Suudi Arabistan hükûmeti, 11 Temmuz 2006'da Google Translate'e ve Vikipedi'ye erişimi cinsel ve siyasi açıdan hassas içerik nedeniyle engelledi. Tunus'ta 23-27 Kasım 2006 tarihleri arasında Vikipedi sitesine erişilememiştir. 29 Nisan 2017'de Türkiye'de Vikipedi'nin tüm dil sürümlerine erişim engellenmiştir. Bu engelin Bilgi Teknolojileri ve İletişim Kurumu tarafından uygulanan bir idari tedbir olduğu açıklanmıştır. "Türkiye'yi terör örgütleriyle aynı zeminde gösteren ifadelerin bulunması" engele gerekçe olarak gösterilmiştir. Erişim engeli 15 Ocak 2020 tarihinde kaldırılmıştır. Daha önce Türkiye'de Türkçe Vikipedi'deki "kadın üreme organları", "insan penisi", "2015 Türkiye genel seçim anketleri", "vajina" ve "testis torbası" maddelerine erişim Telekomünikasyon İletişim Başkanlığı tarafından verilen kararla engellenmiştir. Vicenza Şehri ve Veneto'daki Palladyan Villaları Vicenza Şehri ve Veneto'daki Palladyan Villaları, İtalya'nın kuzeydoğusundaki Vicenza'yı ve Veneto'daki, mimar Andrea Palladio tarafından tasarlanan çoğu villayı kapsayan bir Dünya Mirası Alanıdır. Dünya Mirası Alanı, aşağıdaki villaları içermektedir: Palladio tarafından tasarlanan ancak Dünya Mirası olarak listelenmeyen villalar aşağıda listelenmiştir: Crespi d'Adda Crespi d'Adda, İtalya'nın Lombardiya Bölgesindeki Bergamo ilinde yer alan bir belediye olan Capriate San Gervasio'nun kuzeyindeki bir İtalyan köyü ve mezrasıdır ("frazione"). Tarihi bir yerleşimdir ve Avrupa ve Kuzey Amerika'da kültürlü sanayiciler tarafından işçilerin ihtiyaçlarını karşılamak üzere inşa edilen 19. ve 20. yüzyılın başlarındaki "şirket kasabaları"nın olağanüstü bir örneğidir. Ekonomik ve sosyal koşulların değişmesi hayatta kalmayı tehdit etmesine rağmen site hâlen sağlam ve kısmen endüstriyel amaçlar için kullanılmaktadır. 1995'ten beri UNESCO'nun Dünya Mirası Listesi'nde yer almaktadır. Ford Edge Ford Edge, Ford tarafından 2006 yılından bu yana üretilen orta sınıf bir crossover SUV modelidir. Aracın ilk nesli, birinci nesil Ford Fusion, Mazda CX-9, birinci ve ikinci nesil Mazda 6 ve Lincoln MKX'te bulunan Ford CD3 platformu temellidir. İkinci neslinin üretimine 2014 yılında başlanmış olup CD4 platformunu kullanmaktadır. Ford Edge, lüks modeli Lincoln MKX ile birlikte Ford'un Kanada'daki Oakville fabrikasında üretilmektedir. Po Deltası Po Deltası, Veneto ve Emilia-Romagna'daki yer alan bir sulak alandır ve üzerinde iki park yer almaktadır. Emilia-Romagna'daki Po Delta Bölgesel Parkı, Po'nun sağ kıyısında ve güneyde dört bölümden oluşur. 1999 yılında park UNESCO tarafından Dünya Mirası olarak belirlenmiş ve "Ferrara, Rönesans Şehri ve Po Delta'sı"nın bir parçası olmuştur. Parkın 53,653 hektarında, sulak alanlar, ormanlar, kum tepeleri bulunmaktadır. Deltanın yüksek biyoçeşitliliği arasında 1000-1100 bitki türü ve 374 omurgalı türü ve 300 kuş türü bulunmaktadır. Genel amaçlı makineli tüfek Genel amaçlı makineli tüfek, çeşitli görevlerde kullanılabilen hava soğutmalı, kayışla beslenen ve çabucak değiştirilebilen bir Makineli tüfektir. Genel amaçlı makineli tüfekler, iki veya üç ayaklı piyade destek, bir helikopter kapı silahı ya da bir araca monte edilmiş destek silahı olarak kullanılabilmektedir. Modern genel amaçlı makineli tüfekler 7.62x51mm NATO, 7.62x54mmR, 7.5x54mm MAS, 7.5x55mm GP 11 ve 7.92x57mm Mauser gibi güçlü mühimmatlar kullanmaktadır. Alberobello Alberobello (kelime anlamıyla "güzel ağaç"), İtalya'nın güneyindeki Puglia özerk bölgesindeki Bari metropolitan şehrinde yer alan küçük bir kasabadır. 10,735 nüfusu vardır ve benzersiz "trullo" yapılarıyla ünlüdür. Alberobello'daki "Trulli", 1996'da UNESCOtarafından Dünya Mirası olarak belirlenmiştir. Bohemian Rhapsody (film) Bohemian Rhapsody, yönetmenliğini Bryan Singer'ın yaptığı ve Freddie Mercury'nin hayatının anlatıldığı 2018 ABD çıkışlı biyografik sinema filmi. Film 2 Kasım 2018'de Türkiye'de ve Amerika Birleşik Devletleri'nde vizyona girdi. Freddie Mercury'nin hayatı ile ilgili bir film yapımı uzun yıllardır düşünülmekteydi. GK Films, 2015 yılının sonlarında senarist Anthony McCarten ile Bohemian Rhapsody filminin senaryosunu yazmak üzere anlaştıklarını açıkladı. 20th Century Fox, New Regency ve GK Films'in yapımcılığını üstlendiği filmin çekimlerine 2017 yılının başında başlandı. Film vizyona girmeden 2 hafta önce 19 Ekim 2018 tarihinde filmde yer verileceği şarkıların film müziği albümü çıkmıştır.Albümü dağıtan EMI müziktir.filmin kendi adını taşıyan şarkı da bu albümdedir.Tüm şarkılar aynı versiyondadır. Vantielli Su Kemeri Vanvitelli Su Kemeri veya Caroline Su Kemeri, Caserta Sarayı ve San Leucio Kompleksi'ne su tedarik etmek üzere inşa edilmiş 38 km uzunluğunda bir su kemeridir. Bourbon'un Charles tarafından teklif edilen ve Luigi Vanvitelli tarafından tasarlanan yapının inşaatı 1753'te başladı ve 1762'de sona erdi. 1997'de UNESCO tarafından Dünya Mirası olarak ilan edilmiştir. San Leucio San Leucio, güney İtalya'daki Campania bölgesinde Caserta komününde yer alan küçük bir yerleşim birimidir ("frazione"). Eski bir ipek fabrikasının yeniden yapılandırılması ile oluşturulmuş olan tatil yeri ile dikkat çekmektedir ve 1997 yılında UNESCO tarafından Dünya Mirası olarak ilan edilmiştir. Tüketici elektroniği Tüketici elektroniği, genel olarak evlerde günlük kullanıma yönelik elektronik veya dijital ürünlerdir. Genellikle, eğlence için kullanılan cihazlar (düz ekran televizyon'lar, DVD oynatıcılar, iPod'lar, video oyunları, uzaktan kumandalı oyuncak arabalar vb.), haberleşme (telefonlar, cep telefonları, e-posta özellikli dizüstü bilgisayarlar, vb.) ile ev ofisi ürünlerini (masaüstü bilgisayarlar, yazıcılar, evrak imha makineleri vb.) kapsamaktadır. Padova Botanik Bahçesi Padova Botanik Bahçesi, İtalya'nın kuzeydoğu kesiminde Padova'da yer alan bir botanik bahçesidir. Venedik Cumhuriyeti tarafından 1545 yılında kurulan botanik bahçesi, özgün konumunu koruyan dünyanın en eski akademik botanik bahçesidir. Padova Üniversitesi'ne bağlı bahçesi, şu anda yaklaşık 22,000 metrekare alan kapsar. 1997 yılında UNESCO tarafından Dünya Mirası olarak ilan edilmiştir. Evrak imha makinesi Evrak imha makinesi, bir kağıdı şeritlere veya ince parçacıklara kesmek için kullanılan bir makinedir. Devlet kuruluşları, işletmeler ve özel kişiler tarafından özel, gizli veya başka türlü duyarlı belgeleri yok etmek amacıyla kullanmaktadır. Palmaria (ada) Palmaria, La Spezia Körfezi'nin batı ucunda, Ligurya Denizi'nde bulunan bir İtalyan adasıdır. 1.6 kilometrekarelik alanı ile, Porto Venere anakarasının güneyindeki takımadanın en büyük adasıdır. Diğer adalar, Tino ve minik Tinetto daha güneyde yer almaktadır. Adalar, 1997 yılında toplu bir şekilde, Porto Venere ve Cinque Terre ile birlikte Dünya Mirası olarak ilan edilmiştir. DÃ¼z panel ekran Düz panel ekran, insanların bir eğlence, tüketici elektroniği, kişisel bilgisayar ve mobil cihazlarda ve birçok tıbbi, nakliye ve endüstriyel ekipman içeriğini görmesini sağlamak için kullanılan elektronik görüntüleme teknolojisidir. Geleneksel katot ışın tüpü (CRT) televizyon alıcıları ve video görüntü aygıtlarından daha hafif ve daha ince olup kalınlıkları genellikle 10 santimetreden daha azdır. Tino (ada) Tino, La Spezia Körfezi'nin batı ucunda, Ligurya Denizi'nde bulunan bir İtalyan adasıdır. Porto Venere anakarasının güneyindeki takımadadaki adalardan birisidir. Diğer adalar, Palmaria kuzeyde ve minik Tinetto daha güneyde yer almaktadır. Adalar, 1997 yılında toplu bir şekilde, Porto Venere ve Cinque Terre ile birlikte Dünya Mirası olarak ilan edilmiştir. Tinetto Tinetto, La Spezia Körfezi'nin batı ucunda, Ligurya Denizi'nde bulunan bir İtalyan adasıdır. Porto Venere anakarasının güneyindeki takımadadaki adalardan birisidir. Adalar, 1997 yılında toplu bir şekilde, Porto Venere ve Cinque Terre ile birlikte Dünya Mirası olarak ilan edilmiştir. Modena Katedrali Modena Katedrali (İtalyanca: "Cathedrale Metropolitana di Santa Maria Assunta e San Geminiano", ancak konuşma dilinde sadece "Duomo di Modena" olarak bilinir), Modena İtalya'da bulunan, Geminianus ve Meryem'in Göğe Çıkışına adanmış olan bir Roma Katolik katedralidir. 1184 yılında kutsanan ve Avrupa'da önemli bir Romanesk yapı olan katedral 1997'de Dünya Mirası olarak ilan edilmiştir. Torre della Ghirlandina Torre della Ghirlandina ya da sadece Ghirlandina, Emilia-Romagna, İtalya'daki Modena Katedrali'nin çan kulesidir. 86.12 metre uzunluğunda olan kule, şehrin dışındaki her yerden görülebilir ve Modena'nın simgesidir. 1997'de Dünya Mirası olarak ilan edilmiştir. Piazza Grande Piazza Grande, Emilia-Romagna, İtalya'daki Modena şehrinin tarihi merkezinde yer alan ana meydandır. 1997'de Dünya Mirası olarak ilan edilmiştir. Oplontis Oplontis, İtalya'daki Pompeii yakınlarında yer alan antik bir Roma yerleşimiydi. Herkulaneum ve bölgedeki diğer Roma sitelerinde olduğu gibi Vezüv Yanardağı'nın 24 Ağustos 79'da patlaması sonucu derin bir kül tabakası altında gömüldü. Amalfi Sahili Amalfi Sahili (İtalyanca: "Costiera Amalfitana") Güney İtalya'daki Salerno bölgesinde bulunan Tiren Denizi'ndeki Salerno Körfezi'nin güney kıyısında uzanan bir sahil şerididir. Amalfi Sahili, bölge ve İtalya için gözde bir turistik yer olup, yılda binlerce turisti kendisine çekmektedir. 1997'de UNESCO tarafından Dünya Mirası olarak ilan edilmiştir. TapÄ±naklar Vadisi Tapınaklar Vadisi (İtalyanca: Valle dei Templi; İngilizce: Valley of the Temples; Sicilyaca: Vaddi di li Tempri), Güney İtalya'daki Sicilya'daki Agrigento'da (antik Yunan "Akragas") bulunan bir arkeolojik sitedir. Magna Graecia sanatının ve mimarisinin en seçkin örneklerinden biridir ve Sicilya'nın başlıca turistik yerlerinden biridir ve aynı zamanda İtalya'nın ulusal bir anıtıdır. Alan 1997'de UNESCO Dünya Mirasları listesine dahil edildi. Tapınaklar Vadisi'nin arkeolojik parkı ve peyzajı, 1,300 hektarlık alanı ile dünyadaki en büyük arkeolojik alanı oluşturmaktadır. Villa Romana del Casale Villa Romana del Casale (Sicilyaca: "Villa Rumana dû Casali"), Sicilya, İtalya'daki Piazza Armerina'ya yaklaşık 3 kilometre uzaklıkta yer alan büyük ve özenle hazırlanmış bir Roma villası veya sarayıdır. Kazılar, dünyanın en zengin, en büyük ve çeşitli mozaik koleksiyonlarından birini ortaya çıkarmış, bu nedenle de site UNESCO tarafından Dünya Mirası olarak ilan edilmiştir. Villalar ve eserler M.S. 4. yüzyıla tarihlenmektedir. Urbino Urbino, İtalya'nın Marche bölgesinde, Pesaro'nun güneybatısında yer alan, özellikle 1444'ten 1482'ye kadar Urbino Dükü Federico da Montefeltro'nun himayesindeyken, bağımsız Rönesans kültürünün dikkate değer tarihi mirası ile dikkat çeken bir müstahkem şehirdir. Yüksek eğimli bir yamaca yerleşmiş olan kasaba, pitoresk Orta Çağ görünümünü korumaktadır. Şehrin tarihi alanları 1998 yılında Dünya Mirası ilan edilmiştir. Rodezya İç Savaşı Rodezya İç Savaşı veya Zimbabve Kurtuluş Savaşı, 1964-1979 yılları arasında Rodezya'da meydana gelen bir iç savaştır. Savaş Ian Smith önderliğindeki Rodezya hükûmeti ile Robert Mugabe önderliğindeki Zimbabve Afrika Ulusal Birliği ve Joshua Nkomo önderliğindeki Zimbabve Afrika Halk Birliği güçleri arasında gerçekleşmiştir. Savaş ve daha sonradan Smith ve Muzorewa tarafından imzalanan İç Uzlaşma sonucunda Haziran 1978 tarihinde genel oy hakkı uygulanmasına ve Rodezya'da beyaz azınlığın iktidarının yerini siyah çoğunluklu Zimbabve Rodezya hükûmetinin kurulmasıyla sonuçlandı. Bununla birlikte, bu yeni düzen uluslararası alanda tanınmayı başaramadı ve savaş devam etti. Zimbabwe Rodezya hükûmeti, Britanya hükûmeti ve Mugabe ile Nkomo'nun birleşik "Yurtsever Cephesi" arasındaki müzakereler Aralık 1979 tarihinde Londra'da Lancaster House'da gerçekleşti ve Lancaster House Antlaşması imzalandı. Ülke geçici olarak Britanya denetimine geri döndü ve Mart 1980 tarihinde Birleşik Krallık ve İngiliz Milletler Topluluğu'nun denetimi altında yeni seçimler yapıldı. ZANU düzenlenen seçimi kazandı ve Mugabe 18 Nisan 1980 tarihinde ülkenin uluslararası alanda tanınan ilk başbakanı oldu. Cilento ve Vallo di Diano Ulusal Parkı Cilento ve Vallo di Diano Ulusal Parkı, Güney İtalya'nın Campania bölgesinde bulunan Salerno ilinde bulunan bir İtalyan ulusal parkıdır. Cilento , Vallo di Diano ve Monti Alburni'nin çoğunu içerir. 1998 yılında Dünya Mirası olarak ilan edilmiştir. Paestum Paestum, Magna Graecia'daki (Güney İtalya) Tiren sahilinde yer alan önemli bir antik Yunan şehriydi. Paestum kalıntıları, Dor döneminden, M.Ö. 600'den 450'ye kadar uzanan, çok iyi bir şekilde korunmuş olan üç antik tapınağı ile ünlüdür. Kent surları ve amfitiyatrosu büyük ölçüde bozulmamıştır. 1998 yılında Dünya Mirası olarak ilan edilmiştir. Velia Velia, Tiren Denizi kıyısında yer alan antik bir Magna Graecia kentidir. Fokaia'dan gelen Yunanlar tarafından M.Ö. 538-535 yıllarında Hyele (Eski Yunanca: Ὑέλη) adı ile kurulmuştur. Adı daha sonra Elegona, sonra Elea'ya (Eski Yunanca: Ἐλέα) dönmüştür ve Roma döneminde günümüzdeki Latin ve İtalyan adıyla tanınmıştır. 1998 yılında Dünya Mirası olarak ilan edilmiştir. Certosa di Padula Padula Şartröevi, İtalyancası ile Certosa di Padula, (veya "Certosa di San Lorenzo di Padula"), Güney İtalya'daki Cilento ve Vallo di Diano Ulusal Parkı'nda (Salerno yakınında) bulunan büyük bir Şartrö manastırı veya "şartröevi"dir. 1998 yılında Dünya Mirası olarak ilan edilmiştir. Cilento Cilento, Salerno ilinin orta ve güney kesimindeki Campania'da yer alan bircoğrafi bölgedir ve Güney İtalya'nın önemli turistik bölgelerinden biridir. 1998 yılında Dünya Mirası olarak ilan edilmiştir. Vallo di Diano Vallo di Diano (Valdiano olarak da bilinir), Salerno ilindeki Campania'nın güneydoğu kısımlarında yer alan bir vadidir. 1998 yılında Dünya Mirası olarak ilan edilmiştir. Hadrianus'un VillasÄ± Hadrianus'un Villası (İtalyanca: "Villa Adriana"), Tivoli, İtalya yer alan büyük bir Roma arkeolojik kompleksidir. MS 2. yüzyılın ikinci ve üçüncü on yıllarında Roma İmparatoru Hadrianus için yapıldı. 1999 yılında Dünya Mirası olarak ilan edilmiştir. Su Nuraxi (Barumini) Su Nuraxi, Barumini, Sardinya, İtalya'da bulunan bir "nuragik" arkeolojik alanıdır. 1997 yılında UNESCO tarafından "Su Nuraxi di Barumini" adı altında Dünya Mirası olarak listelenmiştir. Eolie Adaları Eolie Adaları (İtalyanca: Isole Eolie, Sicilyaca: Ìsuli Eoli, Yunanca: Αιολίδες Νήσοι, "Aiolides Nisoi"), Sicilya'nın kuzeyinde, Tiren Denizi'ndeki volkanik bir takımadadır ve adını Yunan Mitolojisi'ndeki rüzgâr tanrısı olan Aiolos'tan almıştır. En büyük adası Lipari'dir. bu nedenle adalara bazen Lipari Adaları veya Lipari grubu denir. Diğer adalar arasında Vulcano, Salina, Stromboli, Filicudi, Alicudi, Panarea ve Basiluzzo bulunmaktadır. 2000 yılında UNESCO tarafından Dünya Mirası olarak ilan edilmiştir. Assisili Francesco BazilikasÄ± Assisili Francesco Papalık Bazilikası (İtalyanca: "Basilica Papale di San Francesco", Latince: "Bazilika Sancti Francisci Assisiensis"), Orta İtalya'da, Umbria bölgesinde yer alan ve Assisili Francesco'nun doğduğu ve öldüğü kasaba olan Assisi'de yer alan bir Roma Katolik "Friars Minor Conventual" düzeni ana kilisesidir. Bazilika, İtalya'daki Hıristiyanlar için önemli bir hacılık noktasıdır. 2000 yılında UNESCO tarafından Dünya Mirası olarak ilan edilmiştir. Villa d'Este Villa d'Este, teraslanmış yamaç İtalyan Rönesans bahçesi ve özellikle çeşmelerinin yoğunluğu ile ünlü, Roma yakınlarındaki Tivoli'de bulunan 16. yüzyıldan kalma bir villadır. Günümüzde bir İtalyan devlet müzesi ve UNESCO Dünya Mirası Alanı olarak listelenmektedir. Yıpratma Savaşı Yıpratma Savaşı ( "Harb El-İstinzaf"; "Milhemet haHataşah"), 1967-1970 yılları arasında Sina Yarımadası'nda İsrail ile Mısır ve müttefikleri arasında meydana gelen çatışmalardır. 1967 Altı Gün Savaşı sonrasında, Arap-İsrail çatışmasının merkezinde yer alan sorunları çözmek için ciddi bir diplomasi çabası denenmedi. 1967 yılının Eylül ayında, Arap devletleri, İsrail ile barış, tanınma veya görüşmeleri yasaklayan üç hayır politikasını uygulamaya başladı. Mısır Cumhurbaşkanı Cemal Abdünnasır, yalnızca askeri bir girişimin İsrail'i veya uluslararası toplumu İsrail'in Sina'dan çekilmesini zorlayacağına inanıyordu ve iki ülke arasındaki çatışmalar kısa sürede Süveyş Kanalı boyunca yeniden başladı. Çatışmalar başlangıçta sınırlı sayıda karşılıklı top ateşleri ve Sina'ya küçük ölçekli saldırılar halindeydi. Ancak 1969 yılına gelindiğinde Mısır Ordusu daha büyük ölçekli harekâtlara hazırlanmaya başladı. Nasır, 8 Mart 1969 tarihinde resmen Süveyş Kanalı boyunca geniş çaplı bombardıman, kapsamlı hava savaşı ve komando baskınını içeren Yıpratma Savaşı ilan etti. Çatışmalar Ağustos 1970'e kadar devam etti ve ateşkesle sona erdi. Barış görüşmelerine gerçek anlamıyla bağlı olmadan savaşın başladığı sınırlar aynı kaldı. Val di Noto Val di Noto, Sicilya'nın güneydoğusunda yer alan ve adanın üçte birini kapsayan tarihi ve coğrafi bir bölgedir. Bölgeye, kireçtaşı Iblean Platosu hakimdir. Haziran 2002'de UNESCO, Val di Noto kasabalarını "Barok sanatın Avrupa'da doruk noktasına gelişini temsil ettiği" için Dünya Mirası olarak ilan etmiştir. Listelenen kasabalar Caltagirone, Militello in Val di Catania, Katanya, Modica, Noto, Palazzolo Acreide, Ragusa ve Scicli'dir. Caltagirone Caltagirone (Sicilyaca: "Caltaggiruni"), İtalya'nın güneyindeki Sicilya'daki Katanya'nın yaklaşık 70 kilometre güneybatısındaki bir kasaba ve komündür. 2002 yılında "Val di Noto'nun Geç Barok Şehirleri, (Güneydoğu Sicilya)" Dünya Mirası Alanının bir parçası olarak listelenmiştir. Militello in Val di Catania Militello in Val di Catania (Sicilyaca: "Militeddu"), İtalya'nın güneyindeki Sicilya'daki Palermo'nun yaklaşık 160 kilometre güneydoğusundaki bir komündür. 2002 yılında "Val di Noto'nun Geç Barok Şehirleri, (Güneydoğu Sicilya)" Dünya Mirası Alanının bir parçası olarak listelenmiştir. Noto Noto (Sicilyaca: "Caltaggiruni"), İtalya'nın güneyindeki Sicilya'daki Siraküza'nın 32 kilometre güneybatısındaki bir komündür. 2002 yılında "Val di Noto'nun Geç Barok Şehirleri, (Güneydoğu Sicilya)" Dünya Mirası Alanının bir parçası olarak listelenmiştir. Palazzolo Acreide Palazzolo Acreide (Sicilyaca: "Palazzolu Acrèidi"), İtalya'nın güneyindeki Sicilya'daki Siraküza'ya 43 kilometre mesafede yer alan bir komündür. 2002 yılında "Val di Noto'nun Geç Barok Şehirleri, (Güneydoğu Sicilya)" Dünya Mirası Alanının bir parçası olarak listelenmiştir. Bar Lev HattÄ± Bar Lev Hattı ( "Kar Bar Lev"; "Hat Barlif"), 1967 Altı Gün Savaşı'nın ardından İsrail tarafından Süveyş Kanalı'nın doğusunda inşa edilen savunma hattıydı. Lombardiya ve Piyemonte'nin Kutsal Dağları Lombardiya ve Piyemonte'nin Kutsal Dağları (İtalyanca "Kutsal Dağ" anlamında "Sacri Monti"), on altıncı yüzyılın sonlarında ve on yedinci yüzyılda kuzey İtalya'da yaratılan dokuz "calvary" veya şapel grubu ve diğer mimari anıtlar serisidir. 2003 yılında Dünya Mirası olarak ilan edilmiştir. Cerveteri Cerveteri, Roma Büyükşehir Belediyesi sınırları içerisindeki Lazio'nun kuzeyinde bulunan bir kasaba ve komündür. Adı, Antik Romalılar tarafından Caere, daha eskiden Etrüskler tarafından Caisra ya da Cisra, Yunanlar tarafından Agylla (ya da Άγυλλα) olarak bilinirdi. Caere, Etrüsk Ligi'nin şehir devletlerinden biriydi ve M.Ö. 600 civarında nüfusu yaklaşık 25.000 - 40.000 kişiydi. Tarquinia Eskiden Corneto olarak bilinen Tarquinia, Viterbo, Lazio, İtalya'daki eski bir kenttir ve çoğunlukla üzerinde bulunduğu Etrüsk nekropolleri veya mezarlıkları sayesinde tanınmıştır. 2004 yılında UNESCO tarafından Dünya Mirası olarak ilan edilmiştir. Monterozzi Nekropolü Monterozzi nekropolü, İtalya'nın Lazio kentindeki Tarquinia'nın doğusundaki bir tepede yer alan bir Etrüsk nekropolüdür. Nekropolde yaklaşık 6,000 mezar bulunmaktadır. Bunların en eskileri M.Ö. 7. yüzyıldan kalmıştır. Mezar taşlarının yaklaşık 200'ü fresklerle süslenmiştir. 2004 yılında UNESCO tarafından Dünya Mirası olarak ilan edilmiştir. Pantalica Nekropolü Pantalica Nekropolü, Sicilya, İtalya'nın güneybatısında yer alan ve M.Ö. 7. - 13. yüzyıllara tarihlenen kaya mezarı koleksiyonudur. Nekropolde 5,000'den fazla mezar olduğu düşünülmektedir. Pantalica, Siraküza şehri ile birlikte 2005 yılında UNESCO Dünya Mirası olarak ilan edilmiştir. Cuajimalpa Cuajimalpa de Morelos veya yaygın kullanmla Cuajimalpa, Meksika'nın başkenti Meksiko'nun 16 beldesinden biri. Federal bölgenin batı sınırında yer alır. Kuzeyde Miguel Hidalgo, doğuda Álvaro Obregón beldeleriyle sınırı bulunurken; batısında Meksika eyaleti yer alır. 80,95 kmlik yüzölçümüyle alan bakımından şehrin en büyük sekizinci beldesi olan Cuajimalpa'nın nüfusu, 2010 sayımına göre 186.391 kişidir ve nüfus bakımından Meksiko'nun beldeleri arasında 15. sırada yer almaktadır. Oakville, Ontario Oakville, Kanada'nın Ontario eyaletinde bulunan bir şehirdir. Şehir, Ontario Gölü'nün kıyısında yer almakta olup Büyük Toronto'nun bir parçasıdır. Yüzölçümü 138.89 km² olan kentin nüfusu 2016 yılı itibarı ile 193.832'dir. Sabbioneta Sabbioneta, İtalya'nın kuzeyindeki Lombardiya Bölgesinde yer alan Mantua ilindeki bir kasaba ve komündür. Parma'nın 30 kilometre kuzeyinde yer alır ve Po Nehri'ne yakın bir konumdadır. 2008 yılında Dünya Mirası olarak listelenmiştir. Ignacio Allende Ignacio José de Allende y Unzaga (21 Ocak 1769, San Miguel de Allende - 26 Haziran 1811, Chihuahua), Yeni İspanya ordusuna bağlı bir yüzbaşıyken Meksika'ya gelen ve Meksika Bağımsızlık Hareketi'ne katılarak burada korgeneral rütbesiyle savaşan asker. 1826'da, doğduğu şehir San Miguel el Grande'nin adı kendisinin anısına San Miguel de Allende olarak değiştirildi. Diğer taraftan Chihuahua eyaletinde Allende beldesi ve bu beldenin merkezi olan Valle de Allende de adını kendisinden almaktadır. Pakistan Deniz Kuvvetleri Pakistan Deniz Kuvvetleri, Pakistan'ı denizden gelebilecek her türlü saldırıya karşı korumakla görevlidir. Pakistan Silahlı Kuvvetleri komutası altındaki en büyük 4.kuvvettir. Arap-Norman Palermo ve CefalÃº ve Monreale'deki Katedral Kiliseleri Arap-Norman Palermo ve Cefalú ve Monreale'deki Katedral Kiliseleri, Sicilya'nın kuzey kıyısında yer alan ve Sicilya'daki Norman Krallığı (1130-1194) döneminden kalma dokuz dini ve sivil yapılardan oluşan bir sitedir. Miras Alanı içindeki yapılar, iki saray, üç kilise, Palermo'da bir katedral, bir köprü ve Cefalú ve Monreale'deki katedrallerdir. Dönemin Norman hükümdarı, Arap-Norman tarzı olarak bilinen yapıda çeşitli yapılar inşa etti. Arap ve Bizans mimarisinin en iyi uygulamalarını kendi sanatınlarına dahil ederek bu binaları inşa ettiler. Simca 1307 Simca 1307, Simca tarafından 1975-1986 yılları arasında üretilen bir orta sınıf otomobil modelidir. Araç, modern bir önden çekişli hatchback olup Volkswagen Passat ile birlikte bu sınıftaki ilk otomobillerden biriydi ve 1976'da Avrupa'da Yılın Otomobili unvanını kazandı. 1979 yılında araç makyajlanarak Talbot 1510 ve sedan modeli Solara adıyla satılmaya başlandı. Simca 1100 Simca 1100, Simca tarafından 1967-1985 yılları arasında üretilen bir küçük sınıf otomobil modelidir. Yerini Talbot Horizon'a bırakmıştır. Talbot Tagora Talbot Tagora, Talbot tarafından 1980-1983 yılları arasında üretilen bir üst orta sınıf otomobil modelidir. Araç, geçtikten iki yıl sonra düşük satış rakamları nedeniyle üretimi durdurulmuş olup toplam 20,000 adet üretilmiştir. Talbot Samba Talbot Samba, Talbot tarafından 1981-1986 yılları arasında üretilen bir mini orta sınıf otomobil modelidir. Araç, Peugeot 104 temelli olup şirketin ürettiği son otomobil modelidir. Talbot Horizon Talbot Horizon, Talbot tarafından 1978-1987 yılları arasında üretilen bir küçük sınıf otomobil modelidir. Araç, Chrysler tarafından geliştirilmiş olup Chrysler ve Simca markaları adı altında da satılmıştır. Horizon, 1979'da Avrupa'da Yılın Otomobili unvanını kazandı. Matra Rancho Matra Rancho, Matra tarafından 1977-1984 yılları arasında üretilen bir MPV modelidir. Araç, Simca iş birliği ile Range Rover tarafından başlatılan off-road trendinden yararlanmak amacıyla geliştirilmiştir. EFL Cup şampiyonluğu kazanan teknik direktörler listesi EFL Cup şampiyonluğu kazanan teknik direktörler listesi, 1960-2016 yılları arasında Football League Cup, 2017'den itibaren ise EFL Cup adıyla Futbol Federasyonu tarafından, yalnızca Premier League ile English Football League'de mücadele eden takımların katılabildiği futbol turnuvasında şampiyonluk yaşayan teknik direktörlerin derlendiği listedir. EFL Cup'ı kazanan ilk teknik direktör, Aston Villa ile 1960-61 sezonu sonunda şampiyonluğa ulaşan Joe Mercer oldu. İlk 6 final iki ayaklı oynandı. 1967 finalinde Alec Stock'ın başında olduğu Queens Park Rangers, West Bromwich Albion'ı ilk kez uygulanan tek ayaklı sistemde mağlup ederek yeni sistemdeki ilk şampiyonluğu elde etti. Sonuncusu 2019-20 sezonunda gerçekleştirilen organizasyonda ise son şampiyonluğu kazanan Manchester City'nin teknik direktörlüğünü Pep Guardiola yapmaktaydı. İngiliz Brian Clough, 1978, 1979, 1989 ve 1990'da Nottingham Forest ile; İskoç Alex Ferguson, 1992, 2006, 2009 ve 2010'da Manchester United ile; Portekizli José Mourinho, 2005, 2007 ve 2015'te Chelsea ile, 2017'de ise Manchester United ile kupayı kazanarak turnuvada 4 şampiyonluk kazanan teknik direktörler oldu. Toplamda 13 teknik direktör daha kupayı birden fazla kez kazanma başarısı gösterirken yalnızca Bob Paisley (1981, 1982 ve 1983) ile Pep Guardiola (2018, 2019 ve 2020) üst üste üç sezon şampiyonluk yaşadı (Liverpool ile 1981, 1982 ve 1983'te). Brian Clough (Nottingham Forest ile 1978 ve 1979 ile 1989 ve 1990'da) ise iki sezon üst üste şampiyon olan diğer teknik direktördü. Öte yandan 22 farklı isimle 31 şampiyonluk yaşayan İngilizler, ülke bazında turnuva tarihinin en çok şampiyonluk yaşayan teknik direktörler oldu. RÃ¼ya (dizi) Rüya, Gold Film imzalı, yönetmenliğini Cemal Şan yaptığı, başrollerini Hazal Filiz Küçükköse, Ceyhun Mengiroğlu, Ulaş Tuna Astepe, Özge Özder ve Atilla Saral paylaştıkları bir Show TV televizyon dizisidir. 24 Eylül 2017 tarihinde final yaparak sona ermiştir. Afganistan SilahlÄ± Kuvvetleri Afganistan Silahlı Kuvvetleri, Afganistan'ı karadan ve havadan gelebilecek her türlü saldırıya karşı korumakla görevli olan askerî kuvvet. Afganistan Kara Kuvvetleri ve Afganistan Hava Kuvvetleri'nden askeri birliklerden oluşmaktadır. 2017-18 EuroCup 2017-18 EuroCup sezonu ya da sponspor adıyla 7DAYS EuroCup, Euroleague Basketbol tarafından düzenlenen EuroCup turnuvasının 16.sezonudur. ULEB Cup'un EuroCup'a dahil olmasının ardından onunucu sezonu olması birlikte 7DAYS sponsorluğundaki ikinci sezonudur. Turnuva şampiyonu Darüşşafaka olmuştur ve 2018-19 EuroLeague'e katılma hakkı kazanmıştır. 2017-18 sezonunda, turnuvanın formatında değişiklik yapılmadı 2016-17 Eurocup'daki format geçerliğini sürdürülmesine karar verildi. Normal sezonda altılı dört gruptan oluşacağı ve lig usulü formatında olacaktır. Gruplarında ilk dört sıradaki takımlar ikinci tura yükselecektir. İkinci turda dörtlerli dört grup oluşturacak. Lig usulü formatında oynanacak maçlarda gruplarında ilk ikideki takımlar çeyrek finale yükselecektir. Çeyrek final, yarı final ve final maçları üç maç üzerinden oynanacaktır. Takvim; Kura Çekimi 6 Temmuz 2017 tarihinde Barselona'da Mediapro Auditorium gerçekleştirildi. 24 takım, son 3 senede aldığı başarılarına baz alınıp oluşturulan EuroLeague Kulüp Sıralamalarına göre altı torbada yer aldı ve aynı ülkenin takımları birbiriyle eşleşmeyecek şekilde ayarlandı. Bununla birlikte bölgesel lig olan Adriatic League takımları tek bir ülke takımları olarak kabul edilmiştir. Her grupta 6 takım vardır. Takımlar, lig usulü uygumasıyla deplasmanda ve kendi evinde olmak üzerinde iki kez karşılaşmıştır. İlk 4 takım bir üst tura yükselir. Her grupta 4 takım vardır. Takımlar, lig usulü uygumasıyla deplasmanda ve kendi evinde olmak üzerinde iki kez karşılaşmıştır. Çeyrek finalin ilk maçları 6 Mart, ikinci maçları ise 9 Mart tarihlerinde oynanacak, üçüncü maça kalan karşılaşmalar ise 12 Mart tarihinde oynanmıştır. ilk maçları 20 Mart, ikinci maçları ise 23 Mart tarihlerinde oynanmıştır, üçüncü maça kalan karşılaşmalar ise 28 Mart tarihinde oynanmıştır. Final karşılaşmasının ilk maçı 10 Nisan, ikinci maçı ise 13 Mart tarihlerinde oynanmıştır. Simca Simca ("Société Industrielle de Mécanique et Carrosserie Automobile"), Fransa merkezli eski bir otomotiv şirketiydi. Şirket, 1934 yılında Fiat tarafından kuruldu. II. Dünya Savaşı sonrasında Fransa'nın en büyük otomobil üreticilerinden biri olup 1970 yılında Chrysler tarafından satın alınmasıyla şirketin yan kuruluşu haline geldi. Chrysler'in 1977 yılında Avrupa faaliyetlerini PSA Peugeot Citroën'e satmasıyla marka yerini Talbot'a bıraktı. Şirketin merkezi başlangıçta Nanterre'de olup daha sonra 1954'te Poissy'ye taşınmıştır. Matra Matra ("Mécanique Aviation TRAction"), Fransa merkezli eski bir otomotiv ve savunma şirketiydi. Şirket 1964 yılında kurulmuş olup 1994 yılında Lagardère Group'un bir parçası haline geldi. Rolli Saray Sistemi Palazzi dei Rolli Rolli Saray Sistemi, İtalya'nın kuzeyindeki Cenova'da bulunan bir saray grubudur. 13 Temmuz 2006'da, Vilnius'taki UNESCO Dünya Miras Komitesi'nin toplantısında 42 bina 'Palazzi dei Rolli' adı altında Dünya Mirası olarak ilan edilmiştir. UNESCO'ya göre Dünya Mirası olarak listelenen Rolli'nin kırk iki binası şunlardır: Le Strade Nuove Le Strade Nuove, Cenova, İtalya'daki Via Garibaldi, Via Balbi ve Via Cairoli'deki sokaklara verilen özel bir addır. Etrafındaki evler ve Palazzi dei Rolli ile bilinir ve 2006 yılında UNESCO tarafından Dünya Mirası olarak ilan edilmiştir. Piyemonte'deki Üzüm Bağları Peyzajı: Langhe-Roero ve Monferrato Piyemonte'deki Üzüm Bağları Peyzajı: Langhe-Roero ve Monferrato, UNESCO Dünya Mirası Listesi'nde "muhteşem manzaraya sahip beş farklı şaraplık alan" ve İtalya'nın Piyemonte bölgesindeki Grinzane Cavour Kalesi'nin resmi adıdır. Langhe ve Monferrato'nun engebeli bölgelerinde uzanan bölge, İtalya'nın en önemli şarap üretim bölgelerinden biridir. Piyemonte bölgesinin (İtalya'nın kuzeybatısı) merkezinde bulunan bu site, doğa ve insanın bir araya getirilmiş çalışmasının sonucunda "kültürel peyzaj" olarak tanımlanmıştır. Site, yüzyıllar boyu manzara sürdürülen şarap kültürünün olağanüstü değeri sayesinde UNESCO Dünya Mirası Listesi'nde yer almaktadır. Poissy Poissy, Fransa'nın Île-de-France bölgesine bağlı Yvelines departmanında bulunan bir şehir ve belediyedir. Şehir Paris'in şehir merkezinden 23.8 km batısında yer almaktadır. Yüzölçümü 13.28 km² olan şehrin nüfusu 2014 yılı itibarı ile 36,994'tür. Poissy, PSA'nın Fransa'daki en büyük fabrikasına ev sahipliği yapmaktadır. Langhe Langhe, kuzey İtalya'nın Piyemonte bölgesindeki Cuneo ilindeki Tanaro nehrinin güneyindeki ve doğusundaki engebeli bir bölgedir. Şarapları, peynirleri ve trüfleri, özellikle de Alba'nın beyaz trüfleri ile ünlüdür. 22 Haziran 2014'te Langhe, kültürel manzaraları, uzun zamandır devam eden ve günümüze kadar sürekli iyileştirilmiş şarap yetiştirme ve şarapçılık gelenekleri için seçkin bir yaşam ifadesi nedeniyle UNESCO tarafından Dünya Mirası olarak ilan edildi. Roero Roero, kuzey İtalya'nın Piyemonte bölgesindeki Cuneo ilinin kuzeydoğu köşesinde yer alan coğrafi bir alandır. Bu engebeli bölge, şarapları ve meyve üretimi ile meşhurdur: özellikle Canale'nin şeftalisi ve Guarene'de on sekizinci yüzyılda ortaya çıkan Madernassa olarak bilinen yerel armut çeşidi. Bölgede çilek de yetiştirilmektedir. 22 Haziran 2014'te Langhe, kültürel manzaraları, uzun zamandır devam eden ve günümüze kadar sürekli iyileştirilmiş şarap yetiştirme ve şarapçılık gelenekleri için seçkin bir yaşam ifadesi nedeniyle UNESCO tarafından Dünya Mirası olarak ilan edildi. Grinzane Cavour Kalesi Grinzane Cavour Kalesi, Kuzey İtalya'nın Piyemonte şehrindeki Grinzane Cavour'da yer alan bir kaledir. 22 Haziran 2014'te UNESCO tarafından Dünya Mirası olarak ilan edildi. Villa Poppaea Villa Poppaea, Güney İtalya'da, Napoli ve Sorrento arasında yer alan bir antik Roma sahil köyüydü (villa maritima). Modern arkeologlar tarafından Villa Oplontis veya Oplontis Villa A olarak da adlandırılmaktadır. Villa, modern bir zeminden yaklaşık on metre aşağıda, antik Oplontis kasabasında (modern Torre Annunziata) yer alan büyük bir yapıdır. Kanıtlar, İmparator Neron'a ait olduğunu ve ikinci eşi Poppaea Sabina tarafından Roma'da değilken kullanılan ana ikametgâh olduğunu göstermektedir. Torre Annunziata Torre Annunziata, İtalya'nın Campania bölgesindeki Napoli Büyükşehir Belediyesindeki bir şehir ve komundür. Vezüv Yanardağı'nın eteklerinde, Napoli Körfezi'nde yer alır. M.S. 79'da ve 1631'de Vezüv Yanardağı'nın patlaması sonucu yıkılmıştır. Yerel olarak Napolice lehçesinde Torre Nunziata olarak bilinir. Oplonti'nin arkeolojik alanı 1997 yılından bu yana UNESCO Dünya Mirası listesinde yer almaktadır. Asturias Krallığı ve Oviedo Anıtları Asturias Krallığı ve Oviedo Anıtları, Asturias Krallığı sırasında inşa edilen bir dizi binadan oluşur. 1985 yılında "Asturias Krallığı Kiliseleri" adı altında UNESCO tarafından Dünya Mirası olarak ilan edildi; 1998 yılında, bazı diğer yapıları da kapsayacak şekilde genişletildi. Dünya Mirası ilan edilen anıtlar arasında aşağıdaki yapılar bulunmaktadır: La Foncalada Foncalada, Oviedo, Asturias, İspanya'da, surların dışında bulunan içme suyu çeşmesidir. 9. yüzyılda Asturias Kralı Alfonso III tarafından yaptırılmıştır. Bu bina, Erken Orta Çağ'ın kamusal kullanımı için yaptırılmış olup hayatta kalan tek sivil mimari yapıdır. Romanesk öncesi tarzda inşa edilmiş olan çeşme, 1998'de UNESCO tarafından Dünya Mirası olarak ilan edildi. Almanya'nın Litvanya'ya verdiği ültimatom Almanya'nın Litvanya'ya verdiği ültimatom; 20 Mart 1939'da Nazi Almanyası Dışişleri Bakanı Joachim von Ribbentrop tarafından Litvanya Dışişleri Bakanı Juozas Urbšys'e sunulan sözlü ültimatom. Ribbentrop, Litvanya'nın -Memel Bölgesi olarak da bilinen- Klaipėda Bölgesi'nden vazgeçmesini talep ederek, aksi takdirde Wehrmacht'ın Litvanya'yı istila edeceğini bildiriyordu. Bu topraklar, I. Dünya Savaşı sonrasında Almanya'dan kopartılmıştı. Litvanya ve Almanya arasında yıllardır sürmekte olan gerginlik ve bölgede Nazi yanlısı propagandanın artması, böyle bir talebin gerçekleşeceğinin önceden habercisi gibiydi. Ültimatom, Nazilerin Çekoslovakya'nın İşgalinden sadece beş gün sonra deklare edilmişti. Bölgedeki "statükonun" korunmasını garanti altına alan 1924 tarihli Klaipėda Sözleşmesi'nin altına imza koyan dört ülkenin (Birleşik Krallık, Fransa, İtalya ve Japonya) hiçbirinden Litvanya'ya destek gelmedi. İngiltere ve Fransa, konuyla ilgili yatıştırma politikaları izlemeyi tercih ederken, İtalya ve Japonya ise, açık şekilde Almanya'yı destekliyorlardı. 22 Mart tarihinde, Litvanya ültimatom koşullarını kabul etmek zorunda kaldı. Memel Bölgesi, Almanya'nın II. Dünya Savaşı öncesi elde ettiği son araziydi. Litvanya için büyük bir ekonomik ve moral çöküşe yol açan bu olay, Avrupa'nın savaş öncesi tansiyonunu iyice yükselten olaylardan biriydi. Klaipėda (Almanca: "Memel"), Doğu Prusya'da önemli bir liman şehriydi ve Versay Barış Antlaşması'nın 28. maddesi ile Almanya'dan kopartılmış, 99. maddesiyle de, yönetimi Müttefiklere bırakılmıştı. Bölgenin yönetimini Fransa üstlenmişti. Litvanya'nın Baltık denizi'ne açılan tek kapısı olan bu bölgenin kontrolünü ele geçirmek için, Litvanya devleti sürekli olarak lobi faaliyetlerinde bulunmaktaydı. Hak iddiasını desteklemek için de, bölgede yaşayanların çoğunluğunu Litvanyalıların oluşturduğu (Küçük Litvanya) tezini öne sürmekteydi. Fakat bölge üzerinde Polonya da hak iddia etmekteydi. Müttefikler karar vermek konusunda tereddüt içindeydi ve bölge, Danzig Serbest Şehri gibi bağımsız bir şehir devleti olarak kalacak gibi görünüyordu. bunun üzerine Litvanya, inisiyatif aldı ve Ocak 1923'te Klaipėda İsyanı'nı organize etti. Sovyet Rusya ve Almanya bu eylemi destekledi. 22,400 km²'lik bir alana ve 140.000 nüfusa sahip bu bölge, Litvanya'ya bağlı, kendi parlamentosuna sahip (Klaipėda Parlamentosu) özerk bir bölgeydi. 1920'li yıllar boyunca Litvanya ve Almanya, Polonya karşıtı ortak bir duyguda birleştikleri için, bu iki ülke arasındaki ilişkiler normal seyretmişti. Ocak ve 1928'de, Almanya ve Litvanya uzun ve zorlu görüşmelerden sonra, Klaipėda'yı Litvanya bırakan bir sınır anlaşması imzaladı. Bununla birlikte, Weimar Cumhuriyeti yerini Nazi Almanyası'na bıraktıktan sonra rüzgar tersine döndü. 1934'te, Nazi yanlısı onlarca kişinin Litvanya hükumet, tarafından tutuklanması, gerginliği arttıran en önemli olaylardan birisiydi. Tutuklamalar karşı, Almanya da, Litvanya tarımsal ürünlerini boykot edeceğini açıkladı. Boykot, Suvalkija'da (Güney Lithuania) ekonomik krize yol açtı. Bunun üzerine çiftçiler sert protesto eylemleri düzenledi. Bununla birlikte, Saar'daki plebisitten sonra, Nazi yanlısı mahkûmların çoğu için af ilan edildi. İlan edilen bu af, Litvanya devletinin hem ülke içinde, hem de dışında itibarını azaltırken, Almanya'nın bölgedeki nüfuzunun artmasına yol açaktı. 1938'de bizzat Adolf Hitler, Klaipėda'nın ve Südet Bölgesi'nin ele geçirilmesinin, en öncelikli iki hedefi olduğunu açıkladı. Polonya, Mart 1938'te Litvanya'ya bir ültimatom verdi. Almanya, bu iki ülke arasında bir çatışma yaşanması durumunda, Klaipėda ve Batı Litvanya'nın büyük bir kısmını işgal edeceğini açıkladı. Litvanya hükumetinin, Polonya ültimatomunu kabul etmesinden bir hafta sonra, Almanya, bölgedeki Alman yanlısı eylemciler için daha fazla özgürlük talebinde bulunan, 11 maddelik bir muhtıra ile, bölgedeki Litvanya nüfuzunun azaltılmasını talep etti. Litvanya'nın Almanya'nın koşullarını çiğnediğini iddia edebilmek amacıyla, muhtıra özellikle muğlak bir dille kaleme alınmıştı. Litvanya, uluslararası diplomatik havanın düzeleceğini umarak, sorunu görmezden gelerek ertelemeyi tercih etti. Eylemsizlik içinde kalarak, bölgedeki Almanların eline şikayet etmek için bir bahane vermekten kaçınmaya çalışmaktaydı. Bu taktik işe yaramadı. Yerel yönetim, Litvanyalı nüfusun da dahil olduğu, Nazi yanlısı şiddet olaylarını engellemekte yetersiz kalmaktaydı. Naziler, Litvanyalı kurum ve kuruluşlara fiilen zarar vermekteydi. 1 Kasım 1938'de, Litvanya sıkıyönetimin kaldırılması ve basın yayın kuruluşlarının sansür edilmesi konusunda baskı altına alındı. Klaipėda Parlamentosu için Aralık ayında yapılan seçimlerde, Alman yanlısı partiler Klaipėda bölgesinde % 87 oranında oy aldılar ve 29 sandalyeden 25'ini kazandılar. 1934 Nazi yargılamalarının baş aktörü, Dr. Ernst Neumann Şubat 1938'de hapishaneden serbest bırakıldı ve Klaipėda'daki Alman yanlısı hareketin lideri oldu. Aralık ayında Hitler tarafından kabul edilen Neumann'a, Klaipėda sorununun Mart ya da Nisan 1939'a kadar çözüleceği yönünde güvence verildi. Neumann ve diğer Nazi yanlıları, Klaipėda için self determinasyon talebinde bulundular. Ayrıca Litvanya'nın Klaipėda'nın siyasi statüsüyle ilgili görüşmeler başlatmasını istediler. Bu gelişmelerden sonra, Parlamentonun 25 Mart 1939'da toplanıp,tekrar Almanya'ya bağlanmak üzere oylama yapması bekleniyordu. Alman resmi kurumları konuyla ilgili sessizliklerini koruyor, Litvanya'nın kendi rızasıyla bölgedeki haklarından vazgeçmesini ummaktaydı. Alman yetkililerin halka açık politikalar takip etmesi, SSCB'ye karşı Polonya ile başlattıkları hassas antikomünist görüşmelere zarar verebilirdi. Almanya'nın Klaipėda'yı işgal etmek üzere planlar yapmakta olduğu söylentisi, Litvanya hükümetine de ulaşmıştı. Litvanya Dışişleri Bakanı Urbšys, Papa XII. Pius'un 12 Mart tarihindeki taç giyme törenine katılmak üzere Roma'daydı. Alman işgali ile ilgili günden güne artan söylentileri netleştirmek üzere, dönüş yolunda Berlin'e uğradı. 20 Mart'ta, Ribbentrop Urbšys'le görüşmeyi kabul etti, ancak Urbšys'in beraberindeki Kazys Škirpa ile görüşmeyi reddederek, 40 dakika süren toplantı boyunca, onu başka bir odada bekletti. Ribbentrop, Klaipėda'nın Almanya'ya geri verilmesini talep etmiş, meslekdaşını bir askeri harekatla tehdit etmeyi de ihmal etmemişti. Urbšys bu sözlü ültimatomu Litvanya hükümetine aktardı. Ribbentrop'un taleplerinin yazıya dökülmemiş olması ve belli bir termin tarihi içermemesi yüzünden, bazı tarihçiler tarafından ültimatom olarak değil de, daha yumuşak bir tanımlamayla "bir dizi siyasi talep" olarak adlandırılmıştı. Nasıl adlandırılırsa adlandırılsın, uluslararası yardım talebinde bulunması ya da bir direniş göstermesi halinde, Alman ordusunun devreye gireceği, açık bir şekilde Litvanya'ya bildirilmişti. Litvanya, Alman talepleri hakkında Klaipėda Anlaşması'na imza atan ülkelere gizlice bilgi verdi. Zira teknik olarak, anlaşmaya taraf olan ülkelerin onayı olmadan, Klaipėda'yı başka bir ülkeye devretmesi mümkün değildi. İtalya ve Japonya, bu olayda Almanya'yı desteklerken, İngiltere ve Fransa, hiçbir somut yardım girişiminde bulunmadan, Litvanya'ya olan sempatilerini ilan etmekten ve Hitler'e karşı yatıştırma politikası izlemekten başka bir eylemde bulunmadılar. İngiltere, Südet Krizi esnasındaki tavrının aynısını sergiliyordu. Litvanya veya diğer bir Baltık ülkesine Almanya tarafından gerçekleşecek bir saldırıya kayıtsız kalacaktı. Prensipte Litvanya'yı destekleyen SSCB, o sırada Nazilerle bir ittifak oluşturmayı düşündüğünden, Almanya ile olan ilişkilerini bozmak istemedi. Uluslararası bir destek olmadan, Litvanya'nın Alman taleplerine boyun eğmekten başka çaresi yoktu. Litvanyalı diplomatlar, eski duruma dönüleceği umutlarını kaybetmeden, verdikleri tavizin, Litvanya'nın bağımsızlığını korumak için atılması gereken, kaçınılmaz bir adım olarak değerlendirerek, kendilerini ve halklarını avutmaya çalışıyordu. 23 Mart, sabaha karşı 01.00'de, Urbšys ve Ribbentrop, 22 Mart tarihinden itibaren geçerli olmak üzere, Litvanya'nın Klaipėda Bölgesi'ni Almanya'ya gönüllü olarak devrettiğini belirten beş maddelik bir antlaşma imzaladılar: Anlaşma henüz imzalanmadan, Alman askerleri çoktan Klaipėda Limanı'na girmişti. DKM Deutschland kruvazörü ile şehre gelen Adolf Hitler, şehirde küçük bir tur atarak, kısa bir konuşma da yapmıştı. Klaipėda'ya giden armada, aralarında DKM Admiral Graf Spee, DKM Nürnberg, DKM Leipzig ve DKM Köln gibi savaş gemilerinin bulunduğu oldukça güçlü bir armadaydı. O esnada Litvanya Deniz kuvvetleri,