aldı. Taylor Swift şarkının ve albümün tanıtımı için pek çok yerde performans sergiledi. "Mine" Taylor Swift'in 25 Ekim 2010'da çıkan Speak Now adlı albümünün ilk teklisidir. Şarkının söz ve müziği Swift'e aittir. Swift bu albümde,önceki albümlerinden farklı olarak, albümün yapımcılığını kendisi üstlenmiştir. Swift, Ustream.tv'ye 20 Temmuz 2010'da şarkı hakkında şu şekilde konuşmuştur: ""Bu şarkı aşktan kaçma eğilimini anlatıyor. Ayrılıklar bitti, hoşçakallar bitti. Bu benim şarkılarımda rastlanması az olan bir şey."". Şarkı İnternet'e sızdırıldı için 4 Ağustos 2010'da radyolara verildi, 16 Ağustos 2010'da tekli olarak yayınlandı. Swift bu teklisiyle beraber 11'inci teklisini yayınlamış oldu. "KILT-FM", Mine için ""Açıkçası Taylor'ın temposuz şarkılarından biri,""; şarkının temasına hakkında da ""Love Story gibi ancak bu çok daha gerçekçi. Şarkı incelendiğinde Taylor'ın "büyüme ve olgunluk" gösterdiği belli oluyor."" diye yorum yazmıştır."Bobby Peacock of Roughstock" şarkıya beş üzerinden üç buçuk yıldız vermiş ve ""Bu şarkının da onun diğer şarkılarına benzeyeceğini sanıyordum ama farklı bir şeyle karşılaştım, hem farklı hem de kendi tarzını da şarkıya eklemeyi çok iyi başarmış."" "Blake Boldt of The 9513" şarkıya eksi verdi ve ""Bu şarkıda, öncekilerden farklı olarak, daha olgun olduğu sözlerden hemen anlaşılıyor.../...karmakarışık bir şey olmuş country değil kesinlikle pop bir şarkı.../...nakaratı kesinlikle dilinize dolanacak."" demiştir. Resmi olarak yayınlanmasının iki gün ardından, "Mine" dijital ortamda yaklaşık olarak 350.000 satış rakamına ulaştı ve "Bilboard dergisinin Hot 100" listesine üç numaradan giriş yaptı. 12 Ağustos 2010'da şarkı dijital ortamda 297.000 satışıyla Hot Digital Songs listesine bir numaradan girdi ve o hafta "Billboard" Hot 100 listesinde üç numarada kaldı. Şarkının bu başarısıyla Swift "Billboard Hot 100" listesi tarihinde aynı anda birden çok şarkısı ilk beşte yer alan ikinci kadın sanatçı unvanını aldı.(Bunun ilk kez Mariah Carey 1995 yılında başarmıştı). "Mine" ilk haftasındaki bu satış başarısıyla 2010'nun ilk haftasında en çok şarkılar sıralamasında dördüncü sırada yer almayı başardı. Şarkı 21 Ağustos 2010 haftasında Hot Country Songs listesine yirmi altı numaradan girdi, bu listedeki en yüksek başarısını ise 13 Kasım 2010'da Darius Rucker'ın "Come Back Song" şarkısının ardından iki numarada yer alarak gösterdi. "Mine" "Billboard" Adult Contemporary listesinde bir numara, "Billboard" Adult Pop Songs listesinde yedi numara ve "Billboard" Pop Songs listesinde de on iki numarada olmayı başardı. Tekli toplamda bir milyonu aşan satış rakamıyla Amerika Kayıt Endüstrisi Birliği (RIAA) tarafından platin plak ile sertifikalandı. "Mine", "Billboard" dergisinin 2010 yılının sonunda hazırladığı yıl içerisindeki bütün şarkıların değerlendirilmeye alınarak oluşturulduğu "Hot 100" listesinde 46. sırada yer aldı. Tekli şimdiyi kadar Amerika Birleşik Devletleri'nde 1,771,000 kopya sattı. Şarkı Kanada'da ilk haftasında 15.000 sattı ve Canadian Hot 100 listesine yedi numaradan girdi. "Mine" Birleşik Devletler'deki başarısını Avustralya ve Yeni Zelanda'da gösteremedi. 22 Ağustos 2010 haftasında şarkı Avustralya Müzik Listesi'ne dokuz numaradan girdi. "Mine" Avustralya'da 35.000'nin üzerindeki satışıyla Australian Recording Industry Association (ARIA) tarafından altın plak ile sertifikalandı. 9 Ağustos 2010 haftasında şarkı Yeni Zelanda Müzik Listesi'ne otuz numaradan girdi ve bu listede en yüksek olarak on altıncı sırada yer aldı. Şarkı Birleşik Krallık müzik listesine otuz numaradan girdi ve bu, şarkının ülkedeki en yüksek sıralaması oldu. İrlanda'da en yüksek otuz sekizinci sırada yer alan "Mine" ülke listesinde iki hafta kaldı. Şarkı Eurochart Hot 100 Singles listesinde yetmişinci, Belçika Müzik Listesi'nde kırk sekizinci ve İsveç'te de kırk sekizinci sırada yer aldı. Şarkının video klibini Roman White yönetti ve Swift'te yardımcı yönetmen olarak görev almıştır. Taylor Swift ve Roman White daha önce de Swift'in ""You Belong with Me"" ve ""Fifteen"" şarkılarının video kliplerinde çalışmışlardı. Video klip Kennebunkport'ta çekildi. Klipte Swift'te İngiliz oyuncu Toby Hemingway eşlik etti. White bloğunda çekimleri 15 temmuz 2010'da bittiği yazmış ve sözlerine şöyle devam etmiştir: ""Parçaları birleştirdiğimizde ortaya çıkan şeye gerçekten inanamadım, videoyu çektiğimiz yer gerçekten mükemmeldi ve klip mükemmel oldu."" Klipte Swift'e benzer bir çocuk oyuncu gerekiyordu. Rol için Jaclyn Jarrett seçildi. (profesyonel güreşçi Jeff Jarrett'ın kızı). Jaclyn klipte Swift'in küçüklüğünü oynadı. Ayrıca klipte Jaclyn'nin kardeşleri Joslyn, Jeryn ve Kyra Angle da(profesyonel güreşçi Kurt Angle'ın kızı) görünür. Videonun prömiyeri 27 Ağustos 2010'da CMT kanalında yarım saatlik özel bir programda gerçekleştirildi. Programa Taylor Swift'e katıldı ve programın sonunda şarkıyı canlı söyledi. 27 Ağustos'tan yedi gün önce videodan 30 saniyelik bir bölüm yayınlanmıştı. Düğün sahnesi de dahil olmak üzere pek çok sahnenin fotoğrafları günler öncesinden İnternet'e sızdırılmıştı. Klip Swift'in bir kafeye girişiyle başlar. Masaya otuduktan sonra yan masada kavga eden bir çift görür ve kendi ailesi aklına gelir. Daha sonra garson masaya gelir, garson (Toby Hemingway) ve Swift birbirlerine aşık olurlar. Video klibin ilerleyen zamanlarında Hemingway Swift'e evlenme teklifi eder ve Swift'te kabul eder. Bir gece Swift ve nişanlısı bir tartışma yaşarlar, Swift ayrılmaya karar verir ve koşarak sokağa çıkar. Nişanlısı hemen peşinden gider ve onu sakinleştirir ve barışırlar. Video klibin finalinde evlenirler ve iki erkek çocukları olur. Klip boyunca hikâyenin geçtiği yerlerin dışında, yalnızca Swift'in yer aldığı sahneler vardır. Bu sahneler bir merada çekildi ve meradaki ağaçlara Swift ve ailesinin çeşitli fotoğrafları asıldı. Swift klip boyunca bunların arasında dolaşarak şarkıyı söyler. "Entertainment Weekly" 'den Tanner Stransky video klip için oldukça hoş ve kalpleri ısıtan bir klip tanımını yaptı. "Dose.ca" dergisinden Leah Collins klibi fazla hayali bulduğunu yazdı. Video klibi, sonu mutlu bir evlilikle biten peri masalına benzetti. Taylor Swift ""Mine"" şarkısının ilk kez 11 Haziran 2010 tarihinde "CMA Müzik Festival" 'inde seslendirdi. Burada yaptığı ufak konser daha sonra, "CMA Müzik Festivali: Country’s Night to Rock" 'ın bir bölümü olarak 1 Eylül 2010'da ABC kanalında yayınlandı. Swift bu şarkı ve "You Belong with Me" şarkısını 2010 NFL Opening Kickoff'ta seslendirdi. 5 Ekim 2010'da İtalya'da yayınlanan televizyon programı "X Factor" 'e katılan Swift, şarkıyı programda canlı olarak seslendirdi. Taylor Swift "Mine" şarkısının akustik versiyonunu 9 Ekim 2010'da Grand Ole Opry'nin 85. töreninde söyledi. Swift, şarkının akustik versiyonunu 21 Ekim 2010'da BBC Radio 2 stüdyosunda tekrar söyledi. Buradaki performansında "Mine"nın yanı sıra Coldplay'in "Viva la Vida" şarkısını da söyledi. Swift "Mine" şarkısını pek çok defa çeşitli konser, programlarda söylemiştir. Swift 24 Ekim 2010 tarihinde "The Paul O'Grady Show"'a katıldı ve programda şarkısını seslendirdi. Taylor Swift üçüncü albümü Speak Now için 25 Ekim 2010'da "Speak Now: Taylor Swift Live From New York City" adında özel bir program hazırladı ve bu programda albümden pek çok şarkı seslendirdi. Program canlı olarak CMT.com, MTV.com, VH1.com ve diğer MTV Networks websitelerinde yayınlandı. Swift, 26 Ekim 2010'da "Today" showda da şarkıyı söyledi. Swift albümün tanıtımı için New York, John F. Kennedy Havaalanı'nında özel bir program hazırladı ve bu şarkısını programda da söyledi. 2 Kasım 2010'da yayınlanan Dancing With the Stars'ın 200. bölümüne katılan Swift programda "Mine" ve "White Horse" şarkılarını söyledi. Taylor Swift Londra'da yapılan BBC Radio 1'in birinci "Teen Awards" 'a katıldı ve törende "Mine", "Love Story" ve "Speak Now" şarkılarıyla performans sergiledi. Swift 19 Kasım 2010 tarihinde Japon televizyon programı Music Station'a katıldı ve programda şarkısını seslendirdi. William McGregor William McGregor (d. 13 Nisan 1846 – ö. 20 Aralık 1911), ilk futbol ligi sayılan English Football League'in kurucusu olarak kabul edilen Victoria devri dönemi futbol yöneticisi. Tuhafiyeci olmak için Perthshire'dan Birmingham'a taşındıktan sonra McGregor, İngiltere'nin öncü takımlarından biri olmasına yardımcı olduğu yerel futbol kulübü Aston Villa'da çalışmaya başladı. Yirmi yıldan uzun süre, başkanlık, yöneticilik gibi çeşitli görevlerde bulunarak kulübe hizmet verdi. 1888'de Villa'nın maçlarının her zamanki gibi iptal edilmesinin yarattığı hayal kırıklığıyla McGregor, İngiltere'nin önde gelen kulüplerinin temsilcileriyle bir toplantı düzenledi. Bu toplantı, üye kulüplere her sezon garantili bir fikstür vererek, the Football League'in oluşumunu sağladı. Bu ise, futbolun amatör bir oyun olmaktan çıkarak profesyonel bir iş haline gelmesinde etkili oldu. McGregor Football League'in genel başkanı ve müdürü, İngiltere Futbol Federasyonu'nun da başkanı olarak hizmet verdi. Federasyon 1911'deki ölümünden kısa süre önce, oyuna katkılarından dolayı kendisini ödüllendirmeye karar verdi ve McGregor ölümünden sonra yerel futbol otoriteleri ile Aston Villa tarafından onurlandırıldı. Ä°ran krizi İran krizi şu anlamlara gelebilir: Birleşmiş Milletler Güvenlik Konseyinin 2 sayılı kararı Birleşmiş Milletler Güvenlik Konseyinin 2 sayılı kararı 30 Ocak 1946 tarihinde kabul edilmiştir. İran ve Sovyetler Birliği'ni, aralarındaki anlaşmazlığı gidermek için görüşmeye çağıran karar, yapılan ikili görüşmelerin Güvenlik Konseyi'ne ivedilikle bildirilmesini de istemiştir. Karar oybirliğiyle kabul edilmiştir. Birleşmiş Milletler Güvenlik Konseyi kararı Birleşmiş Milletler Güvenlik Konseyi kararı, Birleşmiş Milletler'in "uluslararası barış ve güvenliği sağlamada birincil yükümlü" organı olan Birleşmiş Milletler Güvenlik Konseyi'nin on beş üyesi tarafından alınan karar. BM Antlaşması'nın 27. maddesine göre, işleyiş kuralları dışındaki karar tasarıları konsey üyelerinin en az dokuzunun kabul oyuyla geçerli olmaktadır. Bunun yanı sıra, karar tasarılarının beş kalıcı üyenin hiçbiri tarafından veto edilmemiş olması da gerekmektedir. Veto gücüne sahip üyeler Çin (1971'de Çin Cumhuriyeti'nin yerine geçmiştir), Fransa, Rusya (1991'de Sovyetler Birliği'nin yerine geçmiştir), Birleşik Krallık ve Amerika Birleşik Devletleri'dir. Aristides Aristides isminin farklı kişileri: Kuzey Kıbrıs Türk Cumhuriyeti Merkez Bankası Kuzey Kıbrıs Türk Cumhuriyeti Merkez Bankası, Kuzey Kıbrıs Türk Cumhuriyeti'nin merkez bankasıdır. Merkezi Lefkoşa'dadır. 16 Mayıs 1983 tarihinde yasası kabul edilen KKTC Merkez Bankası, 6 Haziran 1984 tarihinde 43 çalışanı ile faaliyetine başlamıştır. 1983 yılına kadar Merkez Bankasının bulunmadığı Kuzey Kıbrıs’ta bankacılık işlemlerini Ziraat Bankası tarafından yürütmekteydi. 1983 yılında yasa çalışmaları yapılmaya başlamış ve Merkez Bankası yasası, Teşkilat yasası ve kullanılacak tüzükler hazırlanarak işin yasal yönü tamamlanmıştır. KKTC Merkez Bankası, Sarayönü'ndeki Vakıflara ait binada faaliyete geçmiştir. Maliye Bakanlığı tarafından sağlanan 250.000.000 TL sermaye ile kurulan banka, genel olarak Merkez Bankalarının yapmakta olduğu emisyon işleri dışındaki tüm bankacılık işlerini yapar hale gelmiştir. Ekim 2000 tarihinde yürürlüğe konan "Ekonomik İstikrar Program" çerçevesinde, KKTC Merkez Bankası yeniden yapılandırılarak; Bankalar Yasası ve Merkez Bankası yasaları değiştirilmiş ve Bankacılık sektörünün tek elden ve daha etkin denetlenmesi sağlanmıştır. Ayrıca dünyadaki diğer örneklerinde olduğu gibi Merkez Bankası özerk bir yapıya kavuşturulmuştur. İlk kuruluş yıllarında İdare Merkezi ve Merkez Şube olarak iki birime ayrılan Merkez Bankası devam eden yıllarda yapılan düzenlemelerle sekiz müdürlük ve Teftiş ve İnceleme Kurulu Başkanlığı olarak faaliyet göstermektedir. Kosova Merkez BankasÄ± Kosova Cumhuriyeti Merkez Bankası, "(Arnavutça: Banka Qëndrore e Republikës së Kosovës)" Kosova'nın merkez bankasıdır. Merkezi Priştine'dedir. Haziran 2008'de kurulmuştur. Veliköy, Çerkezköy Veliköy, Tekirdağ ilinin Çerkezköy ilçesine bağlı bir mahalledir. Alveolinella Alveolinella, Miyosenden günümüze kadar yaşayan çok sünebilen fusiformlardır. Aveolinella Foraminiferlerin Miliolina alt takımının üyesidir ve gözeneksiz porselen kavkı yapısına sahiptir. "Alveolinella" 10 ila 80 metre derinlikte (genellikle milyolitlerde) ve ılık tropik denizlerin karbonatlı alanlarında bulunur. Yaşayan en yakın akrabası "Borelis", 400 metreden daha derinde bulunmuştur. Alfred R Loeblich and Helen Tappan, 1964, Treatise on Invertebrate Paleontology, Bölüm C, Protista 2; Geological Society of America ve Kansas Üniversitesi Yayınları. Globigerina Globigerinidalar, denizel plankton olarak bulunan foraminiferaların en yaygın olan grubudur. Hiyalin kalkerli kavkı yapılarına sahiptirler. Jurasik döneminden günümüze kadar gelmişlerdir. Grup 100'den fazla cins ve 30 tanesi günümüze kadar gelebilen 400'ün üzerinde tür içerir. En önemli cinslerinden bir tanesi "Globigerina"dır. (1873'te Murray ve Renard tarafından isimlendirildi). Globigerinacea Globorotaliacea Globotruncanacea Hantkeninacea Heterohelicacea Planomalinacea Rotaliporacea Menâkiş Menâkiş (Arapça: مناقيش; bazen معجنات, "müecennât", yani "hamur işi", olarak da bilinir), üstü kekik, peynir ya da kıyma ile kaplı hamur içeren popüler bir Levant yemeğidir. Pizzaya benzeyen menâkiş ya dilimlenebilir ya da katlanabilir, ve hem kahvaltı hem de öğle yemeğinde yenilir. Arapça "menâkiş" kelimesi, "menkûşah" kelimesi (bu "nekaşa", yani 'yontmak, oymak' fiilinden türetmiş)nin çoğul hâlidir; hamur düz bir şekilde açıldıktan sonra üstüne eklenen malzemelerin kalabildiği küçük çukurlar yaratmak için parmak uçları ile bastırılır. Ailelerinin günlük ekmek ihtiyaçlarını karşılamak için Arap kadınları, geleneksel olarak sabahleyin bir müşterek fırında hamur pişirirler ve kahvaltı için çeşitli malzemeler ile kaplı daha küçük hamur porsiyonları hazırlarlar idi. Manakiş levanten ülkelerin yanı sıra özellikle de Melbourne'ün başlıca kent merkezlerinde olmak üzere Avustralya ve Sidney'de Lübnan'lıların yaşadığı yerlerde popüler bir yiyecek türüdür. Bu kentlerde, başta Lübnan'lıların yaşadığı bölgelerdeki fırınlarda daha sıklıkla "Lübnan Pizzası" adıyla üretilmekte ve satılmaktadır. Çeşitleri: Blakernai Blakernai () Bizans İmparatorluğu başkenti Konstantinopolis'in kuzeybatı kesiminde bir semt. Doğu Hristiyanlığı'nın Kutsal su mekanıdır ve birçok öne çıkan kilise buraya inşa edilmiştir. Bilhassa en tanınanı Meryem Ana Kilisesidir ("Panagia Blacherniotissa"), bu kilise imparatoriçe Pulcheria tarafından yaklaşık 450 yılında inşa ettirilmiş, imparator I. Leo tarafından genişletilmiş, I. Justinianus tarafından 6. yüzyılda yenilenmiştir. Günümüzde bu alan Ayvansaray olarak bilinmektedir. Meryem Ana ile özdeşleşen kutsal kaynak hala ziyaret edilmekte ve Türkçe "Ayazma" olarak adlandırılmaktadır. Bu kelime Yunanca "kutsal su" anlamına gelen "hagiasma" () kelimesinden türemiştir. Hayley Westenra Hayley Dee Westenra, (d. 10 Nisan 1987) Yeni Zelandalı soprano, söz yazarı ve UNICEF gönüllüsü. Çıkardığı ilk uluslararası albüm olan "Pure", 2003'te Büyük Britanya klasik müzik çizelgelerinde 1. sıraya kadar yükseldi ve bu albüm dünya çapında iki milyondan fazla sattı. En hızlı satılan uluslararası klasik albüm olmayı başaran Pure, Westenra'yı 16 yaşında küresel bir ses sanatçısı yaptı. Ağustos 2006'da, İrlandalı müzik topluluğu Celtic Woman'a katıldı. Onlarla "Celtic Woman: A New Journey" adlı CD ve DVD özellikli albümü hazırladı, toplulukla birlikte 2007'de bahar turnesine çıktı. Son DVD'leri olan, "The Greatest Journey: Essential Collection", 2008'de piyasaya sürüldü. Westenra, İngilizce dahil olmak üzere, Maorice, İtalyanca, İrlandaca, Almanca, Japonca, Galce ve Latince şarkılar seslendirdi. Westenra Christchurch, Yeni Zelanda'da, Hollandalı ve İrlandalı etnisitesine sahip olarak dünyaya geldi. Anne ve babası, Jill ve Gerald Westenra, Sophie ve Isaac Westenra adında iki çocuğa sahipti. Ailesinde müzikle birlikte yetişmişti. Westenra'nın büyükannesi Shirley İrlandalı bir şarkıcı ve büyükbabası eski bir piyanistti. Altı yaşına geldiğinde, Paskalya için okulunda -Cobham Intermediate- oluşturulan müzikal bir oyunda "Minik Yıldız" rolünü canlandırdı. Gösteriden sonra, öğretmeni ebeveynlerine Westenra'nın çok yetenekli olduğunu söyledi. Öğretmeni Westenra'nın çalgılara yönemesini teşvik etti; Hayley daha sonra keman, piyano ve gitar çalmayı öğrendi. İlk ses dersini aldı ve tiyatral müziğe olan tutkusunu keşfetti. 11 yaşına geldiğinde, 40'ı aşkın sahnede oynamıştı, ama ona daha çok erkeklerin canlandırması gereken parçalar veriliyordu: "Sık sık erkek parçaları olurdu. Balede, yeterli erkek olmazdı. Onların yerini yarı yarıya kızlar doldururdu. Ben gri takım elbise ve peruk giymeyi tercih ederdim ve onlar hoş giysiler değildi. "Bir Noel Şarkısı adlı kitaptaki," Tiny Tim karakteri gibiydim, bu yüzden ben hasta çocuktum, hasta oğlan. Şarkı söylerken erkeklerin büyük eksikliği hissedilirdi ve o zamanlar, büyük hayal kırıklığına uğrardık." 12 yaşında, Westenra "Walking in the Air" ile birlikte profesyonel ses kayıtlarına başladı, ailesi ve arkadaşları için özgün bir albüm oluşturdu. İlk olarak, akrabalarına 70 kopya sattı. Sonra albümünü tamamladı, Westenra ve kız kardeşi Sophie, Christchurch sokaklarında müzik yapmaya başladı ve albümünden 1000 kadar sattı. Etrafında bir destekleyici kitle oluşmaya başlamıştı. Gazi Üniversitesi Kütüphaneleri Gazi Üniversitesi'nin eğitim-öğretim ve araştırma etkinliklerini desteklemek amacıyla en kapsamlısı merkez kampüs olmak üzere çeşitli kampüs ve fakültelerde 6 kütüphanesi bulunmaktadır. Gazi Üniversitesi Kütüphaneleri her yıl yaklaşık 1 milyon okuyucuya gelmekte ve 300 bine yakın yayın ödünç verilmektedir. 1982 yılında İktisadi ve İdari Bilimler Fakültesi bahçesinde bulunan 2000 m² lik binasında kurulmuştur. Türkiye'nin en büyük üniversite kütüphanelerinden biridir. 22 yıl burada hizmet verdikten sonra 2004 yılında Gazi Üniversitesi Rektörlük Kampüsü içinde bulunan 11.000 m² lik 4 katlı yeni binasına taşınmıştır. Gazi Üniversitesine bağlı kütüphanelerin en büyüğü ve en kapsamlısıdır. Koleksiyonunda 217.368 adet kitap, 73.697 adet ciltli dergi, 16.191 adet yüksek lisans tezi olmak üzere toplam 307.256 cilt yayın bulunmaktadır. Yaklaşık 30.000 adet elektronik dergi, 30.000 adet elektronik kitap ve 41 adet veri tabanına ücretsiz erişim sağlanmaktadır. Her yıl koleksiyona 10.000-15.000 cilt yeni yayın eklenmektedir. Gazi Üniversitesi Merkez Kütüphanesi yaklaşık 200 kişilik oturma kapasitesine sahiptir. 200'den fazla bilgisayar ve kablolu ve kablosuz internet imkânı bulunmaktadır. Kütüphanede görme engelliler için özel bir bölüm, müzik dinlenilebilen, film izlenilebilen, VCD, DVD vb. araç-gerçlerden oluşan görsel-işitsel (multi-medya) bölüm bulunmaktadır. Günlük Türkçe ve yabancı gazetelerin okunabileceği okuma salonu, sanat Kitapları ve kıymetli eserlerden oluşan kapalı (Closed) bölümü, öğretim üyeleri için ayrılmış özel çalışma alanları, grup çalışma salonları ve toplantı (seminer) salonu bulunmaktadır. Online veri tabanlarına erişim ve taramalar için özel e-kütüphane bölümü de bulunmaktadır. Kütüphaneden Gazi Üniversitesi öğrencisi,öğretim elemanları, öğretmenler ve üniversite dışında gelen araştırmacılar, üniversite öğrencileri yararlanabilmektedir.Akademik Personel 2 ay süreyle 20 kitap, İdari Personel - Sözleşmeli Personel 15 gün süreyle 4 kitap, Lisansüstü öğrencileri 1 ay süreyle 6 kitap, Lisans öğrencileri 15 gün süreyle 4 kitap, Vakıf Öğretmenleri 1 ay süre ile 6 kitap ödünç alabilirler. Çeşitli etkinliklerde kullanılan Merkez Kütüphane Konferans Salonu 143 kişi kapasitelidir. Merkez Kütüphane alt katında multi-medya salonunun karşısında bulunmaktadır. 23 Eylül 2005 tarihinde Gazi Üniversitesi Rektörlük Kampüsü içinde Prof Dr. Kadri Yamaç (G.Ü eski rektörü), UNICEF Türkiye Temsilcisi Talât S. Halman, Kültür ve Turizm Bakanlığı Müsteşar Yardımcısı Mustafa Büyük tarafından Gazi Üniversitesi Türk Halkbilimi Araştırma ve Uygulama Merkezi bünyesinde açılmıştır. Müze iki salonda oluşmakta ve yaklaşık 2000 nesne sergilenmektedir Uzmanlık Kütüphaneleri Merkez Kütüphane dışında koleksiyonunda ilgili branşlar ile ilgili spesifik kitaplara sahip olan kütüphanelerdir. Bu kütüphanelerde yaklaşık 80 bine yakın kitap bulunmaktadır .Bu kütüphaneler; 1400 m² bir alanda Gazi Üniversitesi Merkez Kütüphanesi ile işbirliği içerisinde hizmetini sürdürmektedir. Kütüphanede 20.000 kitap, 44'ü yabancı olmak üzere 145 süreli yayın ve 1300 yüksek lisans ve doktora tezi bulunmaktadır. Kütüphane Gazi Üniversitesi Maltepe Kampüsünde bulunmaktadır. Kütüphane eğitim dönemi boyunca 24 saat ve yaz tatili döneminde de 8.30-18.00 saatleri arasında hizmet vermektedir. Yaklaşık 25.000 bin kitap koleksiyonu ile Gazi Üniversitesinin en büyük uzmanlık kütüphanesidir. Merkez kampüste hizmet vermektedir. Gazi Üniversitesi Rektörlük Kampüsü Fen- Edebiyat Fakültesi bünyesinde hizmet vermektedir. İlgili branşlarda uzmanlık kitaplarına sahiptir. Merkez kampüste hizmet vermektedir. Gazi Üniversitesi Emek Kampüsünde hizmet vermektedir. İletişim, Hukuk ve Diş hekimliği Fakültesi öğrencileri tarafından kullanılmaktadır. İlgili branşlarda uzamnlık kitaplarına sahiptir. Emek kampüsünde hizmet vermektedir. Yaklaşık 20 bine yakın kitap koleksiyonuna sahiptir. Merkez kampüste hizmet vermektedir. Bu kütüphaneler uzmanlık kütüphanelerine göre nispeten sınırlı sayısıda kitap koleksiyonuna sahiptir. Yaklaşık 4 bin kitaplık koleksiyona sahiptir. Gölbaşı kampüsünde hizmet vermektedir. Tapu Kadastro Meslek YÃ¼ksek Okulunda hizmet vermektedir. Beypazarı Teknik Bilimler Meslek Yüksek Okulunda hizmet vermektedir. Gölbaşı kampüsünde hizmet vermektedir. Boğaz bölgesi Boğaz bölgesi, Kuzey Kıbrıs'ın Girne ilçesinde bulunan, Boğaz ve etrafındaki alanları kapsayan tarımsal bölgesidir. Tarımsal arazi araştırmalarına katılan toplam alanı 89.888 kilometrekaredir (89,888 dönüm). Bölgede 50.491 kilometrekare tarımsal arazi, 20.839 kilometrekare ormanlık alan, 5.384 kilometrekare hali-mera arazisi ve 13.624 kilometrekare kullanılmayan arazi vardır. Şu yerleşimleri içerir: GUADEC GUADEC (GNOME Users And Developers European Conference) (Türkçe: "GNOME kullanıcıları ve geliştiricileri Avrupa konferansı"), her yıl Avrupa'da düzenlenen GNOME masaüstü ortamının gelişimi konulu konferanstır. İlk GUADEC, Mathieu Lacage tarafından düzenlenmiş ve 70 kadar GNOME'a katkıda bulunanlar katılmıştır. Ardından, her yıl farklı yerlerde düzenlenmiş ve yerel gönüllülerce organize edilmiştir. İlk konferanstan beri katılım beş kat artmıştır. 2001'den beri konuşmalar web üzerinden takip edilebilmiştir. FAI Cup İrlanda Futbol Federasyonu Kupası (İngilizce: Football Association of Ireland Challenge Cup, FAI Cup), İrlanda takımlarının karşılaştığı eleme usulü ile oynanan şampiyonadır. Kupaya ülke dışından katılan tek takım Kuzey İrlanda takımı Derry City'dir. İrlanda Futbol Federasyonu (FAI) tarafından düzenlenen kupanın adı Ford'un sponsorluğundan sonra FAI Ford Cup olarak değişmiştir. 1923'ten 1936 yılına kadar "Free State Cup" ismiyle düzenlenen kupanın en başarılı takımı 24 şampiyonluk ile Shamrock Rovers'dır. 1920'lerin başından beri FAI Cup finalleri Dublin'deki Dalymount Park'ta yapılıyordu. Ancak Dalymount'un yetersiz kalması nedeniyle finaller 1990 yılında farklı stadlarda oynanmaya başlamıştır. Finaller, 1990 ve 1997 yılları arasında Landsdowne Road'da oynanmış, 1997-1999 yıllarında Dalymount'a geri dönülmüş, 1999'dan 2002'ye kadar Tolka Park'ta yapılmış, 2003 2007 yılları arasında Landsdowne Road'a geri dönülmüştür. 2007 ve 2008 finalleri RDS Arena'da oynanmıştır. Son final yani 2009 finali ise Tallaght Stadı'nda yapılmıştır. 2010 ve 2011 finali Aviva Stadı'nda yapıldı. Araplar Camii Araplar Camii, Lefkoşa'da bir cami. Tek bir minaresi bulunur. 1570'lerden önce yapılmış Stavru Misiriku Şapeli'nin camiye çevrilmiş halidir. Kıbrıs'ın fethinden kısa süre sonra camiye çevrilmiştir. Surlariçi bölgesinde, Faneromeni Kilisesi'nin doğusunda bulunur. Faneromeni Faneromeni, aşağıdaki anlamlara gelebilir: Amerika Birleşik Devletleri başkanlarının tarihsel değerlendirmesi Siyaset biliminde ABD başkanlarının tarihsel değerlendirmesi, başkanların başkanlıklarının başarısını ölçme için yapılan değerlendirmedir. George Washington, Abraham Lincoln ve Franklin D. Roosevelt yapılan araştırmalarda sürekli ilk 3 içerisinde değerlendirilirler. 4. ve 5.'ler ise genelde Thomas Jefferson ve Theodore Roosevelt olmuştur. Sporting Fingal FC Sporting Fingal Futbol Kulübü (İrlandaca: "Cumann Peile Fine Gall Spórtúil"), İrlanda'nın Fingal şehrini temsil eden profesyonel futbol kulübüdür. Kulüp, League of Ireland'ın Premier kümesinde oynamaktadır. Shamrock Rovers'ın eski teknik direktörü Liam Buckley kulübün şu anki teknik direktörü, eski Arsenallı oyuncu John Devine ise baş antrenörüdür. Sporting Fingal iç saha maçlarını Morton Stadyumu'nda oynamaktadır fakat yeni bir stadyum inşa edilmektedir. Fingal İl Meclisi Lusk'da yeni bir spor kompleksi inşa edileceğini duyurdu. Sporting Fingal'in de maçlarını oynayacağı yeni bir stadyum içerecek komplekste stadyumun kapasite ilk aşamada 4.200 kişi olacaktır. Sonraki eklemelerle birlikte kapasite 12.000 kişiye çıkacaktır. Fingal Spor Kompleksi Fingal Spor Kompleksi, Fingal İl Meclisi tarafından Lusk'da inşa edileceği duyurulan çok amaçlı spor merkezi. Kompleksin 10.000.000 €'ya mal olması bekleniyor. Kompleks kapsamında inşa edilecek stadyumun da Sporting Fingal'a ev sahipliği yapacağı öngörülüyor. Komplekste ikisi açık olmak üzere ışıklandırılmış futbol sahaları bulunacaktır. İlk etapta 4.200 kişilik sonraki genişletme ile birlikte 12.000 kişi kapasiteli olacaktır. Bir futbol akademisininde bulunacağı komplekste 210 araçlık otopark da bulunacaktır. Ferdi Akarnur Ahmet Ferdi Akarnur, (d. 3 Eylül 1945, Samsun), Türk sinema ve dizi oyuncusu. Ferdi Akarnur 1945 yılında doğdu. İlk olarak Dila Hanım filminde karşımıza çıktı. 1977 yılından itibaren sinema filmlerinde rol aldı. Kemal Sunal'la "Uyanık Gazeteci", "İnatçı" ve "Yakışıklı" filmlerinde oynadı. 1993 yılında yılında "Haşlama Taşlama" dizisi ile dizilerde oynamaya başladı. "Çocuklar Duymasın" dizisindeki "Müsteşar Kemal" rolü ile ünlendi. 27 Ocak 1946 tarihinde Samsun‘da doğmuştur. Tam adı Ahmet Ferdi Akarnur’dur. Çocukluğu Pazar mahallesinde geçen Ferdi Akarnur, İlkokulu Fazılkadı İlkokulunda okudu. Namık Kemal Ortaokulunun ardından Sanat Enstitüsü Motor bölümünden mezun oldu. Tiyatro ile ortaokulda tanıştı. İlk rolünü Reşat Nuri Güntekin‘in tek perdelik “İSTİKLAL” adlı oyunda oynadı. 1966 yılında Öğretmenler Derneği ile Samsun Oda Tiyatrosu’nun kuruluşunda yer aldı. 1966 yılında Samsun’dan ayrıldı. İstanbul‘a gelerek Orhan Erçin Tiyatrosu’nda profesyonelliğe adım attı. Daha sonra Avni Dilligil Tiyatrosuna katıldı ve orada 4 yıl çalıştı. Askerlik görevini Sivas‘da yaptı. Askerlik dönüşü Ankara Oyuncularına, ardından Lale Oraloğlu Tiyatrosu ve 1980 yılında Levent Kırca Tiyatrosuna katıldı. 1992 yılında ise Yasemin Yalçın Tiyatrosuna katıldı. Galway United FC Galway United Football Club (İrlandaca: "Cumann Peile Ghaillimh Aontaithe", Türkçe: "Galway United Futbol Kulübü"), 1937'de Galway Rovers ismiyle kurulan futbol kulübüdür. League of Ireland'ın Premier kümesinde oynamaktadırlar. Galway, İrlanda Ligi'ne ilk olarak 1977 yılında katıldı. Daha sonraki yıllarda davet üzerine League of Ireland Cup'a katılımını gerçekleştirdi. İrlanda Ligi'ne katıldığı yıllarda ismi Galway Rovers olan kulüp bu ligde ilk maçını 28 Ağustos'ta St Patrick's Athletic takımına karşı oynamıştır. Galway United FC sezonlarÄ± listesi Galway United FC sezonları, Galway United'ın League of Ireland'da mücadele ettiği yılların istatistiğinin yapıldığı listedir. St Patrick's Athletic FC St Patrick's Athletic Football Club (İrlandaca: "Cumann Peile Lúthchleas Phádraig Naofa", Türkçe: "St Patrick's Athletic Futbol Kulübü"), Dublin'de kurulan bir futbol kulübüdür. 1929 yılında kurulan takım League of Ireland Premier Division'nde oynamaktadır. İç saha maçlarını Richmond Park'ta oynar.Takım 7 kez League of Ireland'ni, 2 kez de FAI Cup'ı kazanmıştır. Takımın şu anki teknik direktörü Pete Mahon, baş antrenörü ise John Gill'dır. PFAI Yılın Oyuncusu (6) PFAI Yılın Genç Oyuncusu (2) FAI Yılın Ulusal Lig Oyuncusu (2) İrlanda Ligi Altın Ayakkabısı (5) Carlos Menem Carlos Saúl Menem (d. 2 Temmuz 1930, La Rioja, Arjantin), lakabı El Turco, Arjantinli siyasetçi. 1989-1999 arasında Arjantin devlet başkanı. Hakkında küresel şirketlerden rüşvet aldığına dair onlarca iddia bulunan; iktidardayken Arjantin'e ait tüm kamu kuruluşlarını özelleştiren devlet adamıdır. Söğütlü, Polateli Söğütlü, Kilis ilinin, Polateli ilçesine bağlı bir köyüdür. Köy 1950'li yıllarda Kilis'in en büyük köylerinden birisiyken verilen göçler sebebiyle bugün sadece 15 evin bulunduğu küçük bir köye dönüşmüştür. İlçeye uzaklığı 6 km'dir. Türkiye'nin en küçük ilçesi olan Polateli'nin kültür seviyesi en yüksek köyüdür. Köyde hemen hemen her evden birçok kişi üniversite tahsili yapmıştır. 2014 FIBA Basketbol Dünya Kupası 2014 FIBA Basketbol Dünya Kupası, 30 Ağustos - 14 Eylül 2014 tarihleri arasında İspanya'da gerçekleştirilen FIBA Basketbol Dünya Kupasıdır. Turnuvaya ev sahipliği yapmak için Suudi Arabistan, Katar, Rusya, Çin, İtalya, Fransa, İspanya, Yunanistan ve Danimarka ev sahipliği başvurusunda bulunmuş; ancak FIBA tarafından sadece İspanya, İtalya ve Çin listeye alınmıştır. 23 Mayıs 2009 tarihinde yapılan oylamada Çin ilk turda elenirken; İspanya 11 oyla turnuvayı düzenleme hakkını elde etmiştir. Şampiyona İspanya'nın Madrid, Barakaldo, Granada, Barselona, Las Palmas de Gran Canaria ve Sevilla şehirlerinde düzenlendi. 2014 Dünya Basketbol Şampiyonası'na 24 takım katılacaktır.Bu takımlar, 2012 Olimpiyatları'nın Şampiyonu,FIBA tarafından yapılan elemeleri geçen ülkeler ve FIBA tarafından davetiye(wild card) ile turnuvaya davet edilen ülkelerdir. 21 Ekim 2013 tarihinde yirmi takım elemeleri geçerek turnuvaya katılmayı hak kazandı.FIBA 1 Şubat 2014 tarihinde Barselona'da açıkladığı karar ile 4 ülkeye davetiye vermiştir. Kuralar 3 Şubat 2014'te Palau de la Música Catalana, Barselona'da çekildi. Kuralar çekilirken dünya sıralaması ve coğrafi şartlarda göz önünde tutuldu. Artistik buz pateni kaldırışları Artistik buz pateni kaldırışları, çiftlerde ve buz dansında programda yer alması gereken zorunlu elemanlardır. Çiftlerde ve buz dansında kaldırışların özellikleri farklıdır. Buz dansında patenciler partnerlerini omuz seviyesinin üzerine tamamen çıkaramaz. Kaldırışlar senkronize kayma'da da yapılmaktadır. Bu zorunlu elemanlar ISU Puanlama Sisteminda lift (kaldırış) kelimesinin kısaltması Li kodu ile gösterilir. Uluslararası Paten Birliği (ISU) yarışmaları için geçerli olan yedi değişik kaldırış tipi vardır. Bu kaldırışlarda her takım değişik pozisyonlar kullanabilir. Bu kaldırışlar kısa (6 saniye) ya da uzun (10 saniye) sürelerde gösterilebilir. Kısa sürede tamamlanan kaldırışlar (6 saniye) Uzun sürede tamamlanan kaldırışlar (10 saniye) "Reverse" ismi verilen bir çeşit buz dansı kaldırışı daha vardır. Bu tip kaldırışlarda erkek sporcu kadın sporcuyu değil, kadın sporcu erkek sporcuyu kaldırır. Marina Anissina & Gwendal Peizerat, Federica Faiella & Massimo Scali ve Sinead Kerr & John Kerr gibi patenciler bu kaldırışları yapmıştır. Buz dansı kaldırışlarında zorluk seviyesinin belirlenmesi için her pozisyon en az 3 saniye gösterilmelidir. Her pozisyon program boyunca yalnızca bir kere kullanılabilir. Bazı pozisyonlar; Kaldıran partner için; Spread eagle pozisyonlarından sadece ikisi aynı program içinde kullanılabilir. Kaldırılan partner için; Dans kaldırışlarından farklı olarak çiftlerde kaldırışlar tutuşlara göre gruplandırılır. ISU kuralları 5 değişik kaldırış türü içerir ve bu kaldırışlar zorluk düzeylerine göre derecelendirilir. ISU'nun büyükler düzeyindeki yarışmaları için erkek sporcu birden fazla, üç buçuktan az syıda dönüş yapmalıdır. Uzun tutulan kaldırışlar ceza puanına sebebp olabilir. Kaldırışların grubu kadın sporcu erkek sporcunun omzunun üzerine çıktığı andaki tutuş ile belirlenir. Kaldırışlar çıkış pozisyonu, iniş kenarı, havadaki pozisyon ya da kadın sporcu kaldırılırken tutulan tutuşa göre isimlendirilebilir. Grup 1: Koltuk altı tutuşu kullanılan kaldırışlar (Armpit hold lifts) Grup 2: Bel düzeyinde tutuş kullanılan kaldırışlar (Waist hold lifts) Grup 3: Kalçadan el ile tutularak yapılan kaldırışlar (Hand to hip lifts) Grup 4: Patencilerin sadece elleri ile birbirini desteklediği kaldırışlar (Hand to hand/press lift) Grup 5: Patencilerin sadece elleri ile birbirini desteklediği kaldırışlar (Hand to hand/lasso lift) El ele yapılan lasso kaldırışlarda kadın sporcu havada pozisyon değiştirir. Kaldırış iki sporcu biribine bakar dudumda başlar ancak tam havadayken pozisyon değişir ve iki sporcu da aynı yöne bakmaya başlar. "lasso" terimi kadın patencinin havada pozisyon değiştirirkenki konumu sebebiyle verilmiştir. The woman takes off from a forward outside edge behind the man, and the take-off looks like an axel jump. Önemli bir lasso kaldırışı çeşidi de halikopter adı verilen pozisyondur. Bu kaldırışta patenciler öne doğru bir lasso kaldırış yaparken tam havada kadın sporcu pozisyon değiştirir ve buza pararlel şekilde bacakları V şeklinde açılır halde kaldırış yapılır. Pozisyona "helikopter" adı verilmesinin nedeni erkek sporcu dönerken kadın sporcunun patenlerinin helikopterin kollarına benzemesidir. Bazı kaldırışlar ISU yarışmaları için geçerli sayılmaz ve programlarda bulunamaz. Şovlarda ise bu kaldırışlar yapılır. ISU yarışmalarındaki kaldırışlarda kaldırılan partner üç buçuk (3,5) dönüşten daha fazla döndürülmemelidir. Bundan uzun süre yapılan kaldırışlar ceza puanı ile cezalandırılır. Serbest programda "carry lifts" adı verilen dönüş yapmadan gösterilen kaldırışlar bir kez yapılabilir. 2006-2007 sezonu için büyüklerde en fazla 3 kaldırış yapılabilir. Biri grup 3 ya da 4, diğeri twist kaldırış olmalıydı. Kısa programda ise grup 42den el destekli yapılan kaldırışlar (hand-to-hand lift) ve bir twist kaldırış yapılması gerekir. 2007-2008 sezonunda ise büyüklerde 5. gruptan lasso-lift yapılması gereklidir. Bener HakkÄ± Hakeri Bener Hakkı Hakeri (d1936, Limasol - 12 Ekim 2013), Kıbrıslı Türk gazeteci, araştırmacı, tarihçi, şair ve yazar. Lefkoşa Erkek Lisesi'ni tamamladı. İstanbul Üniversitesi Edebiyat Fakültesi'nden mezun oldu. İlkokul öğretmenliği ve Bekirpaşa Lisesi'nde felsefe öğretmenliği yaptı. 1989 yılında kendi isteğiyle öğretmenlik görevinden emekli oldu. Birçok gazete ve dergide şiirleri, öyküleri ve röportajları yayımlandı. "Kaynak" ve "H" gibi dergileri çıkardı. Bir dönem "Söz" gazetesinde yazarlık yaptı. Kıbrıs ve Kıbrıs Türk tarihi ile ilgili araştırmalar yaptı. "Kıbrıs" gazetesinde köşe yazarlığı yaptı. Bener HakkÄ± Hakeri, 12 Ekim 2013 tarihinde vefat etti. Birleşmiş Milletler Güvenlik Konseyinin 67 sayılı kararı Birleşmiş Milletler Güvenlik Konseyinin 67 sayılı kararı 28 Ocak 1949 tarihinde kabul edilmiş ve Endonezya Sorunu'nun iki tarafını Renville Anlaşması hükümlerine uymaya çağırmıştır. Konsey bunun yanı sıra Hollanda'nın bölgedeki tüm askeri etkinliğini durdurması, Endonezya Cumhuriyeti'nin gerilla savaşını sonlandırması ve iki ülkenin barışın yeniden sağlanması amacıyla birlikte çalışması isteğinde bulunmuştur. Hollanda'nın 17 Aralık 1948'den itibaren elinde tuttuğu tüm tutukluların salıverilmesi ve Endonezya Cumhuriyeti yetkililerinin Jogjakarta'ya dönüşlerinin güvence altına alınması da karar metnine dahil edilmiştir. Karar, "Endonezya Birleşik Devletleri" adı altında kurulacak federal bir yönetimin serbest seçimleri Ekim 1949'a dek gerçekleştirmesini ve Hollanda'nın bölge yönetimini Temmuz 1950 itibarıyla bu güce devretmesini de şart koşmuştur. Karar parçalar halinde kabul edilmiş, metnin tümü için oylamaya gidilmemiştir. SÄ±rp Ortodoks Kilisesi Sırp Ortodoks Kilisesi (), Sırbistan, Karadağ, Bosna-Hersek, Hırvatistan ve Makedonya'da özerk otosefal Doğu Ortodoks Kilisesi. Ayin dili Sırpçadır ve Kilise Slavcasıdır. Kilisesi sarayı Belgrad şehrindedir ve geleneksel olarak Peć Patrikhane Manastırı. Sırp Ortodoks Kilisesi ilk başpiskopos ve kurucu Aziz Sava. 1219'da Sırpların ilk başpsikoposu olarak İstanbul Rum Ortodoks Patrikhanesi tarafından tanındı. Sırp Ortodoks Kilisesi, Sırbistan'daki, Bosna-Hersek'daki (Sırp Cumhuriyeti) ve Karadağ'daki siyasetinde önemli bir yerde bulunmaktadır. New York'ta BeÅŸ Minare New York'ta Beş Minare, yönetmenliğini ve senaristliğini Mahsun Kırmızıgül'ün yaptığı 2010 yapımı sinema filmidir. Filmin başrollerinde Hacı Gümüş rolüyle Haluk Bilginer, Fırat rolüyle Mahsun Kırmızıgül, Acar rolüyle Mustafa Sandal, Becker rolüyle Robert Patrick, Maria rolüyle Gina Gershon ve Marcus rolüyle Danny Glover yer almaktadır. Filmin galası, 4 Kasım 2010 tarihinde İstanbul Kanyon Alışveriş Merkezi'nde yapıldı. Gösterime girdiği ilk üç günde 703.330 kişi tarafından seyredilerek açılış yapan "New York'ta Beş Minare", "En iyi açılış gişeleri" sıralamasında da 7. oldu. Filmin adı, "Bitlis'te Beş Minare" türküsünden gelmektedir. Kırmızı bültenle aranan ve adı fenomene dönüşmüş dinci bir örgütün lideri Deccal kod adlı bir suçlunun ABD'de yakalandığı bilgisi gelir. Onu teslim almak için başarılı iki polis New York'a gider. Bundan sonrası kolay görünür. Ama hiçbir şey görüdüğü gibi değildir. İstanbul, New York, Bitlis üçgeninde geçen hikâye, yakın dönemin Türkiye'sini sorgularken, 11 Eylül saldırıları sonrası ABD ve dünyanın İslam'a karşı gelişen paranoyasının altını çizecektir. "New York'ta Beş Minare" filminin projesi, çekimleri başlamadan 11 yıl önce vardı. Mahsun Kırmızıgül, birlikte çalışmak istediği pop müzik şarkıcısı Mustafa Sandal'a projeyi ilk kez 1997'de anlattı ve ikili, bu projeyi Abdullah Oğuz'a götürdü. Oğuz, projenin üzerinde bir süre çalıştı, sonra olmadı. O arada Sinan Çetin devreye girmesiyle Mahsun Kırmızıgül projeyi Sinan Çetin'e anlattı. Çetin'in hikâyeyi beğenmesiyle yanında çalışan Galip Tekin'e senaryolaştırması için Kırmızıgül'den hikâyeyi anlatmasını istedi ve plan plan diyalogları ile Kırmızıgül'ün hikâyeyi anlatmasıyla yazılan senaryo komedi senaryosuna dönüştü. Mahsun Kırmızıgül, iki sinema filmi ("Beyaz Melek" ve "Güneşi Gördüm") çektikten sonra tekrar "New York'ta Beş Minare" filminin projesine geri döndü fakat Galip Tekin'in yazmış olduğu senaryoyu noterden Plato Film'in üstüne onaylatmıştı ve hikâyesini geri almak için Plato Film'in Galip Tekin'e harcadığı paraları ödedi ve hikâyesinin ana iskeletine bağlı kalarak tüm senaryoyu yeniden yazdı. Yazılan yeni senaryoda komedi unsuru yoktu. Ayrıca "Hürriyet" yazarı Cengiz Semercioğlu yazdığı bir yazısında filme adını Sinan Çetin'in verdiğini belirtti. "Vatan" gazetesinde yer alan bir röportajda ise filmin senaryosunun Galip Tekin ve Müjdan Kayserili tarafından yazıldığı ve senaryonun daha sonradan Kırmızıgül tarafından Sinan Çetin'den 65 bin dolara satın alındığı iddia edildi. Filmin galasında Çetin verdiği demeçte "Bu filmi ilk ben yapacaktım ama araya başka işler girdi, olmadı. Şimdi Mahsun yaptı iş bitmiştir. Senaryo olayıyla ilgilenmiyorum. Film yönetmenindir, gerisi teferruattır. Bir filmi yönetmen yapar. Film yönetmenindir" dedi. Filmin çekimleri Mayıs 2010'da başladı. New York, İstanbul ve Bitlis'te geçen filmin Bitlis çekimleri Temmuz 2010'da Zeydan Mahallesi'nde yapıldı. Filmin çekimlerinde Anamorfic lensler kullanıldı böylece Türk sinemasında ilk kez Anamorfic lensler kullanılmış oldu. "New York'ta Beş Minare"'de 140 kişilik müzisyenden oluşan The City Of Prague Film Harmonic-Prag Senfoni Orkestrası ve Prague Opera Korosu ile çalışıldı. Filmin müzikleri, Mahsun Kırmızıgül, Yıldıray Gürgen ve Tevfik Akbaşlı tarafından yapıldı. MPH (anlam ayrımı) mph, mil bölü saat adı verilen sürat ölçüm biriminin üç harfli kısaltması MPH ayrıca şu anlamlara gelebilir: Kadir Mısıroğlu Kadir Mısıroğlu (24 Ocak 1933, Akçaabat-5 Mayıs 2019, İstanbul), Türk yazar, avukat ve gazeteci. 1964'te "Sebil" adlı yayınevini kuran ve "Sebil" dergisini çıkaran Mısıroğlu, elliden fazla kitap yayımlamıştır. Atatürk aleyhtarlığıyla tanınan ve hakaret içeren yayınları ve konuşmaları nedeniyle hakkında pek çok dava açılan ve hapis cezası alan Mısıroğlu, 1974 yılında çıkarılan genel af ile serbest kaldı ve siyasete atılarak Millî Selamet Partisi'ne girdi. 12 Eylül Darbesi'nden sonra yurt dışına gitti. 1983 yılında Türkiye Cumhuriyeti vatandaşlığından çıkarıldı ve İngiltere'ye iltica etti. 1991'de Türkiye'ye döndü. 5 Mayıs 2019'da tedavi gördüğü hastanede hayatını kaybetti. 1933 yılında Trabzon'un Akçaabat ilçesinde doğdu. İlk ve orta öğrenimini Akçaabat'ta, lise öğrenimini Trabzon Lisesi'nde tamamladı. 1954 yılında İstanbul Üniversitesi Hukuk Fakültesi'ne girdi. Fakülte yıllarından itibaren hukuktan çok tarihe ilgi duydu ve Türkiye'nin yakın tarihi ile alakalı araştırmalar yapmaya yöneldi. Gençlik yıllarında çeşitli gazete ve dergilerde takma adlarla yazılar yayımladı. 1961 yılında Aynur Aydınaslan ile evlendi. Bu evlilikten Abdullah Sünusi (1963), Fatıma Mehlika (1965), Mehmet Selman (1973) isimli üç çocuğu oldu. 1964 yılında Sebil Yayınevi'ni kurdu ve ""Lozan Zafer mi, Hezimet mi?"" kitabının birinci cildini bu yayınevinin ilk kitabı olarak yayımladı. Rıza Nur tarafından yazılan ""Hayat ve Hatıratım"" adlı kitabını 1968 yılında yayımladı. 1970 yılında genişletilmiş ikinci baskısını yayımladığı ""Lozan Zafer mi, Hezimet mi?"" kitabı 5816 sayılı Atatürk Aleyhine İşlenen Suçlar Hakkında Kanun'a istinaden toplatıldı ve Mısıroğlu hakkında dava açıldı. 1970 yılının Ocak ayında Millî Türk Talebe Birliği'nde Harf Devrimi ile alakalı verdiği bir konferanstaki sözleri nedeniyle de hakkında dava açıldı, yedi yıl hapis cezası aldı. Eskişehir Sivil Cezaevi ve İstanbul Sağmalcılar Cezaevi'nin ardından Bakırköy Ruh ve Sinir Hastalıkları Hastanesi'nde yattı ve daha sonra Cerrahpaşa Tip Fakültesi Psikiyatri Kliniği'nden rapor aldı. 1974 yılında serbest kaldı, ""Lozan Zafer mi, Hezimet mi?"" kitabı ile ilgili dava da bu af ile karara varılmadan düştü. 1976 yılının başından itibaren "Sebil" dergisini çıkarmaya başladı. Bu dergideki birtakım yazılarından dolayı hakkında çok sayıda dava açıldı. Mısıroğlu, kendi ifadesine göre dokunulmazlık elde edip hakkında açılan davalardan kurtulmak amacıyla siyasete girdi. 1977 Türkiye genel seçimlerinde genel başkanlığını Necmettin Erbakan'ın üstlendiği Millî Selamet Partisi'nden (MSP) Trabzon Türkiye Büyük Millet Meclisi milletvekili adayı oldu, ancak seçimleri kaybetti. Ertesi yıl aynı partinin İstanbul'dan Senato adayı oldu fakat giremedi. 1978 yılında MSP Genel İdare Kurulu'na seçildi. 12 Eylül Darbesi ile MSP kapatıldı ve parti yöneticileri tutuklandı. Mısıroğlu ise Almanya'ya kaçtı. Bir süre sonra ailesini de Frankfurt'a getirtti. 1983 yılı başlarında gazete, radyo ve televizyon anonslarıyla Türkiye'ye dönmeye davet edilen Kadir Mısıroğlu, bu çağrılara yanıt vermedi ve Türkiye Cumhuriyeti vatandaşlığından çıkarıldı. Ailesi ile birlikte İngiltere'ye iltica etti. İngiltere'nin ailesine oturma izni vermemesi üzerine Almanya'ya döndü. 1991 yılında çıkarılan "Terör Kanunu" ile Türk Ceza Kanunu'ndan 163. madde çıkarılınca Türkiye'ye döndü. Başkanlığını sürdürdüğü Osmanlılar İlim ve İrfan Vakfı'nda cumartesi günleri "Cumartesi Sohbetleri" başlığıyla sohbetler veren Mısıroğlu, dinleyicilerden gelen tarih, siyaset, din, edebiyat ve gündemle ilgili soruları cevaplandırmaktaydı. Ayrıca 2016 yılının Ramazan ayı boyunca Beyaz TV'de yayınlanan "Ramazan Sohbetleri" programına katılmıştır. Mısıroğlu Atatürk ve Millî Mücadele aleyhindeki ifadeleri ve sosyal medya paylaşımları nedeniyle tartışma konusu olmaktaydı. ""Mustafa Kemal'in hilafeti yıkmak üzere İngiltere ile anlaşması sonucu Anadolu Yunan işgaline uğramıştı"", ""Keşke Yunan galip gelseydi, ne hilafet yıkılırdı ne şeriat kaldırılırdı"" gibi sözlerinin yanı sıra ""Şeriat gelsin de isterse Türkiye batsın, ben razıyım"" demesi, ""Amerika'nın ihtiyacı petrole, benim de ihtiyacım tarihi müesseselerime dönmeye. Bu menfaati mükavelinde bana yardımcı oluyorsa 'Allah razı olsun' derim. Ya Amerika'nın desteğiyle gelen, Amerikan kuklası bir halife gelse; gelsin de kim gelirse gelsin!"" demesi, Selahaddin Eyyubi için "hayvan oğlu hayvan" ve "şerefsiz" demesi ve Mehmet Âkif Ersoy için ""Yunan'la öç için mi dövüştün? Ebediyen sana yok, ırkıma yok izmihlâl diyorsun İstiklâl Marşı'nda. Bunları hiç düşünmemişler. Seksen sene sonra Yunan'ı hâlâ Sakarya'da mı vehmediyorsun da 'korkma' diye başlatıyorsun. Niye korkacağım lan dünya benden korksun pezevenk! Mehmet Âkif... Serserinin teki!"" demesiyle tepki çekmiştir. Mısıroğlu Atatürk ve Millî Mücadele aleyhindeki açıklamaları dışında örneğin Karl Marx'ın bir cinnî olduğunu ve "Das Kapital"i cinlere yazdırdığını; Stalin'in II. Dünya Savaşı sırasında kumlara Ayet el-Kürsi okutup Alman ordusunun üzerine serptirdiğini; bir arkadaşına Atatürk'ün ruhunu çağırtıp onunla konuştuğunu; Temmuz 2016'daki bir televizyon röportajında, Shakespeare'in gerçekte İngiliz olmadığını, "Şeyh Pir" adında gizli bir Müslüman olduğunu iddia ettiği açıklamalarıyla da gündeme gelmiştir. Mısıroğlu bir süredir rahatsızlığı nedeniyle tedavi gördüğü Acıbadem Altunizade Hastanesi'nde 5 Mayıs 2019'da 86 yaşında hayatını kaybetti. Mısıroğlu'nun cenazesi 6 Mayıs 2019'da Çamlıca Camii'nde kılınan cenaze namazının ardından Üsküdar'daki Nasuhi Mehmet Efendi Camii haziresine defnedildi. Birleşik Arap Emirlikleri Merkez Bankası Birleşik Arap Emirlikleri Merkez Bankası, () Birleşik Arap Emirlikleri'nin merkez bankasıdır. Bankanın merkezi başkent Abu Dabi'dedir. 11 Aralık 1980 yılında kurulmuştur. TRT (anlam ayrımı) TRT kısaltması aşağıdaki anlamlara gelebilir: Dundalk FC Dundalk Football Club (İrlandaca: "Cumann Peile Dhún Dealgan", Türkçe: "Dundalk Futbol Kulübü"), İrlanda'nın Dundalk şehrinin futbol kulübüdür. Kulüp, League of Ireland'ın Premier kümesinde oynamaktadır. 1903 yılında kurulan kulüp İrlanda Ligi'ni en fazla kazanan ikinci takımdır. Kulübün geleneksel forma kalıbı beyaz üst forma altına siyah şorttur. Bu beyaz formalar nedeniyle kulübün takma adı "The Lilywhites" "(Beyaz Zambaklar)" olarak kalmıştır. Takım, iç saha maçlarını Oriel Park'ta yapmaktadır. Sligo Rovers FC Sligo Rovers Football Club (İrlandaca: "Cumann Peile Ruagairí Shligigh",Türkçe: "Sligo Rovers Futbol Kulübü"), League of Ireland'ın Premier kümesinde mücadele eden futbol kulübüdür. Kulüp Sligo halkına aittir ve kooperatif sistemi ile yönetilir. Sligo Rovers, iç saha maçlarını Showgrounds'da oynamaktadır. BeyazkÃ¶y, Saray Beyazköy; Tekirdağ ilinin Saray ilçesine bağlı bir mahalledir. Büyükşehir yasası ile birlikte mahalle statüsü kazanmıştır. Saraya olan uzaklığı 23 km, Tekirdağ'a olan uzaklığı 64 km'dir. Mahallenin iklimi, Türkiye'de Marmara Karasal İklimi etki alanı içerisindedir. Ekonomisi tarım ve hayvancılığa dayalıdır. Bir adet tarım kredi kooperatifi, kantar, yağlı tohumlar kontrol ve alım yeri sulama kooperatifi, 2011 yılından itibaren görevli ziraat mühendisi bulunmaktadır. Büyükyoncalı, Saray Büyükyoncalı, Tekirdağ ilinin Saray ilçesine, bağlı bir mahalledir. İlçeye olan uzaklığı 7 km dir.İle olan uzaklığı ise 70 km'dir. University College Dublin AFC University College Dublin Association Football Club (İrlandaca: "Cumann Peile Coláiste na hOllscoile Áth Cliath", Türkçe: "Dublin Üniversitesi Futbol Kulübü Derneği") kısaca UCD, League of Ireland'ın Premier kümesinde mücadele eden, Dublin Üniversitesi'nin futbol kulübüdür. 1895 yılında kurulan takım, 1975 yılında "Dr. Tony O'Neill"ın teknik yönetiminde İrlanda Ligi'nde mücadele etmeye hak kazanmıştır. 2008 yılından beri üniversitenin amerikan futbolu takımının sahası olan UCD Bowl'da iç saha maçlarını oynamaktadır. Takımın renkleri gök mavisi ile laciverttir. Tenik direktörü ise Martin Russell'dır. 1950'ler 1970'ler 1980'ler 1990'lar 2000'ler Bray Wanderers FC Bray Wanderers Association Football Club (İrlandaca: "Cumann Peile Fánaithe Bhré", Türkçe: "Bray Wanderers Futbol Kulübü Derneği"), League of Ireland'ın Premier kümesinde mücadele eden, Bray şehrinin futbol kulübüdür. 1942 yılında kurulan kulüp, 1985 yılından beri İrlanda Ligi'nde mücadele etmektedir. Kulübün renkleri yeşil-beyaz, takma adı ise "Seagulls" ("Martılar")'dır. Takımın teknik direktörlüğünü Pat Devlin, genel menajerliğiniyse Jack O'Neill yapmaktadır. Kırıkköy, Lüleburgaz Kırıkköy, Kırklareli ilinin Lüleburgaz ilçesine, bağlı bir beldedir League of Ireland Premier Division League of Ireland Premier Division (İrlandaca: "Príomhroinn Sraith na hÉireann"), İrlanda'nın millî futbol ligi ve League of Ireland'ın en üst düzey turnuvasıdır. Lig, 1985 yılında kurulmuştur. Ligden düşen takımlar League of Ireland First Division'da mücadele eder. League of Ireland'ın ikiye bölünmesinden sonra kurulmuştur. Airtricity lige sponsor olduktan sonra ligin ismi ve logosu değişmiştir. The Fountains of Paradise The Fountains of Paradise, Arthur C. Clarke'ın 1979 yılında yayınladığı, Hugo ve Nebula ödüllü bir bilimkurgu romanıdır. 22. yüzyılda geçen hikâyede bir uzay asansörünün yapımı anlatılır. Bu yerden yükselen devasa yörüngesel kule 36.000 km yükseklikte jeostatik yörünge'de bir uydu ile birleşir. Bu yapı uzay gemilerini ve kargoları herhangi bir roket yardımı olmadan yörüngeye daha az masrafla yerleştirmek için kullanılır. Konyaspor 2010-11 sezonu Konyaspor 2010-2011 sezonu Konyaspor'un yirmi dokuzuncu sezonudur. Bu sezonda 1. Lig playofflarda Süper Lig'e çıkma başarısını göstermiştir. Bu sezonda Süper Lig'e çıkma hakkı kazanmıştır. Bu sezonda Türkiye Kupası'nda playofflarda gruplara kalmayı kaybetmiştir. Konyaspor Süper Lig'deki ?. sezonunu oynadı. Sancaktepe FK Sancaktepe FK, tam adıyla Sancaktepe Futbol Kulübü Anonim Şirketi ya da kısa adıyla SFK, 2008 yılında İstanbul'un Sancaktepe ilçesinde kurulmuş spor kulübüdür. 2008 yılında Samandıraspor ismiyle mücadele ettikten sonra adını Sancaktepe Gençlikspor olarak değiştiren ve 2009-2010 sezonunu sonunda 3. Lig'e yükselen kulüp, tarihinde ilk kez profesyonel liglerde mücadele etmeye başladı. 3. Lig'e yükseldikten sonra Sancaktepe Belediyespor adını alan kulüp, 2016-2017 sezonunu 3. Lig 1. Grup'ta şampiyon olarak tamamlayarak 2. Lig'e yükseldi. Kulübün maçlarını oynadığı stadyumunun ismi ilk inşa edildiğinde "Hakan Şükür Stadyumu" iken, Nisan 2014'te Sancaktepe Şehir Stadyumu olmuş, 15 Temmuz darbe girişiminden sonra alınan karar ile stadın ismi 15 Temmuz Stadyumu olarak değiştirilmiştir. 2018-19 2. Lig Beyaz grupta yer alan Sancaktepe Belediyespor Hikmet Sevim ile başladığı sezonda 4. haftanın ardından Mustafa Uğur yönetiminde ligde mücadele etti. 34 maçta 15 galibiyet, 8 beraberlik ve 11 mağlubiyet aldı. 53 puan toplayarak grubunu 6. tamamladı. 2019-20 sezonu başında belediyeden ayrılan futbol branşı anonim şirket yapısına geçmiş ve Sancaktepe Futbol Kulübü adıyla yeni bir yapılanmaya gitmiştir. 2017- 2010-2017 2008-2010 Şampiyonluk (1) : 2016-17 2004 Irak KBR konvoyu pusu olayı 2004 Irak KBR konvoyu pusu olayı, ağırlıklı olarak ABD Silahlı Kuvvetleri tarafından gerçekleştirilen Irak’ın işgalinin ardından 9 Nisan 2004 günü Irak Direnişi mensupları tarafından Bağdat Uluslararası Havaalanı yakınlarındaki ABD kökenli Kellogg Brown & Root (KBR) firmasına ait askerî lojistik konvoyuna düzenlenen saldırıdır. ABD askerlerinin korumasındaki KBR firmasına ait 26 tane tır Anaconda Askeri Üssünden Bağdat Havaalanına jet yakıtı taşımaktaydı. Yaklaşık 100 km olan güzergâh üzerinde Bedir Tugayı, Mehdi Ordusu ve/veya diğer direnişçi gruplar tarafından saldırıya uğrar. Konvoya direnişçiler havan topu, RPG ve makineli tüfekler ile saldırır. Konvoydan geriye kalan araçlar güvenli bölgeye çıktıklarında saldırının bilançosu ortaya çıkar. Saldırı sonucu çok sayıda araç hasara uğrarken 5 sivil ve 1 asker hayatını kaybeder. 1 sivil (Thomas Hamill) ve 1 ABD askeri (Üstçavuş Keith Matthew Maupin) direnişçiler tarafından canlı ele geçirilir. Hamill sonradan direnişçilerin elinden kaçacak ve ABD askerlerine sığınacaktır. Maupin’in durumu belirsizliğini korurken El Cezire televizyon kanalı 16 Nisan günü Maupin’in hayatta olduğuna dair görüntülerini yayınlar. Aynı televizyon kanalı 28 Haziran günü yayınladığı haberde Maupin’in kurşuna dizilerek idam edildiğini bildirir. Uzun süre öldüğü resmî olarak kabul edilmeyen Maupin’in cesedi Mart 2008’de Irak’da bulunacak ve 27 Nisan 2008 günü memleketi olan Cincinnati’de toprağa verilecektir. Diğer bir sivil olan William Bradley’in cesedi 2005 yılına kadar bulunamamıştır. Pusu tarihinden beri kayıp olan sivil Timothy Bell’in ise ölmüş olduğu düşünülmektedir. Saldırıda toplam 14 asker ve sivil yaralanmıştır. Olaylardan sonra iki yaralanan ve bir hayatını kaybeden KBR mensuplarının aileleri şirketin söz vermesine rağmen mensuplarını hayati tehlike içeren görevlere göndermesinden dolayı dava açmıştır. Şirket içi yazışmalardan şirket üst yönetiminin, güvenlik sorumlularının uyarılarına rağmen tehlikeli bölgelere sevkiyatlara izin verdiği anlaşılmaktadır. Mahkeme sürecinde yargıçlar ABD Ordusunun olaylardan sorumlu olmadığına hükmetmiştir. KBR aleyhine açılan davalar ise sürmektedir. Um Kasr Muharebesi Umm Qasr Muharebesi, 2003 yılında Irak'ın işgali sırasında 21-25 Mart 2003 tarihleri arasında gerçekleşen ilk büyük muharebedir. İşgalin başlamasından sonra önemli bir liman olan Umm Qasr ABD, Birleşik Krallık ve Polonya Silahlı Kuvvetleri tarafından ele geçirilmeye çalışıldı. İşgalci kuvvetler Umm Qasr’da ciddi bir direnişle karşılaştılar. Umm Qasr limanına ilk saldırı ABD Deniz Kuvvetlerine bağlı 15. Alay, İngiltere Deniz Kuvvetlerine bağlı 3. Komando Alayı ve Polonya Silahlı Kuvvetlerine bağlı GROM Özel Kuvvetleri tarafından gerçekleştirilir. Limanı savunan Irak askerleri beklenmedik bir şekilde ciddi bir direniş gösterdi ve muharebe günlerce sürdü. Limandaki direniş kırılıp bölge ele geçirildikten sonra ABD Deniz Kuvvetlerine ait birlikler deniz mayınlarını temizleyerek limanı kullanıma açmıştır. 25 Mart gününden itibaren kullanıma açılan liman sürmekte olan işgal sırasında önemli bir lojistik noktası olmuştur. Julian Assange Julian Paul Assange (d. 3 Temmuz 1971; Townsville, Queensland), Avustralyalı bilgisayar programcısı, internet aktivisti, Wikileaks adlı internet sitesinin editörü ve basın sözcüsüdür. Assange, Queensland eyaletinin Townsville şehrinde doğmuştur. Annesi Christine Ann Hawkins (d. 1951), görsel sanatçı; babası John Shipton, anti-savaş eylemcisi ve müteahhittir. Assange, çift ayrıldıktan sonra dünyaya gelmiştir. 1 yaşındayken annesi, aktör olan Richard Brett Assange ile evlenmiştir. 1979 civarında annesi tekrar boşanmış ve Leif Meynell ile birlikte olmuştur. Assange'ın göçebe bir çocukluğu olmuştur ve 13'ten fazla Avustralya şehrinde yaşamıştır. Evde okutulmanın yanı sıra birçok okulda bulunmuştur. İlkokulu 1979–1983 yıllarında New South Wales'ta, liseyi Townsville'da okumuştur. 1994'te Central Queensland Üniversitesi'nde ve 2003–2006 yıllarında Melbourne Üniversitesi'nde programlama, matematik ve fizik okumuştur. 1987 yılında Mendax kullanıcı adıyla hackerlık işine girmiştir. Mendax, Trax ve Prime Suspect; International Subversives adını verdikleri hacker grubunu oluşturmuşlardır. Grup olarak hackledikleri arasında Pentagon, MILNET, Amerika Birleşik Devletleri Deniz Kuvvetleri, NASA, Overseas Telecommunications Commission, Citibank, Lockheed Martin, Motorola, Panasonic bulunmaktadır. 1993 yılında Assange, Victoria Polisi Çocuk İstismarı Birimi'ne teknik danışmanlık verdi ve kovuşturmalara yardımcı oldu. Aynı yıl, Avustralya'daki ilk halka açık internet servis sağlayıcılarından biri olan Suburbia Public Access Network'te çalışmaya başladı. 1994 yılında programlamaya başladı, "strobe.c" TCP port tarayıcısının yazarlığını yaptı, açık kaynak veritabanı PostgreSQL'a yamalar (1996), Usenet önbellekleme yazılımı NNTPCache (1996), için inkar edilebilen şifreleme sistemi (1997), ve web tabanlı arama motorları için komut satırı aracı 'ı yaptı (2000). Bu dönemde, AUCRYPTO forumunu yönetti, 1996 yılında 5.000 aboneye sahip olan "bilgisayar güvenliği konusunda tavsiyeler veren" bir web sitesi olan Best of Security'yi çalıştırdı;, Avustralyalı bilgisayar korsanları hakkındaki Suelette Dreyfus'un "Underground (1997)" kitabının araştırmasına katkıda bulundu. Ağustos 1999'da ses-veri toplama teknolojisi için Ulusal Güvenlik Ajansı'na verilen bir patent için: "Bu patent, insanları endişelendirmelidir. İnsanların denizaşırı telefon aramaları anlaşılmaz bir yabancı casus ajansının bağırsaklarında kopyalanıp arşivleniyor ve dinleniyor" demiştir. Hükümetler tarafından teknolojinin sistematik olarak istismarı, dünya vatandaşlarının temel özgürlüklerine karşı sürekli bir endişe kaynağı olmayı sürdürdü — onyıldan fazla süre sonra, "Cypherpunks (2012)" kitabının girişinde Assange özetlemiştir: "Bizim en büyük kurtuluş aracımız internet, şimdiye kadar gördüğümüz totaliterliğin en tehlikeli kolaylaştırıcısına dönüştürülmüştür". Julian Assange, 'Yönetişim Olarak Komploculuk' başlıklı makalesinde, bilgi sızdırılması sayesinde, bilgiyi gizli tutmak sayesinde hükmünü sürdüren ve halkını temsil etmeyen yönetimlerin nasıl yıkılabileceğini anlatmıştır. Radikal demokrasi kavramını savunur. Wikileaks 2006 yılında kuruldu. Assange dokuz kişiden oluşan yönetim kurulu üyelerinden olup ayrıca basın sözcüsüdür. Gazeteler onu Wikileaks'in "yöneticisi" veya "kurucusu" olarak tanımlasa da Assange, ""Ben kendimi kurucu olarak görmüyorum, sadece editörüm."" demiştir. Siteye yüklenecek belgelerde en son söz ve onay Assange'ındır. Diğer bütün site çalışanları gibi Assange da site için ücretsiz ve gönüllü olarak çalışmaktadır. Kurucusu olduğu WikiLeaks, Küba'daki Amerikan üssü Guantanamo'da esirlere yapılan muameleye dair kurallar, Kenya'daki yargısız infazlar, Afganistan ve Irak Savaşı'ndaki sivil ölümlerine dair belgeler yayınladı. 2010 yılının Kasım ayı sonuna doğru WikiLeaks adlı sitesinde kamuoyuna açıklanan belgeler büyük yankı uyandırmış, Assange'a karşı da bir karalama kampanyası başlatılmıştır. İsveç'teki savcılık 18 Kasım 2010'da cinsel taciz suçlaması nedeniyle Assange için uluslararası yakalama kararı çıkardı. 7 Aralık 2010 günü hakkındaki tecavüz iddialarıyla ilgili gönüllü olarak ifade vermeye gittiği Londra'daki polis merkezinde İsveç tarafından hakkında yakalama emri olduğu gerekçesiyle tutuklandı. 14 Aralık 2010 tarihinde çıkarıldığı duruşmada kefaletle şartlı tahliye edildi. Cinsel taciz kisvesi altında siyasi olarak takibata alındığını iddia eden Assange, 19 Haziran 2012 tarihinden itibaren bulunduğu Ekvador'un Londra Büyükelçiliği'ndeyken 16 Ağustos 2012 tarihi itibarıyla talep ettiği siyasi sığınma hakkı Ekvador hükûmeti tarafından onaylanmıştır. Karara itiraz eden İngiltere hükûmeti resmî olarak Ekvador hükümetini uyarmış ve Assange'ın ülkeden çıkmasına izin verilmeyeceğini ve gerekirse elçilik binasına girileceğini açıklamıştır. Ekvador konuyu bölgesel örgütlerin gündemine taşımıştır. 19 Mayıs 2017'de İsveçli başsavcı Marianne Ny, yedi yıldır devam eden cinsel taciz soruşturmasının düşürüldüğünü açıkladı. ABD'de yürütülen bir soruşturmada; Julian Assange'ın ABD ordusuna ait gizli belgeleri sızdıran ve halen tutuklu bulunan er Bradley Manning'i belge sızdırmak için teşvik edip etmediği araştırılıyor. Manning'in belge sızdırma eyleminde Assange'ın rolü olduğu tespit edilirse ABD'nin Assange'a da dava açacağı belirtiliyor. 11 Nisan 2019'da, 2012'den beri kaldığı Londra'daki Ekvador Büyükelçiliği'nde, sığınma hakkının kaldırılmasının ardından İngiliz polisi tarafından tutuklandı. Assange'ın avukatı yaptığı açıklamada, "ABD'nin iade talebi" ve "kefalet şartlarını ihlal" gerekçeleriyle gözaltına alındığını söyledi. Ekvador Dışişleri Bakanlığı, Assange'ın 2017'de verilen vatandaşlık hakkının kaldırıldığını bildirdi. IA-32 IA-32 ( 32-bit Intel mikromimarisi, çoğunlukla i386 , x86-32 veya x86 olarak bilinir ,bugün bile Intel'in en başarılı ticari mikroişlemci mimarisi olarak kabul edilir. , Grubun ilk üyesi Intel 80386 dır bundan önceki x86 tasarımları 16 bittir -Intel 8086, 80186 ve 80286 işlemcileri . Bu mikromimari komut kümeleri dünyadaki kişisel bilgisayarların büyük çoğunluğu içinde bulunan mikroişlemciler için geçerlidir. IA-32 komut seti genellikle CISC mimarisi olarak tanımlanmaktadır. IA-32 komut setine sahip ilk mikroişlemci olan Intel 80386 1986 yılında tanıtıldı ve yirmi yıl boyunca PC mikroişlemciler içinde en çok kullanılan tiptir. komut seti bozulmadan kalmış olsa da, mikroişlemciler sonraki nesillere çok daha hızlı hale gelmiştir. Çeşitli programlama dili direktifleri kapsamında, IA-32 hala bazen "i386" mimari olarak adlandırılır. Intel mucidi ve IA-32 işlemcilerinin en büyük tedarikçisi konumundadır, ama sadece intel değil. Ikinci büyük tedarikçi AMD firmasıdır. Başka tedarikçiler de vardır fakat onların hacimleri küçüktür. 2007 itibarıyla, Intel x86-64 mikromimarisine geçmiştir.ancak hala Celeron M gibi dizüstü bilgisayarlar için IA-32 işlemcileri üretilmeye devam etmektedir. . VIA Technologies "saf" IA-32 cihazları ve AMD VIA C3/C7 ailesi üretilmeye devam etmektedir Geode tipi ve mobil IA-32 işlemcileri üretilmektedir. Transmeta da bir süre IA-32 işlemcileri imal etmiştir. StrongARM StrongARM, ARM V4 (ISA) mimarisi uygulanan mikroişlemciler için kullanılan bir ad. Digital Equipment Corporation (DEC) tarafından geliştirilmiş ve daha sonra Intel'e XScale sisteminin yerine üretmeye devam etmesi için satılmıştır. StrongARM, DEC ve Advanced RISC MAchines arasında daha hızlı bir ARM işlemci yaratmak için oluşturulan projenin adıdır. Gömülü işlemci pazarında üst üç sistemler ve daha az güç ihtiyacı olanlar için tasarlanmıştır. Kullanıcıları daha fazla güce ihtiyaç duyunca dış desteğe ihtiyacı oluyordu. Hedeflenen sistemler kişisel Dijital yardımcılar ve Set top Box sistemlerdi. DEC firmasının geleneksel yeri Massachusetts'teydi. Silikon Vadisi'nde tasarım yeteneklerini geliştirmek amacıyla, Palo Alto, Kaliforniya'da bir tasarım merkezi açtı. Bu tasarım merkezinin Dan Dobberpuhl önderliğinde ve StrongARM proje için ana tasarım merkezi seçildi. Proje üzerinde çalışmış olanlar Austin, Teksas'tan bazı eski tasarımcılar, Apple Computer ve Motorola dan gelen tasarımcılardan oluşmuştu. Proje 1995 yılında kurulmuş ve kısa sürede ilk tasarım, SA-110 üretime verilmiştir. DEC, bir davaya konu olan StrongARM işlemci grubunu 1997 yılında Intel'e satmayı kabul etti. Intel RISC işlemcileri, i860 ve i960 yerine StrongARM kullandı. DEC yarı iletken bölümü Intel'e satılınca, Palo Alto tasarım grubu SiByte ve start-up şirketi ile ağ pazarı için MIPS sistem yongaları olan (SoCs) tasarımına döndü. Austin tasarım grubu Alchemy Semiconductor, başka bir start-up şirketi için el bilgisayar pazarına yönelik MIPS SoCs tasarımı yapmaya başladı. Yeni StrongARM çekirdek, SA-2, Intel tarafından geliştirildi ve 2000 yılında XScale olarak tanıtıldı. Isabella Rossellini Isabella Fiorella Elettra Giovanna Rossellini (18 Haziran 1952, Roma), İtalyan oyuncu, yapımcı, yazar, model. Rossellini 14 yıl boyunca Lancôme modelliği ve aktris olarak oynadığı "Mavi Kadife" ve "Death Becomes Her" filmleri ile tanınır. Rossellini İtalya ve Amerika Birleşik Devletleri çifte vatandaşıdır.. Elettra Rossellini Wiedemann (1983 doğumlu) bir kızı ve Roberto (1993) isimli bir oğlu olmak üzere iki çocuğu vardır. Into Glory Ride Into Glory Ride heavy metal grubu Manowar'un 1983 yılında çıkardığı albümdür. Grubun ikinci albümüdür. 2010 Trophée Eric Bompard 2010 Trophée Eric Bompard Trophée Eric Bompard artistik patinaj Grand Prix yarışmasının 2009–2010 sezonunda düzenlenenidir. 2010–2011 ISU Grand Prix serisinin altı yarışmasından en son düzenlenecek olandır. Büyükler düzeyinde uluslararası bir yarışmadır. Dört ayrı disiplinde madalya dağıtılır. 2010–2011 Grand Prix Finaline katılacak sporcuları belirlemek için kullanılır. Yarışma Fransa federasyonu tarafından organize edilir. (Federation Française des Sports de Glace) 2010 yılında Trophée Eric Bompard 26 - 28 Kasım tarihleri arasında Paris'te yapılacaktır. Katılacak sporcular 13 Haziranda duyurulmuştur. Buz dansında 2010 Olimpiyat ve Dünya şampiyonu Tessa Virtue / Scott Moir, sakatlık sebebiyle yarışmadan çekilmiştir. Magnaura Magnaura (, Muhtemelen , "B端y端k Salon"), Konstantinopolis'te bulunan b端y端k bir bina. Büyük Saray'a ana giriş, "Augustaion" adı verilen tören alanında Halki Kapısı'ndandı. Augustaion, Aya Sofya'nın güneyinde yer alıyordu, burada şehrin ana caddesi Mese Caddesi başlıyordu. Alanın doğusunda önce Senato binası olarak sonra Üniversite olarak hizmet gören Magnaura bulunuyordu. Üç ana nef üzerine bir bazilika şeklindeydi. Bina, sırasıyla taç odası, kabul binası olarak kullanılmıştır. 849 yılında Sezar Bardas tarafından binada bir okul ("ekpaideutērion") kurulmuştur. Dafne SarayÄ± Dafne Sarayı ( "Daphni"), Bizans İmparatorluğu başkenti Konstantinopolis (modern İstanbul, Türkiye) şehrinin Büyük Saray'ının ana kanatlarından biridir. George Kodinos'a göre Roma'dan getirtilen bir Nemf olan Dafni heykelinden sonra bu isimle anılmaya başlanmıştır. Sultan Ahmet Camii altında kalması nedeniyle kesin planı ve sarayın görünümü belirsizdir, bilinen tüm kanıtlar yazılı kaynaklardan gelmektedir Dafne, I. Konstantin ve onun takipçileri tarafından, Byzantion şehrinin Konstantinopolis olarak yeni bir başkent olarak yeniden inşasının bir parçası olan saray kompleksinin en erken dönemine aittir. Kraliyet yerleşimi olarak 8. yüzyıla kadar kullanılan orijinal binayı, II. Justinus (565–568 arası hükümdar) genişletmiştir. Saray, kompleksin en batısında, Hipodrom'un hemen yanında, Hipodrom'da bulunan İmparator Locası ("kathisma") ile bağlantılı, tören salonları ile ikamet edilen binalar topluluğuydu. İmparator'un yatak odası Octagon'u ve Ana taç odası Hrisotriklinos ile İmparatorların özel saray şapelini içermekteydi. Şapel, yaklaşık 421 tarihinde inşa edilmiştir. Daphne, kendisi gibi İmparatorluk sarayının en eski bölümlerinden biri olan "Augusteus" ( - "Augustaion" meydanı ile karıştırılmamalıdır) Binası ("triklinos") ile bağlantılıydı. Burası aynı zamanda "Stepsimon" (Στέψιμον, "taç giyme töreni") olarak da bilinmekteydi. Bina, bu rolün yanında imparatoriçelerin taç giymesi ve İmparatorluk evlilikleri içinde orta Bizans dönemine kadar kullanılmıştır. Sonra onun kuzeyinde İmparator Theofilos tarafından yaptırılmış Trikonhos (Triconchos) Sarayı ile Consistorium binasına bağlanmıştır. Bakire Meryem ve Teslis'e adanmış iki şapel sarayın güney bölümünde bulunmaktaydı. 9 ve 10. yüzyıllarda, saray yaşamının ve emperyal törenlerin ağırlığı daha güneye Bukoleon Sarayı'na kaydı. Dafne'de emperyal törenlere ev sahipliği yapmasına rağmen Konstantinos VII Porfirogennetos tarafından ""De Ceremoniis"" olarak adlandırılmıştır. Kullanımında ve prestijindeki düşüş, II. Nikeforos (963–969 arası hükümdar) tarafından Büyük Sarayın yeni duvarlarla çevrelenmesi ile ortaya çıkan duvar resimlerinde Dafne'nin dahil edilmemesi ile anlaşılmaktadır. 11. yüzyıldan sonra, Dafne bakımsız kalmış ve harabeye dönmüştür. Bu süreci 1204–1261 yılları arasında Latin İmparatorluğu döneminde sarayın metallerinin ve mimari unsurlarının yağmalanması daha da hızlandırmıştır. Ramazan Sal Ramazan Sal (d. 27 Haziran 1985, Samsun), Türk futbolcudur. 3. Lig ekiplerinden Yeni Orduspor'da oynamaktadır. Futbola Karadenizspor başlayan Ramazan, daha sonra Atakum Belediyespor, Samsunspor ve Tekkeköy Belediyespor altyapıları için forma giydi. 1999 yılında Hatayspor'la profesyonelliğe geçiş mukavelesi imzalayarak buraya transfer oldu. Hatayspor için ilk resmî karşılaşmasına 18 Eylül 2005 tarihinde Şanlıurfaspor'a karşı oynanan 2. Lig karşılaşmasında çıktı. Aynı sezonun ara transfer döneminde Muğlaspor'a transfer oldu. Daha sonra sırasıyl birer sezon İnegölspor, İnegölspor, Samsunspor ve Pendikspor'da forma giydi. 2009-10 sezonunda Süper Lig ekiplerinden Bursaspor'a transfer oldu. Burada birkaç karşılaşma dışında fazla forma giymedi ve sezonun ara transfer döneimde Giresunspor'a kiralandı. 2010-11 sezonun ilk haftalarını Bursaspor'da geçirsede transfer dönemi bitmeden sezon sonuna kadar Boluspor'a 1 yıllığına kiralandı. 2011-12 sezonunun başında yeniden Bursaspor'a geri döndü. 2011-2012 ara transfer döneminde, 11 Ocak 2012 tarihinde Şanlıurfaspor ile 1,5 yıllığına anlaşmıştır. 2014-15 sezonu başında Karşıyaka'ya transfer olan Sal önce ikinci kaptanlık görevine daha sonra da takım kaptanlığı görevine getirilmiştir. Haven bölümleri listesi Haven, Stephen King'in "The Colorado Kid" romanından uyarlanan ABD doğaüstü drama televizyon dizisidir. 9 Temmuz 2010 tarihinde Syfy kanalında başladı. Dizinin yayın haklarının Kanada ve İskandinavya hariç olmak üzere paralı uluslararası Syfy kanallarına ait olacağı belirtildi. Dweezil Zappa Dweezil Zappa (d. 5 Eylül 1969) Amerikalı rock müzik gitaristi. Dweezil Los Angeles'ta doğdu. Annesi Gail Zappa ve babası müzisyen Frank Zappa'dır. Dört kardeşin ikincisidir. Kızkardeşleri Moon Zappa, Diva Zappa ve küçük erkek kardeşi Ahmet Zappa'dır. Aktris Lala Sloatman'ın kuzenidir. Zappa'nın babası Sicilya, Yunan, Arap ve Fransız asıllı, annesi ise Danimarka, Fransa, İrlanda ve Portekiz kökenlidir. Dweezil'in doğum adı "Donald Calvin Euclid Zappa"'dır. Doğduğu hastahane ismini "Dweezil" olarak kaydetmeyi reddedince babası Frank oğluna müzisyen arkadaşlarının isimlerini verdi. "Dweezil", Frank'ın Gail için kullandığı bir takma isimdi. Dweezil beş yaşındayken gerçek isminin "Dweezil" olmadığını öğrendi ve bu takma adın gerçek adı olmasını istedi. Gail ve Frank bir avukat tutup çocuklarının ismini değiştirdiler. Osman Fazıl Polat Osman Fazıl Polat (1922, Şarkışla - 31 Mayıs 1980, Ankara), Türk asker. [[30 Ağustos 1942'de piyade asteğmen olarak [[Kara Harp Okulu]]ndan mezun oldu. [[28 Şubat 1943'te [[Teğmen]] rütbesine yükseldi. [[30 Ağustos 1943'te Piyade Okulu eğitimini tamamlamasının ardından [[Kara Kuvvetleri Komutanlığı]]'nın değişik birliklerinde takım ve bölük komutanlıklarında bulundu. 1953–1955 yıllarında [[Kara Harp Akademisi]] eğitimini tamamladı. Kurmay subay olarak çeşitli karargâhlarda plan subaylığı, şube müdürlüğü yapmış, 1958–1960 yıllarında 40. Piyade Alayı 2. Tabur komutan muavinliğinde, 1960–1961 yılında Piyade Yedek Subay Okulu Öğrenci Alay komutan muavinliğinde bulunmuş ve 1967 –1968 yıllarında Kıbrıs Türk Silahlı Kuvvetleri Alay komutanlığı yaptı. 30 Ağustos 1968'de [[Tuğgeneral]] rütbesine yükseldi. 1968 – 1970 yıllarında 39. Tümen komutan yardımcılığında, 1970–1971 yıllarında 2. Ordu İdari Kurmay YarBaşkanlığında bulundu. 30 Ağustos 1971'de [[Tümgeneral]] rütbesine yükselerek sırasıyla; 1971–1972 yıllarında İstanbul Merkez Komutanlığı, 1972–1973 yıllarında Genelkurmay Başkanlığında daire başkanlığı 1973–1975 yıllarında 28. Tümen Komutanlığı görevinde bulundu. Tümen komutanlığında iken [[Kıbrıs Harekâtı]]'na katıldı. Bu görevde iken 30 Ağustos 1975 yılında [[Korgeneral]] rütbesine terfi etti. Korgeneral rütbesinde 1975–1978 yıllarında [[4. Kolordu (Türkiye)|4. Kolordu]] Komutanlığı'nda ve 1978-1979 yıllarında Genelkurmay Başkanlığı ATASE Başkanlığında bulunduktan sonra, 30 Ağustos 1979'da [[Korgeneral]] rütbesinde emekli oldu. 4 çocuk babasıdır. 31 Mayıs 1980 günü [[Ankara]]’da vefat etmiş, cenazesi Sivas’ın [[Şarkışla]] ilçesinde toprağa verilmiştir. Doğum yeri olan eski ismi ile Tuzla Köyü Fazıl Osman Polat'ın soyismi verilere Polatpaşa Köyü olmuştur. [[Kategori:Kıbrıs Harekâtı]] [[Kategori:1922 doğumlular]] [[Kategori:1980 yılında ölenler]] [[Kategori:TÃ¼rk generaller]] [[Kategori:Şarkışla doğumlular]] [[Kategori:Ankara'da Ã¶lenler]] [[Kategori:Kıbrıs Harekâtı'ndaki Türk askerler]] Thilo Sarrazin Thilo Sarrazin (12 Şubat 1945), Alman Federal Bankası (Deutsche Bundesbank) (30 Eylül 2010 tarihine kadar) eski yönetim kurulu üyesidir ve SPD partisi üyesi Alman bir siyasetçidir. Sarrazin, Merkez Bankası'ndaki görevinden önce Ocak 2002 ile Nisan 2009 arasında Berlin finans senetörlüğü yaptı. "Almanya Kendini Yok Ediyor" adlı kitabında yer alan Almanya'nın göçmen politikalarını eleştirmesi, Yahudiler'in Medikal Genetik yapısı ile ilgili bazı söylemleri ile ""Hiçbir göçmen grubu Müslümanlar kadar devlet yardımlarından faydalanıp suç işlemiyor"" sözü üzerine Almanya'da tartışma konusu oldu. Georgios Kodinos George Kodinos ya da Codinus (), "Pseudo-Kodinos" olarak da bilinir, Bizans sarayında, 14. yüzyılın tanınmış yazarıdır. Kendisi hakkında hemen hemen hiç bilgi yoktur. Geç Bizans dönemine ait üç tane eser bırakmıştır. Bu eserler günümüze ulaşmıştır. MF Augustaion Augustaion ( "Aúgoustaion") ya da (, Antik ve Orta Çağ Konstantinopolis (bugün İstanbul, Türkiye) şehrinin tören meydanı, yaklaşık olarak günümüzde Aya Sofya Meydanı olarak adlandırılan alana karşılık gelir. Başlangıçta pazar yeriydi, 6. yüzyılda revaklarla çevrelemiş kapalı bir saray avlusuna dönüştürülmüş ve Bizans İmparatorluğu başkentinin en önemli binalarının bazıları ile ilişkilenmesi sağlanmıştır. Meydan, geç Bizans dönemine kadar yaşamış, ancak harabeleri ve izleri erken 16. yüzyılda bile hala görülebiliyordu. Meydanın tarihi, I. Konstantin tarafından imparatorluk başkenti yapılmadan önceki antik Byzantium'a kadar gider. Roma İmparatoru Septimius Severus () şehri yeniden inşa ederken, revaklarla çevrili geniş bir meydan yaptı ve ismini "Tetrastoon" ("dört stoa") verdi. Meydanın merkezinde, tanrı Helios'un heykelinin olduğu bir sütun duruyordu. 320'lerde, Konstantin, seçtiği yeni başkenti yeni gösterişli binalarla süsledi. Onun eylemleri arasında "Tetrastoon" etrafına yeni yapılar eklemekte vardır. O dönem "Augustaion" doğu tarafı biçimlendirildi ve bu bölüme, Porphyry sütunu ile desteklenmiş Konstantin'in annesi heykeli nedeniyle "Augusta Helena" ismi verildi. "Augustaion", I. Leo () döneminde yeniden inşa edildi ve tekrar 530'larda Nika ayaklanması sırasında tahrip edildikten sonra I. Justinianus () tarafından inşa edildi. Orijinal formunda, meydan halka açık ve şehrin yiyecek pazarı ("agora") olarak iş görüyordu, fakat Justinianus'un yeniden inşası sırasından sonra, girişin sınırlı olduğu bir saray avlusu haline geldi. 7. yüzyıldan Bizans yazarları, Aya Sofya'nın açık şekilde avlu ya da ön avlu () olarak adlandırırlar. Justinianus'un "Augustaion" meydanı, devam eden yüzyıllarda bozulmadan muhafaza edildi. Geç 13. yüzyılda, Latin İmparatorluğu sonrası yeniden düzeltme faaliyetlerinde meydan ve birleşik binalar Aya Sofya'nın bir mülkü olduğu düşünülmektedir. Diğer yandan erken 15. yüzyılda İtalyan seyyah Cristoforo Buondelmonti harabe görünümünde olduğunu yazar, Pierre Gilles ise 1540'lardaki ziyaretinde sadece yedi sütunun parçalarının kaldığını bildirir. "Augustaion", erken ve orta dönem Bizans İmparatorluğu'nun yönetimsel, dinsel ve törensel merkezi olan Konstantinopolis'in doğu bölümünde yer alır. Meydan, etrafında revaklarla dikdörtgen açık bir mekandı, Muhtemelen bu revaklar ilk defa 459 yılında Justinianus'un yaptırdığı renovasyon ve yeniden inşa sırasında eklenmişti. Günümüzde kesin boyutlarını belirlemek mümkün değildir; Rodolphe Guilland, 85 metre uzunluğunda 60-65 metre eninde bir dikdörtgen önermektedir. Sırasıyla Şehrin ana caddesi "Mesē" tarafından Melete ve Pinsos kapıları ile tüm tarafları kapalı "Augustaion" meydanına güney ve batı taraflarından girilirdi. Meydanın dışında İmparatorluğun tüm mesafelerinde başlangıç olarak kullanılan Milyon taşı bulunurdu. Kuzeye doğru, "Augustaion", Konstantinopolis Patrik Sarayı ("Patriarcheion") ve Katedral Aya Sofya ile sınırlanırdı, doğuya doğru Konstantin ya da Julianus () tarafından yaptırılan ve Justinianus tarafından önünde altı sütünla desteklenmiş revak ile yeniden inşa edilen iki Senato binasından biri olan Magnaura bulunurdu. Senato'nun yanında, güneydoğu köşesinde Büyük Saray'ın girişi abidesel Halki Kapısı bulunuyordu, güneybatıda ise Zeuksippos Banyoları, güneyde ise Hipodrom vardı. 7. yüzyılda, muhtemelen Patrik I. Thomas (607-610 arası patrik) döneminde, "Thōmaitēs" (Θωμαΐτης) isimli büyük üç koridorlu bazilika, meydanın güneydoğu tarafına inşa edilmiştir. Patrik rezidansının kabul binası ve kütüphane olarak kullanılmıştır, 16. yüzyıla kadar ayakta kalmıştır. Yapılan kazılardan anlaşıldığı kadarı ile, meydan mermer ve daha önce bahsedilen "Augusta" Helena başta olmak üzere heykeller ile döşenmişti. 8. ve 9. yüzyıl "Parastaseis syntomoi chronikai" ("kısa tarihsel not"), Konstantin'in kendi heykelininde bir sütun üzerinde olduğunu kaydeder. Onun yanında üç oğlunun (II. Konstantin (), Konstans () ve II. Constantius ()) ve sonradan eklenen Licinius ile Julian'ın heykelleri mevcuttu. I. Theodosius () döneminde, bu heykeller kendisinin ve iki oğlu Arcadius () ve Honorius'un () sütün üstünde ata binen gümüş heykelleri ile yer değiştirilmiştir. Arcadius'un eşi Aelia Eudoksia'nın bir sütun üzerinde ayakta duran bir bronz heykelide meydandaydı. Bu heykelin açılışında yaşanan pagan ritüeller Patrik İoannis Hrisostomos tarafından eleştirilmiştir, bu imparatoriçe'nin öfkesine neden olmuş ve patriğin sürgüne gönderilmesine neden olmuştur. Heykelin kaidesi 1848'te keşfedilmiştir, şu anda Aya Sofya'nın bahçesindedir. Justinian'in yeniden inşasından sonra, Justinian sütunu 543 yılında onun kazandığı zaferleri anısına meydanın batı ucuna dikilmiştir. Theodosius'un heykelinin bazı kısımları kullanılmış ve Justinian ata binerken, önünde dizleri üstünde ona hürmet sunan üç barbar kral ile tasvir tamamlanıyordu. 16. yüzyıla kadar ayakta kalan sütun, Osmanlı İmparatorluğu tarafından kaldırıldı. Ölüm spirali Ölüm spirali (İngilizce: death spiral), artistik buz pateninde çiftler kategorisinde kullanılan bir teknik elemandır. Erkek patenci pivot pozisyonunda bir ayağı buza sabit şekilde iken yapılır. Erkek sporcu kadın patenciyi tek elinden tutarak neredeyse buza paralel pozisyonda daireler çizdirerek döndürür. ISU Puanlama Sistemi'nde death spiral'in kısaltması olan "Ds" simgesi ile gösterilir. Ölüm spirali, iç ve dış kenardan, ileri ve geriye doğru kayarak olmak üzere dört değişik şeklide yapılabilir. Dış kenardan yapılan ölüm spiralleri iç kenardan yapılanlara göre daha zor olarak kabul edilir. En zor olanı ise dış kenardan öne doğru yapılan versiyonudur. Geriye dış kenardan yapılan ölüm spirali