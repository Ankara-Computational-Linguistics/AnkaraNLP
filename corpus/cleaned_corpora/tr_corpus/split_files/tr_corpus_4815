imzaladığı açıklandı. CÃ¡diz ilindeki belediyeler listesi Bu, Cádiz ilindeki belediyeler listesidir. İspanya’nın güneyinde yer alan özerk topluluklardan birisi olan Endülüs’ün en güney noktasında yer alan Cádiz İli'ndeki 6 ilçede toplam 44 belediyeyi içinde barındırmaktadır. Bahía de Cádiz İlçesi'nde 5 belediye, Campiña de Jerez İlçesi'nde 2 belediye, Costa Noroeste de Cádiz İlçesi'nde 5 belediye, Sierra de Cádiz İlçesi'nde 19 belediye ve La Janda ile Campo de Gibraltar İlçeleri'nde 7 belediye vardır. İlin nüfus bakımından en kalabalık üç şehri sırasıyla, 202,687 kişilik nüfusuyla Jerez de la Frontera, 128.554 kişilik nüfusuyla Cádiz ve 114.012 kişilik nüfusuyla Algeciras'dır. En kalabalık şehrin Jerez de la Frontera olmasının yanında, en az nüfuslu şehir ise 476 kişi ile Villaluenga del Rosario'dur. Jerez de la Frontera'nın, il geneline göre nüfus oranı %16,62'iken, Villaluenga del Rosario'nun nüfus oranı ise %0,04'tür. Ayrıca Jerez de la Frontera şu anki (2009) nüfusuyla, İspanya'nın en kalabalık 26. şehridir. Cádiz 50. ve Algeciras ise 56. sıradadır. Nüfusa göre, İspanya geneline kıyasla, Cádiz İli'ndeki belediyelerin sıralaması ise şu şekildedir: Ayrıca 1188,23 kilometrekarelik alana yayılmış Jerez de la Frontera, İspanya'nın en büyük yüzölçümüne sahip 7. belediyesidir. En büyük 10 şehrin, ilçelerini değerlendirilirse Jerez de la Frontera, Campina de Jerez İlçesi'nde, Cádiz, San Fernando, El Puerto de Santa María, Chiclana de la Frontera, Puerto Real, Bahia de Cadiz İlçesi'nde (İlçenin tüm belediyeleri), Algeciras ve La Línea de la Concepción, Campo de Gibraltar İlçesi'nde, Sanlúcar de Barrameda, Costa Noroeste de Cadiz İlçesi'nde ve Arcos de la Frontera'da, Sierra dé Cadiz İlçesi'ndedir. Cadiz İli'nin en fazla rakıma sahip iki kent 643 metre ile Olvera ve 640 metre ile Setenil de las Bodegas iken, en az rakıma sahip iki kent ise, 5 metre ile La Línea de la Concepción ve 7 metre ile Tarifa'dır. Ayrıca, İspanya'nın, İngiltere ile birçok sorun yaşamasına sebep olan 6 kilometrekarelik Cebelitarık, ilin, Campo de Gibraltar İlçesi'nin La Línea de la Concepción adlı belediyesiyle sınır komşusudur ve sınır kapısı burada yer alır. Aşağıdaki tabloda, Cadiz İli belediyelerinin İlçelere göre dağılımı armalarıyla birlikte verilmiştir. Ayrıca o ilçedeki toplam belediye sayısı da gösterilmiştir: Tablo Kaynak: Aşağıdaki tabloda ise, Cadiz İli'nin geneline göre, belediyeler, nüfus ve nüfus oranı sırasına göre çoktan, aza doğru, belediye armalarıyla birlikte verilmiştir; Tablo Kaynak: Kemal Paşaoğlu Kemal Paşaoğlu (d. 1915, Trabzon, Türkiye) - (ö. 23 Mart 1996 Ankara, Türkiye), Türk bürokrat. 1935 yılında Trabzon Lisesi’nden mezun olmuştur. Ankara Üniversitesi Siyasal Bilgiler Fakültesi'ni bitirmiştir. 1948-1949 yılları arasında Darende, 1949-1952 yılları arasında Tatvan, 1952-1954 yılları arasında Bayburt, Dinar, 1954-1955 yılları arasında Söğüt, 1955-1959 yılları arasında Karabük kaymakamlıkları, 1959-1960 yılları arasında Mülkiye Müfettişliği, 1960-1964 yılları arasında Yozgat, 1964-1966 yılları arasında Gümüşhane, 1966-1968 yılları arasında Sinop, 1968-1969 yılları arasında Muş ve 1970-1980 yılları arasında Merkez Valiliği görevlerinde bulunmuştur. 1980 tarihinde emekli olmuştur. Evli ve iki çocuk babasıdır. Zonhoven Zonhoven, Belçika'nın Limburg iline bağlı bir belediyedir. 1 Ocak 2007 itibarıyla toplam nüfusu 20.060'tır. Toplam 39,34 km² alanıyla nüfus yoğunluğu 506 kişi/km²'dir. Bostancık, Arapgir Bostancık mahallesi Malatya ilinin Arapgir ilçesine bağlı 42 mahallesinden biridir.Mahallenin merkeze uzaklığı 25 km'dir.Bahçeler ve Bulgurlu(Puşeyin) köye bağlı mezralardır. Köyün nüfusu son sayımlara göre 603 kişidir. Bostancık Mahallesinin başlıca geçim kaynağı tarım ve hayvancılıktır. Mahallenin iklimi tipik karasal iklimdir. BostancÄ±k mahallesi resmi web sitesi Vegas Çatışması Vegas Çatışması, Kore Savaşı'nın son aşamasında Çin Halk Kurtuluş Ordusu'nun Hook Muharebesi () kapsamında giriştiği taarruz sırasında Türk Tugayı'nca tutulan mevzilere karşı girişilen saldırı sonucu yaşanan bir çatışmadır. Kore Savaşı'nın siper savaşına dönüşmesi sonucunda taraflar ateşkes için görüşmelere başlamışlardı. Ancak görüşmeler uzayıp gitmekte, bir sonuç elde edilememekteydi. Çin Halk Gönüllü Ordusu, son bir taarruzla cephedeki dengeyi lehine değiştirmek ve ateşkes görüşmelerinde iradesini karşı tarafa dayatmak için hazırlıklara başladı ve 28 Mayıs 1953 tarihinde taarruza geçti. İki gün boyunca, yaklaşık otuz saat kesintisiz olarak süren kanlı çatışmaların sonunda Çin kuvvetleri taarruz gücünü yitirdi ve mevziler Türk kuvvetlerinin elinde kaldı. Cephede de bir sonuç elde edilememesi üzerine barış görüşmelerinden başka seçenek kalmamıştı. Japonya'nın 1945'te teslim olmasından sonra Kore topraklarında 38. paralelin kuzeyi Sovyet kuvvetlerince, güneyi ise Amerikan kuvvetlerince işgal edilmiş ve her iki bölgede yerel ama kukla hükümetler kurulmuştu. Bu durum 1950 yılı Haziran ayına kadar, bölgede her iki taraf arasındaki gerginlik artarak devam etti. Kuzey Kore ve Çin kuvvetleri, 25 Haziran 1950 tarihinde 38. paraleli geçip Güney Kore topraklarını istilaya başladı. BM Güvenlik Konseyi, 27 Haziran 1950 tarihinde üye devletleri Güney Kore'ye yardım etmeye çağıran karar tasarısını kabul etti. Bunun üzerine Birleşmiş Milletler kararıyla bölgeye BM askeri gönderildi. Bu kuvvetlerin önemli bir bölümü Amerikan birlikleridir. BM kuvvetleri kısa sürede Kuzey Kore birliklerinin taarruzlarını püskürttü ve neredeyse Yalu Nehri'ne kadar ilerledi. BM kuvvetlerinin Çin sınırına bu denli yaklaşması üzerine gönüllü Çin kuvvetleri de savaşa katıldı. Hızla gelişen Çin karşı taarruzu BM kuvvetlerini 38. paralelin güneyine doğru geri atmıştır. Bu duruma Amerika'nın tepkisi, bölgedeki kuvvetlerini arttırmak olmuştur. Savaş kısa sürede Çin - Amerikan savaşına dönüşmüştür. Bu sırada Sovyetler Birliği, Kuzey Kore ve Çin'e askeri malzeme yardımı yapmaya başladı. BM kuvvetleri 1951 yılının Haziran ayında Imjin Nehri - Chorwon - Kumhwa hattına kadar (38. paralel) ilerleme sağlamışlardır. Bu noktadan itibaren savaş her iki tarafa da tayin edici bir sonuç getirmedi. İzleyen iki yıl süresince geniş çaplı bir harekâta iki taraf da girişemedi. Çatışmalar, pusu, keşif ve cephe hattında kısmi çatışmalar olarak devam etti, taraflar silah yoluyla amaçlarına ulaşamayacak noktaya geldiler. Bir nükleer dünya savaşı tehlikesi karşısında 1953 yılının Temmuz ayında ateşkes sağlanarak 38. paralel hattında bir askerden arındırılmış bölge oluşturuldu. Bölgedeki savaş, Amerikan ve Sovyet kuvvetleri yerine Kuzey ve Güney Kore birliklerinin çarpıştığı bir iç savaş olarak devam etti. Ancak Panmunjon'da sürmekte olan barış görüşmeleri bir sonuç sağlamadan, sık sık kesilerek uzlaşma sağlanamıyordu. Tarafların yeniden askeri harekâtlara girişme olasılığı giderek artmaktaydı. Sonuçta cephedeki kuvvetler savunma hatlarını berkitip karşı tarafın taarruzunu beklemeye koyuldular. Kuzey Kore ve Çin kuvvetleri kısa süre sonra Türk mevzilerine büyük kuvvetler kullanarak bir taarruz başlattı, ya cepheyi yaracak ya da barış görüşmelerinde kendi görüşlerini dayatmasını sağlayacak bir üstünlük kazanacaktı. Sovyet baskısına karşı müttefikler arayan ve bu sebeple NATO'ya girmek isteyen Türkiye, bu isteklerini daha kolay elde etmek ve Amerika'ya yakınlaşmak amacıyla Kore Savaşı'na bir tugay yollamıştır. Tuğgeneral Tahsin Yazıcı komutasındaki 259 subay, 18 askeri memur, 4 sivil memur, 395 astsubay, 4414 erbaş ve er olmak üzere 5090 kişilik 1. Türk tugayı, 17 Eylül 1950'de İskenderun limanından hareket ederek 12 Ekim 1950'de öncü takım Pusan limanına ulaştı ve 17 Ekim'de ana birliği de Pusan'dan karaya çıktı. Aynı gün Pusan'dan hareket ederek 20 Ekim'de Taeg'a varıp, süratle kuzeye doğru ilerleyen Birleşmiş Milletler ordularına iştirak etti. 10 Kasım'da Taeg'dan hareket ederek 21 Kasım'da Kunuri'ye vararak Amerikan 9. Kolordusu'nun sağ kanadında konuşlandırıldı. Türk Tugayı, 3 Mayıs 1953 tarihinde Seul'ün kuzeyinde savunma görevindeydi. Tugay'ın savunma mevzileri, asıl muharebe hattının 600 metre ilerisindeki tepeler hattıdır. Çin kuvvetleri muharebe ileri karakol mevzilerine 15 Mayıs'ta ilk saldırısını yaptı ancak savunmayı atamadı. Türk Cephede kesin bir sonuç almak üzere ayrıntılı olarak hazırlanmış bir planla taarruz 28 Mayıs 1953 tarihinde saat 19:48'de başlatıldı. Gerek taarruz tekniği gerekse mücadele azmi, takdire değer bir düzeydeydi. Otuz saat boyunca sürdürülen taarruz, karşı taarruz ve savunmalarda Kore kuvvetleri, erinden generaline kadar, amaçlarına ulaşmak uğruna tüm güçlerini ortaya koyarak mücadele ettiler. Taarruzlar Garson Tepe, Küçük Vegas Tepe, Büyük Vegas Tepe ve Elko Tepe kesimlerini hedef almıştır. Taarruzun esas yükü Türk Tugayı'nın 2. Taburu cephesinde yoğunlaşmıştır. Söz konusu tepeler iki gün boyunca defalarca el değiştirdi. Taarruz, 28 Mayıs günü 19:48'de sis bombalarıyla başladı. Ani baskın etkisiyle siperlere saat 20:00'da girildi. Türk kuvvetlerinin karşı taarruzu saat 21:15'te ateş desteği altında başladı. Bir korugan, 21:51'de elbombalarıyla girişilen bir süngü hücumuyla geri alındı. Saat 21:58'de Büyük Vegas Tepe, Türk birliğinin süngü hücumuyla geri alındı. Ancak 22:08'de bu mevziler elden çıktı. Saat 22:40'ta takviye ediliş olan bu tepe, yeni bir Türk karşı taarruzu başlatıldı. Bu arada 22:45'te Çin kuvvetleri Garson Tepe'ye taarruza geçti. Büyük Vegas, saat 23:15'te Türk kuvvetlerinin eline geçti. Türk taarruzu aynı saatte Elko Tepe mevzilerine yeniden girdi. Saat 23:34'te Küçük Vegas Türk tarafınca alındı. Çin kuvvetleri Elko ve Garson Tepelere saat 23:30'da yeniden taarruza geçti. Bu saatler savunma açısından en kritik saatler olmuştur. İletişim (kablolu ve kablosu) tümüyle kesildi ve ileri hatlarda mühimmat sıkıntısı yaşanmaya başlandı. Gün ışımadan önce ileri hat mevzilerini ele geçirmeye çalışan Çin kuvvetleri saat 00:40'ta Küçük Vegas'a taarruz başlattı. Diğer taraftan 01:20'de Garson Tepe siperlerine girdi. Saat 03:23'te Küçük Vegas mevzileri Çin birliklerinin eline geçti ve gelen takviyeleri karşılamak üzere ilerlemeye başladılar. Türk Tugayı Komutası 03:47'de Büyük Vegas için taarruz emri verildi. Büyük Vegas Tepesi 10:50'de geri alındı ve bu arada Türk birlikleri Küçük Vegas ve Garson Tepe mevzilerine girdiler. Tepelerde adam adama çatışmalar sürerken saat 19:33'te Büyük ve Küçük Vegas üzerine yeni bir Çin hücum dalgası başladı. Saat 20:50'de Tümen Komutanlığı Vegas'ı tahliyeye karar verdi. Piyade emir üzerine 21:09'da Vegas'ı tahliye etti. Bu çekilmenin üzerine Büyük Vegas, Elko ve Garson Tepe Çin kuvvetlerinin eline geçti. Ancak taarruz gücünü yitirmesi nedeniyle ana mevzilere taarruz etmeye girişemedi. General Rigdway'a göre Türk Tugayı'ndan 104 kayıp verilip 376 asker yaralanmıştır. Çin kuvvetlerinin kaybı ise 2.200 olup 1.075 asker yaralanmıştır. Türkiye Muharip Gaziler Derneği'ne göre ise Türk kayıpları 151'dir ve yaralıların sayısı 241 olarak görünmektedir. Bu muharebese savaşın gidişatını kesin bir biçimde etkilemiştir. BBC Yılın Genç Sporcusu BBC Yılın Genç Sporcusu (İngilizce: "BBC Young Sports Personality of the Year") BBC tarafından, 16 yaş ve altındaki sporcular için, yılın en iyisi olarak belirlenene verilen ödül. Adaylar genellikle Britanyalıdır. Britanyalı olmayıp da Birleşik Krallık'ta oturanlar, Birleşik Krallık'taki üst düzey bir spor kulübünde oynayanlar ve Britanya'daki millî takımlar dışındaki takımlarda forma giymemiş olanlar da aday olarak gösterilebilmektedir. Ancak şimdiye kadar ödülü kazananların tümü Britanya vatandaşıdır. Youth Sport Trust isimli vakıf tarafından belirlenen adaylar, yargı panelinde yapılan görüşmeler sonucunda on kişiye indirilir. Daha sonra panel, bunlar arasındaki en iyi üç adayı belirler. Yapılan gizli oylama sonucunda ise birinci belirlenir. Yılın Genç Sporcusu Ödülü, önceleri BBC Sports Yılın Yeni Gelen Sporcu Ödülü (İngilizce: "Personality of the Year Newcomer Award") adıyla, 25 yaşın altındaki sporculara verilmekteydi. Dekatlet Dean Macey, 1999 yılında Yılın Yeni Gelen Sporcu Ödülü'nü kazanan ilk sporcu olurken, ertesi sene ödülü kazanan Formula 1 pilotu Jenson Button, ödülün ikinci ve son sahibi oldu. 2001'de, adı; Yılın Genç Sporcusu olarak değişen ödülün ilk sahibi kısa mesafe koşucusu Amy Spencer oldu. 2004'te ödülü kazanan İskoç tenisçi Andy Murray, İngiliz olmayıp, ödülün sahibi olan ilk ve tek sporcu oldu. 2007, 2009 ve 2010 yıllarında ödülü alan Tom Daley, üç kez bu başarıyı tekrarlayan ilk isimdi. Son ödül ise 2019'da, Gençler Avrupa Boks Şampiyonası'nda altın madalya kazanan boksör Caroline Dubois'ya verildi. Aurora, Colorado Aurora, ABD'nin Kolorado eyaletindeki bir şehirdir. 1891 yılında Pletcher adıyla kurulmuştur. Şehirde 1942 yılında kurulmuş olan Buckley Hava Üssü bulunmaktadır. Şehrin resmî rakımı 1668 m olmasına rağmen, rakım 1611 metreden 1899 metreye kadar değişmektedir. Aradippu Aradhippou veya Aradippou (Yunanca:Αραδίππου), Kıbrıs'ta Larnaka'nın banliyölerinde bir belediyedir. 1986'da sakinleri arasında yapılan bir referandum sonucu kurulmuştur. Yaklaşık 20,000'lik bir nüfusu vardır. Unutulmaz Unutulmaz ÅŸu anlamlara gelebilir: Kuyucak, Niksar Kuyucak, Tokat ilinin Niksar ilçesine bağlı bir kasabadır. Tokat’ın Niksar İlçesine 19 km uzaklıktadır. Frank Herbert's Dune (video oyunu) Frank Herbert's Dune 2000 Sci Fi Channel'ın aynı isimli Dune miniserisine dayanan, 2001 de yayımlanan ilk 3D dune oyun serisi video oyunudur. Oyun Cryo firması için ticari bir başarı sağlayamadı ve Cryo firmasının son oyunu oldu. Oyunun başarısızlığından kısa bir süre sonra Cryo şirketi kapanmak zorunda kaldı. Oyun diğer dune serisi oyunlarına göre oynayış bakımından farklılıklar içerir. Oyunun türünde gerçek zamanlı strateji yerine FPS kullanılmıştır. Bu özellik "Frank Herbert's Dune" u diğer dune serisi oyunlarından çok farklı kılar. Dune serisi için yapılmış olan üç boyutlu ilk oyundur. Romandakine uygun olarak oyunda kum canavarları (SandWorms) bulunmaktadır. Oyunda Dune bilimkurgu dünyası çok iyi işlenmiştir. Frank Herbert'ın Dune evreni, haritalar, araçlar ve yapı birimlerinin görsel gücüyle çok iyi canlandırılmıştır. Oyundaki her bir görev dune romanındaki gidişata göre hazırlanmış olup, 1965 "Dune romanında, Paul'un Fremen'ların güvenini kazandığı zamandaki iki yıllık bir süreci işlemiştir. Nea Smirni Nea Smirni veya Yeni İzmir (), Yunanistan'ın Attika bölgesinin Atina vilayetinin 5 km güneydoğusundaki yerleşkeye verilen ad. 1922'de İzmir'in Kurtuluşu sırasında mübadele ile Yunanistan'a göç eden İzmirli Yunan halkı tarafından kurulmuştur. Bu yerleşke aynı zamanda 1890'da İzmir'de kurulan Panionios GSS adlı futbol kulübüne de ev sahipliği yapmaktadır. Fearless Fearless ÅŸu anlamlara gelebilir: Daniele Massaro Daniele Massaro (d. 23 Mayıs 1961; Monza, İtalya) İtalyan eski futbolcudur. 1982 FIFA Dünya Kupası'nı kazanan İtalya millî takımının kadrosunda bulunmuştur. 1994 UEFA Şampiyonlar Ligi final maçında Milan'ın Barcelona'yı 4-0 yendiği maçta 2 gol birden atmıştır. İtalya millî takım formasını 1982-1994 yılları arasında 15 kez giyip 1 gol atmıştır. Milan forması altında 1993-1994 sezonunda gol kralı olmuştur. İtalya plaj futbolu ulusal takımının kaptanlığını da yapmıştır. Francisco González Francisco González şu anlamlara gelebilir: 8. Uluslararası Türkçe Olimpiyatları 8. Uluslararası Türkçe Olimpiyatları, 27 Mayıs - 9 Haziran 2010 tarihleri arasında düzenlenen ve yurt dışındaki Türk Okulları'nda öğrenim gören öğrencilerin katılarak Türkçe şarkı, şiir, sunum, özel beceriler, dil bilgisi ve genel kültür kategorilerinde yarıştığı olimpiyat. İlki 2003 yılında yapılan organizasyonun sekizincisi 2010 yılında düzenlenmiştir. 2010 yılında 120 ülkeden 750 öğrenci katılmıştır. Yabancı ve Türk asıllı öğrenciler "Ana Dili Türkçe" kategorileri adı altında farklı dallarda yarışmaktadırlar. Uluslararası Türkçe Öğretimi Derneği (TÜRKÇEDER) tarafından her yıl Türk diline, kültürüne ve Türkiye'nin tanıtılmasına hizmet eden ilim ve devlet adamlarına, sanatçı, gazeteci ve yabancı devlet başkanlarına verilen Türk Dili Ödülleri şöyle Han Yunus Han Yunus (Arapça: خان يونس), Gazze Şeridi'nin güneyinde bir şehir. Şehrin bitişiğinde Han Yunus Mülteci Kampı bulunmaktadır. Filistin Merkezi İstatistik Bürosu'na göre mülteci kampı ve yanındaki yerleşimin nüfusu 2006'da yaklaşık 180,000 idi. Akdeniz'den dört kilometre uzakta olmasına rağmen yarı kurak bir iklime sahiptir ve yıllık ortalama yağış miktarı yaklaşık 260 milimetredir. Şehir Filistin Yasama Meclisi'nde beş vekille temsil edilmektedir. 2006 Filistin Yasama Konseyi Seçimleri'nde şehirden üç Hamas ve iki El Fetih vekili seçildi. 14. yüzyıldan önce, şehir "Salqah" adlı bir köydü. Cehennet Cehennet, Pamela Spence'nin 2006'da yayınlanan üçüncü stüdyo albümüdür. Mayıs 2006'da yayınlanan albüm toplamda 13 şarkı içermektedir. Sanatçı bu albümdeki şarkıların büyük çoğunluğunu, albümün prodüktörü Artun Ertürk ile beraber yazmıştır. Ayrıca albümünde Türk sanat müziği üstadı Saadettin Kaynak'ın "Muhabbet Bağına Girdim Bu Gece adlı eserinin de yeni bir düzenlemesinin yer aldığı albüm, aynı zamanda Kısık Ateşte 15 Dakika adlı filmde de kullanılan "Kısık Ateşte" adlı şarkıyı da bünyesinde bulunduruyor. Jerome Damon Jerome Damon (d. 4 Nisan 1972, Cape Town, Batı Cape), Güney Afrikalı futbol hakemi. 2000 yılından bu yana uluslararası alanda boy gösteren Damon, aralarında 2006 FIFA Dünya Kupası, 2004 Afrika Uluslar Kupası ve 2006 Afrika Uluslar Kupası'nın da yer aldığı birçok etkinlikte görev almıştır. Damon 2010 FIFA Dünya Kupası'nda da düdük çalmıştır. Arvo PÃ¤rt Arvo Pärt (d. 11 Eylül 1935, Tallinn), Estonyalı klasik müzik bestecisi. 1970’lerde kendisinin geliştirdiği ve "tintinnabuli" adını verdiği minimalist tarzda eserler üretir. Film müzikleriyle tanınan sanatçı, 1980’lerden bu yana dinî vokal eserler bestelemeye ağırlık vermiştir. 21. Yüzyılın en popüler çağdaş müzik bestecisi sayılmaktadır Estonya’da, Tallinn yakınlarında küçük bir kasaba olan Paide’de 11 Eylül 1935’te doğdu. 1944’te ülkesinin Sovyetler Birliği tarafından işgalini gördü, 50 yıllık bu işgal hayatında ve müziğinde önemli etki yarattı. Pek çok büyük bestecinin aksine çocukluğunda çok büyük bir müzik yeteneği ortaya çıkmamıştı. Müzik eğitimi 1954’te Talin Müzik Ortaokulu’nda başladı. Bir yıl dolmadan zorunlu askeri hizmet nedeniyle eğitimine ara verdi. Obuacı ve trompetçi olarak ordu bandosunda görev yaptı. Ortaokula geri dönünden bir yıl sonra 1957’de Tallinn Konservatuvarı’na girdi. Heino Eller’in kompozisyon öğrencisi oldu. Öğrencilik yıllarında Estonya Radyosu’nda kayıt mühendisi olarak çalıştı, pek çok sahne ve film müziği besteledi; öyle ki 1963’te konservatuvarı bitirdiğinde profesyonel besteciler arasına çoktan girmişti. Bu dönemde yarattığı eserler Shostokovich ve Prokofyev gibi Rus neoklasik bestecilerin etkisi altındaydı. Öte yandan Schönberg’in serialism tekniği gibi yeni teknikleri denemekten de geri durmuyordu ve 1960’ta ilk orkestra eseri olan ""Nekroloji""’yi besteledi. Bu beste, bir Estonyalı besteciğinin serialism tekniği ile yazdığı ilk eser oldu. Mezuniyetinden önce 1962’de Moskova’da düzenlenen Genç Besteciler Yarışması’nda besetlediği bir çocuk kantatası ve oratoryosu ile birincilik ödülü aldı. 1960’larda deneysel çalışmalarına devam etti ve serialism tekniği ile ""1. Senfoni"" ve ""Perpetuum Mobile"" adlı eserlerini yazdı. "1. Senfoni"’yi Heino Eller’e ithaf etti. Daha sonra kolaj tekniği ile eserler üretti. ""Collage on B-A-C-H"" adlı çalışması kolaj tekniği ile yarattığı eserlere örnektir. Eserlerinin bazısı Sovyet yönetimince beğenilirken, bazısı yasaklandı. 1968’de ""Credo"" adlı bestesinin yasaklanmasının ardından inzivaya çekildi ve bir arayışa girdi. Özellikle Rönesans çağı eserlerini inceledi. 1971’de "3. Senfoni"’yi bestelese de arayışı henüz bitmemişti. Tekrar girdiği sessizlik dönemini 1976’da bozdu. Müziği radikal bir değişim geçirmiş ve Latince’de “"Küçük çanlar"” anlamına gelen ""tintinnabuli"" adlı bir teknik geliştirmişti. Çok az sayıda sesle, minimal bir anlayışla müzik üretmeye başladı. Tintinabuli tekniği ile geliştirdiği ilk eseri bir piyano parçası olan ""Für Alina""’dır. 1977’de ardı ardına üç yeni eseri geldi : ""Fratres"", ""Tabula Rasa"" ve ""Cantus In Memoriam Benjamin Britten"". Sonuncusu, müziğine hayran olduğu İngiliz besteci Benjamin Britten’in ölümü üzerine bestelediği 5 dakikalık etkileyici bir cenaze marşıydı. Arvo Pärt’ın müziği artık batı dünyasında seslendirilmeye başlamıştı. Ancak kendi ülkesinde Sovyet yetkilileri ile mücadele etmesi gerekiyordu. 1980’de eşi ve iki oğlu ile İsrail’e göç etmeye karar verdi. Bu niyetini hiç gerçekleştiremedi ama yayımcısının yardımıyla ailesiyle birlikte Viyana’ya yerleşti ve Avusturya vatandaşlığına geçti. Ertesi sene bir burs alarak gittiği Almanya’ya yerleşti. Dini metinlere dayalı koro çalışmalarına yönelen Part’in eserleri çok beğenilmekte ve dünya koroları tarafından seslendirilmektedir. Başlıca dini eserleri arasında "St. John Passion" (1982), "Magnificat" (1989), "The Beatitudes" (1990) ve "Litany" (1994) yer alır. Sanatçının 2010 yılı Avrupa Kültür Başkenti İstanbul ve, 2011 yılı Avrupa Kültür Başkenti Tallinn’in ortak siparişi üzerine bestelediği ""Adem’in Yakarışı"" adlı eseri ilk defa 7 Haziran 2010’da İstanbul’da Aya İrini’de seslendirildi. Sanatçı 1996’da ABD’nin en önemli sanat kurumu olan Amerika Sanat ve Edebiyat Akademisi üyeliğine seçildi. Çeşitli üniversiteler tarafından kendisine onursal doktora verildi. 2005’te 70. doğumgününde çeşitli Estonya şehirlerinde adına müzik festivalleri düzenlendi. Vahdettin Ã–zkan Vahdettin Özkan (d. 1968, Muş, Türkiye), Türk bürokrat. Konya Valisi. 1989 yılında İstanbul Üniversitesi Siyasal Bilgiler Fakültesi Kamu Yönetimi Bölümünü bitirdi. 1994-1995 yılları arasında Ilıca kaymakamlığı, 1997-2000 yılları arasında Van, 2000-2002 yılları arasında OHAL, 2002-2003 yılları arasında Koordinatör, 2003-2004 yılları arasında Diyarbakır vali yardımcılıkları, 2004-2005 yılları arasında İçişleri Bakanlığı İller İdaresi Daire Başkanlığı, 2005-2006 yılları arasında İçişleri Bakanlığı Hukuk Müşavirliği, 2006-2007 yılları arasında Mülkiye Müfettişliği, 2007-2010 yılları arasında Tarım ve Köyişleri Bakanlığı Strateji Geliştirme Başkanlığı yapmıştır. 13 Mayıs 2010 tarihli kararname ile Şırnak Valisi olmuştur. 04 Ağustos 2013 (09 Ağustos 2013 geçerli olmak üzere) tarihli kararname ile Isparta Valisi olarak atanmıştır. 1 Haziran 2016 tarihinde Resmi Gazete'de yayımlanan Valiler Kararnamesi ile Kahramanmaraş Valiliğine atanmıştır.9 Haziran 2020 Valiler kararnamesi ile Konya Valiliğine atanmıştır. Evli ve iki çocuk babasıdır. Google Friend Connect Google Friend Connect'in kullanımı kolay özellikleri sayesinde web sitelerini veya blogları kişilerin buluştuğu ve birbirlerini tanıdığı bir yere dönüştürür. Kullanıcıların paylaştığı ilgi alanları herkes tarafından görüntülenebilir ve profillerine eklenir. Böylece aynı ilgi alanlarına sahip kullanıcılar birbirlerini bulabilir. You Were.../Ballad You Were.../Ballad, Ayumi Hamasaki'ın 29 Aralık 2009'de çıkan kırk yedinci tekli oldu. Her şarkı Ayumi Hamasaki yazdı. Hot (Avril Lavigne şarkısı) "Hot", Avril Lavigne Lukasz "Dr Luke" Gottwald tarafından üretilen bir şarkı, ve Lavigne' nin üçüncü stüdyo albümü The Best Damn Thing dir.Bu albüm YouTube' de 30 milyon kişinin izlemesine neden olmuştur. Lavigne, yarı bir peruk içinde gizlenmiş siyah bir elbise bir kulüp halinde görkemli bir giriş yapar.Fotoğrafçılar ve hayranları ile hem onu çevreleyen o karanlık ve baştan çıkarıcı kıyafetiyle. Sonra Lavigne parlak yeşil bir korse bir sahne şovu ve konser verir. Adı Bende Saklı (şarkı) Adı Bende Saklı, sözleri Sezen Aksu ve Meral Okay'a, müziği Yannis Karalis'a ait, sanatçı Sezen Aksu tarafından söylenmiş "Adı Bende Saklı" albümünde yer alan şarkıdır. Karalis, 2003 yılında Fikri ve Sınai Haklar Hukuk Mahkemesi'ne başvurarak eserinin izinsiz olarak kullandıkları iddiasıyla Aksu, Okay, Raks Müzik, Müzikotek Organizasyon ve Universal Müzik şirketine tazminat davası açılmıştı. Mayıs 2020'de Karalis'in 17 yıllık davayı kazandığı açıklandı. Lōʻihi denizaltı dağ dizisi Lōʻihi denizaltı dağ dizisi, Hawaii adasının güneydoğu sahiline 35 km (22 mil) uzaklıkta bulunu akif bir su altı yanardağıdır. Yer kürenin en büyük kalkan yanardağı olan Mauna Loa çok yakın bir noktada bulunmaktadır. Lōʻihi denizaltı dağ dizisi 5,800 km (3,600 mi) uzunluğunda bir alanı kaplayan volkanlar zinciri olan Hawaiian-Emperor denizaltı dağ dizisi zincirinde bulununan en yeni yanardağdır. Hawaiian-Emperor denizaltı dağ dizisini oluşturan Lōʻihi ve diğer yanardağlar, Pasifik Okyanusunda ki Pasifik Deprem Kuşağı üzerindeki levha hareketlerini oluşturan aktif yanardağların büyük çoğunluğundan farklıdır. Hawaiian-Emperor denizaltı dağ dizisini oluşturan yanardağlar, sıcak nokta yanardağları olup en yakın levha sınırlarına çok uzak bir mesafede oluşmuşlardır. Sunrise/Sunset: Love Is All Sunrise/Sunset ~LOVE is ALL~, Ayumi Hamasaki'ın 12 Ağustos 2009'de çıkan kırk altı tekli oldu. Her şarkı Ayumi Hamasaki yazdı. Ali Ekrem Bolayır Ali Ekrem Bolayır (d. 2 Ağustos 1867, İstanbul - ö. 27 Ağustos 1937), Türk yazar, devlet adamı, öğretmen. Namık Kemal’in oğlu olan Ali Ekrem Bolayır, Edebiyat-ı Cedide topluluğu içinde yer almış bir şairdir. 2 Ağustos 1867’de İstanbul'da dünyaya geldi. Babası, ünlü "vatan şairi" Namık Kemal, annesi ise devrin Niş kadısı Mustafa Ragıp Efendi'nin kızı Nesime Hanım'dır. Feride ve Ulviye adına iki kız kardeşi vardır. Fatih Askeri Rüştiyesi’ne bir yıl devam ettikten sonra öğrenimine babasının mutasarrıf olarak görev yaptığı Rodos ve Sakız Adası’nda özel dersler yoluyla devam etti. Arapça, Farsça, Fransızca öğrendi. Sanat ve edebiyatla küçük yaşlarda ilgilenmeye başladı. 20 yaşında İstanbul'a döndü ve Padişah II. Abdülhamid tarafından sarayda görevlendirildi. 1888 yılında atandığı Mabeyn-i Humayun Katipliği görevini 18 yıl sürdürdü. 1894’te Kavalalı Ahmet Celal Paşa’nın kızı Zeynep Celile Hanım ile evlendi. Bu evlilikten Mehmet Kemal Cezmi (1896) adında bir oğlu ve bir kızı Ayşe Masume (1899) adında oldu, diğer eşi Lofçalı Ahmed Cevdet Paşa’nın en genç Torunu Azize Hanım, bu evlilikten Hatice Selma (1902), Fatma Beraat (1905) adlarında 2 kızı oldu. Edebiyat-ı Cedide Topluluğu’nun bir üyesi olan Ali Ekrem Bey, şiirlerini “"İlham"” ve “"A. Nadir"” takma adları ile yayınladı. Asıl sanatını temsil eden eserlerini 1896-1900 yılları arasında Servet-i Fünun Dergisi’nde yayımladı. Derginin 1897 yılındaki Yunan Harbi nedeniyle çıkan özel sayısında yer alan “"Vasiyet"” şiiri ile tanındı. Tevfik Fikret’in bir makalesini değiştirmesine kızarak topluluktan ayrıldı. Edebiyatla ilgisini ömür boyu kesmedi. 1908’e kadar kişisel, Meşrutiyetin İlanı ile birlikte daha çok sosyal, vatani, dini konular işledi. Çanakkale ve İstiklâl Savaşı yıllarında millî kahramanlık şiirleri yazdı. Tevfik Fikret gibi nazmı nesre yaklaştırma çabasındaydı. 1906’da Kudüs mutasarrıfı olarak atandı. 1908’da Beyrut valisi oldu ancak birkaç gün sonra bu görevinden istifa etti. Aynı yıl, Cezâir-i Bahr-i Sefîd (Akdeniz Adaları) Valisi olarak görevlendirildi. Bir sene sonra kadro dışı kalarak İstanbul’a döndü. 1910’da Mehmet Akif tarafından Darülfünun’da Tarih-i Edebiyat öğretmeliği teklif edildi. O yıl, Darülfünun hocaları ve talebelerinden oluşan bir heyetle Romanya seyahati yaptı; ertesi yıl ise 3 aylık Fransa ve İsviçre gezisine gitti. 1912’de tekrar Cezâir-i Bahr-i Sefîd Valisi olarak atandı. Balkan Savaşı’nın başlaması üzerine valilik kapatıldı. Ailesiyle birlikte güçlükle İstanbul’a dönebilen Ali Ekrem Bey, uzun süre yarım maaş aldı ve 1912’de emekli edildi. 1913’te tekrar Darülfünun’da müderrisliğe başladı ve “Nazariyyat-i Edebiyye” dersi okuttu. Ertesi yıl kız öğrenciler için kurulan İnas Darülfünu’nda da edebiyat dersleri verdi. 1914 yılında Osmanlı’nın ilk konservatuvar kurumunun kuruluşu sırasında okula konservatuvar yerine "Güzellikler Evi" anlamına gelen Darülbedayi isminin verilmesin önerdi ve kabul edildi. Oğlu Mehmet Kemal Cezmi 1917’de intihar etti. Bu olayın etkisiyle rahatsızlanan Ali Ekrem Bey, tedavi için Dr. Mazhar Osman Bey’in tedavihanesinde kaldı Vermekte olduğu “Nazariyyat-i Edebiyye” dersi Ali Kemal Bey’in eğitim bakanlığı sırasında kaldırılınca açığa alınan Ali Kemal Bey, Tedkîkat-ı Lisâniyye Heyeti Reisi yapıldı ve Galatasaray Sultani’sinde edebiyat öğretmenliğine getirildi. Bu görevi başlangıçta kabul etmeyen Ali Ekrem, eğitim bakanlığına Sait Bey’in gelmesi üzerine görevi kabul etti ve 3,5 yıl öğretmenlik yaptı. 1923’te yeniden Darülfünun’a atandı. Yahya Kemal’e vekaleten ""şerh-i mütun"" (metin açıklama) müderrisi olmuştu. Daha sonra asalaeten atandığı bu görevi 1933 yılındaki üniversite reformuna kadar sürdürdü. Bir yandan da başka okullarda ders verdi. Darülfünun üniversiteye dönüştürüldüğünde açıkta kalan Ali Ekrem, Maltepe Askeri Lisesi’nde öğretmenliğe devam etmeye çalıştı. Sağlık sorunları ve yaşlılığı nedeniyle bu görevde zorlandı. Gırtlak kanseri nedeniyle ömrünün son günlerini çeşitli hastanelerde geçirdi. 27 Ağustos 1937’de hayatını kaybetti. Zincirlikuyu Mezarlığı’na defnedildi. Rule/Sparkle Rule/Sparkle Ayumi Hamasaki'ın 25 Nisan 2009'de çıkan kırk beş teklisidir. Bütün şarkıları Ayumi Hamasaki yazmıştır. FranÃ§ois-Adrien Boieldieu François-Adrien Boieldieu (d. 16 Aralık, 1775, Rouen, Fransa- ö. 8 Ekim 1834, Varennes-Jarcy, Fransa), özellikle opera eserleri hazırlayıcısı olarak tanınan, bir Fransız besteci ve müzik öğretmeni. Boieldieu Fransız Devriminden önce Rouen şehrinde doğdu. Müzik eğitimini Rouen Katedrali'nin koro idarecisinden sonra katedralin org çalgıcısından aldı. Fransız Devrimi sırasında Rouen Katedrali Fransa'nn taşra şehirleri arasında müzik hayatını devam ettiren ender şehirlerden biri idi. 1793'de bu şehirde tanınmış kemancı "Pierre Rode" ve tenor "Pierre-Jean Garat" tarafından hazırlanan metinleri kullanarak ilk operalarını - "La fille coupable"(1793) ve "Rosalie et Mirza" (1795) - hazırladı. Bunlar hemen seyircilerin çok ilgisini çekti. Çok geçmeden Boieldieu Paris'e gidip yerleşti. İlk olarak piyano akorcusu olarak hayatını kazanmaya başladı. Fransa'da bu sıralarda "Opera-Comique" tiyatrosu, klasik operaya yakın olan ama konuşma parçaları da içeren "opera-komik" janrında eserler sahneleyen tek tiyatro idi. Opera-komik sahneleyen trup "Salle Favart" idi. 1791'de eskiden "opera-bufa" janrında eserler sahneleyen "Theatre Faydeau" trupu da "Opera-Comique" idaresine geçti ve bu yeni sahnede iki trup birbirine rakip olarak eserler sahnelemeye başladılar. Favart genellikle vatanperver ve ihtişamlı eserler sahnelemeyi, Faydeau ise heroik dramlar sahnelemeyi tercih etmekte idi. 1797'de Boieldieu Feydeau için "La famille suisse" ve "L'heureuse nouvelle" eserlerini ve Favart için "Zoraime et Zulmare" eserini hazırlayıp bunlar başarı ile sahnelendi. 1800'de hazırladığı "Le calife de Bagdad" adlı eseri şaheseri olarak sayılıp Paris seyircisi tarafından çok tutuldu. 1804-1810 döneminde Boieldieu Sankt-Peterburg, Rusya'ya gidip orada Çar'ın saray bestecisi görevini üzerine aldı. Burada "Aline, reine de Golconde" (1804) ve "Les voitüres versées" (1808) dahil 9 opera besteleyip yapımlattı. Fransa'ya döndükten sonra, Paris seyircisini yeniden tarafına çekerek, "La jeune femme en çölère" (1811), "Jean de Paris" (1812), "Le nouveau seigneur du village" (1813) adlı eserleri dahil, 12 diğer eseri Paris'te yapımlandı. 1825de hazırlayıp yapımlanan "La dame blanche" operası Walter Scott'in romanlarından uyarlanmıştı. Bu libretto yaklaşımı Avrupa operasında bir moda yarattı ve diğer bestecilerin "Lucia di Lammermoor", "I puritanı" ve "La jölie fille de Perth" eserlerine ilham kaynağı oldu. "La dame blanche" operasında fantastik elemanlar bulunması da bu yönde diğer bestecileri (örneğin Giacomo Meyerbeer'in "Robert le diable" ve Charles Gounod'in "Faust eserlerini) etkiledi. Boieldieu genellikle opera bestecisi olarak iyi bilinmekle beraber diğer tür eserleri de bulunmaktadır. Örneğin 1800-1801 de bestelediği "Do Harp Konçertosu" Harp repretuvarında şaheser kabul edilen bir bestedir. Boieldieu 1817de Paris Konservatuvarı'nda kompozisyon profesörü oldu. Aynı yıl 40 üyeden oluşan Fransız Akademisi üyeliğine seçildi. 1820de Légion d'honneur nişanı ile ödülendirilmiştir. 1839'da Fransız hükümetinin kendisine yıllık 6000 Fransız frankı değerinde devlet emeklilik maaşı bağladı. Boieldieu yavaş yavaş sesini kaybetmeye başladı; bunun nedeni şüphesiz gırtlak kanserine yakalanmasındandır. Aynı zamanda Opera-Comique tiyatrosunun büyük borçlarla iflas eşiğine gelmesi ve 1830 Temmuz Devrimide dertlerini katlarca artırırdı. Son şeflik idaresini 25 Eylül 1834'de Adolphe Adam'ın "Le Chalet" adlı operasının prömiyeri ile yaptı. Böylece hem gerçekten hem de mecazi olarak kendini takip edecek olan en iyi öğrencisine şeflik değneğini devretmiş oldu. Boieldieu 8 Ekim'de Paris yakınlarındaki "Varennes-Jarcy"'deki evinde hayata göslerini yumdu. Mezarı Paris de Père Lachaise Mezarlığı'nda bulunmaktadır ama kalbi Rouen şehrinin kendisi için hazırladığı anıt-mezarda gömülüdür. OÄŸlu, Adrien Boieldieu da bilinen bir bestecidir.. Days/Green Days / Green, Ayumi Hamasaki'ın 19 Aralık 2008'de çıkan kırk dört tekli oldu. Her şarkı Ayumi Hamasaki yazdı. "GREEN", dünyanın biri pahalı müzik videosu. Fiyat olarak $1,600,000. Mirrorcle World Mirrorcle World, Ayumi Hamasaki'ın 8 Nisan 2008'de çıkan kırk üç tekli oldu. Her şarkı Ayumi Hamasaki yazdı."Mirrorcle World" Japonya'da #33 en çok satan tekli 2008 ve ABD'da dijital yayınlandı. Together When... Together When..., Ayumi Hamasaki'ın 5 Aralık 2007'de çıkan ilk dijital tekli oldu. Şarkı Ayumi Hamasaki tarafından yazdı. Müzik ise Kunio Tago tarafından yapıldı. bütün satış: 1.728.000 (Japonya) Vjekoslav Tomić Vjekoslav Tomić (d. 19 Temmuz 1983, Split), Hırvat futbolcudur. Futbola 11 yaşında RNK Split altyapısında başlayan Vjekoslav Tomić 4 sezon formasını giydiği NK Međimurje Čakovec'de dikkat çekmiştir. NK Međimurje Čakovec ile birlikte Hırvatistan Premier Lig'e çıkan Vjekoslav Tomić, Premier Lig'de oynadığı 2006-2007 sezonunda takımının ligde kalmasını sağlamış ve sezonun en başarılı kalecilerinden biri olarak gösterilmiştir. 2007-2008 sezonunda Hajduk Split'e transfer olmuştur. Hırvat futbol otoritelerince 1'e 1'de etkili, 1.90 olan boyunu avantajlı kullanan ve hızlı bir kaleci olarak belirtilmektedir. Hajduk Split'teki kariyeri boyunca Vladimir Balic ve Hırvatistan millî futbol takımı kalecilerinden Danijel Subasic'in ardında yedek kalmıştır. İsmi özellikle Galatasaray'la anılmıştır. Futbolcu 2009-2010 sezonu sonunda Süper Lig ekiplerinden Kardemir Karabükspor ile iki yıllık sözleşme imzalamıştır. 13 Ocak 2014'te Tomić, bir yıllık sözleşme ile Azerbaycan Premier Ligi takımı Hazar Lenkeran ile sözleşme imzaladı. 2016 yaz sezonu döneminde 1. Lig ekiplerinden Şanlıurfaspor ile 2 yıllık sözleşme imzaladı. Next Level NEXT LEVEL Ayumi Hamasaki'nin 25 Mart 2009'da çıkan onuncu stüdyo albümüdür. Albümdeki tüm şarkıları Ayumi Hamasaki yazmıştır. bütün Albüm ve Single satış: 701.696 Yuichi Nishimura , FIFA kokartlı Japon futbol hakemi. Nishimura 2008 Afrika Uluslar Kupası'nda görev yapan üç Asyalı hakemden biridir. Gana'da düzenlenen turnuvada Japon Toru Sagara ve Kuzey Koreli Hae Sang Jeong yardımcı hakem olarak görev yapmıştır. Nishimura 2007'de düzenlenen FIFA 17 Yaş Altı Dünya Kupası'nda da düdük çalmıştır. 2010 FIFA Dünya Kupası hakemleri arasında da yer alan Nishimura, turnuvanın ilk gününde oynanan Fransa-Uruguay karşılaşmasını yönetmiştir. Pasifik Adaları Pasifik Adaları, Pasifik Okyanusu'ndaki adalardır. Üç büyük adalar grubu Polinezya, Mikronezya ve Melanezya'dır. Bu liste Pasifik Adalarının siyasi veya coğrafi olarak dağılımına göre yapılmıştır. Vuvuzela Vuvuzela; bazen lepatata diye, bazen de Güney Afrika zurnası diye adlandırılan, Güney Afrika yöresine ait üflemeli bir çalgı, 61 cm boyunda ve 100 gram ağırlığındadır. Herhangi bir tuş veya tonlama deliği fonksiyonuna sahip olmayıp, sadece üfleyen kişinin ritmine bağlı olarak ses çıkarır. Güçlü bir ciğer ve üfleme yeteneği isteyen Vuvuzela'nın çıkardığı ses sis düdüğü ya da fil sesine benzerdir. Sinek ve arı vızıltısına benzetenler de olmuştur. Vuvuzela toplu olarak çalındığında çıkarmış olduğu ses yaklaşık olarak 135 desibeldir. Vuvuzela, adını Zulu dilindeki Vuvu sözcüğünden alıyor. Vuvu sözcüğü, Türkçede gürültü anlamına geliyor. Güney Afrikalıların anlattıklarına göre Kudu adı verilen bir antilop çeşidinden yapılmakta olup(günümüzdeki modelleri plastikten üretiliyor) yüzyıllardır Afrika kabilelerin haberleşmesinde kullanılıyordu. Günümüzde ise Vuvuzela, Güney Afrika futbol kültürünün ayrılmaz bir parçası haline gelmiştir. Vuvuzela, çoğunlukla Güney Afrika'daki futbol maçlarında çalınan bir çalgıdır. 2009 FIFA Konfederasyon Kupası'nda futbolcuların yüksek sesten rahatsız olması nedeniyle yasaklanmıştır. Güney Afrika'da düzenlenen 2010 FIFA Dünya Kupası'nda ise uzun tartışmaların neticesinde FIFA Başkanı ve Güney Afrikalı yetkililerin baskısının etkisiyle serbest bırakılmıştır. Dünya kupası maçlarında binlerce Vuvuzela doksan dakika hiç durmadan çalmaktadır. 1970'li yıllardan itibaren başta Meksika olmak üzere Futbol maçlarında trampet çalmaktaydı ve bu anlayış dünyaya yayılıyordu. 1990'dan itibaren ise Vuvuzela, dünyada adını duyurmaya, trampetin yerini almaya ve başta Güney Afrika olmak üzere Futbol maçlarında çalınmaya başlandı. 2009 yılında Güney Afrika'nın Konfederasyon Kupası'na ev sahipliği yapması sayesinde Vuvuzela, tüm dünyada daha geniş kitleler tarafından tanındı. Bu tarihten itibaren Vuvuzela büyük bir çılgınlık halini aldı ve tüm dünyada maçlarda çalınır hale geldi. 2010 Dünya Kupası'nın bir parçası haline gelmiştir. Vuvuzela'nın insan sağlığına bazı zararları tespit edilmiş, bu zararlardan dolayı yer yer yasaklanmıştır. Örneğin Almanya'nın Köln belediyesi Vuvuzela'yı insan sağlığına zararlarından dolayı yasaklamıştır.Dr Ruth McNerney ise vuvuzelaları yasaklamak yerine "vuvuzela üfleme kuralları" getirilebileceğini söyledi. İşitme cihazları üreticisi Phonak tarafından yapılan araştırma Vuvuzela'nın insan sağlığına zararlı olduğunu ortaya koymuştur. Uzmanlar 85 desibelin üzerindeki bir sesin kulak sağlığına olumsuz etkiler yapabileceğine dikkat çekiyorlar. Ayrıca 100 desibel seviyesindeki bir sese 15 dakika maruz kalmak, kalıcı işitme sorunlarının oluşması için yeterli. Vuvuzela ise yukarıda belirtildiği gibi 135 desibel ses çıkarır.. Halil el-Gamdi Halil İbrahim Celal el-Gamdi (Arapça خليل إبراهيم جلال الغامدي d. 2 Eylül 1970) , FIFA kokartlı Suudi Arabistanlı futbol hakemi. 2003 yılından itibaren FIFA kokartı bulunan hakem, AFC Asya Kupası 'nda maç yönetti. 2008 Yaz Olimpiyatları, 2006 FIFA Kulüpler Dünya Kupası 'nda ayrıca 2006 FIFA Dünya Kupası ve 2010 FIFA Dünya Kupası eleme maçlarında da maç yönetmiştir. Son olarak 2010 FIFA Dünya Kupası 'nda yer almıştır. Furkan DoÄŸan Furkan Doğan (20 Ekim 1991, New York - 31 Mayıs 2010; Uluslararası sular, Akdeniz), Türk yardım gönüllüsü. İsrail güçleri tarafından düzenlenen Gazze filosu saldırısında hayatını kaybeden en genç isimdir. İsrail'in yardım filosuna düzenlediği dokuz kişinin ölümüyle sonuçlanan baskının sembol ismi hâline gelmiştir. 20 Ekim 1991'de New York'ta doğdu. Daha sonra ailesiyle beraber Kayseri'ye yerleşti. Kayseri Özel Hisarcıklıoğlu Fen Lisesi son sınıf öğrencisiydi ve iki yıldır üniversite sınavlarına hazırlanıyordu. Amerika Birleşik Devletleri vatandaşı olan Doğan, yabancı uyruklu öğrenci statüsünden dolayı 18 Nisan 2010'da Yabancı Öğrenci Sınavı'na girdi. Babası Ahmet Doğan, Erciyes Üniversitesi'nde öğretim üyesidir. Mayıs 2010'da İHH İnsani Yardım Vakfı gönüllüsü olarak İsrail ablukası altındaki Gazze'ye insani yardım götüren Gazze filosunda yer aldı. MV "Mavi Marmara" gemisinde kampanyaya katılan Doğan, İsrail askerlerinin filoya saldırısında öldürüldü. Adli Tıp raporuna göre Doğan 45 cm'den daha kısa bir mesafeden yüzünden, kafasının arkasından, iki kez bacağından ve bir kez de sırtından olmak üzere toplam 5 kez vurulmuştu. Birleşmiş Milletler İnsan Hakları Yüksek Komiserliğinin hazırladığı rapora göre Furkan Doğan, İsrail komandoları tarafından "infaz" yöntemiyle öldürüldü. Raporda, 19 yaşındaki Furkan Doğan'ın elindeki küçük kamera ile çekim yaparken iki kere kafasından olmak üzere defalarca vurulduğu ifade edildi. Adli tıp raporundan yola çıkarak Furkan Doğan'ın güvertede bilinci açık ya da yarı bilinçli bir zaman yattığını ve daha sonra yüzünden vurulduğu tespit edildi. Furkan Doğan, öldürülmeden kısa süre önce not defterine şu satırları yazmıştır. Doğan'ın cenazesi 4 Haziran 2010 Hunat Camii'nde kılınan cenaze namazının ardından Kayseri'nin Talas ilçesinde toprağa verildi. Talas ilçesi Reşadiye Mahallesi'nde bulunan bu mezarlığın adı "Şehit Furkan Doğan Mezarlığı" olarak değiştirilmiştir. ABD Dışişleri Bakanı Hillary Clinton tarafından yapılan açıklamada bir Amerikan vatandaşının ölümü üzerine olayın yakından takip edildiği belirtildi. Furkan Doğan'ın babası Ahmet Doğan, oğlunun ABD vatandaşı olduğuna güvenip yola çıktığını ve ABD'nin tutumunun kendisini hayal kırıklığına uğrattığını söyledi. Türkiye başbakanı Recep Tayyip Erdoğan, "Amerikan yönetiminin de Türk orijinli olması hasebiyle Amerikan vatandaşı olan Furkan Doğan ile ilgilenmemesi manidardır. Bunun da Amerikan yönetiminden takibini bekliyoruz. Türk orijinli olduğu için mi bunu takip etmiyorsunuz?" diyerek ABD'ye tepki gösterdi. Roger Cohen, "New York Times" gazetesinde yayımlanan "Unutulan Amerikalı" başlıklı makalesinde, Amerikan medyasında Furkan Doğan'ın hayatı ve öldürülmesi ile ilgili çok az ayrıntının yer aldığına dikkat çekti ve bu durumu Furkan Doğan'ın "kulağa yabancı gelen Müslüman isme sahip olmasına" bağladı. Doğan'ın okuduğu Kayseri Özel Hisarcıklıoğlu Fen Lisesi'nin spor salonuna okul yönetimi tarafından Şehit Furkan Doğan Spor Salonu adı verildi. Ankara Büyükşehir Belediye Meclisi, Çukurambar'daki 1458. sokağın adını Doğan'ın anısına "Şehit Furkan Doğan Sokağı" olarak değiştirdi. Memleketi ve aynı zamanda şehitliğinin bulunduğu Talas'ın Reşadiye Mahallesi'ne hayırsever Mustafa Argun tarafından Şehit Furkan Doğan Cami yaptırıldı. Michael Hester Michael Hester (d. 2 Mayıs 1972), Hyundai A-Ligi'nde görev yapan Yeni Zelandalı futbol hakemi. 2004 yılından bu yana etkin hakemlik kariyerini sürdüren Hester, Ocak 2007'de FIFA kokartına da sahip olmuştur. 2008 Olimpiyat Oyunları ve 2010 FIFA Dünya Kupası eleme gruplarında birçok maç yöneten Hester 2009 yılında Nijerya'da düzenlenen 17 Yaş Altı Dünya Kupası'nda da görev almıştır. Hester, Güney Afrika'nın ev sahipliğini yaptığı 2010 FIFA Dünya Kupası'nda da görevlendirilmiştir. Hester aslen donanma gÃ¶revlisidir. Holokost inkârı Holokost inkârcılığı ya da Holokost inkârı, II. Dünya Savaşı esnasında, Nazi Almanyası ve başka Mihver Devletlerinin, beş ila altı milyon arasındaki Yahudi’yi sistematik olarak yok etmesini inkâr eden bir düşünce akımıdır. Tarihi revizyonistler ve Holokost inkârcıları, Nazi toplama kamplarındaki gaz odalarının varlığını ve Adolf Hitler'in niyetinin bütün Avrupa Yahudilerini katletmek olduğu iddiasını da reddetmektedirler. BM Genel Kurulu 26 Ocak 2007 tarihli, 61/255 sayılı kararı ile Yahudi soykırımının tarihi bir olay olarak inkârını kınadı. 1 Şubat 2011'de Hristiyan, Müslüman ve Yahudi din adamlarından oluşan yaklaşık 150 kişilik bir grup Auschwitz’i ziyaret etti. Müslümanlar adına Bosna-Hersek Reis-Ul-Uleması Mustafa Çeriç bir konuşma yaptı. Çeriç, Yahudi soykırımı ya da Srebrenitsa’daki Müslüman soykırımını inkâr edenlerin bu suça ortaklık etmiş olacaklarını belirtti ve ekledi: ""Genç nesilleri demokrasinin ve insan haklarının değerini bilmeleri için eğitmeli, onları nefret, hoşgörüsüzlük ve etnik çatışmaları reddetmeleri yönünde teşvik etmeliyiz ki, Auschwitz ve Srebrenica bir daha tekrarlanmasın..."" Holokost İnkarı Yargılanıyor: Çarpıtmalarla Yüzleşirken Tarihe Başvurma Karun Chandhok Karun Chandhok (Chennai, Hindistan), Hindistanlı Formula 1 pilotu. Formula 1'de yarışmaya 2010 sezonunda başlamıştır. Hispania Racing Team adına 20 numara olarak yarışmaktadır. Karun Chandhok Formula 1'den önce GP2'de yarışmıştır. Ayrıca Karun Chandhok Formula 1'de yarışan 2. Hindistanlı pilottur. Formula 1'de yarışan ilk Hindistanlı pilot ise 2005 yılında Jordan F1 adına yarışan Narain Karthikeyan'dır. Eritre Bağımsızlık Savaşı Eritre Bağımsızlık Savaşı 1 Eylül 1961'de başlayıp, Eritre'nin bağımsızlık tarihi olan 29 Mayıs 1991'e kadar 30 yıl boyunca devam etmiş bir savaştır. Savaş, Etiyopya hükümeti ve Eritreli özerkçilikçiler arasında çıkmıştır. Bu 30 yıllık savaş içerisinde, 1972 - 1974 ve 1980 - 1981 yılları arasında Eritre'yi temsil eden Eritre Halk Cephesi ve Eritre Liberal Cephesi arasında Eritre İç Savaşı yaşanmıştır. 1974 - 1992 yılları arasında ise Etiyopya İç Savaşı yaşanmıştır. Savaş, Eritre Halk Cephesi'nin iç savaşta ELC'ni yenmesi ve 1991'de, Etiyopya'yı yenilgiye uğratmasıyla sona ermiştir ve Eritre 24 Mayıs 1991'de de facto yani dış işlerinde Etiyopya'ya bağlı bir cumhuriyet haline gelmiştir. 1991'de Etiyopya yenilmesine rağmen, 1993'te Eritre'deki, Etiyopyalı askerler bölgeyi ablukaya almıştır ve Etiyopya hükümeti, Eritre'de 10 büyükşehirde yaşayan insanlara, belli bir yerde yaşamayan Eritre Özgürlük Savaşçıları üyelerine, Sudan ve Etiyopya'da yaşayan yaklaşık 200,000 kişiyle beraber yaklaşık 80,000 alakasız insana ""Eritre Tam Bağımsız Bir Ülke Olmalı Mı?"" sorusuna sorarak geniş bir referandum yapmışlar ve oyların % 99.79'u Eritre lehine olunca, Eritre'den çekilerek, Eritre'yi tam bağımsız bir ülke yapmışlardır ve Eritre Cumhuriyeti kurulmuştur. 29 Mayıs 1993'te Eritre, BM üyeleri tarafından tanınarak, bağımsızlığı pekiştirilmiştir. 28 Mayıs 1993'te, BM'ye katılmak için talep veren, oldukça kısa bir süre içinde talepliği onaylanmış ve 30 Mayıs 1993'te BM üyesi haline gelmiştir. 1993 yılı Mayıs Ayı başlarında, Etiyopya'nın, Eritre'yi özerk bir devletken tekrar abluka alması sâyesinde, Amerika Birleşik Devletleri'nin de barışçıl yaklaşımlarının etkisiyle Etiyopya hükûmeti tarafından ""Eritre'nin Tam Bağımsız Bir Devlet Hâline Gelmesini Onaylıyor Musunuz?"" başlığı altında yapılan kamuoyunun sonuçları; Siphiwe Tshabalala Lawrence Siphiwe Tshabalala (d. 25 Eylül 1984, Soweto, Güney Afrika) Güney Afrikalı futbolcudur. BB Erzurumspor'da forma giymektedir. Tshabalala, futbola Phiri Movers ve Kaizer Chiefs'in altyapılarında oynayarak başladı. Sırasıyla Alexandra United ve Free State Stars formalarını giydi. 2007'de Kaizer Chiefs'e geri döndü. Tshabalala, Güney Afrika Cumhuriyeti millî futbol takımı formasıyla ilk maçına 14 Ocak 2006'da Mısır ile yapılan hazırlık maçında çıktı. 2006 Afrika Uluslar Kupası, 2008 Afrika Uluslar Kupası ve 2009 FIFA Konfederasyonlar Kupası'nda millî takım formasını giydi. 11 Haziran 2010'da 50. millî maçına, 2010 FIFA Dünya Kupası'nda, Meksika karşısında 1-1 biten maçta çıktı. Bu maçta Tshabalala takımının tek, aynı zamanda turnuvanın ilk golünü kaydetti. Talkin' 2 Myself Talkin' 2 Myself, Ayumi Hamasaki'ın 19 Eylül 2007'de çıkan kırk iki tekli oldu. Her şarkı Ayumi Hamasaki yazdı. RIAJ Onay Belgesi: Gold (Altın) Zeki Ayvaz Zeki Ayvaz (d. 1 Ekim 1989, Akçaabat), Türk futbolcudur. Kaleci pozisyonunda görev almakta olup, 2. Lig takımlarından Tarsus İdman Yurdu'nda forma giymektedir. Zeki Ayvaz, 1989 yılında Trabzon'un Akçaabat ilçesinde doğdu. Futbola babasının da yönlendirmesiyle 7 yaşındayken Akçaabat Sebatspor'da başladı. 10 yıl boyunca burada oynadıktan sonra Özkan Sümer'in raporuyla Trabzonspor'a alındı. Üç yıl süreyle PAF takımda mücadele ettikten sonra, 20 Mayıs 2009'da sözleşmesi 5 yıl daha uzatıldı. Ardından kiralık olarak 1461 Trabzon'a gönderildi. İki sezon oynadığı bu takımda sadece 12 maçta kaleyi koruyabildi. Ara ara A takım kamplarına dahil edilen Zeki, 2011-12 sezonunda Trabzonspor'un dördüncü kalecisi olarak takımda yer aldı. İlk lig maçına ise 2013-14 sezonunda Onur Recep Kıvrak'ın sakatlığının ardından 10 Kasım 2013'te Gençlerbirliği karşısında çıktı. 2014-15 sezonu öncesinde kadro dışı kalan Zeki Ayvaz, Balıkesirspor'a kiralandı. Burada bekleneni veremeyen Zeki, sezon sonunda kulübüyle sözleşmesini feshetti Trabzonspor'a döndü. Bu takımla da sözleşmesini fesheden Zeki, Süper Lig ekibi Akhisarspor'a transfer oldu. Zeki, millî takımlar düzeyinde ilk maçına "Türkiye U-18" ile "Almanya U-18" takımları arasında 16 Ekim 2006 tarihinde oynanılan ve 5-3 kaybedilen özel maçta çıktı. Kasım 2013'te ise Kuzey İrlanda ve Belarus maçları öncesi Fatih Terim tarafından A millî takıma ilk defa çağrıldı. Ma'ale Gamla Ma'ale Gamla (İbranice: מַעֲלֵה גַּמְלָא, "Gamla eğimi"), İsrail kontrolündeki Golan Tepeleri'nde bir yerleşim merkezi. 110 metre yükseklikte yer almaktadır. Hayfa'nın 66 mil doğusunda ve Tel Aviv'in 125 mil kuzeydoğusundadır. 1975 yılında kurulmuştur. Glitter / Fated Talkin' 2 Myself, Ayumi Hamasaki'ın 18 Temmuz 2007'de çıkan kırk bir tekli oldu. Her şarkı Ayumi Hamasaki yazdı. RIAJ Onay Belgesi: Gold (Altın) Premier Division (GÃ¼ney Afrika) Premier Soccer Ligi bir diğer adı da National Soccer League (NSL),Güney Afrika'nın en üst ligidir. Bu lige ABSA Premiership te denilir, sponsoru ABSA olduğu için. PSL'den sonraki en yüksek lig ise National First Division 'dır. İlk 2,PSL'ye yükselir. PSL'yi Kaizer Motaung, Irvin Khoza, Raymond Hack ve Jomo Sono 1996'da kurmuştur. Premier Soccer Lig'in ilk şampiyonu Manning Rangers olmuştur. 1998-2000 da Sundowns lige hakim olmuştur. 2001'de Igesund ile Orlando Pirates şampiyonluğu tatmıştır.İleriki sezonda Cape Town şampiyonluğu takip etmiştir ve ligde ilk kazanan olmuştur. 11 Nisan 2001'de göze çarpan bir bölüm Güney Afrika'da bir olay yüzünden ölen 41 insan ve 158 yaralı olduğu için Orlando Pirates ve Kaizer Chiefs Ellis Park Stadyumu'nda bir dostluk maçı yapmıştır. Ve bu olaydan sonra bu maç derbi maçı olmuştur. 2001-2002 sezonundan önce ligdeki takım sayısı 18 iken,bu sayı 16'ya indirilmiştir. 2004'te bir maçta skandal yaşanmış ve bir Güney Afrikalı futbolcu şok yaşatmıştır. Kaizer Chiefs FC bir başarıyla iki kez üst üste şampiyon olmuştur. 2005-06 sezonunda Mamelodi Sundowns 4.kez şampiyon olmuştur. 2007'de, artık PSL maçlarının lisansını 1.6 milyar R vererekSuperSport almıştır. Aynı yıllarda ABSA lige sponsor olmuştur. 2008-2009 sezonunda, Supersport United ligde şampiyon olmuştur. Son 3 yıl üst üste şampiyon olmuştur. 1918 Vancouver AdasÄ± depremi 1918 Vancouver Adası depremi, Kanada'da Britanya Kolombiyası'nı vuran 6.9 büyüklüğüne bir depremdi. 6 Aralık 1918 Cuma günü yerel saatle saat 12:41'de meydana geldi. Bir doğrultu atım depremiydi. Merkezi Vancouver Adası'nın doğu kıyısı yakınlarında, 49°26′N 126°13′K, ﻿49.44°N 126.22°B koordinatlı yerdeydi. Blue Bird Blue Bird, Ayumi Hamasaki'ın 21 Haziran 2006'de çıkan kırk tekli oldu. Her şarkı Ayumi Hamasaki yazdı. RIAJ Onay Belgesi: Platinum (Platin) Prizren Kalesi Prizren Kalesi, Kosova'nın Prizren şehrindeki Orta Çağ kalesidir. Prizren’e tepeden bakan bir konuma sahiptir. İlk hisarlarının Doğu Roma döneminde yapıldığı belirtilmektedir. Osmanlı Devleti döneminde çeşitli eklemelerle geliştirilmiş, büyük bir kale hâline getirilmiştir. Prizren şehrinin büyük kısmı, kalenin güneyinde kalmaktadır. Şehrin sonradan gelişen ve temelde Maraş semtinin bulunduğu kısmı kalenin güneybatısında uzanır. Kalenin bulunduğu tepenin hemen altında Akdere akmaktadır. Doğum Sancısı Labor Pains Thea Dixon, aslında onu köle gibi kullanan patronundan nefret ediyordur. Ama durum işten çıkarılmaya gelince, Thea çözümü hamile olduğunu söylemekte bulur. Thea'nın 9 ay boyunca saklı tutması gerektiği yalan, çevresindeki herkesin hayatına karışmasıyla hayatını olduğundan daha da zorlaştıracaktır. Ion Storm Inc. Ion Storm Inc. (zaman zaman ION Storm olarak adlandırılmaktaydı) Teksas şehrinde kurulmuş bilgisayar oyunu geliştiren bir şirketti. Şirket, "Doom" bilgisayar oyunu yapımcılarından olan John Romero tarafından kurulmuştur. Şirketin kuruluşunda rol oynayan diğer kişiler ise , Tom Hall, Todd Porter, ve Jerry O'Flaherty'dır. Şirket "Tasarım Kuraldır" sloganı ile kurulmuştu. Şirket henüz hiçbir oyun piyasa sürmeden hayranlar ve piyasa uzmanları tarafından heyecanla karşılanmıştır. Bunda şirketin bünyesinde barındırdığı yeteneklerin önemli bir yeri vardı. Subkhiddin Mohd Salleh Subkhiddin Mohd Salleh (d. 17 Ekim 1966) Malezyalı futbol hakemi. 2000'den bu yana FIFA kokartı taşımaktadır. 2007 yılında Kanada'da düzenlenen FIFA 20 Yaş Altı Dünya Kupası'nda görev alan Salleh, Panama ve Arjantin arasında oynanan grup maçı ile Şili ve Portekiz'i karşı karşıya getiren maçta da düdük çalmıştır. İskoçya-Kosta Rika karşılaşması hakemin yönettiği maçlardan bir diğeridir. Salleh 2010 FIFA Dünya Kupası'nda da görev almıştır. TanrÄ± ve Devlet Tanrı ve Devlet, Rus anarşist Mikhail Bakunin'in en bilinen eserlerinden biridir. "Tanrı ve Devlet", Şubat-Mart 1871 yılları arasında yazılmıştır. Başlangıçta iki parça olarak düşünülmüş ve "The Knouto-Germanic Empire and the Social Revolution" olarak adlandırılacaktı. İlk parça Fransa-Prusya Savaşı'nı temel almakta ve Avrupa'da emperyalizme direniş tarihini konu edinmekteydi. Bakunin'in pek çok çalışması gibi bu eser de bitmemiştir. "Tanrı ve Devlet", Carlo Cafiero ve Élisée Reclus tarafından ortaya çıkartılmıştır. İkisi de Bakunin'in yakın arkadaşıdır ve önde gelen anarşistlerdendirler. Kitabın kayıp parçalarını birleştirmeye çalışmışlar fakat başarılı olamamışlardır. Bazı parçalarını Fransızca'dan çevirmişler ve 1882'de Cenova'da kitapçık haline getirmişlerdir. Cafiero ve Reclus, kitabın başlığını "Dieu et l'état" (Tanrı ve Devlet) olarak belirlemişlerdir. Oysaki Bakunin'in yazmış olduğu asıl metinlerde düşündüğü başlık "Komünist Doktriner Okulunun Sofizm Tarihi" şeklindydi. Eser pek çok dile çevrilmiştir. (İngilizce, Almanca, Felemenkçe, İtalyanca, İspanyolca, Rusça, Polonyaca, Yunanca, Romence, Türkçe, İbranice...) Rupert Brooke Rupert Chawner Brooke (göbek adı bazen Chaucer olarak da belirtilir) (Rugby, Warwickshire, İngiltere, 3 Ağustos 1887 – İskiri açıkları, Ege Denizi, 23 Nisan 1915) özellikle I. Dünya Savaşı sırasında kaleme aldığı savaş şiirleriyle tanınan İngiliz şair. Daha önce bir hümanist olarak tanınırken savaş başladıktan sonra ani bir değişiklik geçirerek "Türkler" olarak nitelediği Osmanlılara düşmanlık içeren şiirler yazmaya başladı. Bir savaş şairi olmakla ve savaşı idealize etmekle birlikte istemesine rağmen cephede savaşma fırsatı bulamadan öldü. Brooke'un ününün bir nedeni de yakışıklılığıydı. İrlandalı şair William Butler Yeats onun için "İngiltere'nin en yakışıklı genci" demişti. William Parker Brooke adlı bir öğretmenle eşi Ruth Mary Brooke (Cotterill)'in üç oğlundan ortancası olarak dünyaya geldi. Doğduğu şehir Rugby'deki Hillbrow ve Rugby okullarına devam etti. Avrupa'yı gezerken "John Webster ve Elizabeth dönemi tiyatrosu" konulu tezini hazırladı, onun sayesinde Cambridge'deki King's College'dan burs kazandı. Orada Cambridge Apostles adlı gizli fikir derneğine üye oldu, Marlowe Society adlı tiyatro kulübünün kurulmasına katkıda bulundu, tiyatro oyunculuğu yaptı. Bloomsbery Grubu adlı edebiyat grubundan arkadaşlar edindi. Bunların bazıları Brooke'un edebi yeteneğini beğeniyor, bazılarıysa daha ziyade görünüşünden etkileniyordu. Virginia Woolf, bir arkadaşına Cambridge'de Brooke ile birlikte ayışığı altında bir havuzda çıplak yüzdüklerini söylemişti. Brooke, Georgian Poets adlı başka bir edebiyat grubuna üyeydi, ayrıca savaş patlamadan önce yaşadığı Gloucestershire'daki Dymok grubunun önemli şairlerinden biriydi. Yaşadığı ilişkilerdeki sorunlar nedeniyle 1913'te sinir bunalımına girdi, Katherine Laird Cox ile uzun süren ilişkisi sona erdi ve tedavi için birkaç kez Almanya'ya seyahat etti. Westminster Gazette'te yayımlanmak üzere seyahat anıları yazmak için ABD ve Kanada'yı gezdi. Ülkesine dönmek için uzun yolu seçerek bir yelkenliyle Büyük Okyanus'a açıldı, Tahiti'de birkaç ay geçirdi. Burada tanıştığı Taatamata adlı kadınla en ciddi duygusal ilişkisini yaşadığı söylenir, hatta çok sonraları bu kadından bir kız çocuğu olduğu ortaya atılmıştır. Brooke, her iki cinsiyetten kişilerle ilişki yaşadı, ancak yayınlanan ilk hayat öykülerinde biseksüelliği gizli tutuldu. Pek çok aşığı vardı, bunlar arasında Cathleen Nesbitt de bulunuyordu. Bir dönem 15 yaşında sevgilisi olan Noel Olivier ile nişanlandı. Brooke'un ünlü şiir kitabı "1914 & diğer şiirler" (1914 & Other Poems) Mayıs 1915'te yayımlandı, bu kitap üç yıl içinde 24 baskı yaparak I. Dünya Savaşı döneminin en revaçta İngilizce şiir kitaplarından biri olacaktı. 27. doğumgününü kutladıktan sonra İngiltere Donanması'na teğmen olarak yazıldı ve Çanakkale'de savaşmak üzere görevlendirilen bir birliğe tayin oldu. Yolda dudağından bir sivrisineğin sokması sonucu sepsise yakalandı Yunanistan'da Tris Bukes körfezinde demirlemiş olan bir Fransız hastane gemisinde öldü. Yakınlardaki İskiri adasında bir zeytinliğe defnedildi. Mezar taşına arkadaşları tarafından ""Yatar burada Tanrı'nın kulu bir İngiliz teğmen / ki İstanbul'un Türklerden kurtulması uğruna öldü"" yazıldı. Mercury Rev Mercury Rev, 1980'li yılların sonunda New York'ta kurulmuş Amerikalı rock müzik grubudur. İlk üyeleri David Baker (vokaller), Jonathan Donahue (vokaller, gitarlar), Sean Mackowiak, diğer adıyla "Grasshopper" (gitarlar, klarinet), Suzanne Thorpe (flüt), Dave Fridmann (bas) ve Jimy Chambers'dan (davullar) oluşuyordu. Mercury Rev ilk yaptığı kayıtlarla, deneysel psychedelic rock yapıyordu. Daha sonra yavaş yavaş melodik, ornamental bir tarza dönüştü.Mercury Rev çoğunlukla The Flaming Lips ile karşılaştırılır. Aslında iki grubun yakın bağları vardır. Grubun kuruluşundan sonra, Donahue, Flaming Lips grubuna ikinci gitarist olarak katılmıştır ve The Flaming Lips grubunun iki albümünde yer almıştır. Bunun yanında Dave Fridmann, 1990 yılında çıkan "In a Priest Driven Ambulance" albümünden beri, 1993 tarihli "Transmissions from the Satellite Heart" albüm dışında, bütün Flaming Lips albümlerinin eş yapımcısı olmuştur. Bangladeş İstihbarat Müdürlüğü Bangladeş İstihbarat Müdürlüğü, DGFI, Bangladeş genel istihbarat kuvvetleri servisidir. 1977'de Cumhurbaşkanı Ziaur Rahman döneminde kuruldu. Organizasyonun Kachukhet Çarşısı'nın yanında 14 katlı Blok merkezi bulunmaktadır. Organizasyonun beş bireysel ve üç kombine masası olmakla beraber Terörle Mücadele Bürosu'nun amacı RAB ve Bangladeş Polis Özel Timi ile ülke içindeki terörü önlemektir. Ayrıca diğer ülkelerin kurumları ile operasyonel bağlantıları bulunmaktadır. Ä°skiri İskiri (Yunanca: Σκύρος, "skiros") Ege Denizi'nde Şeytan Adaları grubundan Yunan adası. 209 km²'lik yüzölçümüyle takımadanın en büyük adası. 2003 itibarıyla yaklaşık nüfusu 3.000. İskiri, Yunan idari bölümlenmesinde hiçbir ile dahil olmayan belediyelerden biridir. GP2 GP2 ya da Grand Prix 2, 2005 yılında Bernie Ecclestone ve Flavio Briatore'nin kurduğu yarışlar dizisidir. Her yıl GP2'den Formula 1'e bazı pilotlar gider. Şu ana kadar GP2'den Formula 1'e 18 pilot gitmiştir. Bu pilotlardan sadece Lewis Hamilton Formula 1 Sürücüler Klasmanı Dünya Şampiyonu olmuştur. GP2'deki bütün takımlar Dallara aracını ve Pirelli lastiklerini kullanırlar.GP2'de 13 takım ve 26 pilot yarışmaktadır. Ayrıca GP2'nin GP2 Asia Series adlı bir yarış serisi daha vardır. TaleWorlds TaleWorlds Entertainment, kısaca TaleWorlds, video oyunları geliştiren bağımsız bir Türk oyun firmasıdır. 2005 yılında Armağan Yavuz ve İpek Yavuz tarafından Ankara'da kurulmuştur. Stüdyoları ODTÜ Teknokent'te bulunmaktadır. Firma ilk defa Windows platformu için Mount & Blade adında bir video oyunu geliştirmiştir. Oyun rol yapma türünde olup, orta çağa benzer bir dönemde geçmektedir. Oyunun Avrupa ve Kuzey Amerika'daki dağıtımına, İsveç kökenli Paradox Interactive firması tarafından 2008'in Kasım ayında başlanmıştır. Firmanın bir sonraki ürünü ise, Mount & Blade'in genişleme paketi olarak tasvir edebileceğimiz, isimli çok oyunculu video oyunudur. Oyun, 2010'un Mart ayında Kuzey Amerika ve Avrupa'da piyasaya çıkmıştır. Firma, 2011 yılında Sich Studio ile çalışarak Henryk Sienkiewicz'ın "Ateş ve Kılıç" isimli romanının uyarlaması olarak adında yeni bir genişleme paketi piyasaya çıkardı. Sonraları, Mount & Blade: Warband için; 2012 yılında Napolyon Savaşları'nı, 2014 yılında ise Viking İstilası'nı konu alan iki indirilebilir içerik (DLC) yayınladı. Mount & Blade serisi, ilk üç oyunu ile toplamda 10 milyon satış barajını aşmıştır. Paradox Interactive'in yayımcılığında oyunlarını çıkaran firma 2014 yılında Paradox ile yollarını ayırarak bağımsız yapımcı hâline gelmiştir. "" için 2016'da E3'e katılan şirket burada kendi standını açan ilk Türkiye merkezli şirket olmuştur. Bir (Hepsi albümü) Bir, 1 Nisan 2005'te piyasaya sürülen Hepsi albümüdür. Bugüne kadar Hepsi albümü 149.000 üzerine satış yaptı. Bazı kanalların ana haber bültenlerinde gösterilen klipleri Türkiye çapında tanınmalarına bile sebep oldu. Türkiye'de en çok satılan albümlerin 19. sırada yer aldı. Video müzikleri "Olmaz Oğlan", "Yalan Herşeye Rağmen", "Üç Kalp"tir. Merkez Park Merkez Park, Seyhan Nehri'nin her iki yakasına kurulmuş toplam 33 hektar büyüklüğündeki şehir parkıdır. Güneyde Sabancı Merkez Camii ile kuzeyde Galleria Alışveriş Merkezi arasında kalan park, 2004 yılında açılmıştır. Türkiye'nin en büyük parkıdır. Eskiden parkın bulunduğu alanda narenciye bahçeleri, şehir otogarı ve nehrin taşmasına karşı bırakılan boş araziler bulunuyordu. Zamanla otogar buradan taşındı. Demirköprünün güneyine Galleria Alışveriş Merkezi, kuzeyin Mimar Sinan Amfitiyatrosu yaptırıldı. 1998'de bölgedeki 100 ev yıkıldı ve her iki yakayı birbirine bağlayan Sinanpaşa asma köprüsü yapıldı. Park 2004'te açıldı. Merkez Park'ta 400.000 den fazla bitki bulunmaktadır. 40 çeşit ağaç, 67 çeşit bitki ile süslenmiştir. Park'ın içerisinde 12 havuz, 2,2 hektarlık bir çocuk oyun alanı, paten pisti, anfitiyatro, dairesel biçimli dinlenme terasları bulunmaktadır. Ayrıca park ve cadde arasında 3 km uzunluğunda koşu ve bisiklet parkuru yer almaktadır. Walter Chrysler Walter Percy Chrysler (d. 2 Nisan 1875 – ö. 18 Ağustos 1940) Amerikalı bir mekanik, tren yolları mekaniği, otomobil sektöründe çalışmış ve Chrysler'i kurmuştur. Almanya'da 1672 yılında doğup ABD’ye 1709 yılında göç etmiş Johann Philipp Kreißler’in soyundan gelmektedir. 2 Nisan 1875 tarihinde ABD'nin Kansas eyaletindeki Wamego şehrinde dünyaya gelmiş, yine aynı eyalette yer alan Ellis şehrinde büyümüştür. Walter Chrysler Ellis’teki demiryolları atölyelerinde makinist ve demiryolu makinisti olarak çalışmaya başlamıştır. Daha sonraki yıllarında ABD’nin batı taraflarında farklı demiryollarında çalışmış, yaptığı kalifiye iş sayesinde tanınmıştır. Çırak olarak başladığı bu kariyerinden baş usta mekanik rütbesine kadar yükselmiştir. Teksas eyaletinde yer alan Fort Worth ve Denver Demiryolları’nda çalışmış, daha sonra da Iowa eyaletinde çalışmaya başlamıştır. Iowa’da yaşadığı Oelwein şehrinde bugün kendisine adanmış küçük bir park mevcuttur. Pensilvanya eyaletinin Pittsburg kentinde yer alan Amerikan Lokomotif Şirketi (ALCO)’da müdür olarak çalışmaya başlamak Walter Chrysler’in kariyerinde bir dönüm noktası olmuştur. Walter Chrysler’in otomobil kariyeri 1911 yılında ALCO’da müdür, bir banker ve General Motors’da yüksek mevkide olan James J. Storrow’un teşviki ile başladı. James Storrow sayesinde, demiryollarında çalışmayı artık cazip bulmayıp otomobil sektöründe çalışmaya başlamak isteyen Walter Chrysler, bu sektörde ilk olarak Michigan eyaletinde yer alan Buick’in üretim fabrikasından üretim müdürü olarak 1911 yılında göreve başladı. 1919 yılında Buick’in genel müdürü iken Walter Chrsyler bu görevinden ayrıldı. Bu görevden ayrıldığında ABD’nin en zengin insanlarından birisi olmuştu bile. 1919 ile 1921 yılları arasında Willys-Overland Motor Company adlı firmada çalışan Walter Chrysler, daha sonra Maxwell Motor Company adlı firmada kontrolü eline alabilecek kadar hisseye sahip oldu. Bu varlığı kullanarak da Chrysler adını verdiği kendi firmasını oluşturdu. 1929 yılında Time dergisi tarafından yılın adamı seçildi. Ayrıca New York'un önemli sembollerinden olacak art deco stilindeki Chrysler Binası’nı da inşa ettirtti. UluslararasÄ± kamu hukuku Uluslararası kamu hukuku, devletler ile Vatikan gibi benzer kuruluşların ve uluslararası örgütlerin faaliyetleriyle ilgilenen hukuk alanıdır. Uluslararası hukukun alt dalıdır. Uluslararası özel hukuktan farklıdır. Viktor Kassai Viktor Kassai (d. 10 Eylül 1975), Macar futbol hakemi. 2003'ten bu yana FIFA kokartı taşımaktadır. Kassai 2007 yılında Kanada'da düzenlenen FIFA 20 Yaş Altı Dünya Kupası'nda iki grup maçında görev almıştır. Bunlar Brezilya-Güney Kore ve Arjantin-Kuzey Kore karşılaşmalarıdır. 2008 Avrupa Futbol Şampiyonası'nda dördüncü hakem olarak görev alan Kassai aynı yıl düzenlenen olimpiyat oyunlarında da a Nijerya-Arjantin arasında oynanan final maçı başta olmak üzere birçok karşılaşmada düdük çalmıştır. Kassai 2010 FIFA Dünya Kupası'nda görevlendirilen hakemlerden biridir. Bu turnuvaya katılmaya hak kazanan son takımları belirleyen ön eleme turunda Bahreyn-Yeni Zelanda karşılaşmasını da yönetmiştir. Aynı zamanda, 2010 FIFA Dünya Kupası'ndaki Almanya-İspanya yarı finalinde de düdük çalmıştır. Barcelona ile Manchester United arasında oynanan 2011 UEFA Şampiyonlar Ligi Finali'ini de yöneten Macar hakem, ertesi sezon Real Madrid-Bayern Münih arasındaki Şampiyonlar Ligi yarı final maçında görev aldı. 2012 Avrupa Futbol Şampiyonası'nda iki grup maçında ve 2012-13 UEFA Şampiyonlar Ligi'nde ise Bayern Münih-Barcelona yarı finalinde düdük çalan Kassai, 2014 FIFA Dünya Kupası finallerine çağrılmasa da, 2015-16 UEFA Avrupa Ligi'nde Liverpool-Villarreal yarı finalini yönetti. 14 Aralık 2016'da FIFA Kulüpler Dünya Kupası'nda video görüntülerini pozisyon sonrası izleyerek penaltı kararı veren ilk hakem oldu. AndrÃ©s Guardado José Andrés Guardado Hernández (d. 28 Eylül 1986, Guadalajara), Hollanda Eredivisie takımlarından PSV'de forma giyen ve orta sahanın solunda görev yapan Meksikalı futbolcudur. 1986 yılında doğan Guardado, futbola yedi yaşındayken Atlas'ın altyapısında başladı. On yılı aşkın bir süre kulübün çeşitli yaş kademelerinde oynadıktan sonra 2005'te A takıma yükseldi. Takımıyla ilk lig maçına 20 Ağustos 2005 tarihinde 18 yaşındayken, CF Pachuca ile oynanılan ve 3-2 kazanılan maçta çıktı. Kendini çok hızlı ve iyi bir şekilde geliştiren genç futbolcu takımının en önemli futbolcularından biri haline geldi. 2006 yazında kendisiyle birkaç İtalyan kulübü, İspanya'dan Real Madrid CF ve Portekiz'den SL Benfica ciddi şekilde ilgilendi. Real Madrid'in Guardado'yu yedek takımına katmak için yaptığı teklif Atlas tarafından reddedildi. Guardado, Atlas'la 64 maça çıkıp 6 gol attıktan sonra Temmuz 2007'de 7 milyon € karşılığında RC Deportivo de La Coruña'ya transfer oldu. 24 Temmuz'da resmen Deportivolu olan Meksikalı futbolcu, Meksika millî takımında da giydiği 18 numaranın sahibi oldu. İspanyol kültürü ve dili açısından sıkıntı yaşamayan Guardado, hem savunma ve hem de hücum bakımından mavi-beyazlı ekibe büyük katkı sağladı. Sezonun 30. haftasındaki Murcia maçında sakatlandı ve yaklaşık iki ay futboldan uzak kaldı. Son haftadaki maçta sonradan oyuna girerek futbola dönen genç futbolcu, ilk sezonunda ligde 26 maça çıkıp 5 gol atarken, Deportivo'nun en iyi futbolcusu seçildi. 2011-2012 sezonunda ise Segunda División'da mücadele eden takımının La Liga'ya tekrar yükselmesinde büyük pay sahibi olup, bu sezonun ardından Valencia'ya transfer oldu. Guardado, Atlas takımında profesyonel olduktan dört ay sonra 14 Aralık 2005 tarihindeki Macaristan ile oynanan özel maçta ilk kez millî takımının forması giydi. Ertesi yıl Almanya'da düzenlenen 2006 FIFA Dünya Kupası için teknik direktör Ricardo Lavolpe tarafından kadroya alınan Guardado, turnuvada sadece "son 16" turunda Arjantin ile oynanılan ve 2-1 kaybedilen maçta forma giyebildi. 28 Şubat 2007'de Venezuela'ya karşı oynanılan dostluk maçında ilk millî golünü kaydetti. 2007 CONCACAF Altın Kupa'da ABD'ye karşı 2-1 kaybedilen final maçında takımının tek golünü attı ve turnuvada "mansiyon ödülü"ne layık görüldü. Aynı yıl düzenlenen Copa América'da ise 3-1 kazanılan üçüncülük maçında Uruguay'a "El Tri"'nin son golünü attı. Guardado, ülkesinin 2010 FIFA Dünya Kupası ve 2011 CONCACAF Altın Kupa kadrolarında da yer almıştır. Burana kulesi Burana Kulesi, Kırgızistan'ın Tokmok şehri yakınlarındaki Karahanlı'ların başşehri olan Balasagun'daki bir kule. İpek yolu üzerinde bulunan Burana kulesi, Karahanlılar döneminde hem minare hem de gözetleme kulesi işlevlerini görmüştür. 9. yüzyıl sonlarında inşa edildiğinde yüksekliği 45 metre olan kule, 15. yüzyıldaki depremde 25 metreye düşmüştür. Teşekkür Ederim Büyükanne Teşekkür Ederim Büyükanne 1975 yapımı bir Türk filmidir. Senaryosunu Ahmet Üstel 'in yazdığı filmin yapımcısı İrfan Ünal yönetmeni ise Osman F. Seden'dir. Filmin başrolünde güzel İtalyan oyuncu Sonia Viviani oynamaktadır. Diğer rollerde ise Cem Beyatlı, Mesut Engin, Sevda Aydan, Turgut Boralı oynamaktadır. Kayhan Yıldızoğlu, Renan Fosforoğlu, Bülent Kayabaş ve Hüseyin Peyda'nın yanı sıra filmin yönetmenliğini de üstlenen Osman F. Seden'i de filmde küçük rollerde görürüz. Çapkın dedelerinin yurt dışında evlendiği eşinin Türkiye'ye kendilerini ziyarete geleceğini öğrenen ve "büyükanne"nin yaşlı bir kadın olacağını bekleyen bir ailenin, genç ve güzel büyükanneyle karşılaşmaları sonrası başlarına gelen komik olaylar. Sinematürk Sayfası Baldız (film) Baldız, yönetmenliğini Temel Gürsu'nun yaptığı ve Kadir İnanır, Müjde Ar, Ali Şen, Mete İnselel ve Necdet Yakın gibi isimlerin rol aldığı 1975 yapımı komedi tarzındaki Türk filmidir. Hasan (Kadir İnanır) Almanya'ya çalışmaya gitmiş, orta halli bir ailenin en büyük çocuğudur. Yurda döndüğünde onu bir sürpriz beklemektedir. Babası (Zeki Alpan) yörenin zengin efendisi Şükrü Arnamus (Ali Şen) ile Hasan'ın haberi olmadan söz kesmiş ve kızını gelin olarak almaya söz vermiştir. Hasan ilk başta karşı çıkar, fakat Naciye'yi Müjde Ar) görünce onu evleneceği kız zannedip razı olur. Ama bir akşam yenen yemekte aslında Naciye'nin baldızı olduğunu onun yerine ablası (Oya Öge) ile nişanlı olduğunu anlayınca şoke olur. Bu işten nasıl sıyrılacağı düşünürken Naciye'ye yakınlaşmaktan da kendini alamaz ve gidilen bir piknikte olanlar olur. François-Adrien Boieldieu operaları listesi Fransız besteci François-Adrien Boieldieu (1775–1834) tarafından hazırlanmış tüm operalar listesidir: 29 Haziran 1813 || Paris, OpÃ©ra-Comique Mona Lisa (anlam ayrımı) Mona Lisa, Leonardo da Vinci'nin bir tablosu. Åžu anlamlara da gelebilir: Petros Konnafis Petros Konnafis (d. 28 Ağustos 1979, Lefkoşa) defans mevkiisinde görev yapan Kıbrıslı futbolcudur. Omonia, Anorthosis Ammohostu, KAA Gent ve Apollon Lemesu takımlarında oynadı. 2000 ile 2003 yılları arasında Kıbrıs Cumhuriyeti millî futbol takımında 25 maçta forma giydi. 2009 yılında Olimpiakos Lefkosias ile sözleşme imzaladı ancak, antrenman sonrası eski bir sakatlığına bağlı olarak futbol oynamaya devam edemeyeceği fark edildi ve Konnafis emekliye ayrılmaya karar verdi. Hristos Teofilu Hristos Teofilu (Yunan: Χρίστος Θεοφίλου 30 Nisan 1980, Limasol), Kıbrıs Rumu futbolcudur. Orta saha oyuncusu olsa da defans mevkiisinde de görev yapabilmektedir. Apollon Akademisi'nde futbol kariyerine başladı. 1998-2010 yılları arasında bu takımda profesyonel futbolcu olarak görev yapan Teofilu, Apollon'un kaptanlığını da yaptı. 1 Haziran 2010 tarihinde AEK Larnaca takımıyla 2-yıllık sözleşmeye imza attı. Vietnam Airlines Vietnam Airlines Corporation (Viet: Tổng công ty hàng không Việt Nam, Hãng hàng không quốc gia Việt Nam) Vietnam'ın 1956'da kurulan ulusal havayolları şirketidir. Merkezi Noi Bai Airport (havaalanı) ve Sky Team'ın kurucu üyelerindendir. Alfred Dreyfus Alfred Dreyfus (9 Ekim 1859 - 12 Temmuz 1935), Yahudi asıllı Fransız subayıdır. 1894'te orduya ihanet ettiği ileri sürülüp mahkûm edildi. Suçlanışı Avrupa tarihinde Dreyfus olayı olarak bilinmektedir. Mulhouse'da doğan Dreyfus, Yahudi bir aile olan Raphael ve Jeannette Dreyfus çiftinin yedi çocuğundan biriydi. Ailesiyle birlikte Alsace'a taşındı. 1880 yılında Dreyfus, elit bir asteğmen olarak Paris'teki École Polytechnique Üniversitesi'nden mezun oldu. 18 Nisan 1891 tarihinde Lucie Hadamard ile evlendi ve iki çocuğu oldu, bunlar Pierre ve Jeanne'di. Albay Sandherr tarafından ordu personelleri arasında Almanlar için casusluk yapan biri olduğu düşünülen Dreyfus'un tutuklanmasına karar verildi. Fransız Guyanası'nda hapsedilen Dreyfus'un suçsuz olduğu anlaşılınca Cumhurbaşkanı Émile Loubet özür dileyip onu serbest bıraktı ve hapisten çıktı. Dreyfus'un suçlu bulunduğu dönemde Yahudi düşmanlığı Fransa'da yükselmiş ve Yahudilere karşı büyük bir güvensizlik ortamı oluştu. Gagavuzya Cumhuriyeti Gagauzya Cumhuriyeti (Gagavuzca: Gagauz Yeri, Rusça: Республика Гагаузия) Sovyetler Birliği’nin dağılmasının ardından Moldova Sovyet Sosyalist Cumhuriyeti’nden ayrılan ve 1990 – 1994 yılları arasında bağımsız olduktan sonra barışçıl olarak Moldova'ya katılan devlet. Günümüzde Gagavuzya otonom bölgesi olarak adlandırılmaktadır. Gagauz halkının ilk düşünce kulüpleri 1980’li yılların sonunda oluşmaya başladı. 21 Mayıs 1989 tarihinde Gagauz halkının temsilcilerinin ilk kongresi yapıldı. Örgütlenen sosyal hareket dağılmaya başlayan Sovyetler Birliğinden ayrılarak bağımsızlığın ilan edilmesini hedefliyordu. Güney Moldova’da 19 Ağustos 1990 günü toplanan kongre Gagauz Cumhuriyetini ilan etti. Bölgenin Moldova’dan ayrılmasını istemeyen merkezi yönetim cumhuriyete çok sayıda silahlı kuvvet ile Moldovalı gönüllü gönderdi. Bölge kanlı bir savaşın eşiğine gelse de müdahil olan Sovyet Kızılordusu sayesinde gerginlik durduruldu. Dört yıl boyunca tanınmayan bir devlet olarak varlığını sürdüren Gagauz Cumhuriyeti, 23 Aralık 1994 tarihinde yapılan referandumda Moldova’nın otonom bir bölgesi olması kararının çıkması üzerine şu an özerk bir bölge olarak tarihteki yerini koruyor. Albert Pike Albert Pike (29 Aralık 1809 - 2 Nisan 1891) Amerikalı şair, general ve 33. Derece Büyük Mason Üstadı. Pike, Boston, Massachusetts'te Benjamin Pike ve Sarah Andrews Pike çiftinin çocuğu olarak dünyaya geldi. Altı kardeşten en büyüğü olan ve büyük sorumluluk taşıyan Albert Pike, 1825 yılının Ağustos ayında giriş sınavlarını başarıyla geçtiği Harvard Üniversitesi'ne kabul edildi. Bağımsızlık yılında Taos, New Mexico seferine katıldı. O dönemde gazetelerde makale yazan Pike gazetedeki işinden kazandığı ilk parayla Mary Ann Hamilton ile evlendi. Bu evlilikten on bir çocukları olmuştur. Daha sonra 1837'da hukuk okumaya başlayan Pike bir yandan da o dönemde çocukluğundan gelme şiir alışkanlığını devam ettiriyordu. İnanç olarak Anglikan'dır. Pike'ın bir Ku Klux Klan üyesi olduğu iddia edilmiş; fakat bu iddia kanıtlanamamıştır. Özofagus darlığı nedeniyle zor günler geçiren Pike 82 yaşında ölmüştür. Washington'da Oak Hill mezarlığı'na gömüldü. Meksika-Amerika Savaşı'nın başlamasıyla Pike süvari birliklerine katıldı. Tuğgenaral olan John Selden Roane ile büyük görüş farklılıkları bulunan Pike onu bir düelloya davet etti. Herhangi bir yaralanmanın olmadığı düello sona erdi. 22 Kasım 1861 tarihinde ise Tuğgeneral olarak görevlendirilen Pike, asilik ve vatana ihanetinden dolayı suçlanarak tutuklanması istenince Arkansas'ta saklandı ve istifasını gönderdi; ancak istifası 11 Kasım'da kabul edildi. 1850 yılında Mason oldu. Independent Order of Odd Fellows'a katıldı. Albert Pike, 1859 yılında büyük üstad olmuştur. Hâlen ABD'nin en etkili ve bilinen Masonu olarak kabul edilir. Fransız yazar Jean Lombard 1984'de yayınladığı "Modern Çağın