Ernst'in bazı resimlerini aldı ve Londra'daki müzesinde sergiledi. II. Dünya Savaşı'nın patlamasıyla Ernst Fransız hükûmeti tarafından "düşman bir yabancı" olduğu gerekçesiyle tutuklandı. Paul Eluard ve gazeteci Varian Fry dahil diğer arkadaşları sayesinde bir hafta içinde salıverildi. Nazilerin Fransa'yı işgalinden hemen sonra bu kez Gestapo tarafından tekrar tutuklandı. Sanatçıların hamisi Peggy Guggenheim'ın yardımıyla hapisten kaçtı ve ABD'ye sığındı. Bu arada geride bıraktığı sevgilisi Leonora Carrington ruhsal bir bunalıma girdi. Ernst ve Guggenheim 1941'de ABD'ye vardılar ve ertesi yıl evlendiler. Savaştan kaçıp New York'a sığınan diğer sanatçı arkadaşları Marcel Duchamp ve Marc Chagall ile birlikte soyut dışavurumculuk akımını geliştirdi. Guggenheim ile evliliği de yürümedi ve Ekim 1946'da, Beverly Hills, Kaliforniya'da Man Ray ile Juliet Browner'ın da evlendiği çifte bir düğünle Dorothea Tanning'le evlendi. Çiftin ilk evleri Sedona, Arizona'daydı. 1948'de Ernst "Resmin Ötesinde" adlı makaleyi yazdı. Kazandığı ün sayesinde maddi başarı sağladı. 1953'te Tanning'le birlikte Fransa'nın güneyindeki küçük bir kasabaya taşınarak orada çalışmaya devam etti. The City ve Paris'teki Galeries Nationales du Grand-Palais, eserlerinin tam bir katalogunu yayımladılar. Ernst 1 Nisan 1976'da Paris'te vefat etti. Bu kentteki Père Lachaise Mezarlığı'na defnedildi. Creatio ex nihilo Creatio ex nihilo "yoktan var etmek/yaratmak" anlamına gelen Latince deyiş. Zaman zaman sadece ex nihilo olarak da söylendiği olur; bu durumda anlamı sadece "yoktan" olsa da kastedilen anlam yine "yoktan var etmek/yaratmak"tır. Genellikle felsefî, dinî veya yaratılışçı bağlamlarda söylenen deyiş, sıklıkla İbrahimî dinlerdeki Tanrı'nın evreni yoktan var edişi inancına gönderme yapar. Bununla birlikte benzeri şekilde "yoktan var etmek" inancını barındıran inanç veya felsefî görüşler de mevcuttur. "Creatio ex nihilo" deyişi, "creatio ex materia" deyişi veya "creatio ex deo" deyişinden ayrıştırılmalıdır. "Creatio ex materia", hâli hazırda var olan ebedî maddeden yaratılışı kastederken, "creatio ex deo" Tanrı'dan (çıkarak) var oluşu/yaratılışı kasteder. "Creatio ex materia", Tanrı'nın varlığını da kabul eden çeşitli materyalist felsefelerde kendisine yer bulurken, "creatio ex deo" monistik düşünce ve inançlar için kullanılabilir. Deyişe kaynaklık eden anlayış, bu anlayışa sahip birçok dinin kutsal metinlerinde görülebilir. Örneğin Kitab-ı Mukaddes'in Deuterokanonik kitaplarından 2. Makabelerin, 7. bölümünün 28. ayetinde açık bir şekilde yoktan var edişe atıf vardır: Samhita Samhita (Sanskritçe: "toplanmış") ile aşağıdakilerden biri kastedilmiş olabilir: Beypazarı Festivali Beypazarı Festivali, Ankara'nın Beypazarı ilçesinde, her yıl Haziran ayının ilk haftasında düzenlenen festival. Festivalin tam adı, Uluslararası Beypazarı ve Yöresi Festivali'dir. Bu festival boyunca yerli ve yabancı gruplar gösteriler düzenler, konserler verilir, yöresel yemekler ve tatlılar tanıtılır. 2010 yılındaki festivale, iki günde 130 binin üzerinde katılım gerçekleşmiştir. Leprikon (film) Leprikon, 1993 yılında çekilen Jennifer Aniston'un başrolde oynadığı korku, komedi, fantastik türlerinde bir filmdir. Leprikon ayrıca ünlü aktris Jennifer Aniston'un rol aldığı ilk filmdir. B filmi özelliği taşıyan film IMDb sitesinde 4.7 puana sahiptir. Daniel O'Grady, 600 yaşındaki Leprikon adlı yaratık bir cüceyi yakalayıp zorla 100 adet altınının yerini öğrenip o altınları çalmıştır. O gün lüks bir araba ile evine gelen Daniel O'Grady, karısına mutlu haberi söyler. Karısı ise altınları bir Leprikon'dan aldığına inanmaz. Daniel O'Grady altınlarla birlikte evine Leprikon'u da getirmiştir. Daniel O'Grady'ye çay yapan karısı Bayan O'Grady bavulda ne olduğuna bakmak için gider. Leprikon, Bayan O'Grady'yi öldürür. Daniel O'Grady bunu görünce Leprikon'u öldürmek ister. Leprikon ise altınlarını almakta karalıdır. Daniel O'Grady, Leprikon'u dört yapraklı yonca ile etkisiz hale getirerek onu tahta bir kutuya koyar. Leprikon'ı alt etmenin yolu ona dört yapraklı yonca değirmektir. Daha sonra Daniel O'Grady kutuya benzin döker. Kutuyu yakacağı sırada Leprikon sihirli güçlerini kullanarak Daniel O'Grady'i yaralar. Aradan 10 yıl geçer. Tory Reding (Jennifer Aniston) bütün bir yazı babası ile geçireceğinden mutsuzdur. Tory ve babası J.D. Reding arablarıyla bir zamanlar Daniel O'Grady'e ait olan eve gelirler. Evin harabe olduğunu gören Tory, babası ile yeni satın aldıkları bu evden hemen uzaklaşmak ister. Nathan, kardeşi Alex ve otistik arkadaşları Ozzie, J.D Reding ve Tory tarafından evi dekore etmeleri için tutulmuş işçilerdir. Evden ayrılmak isteyen Tory, işçi Nathan'a aşık olur ve buradan gitmek istemez. J.D. Reding kızı Tory'ye olanlara şaşırmaktadır. İlk önce Tory ve Nathan bodrumda yıllar önce Daniel O'Grady'nin koyduğu tahta sandığı bulurlar. İçinde ise Leprikon vardır. Kutunun üstünde dört yapraklı yonca olduğundan Leprikon 10 yıl boyunca kutunun içinden çıkamamıştır. Tory ve Nathan tam kutuyu açacakları sırada dışrıdan bir ses duyarlar. Hemen dışarı çıkarlar. Ozzie üzerine mavi boya dökmüştür. Ozzie temizlenmek için içeri girdiğinde bodrumdan ses geldiğini duyar. Ozzie bodruma inip yanlışlıkla dört yapraklı yoncayı kutunun üzerinden düşürür. Leprikon hemen kutunun içinden çıkar. Ozzie Leprikon'un elinden zor kaçar. Tory, Nathan ve Alex buna inanmazlar. Ozzie, Tory, Alex ve Nathan aşağı inip bodruma bakarlar. Burada böyle bir şey yoktur. Dışarıda gökkuşağı gören Ozzie, buranın ucunda Leprikon'un altınlarının olacağında oraya gider. Alex de onu takip eder. Ozzie, Leprikon tarafından altınlar konusunda tehdit edilmiştir. Ozzie ve Alex gökkuşağının ucunda hurda bir araba bulurlar. Arabanın içinde bir kese altın vardır. Altınlar Leprikon'un 100 adet altınlarıdır. Sahte olup olmadığını kontrol etmek isteyen Ozzie altınlardan birini yutar. Ozzie ve Alex yeniden arkadaşlarının yanına dönerler. Tory arabanın yanında dururken Tory'nin bacaklarına bir şey dokunur. Tory'nin babası J.D. Reding arabanın altına bakınca Tory'nin bacaklarına dokunanın bir kedi olduğunu sanır. Onu tutmak için arabanın altına elini uzatan J.D. Reding'in elini bir şey ısırır. Arabanın altındaki şey kedi değil Leprikon'dur. J.D. Reding'in elini ısıranda odur. Alex, Ozzie, Tory ve Nathan, J.D. Reding'i araba ile şehire doktora götürürler. Leprikon da bir bisikletle onları takip eder. Alex ile Ozzie şehre gidince ilk olarak "Collectibles Joe's Coins" adlı bir kuyumcuya girerler. Alex ve Ozzie, kuyumcuya altınları gösterirler. Altının çok değerli olduğunu gören kuyumcu o gün altını incelemek için almak ister. Gece kuyumcunun dükkânına giren Leprikon kuyumcuyu öldürür bir adet altınını ondan alır. Kuyumcunun dükkânında güzel küçük bir akülü araba gören Leprikon hemen bu arabaya binerek yola çıkar. Bu sırada Tory ve Nathan, "Famous Saugus Cafe" adlı restoranda yemek yemektedirler. Ana yoldaki bir polis ise yolda küçük akülü bir arabanın gittiğini görür. Arabayı durduran polis Leprikon'u maskeli bir çocuk sanır. Gece yarısı yollarda gezdiği için ona kızar ve onunla alay eder. Leprikon polise saldırır. Ormana kaçan polisi kısa sürede öldürür. Bu sırada şehirde Tory ve Nathan hala restorandadır. Bu sırada Alex ve Ozzie de restorana gelirler. Leprikon yine eve döner. Tory, Alex, Nathan ve Ozzie de eve döner. Dörtlü yine evde temizlik yapmaktadır. Tory zil sesi duyar. Nathan zil sesinin nereden geldiğini öğrenmek için dışarı çıktığında Leprikon'un saldırısına uğrar. Dörtlü Leprikon'a saldırır. Ozzie telefonla polisleri arayıp yardım ister. Polisler bunu kale almazlar. Nathan, Leprikon'u pompalı tüfek ile vurur. Nathan'ın bacağı yaralanmıştır. Tory, Alex ve Ozzie bu sefer araba ile Nathan'ı hastaneye götüreceklerdir. Ama Leprikon akülü arabası ile dörtlünün arabasına vurarak arabanın kaza yapmasını sağlar. Dörtlü yeniden evin içine girer. Tory polis bürosundan yeniden yardım ister. Polis bürosu ana yoldaki polise haber gönderir. Ama o da zaten Leprikon tarafından öldürülmüştür. Nathan yaralıyken bu sefer Ozzie de yaralanmıştır. Tory dışarıdaki kuyunun kovasını çekince kovanın içinde bir kese altın olduğunu bulur. Leprikon hemen bu altınları alır. Tory eve döner. Leprikon altınlarını saydığında 1 tane eksik olduğunu görür. O da Ozzie'nin midesindedir. Leprikon eve gelerek dörtlüye saldırır. Tory arabaya binerek şehrin hastanesine gider. Daniel O'Grady'nin olduğu odayı bulur. Orada Daniel O'Grady ile konuştuğunu sanır.Aslında o Leprikon'dur. Daniel O'Grady'i yaralamıştır. Tory yine de Daniel O'Grady'i bulur. Daniel O'Grady'i Leprikon'u öldürmek için dört yapraklı yonca gerektiğini söyler. Tory eve döner. Hemen otların arasında dört yapraklı yonca arar. Leprikon da oradadır. Tory'yi kovalar. Tory yolun sonundaki polis arabasına gider. Oradaki polisler ölüdür. Leprikon polis arabasının olduğu yere gelir. Ozzie, Alex ve Nathan hemen oraya gelir. Nathan pompalı tüfek ile Leprikon'a bir el ateş eder. Ozzie, Nathan ve Tory dört yapraklı yonca aramaya başlar. Tory sonunda bulur. Leprikon, Alex'e saldırır. Alex'i Ozzie Leprikon'un elinden kurtarır. Leprikon altınını Ozzie'nin karnını delerek alacağı sırada Alex dört yapraklı yoncayı sapanına koyarak Leprikon'a fırlatır. Leprikon kuyunun içine düşer. Nathan kuyunun içine benzin dökerek kuyuyu ve Leprikon'u patlatır. Sabah olur. Bölgeye polisler gelir. Kuyunun içinden Leprikon şöyle seslenir: ""Altınımı bulmadan huzur bulamayacağım. Buradan çıkacağım ve bu durumda altınımı geri alacağım."" Boru hattÄ± Boru Hattı aşağıdaki anlamlara gelebilir: Bindu Bindu, Sanskritçe "nokta" anlamına gelen bir Hinduizm terimidir. İnanışa göre Bindu, tekliğin çokluk olduğu, yaratılışın vuku bulduğu noktadır. Şakta tantra felsefe ekolüne göre başın arkasında, Brahminlerin küçük bir perçem bıraktığı yerde, Bindu çakrası vardır. Bu noktada Bindu sıvısının ürediğine inanılır; Bindu sıvısı hem ebediliğin hem de ölümün kaynağı olabilecek bir sıvıdır. Anthony Storr Anthony Storr (18 Mayıs 1920, Londra – 17 Mart 2001, Oxford), İngiliz psikiyatr, yazar. Eğitimini Winchester, Christ's College, Cambridge'de ve Westminister Hastanesi'nde tamamladı. 1944'te doktor olarak mezun oldu. Daha sonra psikiyatri alanında uzmanlaştı. "Sunday Times", "Times Literary Supplement" ve "The Independent" gibi gazetelerde araştırma yazıları yayınlandı. Royal College of Physicians, Royal College of Psychiatrists ve Royal Society of Literature'da öğretim üyesi olarak çalıştı. Oxford'da emeritus profesör oldu. Tuluğ Çizgen Tuluğ Çizgen (d. 25 Mayıs 1948), Türk tiyatro, sinema ve dizi oyuncusu. Perihan Abla dizisinde canlandırdığı ""Meraklı Melahat"" karakteriyle tanınmıştır. Nurdan Talu Çizgen Akarsu, 25 Mayıs 1948 yılında İstanbul Üsküdar'da doğdu. Yeditepe Oyuncuları gibi çeşitli özel tiyatrolarda çalışan sanatçı, sinema ve dizi filmlerde de rol almıştır. atv'de "Aynalı Kahve" adlı bir programın sunuculuğunu üstlenen Çizgen, Antalya - Kaş'ta bir cafe işletmektedir. Vu Åžing Beş Element veya Vu Şing (Çince: 五行; pinyin: wǔxíng), zaman zaman beş adım, beş hareket veya beş süreç olarak da adlandırılan, bir Çin felsefesi kavramıdır. Buna göre doğal fenomenler şu beş kategoride ele alınır: Beş element kavramı, farklı fenomenlerin doğaları ve birbiriyle ilişkilerini açıklamak ve tanımlamakta kullanılırdı. Beş element anlayışı, Çin kültürünün sadece belirli bir dalında değil, birçok farklı bağlamda ele alınmıştır: astroloji, müzik, geleneksel Çin tıbbı ve Feng Şui gibi. Júlio César (Eylül 1979 doğumlu futbolcu) Júlio César Soares de Espíndola (kısaca "Júlio César", d. 3 Eylül 1979, Rio de Janeiro), Brezilyalı eski kaleci. Júlio César, 3 Eylül 1979'da Rio de Janeiro'da doğdu ve bölgenin takımlarından Flamengo'da 6 sene boyunca forma giydi. Ayrıca bu süreçte Grajau adındaki bir takımda da futsal oynadı. Kulüplerde geçirdiği yılların ardından 2005 yılında FC Internazionale Milano'ya transfer oldu. İlk senesinde AB'li olmayan ülke oyuncuları ile ilgili olan sınırlama nedeniyle bir sene boyunca AC ChievoVerona'da oynamak zorunda kaldı. Burada olduğu 6 ayda forma giymeyen kaleci, 2005 sonunda FC Internazionale Milano'la olan kontratını 3 yıllığına yenileyerek takımın bir üyesi oldu. Dostluk maçlarında ve resmî turnuvalarda sergilediği performanslarla kaleci Francesco Toldo'yu geride bıraktı ve as kaleci olarak görev yapmaya başladı. 29 Ağustos 2012 tarihinde kulübü Inter tarafından sözleşmesi feshedilen Júlio César yeni bir yapılanmaya giderek önemli transferler gerçekleştiren Queens Park Rangers'a transfer olmuştur. 4 yıllık sözleşmeye imza atan oyuncunun transferi için bonservis ücreti ödenmemiştir. Júlio César, Brezilya formasını 13 defa giydi ve 2004 yılında da takımıyla Copa América'yı kazandı. 2006'da Dünya Kupası'nda üçüncü kaleciydi ve "yeşil-sarılıların" yaptığı beş maçta da oynamadı. Avarya Avarya, deniz ticaretinde gemiye ya da yüke gelen zarar. Bu zarardan gemi ve yük sahiplerine veya onların sigortacılarına düşen pay. Hukukta özellikle "müşterek avarya" kavramı içinde kullanılır. Geminin fırtına gibi ani bir tehditle karşı karşıya kalması halinde, gemiden bazı yüklerin atılması gerekebilir. Bu durumda, atılan yük tüm gemiyi kurtaracağı için, yük sahipleri ve gemi sahibi, atılan yük kime ait olursa olsun, gemideki toplam kıymet içindeki paylarına göre sorumludur. Bu kişilerin nakliyat veya tekne sigortası olması halinde, onların yerine sigortacıları sorumlu olur. Müşterek avarya kavramı, ani bir tehdit karşısında gemicilerin tereddüt etmeden hareket etmesini ve yapılan fedakârlığın adilâne biçimde bölüşülmesini sağlar. Kavram, ilk olarak 1890'da York Antwerp Kuralları ile mevzuat halini almıştır. ABD şirketleri, kuralı 1949'da kabul etmiştir. Hukukçulara göre müşterek avaryanın üç unsuru vardır: 1. Ortak bir tehdit: Tekne, yük ve denizciler bu ortak tehditten etkilenmelidir. Tehdit yakın olmalı ve kaçınılmaz görünmelidir, öyle ki tek korunma yolu yükün bir kısmını feda etmek olmalıdır. 2. Tehdit edilen kıymetlerin bir kısmının, tehditten kaçınmak amacıyla istemli olarak atılması gereklidir. Böylece bütüne yönelen tehdit, bütünün bir kısmıyla sınırlandırılmış olmalıdır. 3. Bu girişim başarıya ulaşmış olmalıdır. Müşterek avarya koşulları oluşmadan yapılan fedalar, sadece malın sahibi tarafından ödenir. Bu duruma "hususi avarya" adı verilir. Nakliyat sigortası hasar incelemelerinde, avaryanın müşterek mi yoksa hususi mi olduğu önem taşır. Julio Cesar Julio Cesar, ÅŸu anlamlara gelebilir: Sovtaj Sovtaj, sigortacılıkta hasara uğrayan kıymetlerin satılarak sigorta şirketinin giderlerinin azaltılması. Halefiyet ilkesi gereğince, sigortacı, ödediği hasar miktarınca sigortalının yerine geçer. Bunun bir sonucu, hasar gören ve tazminat olarak ödenen malın mülkiyetinin sigortacıya geçmesidir. Satılan kıymet hasarlı olduğu için sigorta şirketinin elde ettiği gelir, ödediği hasardan daha az olacaktır. Ancak sigortacının hasar giderleri azalacağından sovtaj önem taşımaktadır. Yavuz Şeker, (d. 1943, Samsun ö. 9 Nisan 2015 İstanbul), Tiyatro, sinema ve dizi oyuncusu. Kabataş Erkek Lisesi mezunu olan sanatçı, 1961 yılında Şehir Tiyatroları kadrosuna girerek sanat hayatına adım atmıştır. 1963'te Şehir Tiyatroları'ndan ayrılarak, Gazanfer Özcan, Neşe Yulaç, Ulvi Uraz, "Ankara Oyuncuları", "İstanbul Güçbirliği", Gülriz Sururi - Engin Cezzar Tiyatrosu gibi özel tiyatro topluluklarında çeşitli oyunlarda roller üstlendi. 1974'te tekrar Şehir Tiyatroları'na dönen Şeker, sinema ve dizi filmlerde oynamanın yanı sıra, reklam filmi, seslendirme çalışmaları da yapmakta ve radyo skeçlerinde yer almaktadır. 9 Nisan 2015 tarihinde ileri derecede zatürre ve koah hastalığı nedeniyle Şişli Etfal Hastanesi’nde hayatını kaybeden Şeker'in cenazesi Zincirlikuyu Mezarlığı'na defnedildi. Jack Ryan Jack Ryan (tam adı John Patrick "Jack" Ryan, Sr.), yazar Tom Clancy tarafından yaratılmış bir roman karakteridir. Roman, 2014 yılında başrollerini Chris Pine, Kevin Costner ve Keira Knightley'in paylaştığı bir filme dönüştürülmüştür. Far Beyond Driven Far Beyond Driven, heavy metal grubu Pantera tarafından 1994 yılında çıkartılmış albüm. Far Beyond Driven, Billboard Rock listesinde 1 numara olmuş ilk ve tek aşırı sert heavy metal albümü özelliğini halen koruyan bir çalışmadır . Albümün ilk basımlarında kullanılan kapak cinsel öğeler içerdiğinden dolayı değiştirilmiş ve orijinal kapağın yerine mavi tonların hakim olduğu başka bir kapak hazırlanmıştır. Far Beyond Driven, Pantera'nın müziğinin köklü değişikliklere uğradığını ve grubun gitgide daha sert bir çizgiye uzandığını gösteren bir kanıt albümüdür. Grubun bu yeni sert tavrı kendilerine rock tarihinde zor görülen bir liste başarısını kazandırmıştır. Albümden aynı yıl içerisinde çıkarılan "I'm Broken" İngiltere rock listesinde 19. sıraya dek yükselmiş, aslında bir Black Sabbath şarkısı olan "Planet Caravan" ise Billboard Rock listesinde 21. sıraya, İngiltere rock listesinde ise 26. sıraya dek yükselmiştir. Bu albüm aynı zamanda gitarist Dimebag Darrell'ın ilk kez bu takma ad ile isimlendirildiği albümdür (daha önceki tüm Pantera albümlerinde gitaristin ismi "Diamond Darrell" olarak geçmektedir). Ayrıca bir başka heavy metal grubu olan Machine Head'in 2007 tarihli albümü The Blackening'de yer alan "Aesthetics of Hate" adlı parçada direkt olarak Far Beyond Driven albümüne referans verilerek Dimebag Darrell'ın zamansız ölümünden bahsedilmektedir. Albüm Single OpenDocument OpenDocument Format (ODF) kısaca OpenDocument ya da tam adıyla OASIS OpenDocument XML biçimi; sayısal ortamda metin, hesap tablosu, çizim ve sunu gibi belgelerinizi saklamaya yarayan, ZIP sıkıştırmalı XML tabanlı bir açık ve özgür belge standardıdır. OpenOffice.org 2.0'dan itibaren tüm OpenOffice.org bileşenleri (Writer, Calc, Impress, vb) standart OASIS OpenDocument XML biçimini kullanmaya başladı. Bu sayede üreticiden bağımsız bir şekilde hazırlanan belgeler, herhangi bir editör yardımıyla açılıp incelenebilmektedir. Bu belge biçimi LibreOffice, Apache OpenOffice, açık kaynak kodlu Calligra, Google Dokümanlar arayüzü, Microsoft 365 ürünleri tarafından da kullanılmaktadır. 13 Aralık 2007 tarihinde Wikimedia Vakfı tarafından yapılan açıklamayla, Wiki yazılımlarında da OpenDocument standardının destekleneceğini duyurdu. WikiEducator isimli bir projenin bir parçası olarak düşünülen bu özellikle ansiklopedik Wiki maddelerinin eğitim kurumları ve öğrenciler tarafından kolay indirilebilir ve okunabilir bir biçimde sunulması hedefleniyor. 21 Mayıs 2008 günü Microsoft firması yaptığı basın duyurusu ile 2009'un ilk çeyreğinde yayınlanan SP2 (Service Pack 2) ile birlikte, OpenDocument standardı Office 2007 ve sonrasındaki tüm Microsoft Office ürün aileleri tarafından desteklenmeye başlandı. İlk sürümü 3 Mayıs 2006 tarihinde kabul edilen OpenDocument biçimi, açık bir standart olma iddiasını doğrular bir şekilde, çok sayıda kelime işlemci ve ofis yazılımı tarafından desteklenmektedir. 1.2 sürümü 29 Eylül 2011 tarihinde yayınlanan, 17 Temmuz 2015 tarihinde ISO/IEC 26300:2015 adıyla ISO tarafından bir uluslararası standart olarak kabul edilen OpenDocument biçimi, günümüzde pek çok ülke tarafından kamuda temel belge saklama biçimi olarak kabul edilmektedir. OpenDocument standardının geleceğine yön verecek olan 1.3 sürümünün inceleme taslağı, Açık Belge Vakfı tarafından başlatılan kitle fonlaması projesinin desteğiyle 2019 yılının Ekim ayında tamamlandı. 25 Aralık 2019 tarihinde, OASIS Standartlar Komitesi OpenDocument standardının 1.3 sürümünü onayladı. ISO tarafından da onaylanmasıyla, 1.3 sürümünün standartlaşma sürecinin tamamlanması bekleniyor. En yaygın OpenDocument dosya biçimleri şu şekilde sıralanabilir: Aslında birer XML belgeleri olan OpenDocument dosyaları, kayıpsız ZIP sıkıştırma algoritmasını desteklemektedir. Bu nedenle OpenDocument dosyaları Microsoft Office belgelerine (.doc) kıyasla yüzde 40 ila 70 oranında daha az disk alanı kaplamaktadır. Bir ISO standardı olan OpenDocument dosya biçimi, her geçen gün artan sayıda yazılım tarafından desteklenmektedir. Bu yazılımların en önemlilerini, hangi sürümlerinden itibaren OpenDocument biçimlerini destekledikleri (desteğin geldiği sürüm numarası ve "artı" işareti) bilgisiyle birlikte aşağıdaki listeden görebilirsiniz: 29 ülkenin üye olduğu Kuzey Atlantik Paktı (NATO), Kurallar ve Standartlar Uyumluluğu listesine açık endüstri standardı olan OpenDocument'i eklemiş durumdadır. NATO üyesi tüm ülkeler, ordularında OpenDocument dosya biçimlerini kullanmak zorunda. Yeni OASIS OpenDocument XML standardı, Avrupa Komisyonu tarafından da tüm AB üyesi ülkelere öneriliyor. OpenDocument standardı, günümüzde aralarında Türkiye'nin de bulunduğu çok sayıda ülke ve özerk yönetim birimi tarafından kamusal bilgi ve hizmetlerde tercih edilmektedir. Kamusal bilgi ve hizmetlerde OpenDocument biçimini tercih eden ülkelerin listesi aşağıdadır: Fuat GÃ¼ner Aziz Fuat Güner (d. 1 Nisan 1948; İstanbul), Türk müzisyen, gitarist, Türk pop-rock müziğinin en önemli gruplarından MFÖ'nün üyesidir. Arnavut kökenlidir. Babası fotoğraf sanatçısı Sami Güner olan Fuat Güner, Saint Joseph Lisesi ve İstanbul Devlet Mühendislik ve Mimarlık Akademisi (şimdiki Yıldız Teknik Üniversitesi) (İDMMA) İnşaat bölümünü bitirdi. Bir röportajında "Neredeyse bütün çocukluğum topun peşinde geçti. Fenerbahçe genç takımına girdim. Beş sene profesyonel voleybol oynadım. Karayollarında ve özel bir şirkette mühendis olarak da çalıştım. Nitekim 8100 lira maaş alırken birden 125000 liralık bir cingıl yapınca ertesi gün mühendislikten istifa ettim. Çocukluğumda hiç durmazdım, sabahtan akşama kadar koştururdum." dedi. Müziğe ilgisi erken yaşlarda başlayan Fuat Güner’in The Beatles grubuna olan hayranlığı müzikal yaşamını oldukça etkilemiştir. 1965 yılında kurulan ve bir dönem solistliğini Barış Manço'nun yaptığı Kaygısızlar grubunun oluşumunda Mazhar Alanson'la beraber yer alan sanatçı, böylelikle uzun yıllar sürecek müzikal bir birlikteliğin ilk adımını atmış oldu. Kaygısızlar grubunda yer alan diğer müzisyenler Ender Arol, Mithat Danışman, Cenap Kıyıkoğlu, Semih Oksay ve Ali Serdar'dır. Grup, 1969-1971 arasında dört 45'lik yayınladı. Bu dönemde plağa basılan şarkılardan "Son Gece", "Mutsuz Adam", "Özlem" şarkılarını yazdı. Grubun dağılması sonrası 1971'de yine Barış Manço ile çalışarak, bazı eski Kaygısızlar elemanlarıyla birlikte Kurtalan Ekspres adını alacak grubunun ilk kadrosunda ve ilk konserinde yer aldı. Grubun Kıbrıs konserinden sonra Mazhar Alanson ile çalışmak için gruptan ayrıldı. 1973 yılında Mazhar - Fuat adı altında Türküz Türkü Çağırırız albümü yayınlandı. Kaygısızlar grubundan ayrılan ve katılanlarla müzisyenler, İpucu Beşlisi ismini aldılar. 1976 yılında kurulan bu grupta, Fuat Güner ve Mazhar Alanson’un dışında Galip Boransu, Özkan Uğur ve Ayhan Sicimoğlu yer alıyordu. Ancak grup fazla uzun ömürlü olmadı ve ilk albümleri "Heyecanlı / Hop Otur Hop Kalk"'ın ardından, bir yıl Seyyal Taner'in arkasında çalıp dağıldılar. Fuat Güner, 1970 sonları ve 1980 başlarında Mazhar Alanson ve Özkan Uğur ile birlikte kolektif işlerde yer aldı. Ferhan Şensoy’un Şahları da Vururlar, Kahraman Bakkal Süpermarkete Karşı ve Kukla ve Kuklacı oyunlarının müziklerini yaptı. 1978'de eski grubu Kurtalan Ekspres'e kısa bir süreliğine katıldı ve Barış Manço'nun Yeni Bir Gün albümünde "Çoban Yıldızı" parçasında gitar çaldı. Mazhar ve Özkan ile Seyyal Taner ile Ajda Pekkan'ın arkasında çalıp vokal yaptılar. Buradan kazanılan parayla kendi stüdyosunu kuran Fuat Güner, 1984’te Mazhar Alanson ve Özkan Uğur ile Mazhar-Fuat-Özkan adı altında Ele Güne Karşı Yapayalnız adlı ilk albümlerini yayınladı. Albüm, 26 hafta liste başı oldu. MFÖ, Eurovision Şarkı Yarışması'nda iki kez Türkiye'yi temsil etmiştir. Grup, 1985'te Diday Diday ile 14. , 1988'de Sufi ile 15. olmuştur. MFÖ'nün birçok bestesinde katkısının bulunması dışında "Olmuyor Olamıyor", "Sevdim Bir Kere", "Bir Ordayım Bir Burada", "İstedim", "Para Gelince Aşka" gibi şarkıları tek başına besteledi. "Ele Güne Karşı", "Nerdeyiz", "Neye Niyet Neye Kısmet", "Uç Oldum" gibi şarkıları da Mazhar Alanson ile besteledi. Hala MFÃ– ile birlikte olup, konserlerine devam etmektedir. 7 Mayıs 1999'da Aziz Fuat Güner adlı ilk solo albümünü yayınladı. Albümde Erdal Kızılçay, Fikret Kızılok, Atilla Özdemiroğlu gibi ünlü isimlerin besteleri, Nilüfer ile bir düet ve tabii ki Fuat Güner'in besteleri bulunuyordu. "Yağmur Ol Da Gel" şarkısına klip çeken Güner'in albümü çok başarılı olmadı. Fuat Güner bunu "Aylarca didinip çalıştıktan sonra kendi adıma bir albüm yaptım. Bir reklamcı arkadaşım, üç adlı ismin ilginç olacağını söyleyince onun aklına uyup kapağa Aziz Fuat Güner yazdırdım. Üstünde uzaktan çekilmiş silüet gibi bir fotoğrafım var o kadar. Müzikseverler bunun bana ait olduğunu anlayamadı. Herkes Aziz adlı yeni bir şarkıcı çıkmış piyasaya sandı. Bu yüzden ulaşması gereken yerlere gitmedi, karambole gitti." olarak yorumladı Solo albümün dışında Demir Demirkan ile "Aşk Var Ya" ve Riskk ile "Ah O Geceler" şarkılarında düet yaptı. 1990 tarihli Ajda Pekkan albümü Ajda 90'a "Bana Dönme Bir Daha" bestesini verdi. Sezen Aksu'nun 1991 tarihli Gülümse albümünde "Seni Kimler Aldı" şarkısını düzenledi ve şarkıda gitar çaldı. Mazhar Alanson'un solo albümüne de vokal desteğinde bulundu. Sertab Erener'in "Mi Acaba?" şarkısının besteledi. Deniz Arcak'ın 2003 tarihli "Kıpır Kıpır" albümünü düzenledi ve "Kıpır Kıpır", "Dünya Aynı Dünya", "Rüzgarın Lafı Yok", "Ah Şu Cevapsız Sorular" şarkılarının yazımınd yer aldı, geri vokal ve gitar katkısında bulundu. Cengiz Teoman'ın "Şehr-i İstanbul" albümünde iki şarkıda gitar çaldı. Kenan Vural ve Ari Barokas'ın kurduğu "Serüven" grubunun tek albümünün süpervizörlüğünü yaptı. Ayşen'in "Bitmiş Artık" şarkısını besteledi. Çocukluk yıllarından beri arkadaş olan Kızılok ve Güner, Kaygısızlar'ın ilk dönemlerinde bir ara beraber çalıştıktan sonra beraber müzik çalışmaları yapmamışlardı. 1993'te Fuat Güner Kızılok'un Yana Yana albümünde gitar çaldı. Beraber besteler yapan ikilinin eseri "Sakın Gelme" MFÖ'nün M.V.A.B. albümünde yer aldı. Diğer besteler "Gel", "Kendime Bir Mektup Yazdım", "Senin Adın Yok Olsun" ve "Yaşım 17" ise Aziz Fuat Güner albümünde yer aldı. Ölümünden sonra son bestesi olan "Aşk Var Ya" şarkısını Demir Demirkan ile söyledi. Sanatçı, söz yazarı Aysel Gürel'in son yıllarında onunla beraber çalıştı. Beraber yaptıkları Vurgun Yedim, Silmez Gibisin'i MFÖ olarak söylediler. Mor Perdeler şarkısını Abidin, Yolun Başı şarkısını Sertab Erener, Bir Türkü şarkısını Yonca Lodi söyledi. Aysel Gürel ölümünden önce 150 şiirini Fuat Güner'e bestelemesi için bıraktı Fuat Güner, 1998'de Erdal Kızılçay ve Dağhan Baydur ile "Beatles Alaturka" adlı projeye başladı. Müzisyenler bu projeyle Liverpool Beatles ’99 festivaline katıldılar. 2001 yılında isimlerinin baş harflerini oluşturan DEF adını koydukları grupla Beatles Alaturka adlı bir albüm yayınladılar. Grup, Kraliçe II. Elizabeth'in Altın Jubile konserinde yer aldı. Bir televizyon programında Sezen Aksu'nun "Şinanay" bestecisinin aslında Fuat Güner olduğu söylenince, Güner bu iddiayı kabul etti. Sezen Aksu telefonla bağlanarak bu iddiayı reddetse de Fuat Güner, MESAM'ın ona 6 ay boyunca para ödediğini belirtti. MESAM kayıtlarına göre de ilk önce bestecinin Fuat Güner gözüktüğünü sonra Onno Tunç olarak düzeltildiğini söyledi. Avukatların dava açmasından sonra açıklama yapan MESAM bu isim değişikliğinden sonra Fuat Güner'e konunun sorulmasından sonra Fuat Güner'in sahiplikten çekildiğini ve kayıtlardan silindiği açıklandı. Fuat Güner açıklamayacağı bir neden yüzünden şarkıdan feragat edip, telif haklarından kazandığı parayı iade ettiğini açıkladı. Bir süre TRT'de "Koltuk Sevdası" adlı dizide oynadı. 2007'de bir yarışma programı Şarkı Söylemek Lazım'da juri üyeliği yaptı. Yine aynı yıl TRT için "Fuat Güner ile Kuşaktan Kuşağa" adlı bir program yaptı. Bazı reklamlarda da rol aldı. TRT-FM'de "Fuat Güner'le Müzik Ömür Boyu" adlı bir radyo programı yapmaktadır. 1989'da geçirdiği bir trafik kazası sonucunda kalça kemikleri parçalandı ve 4 ay yatakta yatmaya mahkûm oldu. 1990'ların ortalarından beri kalp problemleri yaşayan Güner 2002'de verecekleri bir konser öncesi kalp krizi geçirdi ve bir ameliyat geçirdi. En önemli hobisi model uçaktır. Trafik kazası geçirdiği zamanlarda, oğlu ile birlikte model uçaklar merak saldı ve daha sonra yarışmalara da katıldı. Diğer hobileri arasında yelken yarışları, yüzme, koleksiyonculuk ve fotoğrafçılıktır. Office Open XML Office Open XML ya da bilinen adıyla OOXML, XML tabanlı bir dosya sistemi olup, elektronik belgelerin (grafikler, sunumlar, çalışma kitaplar ve metinler gibi) saklanmasını amaçlar. İlk olarak Microsoft tarafından Microsoft Office programı için ikili dosya sistemi olarak geliştirilen sistem, daha sonra Avrupa Bilgisayar Üreticileri Birliği ECMA'nın uluslararası teknik komitesi TC45 tarafından 376 numaralı standart olarak 2006 senesinin aralık ayında ilan edildi. OOXML, ECMA tarafından ISO/IEC'e standart olabilmesi için sunulmuş ve DIS 29500 (Uluslararası Taslak Standart 29500) adıyla görüşülmeye başlandı. Taslak, Eylül 2007'de yapılan ilk oylamada ISO/IEC'ye üye ulusal komitelerden yeterli oyu alamamış ve uluslararası standart olarak kabul görmemişti. Bunun üzerine 24-25 Şubat 2008 tarihinde Cenevre kentinde bir çözüm toplantısı yapılması kararlaştırılarak, ikinci oylama mart sonuna bırakılmıştı. 30 Mart 2008 tarihindeki ikinci oylamada, OOXML bir ISO standardı olarak kabul edilmek için yeterli oyu aldı. Bu oylamada Türkiye, bir önceki oylamadaki kabul oyunu çekimsere çevirdi. Polonya, Almanya ve Malezya gibi ülkelerde yerel oylamalara yapılan itirazlar, sonucu değiştirmedi. MS Office programının 2007 yılı öncesi sürümlerinde firma programın bileşenlerinde saklama için ikili dosya türleri kullanıyordu. Bu dosyalar geliştiriciler için uyumlu programlar yapmayı zorlaştırmanın yanı sıra insanlara bu bilgilere rüçhan payı ödemeden ulaşmayı ve firmanın patentlerini çiğnemeden bu dosyaları kullanmasını engelliyordu. Microsoft her ne kadar bu dosyaların bir kısmını rüçhan bedeli istemeden ve tek taraflı dava açmama akdi yaparak kullanıma açmış bile olsa, 2004 yılında Avrupa Birliği tarafından ofis standartlarını açıklaması ve standart hale getirmesini önerdikten sonra firma Kasım 2005 tarihinde Microsoft Office XML (daha sonra bu biçim ECMA Office Open XML adını aldı) adlı biçimi standartlaştırma kararı aldı. ECMA'nın standart ilan ettiği sürümden önce firma kendi programında monolitik yapıda tek bir dosya kullanarak dosyanın içinde geçen resim ya da diğer bileşenleri ikili kodlama şeklinde XML dosyasına dahil ediyordu. Office Open XML, tıpkı kendisinden önce varolan ve ISO/IEC tarafından da standart olarak kabul edilen OpenDocument biçimi gibi ZIP dosya sistemini kullanarak tüm bileşenleri ayrı ayrı dosyalarda tutar. Bu sayede PNG, BMP, AVI ve PDF gibi biçimler OOXML ile yaratılmış dosyaların içine eklenebilir. Bir Office Open XML dosyası Microsoft ürünleri ile haberleşebilecek bir dili (89 şema modülü sayesinde) içerir ve firma sadece kendi ürünleri haberleşen bu dili standart hale getirmeye çalışmaktadır. Bunun dışında standart çeşitli ofis dosyalarının açılması için çeşitli ortak diller de ihtiva etmektedir. Ortak diller aşağıda yer alan materyaller ile çalışır. Bu sayede OOXML yukarıda belirtilen standartları kullanarak geliştirilebilir. OOXML'in XML şeması yükleme ve parçalama zamanlarını düşürdüğü söylenmektedir. 2007 Nisan ayında yapılan araştırma neticesinde ikili dosya tipine göre xml tabanlı daha hızlı yüklenmektedir. OOXML bu durumu aşabilmek için kısa genel öğe isimleri kullanmış ve özellikle çalışma kitaplarında yıllara göre indeksleme yapmıştır. Bu sayede dosya içeriği insanlar tarafından okunacak kadar sadeleştirilmiştir. ECMA, dosya biçimine ilişkin teknik şartnameyi "ilgilenen gruplar tarafından herhangi bir kısıtlamaya tabi olmadan kopyalanabilir" ibaresi ile sunmuştur. Bir standardın herkes tarafından eşit şartlarda kullanılmasını sağlamak için patent haklarından en azından makul ölçüde ve kimsenin aleyhine kullanmamak şartları ile vazgeçilmesi gerekmektedir. ECMA da standardı yayınlarken bu şartlara değinmiş ve bu yüzden dosya biçiminin asıl ve tek katkıcısı Microsoft olası patentleri için CNS (Dava Etmeme Akdi) ilan etmiştir. Bu ilan hukuk çevrelerinde görüş ayrılığına yol açmış, azınlık görüş problemin çözüldüğünü söylese bile çoğunluk bu durumu dikkat ve kuşku ile karşılamıştır. Firma, CNS yanında ayrıca kendisinin geliştirdiği OSP (Açık Kaynak Sözü) programına da biçimi dâhil etmiştir. Basit bir söylem ile firma yazılım üreticilerini bu program dahilinde olan biçimleri kullanırken patentlerini ihlal etmesi nedeni ile dava etmeyeceğini tekrarlamıştır. Biçim istenirse CNS istenirse OSP şartları ile kullanabilir. OSP programına da dâhil edilen metinler, ECMA tarafından ISO onayı için kuruma sunulmuş ve ECMA lisanslama konusuna getirilen eleştirilere şu ilkeler doğrultusunda cevap vermiştir: Firma, ECMA'nın teknik şartnameleri ücretsiz olarak sunması ve OSP programının karakteristik özellikleri nedeniyle OOXML'in Avrupa Birliği açık kaynak kodu standartlarına uygun olduğunu düşünmektedir. OOXML'in bakım rejiminin nasıl olacağı şu ana kadar netleşmemiştir. Buna rağmen ECMA bir bakım programı teklif etmiştir. Bakım ile ilgili hangi usul kabul edilirse edilsin, JTC 1 komitesinin direktiflerine göre aşağıda yer alan maddelerin karşılanması gerekmektedir. Beş aylık oylama sürecinde ulusal komite süreçlerinde yaşananlar ciddi itirazlara konu oldu. Avrupa Komisyonu OOXML'in birlikte işlerlik (birlikte çalışabilirlik - "interoperability" ) kapasitesinin ECIS kriterlerine uyumlu olup olmadığını araştırmak için bir soruşturma başlattı. Çeşitli kaynaklar bu soruşturmanın ISO/IEC süreçlerinde yaşananları da kapsadığını söylemektedir. Konu ile ilgili bazı örnekler şunlardır: Bağımsız güvenlik uzmanları OOXML ile ilgili çeşitli güvenlik kaygılarını dile getirmekteler. 7.228 sayfalık OOXML belirtim belgesinde makro kullanımı ile ilgili herhangi bir bilgi bulunmaması, bu güvenlik kaygılarının temelini oluşturuyor. Geçtiğimiz 15 yılda gelişen ofis programları kullanıcılarına zengin metin editörleri, çoklu ortam seçenekleri sunmanın yanı sıra ayrıca sayısal belgelerimizi programlama ve onları amaca göre uyarlama şansı da veriyordu. Makro, yeni bir kavram olmadığı gibi pek çok insanın özellikle hesap tablolarında kullandığı bir araç. OOXML metnini içeren ISO DIS 29500 ise makrolarla ilgili hiçbir tanımlama yapmıyor. Belgenin sadece bir makronun "Makro butonu" ile tetiklenebildiği belirtiliyor. OOXML standart belirtim metninde aşağıda yer alan sorular hâlâ cevapsız: OOXML'in standart belirtim belgesine göre, her üretici makrolar için kendi ikili dosyalarını belgeye ekleyebiliyor. Teorik olarak bir belgeyi açan kişinin sistemde yönetici olması durumunda kötü niyetli bir kod kullanıcının haklarına sahip olarak sistemde istediği değişikliği (dosya yazma, silme, kayıt defteri ayarlarını değiştirme, internetten dosya indirme ya da yükleme gibi) yapabilir. 1997 yılından başlayarak dünyayı saran makro virüsleri (Örneğin, 1999'da çok hızlı yayılan ve çok tehlikeli olan Melissa gibi) OOXML'in standart olması ile beraber çok daha gelişmiş ve tehlikeli bir şekilde yaygınlaşabilirler. OOXML tabanlı bir üretim yapan üreticinin hangi dilde yazılmış makro API'sini kullanacağı belli olmadığından bu tip virüslerin ve zararlı kodların 3. parti güvenlik yazılımları tarafından yakalanması, OpenDocument'a kıyasla son derece güç. Bunun dışında OOXML ile birlikte çalışabilen programların makro ile ilgili standart bir çözüm olmaması nedeniyle başka üreticilerin programları ile yaratılan dosyaları açması, işlemesi ve çeşitli düzeylerde güvenlik önlemi alması da mümkün değil. OOXML (ECMA tarafından kabul edilen şekliyle) Microsoft Office ürünleri için temel kaydetme biçimdir. Programın eski sürümleri için uyumluluk kipleri vardır. Aşağıda, OOXML desteği sunan programlar sayılmıştır. Santiago de Compostela Katedrali Santiago de Compostela Katedrali: orijinal Roma tarzı katedralin barok cephesinin önünde, altın bir deniz kabuğu sunağı süsler. Orada sıralanan hacılar, biatın bir işareti olarak kabuğu öpmek için kuyrukta bekler. Katedralin orijinal Romanesk iç tasarımı korunmuştur. Ancak muhtemelen katedralin en güzel yeri, geç barok cephenin arkasında bulunan 12. yüzyıl Portico de la Gloria'dır. Cumhuriyet Senatosu tabii senatÃ¶rleri listesi Tabii Senatörlük (Yaşam Boyu Senatörlük), 1961 Anayasası'na göre kurulan Cumhuriyet Senatosu'nu oluşturan üç çeşit üyeden biridir. Tabii Senatörler kendi içinde iki gruba ayrılıyorlardı. Bunlardan birincisi Millî Birlik Komitesi başkan ve üyeleriydi. 27 Mayıs Askeri Darbesi'ne katılan subayların hayatlarının garantiye alınması için, 1961 Anayasası'nda onlara böyle bir hak tanınmıştır. Darbeden sonra yapılan genel seçimlerde darbeci subaylar ömür boyu senatör olarak Senato'da yer almışlardır. Millî Birlik Komitesi başkanı Cemal Gürsel'in Cumhurbaşkanı seçilmesi ve üç üyenin istifa etmesi ile Millî Birlik Komitesi üyesi tabii senatörler sayısı 19'a düşmüştür. İkincisi ise eski Cumhurbaşkanlarıydı. Bu grupta Cumhurbaşkanı Cemal Gürsel öldüğü tarihe kadar 6 ay yapmıştır ancak hasta olduğu için bu görev kâğıt üzerinde kalmıştır. İsmet İnönü öldüğü tarihe kadar 13 ay görev yapmıştır. Cevdet Sunay 7 yıl ve Fahri Korutürk ise 5 ay tabii senatörlük görevini yürütmüşlerdir, her ikisinin görevi 12 Eylül Darbesi ile sona ermiştir. 1974'te eski Cumhurbaşkanı Celal Bayar'a da tabii senatörlük teklif edilmiş, ancak Bayar "Ben ömrüm boyunca demokrasi için mücadele ettim. Demokrasilerde tabii senatörlük yoktur" diyerek reddetmiştir. 12 Eylül Darbesi'nden sonra hazırlanan 1982 Anayasası'nda Cumhuriyet Senatosu'na yer verilmeyerek, tabii senatörlük kaldırılmıştır. FIVB DÃ¼nya Grand Prix FIVB World Grand Prix, 1993’ten beri her yıl düzenlenen uluslararası bir Kadın voleybol turnuvasıdır. Erkekler Dünya Ligi’nin Kadın voleybolundaki benzeridir. World Grand Prix, FIVB’nin her yıl düzenlenen uluslararası bir turnuvaya gereksinme duymasıyla oluşturulmuştur. Erkekler Dünya Ligi başarılı örneğinden yola çıkılarak 1993 yılında başlatılmıştır. Grand Prix, Doğu Asya ülkelerinde voleybolu daha popüler hale getirmiştir. Dünyanın geri kalan bölgelerinde ise pek fazla ilgi görememiştir. Eleme ve final turnuvaları daha çok Doğu Asya ülkelerinde yapılmakta ve finansal desteği de Asyalı firmalar karşılamaktadır. 1993 yılındaki ilk turnuva Hong Kong’da yapılmış ve Küba şampiyon olmuştur. 2014 yılına kadar yapılan turnuvaları on defa ile en çok Brezilya kazanmıştır. Antonina Zetova Antonina Zetova (d. 17 Eylül 1973-Plevne) Bulgar millî voleybolcu. Voleybola Dounav Russe takımında başladı. Bu kulüpten CSKA Sofya takımına transfer oldu. Daha sonra voleybol yaşamını Türkiye ve İtalya’da sürdürdü. Zetova, 2001 yılında ülkesinde yapılan Avrupa Şampiyonası’nda Bulgaristan ulusal takımıyla bronz madalya kazanırken “en skorer oyuncu” ödülünün de sahibi oldu. Ayrıca 2002’de Avrupa Konfederasyon Kupası’nda Edison Modena’yla, 2005’te Avrupa Top Teams Kupası’nda Bigmat Kerakoll Chieri’yle, 2006’da Avrupa Şampiyonlar Ligi’nde Despar Perugia’yla ve 2007’de Avrupa Konfederasyon Kupası’nda Despar Perugia’yla şampiyonluk yaşadı. Zetova hamilelik nedeniyle voleybola bir süre ara verdikten sonra 2008 yılında İspanya Süper Ligi (SFV) takımlarından Palma Volley’e transfer oldu. 2009 yılında ise eski kulübü Despar Perugia'ya geri döndü. Zetova'nın Daniel adında bir oğlu var. Sinanpaşa, Beşiktaş Sinanpaşa, İstanbul'un Beşiktaş ilçesindeki bir mahalle. Mahallenin bulunduğu bölge 17.yy'dan önce Beşiktaş semti olarak anılmaktayken; Beşiktaş semtinin Galata beldesine bağlanması ile birlikte günümüzdeki ismini almıştır. Cihannüma, Türkali, Vişnezade semtleri ve İstanbul Boğazı ile çevrilidir. Adını aldığı Sinan Paşa Camii, Barbaros Hayreddin Paşa Türbesi ve meydanı ile İstanbul Deniz Müzesi semt sınırları içindedir. Barbaros Hayreddin Paşa; İstanbul'un Fethi'nde Baltaoğlu Süleyman Bey donanmasının toplandığı alanı Kaptan-ı deryalık limanı yapmak istemiştir. Beşiktaş semtinde gemilerini bağlamak için yaptırdığı 5 sütun, günümüzde Sinanpaşa mahallesinde bulunan iskele meydanında yer almaktaydı. Bu bölgeye bu sebeple "beştaş" denmiştir. İstanbul’un en eski ve tarihi semtlerinden biri olan Beşiktaş semti, günümüzde Sinanpaşa Mahallesi'nin bulunduğu bölge, Beşiktaş ilçesine adını vermiştir. Mahalle Barbaros Bulvarı, Beşiktaş Caddesi ve Çırağan Caddesi'nin kesiştiği noktada yer alır. Beşiktaş'ın merkezinde yer aldığı için, binalar çoğunlukla işyeridir ve yerleşik nüfus azdır. Kadıköy ve Üsküdar gibi Anadolu yakasındaki ilçelere deniz yolu ile ulaşım sağlanabilen mahallenin aynı deniz kıyısı üzerinde Bahçeşehir Üniversitesi de yer almaktadır. 16. yüzyılda İstanbul sur dışına taşıp, Galata, Üsküdar ve İstanbul Boğazı’nın iki kıyısı boyunca yeni yerleşmelerle büyük bir metropol haline gelince, kent yönetiminde de düzenlemeye gidildi. Geleneksel Osmanlı kentinde yargı yetkisi yanında yönetici de olan tek bir kadı bulunurdu. Ama İstanbul'da tek kadı'nın böyle bir yükü taşıyamayacağı görülerek, kent İstanbul (Suriçi) ve Bilâd-ı Selâse (üç belde) adıyla iki bölgeye ayrıldı. Bilâd-ı Selâse’yi oluşturan Eyüpsultan, Üsküdar ve Galata’ya ayrı birer kadı atandı. Beşiktaş da kentin Kâğıthane’den Rumelikavağı’na kadar uzanan Rumeli Yakası'nın yöneticiliğini üstlenen Galata Kadılığı’na bağlandı. 19. yüzyıl başlarına kadar bu biçimde yönetildi. Barbaros Hayreddin, Beşiktaş koyunu Osmanlı donanmasının gemilerini demirlemek için kullandı. Ayrıca burada kendisine bir yalı yaptırarak İstanbul’da olduğu zamanlarda Beşiktaş semtinde ("Sinanpaşa mahallesinin bulunduğu bölgede") ikamet etti. Semtte kendi adına bir cami, bir medrese, bir de sıbyan mektebi inşa ettirdi. Barbaros 1546 yılında vefat ettiği zaman Mimar Sinan tarafından semtte inşa edilen Barbaros Hayreddin Paşa Türbesine defnedildi. Barbaros Hayreddin Paşa ölünce yerine Sokollu Mehmed Paşa geçmiş, 4 yıl kaptan-ı deryalık görevi yaptıktan sonra bu görevi Sinan Paşa devralmıştır. Mahalleye adını veren Sinan Paşa, 1550-1553 yılları arasında Osmanlı Donanması'nın kaptan-ı deryalığını yürüttü. Sinan Paşa 1553'deki ölümüne kadar kaptan-ı deryalık görevini sürdürdü. Öldüğü sırada Mimar Sinan Sinan Paşa'nın adına Beşiktaş semtinde Sinan Paşa Camii'ni inşa etmekteydi. Ancak cami henüz hazır olmadığı için yine Mimar Sinan tarafından inşa edilmiş olan Üsküdar'daki Mihrimah Sultan Camii'ne gömülmüştür. 17. yüzyılda günümüzde içinde Barbaros Anıtı'nın yer aldığı Beşiktaş Parkı ve çevresi sular altında bir koydu. Bu koy doldurularak padişahların dinlenme ve eğlenceleri için düzenlenen bir hasbahçeye dönüştürüldü. Bu bahçede çeşitli dönemlerde köşkler ve kasırlar inşa edildi ve Beşiktaş semti hızla gelişmeye başladı. O dönemden itibaren Beşiktaş adı; Sinanpaşa ve çevresindeki semtleri içeren bölge için kullanılmaya başlandı. Böylece eski adı Beşiktaş olan semt artık Sinanpaşa semti olarak bilinmekteydi. Beşiktaş kıyı şeridi boyunca gelişimini sürdürüp belde statüsüne yaklaştıkça, Sinanpaşa semti de mahalleleşmeye başlamıştı.1846-1879 arasında Zaptiye Müşiriyeti, 1879-1908 arasında da Zaptiye Nezareti döneminde Beşiktaş’ın önemi arttı. Çünkü hanedanın önce Dolmabahçe Sarayı’na daha sonra da Yıldız Sarayı’na taşınmasıyla Beşiktaş kent içinde farklı bir statü kazandı. Beşiktaş’ta bu süre içinde Sinanpaşa, Vişnezade, Şenlik Dede, Ekmekçibaşı, Uzuncaova veya Rum Ali, Sormagir Odaları, Abbas Ağa (Abbasağa), Topal Hoca, Sinanpaşa Mescidi, Çarakçı Limanı, Kılıç Ali Paşa, Hanım Kadın, Yahya Efendi, Ortaköy, Mülki Hatun, Defterburnu, Kuruçeşme, Bebek köyü ve Kayalar mahalleleri oluştu. Abyss (film) The Abyss, 1989 ABD yapımı bilimkurgu filmidir. Türkiye'de sinemalarda özgün adıyla gösterilen filmin Türkiye'deki DVD dağıtımında kullanılan ismi ise Derinlik Sarhoşluğu'dur. Film için kullanılan bir diğer Türkçe isim de Işığın Bittiği Yer'dir. Film çevrildikten 2 yıl sonra Nisan 1990'da Türkiye'de gösterime girmiştir. Senaryosunu Kanada kökenli yönetmen James Cameron'un yazdığı ve yönettiği filmin önemli rollerinde Ed Harris, Mary Elizabeth Mastrantonio ve Michael Biehn oynamışlardır. The Abyss, 1990 yılında "en iyi görsel efekt" Oscar'ını kazanmıştır. Kayıp bir nükleer denizaltı'yı bulmak üzere görevlendirilen sivil sualtı kurtarma ekibi,türlü tehlikelere göğüs gererek batık denizaltı'ya ulaştığında,aşağıda yalnız olmadıklarını,dünya dışı gizemli bir varlığın da orada olduğunu keşfederler. Mesut Engin Mesut Engin veya gerçek adıyla Mesut Kundak (d. 1953, Söke - ö. 19 Aralık 2011, İstanbul), Türk sinema oyuncusu ve manken. 1973 yılında Ses Dergisi'nin açtığı yarışmada birinci olarak sanat hayatına Yeşilçam'da başlayan Engin, 1973 - 2002 yılları arasında birçok filmde başrol ve yardımcı oyuncu olarak rol aldı. Ayrıca mankenlik ve fotomodellik te yapan sanatçı, 1976'da yaşadığı bir trafik kazasında sağ el bileğinin sinirlerinin kesilmesiyle bunalıma girerek alkole bağlanmasına karşın, uzun süre uğraş vererek bu bağımlılıktan kurtuldu. Açtığı güzellik salonunda başarılı olamayıp, sokaklarda yaşayan evsizler arasına katıldı. Çevredeki esnafın "dede" diye hitap ettiği Mesut Engin, Tiyatro sanatçıları Mehmet Esen ve Mustafa Turan’ın, Taksim Eğitim ve Araştırma Hastanesi önünde bitkin bir halde bulduğu (21 Mayıs 2009) Yeşilçam’ın bir döneme damgasını vuran aktörlerinden Mesut Engin’e, İstanbul Büyükşehir Belediyesi Kayışdağı Darülaceze Müdürlüğü kapılarını açtı. 720 kişinin yaşadığı Kayışdağı Darülaceze’ye yerleştirilen Engin, geçmişte kalan zor günlerini anlattı. Uzun yıllardır sokaklarda esnafın yardımlarıyla yaşam mücadelesi verdiğini ve bu nedenle çeşitli hastalıklar geçirdiğini belirten Engin, son dönemde yaşama sevincini yitirdiğini ve ölümü beklemeye başladığını söyledi. Darülaceze’nin kendisi için yepyeni bir başlangıç olduğunu belirten Engin, zamanın karşı konulmaz acelesine yenik düştüğünü söyledi. Mesut Engin 19 Aralık 2011 tarihinde İstanbul'da vefat etti. Lampedusa Lampedusa Adası, (İtalyanca: "Isola di Lampedusa"), Akdeniz'de İtalya'ya bağlı Pelagie Adalarını oluşturan üç adadan biri. 21 km²'lik yüzölçümüyle grubun en büyük adasıdır. Malta ile Tunus arasında, Licata'nın (Sicilya) 170 km güneybatısında yer alır. Yönetsel bakımdan İtalya'nın Agrigento iline bağlıdır. En uzun yeri yaklaşık 11 km, en geniş yeri 3.2 km'dir, deniz yüzeyinden yüksekliği 133 metre'ye kadar ulaşır. Adı Yunan coğrafyacı Strabon'un yapıtlarında "Lopadusa", ozan Ludovico Ariosto'nun "Orlando furioso"sunda da (Çılgın Orlando) "Lipadosa" olarak geçen adada Tarihöncesinden kalma ev temelleri, Kartaca mezarları ve Roma dönemine ait çeşitli yapıların kalıntıları vardır. Lampedusa 1436'da Aragonlu Alfonso tarafından Montechiaro baronu Don Giovanni de Caro'ya bağışlandı. Osmanlılar 1553'te ada halkından yaklaşık bin kişiyi tutsak aldılar. 1661'de adanın o dönemdeki sahibi Ferdinand Tommasi'ye İspanya kralı II. Carlos tarafından prens unvanı verildi. Sandwich 4. kontu John Montagu 1737'de adaya geldiğinde burada yalnızca bir kişinin yaşadığını gördü. 1760'ta bir grup Fransız göçmenin yerleştiği adada Napoli kralı II. Ferdinando 1843'te bir koloni kurdu. II. Dünya Savaşı'nda müttefiklerin Kuzey Afrika'daki zaferlerinden sonra, İngiliz ve Amerikan uçakları adayı bombaladı. 12 Haziran 1943'te Lampedusa, 13 Haziran'da da grubun öteki iki adası olan Linosa ve Lampione teslim oldu. Adanın güney kesimindeki Lampedusa köyü, Linosa ve Lampione'yi de içine alan Lampedusa bucağını oluşturur. Köyde, bir de liman vardır. Lampedusa'nın yaklaşık 49 km kuzeydoğusunda yer alan Linosa Adası yaklaşık 5 km²'lik bir alanı kaplar. Lampedusa ve Linosa adaları aynı belediyenin yönetimi altındadır. Afrika'dan Avrupa'ya yapılan kaçak göç yolları üzerindedir. Gürgen Öz Gürgen Öz (d. 10 Mayıs 1978, Zonguldak), Türk oyuncu. 10 Mayıs 1978'de Zonguldak'ta doğdu.Ortaokul ile liseyi TED Zonguldak Koleji'nde okuduktan sonra üniversite için İstanbul'a yerleşti.İstanbul Üniversitesi Sanat Tarihi bölümünde bir yıl eğitim gördükten sonra Mimar Sinan Üniversitesi Devlet Konservatuvarı Tiyatro Bölümü oyunculuk ana sanat dalı giriş sınavlarına girdi ve kazandı. Konservatuvardayken "Alman Satrancı" adlı oyununu yazdı. Okul sonrası , bağımsız ekiplerle Yurt içi ve Yurt dışında çeşitl uluslararası Tiyatro festivallerine katıldı. "Bakırköy Belediye Tiyatroları" ve "Devlet Tiyatroları"nda görev aldı. BBT'de, Yaşar Kemal'in yazdığı, Müşfik Kenter'in yönettiği, görev aldığı son oyun olan "Teneke"de başrolü üstlendi. Çeşitli rollerin ardından Tv ve Sinema kariyerine başladı.2005 yılında gece yarısı showu olarak başlayıp 2007 yazında sona eren, "Televizyon Makinası" programında, Türk televizyonlarında ilk kez; Canlı yayın Doğaçlama Performanslarını gerçekleştirdi. 2008 yılında çarpık kentleşme üstüne "Neden Böyle" isimli bir kısa belgesel çeken ve birçok konsept kitapta öyküleriyle yer alan sanatçının 2013 yılında ilk ikitabı "Nevrotik" okuyucuyla buluştu. Üstün Akmen Üstün Akmen (2 Temmuz 1943, İstanbul - 30 Ekim 2015 İstanbul), Türk tiyatro eleştirmeni, yazar. 1943 yılında İstanbul, Üsküdar'da doğdu. Şişli 19 Mayıs İlkokulu'nu, İtalyan Lisesi ve Ticaret Okulu'nu, İstanbul Üniversitesi İktisat Fakültesi'ni bitirdi. 1960'lı yıllarda Atilla Berkan, Şerif Yüzbaşıoğlu ve Ergun Özer orkestralarında profesyonel şarkıcılık yaptı, ağırlığı İtalyan müziğinden oluşan repertuvarıyla ve TRT İstanbul Radyosu'ndaki haftalık emisyon ile İTÜ'nün canlı yayımlanan TV programlarıyla ün yaptı. 1969 -1970 yıllarında Koç Grubu şirketlerinden Koçtaş Ticaret A.Ş.'de çalıştı. 1971 yılında aynı grubun o yıl yeni kurulan Ram Dış Ticaret A.Ş.'ne Mali ve İdari İşler Müdürü olarak atandı. 1984 yılında Tekfen Dış Ticaret A.Ş.'ne Genel Müdür Yardımcısı olarak geçti. Türkiye'de yapılan mal ve hizmet teslimlerinde, mal veya hizmeti teslim alanın, teslim edene ödediği vergi olarak tanımlanan Katma Değer Vergisi (KDV) ile ilgili 3065 sayılı yasanın dış ticarette uygulanmasına değin Türkiye sathında ihracatçılar nezdindeki pek çok toplantıya başkanlık yaptı. 1995 yılında Cumhuriyet Gazetesi bünyesinde kurulan Medya Tanıtım, Dağıtım, Geliştirme A.Ş.'nin paydaşı, Yönetim Kurulu Başkanı ve Genel Müdürü oldu. Bu görevin yanı sıra Cumhuriyet Gazetesi Yönetim Kurulu üyeliğini de yaptı. 1997’de Cumhuriyet Gazetesi Genel Müdürlüğünü ve Cumhuriyet Kitap Kulübü'nün Başkanlığını, bu arada da "Cumhuriyet Kitapları"nın Genel Yayın Yönetmenliğini üstlendi. 2001 yılında Cumhuriyet Gazetesi'nden ayrıldı, bir yılı aşkın bir süre İstanbul Şehir Tiyatroları'nda Medya ve İzleyici Koordinatörü, Genel Yayınlar Yönetmeni olarak çalışma yaşamını sürdürdü. 28 Ocak 2002 tarihinde (sonradan topluca istifa eden) Sema Pişkinsüt liderliğindeki Toplumcu Demokratik Parti'nin kuruluşunda Erdal Öz, Mehmet Güleryüz, Zeynep Tanbay, Vedat Sakman, Vecdi Sayar gibi isimlerle "Kurucu Üye" olarak yer aldı. Akmen, bir süre de Can Yayınları'nın Genel Müdürlüğünü yaptı. Fenerbahçe Spor Kulübü'ndeyse 1986-1989 döneminde Denetleme Kurulu Başkanı; 1989-1993, 1998-1999 dönemlerinde Yönetim Kurulu Sayman Üyesi ve 1994-1998 döneminde Yönetim Kurulu Başkan Danışmanı olarak görev aldı. Üstün Akmen, 1961 yılından bu yana ara vermeksizin yazdı. Önce "Evrim", "Dönem", "Yeni Ufuklar", "Yeni İnsan", "Yeni Dergi", "A" gibi dergilerde öykü, poeme-prose ve denemeleri yayımlandı. Sonra Soyut dergisinde göründü. Biçimde serbestlik, düş gücü ve özgür bir anlayışı benimsedi. 1970'li ve 1980'li yıllarda, ekonomi dergileri ile "Milliyet", "Güneş" gazetelerinde yayımlanan Türk ekonomisi, dış ticaret, vergicilik konularındaki inceleme yazılarına kendi deyimiyle "edebiyat bulaştırdı". Mart 2012 tarihine kadar "tiyatro...tiyatro" dergisinin her sayısında eleştirileri yayımlandı. Uzun yıllar, Milano'da yayınlanan ünlü sahne sanatları dergisi Il Sipario'da İstanbul'da sahnelenen opera-bale-tiyatro eserlerini tanıttı ve eleştiri yazıları yazdı. Haziran 2009'da Centro Sperimentale Teatrale'in davetlisi olarak Napoli'de biri "Tiyatroda Eleştiri", diğeri "Günümüz Dünya Tiyatrosu" konularında iki panele, ayrıca "Tiyatro Sanatında Kültürlerarasılık, Kültürler Etkisinde Oyunculuk" üzerine düzenlenen bir de sempozyuma katıldı. Üstün Akmen'in tiyatro eleştirileri ölümüne dek "Evrensel" gazetesindeki "Gözlemevi" köşesinde, "TEB Oyun" dergisinde ve çeşitli internet sitelerinde, müzik yazıları ise "Andante" dergisinde düzenli olarak yer aldı. Halide Edib Adıvar, Refik Halit Karay, Sabri Esat Siyavuşgil, Yaşar Nabi Nayır, Tahsin Yücel, Yaşar Kemal, Şükran Kurdakul, Alpay Kabacalı'dan sonra 2001–2005 yılları arasında dört buçuk yılı aşkın bir süre dünyanın en büyük yazar örgütü Uluslararası P.E.N Kulüpleri Federasyonu Türkiye Merkezi'nin dokuzuncu Genel Başkanlığını üstlenmiş olması ve bu kurumdaki uluslararası başarılarıyla da tanınıyor. Üstün Akmen, Mart 2006 ölümüne dek bu yana UNESCO'nun saygın sivil toplum kuruluşlarından Uluslararası Tiyatro Eleştirmenleri Birliği Türkiye Merkezi'nin Genel Başkanlığı'nı sürdürdü. "Afife Tiyatro Ödülleri", "tiyatro...tiyatro Dergisi Tiyatro Ödülleri", "İsmet Küntay Tiyatro Ödülleri", "Terakki Vakfı Gençlik Tiyatroları Festivali Ödülleri", "Lions Tiyatro Ödülleri", "Dil Derneği Kerim Afşar Ödülleri"nde jüri üyeliklerinde/başkanlıklarında bulundu. 2006 yılından ölümüne dek "Sadri Alışık Tiyatro Oyuncu Ödülleri" Seçici Kurulu Başkanlığı görevini üstlendi. Akmen 30 Ekim 2015 tarihinde geçirdiği kalp krizi sonucu hayatını kaybetti. Cenazesi Karacaahmet Mezarlığı'na defnedildi. "International Theatre Instute-İTİ" (Uluslararası Tiyatro Enstitüsü)'ın "The World Of Theatre" başlıklı kitabında Türk Tiyatrosu'nun 2007-2008 dönemini değerlendirmesi yayımlandı. 2010 yılında Dario Fo, 2011 yılında Roberto Tessari, 2012 yılında Miguel Romero Esteo tarafından kaleme alınan Dünya Commedia Dell'Arte Günü bildirilerine 2013 yılında onun mesajı eklendi. 2420. Bölge Rotary Kulüpleri'nin önerisi üzerine 1995 yılında Rotary International tarafından yöresine, yurduna, ulusuna ve dünyaya sahip çıkanlardan olduğu gerekçesiyle "Paul Harris Dostluk Ödülü"ne; 2001 yılında mesleğindeki yüksek başarısı ve bunu toplumla paylaşması nedeniyle Rotary Bebek Kulübü tarafından "Yılın Meslek Hizmet Ödülü"ne; işini ve mesleğini topluma hizmet fırsatı görerek kesintisiz olarak, yılmadan büyük bir ciddiyet, özveri ve sevgiyle gerçekleştirdiği gerekçesiyle 2011 yılında Süleymaniye Rotary Kulübü tarafından "Üstün Hizmet Ödülü"ne değer görüldü. 2008 yılında "Anadolu'ya Yüzünü Dönen Tiyatro Eleştirmeni/Aydın Üstüntaş Ödülü"ne; 2010 yılında ulusal kültürümüzü korumayı, yaşatmayı ve bu yolla çağdaş kültüre ulaşmayı ilke edinmiş Troya Folklor Araştırmaları Derneği'nin, bu yönde emeği geçmiş, yıllarını kültürümüzü araştırmaya, zenginleştirmeye, gelecek kuşaklara aktarmaya adamış; uğraşlarını ve başarılarını çeşitli alanlarda sergileyerek; çağdaş, demokratik, laik kültürümüzün oluşumuna katkıda bulunmuş bilim insanı, sanatçı ve kurumlara her yıl geleneksel olarak verdiği ödüle değer görüldü. 2011 yılının Mayıs ayında, kendisine Hacettepe Üniversitesi Ankara Devlet Konservatuvarı Tiyatro Anasanat Dalı Başkanlığı'nca, Türk tiyatrosunun usta ismi Cüneyt Gökçer anısına düzenlenen "75. Yıl Cüneyt Gökçer-En İyi Tiyatro Eleştirmeni Ödülü" verildi. Aynı yıl, Saint Peterburg'daki Avrupa Tiyatro Festivali'nde Türkiye'yi temsil etti. 50. yazarlık yılı, 10. Pera Festivali etkinliklerinden biri olarak 22 Kasım 2011'de Beyoğlu Küçük Sahne'de kutlandı. Birçok sosyal kulüp, vakıf ve dernek, valilikler, kamu kuruluşları, okullar, üniversiteler, sendikalar ve belediyeler ile özel ve amatör tiyatrolar tarafından verilmiş olan başarı belgesi, katılım belgesi, teşekkür belgelerine sahiptir. Kendisi, Ordu ilinin tanıtımı için özveriyle yapmış olduğu gönüllü çabalarından dolayı Ordu Belediye Meclisi'nin 8 Mart 2013 tarihli toplantısında aldığı kararla fahri hemşehri ilan edilmiştir. 2014 yılında Türkiye Gazeteciler Cemiyeti tarafından Burhan Felek Basın Hizmet Ödülü'ne layık görüldü. 1. Tiyatro Oyuncu Ödülleri Seçici Kurulu ise; Üstün Akmen'in tiyatro, opera, bale, senfoni üzerine yazdığı yazıları, Türkiye'de gösterdiği aydın duyarlılığını herkese örnek teşkil etmesi gereken bir davranış biçimi olarak değerlendirmiş ve kendisine "2014 Özel Teşekkür Ödülü"ne değer görmüştür. Hacıhüsrev Hacıhüsrev, İstanbul, Beyoğlu İlçesi'nde semt. İstiklal Mahallesi'nin Hacı Ahmet Mahallesi'ne komşu olduğu batı kesiminde yer alır. Semt adını buradaki Hacı Hüsrev Caddesi'nden alır. Bu cadde Ali Kabuli Caddesi Feriköy'e çıkan Yay Meydanı Caddesi'ne bağlanır. Doğudaki Hacı Ahmet Bostanı Sokağı ile batıdaki Piyale Paşa Bulvarı arasında yükselen sırtta bulunan yerleşme alanı günümüzde Hacıhüsrev olarak adlandırılır. Hacıhüsrev kuzeyde Feriköy Mezarlığı ile sınırlıdır. 1934'te, Beyoğlu İlçesi'nin Kasımpaşa Nahiyesi'ne bağlı Hacı Hüsam Mahallesi'nin sınırları içinde kalıyordu. Daha sonra Hacı Hüsrev olarak anılan mahallenin adı, halkın da isteğiyle 1991'de İstiklal biçiminde değiştirildi. Bölgenin ne zamandan beri meskun olduğu bilinmemektedir. Buraya adını veren Hacı Hüsrev'in İstanbul'un fethi sırasında gemilerin Haliç'e indirilmesini kolaylaştıran yağlama yöntemini bulan kişi olduğuna ilişkin bir halk söylencesi vardır. Bu söylence göz önüne alınırsa semtin Osmanlıların İstanbul'daki varlığıyla yaşıt olması muhtemeldir. Daha sonra çevresindeki öbür yerleşim alanlarına göre daha yüksek ve havadar olduğundan Kasımpaşa tersanelerinde görev yapan önemli devlet memurları ve denizci paşaların konaklar yaptırarak buraya yerleştikleri söylenir. 1940'lara gelindiğine söz konusu köşk ve konaklardan pek azı ayakta kalmıştı. Buna karşılık, sırtın eteklerini kaplayan bostanlar ve çayırlar yüzünden İstanbul halkının sevdiği bir mesire yerine dönmüştü. Bu bostanların arasından akan Piri Paşa ve İplikhane dereleri, üzerlerindeki Tahtaköprü ve Kadınlar Çeşmesi Köprüsü'yle aşılırdı. Günümüzde bu köprülere ilişkin herhangi bir kalıntıya rastlanmaz. Yöre yaygın olarak yerleşmeye açıldığında bu dereler de yeraltı kanallarına alınmıştır. 1950'lerde yaygınlaşmaya başlayan gecekondulaşma, bugün de varlığını korumaktadır. Nüfus yoğunluğu diğer gecekondu bölgelerinin tersine oldukça düşüktür. Nesne (dilbilgisi) Nesne, cümlede öznenin yaptığı iş ve eylemden doğrudan etkilenen ögedir. Düz tümleç olarak da bilinir. Yüklemi geçişli bir fiil olan cümlelerde bulunur. Yükleme "ne", "neyi" ve "kimi" soruları sorularak bulunur. Belirtili nesne ismin belirtme hâl ekini (-ı, -i, -u, -ü) alır. Belirtisiz nesne, hâl eklerinden hiçbirini almaz (yalın hâldedir). Belirtisiz nesneyi tespit etmek için sorulan "ne" sorusunun özne tespitinde kullanılan "ne" sorusu ile karıştırılmaması gerekir. Bu karışıklığı önlemek için özne de soruya dahil edilebilir Kedi su içiyordu (Kim/Ne su içiyordu?) Kedi (Özne) Kedi su içiyordu (Kedi ne içiyordu?) "Su" (Belirtisiz nesne) Faik Ağayev (şarkıcı) Faik Ağayev (Azerice: "Faiq Ağayev", d. 29 Aralık 1971, Bakü), Azerbaycanlı şarkıcı ve oyuncu. "Bay Altın Schlager" ("Cənab Qızıl Şlyaqer") lakabıyla anılır. Azerbaycan'ın Devlet Sanatçısıdır. Tiyatro Eleştirmenleri Birliği Tiyatro Eleştirmenleri Birliği (TEB), İstanbul'da yerleşik olan bir sivil toplum kuruluşu'dur. 1990 yılında 35 üyenin katılımıyla kurulan Tiyatro Eleştirmenleri Birliği, Türkiye'de ve dünyadaki tiyatro düşüncesi, tiyatro etkinlikleri, tiyatro olgusuyla izleyici, okur kitleleri arasında köprü kurmayı hedefleyen bir kuruluştur. Halen 50 üyesi bulunmakta olup, birliğe üye kabulünde oldukça titiz davranılmaktadır. Uluslararası Tiyatro Eleştirmenleri Birliği (“International Asssociation Of Theatre Critics (IATC)” ya da “Association Internationale Des Critiques De Theatre (A.I.C.T.)'nin üyesi olan kuruluş, her yıl tiyatro alanında ödüller dağıtmakta ve çeşitli etkinliklerde bulunmaktadır. Yazılı ya da sözlü açıklamalarıyla ülke gündemindeki sanatsal olaylarla ilgili görüşlerini sıklıkla açıklamakta, sanata değin protesto eylem ve etkinliklerinde hazır bulunmaktadır. 2012 yılının son ayında IATC/AİCT’ye gönderdikleri yazıyla, iktidarda olan siyasal partinin ülkede tiyatroya ve tüm sanatsal etkinliklere karşı sürdürdüğü baskı politikaları gündeme getirmeleri yurt dışında da geniş yankı yapmıştır. Bünyesinde opera, bale, konser sahneleri, bir sergi salonu ile iki tiyatro sahnesini barındıran İstanbul Atatürk Kültür Merkezi’nin, önce restorasyon, sonra yıkım ve yeniden yapım bahaneleriyle 2008 Haziran ayından bu yana kapalı tutulduğunun ifade edildiği yazıda ayrıca: “Öyle ki, 2010 yılında UNESCO tarafından üç Dünya Kültür Başkenti’nden biri seçilmiş olan İstanbul’daki kültür merkezi, bu yıl kullanılamamıştır. Son dönemde yine restorasyondan söz edilmeye başlanmışsa da bu konuda hala bir çalışma görülmemektedir” denilmiştir. İstanbul Büyük Şehir Belediye Meclisi’nin de, 2011-2012 tiyatro sezonu kapanışında, herhangi bir ön bildiriye gerek duymadan, İstanbul Şehir Tiyatrosu için yeni bir yönetmelik kabul ile 98 yıllık geçmişi olan kurumun sanat yönetmeninin yetkilerini iptal ettiğinden ve tüm yetkinin tiyatroyla ilgisi olmayan belediye bürokratlarına devredildiğinden söz edilen mektupta, 2012-2013 tiyatro sezonu başlamak üzereyken 55 yıllık bir geçmişi ve sahnesinden önemli sayıda özel topluluğun yararlandığı Karaca Tiyatrosu’nu gene restorasyon bahanesiyle ve burada sahne alan topluluklara bilgi verilmeden kapatılması şikayet edilmiş; bu arada Milli Eğitim Bakanlığı’nın 2012-2013 tiyatro sezonu başlamak üzereyken, okulların tiyatro salonlarının özel topluluklara kiralanmasını/verilmesini yasaklamasına da değinilmiştir. Birliğin, üç ayda bir düzenli olarak yayımlanan Teb Oyun başlıklı bir de yayın organı bulunmakta olup, Teb Oyun'un 21. Bahar sayısı Mayıs 2014 ayında yayımlanmıştır. Linux bilgisayar virüsleri ve kurtçukları listesi Linux, Unix ve Unix benzeri işletim sistemlerinin genelde bilgisayar virüslerine karşı güvenli olduğu söylenir. Yine de virüsler potasiyel olarak, korumasız Linux sistemlerine zarar verebilir, onların çalışmalarını engelleyebilir ve hatta diğer sistemlere de yayılabilirler. Çoğu Unix sistemleri gibi Linux da, kullanıcıların kendi yetkileri çerçevesinde işlem yapabildikleri çok kullanıcılı bir sistemdir ve bir çeşit erişim kontrol mekanizmasına sahiptir. Bu nedenle virüsler genellikle işletim sisteminin kendisini etkileyemezler. Aşağıdakilerde dahil olmak üzere hiçbir virüsün başarılı bir şekilde çok sayıda Linux makinaya yayılamamış olmasının nedeni budur. Aşağıda listelenen virüsler belirli bir zarar verme potansiyeli taşısalarda Linux için çok küçük bir tehdit oluştururlar. Virüsle enfekte olmuş bir ikili dosya çalıştırılırsa, sistem enfekte olacaktır. Ancak enfeksiyon düzeyi, kullanıcının sahip olduğu yetkiyle sınırlıdır. Yönetici (root) yetkileriyle çalıştırılan virüslü bir dosya ile tüm sistem enfekte edilebilir. ClamAV, Linux üzerinde de çalışan açık kaynaklı, özgür bir virüs tarayıcıdır ve diğer çoğu Windows virüsüyle birlikte aşağıda listenen virüslerin de çoğunu bulabilir. Linux için bilinen kötü amaçlı yazılımların listesi şunlardır: Zombi bilgisayar Zombi bilgisayar, (genelde yalnızca zombi olarak kısaltılır) genel ağa (internet) bağlı, bir kırıcı (hacker) tarafından bilgisayar virüsü veya truva atı ile tehlikeye atılmış bilgisayardır. Daha geniş bir şekilde ifade etmek gerekirse Zombiler, programların içlerine gizlenmiş ya da bizzat uygulama dosyası olarak indirilir ve çalıştırılır. Program çalıştığı andan itibaren sizin internet bağlantınızı kullanarak istenilen hedeflere saldırı düzenler. Böylelikle Hacker yakalanma riskine kendisini değil Zombi Bilgisayarları atmış olur. Diğer bir avantajı ise saldırıyı güçlü hale getirmektir. Tek bir saldırı komutu ile binlerce saldırı gücüne sahip olunmuş olur. François Clerc François Clerc (Okunuşu: Fransuva Klerk) (d. 18 Nisan 1983, Bourg-en-Bresse), Fransa'nın OGC Nice takımında forma giyen Fransız millî futbolcudur. Zekeriya Zekeriya (), veya Zekariah, Yeni Ahit ve Kur'an'da adı geçen Yahudi din büyüğü ve atası. Hristiyanlıkta din büyüğü, İslamda ise peygamber olarak görülür ve her iki dine göre de Vaftizci aziz Yokhanen'ın babasıdır. Zekeriya, Roma İmparatorluğu'nda, Yahudiye Kralı Hirodes zamanında yaşadı. Harun soyundan gelen karısının adı ise Elizabet (Elisa) idi. Elizabet kısır olduğu için çocukları olmuyordu. İkisinin de yaşı ilerlemişti. Bir gün tapınakta buhur yakarken meleklerden biri buhur sunağının sağında durup Zekeriya’ya göründü. Zekeriya onu görünce şaşırdı, korkuya kapıldı. Melek, “Korkma, Zekeriya” dedi, “Duan kabul edildi. Karın Elizabet sana bir oğul doğuracak, adını Yahya koyacaksın. O, Rab’bin gözünde büyük olacak. Hiç şarap ve içki içmeyecek; daha annesinin rahmindeyken Kutsal Ruh’la dolacak. İsrailoğulları’ndan birçoğunu, Tanrıları Rab’be döndürecek ve Rab için hazırlanmış bir halk yetiştirmek üzere, İlyas’ın ruhu ve gücüyle Rab’bin önünden gidecektir.” Zekeriya meleğe, “Bundan nasıl emin olabilirim?” dedi “Çünkü ben yaşlandım, karımın da yaşı ilerledi”. Melek ona şöyle karşılık verdi: “Ben Tanrı’nın huzurunda duran Cebrail’im. Seninle konuşmak ve bu müjdeyi sana bildirmek için gönderildim. Sözlerime inanmadığın için dilin tutulacak, bunların gerçekleşeceği güne dek konuşamayacaksın.” Zekeriya dışarı çıktığında onlarla konuşamadı. O zaman tapınakta bir görüm gördüğünü anladılar. Kendisi onlara işaretler yapıyor, ama konuşamıyordu. Elizabet gebe kaldı ve evine kapandı. “Bunu benim için yapan Rab’dir” dedi. “Bu günlerde benimle ilgilenerek insanlar arasında utancımı giderdi.” Elizabet'in bir erkek bebeğini doğurmasının sekizinci gününde, Yahudi geleneğine göre sünnet edilip adı verilecekti. Yahudi geleneğine göre ilk erkek çocuğuna akrabalarından birinin adı (özellikle babasının adı) konulurdu. Fakat Elisa tanrının iradesine uyarak Yahya adını seçmek istediğini söyledi. Akrabaları Zekeriya'nın fikrini sorduğunda konuşamayan Zekeriya ince tahtaya "Yahya" diye yazmıştı. O an Zekeriya'nın ağzı açıldı ve "Yahya yüce tanrının peygamberidir" dedikten sonra bayılmıştır. Cuz Vadisi'ndeki sözde-Avşalom anıt mezarının Yahya Peygamber'in babası Zekeriya'ya âit olduğu sanılıyordu. Bunun sebebi, anıt mezara, inşâsından yaklaşık üç asır sonra işlenmiş olan bir kitâbede mezarın Yahya'nın babası Zekeriya'ya atfedilmesidir. Geleneksel olarak Avşalom'a izâfe edilen mezarın, Avşalom'dan yaklaşık bin sene sonra (MS 1. yüzyılda) yapıldığı ortaya çıktığında Avşalom ihtimali terkedildi. 2003'te ortaya çıkarılan başka bir kitâbede ise, mezarın Şimon adında birisi için yapıldığı yazılmaktadır. Zekeriya, İslâm'a göre bir peygamberdir. Babasının adı Berahya (Berhiye) idi ve soyu Davud oğlu Süleyman Peygambere dayanıyordu. Meryem'in annesi Hanne (Hınne), Zekeriya'nın eşi el-Îşâ'nın (İşbâ, Îşâ) kızkardeşiydi. Hanne, İmran'ın hanımıydı. Bir gün hâmile kaldığında çocuğunu tapınağa nezir kıldı. Nezir kılınan oğlan, hayatını ibâdete adar ve zâhid olurdu. Bununla birlikte çocuk kız doğdu ve Meryem adı verildi. Mâbed'deki İsrailoğullarının din adamları Mâbed'e adanan kızın büyütülmesi ve yetiştirilmesi vazîfesi için Zekeriya'yı seçtiler. Zekeriya, ne zaman Meryem'in odasını hâlini hatırını sormak için ziyâret etse, yanında kışın yaz meyvesi, yazın kış meyvesi bulurdu. Zekeriya Peygamber, bu sıralarda 92 yaşında veyâ o 120, zevcesi de 98 yaşındaydı. Bu ileri yaşında, Zekeriya'nın zevcesinin çocuk yapma kabiliyeti kalmamıştı. Böyle bir şey için duâ etmiyordu. Meryem'in yanına mûcizevî tarzda mevsim-dışı meyveler gönderildiğini gören Zekeriya, kendisine de bir çocuk ihsan edilmesi için Allâh'a yalvardı. Duâsı kabûl edildi ve adı Yahya olacak bir çocukla müjdelendi. Zekeriya, bu müjdeye şaşırdı ve çocuğunun olacağı konusundaki müjde ona tekrâr vurgulandı. Zekeriya, çocuğun olacağına dâir bir işâret dileğinde bulundu ve Allah'ın meleği ona, bir alâmet olarak üç gün boyunca konuşamayacağını, sâdece insanlarla işâretleşerek iletişim kurabileceğini haber verdi. Ahameniş Pers İmparatorluğu, Babil'i ve çevresini oluşturan -günümüzdeki adıyla Irak denilen- bölgeyi ele geçirdikten sonra, Ahameniş hükümdarları Babil sürgünündeki Yahudilere Kudüs ve civârına dönme izni verdiler. Bunun üzerine İsrailoğulları Kudüs'e geri döndü ve Allah, başlarına onları dînî yönden denetleyip yol göstermesi için peygamberler göndermeye devâm etti. Berahya oğlu Zekeriya da bu silsilenin sonlarında zuhur eden bir peygamberdi. İsrailoğullarına tebliğde bulunan ve üçü de Davud Peygamber neslinden olan son üç peygamberin ilkiydi, ikincisi, oğlu Yahyâ Peygamber ve son nübüvvet yapan da Meryem oğlu Îsâ idi. Zekeriya, indirilen vahiyleri tebliğ eder ve yazardı. Süleyman Mâbedi'nde İsrailoğullarının dînî şûrâsının başkanı idi. Gelirini temin etmek için marangozluk yapardı. Aynı zamanda kendisini Süleyman Mâbedi'nin (Beytü'l-Makdis) bakımına ve maddî-mânevî hizmetine adamıştı. Meryem oğlu İsâ, babasız yaratılmıştı. Yahudiler, İsâ'nın babasız yaratılışını inkâr ettiler. İsa'nın annesi Meryem'in odasını tek ziyâret eden kişinin Zekeriya Peygamber olmasından ötürü, Zekeriya'ya ve Meryem'e zinâ iftirâsı attılar. Zekeriya Peygamber'i şehit ettiler. Bir rivâyete göre, Zekeriya Peygamber, katledildiğinde 100 yaşlarında idi. Zekeriya'nın katlediliş şekliyle ilgili anlatılan bir rivâyete göre, o Yahudilerin katlinden emin olmak için onlardan kaçtı. İçi oyuk bir ağacın içine girdi ve ağaç, bir mûcize eseri olarak kovuğunu kapattı. Bununla birlikte Zekeriya'nın elbisesinin bir parçası dışarıda kaldı. Yahudiler, onu ararken ağaçtan uzamış görünen elbise parçasını fark ettiler ve onun ağacın içinde olduğuna hükmettiler. Bunun üzerine ağacı testereyle ikiye biçtiler ve Zekeriya Peygamber bu şekilde can verdi. Alt覺nc覺 his (anlam ayr覺m覺) Altıncı his şu anlamlara gelebilir: Hidiv Hidiv, (Farsça: خِدِيوْ "ḫidīv", büyük vezir) Kavalalılara mensup Mısır valilerine babadan oğula geçmek üzere 1867'de verilen resmi unvan. Hidiv; Arapça'da büyük vezir, baş vezir, hakim demektir. Önceleri yazışmalarda sadrazamlar için "büyük vezir" anlamında kullanılan hidiv unvanı, 8 Haziran 1866'da, bir "irade-i seniyeyle" (padişah izni) Mısır valisi İsmail Paşa'ya "sadaret payesi"yle birlikte verildi. Mısır valileri, sadaret pâyesini haiz oldukları için, bu unvan verilmişti. Sadrazamlar hakkında "hidiv-i efham" kullanıldığı gibi, Mısır valilerine "Hidiv-i Mısır" da denilirdi. Mısır valileri, 8 Haziran 1867'de İsmail Paşa'nın Sultan Abdülaziz Han'dan aldığı fermana dayanarak, 1914'e kadar bu unvanı taşıdılar. Mısır hidivleri; İsmail Paşa ile oğlu Tevfik Paşa ve torunu İkinci Abbas Hilmi Paşa olmak üzere üç kişidir. 19 Aralık 1914'te, hidivlik son buldu. Hidivin Osmanlı protokolündeki yeri, sadrazam ve şeyhülislâm ile eşit olmakla beraber, bu ikisinden sonra idi. İsmail Paşa ilk Mısır hidivi olurken, Mısır valiliğine de "Hıdiviyet-i Mısır" dendi. İsmail Paşa'nın oğlu Tevfik Paşa (hd 1879-1892) ile Abbas Hilmi Paşa da (hd 1892-1914) II. Abdülhamid'in fermanlarıyla hidiv unvanını kullandılar. İngilizlerin 1914'te Mısır'ı işgal etmesinden sonra yerine amcası Hüseyin Kamil geçirildi ve hidiv yerine sultan unvanı kullanılmaya başladı. Bununla birlikte Osmanlı hükûmeti Abbas Hilmi Paşa'yı 1920'ye değin hidiv olarak tanıdı. 24 Temmuz 1923'te imzalanan Lozan Antlaşması'yla Abbas Hilmi Paşa'nın hidivliği resmen sona erdi. Fiat Topolino Fiat Topolino, İtalyan otomobil üreticisi Fiat'ın II. Dünya Savaşı'nın başlarında piyasaya sunduğu bir otomobil modelidir. II. Dünya Savaşı esnasında "Wolkswagen Beetle" ile birlikte çok kullanılan bir modeldir. Topolino aslında ünlü çizgi karakter Mickey fare'nin italyanca adıdır. Arabanın kırmızı-siyah modelini mickey fareye benzettiklerinden Fiat 500A yerine topolino adı kullanılmıştır halk ağzında. Ä°lyas İlyas; adı İbranice "Benim tanrım Yahu/Jah"tır anlamına gelen Elijahtan (İbranice: אליהו‎) Arapçaya İlyas (Arapça:إلياس, Îlyâ, إيليا) olarak geçmiş bir peygamber. İlyas'ın MÖ 9. yüzyılda İsrail Krallığı'nın Kuzey bölgesinde yaşadığı tahmin edilmektedir. Krallar Kitabına göre O Baal'e karşı Yahova tapınmasını savunmuş ve Yahova Onun üzerinde ölüleri diriltme, gökten ateş getirme, ve dönen bir girdap ile canlı olarak cennete girme gibi pek çok mucize gerçekleştirmiştir. Malaki Kitabı İlyas'ın Yahova'nın "büyük ve dehşetli günü" öncesinde döneceği kehanetinde bulunur. bu durum O'nu İbrani Tevrat'ını referans veren Mişna, Talmud, Yeni ahit, Kur'an ve Bahai yazıtları gibi birçok kaynakta Mesih'in ve ahiret'in müjdecisi yapar. İlyas halka doğru ilerleyip, “Eğer RAB Tanrı’ysa, O’nu izleyin; yok eğer Baal Tanrı’ysa, onun ardınca gidin.” “RAB’bin peygamberi olarak sadece ben kaldım. Ama Baal’ın dört yüz elli peygamberi var. İlyas, Baal’ın peygamberlerine, “Kalabalık olduğunuz için önce siz boğalardan birini seçip hazırlayın ve ilahınızı adıyla çağırın” “Bağırın, yüksek sesle bağırın! O tanrıymış. Belki dalgındır, ya da helâdadır, belki de yolculuk yapıyor! Yahut uyuyordur da uyandırmak gerekir!” İlyas, “Baal’ın peygamberlerini yakalayın, hiçbirini kaçırmayın” diye onlara buyruk verdi. Peygamberler yakalandı, İlyas onları Kişon Vadisi’ne götürüp orada öldürdü. (1. Krallar 19) İsmi Kur'an'da geçen bir peygamberdir. "Kısas-ı Kuran"'da şöyle anlatılır: Hızır ve İlyas'ın buluşması Türk dünyasında kutlanan bir gelenektir. Bazı eleştirmenler İlyas'ı İsa Mesih tiplemesinin prototipi olarak değerlendirir. Sonja Henie Sonja Henie (d. 8 Nisan 1912 - ö. 12 Ekim 1969), Norveç asıllı Amerikalı artistik patinajcı. Art arda 10 yıl bayanlar amatör dünya şampiyonluğunu, ayrıca 1928, 1932 ve 1936 Kış Olimpiyat Oyunları'nda altın madalya kazandı. Aynı zamanda bir işkadını olan Henie, hem profesyonel buz patencisi, hem de sinema oyuncusu olarak büyük başarı ve servet edinmesiyle de tanınır. Bale eğitimi gören Henie, baleye özgü bazı hareketleri artistik patinajla birleştirdi. Artistik patinajın alışılmış bir dizi düz hareketten olağanüstü bir gösteriye dönüşmesinde belirleyici rol oynadı. 1936 Olimpiyat Oyunları'nda kazandığı zaferin ardından profesyonel oldu. Henie, 1936 Kış Olimpiyatları öncesinde, Berlin'de bir sergi'de Nazi selamı ile Hitler'i karşılamış ve Norveç basını tarafından kınanmıştır. Garmisch-Partenkirchen'deki Olimpiyatlarda Nazi selamını tekrar etmedi, ancak Oyunlardan sonra Hitler'in uzun bir yazıt ile imzalı bir fotoğrafını aldı ve Berchtesgaden'de ki tatil evinde Hitler ile öğle yemeği davetini kabul etmiştir. "Hollywood Ice Revues" 'ün yıldızı olarak Avrupa ve Amerika'da turnelere çıktı. 1951-1952 yıllarında buz dansı gösterilerinin yapımcılığını üstlendi. Sinema oyunculuğuna başladığı ilk yıllarda (1937-1945 arasında 10 filmde oynadı) filmleri en yüksek gişe geliri sağlayan birkaç oyuncudan biriydi. 1941'de ABD vatandaşı olmadan önce iki kez evlendi.Sonraki yıllarda modern sanat koleksiyoncusu ve koruyucusu olarak ünlendi. Üçüncü kocası Norveçli armatör Niels Onstadile Oslo yakınlarında Sonja Henies og Niels Onstads Stiftelser adıyla bir modern sanatlar merkezi kurdu (1968). Henie'ye 1960'ların ortalarında Lösemi tanısı kondu. Paris - Oslo uçuşu sırasında 1969 yılında 57 yaşında bu hastalıktan öldü. Tarihinin en büyük buz patencilerinden biri olarak birçok kişi tarafından kabul edilen Henie, Onstad Art Centre'a bakan tepenin üzerinde Oslo Onstad'a gömüldü. Elyesa Elyesa (Arapça: اليسع Al-Yas'a, İbranice: אֱלִישַׁע), İslam ve Yahudilik dinlerinde kutsal olan bir peygamberdir. Elyesa, Kur'an'da adı geçen peygamberlerdendir. İlyas Peygamber'den sonra gelmektedir. Eski Ahit'te İlyas'ın çağdaşı olduğu belirtilen Elyesa'nın, İlyas göğe yükselirken onun ruhundan pay istediğine, İlyas'ın yükselmesiyle birlikte, düşen cübbesini alarak bu güce eriştiğine inanılır. Bundan sonra Elyesa'nın, bir ölüyü dirilttiğinden; kendisiyle kel kafalı diyerek dalga geçen çocukları lanetlediğinden bahsedilir. Eski Ahit'te "Elişa" ismiyle anılan Elyesa'nın mezar ve türbesinin Zülkifl Peygamber ile Diyarbakır'ın Eğil ilçesindedir. Bir başka rivayete göre Eyyub Peygamber'i ziyarete giderken vefat ettiği Urfa'da, Eyyub Türbesi'nin güneybatısında köye 500 metre mesafedeki makamdadır. Asırlardır Elyesa makamı olarak ziyaret edilmektedir. Salih Sâlih (Arapça: صالح), İslam dininde kutsal sayılan bir peygamberdir. Tevrat'ta Nuh oğlu Sam oğlu Arpakşad oğlu Şilah diye geçen Salih peygambere ve gönderildiği Semud kavmine Kur'an'ın değişik yerlerinde atıflarda bulunulur. Tevrat bilginlerine göre Salih, Eber'in yani Kur'an'daki adıyla Hud'un babasıdır. Fakat Kuran'da Araf Suresi 73 ve 74. Ayetlerde, Semud kavminin Ad kavminden sonra geldiği belirtilmektedir. Midraş metinlerinden yola çıkılarak, milattan önce 2800'lü yıllarda yaşadığı tahmin edilmektedir. Kur’an anlatımında Salih, Semud kavmine gönderilir ve buranın neresi olduğu konusunda Kur'an'da hiçbir bilgi yoktur. Ancak burasının merkezi ve doğu Arabistan