istifa etmesine neden oldu, bunu Winston Churchill'in kabineden istifası izledi. 27 yıl sonra 14 Temmuz 1942'de Türk denizaltısı TCG "Atılay", bölgede Birinci Dünya Savaşı'ndan kalma bir deniz mayınına çarparak battı. PopÃ¼ler bilim dergisi Popüler bilim dergisi, genellikle ilgili bilim alanında uzman olmayan okurlara yönelik oluşturulmuş haber ve araştırma, inceleme ya da bilgilendirme içeriklerinin yer aldığı süreli yayın, popüler bilim yayını. Okur kitlesinin alan uzmanları olduğu ve yine araştırma ve inceleme makalelerinin sunulduğu yayınlara ise bilimsel dergi adı verilir. Popüler bilim dergilerinde yer alan içerik, yer yer haberlerde de konu edilir. Ülkelerin gelişmişlik düzeyleri ile popüler bilim yazarlığı arasında yakın bir ilişki bulunmaktadır. Bu dergiler, popüler bilim kavramıyla birlikte ilk kez 19. yüzyılda ortaya çıkmış, bilimin halkça hem maddi yönden hem de içerik bakımından erişilebilir hâle gelmesini mümkün kılmıştır. Bilimin gelişmesiyle birlikte alt disiplinlerin de çeşitlenerek büyümesi hem bilim insanlarının hem de halkın bu gelişmeleri takip etmelerini zorlaştırmaktadır. Popüler bilim dergileri de bilimsel bilgi ve fikirlerin yayılması bağlamında en önemli medyalardan biri olarak gösterilmektedir. Bu yayınlarda yazı yazan kimselere "popüler bilim yazarı" denilmekte, bu kişilerse genellikle bir bilim eğitimi almış olmakla beraber uzmanlara değil, ilgi duyan herkese yönelik olarak güncel bilimsel olay ve konuları ele alan kimseler olarak nitelenmektedir. Bilim yazarlığı, kimi ülkelerde lisans ve lisansüstü düzeylerde programı bulunan bir alandır. "The New York Times" gazetesinde çalıştığı dönemlerde kaleme aldığı bilim yazılarıyla tanınan ve ilk bilim yazarlarından birisi olarak gösterilen William Laurence; bilim yazarlarını Prometheus'a, bilimiyse Olimpos Dağı'nda tanrıların tekelinde bulunan ateşe benzetmiştir. Ona göre bilim yazarları, bilimin Olimpos'u olan laboratuvarlardaki bilimi halk ile buluşturmaktadır. "Popular Science", 1888 yılından beri yayımlanan "National Geographic", 1967'den beri TÜBİTAK tarafından aylık olarak yayımlanan "Bilim ve Teknik" ya da "Bilim ve Gelecek" veya "Bilim ve Ütopya" gibi yayınlar, popüler bilim dergilerine örnek olarak gösterilebilir. Firuzbey Camii Firuzbey Camii, Muğla'nın Milas ilçesinde 14. yüzyıl Osmanlı dönemine ait cami. 21 Aralık 1394'de Osmanlı Devleti'nin Menteşe Sancağı mutasarrıfı Firuz Bey tarafından yaptırılan caminin mimarı Hasan bin Abdullah'tır. Cami Milas'ta Menteşe Beyliği ile Osmanlı arasındaki geçiş döneminde inşa edilmesiyle mimari açıdan dikkat çekicidir. Kubbesi kurşunla kaplı olduğu için halk arasında Kurşunlu Cami olarak bilinir. Ters T planlı bir camidir. Haziresindeki mezarlıktan birkaç mezar taşından başka bir iz kalmamıştır. Batısında harap durumda olan medrese odaları, kuzeyinde şadırvanı vardır. Evliya Çelebi Milas'ı ziyaretinde camiyi görmüş gök renkli mermerlerinden ötürü adını 'Gökcami' olarak anmıştır. Kıyı tahkimatı Kıyı tahkimatı, sahil tahkimatı veya kıyı savunması, bir sahili veya diğer kıyıları askeri açıdan korumaya almak için yapılan hazırlıklardır. Tahkimatlar, kıyı topçusu mevzileri, setler, kıyı kaleleri, yıldız kaleler, mayın tarlaları gibi çeşitli öğeler içerebilirler. İstilacı bir düşmanın normalde operasyonları sürdürmek için liman ve liman tesislerine ihtiyaç duyacağı için bu tür savunmalar genellikle bu tesisler veya bu tür tesislerin inşa edilebileceği yerler etrafında yoğunlaşır. Ayrıca boğazlar gibi stratejik noktalarda kullanılan kıyı savunmaları, düşmanın harekat kabiliyetini sınırlamada kullanılabilir. 15 cm SK L/40 top 15 cm SK L/40 topu, I.Dünya Savaşı'nda ön dretnot savaş gemileri, korumalı kruvazörler ve İmparatorluk Alman Donanması'nın zırhlı kruvazörlerinde ikincil silah olarak kullanılan bir Alman donanma topuydu. Ayrıca Birinci ve İkinci Dünya Savaşı sırasında bir sahil savunma silahı olarak kullanılmıştır. Gümüş Kurdele Gümüş Kurdele ya da Gümüş Şerit (), İtalya Ulusal Sinema Gazetecileri Sendikası tarafından her yıl İtalya'da verilen sinema ödülleridir. İlk olarak 1946'da verilmiştir. Åžalk Şalk bir soyadıdır ve şu anlamlara gelebilir: Fikret Åžahin Fikret Şahin (d. 15 Ocak 1968, Sivas), Türk siyasetçi. 24 Haziran 2018’den beri Türkiye Büyük Millet Meclisinde Balıkesir Milletvekili olarak görev yapmaktadır. 15 Ocak 1968 yılında Sivas'ta doğan Fikret Şahin'in annesinin adı Meryem, babasının adı ise Hacı'dır. 1990 yılında Dokuz Eylül Üniversitesi Tıp Fakültesinden mezun olduktan sonra, 1995 yılında Cumhuriyet Üniversitesi Tıp Fakültesinde kulak-burun-boğaz ihtisasını tamamlamıştır. 2014-2016 yılları arasında Balıkesir Tabip Odası Başkanı olarak seçilmiştir. Ayrıca Balıkesir Valiliği İl İnsan Hakları Kurulu ve Balıkesir Kent Konseyi üyesi olarak görev yapmıştır. 2014-2018 yılları arasında Balıkesir Atatürkçü Düşünce Derneği Disiplin Kurulu Başkanlığı görevinde bulunmuştur. 24 Haziran 2018 genel seçimlerinde Cumhuriyet Halk Partisi Balıkesir Milletvekili seçilmiştir. Suriye'de COVID-19 pandemisi COVID-19 pandemisinin, Suriye'de 14 kişinin Koronavirüse yakalandığı Pakistan kaynaklı dolaylı haberlere dayanarak 14 Mart 2020'de Suriye'ye yayıldığı iddia edildi. Suriye hükûmeti 14 Mart'ta ülkede herhangi bir COVID-19 vakasının görülmediğini açıklayarak iddiaları reddetti. 22 Mart'ta ise Suriye Sağlık Bakanı Suriye'deki ilk koronavirüsü vakasının görüldüğünü açıkladı. 2 Mart: Kuzey Irak Kürt İdaresi, koronavirüsün yayılmasını durdurabilmek için Suriye-Kuzey Irak hududunun tamamen kapatılmasını emretti. 14 Mart: Pakistan Başbakanı, Ortadoğu'dan dönen vatandaşların koronavirüsü getirdiğini iddia etti. Sindh eyaletinde teyit edilen 14 vakanın 8'inde Suriye'yi içeren bir seyahat geçmişi vardı. Bir gün önce, Dünya Sağlık Örgütü Pakistan'daki tüm vakaların Ortadoğu kaynaklı olduğunu ancak ülke olarak bahsedilmemesi gerektiğini söyledi. Suriye hükûmeti ülkede herhangi bir COVID-19 vakasının görülmediğini açıkladı ve iddiaları reddetti. Bununla birlikte, Suriye Hükümeti koronavirüse karşı bazı tedbirler alarak, 13 Nisan 2020 tarihinde yapılması planlanan meclis seçimlerini erteledi, okulları tatil etti ve koronavirüsün yayılmasını önlemek için çoğu kamu etkinliğini iptal etti ve şehirlerde dezenfekte çalışması başlattı. 20 Mart Şam Valiliği, Suriye Kızılayı, Yusuf el-Azma Meydanı ve Şam'ın diğer bölgelerinin hizmete kapatılıp dezenfekte edilmesine karar verdi. 22 Mart: Suriye Sağlık Bakanı Suriye'deki ilk Koronavirüs vakasının görüldüğünü açıkladı. En İyi Görüntü Yönetimi Çevrimiçi Sinema Eleştirmenleri Topluluğu Ödülü En İyi Görüntü Yönetimi Çevrimiçi Sinema Eleştirmenleri Topluluğu Ödülü, Çevrimiçi Sinema Eleştirmenleri Topluluğu tarafından yılın en iyi görüntü yönetimine sahip olarak belirlenen filmin görüntü yönetmenine verilen ödüldür. 1998'den beri sürekli olarak verilen ödülü dört kez kazanan ve 3 kez ödüle aday gösterilen Emmanuel Lubezki, ödül tarihinin en başarılı ismi konumundadır. Talat Talat, bir erkek ismi ve soyadı, şu anlamlara gelebilir: Pleasantville Pleasantville ile şu maddeler kastedilmiş olabilir: Evelyn Wever-Croes Evelyna Christina "Evelyn" Wever-Croes (d. 5 Aralık 1966), Arubalı siyasetçi ve Kasım 2017'den bu yana hizmet veren şimdiki Aruba Başbakanı. Bu ofisi elinde tutan ilk kadın. Halk Seçim Hareketi'nin (MEP) üyesidir ve 2011'den beri partinin lideridir. Wever-Croes, 5 Aralık 1966'da Leiden'de Hendrik Croes ve Filomena Maria Garrido'nun kızları olarak doğdu. Wever-Croes, 1985-1986 yılları arasında Hollanda Antilleri Üniversitesi'nde Antiller hukukunu okudu. Daha sonra Hollanda'ya taşındı, 1986'dan 1989'a kadar Leiden Üniversitesi'nde vergi hukuku bölümünü okudu. Wever-Croes, 1989'dan 2003'e kadar vergi denetimi için çalıştı ve 1994'ten beri bölüm başkanı olarak çalıştı. Daha sonra 2010 yılına kadar bir hukuk bürosunda Croes, Wever & Tchong'da vergi danışmanı olarak çalıştı ve 2008'den beri aynı zamanda avukat olarak çalıştı. Betico Croes ve eski Adalet Bakanı Rudy Croes, Evelyn'in amcalarıdır. Wever-Croes, 2009 seçimlerinde parti listesinde üçüncü sırayı alarak seçildiği 29 Ekim 2009'dan bu yana Aruba Parlementosu'nun bir üyesidir. 2013 yılından bu yana meclis grup lideridir. Başbakan olmak için parlamentodan istifa etti. 2017 genel seçimlerinde Wever-Croes'lu MEP, 9 sandalye aldı. Buna istinaden Onurlu Halk ve Saygı "Pueblo Orguyoso y Respeta" (POR) ve Seçim Demokrasi Ağı (RED) ile on altı yıl içinde ilk defa bir Aruba koalisyon hükümeti kurmayı başardı. Bir kadın tarafından yönetilen ilk hükümetin Başbakanı oldu. Wever-Croes'un kabinesi 17 Kasım 2017'de Vali Alfonso Boekhoudt huzurunda yemin etti. Aruba Parlamentosu'nun sekiz üyesi kabineye katıldı. José Folgado José Folgado Blanco (1944, Morales de Rey, İspanya - 23 Mart 2020), İspanyol iş adamı ve siyasetçi. Folgado 1944'te Morales de Rey, İspanya'da doğdu. İspanya Halk Partisi bünyesinde siyaset yaptı. 2012-2018 yılları arasında İspanya Elektrik Dağıtım Firması'nın (Red Eléctrica de España) başkanlığını yürüttü. 2000 yılı ve 2004-2008 yılları arasında İspanya Ulusal Meclisi'ne delege olarak giren Folgado'nun son görevi ise 2007-2012 yılları arasında Tres Cantos Belediye Başkanlığı oldu. Folgado 23 Mart 2020'de COVID-19 nedeniyle 75 yaşında öldü. Jacques Oudin Jacques Oudin (7 Ekim 1939, Da Nang, Vietnam – 20 Mart 2020, Paris, Fransa), Fransız siyasetçi. Oudin 7 Ekim 1939'da Da Nang, Vietnam'da doğdu. 1986 ile 2004 yılları arasında Vendée bölgesini temsilen Fransa Senatosu'nda üye olarak yer aldı. Yaptığı çalışmalarla "Légion d'honneur Nişanı" sahibi olmuştur. Oudin 20 Mart 2020'de COVID-19 virüsü nedeniyle yakalandığı 2019-20 koronavirüs salgını nedeniyle Paris'te 80 yaşında ölmüştür. Devs (mini dizi) "Devs", Forest (Nick Offerman) tarafından yönetilen Amaya adlı kuantum bilgi işlem şirketinde bir bilgisayar mühendisi olarak çalışan Lily Chan'in (Sonoya Mizuno) şirketi soruşturmasını konu alır. Lily, bu şirketin erkek arkadaşının ortadan kaybolmasından sorumlu olduğuna inanır. YayÄ±nlanma tarihi: 5 Mart 2020 Bir teknoloji şirketinin çalışanı olan Sergei'e, şirketin CEO'su Forest tarafından Amaya'nın gizli quantum bilgi işlem bölümü Devs'de çalışması için bir iş teklif edilir. YayÄ±nlanma tarihi: 5 Mart 2020 Forest, Lily'ye ölen kızı Amaya'dan ve böyle akıl almaz durumlarla başa çıkmanın imkânsız olduğundan bahsedip teselli etmeye çalışır. YayÄ±nlanma tarihi: 12 Mart 2020 Devs'deki teknolojiyi hükümet için kullanmak isteyen Senatör Laine Amaya'yı ziyaret edip Forest'a yaptıkları işle ilgili sorular sorar. YayÄ±nlanma tarihi: 19 Mart 2020 Katie ile gelecek projeksiyonuna bakan Forest, Lily’nin iki gün içinde öleceğini ortaya çıkarır. YayÄ±nlanma tarihi: 26 Mart 2020 YayÄ±nlanma tarihi: 2 Nisan 2020 YayÄ±nlanma tarihi: 9 Nisan 2020 YayÄ±nlanma tarihi: 16 Nisan 2020 Dizi çekimleri Ağustos 2018'de UC Santa Cruz'da kaydedilen sahnelerle başlamıştı. Sterletamak ili Sterletamak ili Başkurdistan'ın 54 idari biriminden biridir. Yönetim merkezi, ilinin bileşime dahil değil Sterlitamaktır. 1930 yılda kurulan il, 20 belediyeye ayrılmıştır. Bölgenin alanı, 2221 km² genişliğindedir. 1 Ocak 2017 nüfus sayımına göre bölge nüfusu 42281 kişidir. 2010 Rusya nüfus sayımına göre etnik yapı; Ruslar % 35.6, Başkurtlar % 21.6, Tatarlar % 23.2, Çuvaşlar %12.3 şeklindedir. Bölge boyunca Rusya'nın bölge önemi olan R 316 Sterlitamak-Beloret-Magnitogorsk ve R240 Ufa —Orenburg karayolları geçmektedir . Ã‡evrimova, Batman Çevrimova, Batman ilinin Merkez ilçesine bağlı bir köydür. Köyün adı, 1912 ve 1928 kayıtlarında Süryanice kökenli Bârısil ya da Barsil olarak geçmekte olup sonradan "Çevrimova" olarak değiştirilmiştir. Daha önceleri Beşiri ilçesine bağlı olan köy, 4 Kasım 2017 tarihinde Merkez ilçeye bağlandı. Köy, Batman il merkezine 16 km, Beşiri ilçe merkezine 31 km uzaklıktadır. Eflak Seferi (1462) Eflak Seferi, Fatih Sultan Mehmed'in 1459'da Osmanlı Devleti'ne bağlılığını sonlandırıp Osmanlı topraklarına saldıran Eflak Prensliği Voyvodası Vlad Tepeş'in ("Kazıklı Voyvoda") üzerine 1462 yılında düzenlediği cezalandırma ("tedip") seferi. Seferin sonunda yenilen Vlad Tepeş Macaristan'a kaçarken Türk ordusu Eflak'ta tam hakimiyeti kesin olarak sağladı. İlk kez 1391 yılında Mihaloğlu Firuz Bey komutasındaki Türk akıncıların istilasına uğrayan Eflak, Yıldırım Beyazıt (1391/1394), I. Mehmed (1416/1417) ve II. Murad (1424) dönemlerinde Osmanlı tâbiyetini kabul etmişse de, Osmanlı Devleti'nin Rumeli'de güç kaybettiği dönemlerde (Ankara Muharebesi (1402) ve takip eden Fetret Devri (1402-1413) ile Macaristan Krallığı'nın 1443-1444 taarruzları) bağımlılığı azaldığı gibi, hatta bağımsız hareket etmeye başladı. Fatih Sultan Mehmed'in babası II. Murad'dan yılında devraldığı Osmanlı Devleti Eflak üzerindeki hakimiyetini koruyor ve yıllık haracını aldığı gibi, voyvodalarını da tayin ediyordu. 1456 yılında Eflak tahtına oturan Vlad Tepeş de Osmanlı Devleti'nin muvafakatına da sahipti. Bununla birlikte, Vlad Tepeş 1459 yılından itibaren Osmanlı Devleti'ne vergi ödemeyi kestiği gibi, Macaristan Krallığı'yla da Osmanlı aleyhine ittifak yaptı. Fatih Sultan Mehmed ise 1461 yılında Karadeniz Seferi sonucunda Ceneviz'in elindeki Amasra'yı, Candaroğulları'na son vererek Sinop'u ve Trabzon Rum İmparatorluğu'na son vererek Giresun'ndan Batum'a kadar olan bölgeyi Osmanlı topraklarına katmış olup, müteakip sefer mevsiminde Eflak üzerine yürümeyi tasarlıyordu. Sorunu önce diplomasiyle çözmeye çalışan Fatih Sultan Mehmed Vidin Valisi Çakırcı Hamza Paşa ve kâtibi Yunus Bey'i Vlad Tepeş'e elçi olarak gönderdi. Elçilerin kendisini görüşmeye davet edip esir almayı planladıklarını sezen Vlad Tepeş bunları yakalattı ve kazığa oturtarak idam etti. Ardından keza 1461 yılında yılında Tuna nehrini geçerek Osmanlı Devleti'nin Sırbistan ve Bulgaristan'daki topraklarına saldırıp binlerce kişiyi katlettiği gibi, esir aldığı binlerce kişiyi de yağlı kazıklara oturtarak öldürdü (Vlad Tepeş'in Osmanlı kaynaklarında "Kazıklı Voyoda" olarak anılmasının en temel nedeni budur). Bu eylemlerin üzerinde Eflak ve Vlad Tepeş Fatih Sultan Mehmed'in ilk hedefi haline geldi. Sadrazam Veli Mahmud Paşa komutasındaki Türk ordusu 1462 ilkbaharında sefere çıktı. Fatih Sultan Mehmed ise donanmayla Karadeniz üzerinden Dobruca kıyılarına çıktı. İbrail dahil Eflak'ın Tuna boyundaki kale ve müstahkem mevkileri Türk birliklerince ele geçirilerek yakıldı. Türk ordusu Eflak'ın başkenti Targovişte yakınında kamp kurdu. Ağırlıklarını ülkenin kuzeyine nakleden Vlad Tepeş ise 10 ilâ 15.000 kişilik ordusuyla Türk ordusunun üzerine yürüdü. Amacı bir gece baskınıyla Fatih Sultan Mehmed'i karargahında öldürmekti. 17 Haziran'daki gece baskınında Tepeş ve birlikleri yanılarak Sadrazam Mahmud Paşa ile İshak Paşa'nın çadırlarına yöneldi ve çadırların etrafındaki atlar ile develeri öldürebildi. Eflâklılar Fatih Sultan Mehmed'in çadırına vardıkları zaman ise Yeniçerilerin çoktan savunmaya hazırlanmış olduklarını gördüler. Türk ordusu harp saflarını kurmayı başarırken, Eflak tarafı sürpriz avantajını kaybetmişti. Sabaha kadar süren çatışmalarda Eflak birlikleri mağlubiyete uğradı ve güneşin doğuşuna yakın Vlad Tepeş geri çekildi. Mihaloğlu Ali Bey Akıncı birlikleriyle Eflak birliklerini takiple görevlendirildi. Eflak birliklerine kaydadeğer kayıplar verdiren Ali Bey, yaklaşık 1.000 esir aldı. Bu esirler idam edildiler. İleri harekatını sürdüren Türk ordusu Targovişte'de 20.000'e yakın Türk ve Bulgar'ın kazıklara geçirilmiş ya da çarmıha gerilmiş halde teşhir edildiği mahalle geldi. Fatih Sultan Mehmed Boğdan yönüne çekilen ancak ne yöne gittiği tam olarak bilinemeyen Vlad Tepeş'in takibinin sürdürülmesini emretti. Tepeş ise ricat yolunun gerisini korumak için yaklaşık 6.000 kişilik bir Eflak süvarisi bırakmıştı. Turhanoğlu Ömer Bey komutasındaki Türk birlikleri bu birliği yakaladı ve yapılan muharebede imha etti. Ancak bu sürede Vlad Tepeş önce Eflak-Boğdan sınırındaki bölgeye ardından Macaristan'a sığınmıştı. Karşısında direnebilecek Eflak birliği kalmayan Türk ordusu tümenlere ayrılarak tüm Eflak ülkesine yayıldı ve 200.000'e yakın at ve yük hayvanı ele geçirdi. Seferin başarıyla sonuçlandığına kanaat getiren Fatih Sultan Mehmed ordusuyla başkente dönmeye karar verdi. Sefer sonucunda Eflak'ın direnci tamamen çökertildi ve Osmanlı Devleti'ne bağımlılığı tartışmasız hale geldi. Fatih Sultan Mehmed Vlad'ın kardeşi Radul'u Eflak Voyvodası olarak tayin etti. Akıncı birliklerinin komutanı Mihaloğlu Ali Bey'i Osmanlı garnizonunun başında Radul'un tahta çıktığı başkent Targovişte'de bıraktı. Eflak'ın yıllık haracı ise 10.000 düka altın olarak belirlendi. Bu seferle, Osmanlı devleti çok az bir kayıpla büyük bir ülkeyi nihaî olarak egemenliği altına alırken, Balkanlar'daki Osmanlı-Macar nüfuz rekabetindeki sahalardan (Sırbistan, Eflak, Boğdan ve Bosna) ikincisinde de kazanan Osmanlı oldu (Sırbistan 1459 yılında Osmanlı topraklarına katılmıştı). Fatih Sultan Mehmed, bir sonraki sefer mevsiminde (1463) Bosna Krallığı'nın üzerine yürümeyi aklına koyarken, 1462 sefer mevsimini ise Midilli'yi fethederek nihayetlendirdi. Klaskuri Klaskuri (Gürcüce: ქლასქური; "translit".: “klaskuri”), tarihsel Klarceti bölgesindeki yerleşim yerlerinden biridir. Bugün Artvin ilinin Borçka ilçesinde yer alır. Aşağı Klaskuri ve Yukarı Klaskuri olarak ikiye ayrılır. Bugün Aşağı Klaskuri Aralık köyü, Yukarı Klaskuri Atanoğlu köyü olarak bilinir. Klaskuri sadece köyün değil, bu köyün de yer aldığı bir vadi ile akarsuyun da adıdır. Klaskuri, bugünkü Aralık ve Atanoğlu köylerinin bilinen en eski adıdır. Bir Gürcü yerleşimi olan köyün adının anlamı bilinmemektedir. Bu ad Türkçeye, Klaskur, Kelaskur ya da Kilasğur gibi değişik biçimlerde girmiştir. Nitekim Muvahhid Zeki’nin 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında köyün adını Kilaskur (كیلاسقور) biçiminde yazmıştır. 1877-1878 Osmanlı-Rus Savaşı’nda bölgeyi ele geçiren Ruslar ise, köyün adını Gürcücesine uygun biçimde Klaskuri (Класкури) olarak kaydetmişlerdir. Rus idaresi sırasında bölgeyi gezen Gürcü araştırmacı Zakaria Çiçinadze köyün adını Kelaskuri (ქელასყური) ya da Telas-kuri (თელას-ყური) biçiminde yazmıştır. Bağımsız Gürcistan’ın sınırlındayken de köyün adı Kelaskuri olarak yazılmıştır. Köyün adının farklı biçimlerde yazılmış olması dikkat çekicidir. Bunun nedeni, köyün özgün adının farklı olması ve adının zamanla Klaskuri biçimine dönüşmesiyle açıklanabilir. Klaskuri’nin içinde yer aldığı tarihsel Klarceti bölgesinde kadın ve erkeklerin birlikte sayıldığı ilk nüfus sayımı Rus idaresi sırasında yapıldı. 1886 tarihinde yapılan bu sayımda Klaskuri’de 131 hanede 713 kişi yaşıyor ve nüfusun tamamı Gürcülerden oluşuyordu. Hane başına ortalama 5,4 kişinin düşmesi, o tarihte köydeki ailelerin kalabalık bir nüfusa sahip olmadığını göstermektedir. Bu tarihte Klaskuri Batum sancağına ("okrug") bağlı Gonio kazasında ("uçastok") yer alıyordu ve Gonio kazasına bağlı Şubani nahiyesinin köylerinden biriydi. Bu nahiyenin toplam nüfusu ise 1.171 kişiden oluşuyordu. Beş köyden oluşan Şubani nahiyesinin nüfusunun % 60’ının Klaskuri’de yaşıyor olması, köyün büyük bir köy olduğunu göstermektedir. Bununla birlikte, bu nüfus sayımından sonra bölgeyi gezen Gürcü araştırmacı Zakaria Çiçinadze, Klaskuri köyünde 60 hanenin yaşadığını ve 20 hanenin göç etmiş olduğunu belirtmiştir. Çiçinadze’nin gözlemlere ve halka dayanarak verdiği bilgiye göre Klaskuri vadisinden en az 200, en çok 1.000 hane Osmanlı ülkesine göç etmiştir. Klaskuri’nin Türkiye’ye bırakılmasından beş yıl sonra, 1926 yılında yapılan nüfus sayımına göre köyde 75 hanede, 237’i erkek ve 223’ü kadın olmak üzere 460 kişi yaşıyordu. Köyün 1886 tarihindeki nüfusu sabit veri olarak alındığında bile köyün önemli bir kısmının bu tarihten sonra göç etmiş olduğu anlaşılmaktadır. 1926 yılında hane başına düşen ortalama nüfus ise 6,1 kişidir ve bu da aile nüfusunda fazla bir artış olmadığını göstermektedir. Daha sonra iki köye bölünmüş olan Klaskuri’de son tespitlere göre toplam 364 kişi yaşamaktadır. Bu nüfusun 294’ü Aşağı Klaskuri’de (Aralık köyü) ve 70'i Yukarı Klaskuri’de (Atanoğlu köyü) bulunmaktadır. Bir Gürcü yerleşimi olan Klaskuri, tarihsel Tao-Klarceti’nin bir parçası olan Klarceti bölgesinde yer alır. Bu bölge antik çağda Kolheti Krallığı sınırları içinde kalıyordu. Erken ve geç ortaçağda Gürcü krallıkları ve prenslikleri yönetiminde kaldı. 16. yüzyılın ikinci yarısında da Osmanlılar tarafından ele geçirildi. Bu tarihten sonra köy Çıldır Eyaleti sınırları içinde yer aldı. Klaskuri, uzun süre Osmanlı yönetiminde kaldıktan sonra, 1877-1878 Osmanlı-Rus Savaşı’nda Çarlık Rusyası’nın eline geçti. Bu savaştan yaklaşık sekiz yıl sonra 1886 yılında Rusların yaptığı nüfus sayımına göre büyük bir köy olduğu anlaşılan Klaskuri, bu tarihte Batum sancağının ("okrug") Gonio kazasına ("uçastok") bağlı bir köydü. Gonio kazasına bağlı Şubani nahiyesi sınırları içinde yer alıyordu. Şubani nahiyesinde Klaskuri dışında Zedubani (Зедубани), Kintshureti (Кинцхурети), Çinkuri (Чинкури) ve Şubana (Шубана) köyleri yer alıyordu. Daha sonra, 1891-1893 arasında bölgeyi gezen Gürcü tarihçi Zakaria Çiçinadze’nin aktardığı bilgiye göre, Kelaskuri Tepesinin eteklerindeki tarlalarda çok fazla mısır yetiştiriliyordu. Bu yörede beyaz domuz, ayı, yaban keçisi, geyik ve başka yabani hayvanlar vardı. Köylüler mısır tarlalarını korumak için gece ambar altlarında nöbet tutuyor, tüfek atıyorlardı. Bu sırada Gürcüce şarkılar da söylüyorlardı. Burada Şavşat, Artvin ve Kvabliani'dki kadar yaygın Türkçe konuşulmuyordu. Klaskuri, I. Dünya Savaşı’nın sonlarına doğru Rus ordusunun bölgeden çekilmesinin ardından, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri de Ardahan, Artvin ve Batum bölgelerini ele geçirdi, ama Batum'da tutunamadı. Ankara Hükümeti'nin 16 Mart 1921'de Sovyet Rusya'yla imzaladığı Moskova Antlaşması’yla Klaskuri’nin de içinde yer aldığı Artvin ile Ardahan Türkiye’ye bırakıldı. Klaskuri, Türkiye sınırları içinde kaldıktan sonra, 1925'te adı Aralık olarak değiştirildi. Bu tarihte köy Artvin vilayetinin Borçka kazasına bağlıydı. 1926 nüfus sayımına göre ise, o tarihte nahiyeye dönüştürülmüş olan Borçka nahiyesi sınırları içinde yer alıyordu. 1956 yılında Yukarı Klaskuri ya da Atanoğlu Mahallesi ayrılarak ayrı bir köy haline getirildi. Böylece Aşağı Kalskuri Aralık, Yukarı Klaskuri de Atanoğlu köyü haline geldi. Klaskuri köyünde iki kilisenin varlığı bilinmektedir. Günümüze kalıntıları kalmış olan bu iki yapı da Aşağı Klaskur (Aralık) kısmında yer alır. 2009 yılındaki yüze araştırmaları sırasında Fahriye Bayram ile Turgay Yazar tarafından tespit edilen bu iki küçük kiliseden (şapel) biri Kozir (Meşedibi) Mevkii’nde, bir tepede bulunmaktadır. Dikdörtgen planlı, tek nefli ve iki katlı bir yapı olan kilise, küçük boyutlu kaba yonu ve moloz taşlarla inşa edilmiştir. Dışta yarım daire kemerli, içte lentolu olan üst katın girişi batı cephe eksenindedir. Alt katın girişi kuzey cephede yer alır ve yarım daire kemerlidir. Kilise yarım daire beşik tonozla örtülüdür. Rus idaresi sırasında bölgeyi gezen Gürcü tarihçi Zakaria Çiçinadze’nin verdiği bilgiye göre de Klaskuri köyünün bulunduğu vadinin sonunda, Çoruh Nehri kıyısında, küçük bir tepenin üzerinde küçük bir kilise vardı. Kilisenin hemen önünde de Kraliçe Tamar Köprüsü diye adlandırılan eski bir köprü vardı. Diğer kilise de şapelin hemen altındaki düzlükte yer almaktadır. Yamaca yaslanarak inşa edilmiş olan kilisenin kuzeyde dikdörtgen ve haç planlı bir yapı olduğu kalıntılardan anlaşılmaktadır. Yapı büyük oranda yıkılmış ama doğu ve batı kolları yaklaşık 1,5 metre yüksekliğinde ayaktadır. Kilisenin kuzey haç kolu kısmen ayaktadır. Bu kilise de kaba yonu ve moloz taşlarla inşa edilmiştir. Kilisenin örtüsünün yarım daire beşik tonoz olduğu kalıntılardan anlaşılmaktadır. Lion Lion ÅŸu anlamlara gelebilir: KelekÃ§i, Hasankeyf Kelekçi, Batman ilinin Hasankeyf ilçesine bağlı bir köydür. Köyün adı, 1928-1946 yılları arasındaki kayıtlarında sırasıyla Muvil, Mohilla ve Movil olarak geçmekte olup sonradan "Kelekçi" olarak değiştirilmiştir. Daha önceleri Batman ilinin Gercüş ilçesine bağlı iken 1972 yılında Siirt ilinin Merkez ilçesine bağlanan köy, 17 Eylül 2017 tarihinde Batman ilinin Hasankeyf ilçesine bağlandı. Köy, Siirt il merkezine 34 km uzaklıktadır. Kayıklı, Hasankeyf Kayıklı, Batman ilinin Hasankeyf ilçesine bağlı bir köydür. Köyün adı, 1928 yılı kayıtlarında Kürtçe'de "kısraklar" anlamına gelen Mehîna olarak geçmekte olup sonradan "Kayıklı" olarak değiştirilmiştir. Daha önceleri Batman ilinin Gercüş ilçesine bağlı iken 1972 yılında Siirt ilinin Merkez ilçesine bağlanan köy, 17 Eylül 2017 tarihinde Batman ilinin Hasankeyf ilçesine bağlandı. Köy, Siirt il merkezine 39 km uzaklıktadır. Güneşli, Hasankeyf Güneşli, Batman ilinin Hasankeyf ilçesine bağlı bir köydür. Köyün adı, 1928 yılı kayıtlarında Arapça ve Kürtçe'de "güneşli" anlamına gelen Şemsi olarak geçmekte olup sonradan "Güneşli" olarak değiştirilmiştir. Daha önceleri Batman ilinin Gercüş ilçesine bağlı iken 1972 yılında Siirt ilinin Merkez ilçesine bağlanan köy, 17 Eylül 2017 tarihinde Batman ilinin Hasankeyf ilçesine bağlandı. Köy, Siirt il merkezine 38 km uzaklıktadır. Gorlice Gorlice Polonya'nın Küçük Polonya Voyvodalığında bulunan bir şehirdir. Şehrin nüfusu 2008 yılı itibarıyla 29,500'dür. Ä°smail Cambazov İsmail Cambazov (Исмаил Джамбазов), Bulgaristanlı Türk araştırmacı, gazeteci ve yazar. Bulgaristan'da Türklük ve İslamiyet alanında yaptığı çalışmalarıyla tanınmaktadır. 10 Haziran 1928 tarihinde Bulgaristan’ın Kırcaali vilâyeti, Eğridere(Ardino) belediyesi, Çamdere (Borovitsa) bucağı, Halaçdere (Brezen) köyünde doğmuştur. İlk tahsilini köyde, orta tahsilini Kırcaali’de, liseyi (Medreset’ün Nüvvab) Şumnu’da aldıktan sonra 1949 yılında yazıldığı Sofya Universitesinin Hukuk Fakültesini 1953 yılında tamamlayarak gazetecilik hayatına başlamıştır.Daha sonra iki fakülte (Gazetecilik, siyasal bilgiler) daha bitirmiş, 1974 yılında da Toplumsal Bilimler Akademisinde tez savunarak Felsefe Doktoru olmuştur. Gazetecilikten emekliye ayrıldıktan sonra Sofya Yuksek İslâm Enstitüsünde uzun yıllar ders vermiş ve bir dönem Enstitünün rektörlüğünü de yapmıştır. Emekli olduktan sonra da ara sıra “Kaynak” ve “Müslümanlar” dergilerinde yazı yazmaya devam etmiştir. 60 yıldır devam eden araştırmacı gazetecilik alanında Türkçe ve Bulgarca binlerce inceleme, onlarca kitap yazdı. Çeşitli memleketlerde (Birleşik Amerika, Almanya, İspanya, Türkiye, Makedonya, Slovakya) düzenlenen uluslararası sempozyumlara katılmış, bildirileri çeşitli derlemeler de yayınlandı. Gaziler, Hasankeyf Gaziler, Batman ilinin Hasankeyf ilçesine bağlı bir köydür. Köyün adı, 1928 yılı kayıtlarında Kürtçe'de "ağıl" anlamına gelen Güher olarak geçmekte olup sonradan "Gaziler" olarak değiştirilmiştir. Daha önceleri Batman ilinin Gercüş ilçesine bağlı iken 1972 yılında Siirt ilinin Merkez ilçesine bağlanan köy, 17 Eylül 2017 tarihinde Batman ilinin Hasankeyf ilçesine bağlandı. Köy, Siirt il merkezine 39 km uzaklıktadır. Azitromisin Yaygın yan etkiler arasında mide bulantısı, kusma, ishal ve mide rahatsızlığı yer alır. Anafilaksi, QT uzaması veya "Clostridium difficile"'nin neden olduğu bir tür ishal görülmesi mümkündür. Hamilelik sırasında kullanımı ile ilişkili herhangi bir zarar bulunmamıştır. Emzirme sırasında güvenliği doğrulanmamıştır, ancak muhtemelen güvenlidir. Azitromisin, bir makrolid antibiyotik türü olan bir azaliddir. Protein üretimini azaltarak bakteriyel büyümeyi durdurması ilacın etki mekanizmasıdır. Azitromisin 1980 yılında Hırvat ilaç şirketi Pliva tarafından keşfedildi ve 1988'de tıbbi kullanım için onaylandı. Madde, bir sağlık sisteminde ihtiyaç duyulan en güvenli ve en etkili ilaçlar olan Dünya Sağlık Örgütü'nün Temel İlaçlar Listesi'ndedir. Dünya Sağlık Örgütü ilacı "insan tıbbı için kritik öneme sahip" olarak sınıflandırmaktadır. İlaç jenerik olarak mevcuttur ve dünya çapında birçok ticari isim altında satılmaktadır. Toptan maliyeti gelişmekte olan ülkelerde doz başına yaklaşık 0.18 ile 2.98 ABD$ arasındadır. Amerika Birleşik Devletleri'nde, tedavi sürecinde ilaç yaklaşık 4 ABD$ tutmaktadır. Azitromisin, 2016 yılında 15 milyondan fazla reçete ile Amerika Birleşik Devletleri'nde en çok reçete edilen 49. ilaç olmuştur. Azitromisin, hidroksiklorokin ile kombinasyon halinde, koronavirüs hastalığı 2019'dan sorumlu koronavirüs suşu olan şiddetli akut solunum sendromu koronavirüsü 2'ye karşı potansiyel bir tedavi olarak incelenmiştir. Bir klinik çalışma, SARS-CoV-2'ye sahip olduğu PCR testleri ile doğrulanmış olan 36 deneği değerlendirmiştir. Deneklerden 20'si ilaçlardan birini veya her ikisini, geri kalan 16'sı ise plasebo ilaçları almıştır. Altı gün sonra virolojik açıdan iyileşmenin (PCR testlerine göre virüsün negatif çıkması), hem azitromisin hem de hidroksiklorokin ile tedavi edilmiş vakaların %100'ünde, sadece hidroksiklorokin almış hastaların %57.1'inde, kontrol grubunun ise %12.5'inde görüldüğü rapor edilmiştir. Çalışmayı yürütmüş araştırmacılar, azitromisinin fayda göstermesinin ilacın doğrudan ebola ve zika gibi virüsler üzerinde etki yeteneği ve/veya solunum yolu enfeksiyonlarına karşı savaşma yeteneği ile ilişkili olabileceğine inanmaktadır. Kavaközü, Siirt Kavaközü, Siirt ilinin Merkez ilçesine bağlı bir köydür. 1928 yılındaki kayıtlarda köyün adı Tanzi olarak geçmektedir. Köyün adı sonradan "Kavaközü" olarak değiştirilmiştir. Daha önceleri Siirt ilinin Eruh ilçesine bağlı olan köy, 28 Haziran 2014 tarihinde Siirt ilinin Merkez ilçesine bağlandı. Siirt il merkezine 20 km uzaklıkta olan köy, Eruh ilçe merkezine 57 km uzaklıktadır. NarlÄ±-Nusaybin demiryolu Narlı – Nusaybin demiryolu, Narlı – Karkamış – Şenyurt – Nusaybin arasında bulunan TCDD'ye ait uzunluğundaki demiryolu hattıdır. Hat, TCDD 6. Bölge'nin sorumluluk alanı içerisinde yer almaktadır. Eskiden Gaziantep Mavi Treni anahat trenleri ile Gaziantep – Nusaybin bölgesel trenlerine hizmet veren demiryolu hattı, şu an herhangi bir trene hizmet vermemektedir. Hat üzerinde Gaziantep Büyükşehir Belediyesi – TCDD ortaklığıyla Gaziray banliyö hattının inşa çalışmaları devam etmektedir. Demiryolu hattının Karkamış – Nusaybin arasındaki bölümü 1914 – 1917 yılları arasında yılında Chemins du Fer Impérial Ottomans de Bagdad / Osmanlı İmparatorluk Bağdat Demiryolu (CIOB) Şirketi tarafından Bağdat Demiryolu hattı için inşa edilmiştir. Hattın kalan kısmını oluşturan Narlı – Karkamış kısmı ise 1935 – 1960 yılları arasında TCDD tarafından inşa edilmiştir. Ä°ntihar notu İntihar notu bir insanın intihar etmeden önce veya intihar etmeye teşebbüs etmeden önce arkasında bıraktığı mesajdır. İntiharların %25-30'unda intihar notu yazıldığı tahmin edilmektedir. Bununla beraber, intihar notu yazma oranı etnik köken ve kültürel farklılıklara bağlı olarak değişkenlik göstermektedir. Bazı toplumlarda intihar notu yazma oranı %50'ye kadar çıkmaktadır. İntihar notu herhangi bir biçimde veya ortamda bulunabilir, ancak en sık kullanılan yöntemler yazılı not, sesli mesaj ve videodur. Utah Üniversitesi Tıp Fakültesi profesörü Lenora Olsen'a göre intihar notu yazmanın başlıca sebepleri şunlardır: Kemerli, Siirt Kemerli, Siirt ilinin Merkez ilçesine bağlı bir köydür. 1928 yılındaki kayıtlarda köyün adı Kıyvık olarak geçmektedir. Köyün adı sonradan "Kemerli" olarak değiştirilmiştir. Daha önceleri Siirt ilinin Eruh ilçesine bağlı olan köy, 28 Haziran 2014 tarihinde Siirt ilinin Merkez ilçesine bağlandı. Siirt il merkezine 31 km uzaklıkta olan köy, Eruh ilçe merkezine 57 km uzaklıktadır. Olga Malinkiewicz Olga Malinkiewicz (d. 26 Kasım 1982), Polonyalı fizikçi. Püskürtmeli yazıcı kullanarak perovskit bazlı güneş pilleri üretme yönteminin mucididir. Saule Technologies'in kurucu ortağı ve baş teknoloji yöneticisidir. Çalışmalarına 2005 yılında lisans derecesi aldığı Varşova Üniversitesi Fizik Fakültesinde başladı. 2010 yılında Barselona'daki Katalonya Politeknik Üniversitesi'nden mezun oldu. Halen öğrenci iken, 2009 yılında ICFO Enstitüsü'nde çalışmaya başladı. 2017 yılında Dr. Henk Bolink grubundaki Valensiya Üniversitesi ICMol - Moleküler Bilim Enstitüsü'nden doktorasını düşük maliyetli, verimli hibrit güneş pilleri üzerine bir tezle aldı. 2014 yılında özel desteğiyle Saule Technologies'i kurdu ve startup'ın %10'u için 1 milyon € (1.3 milyon $) teklifini geri çevirdi. Çalışmaları sırasında Olga, yüksek verimliliğini korurken, bu tür cihazların ilk kez düşük sıcaklıklarda üretilmesine izin veren yeni bir perovskit güneş pili mimarisi geliştirdi. Bu başarısıyla Avrupa Komisyonu tarafından 2014 yılında düzenlenen bir yarışmada Photonics21 Öğrenci İnovasyonu ödülünü aldı. Konuyla ilgili Nature Scientific Reports'ta bir makale yayınladı. 2015 yılında Polonyalı iki işadamıyla birlikte adını Baltık güneş tanrıçasından alan Saule Technologies'i kurdu. Ocak 2018'de İsveçli inşaat şirketi Skanska ile bir ortaklık imzaladı. Şirket ayrıca Orta Doğu'da faaliyet gösteren diğer şirketlerle ortaklık aramaktadır. Ayrıca, sert bir plastik film üreticisi olan Egis Group ile hücrelerin kapsüllenmesi üzerinde çalışmaktadır. OrmanardÄ±, Siirt Ormanardı, Siirt ilinin Merkez ilçesine bağlı bir köydür. 1928 ve 1946 yıllarındaki kaynaklarda köyün adı Kürtçe'de "ağaçlı tepe" anlamına gelen "girêdaran" sözcüğüne benzeyen Girdara olarak geçmektedir. Köyün adı sonradan "Ormanardı" olarak değiştirilmiştir. Daha önceleri Siirt ilinin Eruh ilçesine bağlı olan köy, 28 Haziran 2014 tarihinde Siirt ilinin Merkez ilçesine bağlandı. Siirt il merkezine 22 km uzaklıkta olan köy, Eruh ilçe merkezine 56 km uzaklıktadır. Zabrat HavalimanÄ± Zabrat Havalimanı , Bakü'nün 18 km güneybatısında, en yakım yerleşim yerine 5 km uzaklıkta olan sivil havalimanıdır. E sınıfı ve III. sınıf havalimanıdır. Havalimanı 2008'e kadar Azerbaycan Hava Yolları'na aitti. 2008'de AZAL kapalı bir anonim şirkete dönüştürüldü ve Zabrat Havalimanı özelleştirilip Silk Way Holding'in bir parçası olan Silk Way Helicopter Services'e devredildi. Güvenlik nedeniyle arazi sınırı, İsrail'li "RB Tech" şirketi tarafından üretilen özel bir aydınlatma sistemi ile donatılmış elektronik çitler ile çevrilidir. Havalimanı terminali; geliş ve gidiş salonları, VIP salonu, brifing odaları, bagaj bandı, check-in masaları ve 120 kişilik bir kafeden oluşmaktadır. Pist 40 ton kapasiteye sahiptir. Ayrıca gece uçuşları için ışıklandırma sistemi vardır. Gerek olması hâlinde kullanılabilmesi için 12 adet heliport inşa edilmiştir. Havalimanı, Alman "BAN-2000" şirketinin "ACAMS" aydınlatma sistemiyle donatılmıştır. Havalimanında şu sinyal ve radyo ekipmanları bulunur: Baklan-RN, Sirut-1, R-414 Bereza, ATSP-438 Sineva, ZOV, ARP-80 ve PAR-10. COVID-19 aşısı COVID-19 aşısı, koronavirüs hastalığı 2019'a karşı geliştirilen varsayımsal bir aşıdır. Hiçbirinin klinik araştırmaları henüz tamamlanmamış olmasına rağmen, aşı geliştirilmesi üzerine pek çok araştırma yürütülmektedir. 2020 Şubat sonunda Dünya Sağlık Örgütü, hastalığa sebep olan SARS-CoV-2'ye karşı aşının 18 aydan daha kısa bir sürede mevcut olmasını beklemediklerini açıklamıştır. 20 Mart 2020 itibarıyla 44 aşı adayı geliştirilmekte olup, bunlardan Çin kökenli şirket "CanSino Biologics Inc". ile Amerikalı sağlık kuruluşu "National Institute of Allergy and Infectious Diseases" tarafından geliştirilmekte olan ikisi klinik araştırma (1. faz) evresinde bulunmaktadır. Derince, Baykan Derince, Siirt ilinin Baykan ilçesine bağlı bir köydür. Köyün Kürtçe adı Şikarim şeklindedir. 21 Ekim 1993 tarihinde Günbuldu köyüne bağlı bir mezraa olan Derince'de 13'ü çocuk, 8'i kadın ve biri erkek olmak üzere toplam 22 kişi PKK militanları tarafından öldürüldü. Siirt il merkezine 33 km uzaklıkta olan köy, Baykan ilçe merkezine 5 km uzaklıktadır. OlfaktÃ¶r sinir Olfaktör sinir (Latince: "nervus olfactorius"; CN I olarak kısaltılır) kraniyel sinirlerden birincisi olarak kabul edilen sinir. Özel visseral afferent bir duyu olan koku duyusunu burundan alıp koku korteksine ("rhinencephalon") taşır. Bir kraniyel sinir olarak kabul edilmesine rağmen diğer kraniyel sinirlerden bazı özellikleri ile ayrılır. Olfaktör sinir embriyolojik olarak ön beynin bir uzantısı şeklindedir. Koku duyusu diğer duyulardan farklı olarak talamus ile ilişkilenmeden doğruca algılanacağı beyin bölümüne yönelir. En kısa kraniyal sinir olarak sınıflandırılan olfaktör sinirin, optik sinire benzer şekilde beyinsapına seyri yoktur. Olfaktör sinir, burun boşluğunun üst bölümünde, "chonca nasalis superior’"un üst tarafındaki müköz membran içinde yer alan reseptör sinir hücrelerinden başlar. Koku ile ilgili reseptör hücreleri (olfaktör hücreler) destek hücrelerinin arasında yer alır. Her reseptör hücre küçük bir bipolar sinir hücresinden oluşur. Bipolar sinir hücresinin müköz membran yüzeyine doğru uzanan kalın bir periferik uzantısı ve ince bir santral uzantısı vardır. Kalın olan periferik uzantının ucunda kısa cilia’lar yer alır. Koku cilia’ları mükoz membranın üzerini döşeyen mukus içine doğru uzanırlar. Bu cilia’lar, hava içinde bulunan kokular ile reaksiyona girerek, nervus olfactorius liflerini uyarır. İnce santral uzantılar nervus olfactorius liflerini oluşturur. Bu sinir liflerinin oluşturduğu demetler etmoid kemiğin lamina kribrosa’sı üzerinde bulunan deliklerden geçerek bulbus olfactorius’a girerler. Bu oval yapı olfaktör hücrelerin sinapslar aracılığıyla ikincil nöronlar ile bağlantı kuruduğu yapıdır. Çok değişik tipte sinir hücresi bulundurur. Bu sinir hücrelerinin büyük bir kısmını mitral hücreler oluşturur. Nervus olfactorius’un lifleri mitral hücrelerin dendritleri ile sinaps yaparak, sinaptik glomerulus olarak bilinen yuvarlak alanları oluştururlar. Küçük sinir hücreleri olan püskül hücreleri ve granüler hücreler de, mitral hücreler ile sinaps yapar. Bulbus olfactorius daha sonra traktus olfactorius ile yoluna devam eder. Saat camı Saat Camı, az miktardaki katı maddelerin ısıtma ve kurutma işlemlerinde kullanılan konkav yapılı cam malzemelerdir. Breaking Bad (4. sezon) Breaking Bad'in 4.sezonu, 17 Temmuz 2011'de başlayıp ve 9 Ekim 2011'de sona ermiştir. Her biri yaklaşık 47 dakika süren 13 bölümden oluşuyor.Amerika Birleşik Devletleri'nde 4. sezon pazar akşamları saat 22:00'de AMC kanalı tarafından yayınlanmıştır. Dördüncü sezonun tamamı 5 Haziran 2012'de Bölge 1 DVD ve Bölge A Blu-ray'de yayınlandı. THQ Nordic THQ Nordic GmbH (eski adıyla Nordic Games GmbH ) Viyana merkezli bir Avusturyalı video oyunu yayıncısıdır. 2011 yılında kurulan, Embracer Group'un birincil dağıtım yan kuruluşudur. Başlangıçta ana şirket olarak Nordic Games olarak adlandırılan şirket, ana şirket 2014'te "THQ" ticari markasını aldıktan sonra Ağustos 2016'da iki şirket de THQ Nordic olarak yeniden adlandırıldı. THQ Nordic çekirdek portföyü JoWooD Entertainment'dan ve onun alt şirketleri olan DreamCatcher Interactive ve The Adventure Company'den 2011 yılında, THQ'dan 2013 yılında, ve NovaLogic'ten 2016 yılında alınan varlıklar gibi diğer geliştirici ve yayıncılardan elde edilen varlıkları kapsar. THQ Nordic, zaman içerisinde Black Forest Games, Bugbear Entertainment, Gunfire Games, HandyGames, Piranha Bytes ve Rainbow Studios gibi çeşitli yan stüdyolar satın aldı ve kurdu. Nordic Games GmbH, 2011 yılında İsveçli video oyunu yayıncısı Nordic Games Publishing AB'nin bir yan ofisi olarak kuruldu. Haziran 2011'de Nordic Games, JoWooD Entertainment'in yapımları, markaları ve bağlı şirketleri DreamCather Interactive ve The Adventure Company de dahil olmak üzere varlıklarını satın altığını açıkladı. JoWooD, DreamCatcher ve The Adventure Company, Nordic Games'in yayıncı markaları olarak kullanılmak kullanılacaktı. Birkaç eski JoWooD çalışanı, eski JoWooD mülklerinin birikmiş satışları ve yeni yapımlar üzerinde çalışmaları için Nordic Games tarafından işe alındı ve kısa süre sonra bu ekip Nordic Games Publishing ile birlikte Avusturya'daki Nordic Games Gmbh'ye dahil edildi. Nisan 2013'te Nordic Games, Amerikan video oyunu yayıncısı THQ'nun iflas açık artırmalarından geriye kalan tüm mülklerini 4.9 milyon dolara satın alındı. Anlaşmaya "Darksiders", "Red Faction" ve "MX vs. ATV" serileri de dahil olmak üzere 150'den fazla video oyunu dahildi. Haziran 2013'te Nordic Games, Atari'den "Desperados: Wanted Dead or Alive" ve "Desperados 2: Cooper's Revenge'i kapsayan" "Desperados" serisini ve Silver video oyununun haklarını satın aldı. Aralık 2013'te Nordic Games, eski Coreplay çalışanlarından oluşan Münih, Almanya merkezli video oyunu geliştiricisi Grimlore Games'i açtı. Mayıs 2014'te Nordic Games; iflas eden Alman yayıncı DTP Entertainment'tan "The Moment of Silence, The Mystery of the Druids ve Curse of the Ghost Ship'in" fikri mülkiyetini ve de "Overclocked: A History of Violence" ve "15" "Days"'in yayın haklarını satın aldı. Temmuz 2015'te Nordic Games ve geliştirici Piranha Bytes, özgün bir aksiyon rol yapma oyunu olan "ELEX'i" duyurdu. Ertesi ay, Nordic Games feshedilen Alman yayıncı bitComposer Entertainment'tan "Jagged Alliance serisi" de dahil olmak üzere bir dizi video oyunu serisi aldı. Şubat 2016'da Nordic Games, "Sine Mora da" dahil olmak üzere Macar yayıncı Digital Reality'nin elindeki tüm isim haklarını satın aldı. Ağustos 2016'da Nordic Games, ana şirketiyle birlikte ana şirketin Haziran 2014'te satın aldığı "THQ" ticari markasını kullanarak adını THQ Nordic (sırasıyla THQ Nordic GmbH ve THQ Nordic AB olarak) olarak değiştirdi. Wingefors ve THQ Nordic'ten Reinhard Pollice'a göre, THQ'nun yakın zamandaki sorunlu geçmişiyle bağlantılardan kaçınmak için şirketleri sadece "THQ" olarak adlandırmaktan kaçınmalarına rağmen THQ'nun iyi itibarından yararlanmak için bu şekilde isim değişikliğine gitmişler. Ekim 2016'da THQ Nordic, NovaLogic'in Delta Force da dahil olmak üzere elindeki tüm isim haklarını ve varlıklarını satın aldığını açıkladı. Aralık 2016'da THQ Nordic, Mobil Gaming Studios'tan Sphinx and the Cursed Mummy'yi ve Enigma Software Productions'tan Legends of War ve War Leaders: Clash of Nations'u satın aldığını açıkladı. THQ Nordic 2016'nın sonlarında, Karlstad, İsveç'te Mirage Game Studios'u açtı. Şubat 2017'de THQ Nordic, Digital Continue ile birlikte Microsoft Windows, PlayStation 4 ve Xbox One için Nisan 2017'de "Lock's Questin yenilenmiş bir sürümünü geliştirdiklerini açıkladı. Mart 2017'de THQ Nordic, "Baja: Edge of Controlün yenilenmiş bir sürümü olan Baja: Edge of Control HD'yi, De Blob'un BlitWorks tarafından geliştirilen Microsoft Windows için uyarlamasını, Sine Mora'nın gelişmiş bir sürümünü Microsoft Windows, PlayStation 4 ve Xbox One için duyurdu. Aynı ayın ilerleyen zamanlarında THQ Nordic, geliştirici Slipgate Studios için geliştirilme aşamasında olan Rad Rodgers'ın dağıtımını üstlendi. Mayıs 2017'de THQ Nordic, ana Darksiders oyununun geliştiricisi Vigil Games'in eski çalışanlarını da içeren Gunfire Games tarafından geliştirilecek Darksiders III'ü duyurdu. Ağustos 2017'de THQ Nordic, Alman geliştirici Black Forest Studios'u ve İsveçli geliştirici Pieces Interactive'i sırasıyla 1.35 milyon euroya ve 2.8 milyon İsveç kronuna satın aldı. Bunu Biomutant'ı geliştirmekte olan İsveçli geliştirici Experiment 101'in 73.3 milyon İsveç kronuna Kasım 2017'de satın alımı izledi. Mart 2018'de Activision'un Nickelodeon ürünleriyle ilgili oyunlar için lisansı sona erdikten sonra THQ Nordic, önceden yayınlanmış on altı Nickelodeon video oyununun tekrardan çıkarılmasına ilişkin Nickelodeon'la ortaklıklarını duyurdu. Temmuz 2018'de THQ Nordic, Alman mobil oyun geliştirici-dağıtımcısı HandyGames'i (performanslarına bağlı olmak üzere ödenen ücret 1.5 milyon euroya kadar çıkabilir) nakit olarak 1 milyon euroya satın aldı. Ağustos 2018'de Crytek'ten Second Sight ve TimeSplitters serilerinin haklarını satın aldığını açıkladı. Eylül ayında THQ Nordic, Kingdoms of Amalur: Reckoning'in, 38 Studios'tan iptal edilmiş bir proje olan Copernicus'un ve Atari'den Act of War ve Alone in the Dark serilerinin isim haklarını satın aldı. Kasım 2018'de THQ Nordic, tüm isim haklarıyla birlikte Finlandiyalı geliştirici Bugbear Entertainment'in %90'lık kısmını daha sonra %10'luk kısmıyla ilgili karar vermek üzere satın aldı. Aynı ay THQ Nordic Expeditions: Conquistador and Expeditions dahil olmak üzere Expeditions serisini satın aldı ve serinin yapımcısı Logic Artists ile seride üçüncü bir oyunun geliştirilmesi için birlikte çalıştıklarını açıkladı. Aralık 2018'de THQ Nordic, Stainless Games'in 2011'de haklarını bünyesine kattığı Carmageddon serisini satın aldı. Ocak 2019'da THQ Nordic Belçikalı geliştirici Appeal'dan Outcast serisinin haklarını satın aldı. Mayıs 2019'da dağıtımcı Piranha Bytes'ı bünyesine kattı. Ağustos 2019'da THQ Nordic daha önce Darksiders III'te THQ Nordic ile birlikte çalışmış olan Amerikalı geliştirici Gunfire Games'i bünyesine kattı. Bratislava, Slovakya merkezli ve DayZ'de çalışmış olan David Durcak'ın yönettiği bir şirket içi stüdyo olan Nine Rocks Games, Şubat 2020'de "nişancı/hayatta kalma" oyunlarında çalışmaları için THQ Nordic tarafından kuruldu. 26 Şubat 2019'da THQ Nordic'in halkla ilişkiler ve pazarlama yönetmeni Philipp Brock ve de iş ve yapım geliştirme yönetmeni Reinhard Pollice; çocuk pornosu, ırkçılık ve nefret konuşmasıyla ilişkili tartışmalı resim forumu 8chan'de bir AMA (Ask Me Anything) soru cevap oturumu düzenledi. AMA, Brock tarafından THQ Nordic'in Twitter hesabından duyuruldu ve AMA için tartışmalı bir site kullandıkları için eleştiriler almaya başladıklarında, Mark isimli birisinin "kötü şeylerin icabına bakacağını" açıkladılar. 8chan'de hem Brock hem de Pollice'in "lolicon" ve "sosyal adalet savaşçıları" gibi tartışmalı konularda sorular soran kullanıcılarla etkileşime geçmesi daha fazla eleştiri topladı. Geniş çaplı eleştirilerden sonra Brock THQ Nordic'in Twitter hesabından, sitenin geçmişini araştırmadığı ve "çocuk pornosunu, beyaz üstünlüğünü veya ırkçılığı desteklemediği" yönünde özür diledi. THQ Nordic AB'nin ortak kurucusu ve CEO'su Lars Wingefors, Mart'ın erken günlerindeki olay için özür diledi. THQ Nordic birçok geliştirme stüdyosunun yanı sıra şu iki uluslararası dağıtım kolunu işletmektedir: Amerika Birleşik Devletleri'nde THQ Nordic Inc. (2012'de kuruldu) ve Japonya'da THQ Nordic Japan KK (2019'da kuruldu). Yavuzselim, Kocasinan Yavuzselim, Kayseri ilinin Kocasinan ilçesine bağlı bir mahalledir. Mahalle, 1988 yılında çıkarılan 3508 sayılı Kanun ile büyükşehir unvanı kazanan Kayseri ilinin büyükşehir sınırları içerisindeki iki ilçesinden biri olan Kocasinan sınırlarına dâhil edildi. Julia Dietze Julia Dietze (d. 9 Ocak 1981) Alman kadın oyuncu. Dietze; Alman sanatçı, illüstratör ve ressam Mathias Dietze'nin kızıdır. Annesi Marsilyalı.olan Julia Dietze, Münih'te iki kız kardeşiyle büyümüştür. İlk film deneyimini Gregor Schnitzler'in "Soloalbum," Almut Getto'nun "Do Fish Do It?" ve Achim von Borries'in "Was nützt die Liebe in Gedanken" adlı filmlerinden ve "Ghetto Kids", "Echte Männer?" ve "Die Stimmen" gibi bazı televizyon filmlerinden kazanmıştır. TV'de oynadığı ilk rol Stefan Holtz tarafından yönetilen "Mädchen Nr. 1"'dir, Şubat 2009'da, Dietze'nin Finlandiyalı bağımsız yönetmen Timo Vuorensola tarafından yönetilen bilim kurgu komedi filmi "Demir Gökyüzü'nde" başrol oynayacağı açıklanmıştır. Filmin ilk gösterimi 2012'nin şubatında yapılmıştır. 2019'daki "Ayın Karanlık Yüzü: Hitler'in Çocukları" filminde yine rol almıştır. Filmler L.M.L. «L.M.L.» - Ukrayna grubu "VIA Gra" adlı ikinci İngilizce albüm, Nu Virgos adı altında yurtdışında yayınlandı. Rusya'daki albüm 13 Eylül 2007'de yayınlandı. Tüm orijinal şarkıların yazarı Konstantin Meladze'dir. Anichkin Matvey Semenovich ve Ariana da dahil olmak üzere (Stop! Stop! Stop! ”albümü aynı yazarın İngilizce metinlerini içermekle birlikte, şarkıların çevirisinde farklı insanlar yer aldı. Birkaç ay boyunca “VIA Gra” (“Nu Virgos” gibi) albümünde çalıştı ve sonuç çabaya değerdi: satışların ilk ayında albüm “Monolith” şirketinin ilk satırındaydı. Albümün adı “LML” albümünde aynı ismin ilk şarkısında verildi. Bu, “Stop! Stop! Stop!”, Ama ilk İngilizce albüm başarılı oldu. MÃ¼zik ve kelimeler: Zinaida GreceanÃ®i Zinaida Greceanîi (7 Şubat 1956;) Moldovalı siyasetçi. 8 Haziran 2019'dan bu yana Moldova Parlamentosu Başkanı olarak görev yapmaktadır. Greceanîi daha önce 31 Mart 2008'den, 14 Eylül 2009 yılına kadar Moldova Başbakanı olarak görev yapmıştır. 2011 yılından itibaren Moldova Cumhuriyeti Sosyalist Partisi'nin başkanıdır. Daha önce Moldova Komünistler Partisi'nin bir üyesiydi. Moldova'nın ilk kadın başbakanıdır. Greceanîi, 7 Şubat 1956'da Sovyetler Birliği'nde yer alan Rusya SFSC'sindeki Sibirya, Tomsk Oblastı'nda doğdu. Ailesi Kuzey Harekatı sırasında Moldova'nın kuzeyindeki Cotiujeni'den sürgün edildi. Abisi sürgün sırasında öldü. Zinaida Greceanîi ve ailesi 1968'de Cotiujeni'ye geri döndü. Annesinin isteğiyle büyük annesi tarafından Ortodoks olarak vaftiz edildi. Başkent Kişinev'deki Moldova Devlet Üniversitesi'nde finans ve ekonomi bölümünden mezun oldu. Greceanîi, Alexei Greceanîi ile evlendi ve bu evlilikten iki çocuğu oldu. 1990'ın ortalarında Maliye Bakanlığı'nda Daire Başkanı olarak görev yaptı. 2000-2001 yılları arasında Maliye Bakan Yardımcısı ve 2001-2002 yılları arasında Birinci Maliye Bakan Yardımcısı oldu. Başkan Vladimir Voronin, onu 8 Şubat 2002'de Geçici Maliye Bakanı olarak daha sonra 26 Şubat 2002'de Maliye Bakanı olarak atadı. Üç yıldan fazla Maliye Bakanı olarak görev yaptıktan sonra Voronin tarafından 10 Ekim 2005 tarihinde Moldova Başbakan Yardımcısı olarak atandı. 2019 yılında Moldova Cumhuriyeti'nin en popüler politikacıları ile ilgili yapılan anketlere göre, Zinaida Greceanii, Moldova vatandaşları tarafından en fazla güven duyulan politikacıların zirvesinde ikinci sırada yer aldı. Bazılarına göre diğer anketler ona altıncı ve sekizinci sırada yer verdi. Dönemin başbakanı Vasile Tarlev'in 19 Mart 2008'de istifasının ardından Cumhurbaşkanı Vladimir Voronin, Greceanîi'yi Başbakan adayı olarak gösterdi. 31 Mart'ta Parlamento tarafından bu adaylık onaylandı; Meclisin 101 üyesinden 56 oy aldı. 7 Nisan 2009 protestoları sırasında Moldova Cumhuriyeti başbakanı Zinaida Greceanîi, polisin silahları protestoculara karşı kullanmaya hazır olduğunu sembolik ifadeleriyle kamusal alanda ""En büyük suçun organizatörleri önümüzdeki günlerde çocukları kullanarak bizi zor durumda bırakacaktır. Bu olacaksa, zayiattan kaçınmak çok zor olacaktır. Polis, silahlar da dahil olmak üzere anayasayı savunmak için gerekli tüm önlemleri alacak."" dedi. 7 Nisan protestoları devam ederken Zinaida Greceanîi, eylemcilerin çocukları kullanmasını önlemek için çocuk annelerine çağrı yaparak çocuklarını evlerinde tutmalarını istedi. Zinaida'nın partisi, Nisan 2009 seçimlerini %49,48 oyla kazandı ve Moldova Parlamentosu'nda PCRM'nin 60 vekil koltuğundan birini kazandı. 20 Mayıs ve 3 Haziran 2009 tarihlerinde Moldova Cumhurbaşkanlığı görevine iki kez aday oldu ancak kazanamadı. TopÃ§am, Mesudiye Topçam, Ordu ilinin Mesudiye ilçesine bağlı bir mahalledir. Önceleri köy olan mahallenin adı, 1522 ve 1916 yıllarına ait kaynaklarda Gebeme olarak geçmektedir. Köyde 1976 yılında belde belediyesi kuruldu. Kasabanın belediye statüsü Ordu ilinin büyükşehir olmasıyla sona erdi ve Topçam mahalleye dönüştü. Mahalle, Ordu il merkezine 65 km, Mesudiye ilçesine 43 km uzaklıktadır. IÅ‚awa Iława Polonya'nın Varmiya-Mazurya Voyvodalığında bulunan bir kasabadır. Kasabanın nüfusu 2010 sayımına göre 32,276'dır. Cuerpo Nacional de Policía Ulusal Polis Teşkilatı (İspanyolca: "Cuerpo Nacional de Policía," CNP")" ya da bilinen adıyla Policía Nacional, İspanya'nın ulusal polis gücüdür. CNP, şehir merkezinden, İspanyol Jandarması Guardia Civil ise kırsal bölgelerden sorumludur. CNP, İspanya İçişleri Bakanlığı'na bağlıdır. Resmi internet sitesi Marko Zaror Marko Zaror Aguad (d. 10 Haziran 1978), Filistin asıllı Şilili dövüş sanatçısı, dublör ve oyuncudur. Zaror, 1978'de Santiago, Şili'de doğdu ve Los Angeles, California'ya yerleşti. Altı yaşında dövüş sanatları eğitimine başladı. Ana sporları tekvando ve kick boks ve ayrıca judo ve aikido'da siyah kuşak ve shotokan'da yeşil kuşağa sahiptir. Zaror, Chinango ve Kiltro da dahil olmak üzere birçok İspanyol yapımı aksiyon filminde yer aldı ve 2003 filmi The Rundown'da Dwayne "The Rock" Johnson için dublörlük yaptı. 2010 yılında ilk Amerikan filmi olan ve ilk kez bir filmde İngilizce konuştuğu Yenilmez 3 filminde kana susamış Kolombiyalı mahkûm Raul "Dolor" Quinones'i canlandırdı. Machete Kills'de (2013), "Zaror" karakterinin adı olan kötü adam Luther Voz'un (Mel Gibson) bir yardımcısını oynadı. Bollywood filmi Sultan'da karma dövüş sanatları yarışması finalisti olarak görüldü. Zaror, performansını artırmak için ketojenik bir diyet izler ve 2016'dan beri etik, çevresel ve sağlık nedenleriyle vejetaryen bir diyet kullanmaktadır.. Henny Porten Henny Frieda Ulricke Porten ( Magdeburg, 7 Ocak 1890 - Berlin, 15 Ekim 1960 ) bir Alman aktris ve Alman sessiz sinemasinin bir divasıydı. Babasının arkadaşı Oscar Messter aracılığıyla, ilk rolünü 1906'da bir filmde oynadı. 1912'de oyuncu ve yönetmen Curt A. Stark ile evlendi. Bu evlilik Stark'in 1916'da ölümüne kadar sürdü. 1919'da Henny Porten kendi film şirketini kurdu ve 1924e kadar bu şirket ile film çekmeyi sürdürdü. 1921'de doktor Wilhelm von Kaufmann-Asser ile ikinci evliliğini yaptı. Ancak 1933'de Yahudi olan esinden ayrılmayı reddettiği için sinema endüstrisi tarafından boykot edildi. Buna rağmen bu sırada da dokuz filmde yer aldı. Kanuni (sondaj gemisi) Kanuni, önceki adıyla Sertão, Türkiye Petrolleri Anonim Ortaklığı'nın sahibi ve işletmecisi olduğu ultra derinsu sondaj gemisidir. Gemi, 2012'de Samsung Heavy Industries tarafından Güney Kore'de "Sertão" adıyla denize indirildi. Marshall Adaları (2012-2020) bandırasıyla, Schahin Group'a aitti ve Petrobras tarafından işletiliyordu. Bu dönemde Brezilya'da görev yaptı. 2020'de açık artırmayla satışa çıkarıldı ve Türkiye Petrolleri Anonim Ortaklığı (TPAO) tarafından 37,5 milyon ABD doları karşılığında satın alındı. Taşucu Limanı'na getirilen geminin adı "Kanuni" olarak değiştirildi. Koronavirüs pandemisi sona erdikten sonra gemide bakım ve yenileme çalışması yapılacağı duyuruldu. Lucia Bosè Lucia Bosè (doğum adı: Lucia Borloni; 28 Ocak 1931, Milano - 23 Mart 2020, Segovia), İtalyan aktris ve model. 1940'lı ve 1950'li yıllarda ortaya çıkan İtalyan Neorealism akımı sırasında meşhur oldu. Rol aldığı filmler arasında; "Under the Olive Tree", "Story of a Love Affair" (1950), "The Lady Without Camelias" (1953), "Death of a Cyclist" (1955) ve "Harem Suare" (1999). 1947'de girdiği güzellik yarışmasında birinci gelerek "İtalya Güzeli" seçildi. Bosè 28 Ocak 1931'de Milano'da doğdu. 1955-1967 yılları arasında İspanyol boğa güreşçisi Luis Dominguín ile evliydi. Beraberliğinden şarkıcı Miguel Bosé (d. 1956, Panama City) dahil olmak üzere üç çocuğu oldu. Ayrıca kanserden ölen şarkıcı, model ve oyuncu Bimba Bosé'nin (1975-2017) büyükannesidir. İtalyan oyuncu ve model Lucia Bosè 23 Mart 2020'de Segovia, İspanya'da COVID-19 hastalığı nedeniyle 89 yaşında öldü. Cor pulmonale Cor pulmonale, akciğer hastalıklarından kökenli pulmoner hipertansiyona bağlı bir kalp hastalığıdır. Kalbin sağ ventrikülünü (karıncık) etkiler. Sürecin temelinde, akciğer patolojisi nedeniyle kan dolaşımının güçleşmesi ve damarlardaki kanın geriye doğru birikerek kalbin sağ bölümüne yüklenmesi yatar. Klinikte 2 tür cor pulmonale izlenir: Yorgunluk, solunum güçlüğü (dispne) ve nefes nefese kalma (takipne) başlıca belirtilerdir. Klinikte ilk tanı çabaları EKG, ekokardiyografi, laboratuvar testleri ve akciğer grafilerinin incelenmesiyle başlar. Ayırıcı tanıda güçlük çekilen hastalara sağ kalp kateterizasyonu uygulanabilir. Sağ kalbin oksijensizliğine bağlı angina pectoris olabilir. Ağızdan kan gelmesi (hemoptizi) akciğerdeki bir damarın yırtılmasına bağlıdır. İleri evre hastalarda, geriye doğru biriken kan karaciğeri de etkilemeye başlar (konjesyon), tabloya sarılık (ikter) bulgusu da eklenir. Kapiller damarlara dek ilerleyen konjesyon nedeniyle damarlardaki hidrostatik basınç artar ve ödem başlar. Yetersiz kan gelen böbreklerden idrar ve sodyum atılması ödeme katkıda bulunan başkaca faktörlerdir. Fıçı göğüs, hırıltılı soluma, vital kapasitede azalma, boyun venalarında dolgunluk ve siyanoz kronik olgulardaki başlıca klinik bulgulardır. KOAH hastalarında, bu hastalığa özgü bulgular da tabloya eşlik eder. EKG ve kalp seslerinde anomaliler vardır. Uzun süreli olgularda sağ ventrikülde hipertrofi, büyük karaciğer ve batında sıvı birikmesi (assit) görülebilmektedir. Bacaklarda parmakla basıldığında çukur (gode) bırakan ödem izlenir. Ayırıcı tanıda, kalp yetmezliğinin her türü, perikardit, sağ kalp içinde trombus ya da tümör (miksoma) varlığı, pulmoner tromboembolizm, kardiyomyopati, kalpte delik (ventriküler septal defekt) bulunması gibi hastalıklar değerlendirilir. Cor pulmonale tedavisindeki ilk ilke -tüm hastalıklarda olduğu gibi- altta yatan nedenin saptanması ve planlamanın buna göre yapılmasıdır. Örneğin, KOAH hastalarındaki cor pulmonale tedavisi, akciğerde obstrüksiyona neden olan patolojinin hafifletilmesiyle başlar. Akciğerlerde yaygın tromboembolizmi olan hastalara kan sulandırıclıar (antikoagülanlar) verilir. Oksijen tedavisi, kalp tonikleri (digital), solunumu rahatlatıcı ilaçlar (theophylline), vazodilatasyon yapan droglar ve diüretikler kronik hastalarda çokça başvurulan paliyatif yaklaşımlardır. Cerrahi yaklaşımlar arasında, yaygın tromboembolizmi olan derin ven trombozlu hastalara flebotomi yapılmaktadır. Akut pulmoner embolizmde, etkilenen lobu çıkarmak (lobektomi) bir seçenek olabilir. Hastadan hastaya bireysel farklılıklar görülür. Hastaların yaşı ve başkaca hastalıkların (diabet, geçirilmiş myokard infarktı, vb) varlığı yaşam süresini olumsuz etkilemektedir. Örneğin, çoğu yaşlı bireyler olan cor pulmonale eklenmiş KOAH hastalarında, 5 yıllık yaşama süresi %30’u aşmamaktadır. Scared to Live "Scared to Live", Kanadalı şarkıcı The Weeknd'in dördüncü stüdyo albümü "After Hours"dan bir şarkı. İlk olarak Tesfaye ve Oneohtrix Point Never ile yapılan "SNL" performansı sırasında 8 Mart 2020'de çıkış yaptı. The Weeknd şarkıyı yapımcılar Max Martin ve Oscar Holter ile Belly, Oneohtrix Point Never, Elton John ve Bernard Taupin ile birlikte yazdı. Son ikisi ise şarkıda "Your Song" ses örneği kullanıldığı için albüm bilgilerinde yer aldı. Şarkının "SNL" versiyonu 23 Mart 2020'de ana albümünün deluxe versiyonuyla birlikte resmen yayınlandı. Şubat 2020'nin başlarında "SNL", The Weeknd'in 7 Mart 2020'de müzikal konuk olarak yer alacağını doğruladı. Daha sonra bu tarihte Tesfaye, Kenan Thompson ve Chris Redd ile komedi skeci "On the Couch"'ta yer aldı ve "After Hours" albümünden iki şarkı söyledi: single "Blinding Lights" ve Oneohtrix Point Never ile birlikte daha önce yayınlanmamış olan "Scared to Live" parçası. Şarkının stüdyo versiyonu daha sonra albümün geri kalanıyla birlikte 20 Mart 2020'de yayınlandı. Şarkının sözleri Tesfaye'nin model Bella Hadid ile olan bir küs bir barışık ilişkisine atıfta bulunuyor. Parçada The Weeknd partnerine geçmişten devam etmekten ve tekrar aşk bulmaktan korkmamaları gerektiğini söyler, ayrıca bir zamanlar sahip oldukları bağlantı için hala özlem duyduğunu da söyler. Eleştirmenler tarafından şarkının minimalist doğası, samimi şarkı sözleri ve özellikle Tesfaye'nin vokalleri övgü aldı ve albümün öne çıkan bir parçası olarak belirtildi. Müzik eleştirmenleri ayrıca parçanın sözlerinin The Weeknd'in daha önceki çalışmalarından daha olgun olduğunu, diğerlerinin şarkının sesini geçmişte Phil Collins tarafından yapılan balladları anımsattığını belirtti. Şarkı ilk kez 7 Mart 2020 tarihinde "Blinding Lights" yanında "SNL" canlı seslendirildi. Performans Daniel Craig tarafından tanıtıldı ve "After Hours" dönemi için kullanılan stilde bandajlı, kanlı bir burun ve kırmızı takım elbise giymiş The Weeknd'i içeriyordu. Oneohtrix Point Never, synthesizer'da eşlik etti. Krediler Tidal'dan uyarlanmıştır. Ava Max Amanda Ava Koci, 16 Şubat 1994'te Wisconsin, Milwaukee'de Tiran'lı ve Saranda'lı Arnavut bir anne ve babanın çocuğu olarak dünyaya geldi. Kendisini "%100 Arnavut" olarak nitelendiren sanatçı "elinden geldiği kadar Arnavut toplumuna geri dönmek istediğini" söyledi. 8 yaşındayken ailesiyle birlikte Virginia'ya taşındı. Liseye gitmeden önce çok sayıda şarkı yarışmasında yarıştı. 13 yaşındayken, “Kendimi hiçbir zaman 'Amanda' olarak hissetmedim” diyerek, ilk adı olarak benimsediği "Ava" adını kullanmaya başladı. 14 yaşındayken, müzik kariyeri için annesi ile Los Angeles'a taşındı. Şehri "bunaltıcı" bulmuştu. Bir yıl sonra Virginia'ya döndü. “Normal bir çocukluk” yaşayabilmesini sağladığı için Virginia'ya dönmelerinden minnettar olduğunu belirtti. 17 yaşındayken Los Angeles'a geri döndü. Ava sahne adı altında ilk şarkısı "Take Away the Pain"i Mayıs 2013'te yayınlandı ve Temmuz 2015'te Kanadalo DJ ve yapımcı ikilisi Project 46 onun şarkının remiksli bir versiyonunu yayınladı. Yıllarca plak yapımcıları ve şarkı yazarlarına gönderdiği demolardan gelen redlerden sonra 2014'te LA'da bir akşam yemeğinde plak yapımcısı Cirkut'la tanıştı ve ona "Happy Birthday to You" şarkısını söyledi. Max'e göre birlikte "çok fazla kapılar açtılar" ve Temmuz 2016'da, Circut ile üzerinde çalıştığı birçok şarkıdan biri olan "Anyone but You"yu SoundCloud üzerinden yayınladı. Şarkı çeşitli plak şirketlerinin dikkatini çekti ve e-posta yoluyla onunla temasa geçtiler ve sonunda şu anki kayıt şirketi Atlantic Records ile bir kayıt anlaşması imzaladı. Anlaşmayı imzaladıktan sonra, sahne adı olarak kullanmak için bir soyadı aramaya başladı. "Vanity Fair" ile yaptığı röportajda Max, sahne adını nasıl formüle ettiğini anlattı: Max ismi çok erkeksi hissettirdiği için aklıma geldi ve bazen ben de biraz erkeksi hissediyorum, 50/50 gibi, saçlarım gibi. Ava'nın sahip olduğu kadınsılıkla bir şey yapmak istedim ve Max'in erkeksiliği vardı bu yüzden bu ikisini birbirine ekledim. 2017 boyunca Max, logosunda da görülebilen "Max Kesimi" olarak adlandırılan, kendi imzasını taşıyan saç stilini benimsedi. Saçının sağ tarafı Bob olarak kesilmiş, sol tarafı ise uzun ve gevşek olarak kesimliydi. Nisan 2018'de "My Way" yayımlandı ve şarkı Romen Airplay 100 listesinde 38 numaraya ulaştı. Mayıs 2018'de, Gashi ile işbirliği olan "Slippin" şarkısı yayımlandı. Haziran 2018'de Amerikalı rapçi Witt Lowry'nin "Into Your Arms" klibinde yer aldı. Bir ay sonra SoundCloud üzerinden "Salt" şarkısını çıkardı. Ağustos 2018'de, promosyon single'ı olarak "Not Your Barbie Girl"ü yayımladı. "Sweet but Psycho", 17 Ağustos 2018'de yayınlandı. Şarkı Max'in ticari anlamdaki çıkışı oldu ve Almanya, İsviçre, Avusturya, Norveç, İsveç, Yeni Zelanda ve Birleşik Krallık da dahil olmak üzere 26'dan fazla ülkede bir numaraya ulaştı ve Birleşik Krallık'ta art arda dört hafta boyunca bir numara kaldı. Ocak 2019'da şarkı "Billboard" Dance Club Songs listesinde zirveye ve daha sonra "Billboard" Hot 100'da ilk 10'a ulaştı. Max ayrıca David Guetta'nın "7" albümünde yer alan "Let It Be Me" parçasına konuk oldu. Mart 2019'da, birkaç ülkede ilk 10'a ve 20'ye ulaşan "So Am I" adlı single'ını yayımladı. "Blood, Sweat & Tears" ve "Freaking Me Out" şarkıları aynı anda Temmuz 2019'da promosyon single'ı olarak yayımlandı. Ağustos 2019'da Max, Amerikalı şarkıcı-söz yazarı AJ Mitchell'ın "Slow Dance" şarkısında yer aldı ve o ayın ilerleyen günlerinde "Torn" adlı şarkısını yayımladı. 4 Eylül 2019'da "Ben aklından geçeni söyleyen birisiyim bu yüzden yayımcımın orijinalliğe ve yaratıcı ifadeye değer göstermesi benim için önemlidir." diyerek Warner Chappell Müzik ve Sanatçı Yayın Grubu ile ortak bir ortak yayın anlaşması imzaladı. 31 Ekim 2019'da, Cadılar Bayramı özel etkinliği olarak promosyon single'ı olan "Freaking Me Out" için bir müzik videosu yayınladı. Max, 2019 MTV Avrupa Müzik Ödülleri'nde En İyi Çıkış Yapan Sanatçı Ödülü'nü kazandı. 6 Kasım 2019'da Pablo Alborán ile işbirliği olan "Tabú" adlı bir düet parçası yayımlandı. Daha önce piyasaya sürülen "Salt" şarkısı, 12 Aralık 2019'da dijital stream platformlarına gönderildi. Max, 27 Aralık 2019'da yayımlanan "Alone, Pt. II" şarkısında İngiliz-Norveçli DJ ve plak yapımcısı Alan Walker ile işbirliği yaptı. "On Somebody" 30 Aralık 2019'da promosyon single olarak yayımlandı. 12 Mart 2020'de Max "Kings & Queens" i çıkış albümünün baş single'ı olarak yayımladı. Max pop ve dance-pop şarkıcısı olarak tanımlanmıştır. Celine Dion, Aretha Franklin, Fugees, Mariah Carey ve Whitney Houston gibi sanatçıları dinleyerek büyüdü. Ayrıca Beyoncé, Madonna, Gwen Stefani, Fergie, Britney Spears, Christina Aguilera ve Lady Gaga'ya ilham kaynakları arasında yer vermektedir. Max, müziği ve "gösterişli sunumu"ndan dolayı Gaga ile karşılaştırılmıştır. 2019 "Attitude" ile yapılan röportajına göre Max, geçmişte kadınlara ilgi duyduğunu, ancak cinsel yönelimini etiketlememeyi seçtiğini ve "Şahsen, bir kişi olarak kim olduğunuzu seviyorum. İnsanların beni veya herhangi birini bir kutuya koymasını sevmiyorum." Tophit Tophit, Rusya'nın resmî müzik listesidir. Her perşembe gecesi hitlisten.nu adlı sitede yayınlanır. YouTube izlenme oranları, çevrimiçi platformlardaki streaming akışları ve radyo ve televizyon kanallarındaki dinlenme oranları ile liste derlenir. Memorist Memorist (Korece: 메모리스트; RR: Memoriseuteu) başrollerinde Yoo Seung-ho, Lee Se-young ve Jo Sung-habulunan ve Jae Hoo'nun aynı isimli webtonundan uyarlanan Güney Kore dizisi. Lisedeyken insanların anılarını okuma gücünü fark eden Dong Baek sonrasında dedektif olmaya karar verir. Åžmagi Bolkvadze Şmagi Bolkvadze (; d. 26 Temmuz 1994), Gürcü grekoromen güreşçi. 2014 yılında gençlerde dünya şampiyonu olan Bolkvadze, 2015'teki dünya şampiyonasında 7. sırada yer aldı. Erkekler grekoromen 66 kg kategorisinde Rio de Janeiro'daki 2016 Yaz Olimpiyatları'na katıldı ve bronz madalya elde etti. Avrupa şampiyonalarında 2018'de gümüş, 2016'da ise bronz madalya kazandı. Ayrıca Minsk'te düzenlenen 2019 Avrupa Oyunları'nda 67 kg'da ikinci olarak gümüş madalyanın sahibi oldu. Aşkşarkısı (film) Lovesong yönetmenliğini So Yong Kim'in yaptığı 2016 yapımı Amerikan filmi. Filmin başrolünde Jena Malone, Riley Keough, Brooklyn Decker, Amy Seimetz, Marshall Chapman, Ryan Eggold, ve Rosanna Arquette bulunur. Klondike (dizi) Klondike Klondike Gold Rush 'ı anlatan ve Discovery Channel'da yayınlanan üç bölümlük mini dizi. Break My Heart (Dua Lipa şarkısı) "Break My Heart", İngiliz şarkıcı Dua Lipa'nın bir şarkısı. Warner Records tarafından 25 Mart 2020'de ikinci stüdyo albümü "Future Nostalgia" 'dan (2020) üçüncü single olarak platformlarda yayınlandı. Şarkı Lipa, Alexandra Tamposi, Blair Gormal ve yapımcıları Canavarlar ve Strangerz tarafından yazıldı . "Break My Heart", INXS tarafından seslendirilen ve Michael Hutchence ve Andrew Farriss ve tarafından yazılan "Need You Tonight" (1987) adlı parçadan ses örneği içerdiği için onlar da şarkı yazarı olarak belirtildi. "Break My Heart", Ocak 2020'de "Physical" ve Normani ile olan işbirliği "If It Ain't Me" ile birlikte sızdırıldı. Lipa ilk olarak şarkının Mart 2020'de Avustralya TV şovu "Sunriseda "Future Nostalgianın üçüncü single'ı olacağını açıkladı. Lipa, kapak resmini yayınladı ve şarkının 27 Mart 2020'de çıkacağını duyurdu. Daha sonra, "Future Nostalgia"'nın yeni yayın tarihi nedeniyle şarkının yayınlanmasını 25 Mart 2020'ye çekti. Bilgiler Tidal'dan alınmıştır. Touch Me I'm Sick "Touch me I'm sick", Amerikan alternatif rock grubu olan Mudhoney'in teklisidir. 1988 yılında Seattle's Reciprocal Recording stüdyolarında Jack Endino çekilmiştir. "Touch Me I'm Sick" Mudhoney grubunun Alt Pop cinsindeki ilk bağımsız kayıt etiketli teklisidir. Şarkının sözleri kara mizah özellikli olup hastalık ve şiddetli seks gibi konulara alaycı yaklaşır. İlk yayınlandığında, "Touch Me I'm Sick" üniversite radyosunda bir hit oldu. Ağır derecede bozuk ve bulanık gitarları, hırıltılı vokalleri, künt bas hattı ve enerjik davul çalması birçok yerel müzisyeni etkileyen kirli bir sese katkıda bulundu ve yeni başlayan yerel müzisyenlerin Seattle grunge sahnesinin geliştirmesine yardımcı oldu. Allmusic'e göre, "şarkının ham, ilkel enerjisi onu anında [grunge] tüm zamanların klasiklerinden biri olarak duran bir marş haline getirdi". Mudhoney'in canlı şovlarının esas bir şarkısı olup grubun yaptığı şarkılar içinde en bilinen şarkıdır. Air Mediterranean Air Mediterranean, merkezi Atina Uluslararası Havalimanı'nda bulunan bir Yunan charter havayoludur. Ocak 2017'de Air Mediterranean, Avrupa Havacılık Güvenliği Ajansı (EASA) yönetmeliği uyarınca Yunan Sivil Havacılık Otoritesi altında Hava operatörü sertifikasını (AOC) aldı. Havayolunun amacı, Avrupa'yı Atina'ya bir Hub olarak bağlamak ve Orta Doğu ile Afrika'nın hızla büyüyen pazarlarına uçuşlar düzenleyerek talebi karşılamaktı. Air Mediterranean, 1 Kasım 2017'de tarifeli yolcu uçuşlarına başladı. 18 Ocak 2018'de havayolu, ikinci bir bildiriye kadar tüm uçuşları askıya aldı. Şubat 2018'de havayolu, planlanan tüm operasyonlarını durduracağını ve bunun yerine charter operasyonlarına odaklanacağını açıkladı. Eylül 2019 itibarıyla, Air Mediterranean yalnızca başka şirketler ve diğer tarifeli havayolları için charter uçuşları sağlamaya odaklanmaktadır. Air Mediterranean adına tarifeli uçuş yapılmaz. Şubat 2020 itibarıyla, Air Mediterranean filosu aşağıdaki uçaklardan oluşmaktadır: Margaret Hamilton (yazılım mühendisi) Margaret Heafield Hamilton (d. 17 Ağustos 1936), Amerikalı bilgisayar bilimci, sistem mühendisi ve iş insanı. NASA'nın Apollo Projesi kapsamında geliştirilen uçuş yazılımına Draper Laboratory müdürü olarak önderlik etmiştir. Hamilton 1976'da Higher Order Software, 1986'da ise Hamilton Technologies adlı şirketi kurmuştur. "Yazılım mühendisliği" terimini ortaya atan kişilerden biri olarak kabul edilmektedir. 17 Ağustos 1936'da Kenneth Heafield ve Ruth Esther Heafield'ın (evlilik öncesi soyadı: Partington) kızı olarak Paoli, Indiana'da dünyaya gelen Margaret Elaine Heafield ilköğrenimini Michigan'da tamamlamıştır. Hamilton Michigan Üniversitesi'nde matematik öğrenimi görürken Earlham College'a geçmiş ve bu okuldan 1958'de mezun olmuştur. Osmanlı-Bizans Savaşı (1421-1424) Osmanlı-Bizans Savaşı (1421-1424), Bizans-Osmanlı savaşları'nın Osmanlı zaferiyle sonuçlanan bir evresi. II. Murad 1421 yılında tahta çıkmasının ardından Mustafa Çelebi'yi serbest bırakıp destekleyerek Düzmece Mustafa İsyanı'nın başlamasına neden olan Bizans İmparatorluğu'na karşı Osmanlı Devleti'nin açtığı savaşta İstanbul Kuşatması (1422) sonuçsuz kalsa da, Türk birliklerinin Selanik, Attika ve Mora bölgelerinde kazandığı başarılar üzerine, Bizans İmparatorluğu 22 Şubat 1424'te haraç yükümlülüğüne ve toprak kaybına mecbur eden bir anlaşma imzalamak zorunda kaldı. II. Murad 1421 yılında tahta çıktığında cülûsunu bildirmek ve babası I. Mehmed'in akdetmiş olduğu anlaşmaları yenilemek için Karaman ve Menteşe beyleri ile Macaristan Kralı Sigismund'a ve Bizans İmparatoru II. Manuil'e elçiler gönderdi. Beyliklerle anlaşmalar yenilenip, Macaristan Krallığı'yla da beş senelik ateşkes anlaşması yapılırken, Bizans İmparatorluğu'yla anlaşmanın yenilenmesi mümkün olmadı. Zira, II. Murad'ın elçilerinin İstanbul'a varmasından önce II. Manuil'in elçileri Paleolog Lakines ile Teologos Coraks, I. Mehmed'in vasiyetnamesinin hükmünün icrasını talep etme göreviyle Bursa'ya gitmişlerdi. elçiler, bu vasiyetname uyarınca, I. Mehmed'in ardılı olan diğer iki erkek kardeşinin İmparator'a teslim edilmesini talep ettiler, aksi takdirde ise Yıldırım Beyazıt'ın "oğlu ve veliahtı" Mustafa Çelebi'nin serbest bırakılarak "Osmanlı Avrupası'nın hâkimi" addedileceğini ve bir süre sonra da "Osmanlı Asyası'nın da hâkimi" olarak kabul edilerek meşru hükümdar olarak tanınacağını bildirdiler. Bizans elçileriyle müzakereleri Padişah adına yürüten Sadrazam Bayezid Paşa bu talebi reddetti. Bunun üzerine II. Manuil, Dimitrius Laskaris Leondarius komutasında on kadırgalık bir filoyu Limni'ye göndererek, burada rehin tutulan Mustafa Çelebi ile kader arkadaşı Cüneyd Bey'in serbest bırakılarak Osmanlı Devleti'nin Avrupa'daki topraklarına nakledilmeleri emrini verdi. Limni'de II. Manuil'in önerdiği koşulları teyidle Bizans İmparatorluğu'yla bir anlaşma yapan Mustafa Çelebi Bizans'ın vereceği desteğe karşılık, II. Murad'a karşı mücadelesinde başarılı olması halinde, Gelibolu, İstanbul'un kuzeyinden Osmanlı-Boğdan sınırına kadar Karadeniz sahilindeki bütün şehirler ile güneyde Aynoroz'a kadarki şehirleri Bizans İmparatorluğu'na iade etmeyi taahhüt etti. Anlaşmanın akdedilmesinden sonra da Bizans Filosu Komutanı Laskaris onu ve Cüneyd Bey'i Limni'den Gelibolu'ya nakletti. Bu suretle, henüz sekiz yıl önce Fetret Devri'nden çıkmış Osmanlı Devleti'ni yeni bir iç karışıklığa sürükleyecek Düzmece Mustafa İsyanı başladı. Bununla birlikte, Mustafa Çelebi'nin refakatindeki Laskaris'in askerlerini azad edip II. Manuil'le anlaşmasına riayet etmeyeceğine dair emareler gösterince, II. Manuil bu defa II. Murad'la uzlaşma yollarını aradı. II. Murad Sadrazam Çandarlı İbrahim Paşa'yı (selefi Bayezid Paşa Mustafa Çelebi'ye yenilip esir düşmüş, ardından öldürülmüştü) İmparator'a elçi olarak yolladı ve Bizans 12 yıl önce nasıl babası I. Mehmed'yi Musa Çelebi'nin harekatına karşı desteklediyse, kendisinin de Mustafa Çelebi'ye karşı desteklenmesi talebini iletti. Ancak, II. Manuil'in II. Murad'ın iki erkek kardeşini rehin olarak göndermesi koşulunda ısrar etmesi nedeniyle müzakereler kesildi. 1422 yılının ilk aylarında Düzmece Mustafa İsyanı'nı bastırmayı başaran II. Murad, İstanbul üzerine yürümek üzere hazırlıklara başladı. Tüm planları kısa sürede boşa çıkan II. Manuil ise müzakerelerin kesilmesi konusunda suçu maktul Bayezid Paşa'ya atmak üzere bir elçi heyeti gönderdiyse de bunlar II. Murad tarafından kabul olunmadı. Mayıs ayında Bizans toprakları Mihaloğlu Mehmed Bey komutasındaki akıncılar tarafından surlara kadar tahrip edildikten sonra yaklaşık 10.000 kişilik Türk ordusu surların önünde göründü. Ufak çaplı çarpışmalar sürerken, II. Murad'ın kardeşi Küçük Mustafa'nın Karaman ve Germiyan Beylerinin takviye ettikleri birlikleriyle İznik'i alıp Bursa'yı kuşattığı haberi alındı. Bu durumda II. Murad İstanbul’a karşı 10 Ağustos'ta (sonuç getirmeyen) son bir genel taarruz yaptırdı ve şehri abluka altında tutmaya devam edecek bir kuvvet bırakarak Edirne'ye döndü ve oradan Anadolu'ya geçti. Eylül ayında ise İstanbul'a uygulanan abluka tamamen kaldırıldı. İstanbul bir kez daha Osmanlı Devleti'ne başka bir yerden gelen tehdit sayesinde kurtulmuştu. Bununla birlikte Fetret Devri döneminde Trakya'da Osmanlı Devleti'nden geri aldığı bütün toprakları da kaybetmişti. II. Murad 20 Şubat 1423'te Küçük Mustafa'nın ayaklanmasını da kesin olarak bastırıp Candaroğulları üzerine yürürken, Teselya Sancakbeyi Turahan Bey'i de (bazı kaynaklarda Evrenosoğlu İsa Bey) Bizans İmparatorluğu'nun Yunanistan anakarasındaki topraklarının üzerine yolladı. Mora Yarımadası'nı Yunanistan anakarasına bağlayan Korint Kıstağı'nın kapatmak üzere inşa edilmiş ve II. Manuil tarafından tahkim edilmiş Hexamilion (Germe) surunu 1 Mayıs'ta zapteden Turahan Bey Mora’ya girdi. Lakedemonya, Kardiça (Gardica) ve Tavia kalesini (Arkadya bölgesinde) zaptetti. 5 Hazîran'da ise Tavia şehrinin surlarının yanında muhafız Arnavut birliklerine karşı giriştiği muharebede büyük bir zafer elde etti ve 800 esir aldı. Selanik I. Bayezid döneminde (1394) Osmanlı egemenliğine geçmişse de, Fetret Devri'nde başlayan taht mücadelesinde İmparator II. Manuil'in desteğini sağlamak isteyen Süleyman Çelebi'nin 1403 yılında VII. İoannis'le akdettiği Gelibolu Antlaşması'yla (Kartal, Pendik, Gebze, Silivri ve Tesalya'yla birlikte) Bizanslılara geri verilmişti. 1422 yazında Evrenosoğlu Burak Bey önce Selanik çevresindeki Aleksandreya ve Kalamarya'yı zaptetti. 1423'te ise Selanik tam bir kuşatma altına alındı. Uzun süreli ve etkili Türk hücumları sonucunda şehirde başgösteren kıtlık sonucunda çaresiz kalan II. Manuil'in oğlu Selanik Despotu Andronikos 7 Temmuz 1423'te bir miktar para karşılığında Selanik'i Venedik'e sattı. Selanik'in Venediklilere satılması büyük bir buhrana neden oldu. Venedik, Osmanlılar’ın Selanik'in işgalini tanıması için bir taraftan yıllık haraç vermeyi (1.500-2.000 düka altını) teklif ediyor, diğer taraftan Pietro Loredano kumandasında donanmasını Gelibolu karşısına gönderirken, genel bir taarruz için İzmiroğlu Cüneyd Bey, Eflak Prensi I. Mirça ve Macar kralı Sigismund'la ittifak hazırlıyordu. Osmanlılar, İstanbul’un da Venedikliler’e teslim edileceği endişesine