Gündelik düşünme tarzının yerini insan ruhunda sükûnet bulma düşünesi alır. Samatha Meditasyon ve Vipassana Meditasyon bazen birbirinden bağımsız iki teknik olarak algılanır. Samatha Meditasyon genellikle Vipassana Meditasyon’a giriş olarak bilinir. Konsantrasyon sağlanarak yapılan meditasyonun önemli şekillerinden birisi de isim duasıdır. Bu tip meditasyonda tanrı isimleri şiir gibi ya da şiirsel bir ezgiyle kullanılır. Düşünceyi aşma meditasyonu olarak da adlandırılabilecek TM, Hint bilge Maharishi Mahesh Yogi (1918-2008) tarafından dünyaya yeniden kazandırılan kolay ve doğal(çabasız) bir meditasyon tekniği olarak bilinir. Bu otantik meditasyon tekniğini Maharishi Mahesh Yogi,kendi öğretmeni olan Guru Dev Brahmanda Saraswati'nin hazinesinden bulduğunu belirtir ve 1955 yılından itibaren onu bütün dünyayla paylaşmaya başlar. Bu teknik aracılığıyla konsantrasyona ya da kontemplasyona(anlam düzeyinde düşünceye dalma) gerek duyulmadan çok basit, doğal ve zahmetsiz bir şekilde zihnin kendi içinde durulması gerçekleşir(aşkınlaşma-transending). Bu meditasyon öğretildiği şekilde yapıldığı takdirde derin bir huzura ve aynı zamanda tam bir uyanıklığa sahip olunabilir. TM sırasında deneyimlenen “Bu sınırsız farkında olma durumu” transandantal bilinç halinin(kendine özgü bir fizyolojik karşılığına sahip olarak), zaman içinde sürdürülen düzenli uygulama sayesinde uyanıklık, rüya ve derin uyku durumlarında da devam ettiği kozmik bilinç olarak adlandırılan yeni bir bilinç durumunu ortaya çıkardığı belirtilir: Günlük yaşamın içinde kendiliğinden korunan sakin-uyanıklık hali... 415 Jevning et al. (1992) Transandantal meditasyon günde iki kere 15–20 dakika rahat ve sessiz oturarak gözler kapalı şekilde yapılır. Özel bir yaşam tarzı değişikliği gerektirmediği ve bir inanç sistemi olmadığı için her inançtan ya da hayat görüşünden insanın kolayca yapabileceği mekanik işleyen bir meditasyondur. Dünyada meditasyon üzerine yapılan en fazla bilimsel araştırmanın Transandantal Meditasyon üzerine yapılanlar olduğu söylenebilir.(1960'lardan itibaren) Tekniğin öğrenilmesi için bütün dünyada verilen kurslara katılmak yeterli olmaktadır. "Zen Budizmi'nde:" Kinhin (aktif meditasyonun bir biçimi) Zen Budizm’inde farklı eylemlerle bilinç açıcı davranışlarda bulunmaya yardımcı olur. Bu eylemlere çay seremonileri (Sadō), yazma sanatı (Kado), çiçek toplama (Ikebana), Shakuhachi’nin Bambuflütü’nün sanatsal ezgileri sanatsal değer taşıyan Zen Bahçeleri örnek gösterilebilir. Zen Budizm’inde düzenli meditasyon yapanlar günlük görevlerini (bulaşık yıkama, temizlik, bahçe v.s) büyük bir manevi istekle yaparlar.Bilinçli olma ve farkındalık esas görevleridir. "Tantra meditasyonu:" Tantra; Hinduizm ve Budizm geleneklerinin kökü niteliğindedir. Shakti akımının öğretilerindendir. Daha sonra Daoizm’de de yer almıştır. Tantra, mistik bir bilgi edinme yoludur. Tantra meditasyonunda, farklı tanrısal kavramlar ve şiirselleşmiş kutsal sözler görselleştirilmiştir. Kundalini ve Çakra öğretileriyle ilişkili olan Hinduizm Tantra’sı batıda John Woodroffe aracılığıyla tanınmıştır. Budizm’deki şeklini tantrik ya da Tibet Budizmi olarak da bilinen Vajrayana Budizim’i aracılığıyla almıştır. Tantra’da uygulanan ritüellere cinsel teknikler de eklenebilmektedir. Söz konusu cinsellik kavramı hayat gücünün en öz kaynaklarına hizmet etmeye yarayan bir yoldur. Nefes ve enerji gibi içsel davranışlar, içsel tecrübeye sebep olan cinsel birleşme esnasında gerçekleşir. Bu cinsel terapi olarak da adlandırılan eylemler bugün “Neo-Tantra” olarak da bilinen akıma özgüdür. Yoga geleneklerinde farklı bedensel hareketler, çalışma ve nefes teknikleri; oruçla ve meditasyon yaparken uygulanan mantralarla desteklenir. Raja-Yoga’da içe, ruha dönük olma (Pratyahara) ve konsantrasyon (Dharana), meditasyonun hazırlık aşamasıdır. Burada konsantrasyon, Ishvara-Samadhi’nin gelişim aşaması için zorunlu olarak görülmektedir. Uzun süre sessiz ve hareketsiz olarak uygulanan Asana artık meditasyona özgü bir davranış olarak kabul edilir. Dövüş sanatları, meditasyonun bir dalı olarak görülebilir. Özellikle Daoizm geleneklerindeki içe dönük dövüş sanatı (Taijiquan), meditasyon açısından önemli rol oynar. Bazı dövüş sanatı türlerinden saldırgan figürler çıkarılmıştır. Ayrıca, birçok dövüş sanatı (Aikido, Karate, Judo, Kinomichi) türlerinde meditasyona özgü hareketler yapılır. Düzenli yapılan meditasyonun rahatlatıcı etkisi vardır ve Batı ülkeleri tıpta meditasyonun rahatlatmak amaçlı kullanılabileceğini kabul eder. Meditasyonun etkileri, beyin dalgaları değişiminde nörolojik olarak ölçülmüştür. Meditasyon yaparken kalp atışları yavaşlar, nefes alıp verme düzenli hale gelir ve kaslardaki gerginlik azalır. Amerikalı beyin bilimci Richard Davidson, Tibetli rahipler üzerinde yaptığı araştırmada alnın sol tarafının hemen arkasında önemli hareketlenmeler olduğunu bulgulamış ve elektroansefalografi (beyin dalgalarının kaydı EEG) sonucu Gama dalgalarının bu hareketlenmeleri geliştirdiğini ispatlamıştır. Psikolog Sara Lazer ise; düzenli meditasyon yapanlar üzerinde yaptığı araştırmalar sonucu, ön beyin kısmında bilişsel-duygusal gelişme ve rahatlamaya sebep olan alanda diğer insanlara nazaran daha çok gelişmenin olduğunu saptamıştır. Transandantal Meditasyon'un(TM) kardiyovasküler sistem üzerindeki yararları uzun yıllardır bilimsel araştırmalarca kanıtlanmaktaydı. Bağımsız araştırmalarda belirlendiği üzere, 2000 yılınde Stroke isimli tıbbi bir yayın organı, TM tekniğinin sağlık eğitim programlarına kıyasla aterosklerosisi daha fazla azalttığı belirlenen araştırmayı yayınladı. 2007 yılında Kentucky Üniveristesince yapılan bir diğer araştırmada TM tekniğinin, biyofidbek ve kas gevşetme tekniklerine göre yüksek tansiyonu çok daha hızlı normalleştirdiği bulundu. 2011 yılında "Health Science Journal" da yayınlanan bir araştırma sonucuna göre düzenli olarak TM uygulayanlarda sağlık masrafları ve tıbbi hizmetlere başvurular azalmaktaydı. 1989 yılında Stanford Üniversitesinde yapılan bir araştırmada uzun süredir TM uygulayanlarda kaygı bozukluğunda azalma tespit edildi, Eppley, Kenneth; Abrams, Allan; Shear, Jonathan (1989). "Differential effects of relaxation techniques on trait anxiety: A meta-analysis". Journal of Clinical Psychology. ABD'de NIH(ulusal sağlık kurumu), 1999-2009 yılları arasında Maharishi Yönetim Üniversitesine verdiği toplam 30 milyon dolarlık karşılıksız araştırma burslarıyla, TM'nin sağlık üzerine olan yararlarına dair araştırmaları destekledi. 2007 yılında Ospina (Alberta Üniversitesi, ABD) ve Bond (Practice Center’a bağlı Capital Health Evidence, Edminton, Kanada) tarafından kan basıncı, kalp ve dolaşım sistemi bozuklukları, uyuşturucu ve yanlış ilaç kullanımı konusundaki meditasyonun etkileri üzerine 813 tıbbi ve psikolojik alanda bilimsel araştırma yapılmıştır. Günümüzde meditasyona terapi olarak olağanüstü bir ilgi vardır. Bu zamana kadar araştırmaların büyük bir kısmı bu doğrultuda olmuştur; fakat belli netliklere dayandırılamadığı için yetersiz kalmıştır. Artık meditasyonun yüksek kan basıncını ve stresi azalttığı hastalar üzerinde yapılan deneyler sonucu kesin olarak kanıtlanmıştır. Buna ek olarak; sağlıklı insanlar da Yoga gibi meditatif faaliyetlerle yüksek kan basıncını, kalp ritimlerini ve kolesterol seviyelerini düzenleyebilmektedir. Eskiden yapılan araştırma yöntemleri teorik eksikliklerden dolayı yetersiz kalmıştır. Fakat şimdiki araştırmalara; uygulamalar, analizler ve yapılan kayıtlarla kesinlik kazandırılmaktadır. Yapılan çalışmalar sonucu, meditasyon beş kategoriye ayrılmıştır: Mantra-Meditasyon, farkındalık yaratmak için yapılan meditasyon, Yoga, Taijiquan ve Qi Gong. Genellikle duyular üstü meditasyon ve rahatlama teknikleriyle yapılan meditasyona yönelik araştırmalar yapılmıştır. Bunları, Yoga ve farkındalık yaratmak için yapılan meditasyon çeşitleri takip etmiştir. Bu söz konusu araştırmalar, Alberta Üniversitesi Practice Center’a bağlı kurum tarafından ABD Sağlık Bakanlığı’nın izniyle yapılmakta ve ABD Bethesda tamamlayıcı ve alternatif Tıp Merkezi tarafından finanse edilmektedir. Akıl ve Yaşam Enstitüsü’nün (Mind and Life Institute) katılımıyla tanınmış bilim insanlarının yapmış olduğu deneylerde meditasyonun beyin üzerindeki etkileri gösterilmiştir. Şimdiye kadar bilindik en yeni meditasyon tekniği, Bhagwan Shree Rajneesh (Osho) tarafından geliştirilen meditasyon tekniğidir. Bu teknikte, esas meditasyon sürecinden önce aktif hareketlerle ve güçlü nefes alma teknikleriyle vücuttaki gerginliği yok eden ve duyguların insanın kendi vücudunda yoğunlaşmasına yardımcı olan bir süreç bulunmaktadır. Dinamik meditasyon; Kundalini meditasyon, Nataraj meditasyon ve Nadabrahma meditasyon olarak da bilinir. Sonuç olarak, yeni çağ hareketleri çerçevesinde sayısız aktif-meditasyon teknikleri geliştirilmiştir. Söz konusu bu tekniklere, yol gösterici ve açıklayıcı kılavuzlar ya da müzik CD’leri eşlik etmektedir. Genelde herhangi bir bedensel eylem, bir meditasyon tekniğinin odak noktası olmuştur. İnsanların yapmak zorunda olduğu en basit bir eylem olan “yürümek” hem Hıristiyan kültüründe hem de Uzak Doğu geleneklerinde (Zen Budizmi'nde) meditasyon uygulamasıdır. Bu tekniğin batıdaki en önemli temsilcisi Vietnam kökenli, fakat 1971’den beri Fransa’da yaşayan Budist rahip Thich Nhat Hanh’dır. Dans etme, Uzakdoğu’dan esinlenerek geliştirilmiş meditasyon tekniklerinin bazılarında, meditasyonun hazırlık aşaması olarak kabul edilir. Doğu geleneklerinde, Sufizm’de var olan derviş dansı, İslam inancında manevi dünyaya yönelmenin bir aşamasıdır. Derviş dansını (Semah); farkında olma ve derin düşünce, bedenin manevi anlamda özgür olma durumu takip eder. Bu özgürlük, meditasyona (İslam’daki ismi zikir), sonsuz Allah aşkına ulaşmaya bir hazırlıktır. Çoğu okullarda müzik ve ritimsel sesler meditasyon yapmak için kullanılır. Hıristiyan geleneklerinde özellikle korolar meditasyonda yaygın olarak görülür. İslamiyet’te tespih çekerek okunan dualar, Budizm ve Hinduizm’deki Mantra’lar benzer meditasyon özelliklerine sahiptir. Hinduizm ve Budizm’de Mantra’lar ya sessiz, kısık sesli söylenir ya da şarkı olarak söylenir. Meditasyon yaparken uygulanmaya çalışılan benzer önemde, manevi anlamda bilinçli olma durumları ve mistik tecrübeler, trans ve insanı kendinden geçiren teknikler (trans dans), dışa yönelimli nefesler ya da içe yönelimli maddeler aracılığıyla sağlanabilir. Meditasyon temiz ve uyanık ruh haline ulaşılmasını sağlayan bilinç geliştirici tekniklerden farklılık gösterebilir. Hıristiyan mistisizmi ve Vajrayana-Budizm’i gibi bazı geleneklerde meditasyon ve transa geçme arasında belirgin geçişler vardır. Yahudilik, Hıristiyanlık ve İslamiyet’te yapıldığı gibi dua etme biçimlerinde duyular üstü olaylar söz konusu olmaktadır. Dua etme ve meditasyon arasındaki temel fark; dua ederken yapılan konuşma, hitap ya da talebin iletişimsel içeriğidir. Budizm (özellikle tantrik Budizm) ve Hinduizm’de duayla aynı olan talep için yapılan manevi pratikler vardır. Söz konusu bu manevi pratikler meditasyon olarak adlandırılır.Kaynak Meditasyon günümüzde aşağı yukarı her ülkede uygulanmaktaysa da kökeni ve en yaygın uygulandığı yer Doğu’dur. Doğu’da özellikle mistisizm bünyesinde yer alan meditasyona bazıları mistik meditasyon adını verir. Doğu’daki mistik meditasyon genellikle inzivaya çekilmenin, çileciliğin, sıkı perhiz gibi sert disiplin uygulamalarının bulunduğu ortamlarda söz konusu olmakta ve uzun süren periyotlar halinde yapılmaktayken, Batı’da meditasyon genellikle günlük yaşamın bir parçası olarak ele alınmakta ve günde bir ya da iki kez, yaklaşık yarımşar saatlik süreyle yapılmaktadır. Batılılar, meditasyonu genellikle şifa, streslerden kurtulma, rahatlama, yaratıcılık, başarı, psişik güçlerini geliştirme, ilişki, kendine güven duyma gibi amaçlarla yaparlar. Meditasyonun Batı’daki yaygın biçimi Hinduizm ve Budizm kökenli tekniklerden türetilmiş olup Batı’da 1960'lardan itibaren popülerlik kazanmıştır. Budizm, Hinduizm, Jainizm gibi dinlerde asıl amaç, uyanma ya da Nirvana’ya ulaşmadır. Hıristiyanlık, İslamiyet ve Yahudilik dinlerine göre; manevi telkinlerin asıl amacı, dolaysız yoldan tanrıya ulaşmaktır. Manevi bir uygulama olarak meditasyona daima dinsel, psikolojik ve etik açıdan farklı yaklaşımlarda bulunulmuştur. Batı ülkelerinde meditasyon, dinsel boyuttan ve manevi amaçlardan bağımsız olarak psikoterapi alanında genel iç huzura ulaşmak amacıyla uygulanmaktadır. Meditasyon teknikleri birçok dinin de temel parçasıdır. Özellikle Hinduizm, Budizm ve Taoizm’de meditasyon, dua etmekle aynı anlamı taşır.Köklü bir gelenek olan meditasyon, özellikle Hinduizm’in felsefi ve mistik kutsal kitabı olan Upanişad’ı Hindistan’daki Budist alışkanlıkları esas alır. Gelenek açısından çok çeşitli ve zengin bir yapıya sahip olan meditasyon, beraberinde Yoga’yı (konsantrasyonun ilk basamağı) geliştirmiştir. Özellikle Raya Yoga’daki Sutra’lar bugüne kadar birçok tekniği etkilemiştir. Söz konusu bu teknikler, Pranayama’daki nefesler ve bilinç açmayı sağlayan diğer tekniklerdir. Bu gelenekler meditasyonla bir bütünlük içerisindeyken beraberinde manevi amaca ulaşılabileceği düşüncesini getirir. Ortaçağ Hıristiyanlığında ruhsal arınma teknikleri meditatio (somut bakış açısı, gözlem) ve contemplatio (somut olmayan bakış açısı, içte toplanma) diye ayrılarak insan ruhunu açıklıyordu. Özellikle mistik geleneklerde huzura erme düşüncesi ve kavrayışı, geçmişte olan şeylerin sebebini hiç düşünmemek olarak tanımlanır. Ortaçağ’da bu konu hakkında çeşitli yol gösterici eserler de yayımlanmıştır (Theressa von Avila eserleri). 15. ve 16. yüzyıllarda bu tür eserler, Engizisyon Mahkemeleri tarafından yasaklandı ve mistikçiler cezalandırıldı ya da dini inançlardaki sapkınlık, dine saygısızlık yüzünden aforoz edildi. Buna rağmen; belirlenmiş meditasyon teknikleri günümüze kadar ulaşabildi. Bunda Cizvit Tarikatının kurucusu Ignatius von Loyala’nın ya da Hesychasmus’daki doğu kiliseleri gibi Venedik ve Fransız geleneklerini sürdüren kiliselerin katkısı olmuştur. Protestan kiliselerinde ise; gözlemci ibadet şekli Hıristiyan geleneklerine uyarlanmış somut meditasyon şekline etki bakımından önemli bir rol oynamıştır. Meditasyon düşüncesiz farkındalık konumudur. O konumdayken dikkatinizi geçmişe ya da geleceğe, yani gerçekten uzağa götürecek hiçbir düşünce yoktur. Kişi düşünmediğinde dikkati sadece şu anı deneyimler. Şu an tek gerçektir çünkü orada ne bitmiş olan geçmiş vardır ne de gelecek. Fakat meditasyon uyku ya da trans konumu değildir. Çünkü meditasyon'da kişi kendi yaşadığı deneyimlerin tamamen farkındadır ve o saf farkındalık konumunda kişi içindeki sonsuz huzur, neşe ve sevgi kaynağı olan ruhunu hissetmeye başlar. Meditasyon konumunda kişinin dikkati sürekli yedinci çakranın -- Sahasrara'nın—yer aldığı başın üstündedir. Yoga burada gerçekleşir. Yani kişinin Kundalinisinin her yanı saran Kosmos'un gücüyle birleşmesi. Bu da başın üstünde serin bir esinti olarak hissedilebilir. Hafiflik ve barış konumunu hissetmeye başladığınızda sadece gözlerinizi kapatın ve düşüncelerinizi seyredin. Düşüncelerinizi kontrol etmeye ya da onları durdurmaya çalışmayın. Kundalininiz yükseldiğinde ve alnınızın hizasındaki altıncı çakradan geçtiğinde düşünceleriniz kendiliğinden duracak ve siz kolayca düşüncesiz farkındalık konumuna, yani meditasyon konumuna gireceksiniz. Fakat bu sadece Kundalininiz uyandıktan, yani aydınlanmanızı aldıktan sonra mümkün olur. Meditasyon, yoganın temel taşlarından biridir. Yoga ile ulaşılacak, evrenle birleşip bütünleşme haline meditasyon uygulaması olmadan gelmek mümkün değildir. Bu meditatif hal aslında pek çok dinin pratikleri içinde yerini bulmuş bir uygulamadır. Örneğin, İslam Sufizminde benzer uygulamalara sıklıkla rastlanmaktadır ki, en bilinen örnek “sema” meditatif hal sağlanmadan uygulamada devamlılığın kolay kolay gerçekleşmeyeceği bir çalışmadır. Yogada uygulanan mantraları, yani kutsal sözleri tekrarlayarak gerçekleştirilen meditasyonun sufizmdeki karşılığı “zikir”dir. Uygulamada solunuma ya da sema veya duaya odaklanma gibi farklılıklar olsa da, meditatif hale geçildiğinde karşılaşılan fizyolojik değişimler aynıdır. Bunu yanında her iki meditasyon esnasında da kişilerin neşeli, güçlü duygular, zamansızlık hissi, farkındalıkta artış, zihinsel dinçlik, iyi olma hissi ve genel gevşeme hissettiklerini ifade ettikleri görülmektedir. Meditasyon, uygulayıcısı tarafından kendi kendine ve kendi içsel varoluşunda keşfedilecek nihai noktayı hedefler. Bu ise konsantrasyonun (dhrana) ötesinde bir haldir (dhyana) ve konsantrasyonun devamlılığı sonucunda oluşan düşüncesiz kalma ile başlar. Dolayısıyla bu kendine kendine ulaşılması gereken hal için şüphesiz çok çeşitli yöntem ve teknikler gelişmiştir. Bunlardan sık rastlanılanları belli bir objeye konsantre olunarak, solunma konsantre olunarak, belli bir mantranın(kutsal sözün) tekrarı ile, düzenli ses, müzik ya da tınıların dinlenmesi ile vb. şekilde gerçekleştirilen meditasyonlardır. Taoistler meditasyonu hem sağlık ve uzun ömür gibi fiziksel hem de Tao ile birleşmek, bütünleşmek gibi ruhsal bir amaçla kullanmışlardır. Ruhsal gelişimin ilk aşamalarında meditasyon zihni arındırmak, duyguları dengelemek, arzuları azaltmak ve iç enerjiyi çevirmek için sonraki aşamalarda uygulayıcının Tao ile birleşmesini sağlamak için kullanılır. Taoist meditasyon uygulaması Çi'nin beden kanallarında dolaştırılmasını içerir. Küçük Döngü meditasyonu veya Işığın Döndürülmesi meditasyonunda nefes ile çi'nin bedenin arka ve ön yüzlerinde döndürülmesi amaçlanır. Budist meditasyonu temelde iki tema ile ilgilenir: zihnin dönüşümü, ve bu zihnin kendisinin ve diğer olguların keşfi için kullanılması. Buda iki tür meditasyon öğretmişti, "samatha" meditasyonu (Sanskritçe:"śamatha") ve "vipassanā" meditasyonu (Sanskritçe:"vipaśyanā"). Sekiz Aşamalı Asil Yol’un belirttiği şekliyle, "samyaksamādhi" "üstün konsantrasyondur". "Samādhi" geliştirmenin başlıca yolu meditasyondur. "Samādhi"’nin geliştirilmesiyle, kişinin zihni kirlerden arınmış, huzurlu, sakin ve berrak hale gelir. Meditasyonu yapan bir kez güçlü ve etkin bir konsantrasyona ("jhāna", Sanskritçe ध्यान "dhyāna") ulaştıktan sonra, zihni gerçekliğin nihai doğasına dalmaya ve içyüzünü kavramaya (vipassanā) hazır hale gelir, ve sonunda tüm ızdıraplardan kurtulması mümkün olur. Kavrayışı elde etmek için ihtiyaç duyulan zihinsel konsantrasyona ulaşma yolunda, farkındalık gelişimi vazgeçilmez bir öneme sahiptir. Samatha meditasyonu bir nesne ya da düşüncenin farkında olmakla başlar, kişinin bedenine, zihnine ve tüm çevresine yayılarak, bir tür tam konsantrasyon ve huzur ("jhana") durumuna yol açar. Meditasyon tarzında, bağdaş kurarak ya da diz çökerek oturmaktan, ilahi söylemeye, yürümeye kadar pek çok farklı yöntem bulunur. En yaygın yöntem, kişinin nefesine konsantre olmasıdır (anapanasati), çünkü bu yöntemle hem "samathaya", hem de "vipassanaya" ulaşmak mümkündür. Budist uygulamada, "samatha" meditationunun zihni sakinleştirebileceği, ancak zihnin nasıl rahatsız olmaya başladığını anlamamızı yalnızca "vipassanā" meditasyonunun sağlayabileceği söylenir. Böylelikle bilgi ("jñāna"; Pāli "") ve erdeme ("prajñā" Pāli "paññā") kavramak ve dolayısıyla "nirvāṇa"ya (Pāli "nibbāna") ulaşmak mümkün olacaktır. Kişi jhanadayken, tüm kirler geçici olarak bastırılır. Ancak erdem ("prajñā" veya "vipassana") tüm kirlenmeleri ortadan kaldıracaktır. Jhanalar aynı zamanda "Arahant"ların dinlenmek amacıyla geçtikleri durumlardır. "Prajñā" (Sanskritçe) veya "paññā" (Pāli), bağımlı köken, Dört Yüce Gerçek ve varoluşun üç işareti kavramlarının kavranmasıyla ulaşılan bilgelik anlamına gelir. "Prajñā" acıları ortadan kaldırma ve "bodhi"yi ortaya çıkarma gücü olan bilgeliktir. Tüm şeylerin doğasındaki "dukkha" (tatminsizlik), "anicca" (geçicilik) ve "anatta" (bensizlik) gibi olguları açığa çıkararak, nirvanaya ulaşmada temel araç olduğu söylenir. Öncelikle "prajñā", vaazlar (Dharma konuşmaları) dinleyerek, okuyarak, araştırarak, Budist metinleri ezberleyerek ve konuşmalara katılarak kavramsal düzeyde elde edilir. Kavramsal anlayışa ulaşıldıktan sonra günlük hayata uygulanmalıdır ki, böylelikle her Budist Buda’nın öğretilerinin doğruluğunu pratik düzeyde sınayabilsin. Burada dikkat edilmesi gereken, teoride kişinin derin meditasyonda olsun, vaaz dinlerken, günlük hayatında çalışırken ya da herhangi bir eylem sırasında olsun, uygulamanın herhangi bir devresinde Nirvana'ya ulaşabileceğidir. Zazen, Zen Budist okullarda meditasyon uygulamasına verilen addır. Çin ve Japonya’da çokça rağbet gören bir Budist okul olan Zen, meditasyona özel bir vurgu yapar. Zen diğer Budizm modellerine kıyasla yazmalara daha az önem atfeder, ve gerçeğe doğrudan ruhani atılımlarla ulaşılacağını vurgulamayı tercih eder. Zen Budizm başlıca iki büyük okula ayrılmıştır: Rinzai (臨済宗) ve Soto (曹洞宗), birincisi büyük ölçüde ruhani atılımın aracı olarak koan (公案, bir tür meditatif mesel veya bilmece) üzerine meditasyonu yeğler, buna karşılık ikincisi (belli oranda koanları kullanmakla birlikte) daha çok "shikantaza" veya "sadece oturma" üzerinde yoğunlaşır. Zen Budist öğreti paradokslarla doludur, burada amaç egonun bağlarını gevşetmek, ve Buda’nın kendisiyle eşdeğer tutulan, Gerçek Benlik ya da Şekilsiz Benlik alemine girişi kolaylaştırmaktır. Bununla birlikte, Zen kutsal metinleri tamamıyla boşlamış da değildir. Mahayana geleneğinden gelmekle birlikte, "Tibet-Moğol Budizmi" "Vajrayāna" ya da "Elmas Araç" (Mantrayāna, Tantrayāna, Tantric Budizm, veya ezoterik Budizm olarak da anılır) uygulayan okullardan biridir. Mahayana’nın tüm temel kavramlarını kabul eder; bunlara Budist uygulamayı genişletmek amacıyla tasarlanmış, geniş bir düzlemdeki ruhani ve fiziksel teknikleri(yogik pratikler) de ilave eder. Tantrik Budizm büyük ölçüde yogik pratikler ve meditatif uygulamalarla ilgilenir. Vajrayana’nın öğelerinden bir de zihni geliştirme aracı olarak ritüeller, tahayyüller, fiziksel egzersizler ve meditasyon yoluyla psiko-fiziksel enerji tesis etmektir. Bu teknikleri kullanarak uygulayıcının bir yaşam süresi içinde, hatta üç yıl gibi kısa bir sürede Budalığa ulaşabileceği iddia edilir. Bazı Tibet uygulamalarında, yalnızca çok ileri düzeydeki kimi uygulayıcılar için bu tekniklere cinsel yoga da dahil edilebilir. Kabbala'da Tanrı'nın isimleri, sıfatları, simgeleri, Tevrat'tan ifadeler, İbranice harfler, bilgelik ağacı kullanılarak meditasyon yapılır. Örneğin Kabalacı birlik anlamına gelen "Echad" (Ehad) kelimesini uzatarak söyler ve özellikle son harfi vurgulayarak düşüncesini onun üzerine yoğunlaştırır. Tasavvufta meditasyon çeşitli şekillerde gerçekleştirilir. Bazı tarikatlarda meditasyon,mürşit denilen manevi rehberin fiziksel görüntüsü ve ondaki ilahi ışığı imajine etmekle bazı tarikatlarda zikir esnasında zikirde kullanılan kelimelerin ışıklı bir şekilde hayal edilmesiyle, bazı tarikatlarda murakabe adı altında kalp üzerine dikkati yoğunlaştırmakla veya genel olarak ilahi sıfatları, yaradılışı tefekkür etmekle gerçekleştirilir. Tasavvuf öğretisine göre zikir, sema, murakabe, rabıta ile yapılan tefekkür pratikleri manevi kılavuzun (mürşit) rehberliği altında ve "seyr-i süluk" denilen sufi ezoterik yoluna inisiye olan salik tarafından gerçekleştirilmelidir. Belirli pratikler için halvet denilen yalnızlığa çekilmek, öncesinde veya pratik esnasında oruçlu olmak gibi şartlar aranabilmekte, pratikler esnasında karşılaşılan durumlar için kılavuza danışılması ve onun önerilerine uygun olarak çalışmanın devam ettirilmesi istenebilmektedir. Bkn. Râbıta (tasavvuf) ve Murakabe Meditasyonun pozitif etkileri hakkında yazmadan önce, aslında en büyük pozitif etkinin meditasyonun kendisi olduğunu belirtmemiz gerekir. Ancak meditasyon teknikleri, yukarıdaki bölümlerde ifade edildiği gibi, çok çeşitli olduğundan, bu faydaları genellemek doğru olmayacaktır. Örneğin meditasyonun faydaları üzerine en çok bilimsel araştırma yapılan Transandantal Meditasyon (TM) tekniğinin işleyişi, birçok meditasyon uygulamasından farklıdır. Bu farklılık araştırmacılar tarafından tekniğin doğallığına bağlanmaktadır ki her meditasyon uygulaması TM tekniğinde bilimsel olarak kanıtlanmış yararların ortaya çıkmasını sağlamaz. Örneğin, münzevi yaşam tarzına sahip insanlara uygun olan bazı tekniklerin, münzevi yaşam şeklini seçmeyen insanlarca uygulanmasının getireceği sonuçlar tam olarak bilinememektedir. TM programı ise, münzevi olsun, sosyal olsun, her bireye uygun bir meditasyon şekli olarak görülmektedir. Kişinin meditasyonda hissettiği neşe konumu o kadar derin ve tatmin edicidir ki, kişi herhangi bir başka etkiye bakmaz, kişi sadece kendi iyiliği için meditasyon yapar. Aynı zamanda, meditasyonun yaşamımızın her alanında pozitif bir etkisi vardır. Nedeni, belli bir tür meditasyonu yapan bir kişinin sübtil sistemi (Çakraları ve enerji kanalları) temizlenir ve dengeye gelir ve böylece bütün yaşam dengeye gelir ve mutluluk ve huzurla dolar. Meditasyonun en basit etkisi, sağlığın düzelmesidir. Ancak burada, meditasyonun bir tedavi tekniği olmadığını ya da alternatif tıp olmadığını vurgulamak önemlidir. Her şey çok basittir: sağlıklı olmak için, kişi sağlıklı bir yaşam sürmelidir. Ancak, "sağlıklı yaşam" sadece uygun fiziksel koşullar demek değildir, daha derin anlamda çakraları temiz tutmaya yardım eden bir yaşam şeklidir. Ve meditasyonun yaptığı kesinlikle budur. Çakralar bir kez temiz olduğu zaman, baktıkları kontrol ettikleri organlara yeterli enerjiyi sağlarlar. Ve böylece, organlar sağlıklı hale gelir ve fiziksel rahatsızlıklar kaybolur. Tedavi edilemez diye düşünülen hastalıkların sadece birkaç ay içinde tedavi edilmesine sıkça rastlanır. Aslında, bunda mucizevi bir şey yoktur: meditasyon ve içgözlem (bunlar Sahaja Yoga'nın iki temel yaklaşımıdır) yoluyla kendimizi düzeltirken, açgözlülük, ihtiras, öfke, gibi düşmalarımızdan da kurtuluruz. Çakraların dilinde, bu, çakralarımızın temizlendiği anlamına gelir. Ve, sonuç olarak, kişi fiziksel, akılsal ve duygusal olarak da sağlıklı hale gelir. Meditasyonun diğer bir pozitif etkisi de, günlük hayatımıza getirdiği dengedir. O denge sonucu, kişi ne iş yaparsa yapsın, onu daha iyi yapar ve daha çaba harcar. Böylece, kişi işte daha başarılı olur ve bu başarı çok sıkı ya da çok fazla çalışarak değil ancak işi daha iyi yaparak kazanılır. Düzenli olarak meditasyon yapan kişi, işinden neşe duyar ve bununla kendinizi tüketmeden başarılı olursunuz. Benzer şekilde, ailemiz ve sosyal ilişkilerimizde gelişir çünkü meditasyon yapan bir kişi diğerlerinde hatalar bulmak yerine kendine bakma davranışını kazanır. Daha da fazlası, böyle bir kişi, diğerlerine karşı daha pozitif bir davranış içinde olur ve onlarla tartışmak yerine insanlara yardım eder. Meditasyon bütün çakraların açılmasına ve temizlenmesine yardım ettikçe, onların esas kaliteleri kendilerini göstermeye başlarlar. Böylece, kişi, masum, yaratıcı, cömert, korkusuz, sevgi dolu ve affedici hale gelir. Biz hepimiz bu kalitelere sahip olmamız gerektiğini biliyoruz ancak onlar vaaz vermekle ya da kitaplar okuyarak geliştirilemezler. Çakraların temizlenmesi kendi içimizde yer alması gereken gerçek bir süreçtir. Ve, meditasyon sırasında olan da kesinlikle budur. Bu çalışma, kişi meditasyon yaparken yedinci çakraya -Sahasrara'ya yükselen- Kundalini enerjisi tarafından yapılır. Sadece Kundalini yükselip altıncı çakrayı-Agnya'yı geçerken, kişi düşüncelerin üzerinde meditasyon demek olan düşüncesiz farkındalık konumunun içindedir. "Transandantal Meditasyonun hem zihinsel bir aktivite hem de bu aktivitenin ardından ulaşılan bir “bilinç hali” olduğu 1970’lerde yapılan çalışmalarda ortaya koyulmuştur. Yapılan çalışmalarda Transandantal Meditasyon yapanlarda günlük uyku, uyanıklık ve rüya bilinç düzeylerinden farklı bir dördüncü bilinç durumunun deneyimlendiği gözlenmiştir. Bu bilinç durumunun da günlük diğer üç bilinç durumunun kendine özgü fizyolojik durumu olduğu gibi kendine özgü fizyolojik bir karşılığa sahip olduğu belirlenmiştir. Yapılan bir başka araştırmada ise transandantal meditasyonun beynin elektriksel faaliyeti üzerindeki etkileri araştırılmıştır.(EEG ölçümleri) Buna göre meditasyon sırasında beynin ön loblarında (frontal lobe) alfa dalgalarının yükseldiği gözlenmiştir. Bunun da artan iç uyanıklıkla birlikte deneyimlenen dinlenme halinin aynı anda yaşantılanmasına karşılık gelebileceği beliritlmiştir. Budist rahipler üzerinde yapılan bir çalışmadaki bulgular, düzenli budist meditasyonu yapan bu rahiplerin dikkat, hafıza, öğrenme ve bilinç algısı gibi zihinsel süreçlerin dahil olduğu “gama dalgası” aktivitelerinde daha gelişmiş olduklarını göstermiştir." (Erturan, 2005, s.108) Mancınık Mancınık veya katapult, Orta Çağ'da savaşlarda ve kuşatmalarda, duvarları hasara uğratmak için kullanılan, bir kol kullanılarak uzak mesafelere fırlatmalar yapabilen silah. Katapult adı Yunancada κατα (karşı) ve παλλειγ (fırlatmak) adlarının birleşmesiyle türetilmiştir. Mancınığın çeşitleri vardır: Trebuchet, Mangonal, Katapult ve Ballista gibi. Mangasına taş, katı demir, katı kurşun, yanan ot, sıcak zift veya lav konulabilir. Ayrıca Rum ateşi de mancınıkla atılmaktadır. Suda bile sönmeyen Grek ateşi Bizanslılar tarafından İstanbul'un Fethi'nde de kullanılmıştır. Bizanslılar mancınıklarıyla Grek ateşi atmışlar ve Osmanlılara büyük zarar vermişlerdir. Bir diğer versiyonu mangoneldir; bu silah, merkezinden bir mille hareket eden uzun bir koldan meydana gelmekteydi. Kolun bir ucunda taş atmaya yarayan bir sapan vardı. Öteki ucu ise, çekme halatlarına bağlanıyordu. Atış sırasında birkaç kişi, halatları, hızla çekip, kolu kaldırıyorlardı ve öteki uçtaki taşı atıyorlardı. Mancınık, MÖ. 5. ile 3. yüzyılda Çin'de icat edilmiştir. Başlangıçta, ok atmakta kullanılan büyük sehpalı yay (kundaklı yay) anlamına gelen mancınık, yıllar sonra kargı, mızrak ve taş atmakta kullanılan makine anlamını taşımaya başladı.Mancınığı ilk kullanan Yunanlardır. Mancınığın yayı, önceleri boynuzdan yapılırdı. Ama kısa bir süre sonra, bunun, elde kullanılan küçük mancınıklar için yeterli olmasına karşılık, ağır mızrak ve taşları atacak güçte olmadığı anlaşıldı. Yeni silahta, boynuzdan yapılan yayın yerine, iki sağlam ağaç kol takıldı ve yay teli, bu kolların uçlarına bağlandı. Kolların öteki uçları, bükümlerin arasına sokulur, bu düzenek, bir ağaç çerçeve içine takılır, ya çerçeveye sokulan çubuklarla ya da mandallı bir çarkla sıkılırdı. Åžafii Şafii (Arapça: الشافعي; d. 767, Gazze - ö. 19 Ocak 820, Kahire), İslam hukuku bilgini. Şafii mezhebinin kurucusudur. Asıl adı "Muhammed bin İdris bin Abbas"tır. Dedesinin dedesi Şâfiî, Kureyş kabilesinden ve sahabe'den olduğu için, Şâfiî adı ile meşhur olmuştur. Hicri 150 (MS.767) senesinde Gazze'de doğup, hicri 204 (MS.820)'de Kahire'de 54 yaşında vefat etti. Kabri, Kurafe kabristanlığında büyük bir türbe içindedir. Doğumundan kısa bir süre sonra babası vefat etmiştir. Annesi onu iki yaşında, asıl memleketleri olan Mekke'ye götürmüş ve orada büyütmüştür. Yedi yaşına gelince Kur'an'ı ezberledi. Küçük yaşlardan itibaren Mekke'de bulunan tanınmış âlimlerin derslerine ve sohbetlerine devam etmiştir. Kendisi bu günleri için: demiştir. Şafii daha sonra Arapçanın inceliklerini ve edebiyatını öğrenmek için, Hüzeyl kabilesine gitti. Bu hususta: "Ben Mekke'den çıktım. Çölde Hüzeyl kabilesinin yaşayışını ve dilini öğrendim. Bu kabile, Arapların dil bakımından en fasihi idi. Onlarla birlikte gezdim, dolaştım, ok atmayı öğrendim. Mekke'ye döndüğüm zaman, birçok rivayet ve edebiyat bilgilerine sahip olmuştum." demiştir. İmam Şâfiî Hüzeyl kabilesinin şiirlerinde ihtisas sahibi olmuştur. İslam öncesi dönem ve ilk İslâm döneminin sanat ve edebiyatı konusunda yazılar yazan El-Asmaî Hüzeyl kabilesi şiirlerinin İmam Şâfiî tarafından doğru bir şekilde kayıt edildiğinden bahsetmiştir. Gençliğinin ilk yıllarında kendini öğrenime, Mekke'deki Süfyan bin Uyeyne, Müslim bin Halid ez-Zenci gibi İslam hukuku bilgini) ve muhaddislerden bilgi öğrendi. Hadis, fıkıh, lügât ve edebiyatta yükseldi. Tahsilinde en önemli bölüm, İmam-ı Malik'e talebe olmasıyla başlamıştır. İmam-ı Malik'in yanına geldiği zaman, yirmi yaşlarında bulunuyordu. İmam-ı Malik onu himayesine alıp, dokuz yıl müddetle hadis öğretti. İmam-ı Şafii Mekke'ye dönünce, oraya gelen Yemen valisi, onu Yemen'e götürüp kadılık vazifesi verdi. Beş yıl kadar bu görevi yaptıktan sonra, Bağdat'a giderek Ebu Hanife'nin talebesi olan İmam Muhammed'den ders almaya başladı.Aynı zamanda üvey babası olan İmam-ı Muhammed yazmış olduğu kitaplarını okutmak suretiyle, Irak'ta tedvin edilen fıkıh ilmini ve rivayetleri Şafii'ye öğretti. İmam Şafii Mekke'ye dönerek burada bir müddet inceleme ve araştırmalar yapıp, talebelerine dersler verdi. Özellikle hac mevsiminde çeşitli İslam beldelerinden gelen ilim adamları ondan ilim öğrenirlerdi. Mekke'deki bu ikameti dokuz yıl kadar sürdü. Sonra tekrar Bağdat'a döndü. Bu sırada Bağdat İslam âleminin önemli bir ilim merkezi idi. Burada bulunan âlimler, İmam-ı Şafii'den ders almışlardır. Daha önce Mekke'de İmam-ı Şafii ile görüşen ve ondan hadis dinleyen Ahmed bin Hanbel talebesi olmuştur. Yine İmam-ı Şafii ile emsal olan İshak bin Raheveyh ve benzerleri ondan ilim tahsil etmiştir. Ders ve fetva vermekte uyguladığı usul, geniş olarak açıkladığı istinbat (kaynaklardan hüküm çıkarma) usulü olan, usul-i fıkıh ilmi idi. İmam-ı Şafii Bağdat'ta bulunduğu sırada "el-Kitab-ül Bağdadiyye" adını verdiği eserini yazdı. İmam-ı Şafiinin rivayet ettiği hadisler, Sahih-i Müslim'de, Sünen-i Ebu Davud, Sünen-i Tirmizi, Sünen-i Nesai, Sünen-i İbn Mace ve Sahih-i Buhari'nin ta'likatında yer almıştır. İmam-ı Şafii, ikinci defa Bağdat'a gidişinden sonra, Bağdat'taki siyasi ve fikri kargaşalar sebebiyle Mısır'a gidip, ömrünün sonuna kadar orada kalmıştır. Müslümanların ibadetlerinde ve işlerinde uyacakları bir yol göstermiştir. Onun kendi usulüne göre şer'i delillerden çıkardığı hükümlere, yani gösterdiği bu yola Şafii Mezhebi denildi. Ehl-i sünnet itikadında olan müslümanlardan, amellerini yani ibadet ve işlerini, bu mezhebin hükümlerine uyarak yapanlara Şafii denir. Kahire'de el-Mukattam dağının eteğinde Benû Abdülhakem türbesine defnedilmiştir. Eyyûbi sultanlarından El-Melik El-Kâmil kabri üzerine, 1211 yılında kubbeli bir türbe yaptırmıştır. Selahaddin-i Eyyubi tarafından da, türbenin yanına büyük bir medrese yaptırılmıştır. İmam Şafii Hadisçi ve nakil ehli kabul edilen Şafii'ye göre hadisler Kur'ana yakın bir kaynak kabul edilir.(Garaibül Kur'an) konusunda şöyle demiştir:"Kur'anda kesinlikle yabancı kelime yoktur", buna delil olarak da Kur'anın anlaşılsın diye apaçık Arapça ile gönderildiğini söyleyen ayeti (Yusuf: 2) göstermiştir. İmam Şafii'nin birçok eseri vardır. Bazıları şunlardır: S覺rr覺 Y覺rcal覺 Ahmet Sırrı Yırcalı (1919, Balıkesir - 30 Mayıs 2005, İsviçre), ismi ve ailesi Balıkesir ile özdeşleşmiş ve iki (10 ve 11.) dönem milletvekilliği de yapmış bir iş adamıdır. Babası Türk Kurtuluş Savaşı yıllarında Balıkesir Alacamescit'te direniş meşalesini yakarak silahlı mücadele kararı alan ve "41 Bayrak Adam" olarak anılan Kuvayı Milliyecilerden Yırcalızade Şükrü Efendi'dir. İlk ve orta öğrenimini Balıkesir'de tamamladıktan sonra İstanbul Üniversitesi Hukuk Fakültesi'nden mezun olan Sırrı Yırcalı, 1954-1960 yılları arasında Demokrat Parti'den iki dönem (10 ve 11. dönem) Balıkesir milletvekili seçildi. O dönemde bor madenciliği işine de girmiş, ancak oynadığı rol daha sonra tartışmalara neden olmuştur. Balıkesir'de 55 yıldır gelir vergisi rekortmenliğini kimseye bırakmayan Yırcalı, BEST (Balıkesir Elektromekanik Sanayi Tesisleri A.Ş), Yersa Sentetik Sanayi, Balıkesir Yem Sanayii ve Mortaş Madencilik gibi şirketlerin de aralarında bulunduğu çok sayıda şirketin yönetim kurulu başkanlığını yapıyordu. Balıkesir Sanayi Odası Başkanlığı da yapmış, eğitim kurumları da kurmuştur. 30 Mayıs 2005 tarihinde İstanbul'da tedavi gördüğü hastanede vefat etmiştir. Balıkesir'n önde gelen ailelerinden birine mensuptur. Erkek kardeşi İbrahim Sıtkı Yırcalı'da DP'den 9., 10. ve 11. Dönem Balıkesir Milletvekilliği ile Balıkesir Senatörlüğü yapmıştır. Sırrı Yırcalı'nın oğlu Rona Yırcalı şu anda Balıkesir Sanayi odası başkanlığı yapmaktadır. Mehmet Arif Åženerim Mehmet Arif Şenerim (1877, Boyabat - 1951, Konya), Balkan Savaşı, I. Dünya Savaşı ve Türk Kurtuluş Savaşı'nda pek çok cephede savaşmış ve çeşitli askeri liyakatların yanı sıra, İstiklal Madalyası ile onurlandırılmış bir Türk askeridir. 1887-1891 arası İstanbul’da Eyüp Askeri İlkokulu’na, 1891-1894 arası İstanbul Soğuksu Askeri Ortaokulu’na, 1894-1897 arası Kuleli Askeri Lisesi’ne devam etti. 1897 yılında kaydolduğu Harp Okulu’ndan 5 Ocak 1899’da Teğmen olarak mezun oldu. 4. Ordu emrinde Merzifon’da, 75. Alay 4. Tabur 1. Bölük Teğmenliğine tayin oldu. 1907’de Üsteğmenliğe terfi olarak Alaşehir Alayı, 2. Tabur 4. Bölük Üsteğmenliğine getirildi. Mülga almak suretiyle Üsteğmenlik rütbesi ile Piripol-Bulgaristan’da 72. Alay 3. Tabur 2. Bölüğe nakledilerek; 1 Mart 1910’da Yüzbaşılık rütbesi ile, 66. Alay 2.Tabur 7. Bölük ve daha sonra 1911 yılında 42. Alay 2. Tabur 7. Bölüğe tayin edildi. 1912 yılında Balkan Savaşı’nda 42. Alay 2. Tabur 7. Bölük komutanı olarak Yunanlarla Kiresne Yenicesinde olan çarpışmalarda esir düştü. Selanik’in kuzeyinde Amolyas kasabasında 9 ay esaretten sonra kaçarak 2. Kolorduya katıldı. Kırklareli civarında; Yenice’de 13. Alay 1. Tabur 1. Bölük komutanlığına tayin oldu. I. Dünya Savaşı: Seferberlik sebebiyle 15. Alay 3. Tabur 9. Bölük komutanlığına getirildi. Çanakkale Savaşı’nda Arıburnu çarpışmalarında kasığından yaralandığı zaman Arıburnu komutanı Albay Abdülrezzak Bey tarafından gümüş harp ve liyakat madalyası ile değerlendirildi. Moda Hastanesi’nde 2,5 ay yattı. Terhisinde kıtaya iltihak etti. 18 Nisan 1915'te Kabatepe tarruzunda ve Ağustos sonuna kadar 15. Alay 3. Tabur komutanı olarak Kıdemli Yüzbaşılık rütbesi ile Merkez Tepe’den hücum emri verildiğinde, düşmanın şiddetli ateşi altında siperleri tahkim etmekle meşgul oldu. 16. ve 12. Tümen emirlerinde Rüştü Bey, Abdülrezzak ve Refet Bey’lerin komutasında Arıburnu sol yan grubunda 15. Alay 3. Tabur komutasında idi. 1 Mart 1916’da Bitlis'i Ruslardan geri alma saldırılarında merkezden taarruz ederek düşman mevziini zaptetti. Bu şiddetli taarruzda, Ruslar Bitlis’te tutunamayarak artçı birliklerle Kirkor Dağlarına çekildi. Buraya tabur tarafından sol yandan taarruz ederek, düşmanın sağ yanını bozması üzerine tabur eski mevkiine ricat etti. Burada mütarekeye kadar mukavemet yeniledi. 1 Aralık 1916'da Binbaşı rütbesine terfi etti. 14. Alayın geri kalanı ile Musul’da 14. Alayın Komutanlık Vekaletini deruhte etti. Ruslarla mütarekeden sonra ileri harekatta Peroz’da Ermenilerin sol yanından taarruz ederek Ahlat ve Karmuş’un Ermeniler tarafından zaptedilmesine engel oldu. Mütarekede esir oldu. Mütarekeden sonra Mirliva Ali İhsan Paşa tarafından liyakat madalyası ile değerlendirildi. 1918'den sonra asayişin temini için Nusaybin, Ali Batı ile Midyat’a müsamede bulundu. 1 Haziran 1919’da Nusaybin’de 24. Alay komutanlık vekaletine ve 1 Aralık 1919’da 14. Alay Komutanlık Vekaletine tayin edildi. Sakarya Savaşı’nda Yunanlarla olan taarruzda Porsuk müfrezesi ile Eskişehir, Karköy, Razancı, Mudanya, Bandırma çarpışmalarına iştirak etti. 1923 yılında binbaşı rütbesinde iken Takdirname ile ödüllendirildi. Aynı yıl Kaymakam (Yarbay) rütbesine terfi etti. 1925 yılında Yarbay rütbesinde iken İstiklal Madalyası ile ödüllendirildi. 1930 yılında emekli oldu. Konya Orduevi'ni inşa ettirdi. 1951 yılında Konya’da vefat etti. Mevlana Müzesinin arkasındaki Üçler Mezarlığına defnedildi. Dijon hardalı Dijon hardalı, hardal çeşitlerinden biri. Paris'in 195 km güneydoğusundaki Dijon şehrinde, ilk defa 1856'da Jean Neigeon tarafından üretilmiştir. Hardal yapımında kullanılan sirke yerine koruk suyu kullanılarak yapılan bu karışım daha az asidik ve daha yumuşak bir tada sahip olmuştur. 1853 yılında Dijon'da Maurice Grey hardal tohumunu işlemek için yeni bir makine geliştirmiştir. Böylelikle büyük miktarlarda hardal tohumunun kolay ve ucuza işlenmesi sağlanmıştır. Dijon hardalının ünlenmesinin sebebi, Dijon topraklarının potasyum açısından oldukça zengin olmasıdır. Bugün dünya hardal tohumlarının hemen hemen tamamı Kanada'da üretilmektedir. Dijon ise Fransa'nın ünlü Bordo bölgesindeki üzüm suyu üretimini, potasyumlu toprakları sayesinde şaraba dönüştürmektedir. Bugün Grey, Antoine Poupon Gray'in kurduğu Poupon Hardal Şirketinde (Poupon Mustard Company) faaliyetlerine devam etmektedir. Burada hâlâ otantik hardal ve hardal kapları bulunabilir. Buzdolabının olmadığı günlerde bu özel kaplar, oda sicaklığında hardal saklamak için kullanılır. Dijon hardalı, siyah veya kırmızı hardal tohumunun kabuğunun ayrılmasıyla ve herhangi bir renklendirici veya katkı maddesi kullanılmadan yapılır. Günümüzde koruk suyu yerine şarap, sirke veya üzüm suyu da kullanılmaktadır. Ayrıca fındık, peynir, ahududu, şampanya ile aromalandırılmış hardallar mevcuttur. Arktik Okyanusu Kuzey Buz Denizi ya da Kuzey Buz Okyanusu ya da Arktik Okyanusu; Asya, Avrupa ve Kuzey Amerika'nın kuzeylerinde yer alan, Kuzey Kutbu'nu kapsayan, buzlarla kaplı bir okyanustur. "Uluslararası Hidrografi Örgütü" "(IHO)" tarafından okyanus olarak kabul edilmektedir "(Arctic Ocean)". Yüzölçümü 14.090.000 km² olan devasa bir alandır. Diğer okyanuslara göre sığ olup, en derin noktası 5.449 m, ortalama derinlik 1.038 m'dir. Rusya (Yakutistan dahil tüm sibirya ve adaları), ABD, Kanada, Danimarka (Grönland), Norveç (Svalbard ve Jan Mayen) ile kıyıları vardır. Bunlara ek olarak soğuk ve elverişsiz iklimine rağmen çok önemli hayvan çeşitliliğine sahip olan Arktik Okyanus'ta birçok balık ve kuş türü yanında kompleks habitatlar oluşturan memeliler de yer alır. Özellikle kutup bölgesinin ikon hayvanları kutup ayıları, foklar, morslar, belugalar ve narvaller bu iklim ve çevre koşullarına milyonlarca yıllık bir evrimle adapte olmuşlardır. Yaklaşık olarak kuzey kutbunu ortalayan bu su kütlesi dünyanın en küçük okyanusu olarak kabul edilir, yüzölçümü Hint Okyanusu'nun kabaca altıdan birinden biraz küçükken, Akdeniz'in beş katından daha büyüktür. Uzaklığı, yıpratıcı hava şartları ve kalıcı-mevsimsel buzlar nedeniyle hemen hemen en az bilinen bir okyanustur. Kabaca Grönland, Kuzey Amerika ve Avrasya tarafından çevrelenen bir sınıra sahiptir. Erken tarihsel süreçte ilk çağ yunan bilginlerince Kuzey Kutbu dünyanın şekli konusunda önemli bir nesne olmuştur. 19. asrın sonlarında Norveçli kaşif Fridtjof Nansen merkezi Kuzey Kutbu'nda büyük bir okyanus keşfetti. 20. asrın ilk yarısında hala tek bir okyanus havzası olduğu sanılırken; 1950 sonrası okyanus tabanının karmaşık yapısı ortaya konulmuştur. Okyanus bilimindeki gelişmelere göre okyanus tabanı 2 ana ve onlar da üç okyanus altı sırtı tarafından 4 yavru havzaya ayrılmıştır. Bu sırtların merkezi kanada açıklarından Yeni Sibirya adalarına değin uzanır. Bu sırt 1940'larda Sovyet bilim insanlarınca keşfedildi ve ünlü Rus bilgin Lomonosov'un adı verildi. Lomonosov sırtı, Arktik Okyanusu 2 büyük parçaya ayırır. Bu parçalar Avrasya ve Amerasia havzalarıdır. Arktik okyanusun eşsiz bir özelliği de toplam yüzölçümünün üçte birinin kıta sahanlıklarıyla kaplı olmasıdır. Kısmen kalıcı veya mevsimlik buz kütleleriyle kaplı olması fotosentez için elzem olan güneş ışığı geçişini 100 kat düşürmektedir. Arktik Okyanus, Avrasya kısmında yarımada ve adalarla ufak denizlere bölünür. Bunlar; Çukçi, Doğu Sibirya, Laptev, kara ve Barents denizleridir. okyanusun toplam yüzölçümünün yüzde 36'sına sahip bu denizler, toplam hacmin sadece yüzde 2'sini temsil eder. Drenaj havzaları olarak da Mackenzie ve Colville nehirleri hariç major nehirler genelde Avrasya kısmında sularını okyanusa boşaltır. Arktik Okyanusun kabuk katmanı aşağı yukarı Senozoyik'ten günümüze değin aktif Gakkel sırtının yayılmasıyla oluşmuştur ve bu sırt Atlantik okyanus ortası sırtının bir devamıdır. Arktik okyanusu çevreleyen dağ sıralarını oluşturan temel kayalar erken ve orta Paleozoyik döneminde Caledonian-Ellesmerian orojenisi dahilinde şekillenmiştir. Bu oluşumun Triyas ve Jura dönemlerindeki bir bölgesel dalımla takip edilir ve bu bölgedeki ana hidrokarbon kaynaklarını oluşturur. Arktik okyanus, geç Kretase döneminden beri Atlantik ortası sırtının kuzeye göçüyle domine edilmiştir. Bu etkiyle grönland ve kanada ile yine Grönland ve Spitzbergen arası riftleşme meydana gelir. Gakkel sırtında olan deniz tabanı genişlemesinin başlangıcı Paleosen-Eosen sınırına tekabül eder. Riftleşme (çatlak-açıklık) meydana geldiğinde, Lomonosov sırtı kıtadan uzağa kutup noktası yönünde ilerledi ve Paleojen'de yavaş oranda, Neojen'de ise görece hızlı bir dalma meydana gelmiştir. AbdÃ¼lhalik Renda Mustafa Abdülhalik Renda (29 Kasım 1881, Yanya - 1 Ekim 1957; Erenköy, Kadıköy, İstanbul), Osmanlı İmparatorluğu'nun son döneminde ve Türkiye Cumhuriyeti'nin ilk yıllarında bürokrasinin ve siyasetin çeşitli kademelerinde görev yapan Türk siyasetçidir. 29 Kasım 1881 tarihinde Yanya'da Yanya eşrafından Rendazade Aslan Efendi'nin oğlu olarak doğdu. Yanya İdadisi Rüştiyesi ve İstanbul İdadisinde orta öğrenimini tamamlayarak 25 Temmuz 1903 tarihinde Mülkiye Mektebi'nin yüksek bölümünden diploma aldı. 27 Temmuz 1903 tarihinde Ziraat Bankası Muhasebe Kalemi Mukayyit Refiki unvanı ile göreve başladı. 27 Ekim 1903 tarihinde Rodos İdadisi matematik, geometri, tarım, sağlık ve Fransızca öğretmenliğine atandı. 11 Ağustos 1904 tarihinde Cezayir Bahri Sefit (Ege Adaları) Vilayeti Maiyet Memurluğuna görevlendirildi. 11 Mart 1906 tarihinde Tepedelen, 14 Kasım 1908 tarihinde Pogon, 18 Ocak 1909 tarihinde Delvine Kaymakamlıklarında bulundu. İki kez Berat Mutasarrıflığına, 4 Şubat 1911'de Kavala Kaymakamı iken Çamlık Mutasarrıflığına, 18 Haziran 1911 tarihinde Ergir Mutasarrıflığına vekaleten görevlendirildi ve aynı tarihte açığa alındı. 8 Mayıs 1913 tarihinde Siirt Mutasarrıflığına, 20 Aralık 1914 tarihinde Bitlis Valiliğine, 14 Ekim 1915'te Halep Valiliğine, 29 Nisan 1917 tarihinde Dahiliye Vekaleti Müsteşarlığına, 6 Mayıs 1918 tarihinde yeniden Halep Vilayeti Valiliğine atandı. Halep'in işgali üzerine 12 Kasım 1918 tarihinde Bursa Valiliğine getirildi. Bu göreve gitmeden Damat Ferit Paşa Hükümetince azledildi ve tutuklandı, altı ay sonra Malta'ya sürüldü. Malta dönüşünde 4 Ocak 1922 tarihinde İktisat Vekaleti Müsteşarlığına, 20 Ocak 1922 tarihinde Dahiliye Vekaleti Müsteşarlığına, 29 Nisan 1922 tarihinde Konya Valiliğine atandı. 19 Eylül 1922 tarihinde düşman işgalinden kurtarılan İzmir'in yeni Türkiye Cumhuriyeti Devleti adına ilk valisi oldu. 30 Temmuz 1923 tarihinde Çankırı'dan milletvekili seçildi. 2 Ocak 1924 tarihinde I. İsmet İnönü Hükümetinde 2. kez Maliye Bakanlığına getirildi. II. İsmet İnönü Hükümeti'nde de 21 Mayıs 1924 tarihine kadar aynı görevini sürdürdü. III. İsmet İnönü Hükümeti'nde 3. kez Maliye Bakanlığını üstlendi. IV. İsmet İnönü Hükümeti'nde Millî Savunma Bakanlığına getirildi, V. İsmet İnönü Hükümeti'nde de aynı bakanlığını korudu. 25 Aralık 1930 tarihinde 4. kez Maliye Bakanlığı'na atandı. TBMM 2., 3., 4., 5., 6., 7., ve 8. Dönemlerde de Çankırı'dan milletvekili seçildi. 1 Mart 1935 ile 5 Ağustos 1946 tarihleri arasında TBMM Başkanlığı yaptı. En uzun süre görevde kalan TBMM başkanıdır. 10 Kasım 1938 tarihinde yaşamını yitiren Atatürk'ten boşalan Cumhurbaşkanlığı makamına bir gün süreyle vekalet etti. 1 Ekim 1957 tarihinde İstanbul Erenköy'deki evinde saat 20'de vefat etti. İki gün sonra saat 11'de köşkünden alınan cenazesi, Haydarpaşa köprüsünün başında top arabasına konularak, askeri törenle Haydarpaşa Garı'na getirilmiş ve 12.35'te kalkan Ankara trenine teslim edilmiştir. Törene, vali ve belediye reis vekili Kemal Hadımlı, mesai arkadaşlarından Şükrü Kaya, Kâzım Özalp ve diğer dostlarıyla kalabalık bir halk topluluğu katılmıştır. Cenazesi Cebeci Asri Mezarlığı'nda toprağa verildi. Adrienne Armstrong Adrienne Armstrong (kızlık soyadı: "Nesser", d. 6 Ekim 1969), Amerikalı müzik yapımcısı. Green Day'in solisti Billie Joe Armstrong'un eşidir. 2 Temmuz 1994'te evlenmişlerdir. Birliktelikleri uzun yıllardan beri sürüyor ve eşinin adını taşıyan dövmesi var. Billie Joe Armstrong ve Adrienne Nesser'in iki erkek çocuğu var. Billie Joe Armstrong'un karısı olması nedeniyle kadın hayranların pek sevmediği ve kıskandığı kişidir. Billie tarafından çok sevilmektedir. Umut (film, 1970) Umut, senaristliğini, yönetmenliğini, yapımcılığını ve başrol oyunculuğunu Yılmaz Güney'in yaptığı filmdir. Filmin oyuncu kadrosunda ayrıca Tuncel Kurtiz, Osman Alyanak ve Enver Dönmez yer almaktadır. Filmde, atının araba çarpması sonucu ölmesi ve geçimini bu ata bağlamış olan meçhul bir definenin peşinden koşan faytoncunun öyküsü anlatılmaktadır. Türk sinemasının ilk gerçekçi filmi olan "Umut", ülkede o tarihe kadar çekilen en iyi film olarak kabul edilir. Çekildiği dönemde Türkiye'de sansüre uğrayan film, restore edilmiş haliyle 2015 Venedik Film Festivali'nin Klasikler bölümünde gösterildi. Sansür Kurulu, filmde yer alan faytoncunun giyimi ve kuşamının fakirliğin bir sembolü olarak ele alınmasını, zengin otomobil sahibi hakkında takibat yapılamayacağı kanaati verilmesini, faytoncunun iş ararken zengin-fakir ayrımı yapılmasını, Cabbar'ın Amerikalı zenciyi soymasını ve sabah namazının güneş doğarken kılınmasını sakıncalı bularak filmi yasakladı. Film, kaçak olarak ilk kez 1971 Cannes Film Festivali'nde gösterildi. Yılmaz Güney, Çukurova'da çekimlerini yaptığı filmde babasının hikâyesini anlatmıştır. Tuncel Kurtiz, Güney'in babasının define ararken evlerinin temellerine kadar kazdığını dile getirmiştir. Siyah-beyaz olarak çekilen filmde, faytonculuk yaparak yaşamını kazanmaya çalışan Cabbar'ın ve ailesinin içine düştüğü çıkmazlardan kurtulmaya çalışması anlatılır. Atı bir arabanın çarpması sonucu ölen Cabbar, ailesini geçindirmek için emeğiyle çalışarak para kazanamayacağını düşünerek kestirme bir yol aramaya başlar. Aldığı Milli Piyango biletine de ikramiye çıkmayınca, bu kez defineci olmaya karar verir. FishBase FishBase, balıkların taksonomisi ve dağılımlarını kapsayacak şekilde, bugün Dünya'daki balık türlerinin yaklaşık yarısını içine alan internet veritabanı. YaÅŸar Kurt Yaşar Kurt (d. 16 Ağustos 1968, İstanbul), Türk rock şarkıcısıdır. 1974 - 1989 yılları arasında ilk, orta ve lise öğrenimimi İstanbul'da yaptı. Liseyi Kadıköy Mehmet Beyazıt Lisesi'nde okudu. 1990 yılında Eskişehir Anadolu Üniversitesi Açık Öğretim Fakültesi İktisat Bölümü'ne girdi. Bu üniversiteden mezun olamadı. Bir kaza eseri giremediği konservatuvar sınavları ardından müzik alanında kendi kendini yetiştirmeye çalışmıştır. Kurduğu, Beyaz Yunus grubunda alternatif müzik üretme kaygısını gruptakilere kabul ettirememesi üzerine grup dağıldı. Oyuncu olan arkadaşlarının çağırması üzerine Almanya'nın Wuppertal kentine gitti. 1993 yılında Almanya'da ilk kez gördüğü bir müzik kayıt stüdyosunda ödünç aldığı gitarla yalnızca üç saatte şarkılarını okuduğu bir kayda sahip oldu. 2008 yılında Taraf Gazetesi'ne verdiği demeçte 40 yaşında Ermeni olduğunu anladığını açıkladı. Ermenice yayın yapan Shant TV'ye verdiği röportajda Ermeni Apostolik Kilisesi'nde vaftiz olduğunu ve Arşak adını aldığını söylemektedir. 1994 yılında "Sokak Şarkıları" albüm kaydını Almanya Köln'de gerçekleştirdi. "Sokak Şarkıları" isimli bu albümü 1994'te Türkiye'de piyasaya sürüldü. Bu albüm Ada Müzik tarafından yayınlanmıştır. Bu arada Berlin'e yerleşti, Rosa isimli kızı doğdu. Müzik ve tiyatro dışında fabrika işçiliği, gazete dağıtımı, gibi işlerde de çalıştı. 1996 yılında yaz tatili için geldiği Türkiye'de şarkılarının popüler olduğunu gördü ve çalışmalarını bundan sonra Türkiye'de sürdürme kararı alarak müziğe geri döndü. 1994-1997 yılları arasında Berlin, Ankara, Biclefeld, İzmir, Diyarbakır, Antalya, Erzurum, Antakya, Samsun, Karabük, Aydın, Foça, İstanbul vs. birçok konser verdi. 1997 yılında "Göndermeler" albümü İstanbul Aks Müzik tarafından yayınlandı. Şu anda Boğaziçi Müzik tarafından yayınlanmaktadır. 2002 yılında "Reflex" kayıt İstanbul Güzel Sanat Stüdyosunda gerçekleştirildi. Yapım Ağdaş Müzik tarafından üstlenilmiştir. 1,5 yıllık stüdyo süresinden sonra oluşan Reflex albümünde Yaşar Kurt 1990-2000 yılları arasında yaptığı parçalarda 9 şarkıyı içermesinin yanı sıra 3 şarkının da yorumunu yapmış bulunuyor. 2003 yılında kendi kurduğu plak şirketinden "Anne" adlı toplama albümünü çıkardı. 2003 yılında Barışarock organizasyonunun yaratıcılarından biri olarak etkinliğin bütün safhalarında ve sahnesinde gönüllü yer aldı. Barışarock adına düzenlenen bütün etkinliklerde hala görev almaya ve sahneye çıkmaya devam ediyor. 2004 yılında Atv’de yayınlanan "Sevda Tepesi" adlı dizinin müziğini yaptı. Bu tarihten sonra yurt içi - yurt dışı konserleri ve bar programlarında sahne almaya devam etti. 2007 yılında Arto Tunç Boyacıyan ile tanıştı, o günden beri yeni bir oluşum içerisindeler ve YASH-AR adlı grubu kurdular. 2011 yılında Güneş Kokusu isimli albümünü , 2016'da Hemşin Yaylaları albümünü çıkardı. Miss Turkey Miss Turkey () (Türkçe: Türkiye Güzellik Kraliçesi Yarışması), Türkiye'deki genç kızların katılımıyla düzenlenen millî bir güzellik yarışması organizasyonudur. Türk kadının özelliklerini ve imajını dünyaya en güzel şekilde anlatma amacını taşır. Yarışmaya 18-26 yaş arasında, Türkiye Cumhuriyeti vatandaşı, hiç evlenmemiş ve çocuğu olmamış genç kızlar katılabilir. Türkiye'nin en prestijli güzellik yarışması olan Miss Turkey tarihte ilk olarak 2 Eylül 1929'da dönem hükûmetinin de yardımı ile düzenlenmiştir. İlk Miss Turkey (1929) unvanı sahibi Feriha Tevfik'tir. Miss Turkey ilk olarak "Cumhuriyet" adlı ulusal gazete tarafından duyurulmuştur. 1980'den beri yarışmayı yürüten "Miss Turkey Organisation"; Miss World, Miss Universe, Miss Supranational ve Miss International yarışmalarının Türkiye lisans sahibidir. Miss Turkey'de dereceye giren dört güzel, Türkiye'yi temsil etmek amacıyla dünyanın çeşitli yerlerinde düzenlenen bu uluslararası yarışmalara gönderilir. Yarışma, 1980-1990 yılları arasında "Güneş", "Sabah", "Tercüman", "Bulvar" gibi çeşitli gazetelerin sponsorluğunda yapılmıştır. 1990 yılında Türkiye'de özel televizyon kanallarının kurulması ile Magic Box, Show TV, Kanal D, Star TV, NTV, CNBC-e, FOX gibi kanallar yarışmanın tanıtımını ve yayıncılığını üstlendi. 2010 yılına kadar yarışma birincisi Türkiye'yi sadece Dünya Güzellik Yarışması Miss World'de, ikinci ise Kâinat Güzellik Yarışması Miss Universe'te temsil ediyordu. Miss Universe'ün dünyada daha prestijli hâle gelmesi ve diğer birçok ülkenin yıllardır Miss Universe'ü önde tutması gibi sebepler üzerine 2010 yılında alınan bir kararla yarışma birincisi hem Miss World'de hem de Miss Universe'te yarışmaya hak kazandı. 2010 yılının ikinci ise özel nedenlerden dolayı hiçbir uluslararası yarışmada ülkeyi temsil edemedi. 2011 yılında yeni bir değişiklikle birinciye Türkiye'yi sadece Miss Universe'te, ikinciye Miss World'de temsil etme hakkı verildi. 2011 yılında birçok Latin ülkesine benzer bir televizyon formatı geliştirildi: Jüri ve konuk jüri tarafından yapılan elemeler sonrası seçilen yirmi finalist, haftalar boyu süren bir ev-kamp hayatına girdi ve bu süreç FOX'ta yayımlandı. 3 Haziran 2010 Cuma günü uzun bir süreden sonra ilk kez banttan yayımlanan büyük finalle yarışma sonlandı. 2016 yılında organizasyon, "dijitalleşme" vizyonunu kapsamında kamp sürecini Instagram, Snapchat, YouTube gibi sosyal medya kanalları üzerinden yayımladı. Yarışmanın finali ise ilk kez televizyon yerine YouTube üzerinden canlı yayımlandı. Miss Turkey yarışması 80'li yıllara kadar Türkiye Güzellik Yarışması olarak anılıyordu ve 20'li yıllardan 80'li yıllara kadar bu yarışma gazetelerin hep baş köşelerinde tutulmakta, halk tarafından da oldukça önem taşımaktaydı.Hem Türk hem de diğer ülkelerin birincileri hakkında gazetelerde geniş yazılar yazılıyordu. Ancak 80'li yıllara kadar bazı yılların kaynaklarına ulaşılamamıştır. Günümüzdeki Miss Turkey Organizasyonu adlı şirketin resmî web sitesinde 1980 yılından sonraki derece alanlara dair bilgi vardır. Daha öncesinde gazeteler sponsorluğunda yapılan organizasyonun birincilerine, birkaçı hariç, oldukça eski gazete kupürlerinden ulaşılmıştır. Bazı yıllar gazetelerde de bulunamamıştır ve doldurulmayı beklemektedir. İki birinci şeklinde listede doldurulan bilgiler bu karışıklıktan dolayıdır. Bu karışıklığın bir diğer sebebi de o dönem sistemin çok farklı olmasıdır. Bahsi geçen yıllardan ikinciler "Sinema Güzeli" olarak adlandırılıyordu ve "Sinema Güzelleri" sürekli birincilerle karıştırılmıştır.Bu sebeplerden dolayı günümüz Miss Turkey Organizasyonu bile elinde 1929'dan beri olan tüm bu listeyi bulunduramamaktadır. İşte bazı istisna durumlar: Miss Turkey Organizasyonu 2008 yılında Miss Earth yarışmasına delege gönderme hakkını tedarik etti. Bununla birlikte 2008 yılı öncesi aynı konumda olan finalistlerin gönderildiği yarışmanın sözleşmesi başka bir Türk güzellik organizasyonu tarafından satın alındı. Miss Turkey Organizasyonu Miss Europe yarışmasına delege gönderme hakkını 1982 yılında tedarik etti. Avrupa GÃ¼zelleri: Dünya Güzeli: International Pageant of Pulchritude "("Türkçesi: "Uluslararası Güzellik ve Zarafet Yarışması"), 1920'li ve 30'lu yılların en prestijli güzellik yarışması organizasyonuydu. Diğer yarışmalardan daha eski olan yarışma bütün ülkelerce saygı görüyordu. Yarışma Kâinat Güzellik Yarışması olarak da biliniyordu Yarışmanın birincileri hem Zarafet Güzeli hem Dünya Güzeli hem de Kâinat Güzeli unvanlarıyla anılıyorlardı. Ancak yarışma el değiştirip adı Kâinat Güzellik Yarışması olarak düzenlenmeye başlanınca, günümüz adıyla Miss Universe, yeni bir yarışma olarak dünyaya sunuldu ve Miss Universe güzelleri ayrı başlık altında toplandı. Dünya Güzeli unvanı da günümüzde Miss World ve Miss Earth yarışmaları ile karışmaması nedeniyle yaygın olarak kullanılmamaktadır. Bu dalda Türkiye'nin bir tek birincisi vardır. O dönem tüm dünyanın saygı duyduğu organizasyonun 1932 yılında yapılan yarışmasını Belçika'nın Spa kentinde kazanan Çerkez asıllı Keriman Halis'e bu büyük başarısından dolayı Mustafa Kemal Atatürk, "Kraliçe" anlamına gelen "Ece" soyadı bizzat kendi emriyle vermiştir. Hayatın anlamı Felsefi bir soru olan "Hayatın anlamı nedir?", farklı insanlar tarafından farklı şekillerde algılanabilir ve ""anlam"" sözcüğünün buradaki belirsizliği farklı açıklamalara yol açar: ""Hayatın kökeni nedir?"" , ""Evrenin ve yaşamın doğası nedir?"", ""Hayatı değerli kılan şey nedir?"", ""İnsanın hayattaki amacı nedir?"". Bu sorulara bilimsel teorilerden felsefî, teolojik ve ruhanî argümanlara kadar birçok değişik şekilde cevap verilmektedir. Başka bir bakış açısına göre de "Hayatın anlamı" sorunu ancak ölümle son bulur, cevaplanabilir. Felsefî bakış açısına göre sonuç kaçınılmaz olan ölümdür. Yaşadıkları hayattan (zengin, fakir, zeki, aptal, güzel, çirkin) bağımsız olarak her insan ölür ve bu sorun da son bulur. Konuyla ilgili görüşler özetle aşağıda görülebilir. Birçok insan kendine bir dönem "Hayatın anlamı nedir?" diye sorar ve kendince cevaplar verir, en popülerleri şunlardır: Yaşamı sürdürebilme ve maddi/geçici başarı Bilgelik ve bilgi Ahlaki Dinsel ve ruhanÃ®. Sürü (film) Sürü, yönetmen Zeki Ökten tarafından 1978'de çekilmiş bir filmdir. Filmin senaryosu, o yıllar cezaevinde bulunan Yılmaz Güney tarafından yazılmıştır. Başlıca rollerinde Tarık Akan, Melike Demirağ ve Tuncel Kurtiz yer almaktadır. Yılmaz Güney hapiste yazdığı bu filmde kendi gerçekçi üslubunu korumuştur. Bu filmde de diğer filmlerinde de olduğu gibi olayları yorumlamaktan ziyade olayları yaşayanların ağızından seyirciye izletmiştir. Sürü; bir aşireti, bir ikiliyi, bir sürüyü ve daha birçok şeyi anlatır. Aşiretler arası çatışmalar, kişiler arası hesaplaşmalar, insan-doğa, insan-insan, insan-toplum ilişkileri dramatik bir kuruluşun içine yerleştirilen malzemenin salt bir kısmını oluşturur. Filmin tümü ise temelde ekonomik zorlamalarla çağdışı kalmış bir toplumun, ezilen kişilerin ve doğan çatışmaların çok geniş bir panoramasını sergiliyordu. - Türk Sinema Tarihi, Giovanni Scognamillo, Kabalcı Yayınevi Sürü filmi bir ülkenin kültürel ve toplumsal eleştirel bir biçimde ve kolayca kavranabilen bir görüntüsünü sunuyor. Bir yanda kadınların sadece bir nesne gibi kullanıldığı, geleneklere bağlı pederşahi bir toplumu, diğer yandan genç bir çiftin bu baskıcı toplum modelini kırmaya çalışmasını görmekteyiz. Oğul Şivan, onu sınırlayan ve ailesine bağlı olmasına neden olan geleneğe isyan etmektedir.Filmde Melike Demirağ hiç komuşmayan gelini canlandırıyor kocası şivanı çok sevmesine rağmen o'da dahil hiç kimseyle konuşmuyor- Filmde, bir sürünün Anadolu'nun doğusundan batısına trenle taşınması ön plana alınarak, Anadolu'nun yoksulluğu, çaresizliği ve o günlerin siyasal çelişkileri ve çatışmaları perdeye yansıtılmaktadır. 12 Ekim 2011'de düzenlenen "Geç Gelen Altın Portakallar" gecesinde 1980 "En İyi Film Ödülü"nü almıştır. Veliko TÄ±rnovo (il) Veliko TÄ±rnovo ili (Bulgarca: Област Велико Търново / Oblast Veliko Tǎrnovo), Bulgaristan'ın kuzeyinde Romanya ile sınırı olan bir ildir. İlin merkezi Veliko Tırnovo'dur. 4 661,6 km² yüzölçümüne sahip ilin nüfusu 291.121 kişidir. İlin 10 belediyesi vardır. Vidin (il) Vidin ili (Bulgarca: Област Видин / Oblast Vidin), Bulgaristan'ın kuzeybatısında Sırbistan ve Romanya ile sınırı olan bir ildir. İlin merkezi olan Vidin şehri, Tuna Nehri kıyısında yer alır. 3 032,9 km² yüzölçümüne sahip ilin nüfusu 128 050 kişidir. Vidin ilinin 10 belediyesi vardır. (Belogradchik, Boynitsa, Bregovo, Chuprene, Gramada, Kula, Makresh, Novo Selo, Dimovo (Türkçe: Osmaniye), Ruzhintsi, ve Vidin ilçesinden oluşur. Ä°vraca (il) Ä°vraca ili ya da Vratsa ili (Bulgarca: Област Враца / Oblast Vratsa), Bulgaristan'ın kuzeybatısında Romanya ile sınırı olan bir ildir. İlin merkezi Vratsa'dır. 3.621,8 km² yüzölçümüne sahip ilin nüfusu 235.189 kişidir. Kuzeyden Tuna Nehrine güneyden ise Sofya ili'ne sınırı olan Vratsa ilinin 10 belediyesi vardır. Eylül Fırtınası Eylül Fırtınası, Atıf Yılmaz tarafından 1999'da yapılmış filmdir. Filmde bir çocuğun gözünden 12 Eylül Darbesi'nin sıradan bir ailenin üzerindeki etkileri anlatılır. Erler Film Erler Film, 1960 yılında tanınmış yönetmen ve yapımcı Türker İnanoğlu tarafından İstanbul'da kurulmuş bir film yapım şirketidir. Günümüzde İstanbul, Beykoz'da bulunan şirket günümüzde hala aktif durumdadır. 1970'li ve 1980'li yıllarda, Türkiye'nin en büyük yapım şirketi durumunda olan şirket, 1990'dan itibaren televizyon dizilerinin yapımcılığına da başlamıştır. Şirket 200'den fazla filmin yapımcılığını üstlenmiş olup, 21 tanesi Yunanistan, İtalya ve İran ile ortak yapımdır. TRT 1, (2018-2019) Tulumlular Tulumlular (Urochordata) ya da Kuyruğu kordalılar, boyları 2–3 cm olan, kutuplardan ekvatora kadar denizlerin çeşitli derinliklerinde bulunan hayvanlardır. Yalnız larva döneminde notokorda bulunur ve kuyruk bölümündedir. Bu yüzden kuyruğu kordalılar (Urochordata) olarak adlandırılırlar. Vücut yüzeyinde bulunan selülozik örtü sebebiyle de tulumlular (Tunicata) olarak isimlendirilmişlerdir. Yaklaşık 1.000 çeşit türü olduğu düşünülmektedir. Fason Fason üretim veya kısaca Fason, gerçek üretici firmadan anlaşma üzerine toplu ürün sipariş ederek, ürünlere "gerçek üretici" adını değil de "sipariş veren firmanın" adının yazdırılmasıdır. Öncelikle Avrupa olmak üzere tüm dünyada 1960’lı yıllarda başlayan işçi eylemleri ve 1970’lerdeki petrol krizi çoğu ülkede önemli ekonomik sıkıntılar yaratmıştı. İşgücü piyasası da bundan payını almış, işçiler sık sık greve gitmişlerdi. Grevlerde geçen süre, üretimin sürekliliği önündeki en büyük engeldi. Bunun etkisi büyük üretim yapan firmalar üzerinde daha da fazlaydı. Özellikle büyük ölçekli imalathanelerde ürün çeşitliğinin üretim takibinin zor oluşu nedeniyle üretim süreci ve sonrası ortaya çıkan geri bildirimlerin düzeltilmesi noktasında çeşitli ürün üretilmesi büyük ölçekli üretim yapan imalathaneler için ekonomik bir yöntem olmayışı bu açıdan serbest piyasa anlamıyla rekabetçi ve bol çeşitli ürün üretimi noktasında kapitalist pazarın ihtiyaçlarını karşılatacak şekilde ürün çeşitliği gereksinimini ekonomik açıdan karşılamanın tek yolu modüler bir şekilde küçültülmüş ölçekli üretim noktalarına dönmek zorunluğu sebebiyle fason üretim modeli bu gelişmeler üzerine ortaya çıktı. Özellikle tekstil sektörü işçilerine makine ve çalışma alanı vererek onların küçük atölyeler açmalarını sağladılar. Bazı işletmelerde bu ufak atölyeler büyük fabrikaların içinde yer almaktadır. Böylece hem maliyeti düşürmüş oldular, hem de üretimde sürekliliği sağladılar. Maliyet düşmesinin nedeni harici atölyelerde ise üretimi çoğunlukla kendi ailesiyle birlikte gerçekleştirip, ayrıca bir işçilik ücreti ödememesinden kaynaklanıyordu. Fason üretim günümüzde de aynı temel esasları üzerine çalışma ilkeleriyle devam etmektedir. Aydın Yılmaz Aydın Yılmaz (d. 29 Ocak 1988, Bakırköy), Türk millî futbolcudur. 29 Ocak 1988'de İstanbul'da doğan Aydın Yılmaz, henüz 9 yaşında Florya Metin Oktay Tesisleri’ndeki futbolcu seçmelerine girerek futbola adım attı. 2001 yılında Galatasaray minik takımına giren Aydın Yılmaz, 2002 yılında Galatasaray forması altında Danone Şampiyonası'nda mücadele eden kadroda yer aldı. O dönemlerde farklı kategorilerde Emre Çolak, Arda Turan, Cem Sultan ve Semih Kaya'yı kadrosunda bulunduran Galatasaray, Fatih Terim'in de büyük katkısıyla altyapıya yatırım yaptı. 2003-04 sezonunda ise Galatasaray PAF takımı kadrosuna tıpkı Mülayim Erdem, Mehmet Güven ve Cafercan Aksu gibi dahil edildi. 23 Nisan 2004'te bu takımla ilk maçına Malatyaspor karşısında 46.dakikada Özgür Can Özcan'ın yerine girerek çıktı. O sezon toplamda 6 maça çıkan oyuncu, ilk ve tek golünü ise 15 Mayıs 2004 tarihinde oynanan ve 9-0 gibi farklı bir skorla yenilen Elazığspor maçında attı. 2004-05 sezonunda da Aykut Erçetin, Uğur Uçar, Arda Turan, Ferhat Öztorun, Cafercan Aksu, Mehmet Güven, Özgür Can Özcan ve Mülayim Erdem gibi oyuncuları bulunduran kadroda Arda Turan ile birlikte en çok dikkat çeken olmayı başaran oyuncu, ilk maçın 8 Ağustos 2004'te Konyaspor karşısında çıktı. Aydın sezon boyunca ise toplam 8 maçta forma giydi ancak hiç gol atamadı. Aydın 2005 yılında ise U-17 takımı ile Peru’daki Dünya Şampiyonası’nda oynadı ve tüm dikkatleri üzerine çekti. 2005-06 sezonu öncesinde ise Peru'daki Dünya Şampiyonası'nda gösterdiği performansla dikkat çeken oyuncu, yaz kampını A takımla geçirdi ancak daha sonra Galatasaray A2 takımına geri yollandı. PAF Ligi'nde ilk maçına 21 Ağustos 2005'te Malatyaspor karşısında çıktı. Eric Gerets, döneminde ilk kez A takıma yükselen Aydın, kendi adına bu sezondaki ilk maçı olan ve ligin kırılma noktalarından olan Konyaspor maçında 84. dakikada oyuna "26" numarasıyla Hasan Şaş'ın yerine girdi ve uzatma dakikalarında galibiyet golünü atarak dikkatleri üzerine çekti. Bu maçla birlikte A takımdaki yerini sağlamlaştıran ve taraftarların göz bebeği olan Yılmaz, bir sonraki hafta da takımının 2-0 kazandığı MKE Ankaragücü maçının 85.dakikasında maça dahil oldu. 2 Şubat 2006'da Giresunspor ile oynanan Türkiye Kupası maçında 58.dakikada Marek Heinz'ın yerine girerek ilk Kupa maçına çıkan Yılmaz, bu maçın 82.dakikasında kariyerindeki ilk Türkiye Kupası golünü de atmış oldu. Bu maçtan günler sonra 12 Şubat 2006'da Süper Lig'de oynanan Gaziantepspor maçının ikinci yarısının başlamasıyla oyuna giren Aydın, Marek Heinz'ın attığı golün asistini yaparak Galatasaray kariyerinin ilk asistini yapmış oldu. İlk derbisine ise 8 Mart 2006'da Türkiye Kupası maçında Fenerbahçe karşısında 88. dakikada oyuna girerek çıktı. Aydın sezon boyunca ise PAF Ligi'nde 15 maçta 6 gol, Süper Lig'de 13 lig maçında 1 gol 1 asist ve Türkiye Kupası'nda ise 2 maç 1 gol istatistiğiyle oynarken o sezon ilk Süper Lig şampiyonluğunu yaşadı. 2006-07 sezonunda Eric Gerets yönetiminde başlayan Galatasaray'da hazırlık kampına dahil edilen oyuncu, ilk resmî maçına Beşiktaş karşısında Türkiye Süper Kupası maçında 77. dakikda çıktı ancak takımı 1-0 mağlup oldu. 2006-2007 sezonunun başlarında ise yaşadığı sakatlıktan dolayı forma şansı bulmayan Aydın Yılmaz, o sezon Süper Lig'deki ilk maçına MKE Ankaragücü karşısında maçın 22.dakikasında Hasan Şaş'ın yerine girerek çıktı ve bu maçın 30.dakikasında Ümit Karan'ın attığı kafa golünün asistini yapan isim oldu. Bu maçın ardından tekrar sakatlanan ve bir süre daha şans bulamayan Aydın, 18 Ekim 2006 tarihinde ise ilk UEFA Şampiyonlar Ligi tecrübesini PSV karşısında ilk 11'de başladığı maçta yaşadı ve 67 dakika sahada kaldı. Süper Lig'in 8.haftasında Kayseri Erciyesspor maçında sakatlanan Aydın, sahalara 17.haftada Gaziantepspor maçında döndü. Bu maçın 62.dakikasında Marcelo Carrusca'nın yerine dahil oldu. Ancak bu maçın ardından sakatlığı nüks etti ve tekrar sakatlandı. Aydın sezon boyunca ise 3 Süper Lig ve 9 PAF Ligi karşılaşmasında görev aldı. 2007-8 sezon başında kamp kadrosunda yer alan ve rehabilitasyon çalışmalarını sürdüren Aydın, transfer döneminin bitimine 1 gün kala Hakan Balta transferin de takasta kullanıldı ve sezon sonuna kadar kiralık olarak sözleşme imzaladı. Ancak Giray Bulak yönetimindeki bu takıma büyük ümitlerle kadroya katılan oyuncunun antrenmanda omzu çıktı ve bu takımda oynayamadan Süper Lig'in 14. haftasında sözleşmesi feshedildi. 2007-08 sezonunda kiralandığı Manisaspor'da omzunun çıktığı için forma şansı bulamayan Aydın, Aralık'ta takımı Galatasaray'a geri döndü ve bu takımda rehabilitasyon sürecine devam etti. Ocak 2008'de kendini geliştirmesi için tekrar kiralık listesine konulan Aydın, Galatasaray Altyapısı'ndan da hocası Abdullah Avcı'nın çalıştırdığı İstanbul BB'a kiralandı. Bu takımda ilk maçına ise Süper Lig'in ikinci yarısının ilk maçında çıkan oyuncu, Fenerbahçe ile oynanan maçın 78.dakikasında oyuna Sertan Eser'in yerine girerek dahil oldu. Son 10 dakikalık periyotta gösterdiği performansla dikkat çekse de Fenerbahçe son 10 dakikalık bölümde Deivid ve Edú Dracena'nın ayağından 2 gol buldu. Böylelikle maç 2-2 sonuçlandı. Aydın bu maçın ardından tekrar sakatlandı ve yaklaşık 10 hafta sahalardan uzak kaldı. Süper Lig'in 29.haftasında Ankaraspor maçıyla sahalara dönen Aydın, son haftalarda takımının en etkili ismi olarak gözüktü. Aydın Yılmaz, sezon sonunda tekrar Galatasaray'a döndü. Aydın bu dönemle ilgili ise bir röportajında "Abdullah Hoca'nın beni istemesi çok önemliydi. Çünkü Galatasaray'ın altyapısından itibaren onunla çalıştım. U-17 millî takımında birlikte çalıştık ve başarılar elde ettik. Onun yönetiminde Avrupa Şampiyonu olduk. Oradaki ekip de çok önemliydi benim için. Arif Erdem ağabeyi, Cenk Özcan ve İbrahim Menderes Hocaları da Galatasaray'dan tanıyordum. Bu da benim açımdan önemli bir avantajdı. Hocalarımın hepsi "Senin yeteneklerin çok farklı. Kendine güvendiğin takdirde Galatasaray'a döndüğün zaman çok başarılı olacaksın" diyorlardı. Bu mental desteğin yanı sıra fiziksel gelişimime de büyük katkı sağladılar. İbrahim Hocayla çok ekstra antrenmanlar yaptım. Hem fiziksel kapasitemi geliştirdim hem de kendime güvenim arttı." ifadelerinde bulundu. Aydın ikinci yarıda İstanbul Büyükşehir Belediye'de kiralık olarak 7 maçta sahaya çıktı. Ancak skora katkı veremedi. 2008-09 sezonunda Michael Skibbe yönetiminde Galatasaray'da hazırlık kampının yıldızlarından biri olan Aydın, o sezon ilk resmî maçına 27 Ağustos 2008'de oynanan Steaua București maçında çıktı ancak takımının UEFA Şampiyonlar Ligi'ne veda etmesine engel olamadı. Süper Lig'de ise ilk maçına 31 Ağustos 2008'de Süper Lig'in 2.haftasında Kayserispor karşısında çıktı ve 0-0 biten karşılaşmada 90 dakika sahada kaldı. Sonraki hafta Antalyaspor maçında o sezonki ilk asistini yapan Aydın, 18 Eylül tarihinde ise Galatasaray'ın UEFA Kupası'nda 4-3 yendiği AC Bellinzona maçında oyuna sonradan girerek o sezonki ilk UEFA Kupası maçına çıkmış oldu. Aydın o sezon ilk golünü ise 6 Mart 2009'da Bursaspor ile oynanan ve Galatasaray'ın 2-1 yendiği maçta atmıştır. O sezonun en enteresan gollerinden biri olan bu gol de Dimitar İvankov topu oyuna sokmak istermiş ancak topu takım arkadaşına atmak isterken kendine doğru baskı yapan Aydın'a çarptırarak topu kendi ağlarında görmüştür. Aydın sezon boyunca ise Süper Lig'de 15 maç, 1 gol ve 1 asist, Avrupa kupası maçlarında 3 maç, Türkiye Kupası'nda ise 3 maç 2 gol istatistiğiyle oynamıştır. Aydın Yılmaz 2009-10 sezonuna ise Frank Rijkaard yönetimindeki Galatasaray'da başlamıştır. Kadrosuna Abdul Kader Keita'yı katan Galatasaray'da ikinci plana düşen Aydın, ilk resmî maçına ise Tobol karşısında Temmuz 2009'da çıkmıştır. İki ayaklı oynanan bu maçlarda Galatasaray rakibini elemiş ve bir sonraki turda Makkabi Netanya ile eşleşmiştir. İlk maçta deplasmanda 4-1 kazanan Galatasaray'da maça sağ kanatta ilk 11'de başlayan Aydın, Harry Kewell'ın 47.dakikada attığı golün asistini yapan isim oldu. Bu maçın rövanşında ise 6-0 biten Makkabi Netanya maçında ise üç gol pası veren Aydın tüm dikkatleri üzerine çekti. Aydın, Süper Lig'de ilk maçına ise ligin ilk haftasında Gaziantepspor karşısında çıkmış ve 90 dakika sahada kalmıştır. İlk yarıda Galatasaray formasıyla 11 lig, 7 Avrupa ve 2 de kupa maçına çıkan Aydın, forma giydiği 1019 dakikada altı asist yaptı. Özellikle Makkabi Netanya ile Ali Sami Yen'de oynanan maçta verdiği üç gol pasıyla dikkat çekti. 2009-2010 sezonunda etkili bir performans göseren Aydın, Eskişehirspor takımına sezonun 2. yarısı satış opsiyonlu olarak kiralanmıştır. Bu takımla ise ilk maçına 23.haftada Gaziantepspor karşısında çıktı. Aydın bu maçta ise Jaycee Okwunwanne'nin golünün asistini yapan isim oldu. Bu maçtan bir sonraki hafta Galatasaray ile oynanan maçta ise yapılan prensip anlaşması gereği forma giyemedi. Sezon boyunca Rıza Çalımbay'ın takımında 9 maça çıkan oyuncu 1 de asist yapmıştır. Satın alma opsiyonunu elinde bulunduran Eskişehirspor sezon sonunda ise bu opsiyonu kullanmamıştır ve Galatasaray'a geri dönmüştür. Aydın 2010-11 sezonunda ise Frank Rijkaard yönetimindeki takıma geri dönmüştür. Bu takımla hazırlık maçlarında gösterdiği performansla dikkat çeken Aydın, kadrodaki yerini sağlamlaştırmıştır. O sezonki ilk resmî maçına ise 26 Ağustos 2010'da Karpaty Lviv karşısında çıkmıştır. Bu maçta takımının tek golünü atan Aydın, takımının elenmesine engel olamamıştır. Sezona kötü başlayan Galatasaray'da Süper Lig'deki ilk maçına 3.haftada eski takımı Eskişehirspor karşısında çıkan Aydın, o sezonki ilk asistini ise ligin 6.haftasında eski takımı İstanbul BB ile oynanan maçta attı. Süper Lig'de ilk golünü 13 Mart 2011'de MKE Ankaragücü'ne mükemmel bir plaseyle atan Aydın, bir de asist yapsa da takımının 3-2 mağlup olmasına engel olamamıştır. Aydın sezonu Süper Lig'de 19 maç, 1 gol ve 4 asistle tamamlarken Avrupa Kupası'nda ise 1 maç 1 gol istatistiğiyle oynamıştır. Türkiye Kupası'nda da 5 maça çıkan Aydın bu maçlarda skoru değiştirememiştir. 2011-12 sezonu başında bir önceki sezon tarihinin en kötü sezonunu geçiren Galatasaray'da başkanlığa Ünal Aysal'ın getirilmesinin ardından takımın başına ise Fatih Terim geçmiştir. 2011-12 sezonunda Real Madrid CF, Olimpiakos ve Liverpool maçlarında az da olsa süre bulan Aydın, Süper Lig'de ilk maçına ise Süper Lig'in 7.haftasında Antalyaspor karşısında çıktı. Bu maça kadar kadroya dahi alınmayan Aydın, bu maçta 70 dakika sahada kaldı ve hocası Fatih Terim'in beğenisini topladı. O sezonun ilk yarısında oynanan 17 maçta yalnızca 5 maçın kadrosuna alınan Aydın, takımda Engin Baytar, Albert Riera, Emre Çolak ve Colin Kâzım Richards gibi oyuncuların bulunması nedeniyle yalnıca bu maçların üçünde süre aldı. Devre arasında ise takım Aydın'ın mevkiine Manisaspor'dan Yiğit Gökoğlan'ı aldı. Antalyaspor'dan kadroya katılan Necati Ateş için yapılan anlaşmada ise "Sezon sonunda Aydın Yılmaz veya muadili bir oyuncu Antalyaspor'a verilecektir." ifadelerinde bulunuldu ve Aydın'ın artık Galatasaray'dan gidebileceği dedikoduları çıktı. Aydın Türkiye Kupası'nda ise ilk maçına Ocak 2012'de Balıkesirspor maçının 45. dakikasında çıktı. O sezon Süper Lig'de 26. haftaya kadar kadroya dahi alınmayan Yılmaz, 26. haftada ilk kez Kayserispor maçı kadrosuna dahil edildi ancak dakika bulamadı. Bu maçtan bir hafta sonra da Mersin İdman Yurdu maçı için kadroya alınan Aydın, maçın 78.dakikasında Ceyhun Gülselam'ın yerine otuna dahil oldu. Bu maçta oyuna sonradan dahil olan oyuncu, uzun süre sürdüğü topla ceza sahası içine girmiş ve penaltı olmasına sebep olmuştur. Aydın bu maçta takımının 3 puan almasındaki en büyük etkenlerden olmuştur. Bu maçın ardından bir sonraki hafta Beşiktaş derbisinde de kadroda yer almıştır. Bir sonraki hafta yani 29.haftada oynanan Sivasspor maçında da oyuna sonradan dahil olan Aydın, bu maçtada bir gol atma başarısını göstermiş ve maçtan sonra yaptığı açıklamada bu golü yeni doğan kızı "Mila"'ya armağan ettiğini söylemiştir. Bu maçın ardından Sivasspor, Gençlerbirliği ve Fenerbahçe maçlarında şans bulan oyuncu, bu maçlardan sonra Trabzonspor ve Orduspor maçlarında sakatlığı nedeniyle kadroya girememiştir. Süper Lig'in son haftasında sahalar dönen Aydın, 46.dakikada oyuna girdi ve 1 penaltı kazandırdı ve iki de asist yaptı. Normal şartlarda 34 hafta sonucu şampiyon olan Galatasaray, statü gereği Süper Final'e 1.sırada katıldı. Süper Final ilk maçında Beşiktaş ile karşılaşan Galatasaray™da oyuna 61.dakikada giren Aydın, maçın sonlarında doğru "çatal" diye tabir edilen bölgeye attığı şut ile takımını 2-0 öne geçirdi. Aydın o sezon Süper Final'de oynanan 6 maçın tamamında forma giydi. Son hafta Fenerbahçe Şükrü Saracoğlu Stadyumu'nda adeta bir final maçına çıkan Galatasaray, rakibiyle 0-0 berabere kaldı ve şampiyonluk kupasını müzesine götürdü. Aydın ise 63.dakikada oyuna dahil oldu. Aydın böylelikle Galatasaray kariyerinin 3.