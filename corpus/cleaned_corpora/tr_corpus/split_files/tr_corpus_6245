ö. 5 Nisan 1945), Türkiye’de gerçekleştirdiği anıt heykeller ile tanınan Avusturyalı heykeltıraş, ressam, bakır oymacısı ve illüstratör. 27 Eylül 1883'te Viyana’da dünyaya geldi. Sanat eğitimini Viyana Güzel Sanatlar Akademisi’nde Profesör Hemler atölyesinde tamamladı. Daha çok portre, büst ve mezar taşları üzerinde çalıştı ve tanındı. I. Dünya Savaşı’na topçu subayı olarak katıldı. 1925 yılında Atatürk anıtları yaptırılmak amacı ile Türk Hükümeti’nin davetlisi olarak Türkiye’ye geldi. 1938’e kadar on üç yıl Türkiye’de kalarak Atatürk heykelleri gerçekleştirdi. Atatürk sanatçıyı köşkte misafir ederek hazırlayacağı tüm heykeller için kendisine poz vermiştir. Krippel bu heykel ve anıtların ön çalışmaları ve taslaklarını Türkiye’de hazırladı. Bu taslaklardan tasarlanarak hazırlanan heykel kalıpları sanatçının Viyana’daki atölyesinde üretildi ve Viyana Birleşik Maden işletmelerinde bronza döküldü. Bu heykeller daha sonra parçalar halinde Türkiye’ye getirildi ve yerlerinde monte edildi. Sanatçı Viyana’ya dönmeden Ulus’ta Martin Elsaesser tarafından projelendirilerek inşa edilen Sümerbank binasında taştan bir Atatürk heykeli gerçekleştirdi ve 1938 yılında yeniden Türkiye’ye gelebilmek umudu ile Viyana’ya döndü. Krippel II. Dünya Savaşı’nın başlaması nedeni ile bir daha Türkiye’ye dönemedi ve 5 Nisan 1945’te Viyana’da bir mide ameliyatı sonrası hayatı sona erdi. Dacia Logan Dacia Logan, 2004 yılından itibaren üretilen Dacia modelidir. Sedan, kamyonet, panelvan ve station wagon olarak üretilmektedir. Station modeli Dacia Logan MCV adıyla satılmaktadır. Acid Western Acid Western western filmlerinin bir alt türü olarak 1960'lı ve 1970'li yıllarda ortaya çıkmıştı. Acid western, Vadiler Aslanı (Shane, 1953) ve Çöl Aslanı (The Searchers, 1956) gibi seçkin klasik western filmlerinin gustosunu Spaghetti Westernlerin aşırılıkları ile harmanlayarak karşı kültürün bakış açısından vermekteydi. Acid western için Anti-western, revizyonist western veya post western gibi tanımlamalar da yapılmıştır. Geleneksel westernlerde 'uzak batı'ya gitmek özgürlük ve gelişme ile özdeşleşmiş bir kavramdır. Oysa acid westernlerde bunun tam tersidir, bu gidiş toplum için adeta bir kâbus gibidir ve ölüme doğru gidiş ve yıkım demektir. Bu türe dahil edilebilercek filmler ilk defa 1960'lardan itibaren ortaya çıkmiş olmakla beraber 'acid western' tanımlaması ilk kez literatüre Jim Jarmusch'un Dead Man filmi için 1996 yılında yapılmış bir film eleştirisi ile girmiştir. 60'lı ve 70'li yıllardan gelen karşı kültür idealini içinde barındıran acid westernlere birkaç örnek vermek gerekirse; Monte Hellman'ın kült filmi, The Shooting (1967) ilk acid western film olarak kabul edilebilir. Jim Jarmusch'un Dead Man'i, Alejandro Jodorowsky'nin El Topo'su (The Mole, 1970), Alex Cox'un 1987 tarihli Walker'ı ve Sydney Pollack'ın Jeremiah Johnson'ı (1972) ilk akla gelen örneklerdir. Vietnam Savaşının en sıcak yılları acid westernlerin de altın çağı olmuştur. Robert Benton'ın Bad Company'si, James Frawley'in Kid Blue'su (başrolde Dennis Hopper), Stan Dragoti'nin Dirty Little Billy'si, Peter Fonda'nın The Hired Hand'i bu yıllarda çevrilen acid westernlere verilebilecek diğer örneklerdir. Wu Yong Wu Yong (Geleneksel Çince: 呉用; Basitleştirilmiş Çince: 吴用; pinyin: Wú Yòng), Becerikli Sihirbaz (智多星) lakabına sahip "Shuihu Zhuan" karakteri. Liangshan'ın 108 kahramanından ve 36 Cennetsel Ruhlardandır. Romanı konu alan Çin yapımı, 1997 tarihli bir TV dizisinde, Wu Yong karakteri Ning Xiaozhi tarafından canlandırılmıştır. Bununla birlikte dizide ufak farklılıklar bulunmaktadır; örneğin kendisini Song Jiang'ın mezarının kenarında asmamış, Liangshan'daki Toplantı Salonu'nda asmıştır. Dacia Logan MCV Dacia Logan MCV (Multi Convivial Vehicle), Dacia Logan'ın station wagon modelidir.2006 Paris Motor Show'da tanıtılmıştır. Moğolküre İlçesi Moğolküre İlçesi (Uygurca: موڭغۇلكۈرە ناھىيىسى, "Mongğulküre Nahiyisi", Çince: 昭苏县/昭蘇縣; Pinyin: Zhāosū Xiàn), Çin'in Sincan Uygur Özerk Bölgesinin kuzeybatısında İli Kazak Özerk İli toprakları içinde bir İlçedir. Batısında Kazakistan, kuzeyinde Çapçal Şibe Özerk İlçesi, doğusunda Tekes İlçesi, güneyinde Onsu İlçesi ve Bay İlçesi ile sınırdır. Moğolküre İlçesi, bir kasaba (镇 "zhèn"), altı kırsal belde (乡 "xiāng"), üç etnik belde (民族乡 "mínzúxiāng") ve on üç özel kırsal belde (虚拟乡) gibi yerleşim birimlerinden oluşur. İlçenin ana merkezi Moğolküre (察布查尔镇; "Zhāosū zhèn") kasabasıdır. Diğerleri: Qagan Us (察汗乌苏; "Cháhàn Wūsū") - 3.3 km², Tianshan Muchang (天山牧场; "Tiānshān Mùchǎng"), - 2.7 km², Xiate (夏特; "Xiàté") - 2.7 km², Turgen Bulag (土尔根布拉克兵团76团; "Tǔěrgēn Bùlākè Bīngtuán Qīshíliútuán") - 2.5 km², Akdala (阿克达拉 ) - 1.9 km², Kashajar (喀夏加尔; "Kāxiàjiā'ěr") - 1.9 km², Kalas (喀拉苏; "Kālāsū") - 1.8 km², Baskas (巴斯喀拉苏; "Bāsīkāsū") - 1.0 km², Sarkobu (萨尔阔布; "Sà'ěrkuòbù") - 1.4 km², Junmachang (军马场; "Jūnmǎchǎng") - 1.2 km², Zhaosu Zhongmachang (昭苏种马场; "Zhāosū Zhǒngmǎchǎng") - 1.1 km². Diğer verilen isimler: Chao-su-ch'eng, Chao-su,Chao-su-hsien, Monggolküre, Kalmuk Kuree, Monggolkure, Kalmak-kure, Kalmuk Küree ve Zhaosu. Kemençe (anlam ayrımı) Kemençe şu anlamlara gelir; Kökenbilimsel sözlük Köken bilimsel sözlük veya etimolojik sözlük, verilen sözcükleri köken bilimi ("etimoloji") açısından inceleyen sözlüktür. Sözcüklerin kökenini, nereden geldiklerini anlamsal ve köken bilimsel olarak inceler ve gösterir. Bazı sözlükler aynı zamanda hem sözcüğün tanımını verirken hem de köken bilimi hakkında bilgi verir. Son zamanlarda yazılmış Türkçe köken bilimsel sözlük Sevan Nişanyan tarafından yazılmıştır. En kapsamlı köken bilimsel sözlük ise Hasan Eren tarafından Türk Dilinin Etimolojik Sözlüğü adıyla kaleme alınmıştır. Sevan Nişanyan'ın çevrimiçi Türkçe köken bilimsel sözlüğü, Sözlerin Soyağacı WÅ‚odzimierz Smolarek Włodzimierz Wojciech Smolarek (d. 16 Temmuz 1957 - ö. 7 Mart 2012), Polonyalı eski millî futbolcudur. Futbol kariyerine amatör olarak "Włókniarz Aleksandrów Łódzki" takımında başladı. Doğduğu şehrin takımı olan Widzew Łódź'ta profesyonelliğe geçti. Bu takımda 1980-81 ve 1981-82 sezonlarında olmak üzere iki kez Ekstraklasa ile 1984-85 sezonunda Puchar Polski şampiyonluğu sevinci yaşadı. Ayrıca 1984 ve 1986 yıllarında ülkesinde "Yılın Futbolcusu" ödülünü kazandı. Eintracht Frankfurt, Feyenoord ve FC Utrecht takımlarında oynadıktan sonra futbolu bıraktı. 2000-2007 yılları arasında Feyenoord genç takımında antrenörlük yapan Smolarek'in oğlu kendisi gibi futbolcu olan Euzebiusz Smolarek'tir. WÅ‚odzimierz Smolarek, 7 Mart 2012'de uykusunda vefat etti. Smolarek, ülkesinin üçüncü olduğu 1982 FIFA Dünya Kupası ile 1986 FIFA Dünya Kupası kadrolarında yer aldı. Polonya ile 60 maça çıkıp 13 gole imza attı. Hiram Bingham III Hiram Bingham III (19 Kasım 1875, Honolulu - 6 Haziran 1956, Washington, ABD), Amerikalı arkeolog ve senatör. 1911'de, Peru Andları'nın ulaşılması neredeyse olanaksız bir kesiminde yer alan Machu Picchu'da antik İnka yerleşimini keşfetmiştir. Bingham, Hawaii Krallığı'ndaki ilk Protestan misyonerlerden Hiram Bingham II'nin oğlu olarak Honolulu'da doğdu. Bir diğer misyoner olan Hiram Bingham I'in torunudur. Bingham, 1882'den 1892'ye kadar O'ahu College'de (şimdiki adıyla Punahou School'da) eğitim gördü. Daha sonra eğitimini tamamlamak üzere Birleşik Devletler'e gitti. Andover, Massachusetts'teki Phillips Academy'ye girdi ve bu okuldan 1894 yılında mezun oldu. 1898'de Yale Üniversitesi'nden Bachelor of Arts derecesi aldı. 1900'de Kaliforniya Üniversitesi, Berkeley'den bir başka derece aldı. 1905 yılında ise Harvard Üniversitesi'nde doktora eğitimini tamamladı. Harvard'da tarih ve politika eğitimi alan Bingham, Princeton Üniversitesi'nde Woodrow Wilson'un yanında çalıştı. 1907 yılında Yale Üniversitesi'nde Güney Amerika tarihi üzerine dersler vermeye başladı. Yale'de 1924 yılına kadar ders vermeye devam etti. Bingham III, arkeoloji eğitimi almamıştı. Fakat Yale'deki öğretim üyeliği ve profesörlüğü sırasında İnka uygarlığını araştırdı ve Machu Picchu'nun keşfi üzerine çalıştı. Babası sayesinde dağcılık becerileri edinen Bingham, İnka uygarlığına yaptığı yolculuklarda bundan faydalandı. 1906 yılında, Simón Bolívar'ın 1819'da Venezuela'dan Kolombiya'ya giderken And Dağlarında izlediği yol üzerinde bir yolculuğa çıktı. 1908'de de And Dağları arasındaki eski İspanyol ticaret yolunu izleyerek Buenos Aires'ten Lima'ya ulaştı. Aynı yıl Şili'nin Santiago kentindeki Pan Amerikan Bilimsel Kongresi'nde delegelik yaptı. Peru üzerinden ülkesine geri dönüşü sırasında bir Kolomb öncesi Amerika kenti olan Choquequirao'yu ziyaret etti. Bu gezide edindiği izlenimlerini 1911'de yayımladığı "Across South America; an account of a journey from Buenos Aires to Lima by way of Potosí, with notes on Brazil, Argentina, Bolivia, Chile, and Peru" adlı makalesinde yazdı. Bingham, 1911'de Yale Peru keşif grubu ile birlikte And Dağlarına gitti. 24 Temmuz 1911'de Melchor Arteaga adlı bir çiftçi Bingham'ı Machu Picchu'ya götürdü. Machu Picchu, o bölgede yaşayan birkaç kişiden (muhtemelen, 1906'da yıkıntıları keşfettiklerini iddia eden iki misyoner, Thomas Payne ve Stuart McNairn de dahil) başka hiç kimse tarafından bilinmiyordu. Bingham, 1912 ve 1915 yıllarında Yale Üniversitesi ve National Geographic Cemiyeti'nin destekleriyle Peru'yu tekrar ziyaret etti. Bingham, Güney Amerika ile ilgili "Inca Land" (1922; İnka Toprakları), "Machu Picchu" (1930) ve "Lost City of the Incas" (1948; İnkaların Kayıp Kenti) gibi kitaplar da yayımladı. Hiram Bingham, 20 Kasım 1899'da Tiffany & Co.'nun kurucusu Charles L. Tiffany'nin torunu olan Alfreda Mitchell ile evlendi. Çift, 7 erkek evlat sahibi oldu: Woodbridge Bingham (1901–1986) (profesör), Hiram Bingham IV (1903–1988) (diplomat ve II. Dünya Savaşı kahramanı), Alfred Mitchell Bingham (1905–1998) (avukat ve yazar), Charles Tiffany (1906–1993) (doktor), Brewster Bingham (1908–1995) (bakan), Mitchell Bingham (1910–1994) (sanatçı) ve Jonathan Brewster Bingham (1914–1986) (Demokratik Parti kongre üyesi). Bingham, ilk eşinden ayrıldıktan sonra Haziran 1937'de Suzanne Carroll Hill ile evlendi. Bingham, 1916'da Connecticut Ulusal Muhafızları'nda yüzbaşılık rütbesi elde etti. 1917'de havacılık görevine başladı ve 8 üniversitede Birleşik Devletler Askeri Havacılık Okullarını kurdu. 1920 yılında, savaş dönemi deneyimlerini "An Explorer in the Air Service" adlı kitabında yazdı. Daha sonra siyasete atılan Bingham 1922-1924 arasında Connecticut vali yardımcılığı yaptı. 1924'te valilik seçimlerini kazandıktan hemen sonra, ABD Senatosu'nda bir sandalyenin boşalması üzerine Senato'ya girmek üzere görevinden istifa etti. 1926'da yeni yasama dönemi için yeniden seçildi ve kendini iş çevrelerinin çıkarlarını korumaya adadı. 1951'de, Başkan Harry S. Truman tarafından Kamu Görevlilerinin Devlete Bağlılığını Gözetme Kurulu'na atandı; Dışişleri Bakanlığı çatısı altında var olduğu öne sürülen yıkıcı etkinliklerle ilgili tartışmalı davaların soruşturulmasına katıldı. 6 Haziran 1956'da Bingham Washington, D.C.'deki evinde vefat etti. Mezarı Virginia eyaletindeki Arlington Ulusal Mezarlığı'ndadır. Sıkıysa Yakala Sıkıysa Yakala veya orijinal adıyla Catch Me if You Can, Frank Abagnale Jr.'nin hayat öyküsünden esinlenilerek oluşturulan 2002 yapımı komedi-drama türünde bir sinema filmidir. Steven Spielberg'in yönetmenliğini üstlendiği filmde, 19 yaşında dahi olmayan Frank Abagnale Jr.'ın, Pan American World havayolu şirketinde pilot, Georgia'da doktor ve Louisiana'da savcı kılığına bürünerek milyonlarca dolarlık çek sahtekârlığıni nasıl yaptığı anlatılmaktadır. Abagnale'i Leonardo DiCaprio canlandırırken, filmin diğer önemli oyuncuları Tom Hanks, Christopher Walken, Amy Adams, Martin Sheen ve Nathalie Baye'dir. Filmin gelişim süreci 1980'li yıllara uzanmaktadır. 2000'li yılların başlarında David Fincher, Gore Verbinski, Lasse Halström, Milos Forman ve Cameron Crowe gibi film yönetmenleri "Sıkıysa Yakala" projesinde yer alma konusunda anlaştılar. "Büyük Balık", "Bir Geyşanın Anıları" gibi projelerden ayrılan Spielberg (aslında yapımcı olarak katılmıştı), yönetmen olarak katılma kararı aldı. Filmin çekimleri 2002 yılının Şubat ayından Mayıs ayında kadar sürdü. Film, finansal ve eleştirel yönden başarı elde ederken gerçek Abagnale de filmi oldukça başarılı bulduğunu söyledi. Bu film ile aynı adı taşıyan bir Broadway müzikali ise hâlen yapım aşamasındadır. Frank Abagnale Jr. (Leonardo DiCaprio), 1963 yılında babası Frank Abagnale Sr. (Christopher Walken) ve Fransız olan annesi (Nathalie Baye) ile New Rochelle, New York'ta yaşamını mutluca sürdürmekte olan 15 yaşında bir gençtir. Gelir vergisi sahtekarlığı yüzünden Frank Abagnale Sr.'nin bankadaki parasına el konulmasının ardından, aile daha küçük bir eve taşınmak zorunda kalır. Paula, kocasının arkadaşı Jack (James Brolin) ile kaçamak bir ilişki yaşar. Bu esnada Frank de sözde ara öğretmen olarak Fransızca sınıfında ders vermektedir. Anne ve babası boşanmaya karar verince, Frank evden kaçar. Beş parasız olarak evden kaçışının ardından, kendine güven gerektirecek yasadışı işlere soyunur. Frank'in üçkağıtçılığı zamanla gelişir, hatta kendisini bir havayolu pilotu gibi tanıtmaya başlar. Sahte Lufthansa & Pan - Am maaş bordrolarını bozdurarak 2.8 milyon Amerikan dolarının üzerinde para almayı başarır. Bu esnada, FBI banka sahtecilikleri uzmanı Carl Hanratty (Tom Hanks)'de üslerinden aldığı az bir bilgi ışığında Frank'in peşine düşer. Carl ve Frank bir otel odasında karşılar fakat Frank kendisininde gizli serviste çalıştığını, adının Barry Allen olduğunu söyleyerek Carl'ı kandırmayı başarır. Carl aptal durumuna düşürülmesine sinirlenir, çünkü Frank bu yalanı sayesinde oradan uzaklaşmıştır. Bir Noel arefesinde, Carl çalışırken Frank, onu arar ve Carl'ı aptal durumuna düşürdüğü için ondan özür dilemek ister. Carl, Frank'ın özrünü kabul etmez, Frank'in en kısa bir zamanda yakayı ele vereceğini söyler ve ardından gülmeye başlar; çünkü Frank'in kendisini, konuşabileceği başka kimsesi olmadığı için aradığını anlamıştır. Frank telefonu kapatır, Carl araştırmasına devam eder ve bir müddet sonra "Barry Allen" isminin "The Flash" adlı çizgi romandan alındığını fark ederek Frank'in henüz çocuk yaşta birisi olduğunu anlar. Frank aynı zamanda doktor ve Louisiana'da avukat olarak kendisini tanıtmakla kalmaz, Brenda (Amy Adams)'a da aşık olur. Carl ise düğün gününe kadar Frank'i takip eder ve Frank de Brenda'ya kendi hakkındaki gerçekleri söyleyerek kendisiyle kaçmak istediğini söyler. Evden gizlice ayrılırken de iki gün içinde kaçmak için buluşmaları gerektiğini söyler. Havaalanında yem olarak tutulan Brenda'nın geldiğini görür ama aniden etrafta çok sayıda FBI ajanı olduğunu da fark ederek kendisine tuzak kurulduğunu anlar ve bir şekilde kurtularak Avrupa'ya uçar. Yedi ay sonra Carl, amirine Frank'in artık tüm dünyada sahtecilik yaptığını ve kontrolden çıktığını söyler. Amirinden Avrupa'ya gidip ve onun izini sürmek için izin ister. Her ne kadar amiri izin vermese de, Carl çekleri usta bir matbaacıya göstererek onların Fransa'da basıldığını doğrulatır. Carl, Frank'in annesi Paula'nın bir görüşme esnasında Montrichard, Fransa doğumlu olduğunu söylediğini hatırlaması üzerine, doğuca oraya giderek Frank'i bulur ve onu kendisiyle birlikte sessizce dışarı çıkmaması halinde Fransız polisinin onu öldüreceğini söyler. Frank başta Carl'ın şaka yaptığını zanneder fakat Carl, ona yalan söylemediğine dair söz verince birlikte dışarı çıkarlar ve Fransız polisi Frank'i hapishaneye götürür. Bu esnada Carl da Frank'e kendisini en kısa zamanda Amerika'ya götüreceğini söyler. Olaylar Frank'in uçakta Fransa'dan Amerika'ya gidişiyle devam eder. Carl, Frank'e babasının öldüğünü söyler. Üzüntü içerisinde kahrolan Frank, tuvaletteki klozeti yerinden söküp New York'a inişin ardından, iniş takımlarının bulunduğu yerden kaçarak eski evine gider ve orada annesini, Jack Barnes'ı ve üvey kardeşi olduğunu düşündüğü küçük bir kız çocuğunu görür. Frank her şeyi bırakarak hapishanede cezasını çekmeye başlar, Carl da ara sıra onu ziyaret etmektedir. Carl'ın kendisine götürdüğü bazı çeklerden birinin sahte olduğunu rahatça ayırt etmesi sonucu Carl, Frank'i FBI yetkilileriyle görüştürmeye karar verir. Mülakatta Frank'e FBI'ın banka sahtekarlıkları bölümünde çalışması durumunda cezasını geri kalanını çekmeyeceği söylenir ve Frank, Carl'ın nezareti altında bunu kabul eder. Bazı seferler, Frank tekrar bir havayolu pilotu olma özlemi içerisindedir ve heyecanlı kaçışlar planlar. Carl, on tekrar yakalayarak istediği yere uçabileceğini söyler ve "Bazen yalanlar dünyasında yaşamak kolaydır" diyerek, Frank'e kimsenin kendisini kovalamadığını, ancak onun yine geri döneceğini bildiğini söyler. Pazartesi günü bir sürelik gecikmeden sonra Frank gerçekten de geri döner ve Carl, onun yaşamının hep sahtecilikle geçmediğini, Frank'in Louisiana baro sınavını iki haftalık bir çalışma sonucunda geçtiğini anlar. Filmin bitiş yazısında ise Frank'in mutlu bir evliliğe sahip olduğu, üç oğluyla birlikte Midwest'te yaşadığı ve Carl ile hâlen çok iyi dost oldukları yazar. Frank dünyanın en azılı çek sahtecilerinin yakalanmasına yardımcı olması ve taklit edilemeyen çekler yapması sayesinde milyon dolarlar kazanmaya devam ediyor. Ellen Pompeo ve Elizabeth Banks de filmde küçük rollerde yer aldılar Brian Howe, Frank John Hughes, Chris Ellis, FBI ajanlarını canlandırdılar. Jennifer Garner da telefon kızı rolünde cameo yaptı. Gerçek Frank Abagnale ise filmdeki karakterini tutuklamak için Fransız polisi rolünü oynadı. Frank Abagnale, yaşam öyküsüne dair film haklarını 1980 yılında sattı. Yapımcı Michael Shane film hakkını 1990 yılında Paramount Pictures için satın aldı. Aralık 1997'ye doğru, Barry Kempts film hakkını Shane'den satın aldı ve Jeff Nathanson'ın senaryosunu DreamWorks'a getirdi. 2000 yılına doğru David Fincher da bir süreliğine projeye dahil olmasına karşın, tercihini "Panik Odası" (Panic Room) filminden yana kullanarak projeden ayrıldı. Temmuz 2000'da ise Leonardo DiCaprio, Gore Verbinski'nin ısrarıyla filmde başrolde yer almayı kabul etti. Steven Spielberg'in filmin yapımcılığını üstlenmesinin ardından, Mart 2001'de çekimlere başlandı. Verbinski, James Gandolfini'yi Carl Hanratty, Ed Harris'i Frank Abagnale Sr. ve Chloe Sevigny'i de Brenda Strong rolünde oyuncu kadrosuna dahil etmişti. Ancak Verbinski, DiCaprio'nun "New York Çeteleri"'nde (Gangs of New York) yer alması üzerine projeden ayrıldı. Lasse Halström ile de Mayıs 2001'e doğru anlaşmaya varılmasına rağmen o da Temmuz 2001'de yapımdan ayrıldı. O sıralarda Harris ve Sevigny de projeden ayrılma kararı almışlardı, fakat Gandolfini projeye devam etme kararı aldı. DreamsWork'ün kurucularından olan Spielberg ise filmin yönetmenliğini Miloš Forman ve Cameron Crowe’a teklif etmeyi düşündü. "Büyük Balık" (Big Fish) ve "Bir Geyşanın Anıları" (Memoirs of a Geisha) gibi yapımlardan ayrılması, Spielberg'i bu filmin yönetmenliğini üstlenmeye iten tek faktördü. Ağustos 2001'de Spielberg filmin yönetmenliğine resmen başladı. Asıl başlangıç tarihi Ocak 2002 olmasına rağmen, başlangıç tarihi Los Angeles, Kaliforniya'da 7 Şubat'a ertelendi. Diğer çekim yerleriyse Burbank, Downey, New York, LA/Ontario Uluslararası Havaalanı (Miami Uluslararası Havaalanı ile birlikte iki havaalanında çekim yapıldı) Quebec ve Montreal'dir. Sadece 52 gün içinde 147 farklı mekanda çekim yapıldı. DiCaprio bu durumu şu şekilde ifade etti; "Çekimi 3 gün alacağını düşündüğümüz sahneler bazen sadece bir öğlende çekiliyordu". Çekimler 25 Nisan ve 30 Nisan arasında Park Avenue'de, yani the Waldorf –Astoria Hotel'in hemen yakınında yapıldı. Set ekibi banka ve mahkeme sahnelerinin çekimi için önce Orange, New Jersey'e; hemen ardından Brooklyn'e geri döndü. Sahne çekimleri aynı zamanda John F. Kennedy Uluslararası Havaalanı'ndaki TWA Uçuş Merkezi'de de yapıldı. Hem Avrupa'ya özgü olması hem de Fransa havası taşımasından dolayı Quebec City de çekimler için seçilen yerlerden biriydi. Filmin yapımı 12 Mayıs tarihinde Montreal'de sona erdi. Frank Abagnale, filmin senaryosu yazılırken gerçek hayatta yaşanmış olayların birçoğunun değiştirilmesine rağmen, Steven Spielberg'in "bu filmi hakkıyla yapabilecek tek film yönetmeni" olduğunu belirtti. Ancak Abagnale de filme biraz dahil olmuştur. Kasım 2001 tarihinde "Steven Spielberg ile herhangi bir şekilde rastlamış veya konuşmuş değildim. Henüz senaryoyu bile okumamıştım. Aslında okumamayı tercih etmiştim. Babamı gerçekte olduğu gibi, iyi bir şekilde karakterize edeceğini anlamıştım. Steven Spielberg, senaryo yazarıyla (Jeff Nathanson) konuşarak senaryodaki tüm ilişkilerin, gerçekte yapılan sahteciliklerin işlediğim şekilde senaryoya aktarılmasını istedi" dedi. Abagnale ayrıca "Umarım film sonuç olarak eğlendirici, meraklandıran, ve de aile, boşanma, çocukluk çağı hakkında önemli mesajları eve taşıyan bir film oldu" şeklinde konuştu. Abagnale evden kaçışından sonra babasını hiç görmedi. Spielberg ise filmin "Frank’in babasıyla bir buluşmasında, Pan-American havayollarının üniformasını içinde, babasını hoşnut etmeye çalışırkenki şekliyle" devam etmesini istemişti. Fakat Abagnale bu fikri şu şekilde övdü; "Her ne kadar babamı bir daha görmediysem de pek çok güzel kadınla buluşup, harika bir gün yaşadıktan ve pek çok para kazandıktan sonraki her gece, oteldeki odama gelir, anne ve babamı tekrar bir araya gelmelerini düşleyerek ağlardım. O sadece bir düşün doğrulanışıdır". Carl Hanratty (Tom Hanks tarafından canlandırıldı) ise bir FBI ajanı Joe Shaye'ye dayandırılmıştır. Senaryoya aktarılırken başta Joe Shaye olarak ismi kullanılmasına rağmen, daha sonra bilinmeyen sebeplerden dolayı Carl Hanratty olarak değiştirilmişti. Abagnale, Boeing 737 tipi bir uçaktan basitçe kaçmıştı ama kaçtığı yer tuvalet değildi. Spielberg bunun, "sadece espri amaçlı yazıldığını" belirtti. "Sıkıysa Yakala" filmi, aile parçalanmaları ve çocukluk döneminde yaşanan zorlukları işlemektedir. Steven Spielberg'in ebeveynleri de o daha genç bir delikalıyken Frank Abagnale'ninkine benzer bir şekilde boşanmışlardı. Spielberg; "Bazı filmlerim parçalanmış aileler ve kötü geçmişlerinden kaçan insanlar üzerinedir, fakat söylemem gereken bazı üzücü durumlar var, bilirsiniz, aynı zamanda benim hakkımda bu türden yürek burkucu hikâyelerle anlattığım şeylerde var" demişti. Carl Hanratty de karısından boşanmış ve Chicago'da kızlarıyla beraber yaşamaktadır. Spielberg aynı zamanda üçkağıtçı karakteriyle sempati duyulabilen bir film yapmak istemişti (bu seferki Frank Abagnale'di). Bir açıklamasında; "Frank, insanların şimdikinden daha çok güven arzettiği 60'lı yılların ortasında, 21. yüzyılın zekasını barındıran bir gençti. Böyle bir filmin kahramanı olan kişinin 'Benim kariyer planlarım var' diyebileceğini zannetmiyorum" diye konuşmuştu. Amerika Birleşik Devletleri'nde yayın yapan kablolu TV kanalı Game Show Network'da, "To Tell the Truth" adlı TV programının 1977 yılında Frank Abagnale’nin yer aldığı edildiği bir program yayımlamıştı. Bölümler 29 Aralık 2002 ve 1 Ocak 2003 tarihinde reklam amaçlı gösterilmişti. Pazarlama departmanı film için "gerçek bir hikâyeden esinlenilmiştir" ifadesini kullanmakta kararlıydı. "Akıl Oyunları" (A Beautiful Mind) ve "Onaltıncı Raund" (The Hurricane) gibi gerçeğinden saptırılmış filmlerden ayırt edilebilmesi için bu yola başvurmuşlardı. Filmin galası Westwood, Los Angeles, California'da 18 Aralık 2002 tarihinde yapıldı. "Sıkıysa Yakala" filmi 25 Aralık 2002 tarihinde gösterime girdi ve açılış haftasında 3,225 salonda yaklaşık 30 milyon dolardan biraz fazla hasılat elde etti. Kuzey Amerika'da 164.6 milyon dolar ve diğer ülkelerden de 187.5 milyon dolar kazanılmasıyla toplam hasılat 352.1 milyon dolara ulaştı. Film maliyeti olan 52 milyon doları altıya katlayarak tam bir finansal başarı elde etti. "Sıkıysa Yakala", 2002 yılında en çok hasılat elde eden onbirinci filmi oldu. "Azınlık Raporu" (Spielberg tarafından yönetildi) ise listede onuncu sıradaydı. Rotten Tomatoes' sitesinde toplanan 186 eleştiri yazısında, %96'lık bir kesim filme olumlu yaklaşmıştı. Sitenin Top Critics oylamasında eleştiride de %90'lık bir kesim filmi beğenmişti. Metacritic'teki 38 eleştiri yazısında ise %76’lık bir beğenme oranı ortaya çıkıyordu. Roger Ebert da DiCaprio'nun filmdeki performansını oldukça övdü ve sözlerini şöyle sonlandırdı; "Sıkılmadan izlenebilecek bir film olmasına rağmen yine de Spielberg'in en iyi filmlerinden biri değil". Mick LaSalle ise; "Spielberg’in en iyi filmi değil ama belki de en akıcı ve en sıcak filmlerinden bir tanesi. Renkli sinematografisi, akıllıca performansları ve hareketli temposuyla film yapımcısına itici güç vererek görevi yapma zevki yaşatıyor" dedi. Stephen Hunter da DiCaprio'nun performansını, "Martin Scorsese’nin "New York Çeteleri"'inde fazla yararlanmadığı seviye, rahatlık ve zeka" diyerek değerlendirdi. James Berardinelli ise gözlemlerini şöyle aktarmıştır: ""Sıkıysa Yakala" kendisini veya konusunu asla çok fazla ciddiye almayan ve %90’ı zeka dolu eğlendirici meteryaller içeren, günümüzün en iyi komedi yapıtlarındandır". Ek olarak Berardinelli, besteci John Williams'ın film için bestelediği müzikleri de övüp "Önceki eserlerine göre daha sıcak ve caz müziğini hatırlatmasıyla birlikte, Henry Mancini'yi de çağrıştırıyor" dedi. Peter Travers film hakkında negatif eleştiri yazan birkaç kişiden biridir. Travers, ""Sıkıysa Yakala" 140 dakikalık süresiyle bir bataklığa gömülmüş gibi. Bir film ki tavşan kadar hızlı aktarılıyor ama kaplumbağa kadar yavaş bitiyor" diye yazdı. Eleştirmen Travers aynı zamanda Tom Hanks'in performansından da hoşlanmamıştı. 75. Akademi Ödülleri'nde, Christopher Walken ve John Williams, En İyi Yardımcı Erkek Oyuncu ve En İyi Orijinal Film Müziği dalında aday gösterildiler. Williams, kostüm tasarımcısı Mary Zophres ve senaryo yazarı Jeff Nathanson BAFTA Ödülü'ne aday gösterilirken, Walken aynı kategorideki BAFTA Ödülü'nü kazandı. DiCaprio ise En İyi Erkek Oyuncu dalında Altın Küre Ödülü'ne aday gösterildi. Williams aynı zamanda Grammy Ödülleri'ne aday gösterildi. Daha sonraları "Simpsonlar"ların "Catch 'Em if You Can" adlı bölümünde de filmdeki öğelerin parodisi yapıldı. Aynı adı taşıyan müzikal uyarlanması Temmuz 2009 tarihinde "5. Avenue Theatre"da (5. Avenue Tiyatrosu) Seattle, Washington'da yapıldı. Daha Hızlı Daha Öfkeli 2 Fast 2 Furious (Daha Hızlı Daha Öfkeli), The Fast and the Furious filminin devamı niteliğinde olan 2003 ABD yapımı film. John Singleton'ın yönettiği filmde başrolleri Paul Walker, Tyrese Gibson, Eva Mendes, Devon Aoki ve Ludacris paylaşmaktadır. Polislikten ihraç edilen Brian O’Conner, bir yarışta yakalanarak eski şefleri tarafından 2 seçeneğe maruz kalır. Eski şefleri, Brian'a verecekleri görevi yapması durumunda sicilinin temizlenmesi sözünü verir. Bu görev Miami kökenli ithalat-ihracatçı Carter Verone’in dolaşıma sokmaya çalıştığı kara parayla suçüstü yakalanmasıdır. Brian kendisine görevde eşlik etmesi için verilen ortağı kabul etmeyip, çocukluk arkadaşlarından olan Roman Pearce ile görüşmeye gider ve onunda sicilinin temizlenmesi karşılığında görevde eşlik etmesi için Pearce ile iş birliği yapar. Verone’i kıstırarak amacına ulaşmaya çalışan O’Conner, gizli ajan Monica Fuentes ile de iş birliğine girer. Çapçal Şibe Özerk İlçesi Çapçal Şibe Özerk İlçesi (Sibece: Cabcal Sibe Zijysiyan, Uygurca: چاپچال شىبە ئاپتونوم يېزىسى, "Çapçal Şibe Aptonom Nahiyisi", Çince: 察布查尔锡伯自治县/察布查爾錫伯自治縣; Pinyin: Chábùchá'ěr xībó Zìzhìxiàn), Çin'in Sincan Uygur Özerk Bölgesi'nin kuzeybatısında İli Kazak Özerk İli toprakları içinde bir İlçedir. "Çapçal" Sibe dilinde ""Buğday ambarı"" anlamına gelir. Batısında Kazakistan, kuzeyinde Korgas İlçesi ve Gulca şehri, doğusunda Gulca İlçesi ile Dokuztara İlçesi ve güneyinde Moğolküre İlçesi ile sınırdır. Çapçal Xibe Özerk İlçesi, iki kasaba (镇 "zhèn"), on kırsal belde (乡 "xiāng"), bir etnik belde (民族乡 "mínzúxiāng") ve altı özel kırsal belde (虚拟乡) gibi yerleşim birimlerinden oluşur. İlçenin ana merkezi Çapçal (察布查尔镇; "Qapqal zhèn") kasabasıdır. Diğerleri; Hainuke (海努克; "Hǎinǔkè") - 4.5 km², Aixinsheli (爱新舍里; "Àixīnshèlǐ") - 3.3 km², Zhagestai (扎格斯台; "Zhāgésītái") - 3.2 km², Zhakuqiniulu (扎库齐牛录; "Zhākùqíniúlù") - 1.8 km², Zhainiulu (寨牛录; "Zhàiniúlù") - 1.1 km², Qagan Bulag (查干布拉格; "Chágàn Bùlāgé") - 1.0 km², Kanxiang (坎乡; "Kǎnxiāng") - 1.5 km², Kuohongqi (阔洪齐; "Kuòhóngqí") - 1.3 km², Nadaqiniulu (纳达齐牛录; "Nàdáqíniúlù") - 1.3 km², Qiongbola (琼博拉; "Qióngbólā") - 1.0 km², Aredun (阿热墩; "Ārèdūn") - 1.0 km², Miliangquan Hui etnik kırsal belde (米粮泉; "Mǐliángquán") - 1.6 km² gibi. DiÄŸer verilen isimler: Kochiger, Turgen-sumun, Ho-nan, Qapqal Xibe Zizhixian, Kojiger, K'uo-chi-ko-erh, Ch'a-pu-ch'a-erh, Ning-hsi, Ch'a-pu-ch'a-erh-ch'eng, Kodjiger, Kodziger, Ning-hsi-hsien, Ch'a-pu-ch'a-erh-hsi-po-tzu-chih-hsien, Ch'a-pu-ch'a-erh-hsi-po-tsu-tzu-chih-hsien ve Kuo-chi-lo. Korgas İlçesi Korgas İlçesi, (Uygurca: قورغاس ناھىيىسى, "Korğas Nahiyisi", Çince: 霍城县/霍城縣; Pinyin: Huòchéng Xiàn), Çin'in Sincan Uygur Özerk Bölgesinin kuzeybatısında İli Kazak Özerk İli toprakları içinde bir İlçedir. Batısında Kazakistan, kuzeyinde Arişang İlçesi, kuzeydoğusunda Bortala, doğusunda Gulca İlçesi ile Gulca şehri ve güneyinde Çapçal Şibe Özerk İlçesi ile sınırdır. Korgas İlçesi, üç kasaba (镇 "zhèn"), beş kırsal belde (乡 "xiāng"), iki kırsal etnik azınlık belde (民族乡 "mínzúxiāng"), bir özel belde ve on özel kırsal belde (虚拟乡) gibi yerleşim birimlerinden oluşur. İlçenin ana merkezi Shuiding (水定镇; "Shuídíng zhèn") kasabasıdır. Kasabalar: KÃ¶yler: DiÄŸer verilen isimler: Huo-ch'eng, Ho-ch'eng-hsien, Hoerkwosze, Gorgos, Ho-ch'eng-chen, Chorgos, Huo-erh-kuo-ssu, Horgos, Kung-ch'en, Khorgos, Ho-erh-kuo-ssu, Kung-ch'en-ch'eng, Khorges, Ho-ch'eng ve Kurgash. "Kurgaş" 1227 – 1570 yılları arasında önce Çağatay Hanlığı'na, daha sonra Doğu Çağatay Hanlığı'na bağlı kalmıştır. Ayrıca 1363 yılında vefat eden önce Doğu Çağatay Hanlığı, daha sonra Çağatay Hanlığı hükümdarlık yapan Tuğluk Timur'un (Çince: 吐虎鲁克•铁木尔汗麻扎; "Tuhuluke Tiemu'er han mazha") türbesi buradadır. Tarımın içinde, yerel nüfus şeker pancarı, buğday, mısır, tütün, pamuk, elma ve diğer meyveleri yetiştirir, sığır ve koyunlar hayvan çiftçiliğini kapsar. Bu bölgede çıkarılan ana madenler altın, gümüş, demir, bakır, fosfor, kömür, kireç taşı ve mermeri kapsar. Arsenio Hall Arsenio Hall (d. 12 Şubat 1956, Cleveland, Ohio, ABD), Amerikalı komedyen, oyuncu ve talk showcu. Ünlü Hollywood yıldızı ve komedyen Eddie Murphy ile çok iyi arkadaştır. Mick Harvey Michael John Harvey (29 Eylül 1958, Victoria), Avustralyalı müzisyen, aranjör ve şarkı sözü yazarıdır. Nick Cave ile müzikal anlamda yaptığı ortaklıkla adını duyurmuştur. Mick Harvey, Melbourne yakınlarındaki Victoria'da doğmuş ve çocukluğunu burada geçirmiştir. Babası bir kilisede papaz olarak çalışmış ve böylelikle ilk şarkıcılık deneyimini kilise korosunda yaşamıştır. 1970'lerin başında okuldan arkadaşları Nick Cave ve Phill Calver ile beraber bir rock grubu kurdular. Buna göre vokallerde Cave, gitar'da Harvey, davulda Clvert olmak üzere, grup başta saksafon olmak üzere çeşitli enstrümanların yer aldığı zengin bir müzikaliteye sahipti. Üniversitedeki son yıllarında, yani 1975'te grup bas gitar olarak Tracy Pew ile çalışmalara başladı ve 1976 Avustralya'sında popüler olan punk rock akımı ve "The Saints" ile "Radio Birdman" gibi gruplardan etkilenerek, ilk albümleri "The Boys Next Door"u çıkardılar. Albümleri "gitar ağırlıklı new wave" olarak değerlendirildi. Avustralya'daki ilk albüm başarısı ve arkasından gelen sayısız canlı performansın gücüyle grup, 1980'de Londra'ya yerleşti ve müzik tarzını biraz daha agresifleştirerek, Harvey'nin gitarlarda daha ön plana çıkması sağlandı. Grup, Londra'dan Batı Berlin'e taşınmaya karar verdi ve bu aralıkta Harvey de grupta gitarist olarak değil de, davulcu kimliğiyle varolmak istediğini belirtti. Grup çeşitli sorunlar yaşamayı başladı ve bu dönemde yakın arkadaşı Simon Bonney ile bir grup kurma fikri sanatçının aklına geldi ve "These Immortal Souls" grubu böylece kuruldu. Nick Cave de bir yandan yeni bir grup kurmak için Mick Harvey'e teklif getirdi ve günümüzde de hâlâ aktif olan "Nick Cave And The Bad Seeds" grubu da bu dönemde kurulmuş oldu. Adele Adele Laurie Blue Adkins (d. 5 Mayıs 1988), İngiliz şarkıcı-söz yazarı ve müzisyen. Adele olarak bilinir. 2006'da bir arkadaşının Adele'e ait bir demoyu Myspace'e göndermesinden sonra XL Recordings, şarkıcıya bir kayıt sözleşmesi teklif etti. Bir sonraki yıl, BRIT Ödülleri'nde "Eleştirmenlerin Seçimi" ve BBC'nin "2008'in Sesi" ödülünü kazandı. İlk albümü "19" ile Adele hem ticari başarı hem de eleştirmenlerin takdirini kazandı. Albüm, Birleşik Krallık'ta (BK) bir numaradan giriş yaptı ve dört defa platin kazandı. ABD'deki kariyeri, izleyici rekoru kıran 2008'in sonlarındaki "Saturday Night Live" bölümü ile yükseldi. 2009 Grammy Ödülleri'nde En İyi Yeni Sanatçı ile En İyi Kadın Vokal Pop Performansı dallarında ödül kazandı. İkinci stüdyo albümü "21", 2011'in başlarında piyasaya sürüldü. Albüm, iyi eleştiriler aldı ve çıkış albümünün elde ettiği başarıyı geçti. Bu albümle Adele, Yılın Albümü dahil olmak üzere altı Grammy Ödülü kazandı ve böylece bir gecede en çok Grammy Ödülü kazanan kadın şarkıcı olarak Beyoncé ile eşit oldu. Ayrıca albüm Brit Ödülleri ile Amerikan Müzik Ödülleri dahil olmak üzere çeşitli ödül törenlerinden birçok ödül kazandı. "21" albümü, İngiltere'de on altı defa platinum ile belgelendi; Amerika Birleşik Devletleri'nde ise albüm, 1985 yılından bu yana herhangi bir albümden daha uzun süre zirvede kalma başarısını elde etti. Albümden çıkan "Set Fire to the Rain" adlı üçüncü single, şarkıcının ABD'deki üçüncü bir numara single'ı oldu ve böylece aynı anda "Billboard" Hot 100 listesinde üç bir numara şarkısıyla Billboard 200 listesinin başında yer alan tarihteki ilk sanatçı oldu. "21", ABD ve İngiltere albüm listelerinde en uzun süreli bir numarada kalan solo kadın albümdür. "21" ile Adele, "Guinness Rekorlar Kitabı"'na çok sayıda rekor ile giriş yaptı. İngiltere'de bir yıl içinde üç milyondan fazla kopya satan ilk sanatçıdır. İki albümü ve "21" adlı albümünden çıkan "Rolling in the Deep", "Someone Like You" ile "Set Fire To The Rain", adlarındaki ilk iki single ile Adele, 1964 yılındaki Beatles'ın elde ettiği başarıdan beri aynı anda İngiltere'deki hem "Resmî Single Listesi" hem "Resmî Albüm listesi"ndeki en iyi beş içinde iki hit çıkarma başarısı elde eden yaşayan tek sanatçı oldu. 2014 yılında “Make You Feel My Love” parçası Spotify tarafından en mükemmel aşk şarkısı olarak açıklandı. 2015 yılında, "Hello" Teklisini piyasaya sürdü. Bu şarkı Youtube'da 1 milyar'ın üzerinde izlenme rakamına ulaşan şarkılardan biri olmuştur. Adele Laurie Blue Adkins,5 Mayıs 1988'de genç ve bekar bir annenin kızı olarak Tottenham, Londra, İngiltere'de doğdu. 2009 yılındaki röportajında "Ailem Türk, İspanyol ve İngiliz asıllı...Ben babamdan dolayı yarı Galli’yim" dedi. Galli babası, Adele henüz iki yaşındayken evi terk etti. Bunun için onu hiçbir zaman affetmeyeceğini belirtir. Küçük yaşlardan itibaren şarkı söylemeye düşkündü ve insan sesleri saplantı derecesinde ilgisini çekiyordu. Adele, müziğe sevgi ve tutku ile bağlanması konusunda Spice Girls'ün büyük bir etkisinin olduğunu açıklamıştır ve "Beni, bugün olduğum şey yaptılar." der. Adele, ayrıca Spice Girls'ü genç bir kızken akşam partilerinde taklit etti. Şarkıcı Gabrielle gibi görünebilmek için annesi, pullarla bir göz maskesi yaptı ki Adele, bunun utandırıcı olduğunu dile getirdi. On bir yaşındayken, mobilya üreticisi ve yetişkin öğrenme etkinlikleri organizatörü olan annesiyle birlikte West Norwood, Güney Londra'ya taşındı. West Norwood, Adele'in on altı yaşındayken yazdığı ve ilk kaydı olan "Hometown Glory"nin konusuydu. Güney Londra'ya taşındıktan sonra Aaliyah, Destiny's Child ve Mary J Blige gibi şarkıcılar ve R&B ile ilgilenmeye başladı. Sibolar Sibolar ( "Sibe"; Çince; basit: 锡伯; geleneksel: 錫伯; Pinyin: Xībó) Çin Halk Cumhuriyeti'nin 56 resmî etnik grubunun biri olan etnik grupdur. Çin'in kuzeybatısında ve Sincan Eyaletinde yaşarlar. Sibeler Mançularla çok yakın akrabadır. Qing Hanedanı sırasında, onlar Hôrqin-Moğolların etkin baskısı altında kalırlar. O zamanlar bir kısım Sibeler memleketleri olan kuzeydoğu Çin'i bırakıp Sincana yerleşmek zorunda bırakılır. Bu sırada diğer Mançular ve kuzeydoğu Çin'de geriye kalan Sibeler Han Çinlileri tarafından dilbilimsel sindirilmiştir. 2008 Yaz Olimpiyatları'nda jimnastik - Kadınlar genel toplam 2008 Yaz Olimpiyatlarında Jimnastik - Kadınlar genel toplam 2008 Yaz Olimpiyatları çerçevesinde 15 Ağustos'ta düzenlenen yarışmalar. Elemelerde en iyi 24 dereceyi, yapanlar finale yükselmektedir. Her ülkeden en fazla 2 sporcu finalde yarışabilmektedir. Son sıralamalar oluşturulurken sadece finalde elde edilen puanlar hesaba katılmakta, elemelerde alınan puanlar sonucu etkilememektedir. Elemelerde ilk 24'e girmelerine rağmen her ülkeden iki sporcu finale alınır kuralı sebebiyle finalde yarışamayanlar; Source: The Beijing Organizing Committee for the Games of the XXIX Olympiad Pati Yang Patricia Hilton, 26 Mart 1980 Polonya'nın Wroclaw kentinde doğmuş Polonyalı trip-hop şarkıcısıdır. 1998'de ilk albümü "Jaszczurka"yı çıkaran Pati, daha sonra Londra'ya taşındı ve burada Stephenem Hiltonem ile beraber çocuklar için çeşitli yardım kuruluşları ve projelerinde çalıştı. Daha sonra David Holmes ile beraber başta "Buffalo Solidiers", "Co z oczu to z serca", "Ocean's Eleven", "Ocean's Twelve" gibi filmler olmak üzere, birçok film için film müziği yaptı. Bunlardan bir tanesi olan "The Free Association", 2003 yılında piyasaya CD olarak da sunuldu. Sanatçı solo projelerinin yanı sıra, aynı zamanda "FlyKKiller" isimli bir elektronik müzik grubuyla da müzik yaşantısını sürdürmektedir. 2008 Yaz Olimpiyatları'nda jimnastik - Takım finalleri 2008 Yaz Olimpiyatlarında Jimnastik - Takım finalleri 2008 Yaz Olimpiyatları çerçevesinde 13 Ağustos'ta düzenlenen yarışmalar CÃ´tes-d'Armor Côtes-d'Armor [], Fransa'nın illerinden birisidir. Côtes-d'Armor, "Dinan", "Guingamp" ve "Lannion" olmak üzere 3 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 43. en kalabalık yöresidir. İl, Fransa'nın kuzeybatı kuşağında yer almaktadır. İl, Finistère, Morbihan ve Ille-et-Vilaine illeriyle çevrilidir. Yörede Bretonca konuşulmaktadır. Delfin Andrey Vyaçeslavoviç Lısikov "()" ya da bilinen adıyla "Dolphin", 29 Eylül 1971'de Rusya'da doğmuş, müzisyen ve şairdir. Sanatçı, 2004 MTV Rusya Müzik Ödülleri'nde "En İyi Rus Sanatçı" ödülünü almıştır ve yine o yıl "Live 8" konserleri çerçevesinde, Rusya ayağında sahneye çıkmıştır. Gazi Üniversitesi (kadın futbol takımı) Gazi Üniversitesi Spor Kulübü Kadın Futbol Takımı 1999 - 2000 sezonunda Gazi Üniversitesi'nde verilen futbol derslerinde yetenekli kadın futbolcuların seçilerek oluşturduğu bir takım olarak kuruldu. Aynı sezon lige katılan Gazi Üniversitesi ilk yıllarında ligde tutunmaya çalışan bir ekip oldu. 2001-2002 sezonun da ilk büyük başarısını play-off maçlarını 3. sırada bitirerek gösterdi. Ertesi sezon play-off finalin de Samsungücüne yenilerek ikinci oldu. 2006'de tekrar başlatılan TBFL'de son dört sezonda üç kez şampiyon oldu. 2010-2011 sezonunda Türkiye'yi UEFA Kadınlar Şampiyonlar Ligi'nde temsil edecektir. QNB Finansbank QNB Finansbank, 1987 yılında Hüsnü Özyeğin tarafından kurulan ve günümüzde Katar Merkez Bankası yönetiminde olan bir mevduat bankası. Kuruluşundan Nisan 2006'ya değin Fiba Holding bünyesinde faaliyet gösteren Finansbank, bu tarihte Yunanistan Ulusal Bankası'na satıldı. Haziran 2016'da ise Katar Merkez Bankası'na satıldı ve QNB Finansbank adını aldı. Finansbank, 26 Ekim 1987'de Hüsnü Özyeğin tarafından 4 milyon Amerikan doları sermaye ile kuruldu. Pamukbank, Yapı ve Kredi Bankası gibi bankalarda müdürlük görevlerinde bulunan Özyeğin, Finansbank'ı kurarken bu görevlerden elde ettiği kişisel birikiminin yanında iki evini de satarak sermaye oluşturdu. Evlerini sattığı için bir süre kirada oturdu. Özyeğin hem bu sermayesini kullanarak hem de Pamukbank ve Yapı Kredi'de kendisini tanıyan müşterilerinin desteğiyle İstanbul'un Gümüşsuyu semtinde ilk Finansbank şubesini faaliyete geçirdi. Fiba Holding, Finansbank'ın %51 hissesini satmak için Temmuz 2001 tarihinde Fransız BNP Paribas ile pazarlığa oturdu ancak yapılan görüşmeler 2002'de anlaşmazlıkla sonuçlandı. Bu olayın ardından Finansbank hisselerinde %13,4 düşüş yaşandı. Finansbank, Ağustos 2002'de STFA Holding'in ROKETSAN'da sahip olduğu hisseleri 3,6 milyon dolara satın alarak şirkete ortak oldu. Ocak 2004'te ise bu hisselerini 2,9 milyon dolar karşılığında HAVELSAN'a sattı. Finansbank, 3 Şubat 1990 tarihinde halka arz edilerek İMKB'de "FINBN" koduyla işlem görmeye başladı. Şubat 2018'de Katar Merkez Bankası'na devredilmesinin ardından hisse kodu "QNBFB" olarak değiştirildi. Fiba Holding, Kasım 2005'te Finansbank'ı satacağını duyurarak danışmanlık hizmeti sağlaması ve uluslararası alıcı bulması için Morgan Stanley ile anlaştı. Bu süreçte Amerikan Citigroup, Alman ve Belçikalı Dexia bankalarının Finansbank'ı almaya istekli olduğu medyaya yansıdı. Ancak Fiba Holding, Nisan 2006'da beklenmedik bir biçimde satış konusunda Yunanistan Ulusal Bankası ile anlaştığını duyurdu. Böylece Finansbank'ın %46 oranındaki hissesi 2,7 milyar dolara Yunanistan Ulusal Bankası'na satıldı. Bu satışın ardından Özyeğin'in bankada %9,6 hissesi kaldı. Ocak 2007'de YUB, borsada işlem gören hisselerin sahiplerine çağrıda bulunarak hisseleri geri toplayacağını bildirdi. Hissedarlara toplamda 543 milyon YTL ödeyen YUB'un Finansbank'taki payı %89,4'e yükseldi. Hüsnü Özyeğin, Finansbank'ta kalan %9,6'lık hissesini de Ağustos 2008'de YUB'a 697 milyon dolara sattı. Böyle YUB'un payı %94,5'e yükseldi. Öte yandan, yapılan anlaşmaya gereği hisse satışı sonrasında da Hüsnü Özyeğin'in Yönetim Kurulu Başkanlığı ve bankanın üst yönetiminin görevi sürmeye devam etti. Bu durum, Özyeğin'in 17 Nisan 2010'da yönetim kurulu başkanlığından ayrılmasıyla sona erdi. Yunan hükûmeti borç krizinden etkilenen Yunanistan Ulusal Bankası, 2010 yılında Finansbank'ın %20'sini satmak istediğini ve uluslararası yatırım bankalarına bu konuda yetki verdiğini açıkladı ancak herhangi bir satış gerçekleşmedi. İlerleyen yıllarda sık sık YUB'un Finansbank'ın çeşitli oranlardaki hisselerini satacağı iddia edilse de banka bu iddiaları yalanladı. Ancak 22 Aralık 2015'te Yunanistan Ulusal Bankası, Finansbank'ın tamamını Katar Merkez Bankası'na 2.7 milyar Euro'ya sattığını duyurdu. Finansbank ismi, 20 Ekim 2016 tarihinde "QNB Finansbank" olarak değiştirildi. 1 Şubat 2018'de Finansbank'ın Katar Merkez Bankası'na satılması ve şirketinin unvanının QNB Finansbank olmasının ardından hisse kodu da "QNBFB" olarak değiştirildi. 1999 yılında ilk taksitli kredi kartı "Galaxy Card" piyasaya sürüldü. Bu kartta, Fiba Holding'e bağlı alışveriş yerleri başta olmak üzre pek çok mağazada geçerli indirim ve kampanyalar yer aldı. 2001 yılında taksit erteleme ve uçuşlarda puanlarla mil kazanma kampanyalarını başlattı. Galaxy Card ismi Aralık 2000'de "CardFinans" olarak değiştirildi. 2010 yılında "kart aidatı ödemesi bulunmayan" ve standart kredi kartı özelliklerine sahip ilk kredi kartı FIX Card tanıtıldı. 2012 Ekim ayında, sıradan bir internet şubesi kullanımının dışında şubesiz internet bankacılığı deneyimini ilk kez sunan Enpara.com'u müşterilerinin hizmetine sundu. QNB Finansbank’ın 6 adet iştiraki bulunmaktadır. 2016 yılının Haziran ayında Katar merkezli QNB, National Bank of Greece'in QNB Finansbank'taki %99.81 payının tamamını 2.7 milyar euroya satın aldı. Han Savaşları Han Savaşları (İngilizce: "Khan Wars"), XS Software tarafından hazırlanan tarayıcı tabanlı strateji oyunu. Ardennes, Fransa Ardennes [], Fransa'nın illerinden birisidir. Ardennes, "Rethel", "Sedan" ve "Vouziers" olmak üzere 3 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 75. en kalabalık yöresidir. İl, Fransa'nın kuzeydoğu kuşağında yer almaktadır. İl, Meuse, Marne ve Aisne illeriyle çevrilidir. İl, ayrıca kuzeyde Belçika ile komuşudur. Ardennes ilinden çıkan başlıca tanınmış kişiler şu şekilde sıralanmaktadır; Robert de Sorbon, Guillaume de Machaut, Hippolyte Taine ve Arthur Rimbaud. Creuse Creuse [] (Oksitanca: Cruesa), Fransa'nın illerinden birisidir. Creuse, "Aubusson" adında tek yerleşime ayrılmıştır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 97. en kalabalık yöresidir. İl, Fransa'nın orta kuşağında yer almaktadır. İl, Corrèze, Haute-Vienne, Allier, Puy-de-Dôme, Cher ve Indre illeriyle çevrilidir. Yöre, orta kuşakta olmasına karşın, meşe, dişbudak, kestane ve fındık ağaçlarıyla kaplıdır. Otrar Otrar (Yengi-kent, Yangı Kent," "Farab", "Turar", Tarban veya Tutarband"), Kazakistan'ın güneyinde kent. Siriderya kıyısındaki Otrar'ın adı genelde Moğol felaketiyle anılır. Burası, İslam dünyasının en büyük düşünürlerinden Farabi'nin doğduğu kentti. Farab aslında bölgenin adıydı ve Otrar bu bölgenin merkeziydi. Çingiz'in yerle bir ettiği Otrar'ın kalıntıları geniş bir alana yayılmaktadır. Ayrıca, 1405'te Çin seferine çıkan Timur da Otrar'da ölmüştür. Otrar vahası, arkeolojik kalıntıları, Orta Çağ yerleşim yerleri ve sulama yapıları ile 200 km² bir alanı kapsar. 7. yüzyılda, yani GökTürk çağında, Otrar bölgesinde 10 müstahkem kale vardı. 7. - 9. yüzyıl arasında bu kalelerin sayısı 14'e çıkmıştır. 10. - 12. yüzyıl arasındaysa bu bölge büyük bir gelişim dönemine girmiş, kale sayısı 24'e yükselmiştir. 13. yüzyılda dağılma dönemi başlamış ve içinde insan yaşayan yalnızca 4 yerleşim yeri kalmıştı. Aynı bölgede 10.-12. yüzyıla ait 13 kervansaray saptanmışken 13. yüzyılda bunlardan ancak ikisi sağ idi. Prof. Dr. Mehmed Bahaeddin Ögel'in yukarıdaki verilerden yaptığı çıkarım şöyledir: "Bu rakamlar bize göstermektedir ki, bu bölge Kara-Hıtay Devletinin kuruluşu ve bilhassa Çingiz istilası ile boşalmağa yüz tutmuştu. Bu yerlerden bazıları, 12. asrın sonlarında insanlar tarafından terkedilmiş ve bazıları da zamanımıza kadar büyük veya küçük birer iskân yeri olarak gelmişti." Otrar kenti, Oğuz döneminde "Yengi-Kent"(yani Yeni Kent, Yeni Şehir) adıyla anılmaktaydı. Aynı dönemde Oğuz Yabgularının da kışlağıydı. Ak-Hunlar çağındaysa çok önemsiz bir yerdi. Burada daha önceki çağlara ait bulgular ele geçmemiştir. Kentin gelişim çağı, 5.-8. yüzyıl arasına yani GökTürk ve Türgeş çağına denk gelir. Otrar'ın 400x300 m büyüklüğünde bir iç kalesi ve oldukça da geniş duvarları vardır. 813-818'de Arap istilasına uğrayan kent, 10. yüzyılda yeniden yükselmiş ve öyle anlaşılıyor ki en gönenç dönemini Karahanlılar çağında yaşamıştır. Moğol istilası sırasında uğradığı felaketin izleri bugün bile görülebilmektedir. Dordogne Dordogne [] (Oksitanca: "Dordonhe"), Fransa'nın illerinden birisidir. Dordogne, "Bergerac", "Nontron", "Sarlat-la-Canéda" olmak üzere 3 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 58. en kalabalık yöresidir. İl, Fransa'nın orta kuşağında yer almaktadır. İl, Haute-Vienne, Corrèze, Lot, Lot-et-Garonne, Gironde ve Charente illeriyle çevrilidir. Adres Adres, belli bir konumun, önceden belirlenmiş yönergelerle ulaşılmasını sağlayan kısa dipnottur. Kısacası bir yerin konumunu açıklayan nota "adres" adı verilmektedir. Adres kavramı, içinde sokak, cadde, ülke, şehir gibi yönergeleri içeren bir tür açıklama ibaresidir. Bir konumun adresi verilecekse, öncelikle bu yönergeler bulunmalıdır. En küçük birimden, ülkeye kadar devam eden bir şekilde belirtilmelidir. Türk Dil Kurumu'nun tanımına göre adres, Fransızca kökenli bir sözcük olup "Bir kimsenin arandığında bulunabileceği yer, oturduğu yer" anlamına gelmektedir. Adres bu tanımın dışında şu anlamlara da gelmektedir: Ergin Ä°nan Ergin İnan (d. 1943 Malatya), Türk ressam. İlk ve orta öğrenimini Malatya’da tamamladıktan sonra İstanbul Üniversitesi Hukuk Fakültesi’ne 1963 yılında kaydını yaptırdıysa da bir yıl sonra 1964 yılında şimdiki adıyla Marmara Üniversitesi Güzel Sanatlar Fakültesi olan İstanbul Devlet Tatbiki Güzel Sanatlar Yüksek Okulu Resim Bölümü’ nün yetenek sınavlarını kazanarak resim öğrenimine başladı. Kral Schlamminger ve Helmut Hungerberg’in öğrencisi oldu. 1968 yılında mezun olduğu okula açılan asistanlık sınavını kazanarak ve Helmut Hungerberg’ in asistanı olarak göreve başladı. 1969 yılında burslu olarak gittiği Salzburg Yaz Akademisi’nde Prof. Emilio Vedova ile resim çalıştı. Batı Almanya Hükümeti’nin "Alman Akademik Öğrenci Değişimi" bursunu 1970 yılında kazanan sanatçı, üç yıl boyunca Münih Güzel Sanatlar Akademisi’nde Prof. Rudi Tröger ve Prof. Max Zimmerman ile resim, özgünbaskı alanında çalışmalar yaptı. Bu arada paris, Venedik, Verona, Mantova ve Floransa’da bulunan Müzelerde incelemelerde bulunan Ergin İnan, "Baskıresim Teknikleri" adlı teziyle, mezun olduğu okula 1975 yılında öğretim görevlisi olarak atandı. 1982 yılında öğretim üyesi olarak görev aldığı Marmara Üniversitesi Güzel Sanatlar Fakültesi resim Bölümü’ne 1985 yılında profesör olarak atandı. On beş yıl boyunca aksatmadan katıldığı Küstausstellung - Wasserburg am inn Germany sergilerine süresiz katılım şansını 1972 yılında jüri seçimiyle yakalayan sanatçı, 1985 - 86 yıllarında Berlin Güzel Sanatlar Yüksek Okulu’nda konuk profesör olarak desen dersleri verdi. "T.C. Cumhurbaşkanlığı Yeni Binası, İç Mekanları, Sanatsal Değerlendirme Projesi" kapsamında Resepsiyon Salonu duvarına "Yazıt" adlı yapıtını 1990 yılında gerçekleştiren sanatçı, "Varoluşla yok oluş arasındaki metafizik anlamı ve yaşam ile gerçeklik karşısında insanoğlunun tavrını ruhunda ve beyninde şekillendirerek dışa vurduğu gerçeküstü ve fantastik yapıtlarında Asya,Avrupa ve Anadolu kültürlerinden edindiği birikimi sentezleyerek, kendine özgü bir yorumla irdeliyor. İnsan figürleri, böcekler, kelebekler, sürüngenler, gözyaşı damlaları, yapraklar, gibi nesneler ve yazıyla bütünleştirdiği kompozisyonları, felsefe oluşturacak bir temel üzerinde betimlenerek, ikonografik ve kültürel imgeler arasında kurulan görsel, simgesel ve mistik ilişkileri yansıtıyor." Sokak Sokak; yerleşim yerlerinde, üzerinde ulaşımın sağlandığı, genellikle cadde ve bulvarlardan daha küçük yol. Sokak, yayaların ve taşıtların ulaşımını ve civar binalara erişimini kolaylaştırmak için kullanılır. Mahalle aralarındaki bazı küçük sokaklar taşıt trafiğine uygun olmayabilir. Bununla birlikte yerleşim yerlerindeki sosyo-ekonomik değişikliklere bağlı alarak caddelerden daha geniş sokaklar veya sokak büyüklüğünde caddeler de görülebilir. Sokaklar asfalt, stabilize veya toprak olabilir. Sokak tanımı, Orta Çağ Avrupa'sında dar ve uzun yaya geçitleri için kullanılmıştır. Zamanla hemen hemen tüm Avrupa'da bugün bile görülebilen dar sokaklar, çağların ilerlemesiyle, yayalar dışında atlı taşımacılık için de kullanılmaya başlanmıştır. 19. yüzyılda otomobilin icadıyla beraber geniş sokakların bu taşımacılığa yetmemesi yüzünden, çoğu sokak yerini caddelere bırakmıştır. Sokaklar, Asya'da sadece ticaret yollarını, şehirdeki hatları kapsamaktadır. Asya ve Afrika'da sokaklar batıdaki gibi taşlarla döşeli olarak yapılmamış, bunun yerine topraktan yapılmıştır. Özellikle, kimi yerlerde hiçbir sokak & cadde izine rastlanmamıştır. Ancak günümüzde dünyanın her yerinde olduğu gibi doğu şehirleri asfalt sokaklara sahiptir. Dilek PÄ±nar Dilek Pınar (İstanbul), Türk pop müzik sanatçısı. Müzik hayatına 1995 yılında sahne aldığı Ankara'daki gazinolarda başlamıştır. Konservatuvar hocalarından müzik dersleri almıştır. İlk albümünü Serdar Ortaç'ın desteğiyle çıkaran Dilek Pınar, asıl çıkışını ikinci albümü "Nazar Değmesin" ile yapmıştır. Albümdeki "Son Şansın" ve "Aşk Kazası" gibi şarkılarıyla dikkatleri çekmiştir. 2008 yılında üçüncü albümü "Randevu"yu Seyhan Müzik'ten yayınlamıştır. Aral (ÅŸehir) Aral (şehir) (Uygurca: ئارال, "Aral", "Alar"), Çince: 阿拉尔/阿拉爾; Pinyin: Ālā'ěr; , Çinnde Sincan Uygur Özerk Bölgesi'ne doğrudan bağlı ilçe düzeyi (县级市 "xiànjíshì") bir şehir'dir. DiÄŸer verilen isimler: A-la-erh. 1953 yılında Sincan Üretim ve Kalkınma Kolordusu kısaltılmış XPCC (Çince: basit 新疆生产建设兵团; geleneksel 新疆生產建設兵團; Pinyin: "Xīnjiāng Shēngchǎn Jiànshè Bīngtuán"), denilen birinci tarımsal bölümü kurulmuştur ve buradan yönetilir. Tarım Ünivertisesi Taklamakan Çölünün içine alan bölgenin gelişmesine yardımcı olmak için burada kurulmuştur. Aral bölgesinde en önemlisi pamuk yetiştirilir. Delikkaya Vanderlei Luxemburgo Vanderlei Luxemburgo, 10 Mayıs 1952'de Nova Iguaçu'da doğan Brezilyalı eski futbolcu ve faal teknik direktör. Tam adı Vanderlei Luxemburgo da Silva'dır. Beş şampiyonluk yaşadığı Série A'nın en başarılı teknik direktörüdür. Şu anda boştadır. Luxemburgo'nun yöenttiği en prestijli kulüp, 2004-05 sezonunda Garcia Remon'un Real Madrid'den ayrılmasıyla yılın ikinci devresinde takımı Santos’u bırakıp başına geçtiği Real Madrid’dir. Real Madrid’de 4 puan farkla şampiyonluğu Barcelona'ya kaptırması, kendine özel 4-2-2-2 oyun tarzı daima eleştiri almış, Madrid'in ezeli rakibi Barcelona'ya kendi evinde 3-0 yenilmesinden sonra kulüpten kovulmuştur. Luxemburgo, yalnızca bir sezon görev yaptığı Real Madrid'den ayrıldıktan sonraki beş sezonda beş farklı takımın başına geçmiştir. Son olarak Fluminense'yi çalıştıran Luxemburgo alınan kötü sonuçlar neticesinde görevine son verilmiştir. Aral (anlam ayrımı) HantavirÃ¼s Hantavirüs (Latinceː "Orthohantavirus"), "Bunyavirales" takımının "Hantaviridae" ailesinden negatif anlamlı tek iplikçikli bir RNA virüsü cinsidir. Genellikle kemirgenleri etkileyen virüsler, bu canlılarda hastalığa neden olmamaktadır. Hantavirüslerin insanları enfekte etmesinden neredeyse tamamen kemirgen dışkısı sorumlu olup, insandan insana bulaşma Güney Amerika'da 2005 ve 2019 yıllarında "Andes orthohantavirus" adlı türde iki kez rapor edilmiştir. Hantavirüs adı Dr. Lee Ho-Wang tarafından Hantaan virüsünün (Kore kanamalı ateşine yol açan virüs) izole edildiği Hantan Irmağı'ndan gelmektedir. Hantaan virüsü ile ilişkilendirilen hastalığa Kore kanamalı ateşi (artık kullanılmıyor) veya Dünya Sağlık Örgütü tarafından kabul edilmiş adı ile böbrek sendromlu kanamalı ateş adı verilir. Pek çok farklı kemirgen türü hantavirüs taşıyıcısıdır. Avrupa'da "Puumala" ile "Dobrava-Belgrade" virüsleri insanlarda böbrek sendromlu kanamalı ateşe sebep olmakta olup, "Myodes glareolus, Apodemus flavicollis, Apodemus agrarius ile Apodemus ponticus" gibi Avrasya'nın geniş kesimlerine yayılmış kemirgenlerce taşınırlar. Bir başka taşıyıcı canlı pamuk faresi adı verilen "Sigmodon hispidus"dur. Bu farenin anavatanı Güney, Orta ve Kuzey Amerika'dır. Bu fare kırsal bölgelerde yaşar ve ancak şehirlere ulaştığında insanlar için bir tehlike oluşturur. Farelerin kendileri virüsten etkilenmezler. Bu yüzden hastalık hakkında laboratuvar deneyleri ile çok fazla bilgi edinilememektedir. Ani başlayan ateş, titreme, baş ağrısı, kas ağrısı, eklem ağrısı, bulantı, kusma ve ishal, böbreklerin görevlerini yerine getirememesi sonucu az veya hiç idrar yapamamadır. Belirtilen şikayetleri olan kişilerin en kısa sürede bir sağlık kuruluşuna gitmesi hastalığın erken dönemde teşhisi ve tedavisi açısından önemlidir. Hantavirüs genel olarak çok yaygın olmayan bir virüstür. En çok görüldüğü yerler Güney ve Kuzey Amerika'dır. Ayrıca Çin, Kore, Rusya'da da rastlanmaktadır. Dünyada en sık görüldüğü yerler Arjantin, Şili, Brezilya, ABD, Kanada ve Panama'dır. Ayrıca Hindistan'da da görülmektedir. Almanya'da 2017' yılında Robert Koch Enstitüsü tarafından 1.713 hantavirüs enfeksiyonu rapor edilmiştir. Hantavirüsler Türkiye'de de sporadik veya epidemik bulaşmalara neden olmaktadır. Quipu Quipu ya da khipu (veya bir diğer adıyla "konuşma düğümleri") quechua dilinde « düğüm » ve « hesap » anlamına gelmekte olup, İnka İmparatorluğu’nda ve And Dağları bölgesindeki İnka-öncesi topluluklarda kullanılan bir kayıt ve hesap sistemidir. Terim günümüzde İnka yönetiminin imparatorluk halkına ve ekonomosine ilişkin istatistiki verilerin sayımı için kullandığı araçları ifade etmek üzere de kullanılmaktadır. Yazıya sahip olmayan İnka yönetimi doğal sayıları çeşitli renklerdeki sicimler üzerine düğüm silsileleri oluşturma yoluyla temsil etmekteydi ki, bu işaretler bütününe quipu adı verilir. Quipu sistemiyle tarihi olaylar da kaydedilebilmekteydi. Turgay Demirel Turgay Demirel (d. 1957, İstanbul), FIBA Avrupa Başkanı, Eski millî basketbolcu, iş adamı ve eski Türkiye Basketbol Federasyonu (TBF) başkanı. Turgay Demirel 1957 yılında İstanbul'da doğdu. Özel Alman Lisesi mezunu olan Demirel, Orta Doğu Teknik Üniversitesi Mühendislik Bilimleri Bölümünü bitirdi. Gençlik yıllarında basketbol ile ilgilenmeye başlayan Demirel, dayısı, eski millî basketbolcu ve Galatasaray Spor Kulübü eski başkanı Prof. Dr. Ali Uras'ın desteğiyle basketbol becerilerini geliştirdi. Basketbol oynamaya evinin arkasındaki sahada başladı. 16 yıl süren profesyonel kariyerinin çoğunu Galatasaray'da geçirdi. İki şampiyonluk kazandıktan sonra Galatasaray’ın kaptanı olarak 1988 yılında basketbol oyunculuğunu bıraktı. Türkiye Millî Basketbol Takımı’nın formasını 41 kez giydi. Kulüp kariyeri devam ederken özel sektörde kazanacağı başarılara doğru ilk adımlarını attı. Mikasa ve Reebok gibi uluslararası firmaları Türkiye’ye getiren isim oldu. Turgay Demirel, 17 Mart 1992 tarihinde yapılan genel kurulda TBF'nin ilk seçilmiş başkanı oldu. Sonrasında, en son 2012 seçimleri de dahil olmak üzere altı defa yeniden seçildi. Bunun yanında Demirel, Türk Basketbolunu Geliştirme ve Eğitim Vakfı'nın kurucu başkanıdır. Demirel'in başkanlığı döneminde Türk basketbolu dikkate değer bir dönüşüm geçirdi. 1992 yılında 3 kişilik kadro ve 600.000 Dolar'lık bir bütçeye sahip olan TBF'nin bugünkü bütçesi 70–75 milyon dolar seviyelerine yükseldi. Basketbol ülkenin ikinci en popüler sporu oldu ve Türkiye, hem erkek hem de kadın basketbolunda küresel bir güç haline geldi. A Millî Erkek Basketbol Takımı, 2001 yılında Türkiye'nin ev sahipliğinde gerçekleştirilen Avrupa Şampiyonası'nda ikinci ve daha sonra 2006 FIBA Dünya Şampiyonası'nda altıncı oldu. Türkiye, tarihinde ev sahipliği yaptığı en büyük uluslararası spor turnuvası olan 2010 FIBA Dünya Şampiyonası'nın finalinde ABD'ye yenilerek gümüş madalyaya ulaştı. FIBA Genel Sekreter Patrick Baumann, 2010 Dünya Şampiyonası'nın FIBA'nın en başarılı Dünya Şampiyonası olduğunu söyledi. Bugün Türkiye A Millî Erkek Basketbol Takımı, FIBA dünya sıralamasında 7. sıradır. Kendi profesyonel başarısı ve Türk basketboluna yaptığı hizmetler nedeniyle birçok ödüle layık görülen Demirel, Türkiye'nin 2010 FIBA Dünya Şampiyonundaki ikinciliğinin ardından Milliyet Gazetesi, Sedat Simavi Basın Kurumları, ve Okan Üniversitesi tarafından Yılın Spor Adamı ödülleriyle onurlandırıldı. Demirel döneminde Türkiye kadın basketbolu da ciddi bir gelişme gösterdi. 2005 yılından itibaren tüm Avrupa Şampiyonası finallerinde yer alan A Millî Kadın Basketbol Takımı, 2011 yılında kazandığı Avrupa ikinciliği ve 2012 Londra Olimpiyatları'nda elde ettiği beşincilik ile tarihi başarılara imza attı. Ayrıca 2013 Avrupa Şampiyonası'nda bronz madalya kazanan A Millî Kadın Basketbol Takımı, FIBA dünya sıralamasında 21. sıradan 13. sıraya yükseldi. Türkiye'nin Genç ve Ümit Millî Erkek ve Kız Basketbol Takımları da büyük zaferler kazandı. 2012 yılında Türkiye Yıldız Erkek (U16) Millî Basketbol Takımı Avrupa Şampiyonası'nda altın madalyaya, aynı yıl Ümit Kız Millî Basketbol Takımı Avrupa Şampiyonası'nda bronz madalyaya ulaştı. Buna ek olarak Türkiye, FIBA takviminde yer alan büyük çaplı turnuvalara ve diğer önemli basketbol organizasyonlarına ev sahipliği yaptı. 2010 FIBA Dünya Basketbol Şampiyonası, 2014 FIBA Kadınlar Dünya Baketbol Şampiyonası, 2012 Euroleague Kadın 8'li Finali, 2012 Türk Hava Yolları Euroleague 4'lü Finali, 2005 Avrupa Kadınlar Şampiyonası ve 2001 Avrupa Erkekler Şampiyonası bunlardan birkaçıdır. TBF sonraki neslin basketbol yıldızlarının yetiştirilmesini desteklemek amacıyla uluslararası gençlik turnuvalarına ev sahipliği yapmaya devam ediyor. Bunların arasında 2013 Ümit Kız (U20) Avrupa Şampiyonası ve 2006 Avrupa Ümit Erkek (U20) Avrupa Şampiyonası yer alıyor. TBF, 2012 yılında "Basketbolun Güç merkezi" adında bir stratejik plan yayınladı. FIBA, planı etkiyeci ve dinamik olarak tanımladı ve Türkiye’nin kimseyi şüphede bırakmayacak bir şekilde geleceğe doğru ilerlediğini kaydetti. 1992'den beri 6 kez başkanlık seçimini kazanarak 23 yıl devam ettiği görevini 30 Mart 2015 tarihinde Harun Erdenay'a devretmiştir. Uluslararası basketbolun yöneticiliğinde önemli ve aktif rol oynayan Demirel, 2006-2010 yılları arasında FIBA Asbaşkanlığı görevini üstlenmiştir. FIBA Finans Komisyonu üyeliğini halen sürdürmektedir. 17 Mayıs 2014'te düzenlenen FIBA Avrupa Genel Kurulu'nda FIBA Avrupa başkanlığına seçildi. Evli ve iki çocuk babası olan Demirel ileri düzeyde İngilizce ve Almanca bilmektedir. Viola da gamba Viola da gamba, perdeli bir yaylı çalgıdır. Viyolonsele benzer. En yaygın çeşidi yedi tellidir ve dörtlü akordu yapılır "(orta iki tel arası büyük üçlüdür)." Yay avuç içi yukarıya doğru tutularak çalınır. Jordi Savall bu çalgının iyi bir virtüözüdür. Ayrıca "Dünyanın Bütün Sabahları" filminde kullanılan enstrüman viyolonsel değil viola de gambadır. Enstrüman bu filmde yoğun olarak çalınmaktadır. Genellikle uç kısmına estetik bir süsleme yapılır. JS Bach'ın Johannes-passion isimli eserinin "Es ist vollbracht" bölümünde bilindik bir şekilde kullanılmaktadır. Sam Sparro Sam Falson (d. 8 Kasım 1982, Sidney), Avustralyalı şarkıcı ve şarkı sözü yazarıdır. Gerçek adı Sam Falson olmasına karşın, sahne ismi olarak Avustralya'nın ünlü radyo maskotlarından "Sammy Sparrow"dan ilham alarak "Sam Sparro"yu seçmiştir. Sam Sparro, Avustralya'nın Sydney kentinde doğduktan ve ilk çocukluk dönemini orada geçirdikten sonra, henüz 10 yaşındayken ailesi ile beraber Los Angeles'a taşınmış ve bu dönemde, henüz 10 yaşındayken ailesi onun müziğe olan ilgisini keşfetmiş ve Sam'i Kaliforniya'da bir kilise korosuna yazılmış ve şarkıcılık adımlarını ilk burada atmıştır. Okulu bitirdiken sonra ise ilk işi olarak McDonald's firmasının reklam müziğini yapmıştır. Şarkıcının ilk single'ı "Black and Gold" olmuş ve bu şarkı 24 Mart 2008 tarihli İngiltere Single Listesi'ne 23 numaradan giriş yapmış ve 2 numaraya kadar yükselerek, oldukça iyi bir başarı yakalamıştır. Şarkı kısa bir zaman içerisinde Avrupa'nın genelinde de sık sık çalınmış ve aynı zamanda İngiltere'de "Skins" isimli bir TV şovunda da jenerik müziği olarak kullanılmıştır. İlk single'ın başarısının hızıyla sanatçının ilk solo albümü de İngiltere'de 28 Nisan 2008 tarihinde yayınlanmıştır. Sam Sparro (albüm) Sam Sparro Sam Sparro'nun kendi adını taşıyan ilk solo albümüdür. İngiltere'de 28 Nisan 2008'de yayınlanmıştır ve albümün ilk single'ı olarak "Black and Gold" seçilmiştir. Bu şarkı İngiltere'de en yüksek 2 numaraya kadar yükselmiştir. Albüm listesinde ise 5 numaradan giriş yapmış ve en yüksek olarak 4 numaraya kadar yükselmeyi başarmıştır. Bütün şarkılar belirtilenlerin dışında, Sam Sparro ve Jesse Rogg tarafından yazılmıştır. "Can't Stop This" içinde "Still Hungry" isimli bir gizli şarkı barındırmaktadır. Bu şarkı 8. dakikadan sonra başlamaktadır. "Can't Stop This" içinde "Still Hungry" isimli bir gizli şarkı barındırmaktadır. Bu şarkı 8.dakikadan sonra başlamaktadır. NK Domžale NK Domžale Slovenya'da bulunan bir futbol takımı. 1921'de Domžale şehrinde kurulan NK Domžale, Slovenya'nın en eski futbol kulüplerindendir. Slovenya]'nın en üst ligi olan PrvaLiga Telekom Slovenije'de mücadele etmektedir. Bugünkü stadı olan Športni Park 1948'de inşa edildi. 1997 ve 1999'da yenilenen stadın 3,212 kişilik kapasitesi vardır. Kulübün altın çağı 2002 yazında "Slaviša Stojanovic"'in takımın başına getirilmesiyle başladı. Stojanovic ilk olarak takımı PrvaLiga Slovenije'ya çıkardı. Domžale, 2005-06 sezonunda ilk kez katıldıkları UEFA Kupası'nda iki ön eleme geçip 1. turda VfB Stuttgart'a toplamda 2-1 yenilip kupadan elendi. 2006-07 sezonunda 75 puanla tarihinde ilk kez PrvaLiga Telekom Slovenije şampiyonu oldu. Ertesi yıl ise 73 puanla aynı başarıyı tekrarladı. NK Domžale'nin iki taraftar grubu vardır. Bunlardan ilki olan kıdemliler, 1988'de "Ravbarji" adıyla kuruldu. İkinci grup ise 2006 yılında kurulan "Ultras Domzale"'dir. Sorularla Ä°slamiyet Sorularlaislamiyet.com, 7 Şubat 2002 tarihinde Türkçe olarak yayın hayatına başlamış ve internet üzerinden İslamiyet dini hakkında soruları cevaplayan bir web sitesidir. Site QuestionsOnIslam.com adresinde İngilizce yayın yapmaktadır. 2002 yılında birkaç akademisyen tarafından "İslamiyet hakkındaki yanlış bilgileri ortadan kaldırmak ve müslümanların sorularını cevaplandırmak amacı ile test yayınına başladı. Temmuz 2003 tarihinde editör ve teknik kadrosunu oluşturduktan sonra yayına başladı. 2006 Ocak ayından itibaren de ingilizce dili ile yayın hayatına devam etmeye başladı. Yayın sorumluluğunu Ahmet Çolak yapmaktadır. 2008 yılı itibarıyla günlük 20 bin tekil ziyaretçiye ulaşan site, 2015 itibarıyla 80 - 100 bin tekil ziyaretçiye ulaşmıştır. Kult Kult, 1982 yılında kurulmuş Polonyalı bir rock grubudur. Kult, 1982 yılında Kazik Staszewski'nin bir önceki grubu "Novelty Poland"ın dağılmasıyla kurulan bir müzik grubudur. Grup ilk konserini 1982 Temmuz'unda Varşova'daki Remont Club'ta vermiştir. Kult'un ilk albümü her ne kadar 1986 Eylül'ünde kaydedilse de, yayınlanması 1987 yılının Temmuz ayını bulmuştur. Grup, müziğinin köklerini punk'tan alan fakat bunun içine rock, ska, jazz, reggae ve geleneksel ballad müziği gibi çeşitli müzik türlerinden ögeleri de içinde barındıran bir müzik yapmaktadır. İlk başlarda vokalin daha rahat duyulabildiği ve daha kolay algılanabildiği bir tarzı benimsemişken, yıllar içinde bu anlayış değişime uğramıştır. Grubun bugüne kadar Polonya'nın gelmiş geçmiş en büyük gruplarından biri olarak kabul edilmesindeki etken olarak, konserlerinde yarattıkları atmofer ve verdikleri ortodoks karşıtı mesajlardır. Şarkı sözlerinde genel olarak sistem karşıtı ve eleştirel bir hava yaratmayı başarmışlardır. Buldog (müzik grubu) Buldog 2005 yılında Piotr Wieteska tarafından kurulmuş Polonya'lı bir rock grubudur. Davranışsal bilimler Davranışsal bilimler doğal dünyadaki organizmalar arasındaki etkileşimleri ve aktiviteleri keşfetmeyi amaçlayan tüm disiplinleri kapsar. Bu disiplinler, dikkatli formülasyonlar, doğal ve kontrollü deneysel gözlemler yoluyla insan ve hayvan daranışlarının sistematik analizi ve araştırmasını içerir. (E. D. Klemke, R. Hollinger, and A. D. Kline, (ed) (1980)) Davranışsal bilimler terimi sıklıkla sosyal bilimler terimi ile karıştırılır. Her ne kadar bu iki alan ilişkili olsalar ve sistemik davranış süreçlerini inceleseler de, davranışın farklı boyutlarını bilimsel bir şekilde analiz etme seviyesinde farklılık göstermektelerdir. Davranışsal bilimler, temel olarak, sosyal bir sistemdeki organizmaların arasındaki karar süreçlerini ve iletişim stratejilerini araştırırlar. Bu da psikoloji ve sosyal nörobilim gibi çok çeşitli dalları da içerir. Bundan farklı olarak, sosyal bilimler sosyal bir sistemin yapısal-seviye süreçlerini, sosyal süreçler ve sosyal örgütlenmedeki etkileri incelerler. Bu da tipik olarak sosyoloji, ekonomi, tarih, halk sağlığı, antropoloji, ve siyaset bilimi gibi dalları içerir. (E. D. Klemke, R. Hollinger and A. D. Kline, eds., 1988). Voo Voo Voo Voo, 1985 yılında kurulmuş olan Polonyalı bir caz-rock grubudur. Marsel Ä°lhan Marsel Khamdamov ya da Türk vatandaşlığı aldıktan sonraki adıyla Marsel İlhan (11 Haziran 1987, Semerkand), Özbek asıllı Türk millî tenisçi. TED Spor Kulübü oyuncusudur. Türkiye çapında sıralamada 1 numara, ATP dünya sıralamasında 27 Eylül 2010 tarihli liste itibarı ile ulaştığı yer olan 96. sıra ile ilk 100'e giren ilk Türk tenisçi unvanına sahip oldu. 17 Ocak 2011 tarihli liste itibarı ile ulaştığı yer olan 87. sıra ile tarihte bir Türk tenisçinin aldığı en iyi derecesini almış oldu. Antrenörü Erhan Oral'dır. 29.10.2016 tarihinde Galatasaray SK ile mukavele imzalamıştır. Doğum adı Marsel Khamdamov olan Marsel İlhan, 2004 yılında ülkelerindeki ekonomik zorluklar ve Marsel’in tenisteki gelişimini daha iyi şartlarda sağlamak için annesi ile Özbekistan'dan Türkiye'ye göç etti. Kulüp kulüp dolaşan Marsel, ""Bizim takımda senin ayarında çok oyuncumuz var"" şeklinde cevaplar aldı ancak en sonunda Taçspor tenis kulübü antrenman imkânı verdi ve desteklemeye başladı. 2005 ve 2006 yıllarında Türkiye'de sadece 5 turnuvaya katılan Marsel, 2006 yılında Türk vatandaşı olmuştur. 2007'de toplam 23 turnuvaya katılan Marsel, İspanya'da ve Türkiye'de oynanan iki "Futures" turnuvayı kazanmasını bildi. Karshi'de oynanan "Challengers" turnuvasında finalde Özbek Denis Istomin'e yenildi. Sezona 1374. sırada başlayan Marsel, bir senede 1000 basamak yükselerek sezon sonunda 321.'liğe yükseldi. Başarılı sonuçlar alan Marsel, bir yıllığına Kia ile sponsorluk anlaşması yaptı. 2008 yılında 26 turnuvaya katılan Marsel, üst üste oynadığı üç "Futures" turnuvasında Türkiye'de iki final ve Özbekistan'da bir şampiyonluk kazanmıştır. Haziran ayında oynanan Grand Slam serisi olan Wimbledon Tenis Turnuvası'da yeterlilik elemelerinde ilk turda Gilles Muller'e elenmiştir. Bir hafta sonra Türkiye'de oynanan "Futures" turnuvasını kazanmış ve ara vermeden İsrail'de katıldığı "Challengers" turnuvasındada şampiyonluğa uzanmıştır. Ağustos'ta Grand Slam serisi olan Amerika Açık (US Open) elemelerinde İsrailli Harel Levy'ye yenilerek turnuvaya veda etmiştir. Sezon sonunda 100 basamak yükselerek 215. olmuştur. Aldığı başarılı sonuçlarla Yeşilyurt Spor Kulübü'ne transfer olan Marsel, sezonun ilk müsabakasını Avustralya Açık'ta eleme maçlarıyla başladı ve oynadığı ilk eleme maçında Ukraynalı Alexandr Dolgopolov'e yenilerek sezonun ilk Grand Slam turnuvasına veda etti. Nisan ayında Türkiye'de oynadığı iki "Futures" turnuvasında şampiyonluğa ulaştı. Bir ay sonra İzmir'de oynanan "Challengers" turnuvasında finalde İtalyan Andrea Stoppini'ye boyun eğen Marsel, ilk kez katıldığı Grand Slam serisi olan Rolland Garros turnuvasında ilk eleme maçında Hollandalı Thiemo de Bakker'e yenildi. Ağustos'ta başlayan US Open'da üç eleme maçını kazanarak ana tabloya kalmayı başaran Marsel İlhan, ilk turda karşılaştığı Belçikalı Christophe Rochus'u yendi ; ikinci turda ise Amerikalı John Isner'e mağlup olarak elendi. Marsel İlhan bu turnuva'daki başarısıyla Türk tenis tarihinde teklerde Grand Slam ana tablosuna yükselen ilk tenisçi olmuştur. Marsel İlhan, Pescara'da düzenlenen 2009 Akdeniz Oyunları'nda teklerde gümüş madalya kazanmıştır. Toplam 26 turnuvaya katılan Marsel, elde ettiği başarılı sonuçlarıyla bir yıl içinde 60 basamak yükselerek 155.'liğe yerleşmiştir. Yeni sezonda Turkcell ile sponsorluk sözleşmesi imzalayan Marsel, 18 Ocak 2010'da başlayan Avustralya Open'de üç eleme turu geçerek ana tabloda mücadele veren ilk Türk tenisçi oldu. İlk turda karşılaştığı Fransız Sébastien Grosjean'i 3-0 yenerek ikinci tura kaldı ancak ATP sıralamasında 11. olan Şilili rakibi Fernando Gonzalez'e yenilerek elenmiştir. Bir ay sonra Rotterdam'da oynanan ATP 500 serisi olan turnuvada ikinci turda (1/16) Rus tenisçi Mikhail Youzhny'ye elendi. Miami'de oynanan ATP 1000 serisi olan turnuvada ise yine ikinci turda (1/64) Arjantinli tenisçi Juan Monaco'ya elendi. Barselona'da oynanan ATP 500 serisi turnuvada ilk turda (1/64) Avustralyalı tenisçi Lleyton Hewitt'e yenildi. Mayıs ayında gerçekleşen Fransa Açık elemelerinde ilk iki eleme maçını kazanmış ancak üçüncü ve son eleme maçında İtalyan Simone Bolelli'ye yenilerek Roland Garros'a katılma şansını kaybetmiştir. Sezonun üçüncü Grand Slam'ı olan Wimbledon'a elemelerden katılan Marsel İlhan, elemelerde üç rakibinide yenerek tarihte ilk defa bir Türk tenisçişi Wimbledon Tenis Turnuvası'na katılmaya hak kazandı. İlk turdaki Brezilyalı rakibi Marcos Danieli'yi yenerek ikinci turda Romanya'lı Victor Hanescu'ya yenilerek turnuvaya veda etti. Ağustos'ta Cincinnati'de oynanan ATP 1000 serisi ile US Open elemelerinde ilk turda kaybederek turnuvalara katılamamıştır. Eylül'de katıldığı iki "Challengers" turnuvalarında Bosna-Hersek'te şampiyon olmuş, İzmir'de ise finale ulaşmıştır. Ekim'de Şangay'da oynanan ATP 1000 serisi turnuvasında iki eleme maçını kazanarak ilk turda karşılaştığı Thomaz Bellucci'ye az farkla yenildi ; aldığı bu sonuçla ATP dünya sıralamasında yeniden ilk 100'e girmeyi başardı. Marsel İlhan, Mersin'de düzenlenen 2013 Akdeniz Oyunları'nda teklerde gümüş madalya kazanmıştır. Rusya'nın Kazan şehrinde düzenlenen Kazan Kremlin Cup turnuvası finalinde Alman rakibi Michael Berrer'i 7-6 ve 6-3 lük setlerle mağlup eder şampiyonluğa ulaşmıştır. Dubai Tenis Şampiyonası'nda tek erkekler çeyrek finalinde karşılaştığı dünyanın bir numarası Novak Đoković'e 2-0 yenilerek elendi. Bu maçla ilk kez dünya sıralamasında 1 numara olan bir tenisçi ile karşılaşmıştır. Blade Loki Blade Loki 1992 yılında kurulmuş olan Polonya'lı bir punk-rock grubudur. Hidrojen kaynağı Hidrojen gazının yakılması sonucu elde edilen ısı enerjisiyle metallerin eritilerek birbirine kaynak edilmesi işlemi. Hidrojen gazını depolamak tehlikeli ve zor bir işlem olduğundan, hidrojen kaynak makineleri ihtiyaç olunan gazı elektroliz yöntemiyle üretip doğrudan kullanır. Hidrojen gazının yakılması sonucunda ortama sadece su/su buharı çıkar. Bu nedenle hidrojen gazlı kaynak makineleri çevre kirliliği yapmaz. Derne Muharebesi Derne Muharebesi, 5 Ekim 1911 ile 18 Ekim 1912 tarihlerinde Derne'yi ele geçirmek isteyen İtalyanlarla karşı Trablusgarp Savaşı sırasında yapılan muharebelerdir. 1 Ekim 1911'de Trablusgarp Kuşatması'nın ilanından üç gün sonra İtalyan birliklerinin kente girmesi üzerine, 16 Ekim'de İtalyan birinci filosundan bir grup Derne önüne geldiğinde, kentin ileri gelenleri bir heyet göndererek amiralden şehri bombardıman etmemesini istediler. Amiral Presbitero, kentteki Osmanlı kuvvetlerinin teslim olmaları koşuluyla bombardımandan vazgeçeceğini bildirmesi ve Osmanlı kuvvetlerinin teslim olmayı reddetmesi üzerine İtalyanlar, kıyıdaki vaha ile garnizon bölgesini ateşe tuttularsa da denizin elverişsizliği sebebiyle bu harekâttan vazgeçtiler. Yüzbaşı (Kolağası) Mustafa Kemal (Atatürk) 8 Aralık 1911 tarihinde Mısır ve Tunus üzerinden bir grup gönüllü subay ile birlikte gizlice Libya'ya geldi. 22 Aralık tarihinde emrindeki gönüllü milis kuvvetleri ile İtalyan birliklerini Tobruk Muharebesi'nde yendi. Denize püskürtülen İtalyanlar sahilde demirli donanma topçu desteği sayesinde karada kalmayı başardı. Libya'da İtalyan ordusu ilk defa savaşta keşif ve havadan karaya taarruz amacıyla uçak kullandılar. Kurmay Binbaşılığa yükseltilen Mustafa Kemal, 16 Ocak 1912 tarihinde uçaktan atılan bomba ile sol gözünden yaralandı. Bir ay hastanede tedavi görmesine rağmen bomba yarası Mustafa Kemal'in gözünde kalıcı hasar bıraktı. İtalyan birlikleri çoğunluğu Sunusi gerillalardan oluşan birliklere karşı başarı elde edemedi ve donanma topçu ateşi desteği ile korunan sahil kesiminden öteye ilerleyemedi. Osmanlı Devleti İtalya ile Uşi Barış Antlaşması'nı imzalayınca Derne İtalyanlara teslim edildi. İtalyanların Derne sahil şeridine hapsolup ilerleyememeleri Mustafa Kemal'in arkadaşı Salih (Bozok)'e gönderdiği mektupta da açıklanmaktadır. Bazı yazarlar, Çanakkale Muharebeleri'nde Mustafa Kemal'in Derne Muharebeleri tecrübelerinden yararlandığını açıkladılar. Çanakkale'de de yüksek donanma ateş gücüne sahip kuvvetler karaya çıkabilmiş ancak denizden topçu desteği olmayan bölgelerde ilerleyişini sürdürememişti. Tomşuk Tomşuk (Uygurca: تۇمشۇق, "Tumşuk", "Tumxuk̡ Xəh̡ri", "Tumushuq", "Tumxuk̡", Çince: 图木舒克/圖木舒克; Pinyin: "Túmùshūkè"), Çin'de Sincan Uygur Özerk Bölgesi'ne doğrudan bağlı ilçe düzeyi (县级市 "xiànjíshì") bir şehir'dir. Tomşuk'un batısında Xegil ("Xehila, Hsieh-ho-la") (31.6 km), doğusunda Wensu (34.6 km) ile Taglak (38.78 km) ve güneyinde Akyar ("A-k'o-ya") (41.1 km) gibi yerleşim yerleri ve etrafı Maralbeşi İlçesi ile çevrilidir. DiÄŸer verilen isimler: T'u-mu-hsiu-k'o. Khotan ("Hetian") ile Tomşuk