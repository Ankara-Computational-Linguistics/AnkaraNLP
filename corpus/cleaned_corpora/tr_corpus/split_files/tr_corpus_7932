Denizi depremi, 21 Temmuz 2017 tarihinde merkez üssü Türkiye'nin Muğla ilinin Bodrum ilçesinin 10 km güneydoğusunda ve Yunanistan'ın İstanköy adası açıklarında yerin 5 km altında richter ölçeğine göre 6.6 M büyüklüğünde meydana gelen deprem. Güney Ege, özellikle Girit Yayı - On İki Adalar civarı deprem etkinliğinin en yoğun görüldüğü bir bölgedir. Girit Yayı-Kıbrıs Yayı bölgesinde hâkim olan Afrika levhasının kuzeye doğru hareketi, bölgede sık aralıklarla orta şiddette ve şiddetli şiddette depremler üretmektedir. Özellikle Milas-Bodrum-Gökova Körfezi-Datça civarları, Muğla ve çevresinde deprem dizilerinin yoğun gözlendiği bölgeler arasında yer alır. Depremin kaynağının bulunduğu bölge, Gökova Körfezi’ni oluşturan ve genel uzanımı körfeze paralel olan normal faylar tarafından denetlenmektedir. Körfezin kuzey kolunu oluşturan doğu-batı gidişli normal faylar ile ilişkide bulunan ve kara içine doğru genel olarak KD-GB ve KB-GD gidişli normal, doğrultu atım bileşeni olan faylar mevcuttur. Bodrum, zamanında büyük depremler ve tsunamiler yaşamış bir şehirdir. Tarih boyunca birçok kez yıkıcı güçte depremler yaşamıştır. Özellikle Datça, Marmaris ve Rodos civarları, onlarca kez yıkıcı depremlere maruz kalmıştır. 1900'lü yıllar sonrasında bu bölge yakınlarında yaşanılan en büyük deprem; 1926 yılında Datça'ya çok yakın bir yerde 7.7 büyüklüğünde gerçekleşen depremdir. 554 ya da 556 yılında yine hemen hemen aynı yerde gerçekleşen yaklaşık 7 büyüklüğündeki deprem sonucunda yine Kos Adası ile Bodrum'da tsunami yaşanmıştır. Özellikle; 21 Temmuz 365 tarihinde Girit'te gerçekleşen en az 8.5 büyüklüğündeki deprem sonucunda oluşan tsunaminin bu bölgelere vurduğu ve tsunami yüksekliğinin tahmini olarak 6 metre olduğu gözlemlenmiştir. Bu tsunami yüzünden bazı tekneler evlerin üstüne çıkmış ve yaklaşık 5 bin kişi tsunami sırasında boğulmuştur. Yerel saatle 01:31'de ana deprem gerçekleşti ve özellikle Kos ile Bodrum'da şiddetli bir şekilde hissedildi. İlk anda büyüklüğü 6.2 M olarak ölçüldü. Bu ölçümden birkaç dakika sonra tekrar revize edilen depremin büyüklüğü 6.5 M olarak güncellendi ve derinliğinin ise 5 km olduğu tespit edildi. Deprem, körfezi kuzeyden sınırlayan K82D-53GB eğimli normal fay üzerinde meydana geldi. Bundan birkaç saat sonra; yerel saatle 11:00'de basın açıklaması yapan Kandilli Rasathanesi ve Deprem Araştırma Enstitüsü Genel Müdürü Prof. Dr. Haluk Özener, tekrar güncellenen veriler doğrultusunda depremin gerçek büyüklüğünün 6.6 M olduğunu ve ölçülen şiddetin 7 (VII - Çok şiddetli) olduğunu açıkladı. Deprem; başta Kos Adası ile Bodrum'da oldukça şiddetli bir şekilde hissedildi. Ayrıca, Muğla ve ilçeleri ile On İki Adalarda yine şiddetli bir şekilde, Aydın, Denizli, İzmir, Antalya, Manisa, Çanakkale, Atina ve Konya'ya kadar geniş bir alanda hissedildi. Deprem sonrası Kos Adası'nda iki kişi öldü, 300'den fazla kişi yaralandı. Bodrum'da deprem sırasında elektrikler kesildi, eski binalarda ufak çatlaklar oluştu, Devlet Hastanesi hasar gördü ve hastane boşaltıldı. Bir caminin minaresi zarara uğradı, yollarda çökmeler ve toprak kaymaları oldu. Burada can kaybı olmazken, onlarca kişi deprem sırasında balkonlardan veya pencerelerden atlayıp hafif bir şekilde yaralandı. Datça ve köylerinde ise 15 ev hasar gördü. Marmaris'te 15, Datça'da 20 civarında kişi hafif bir şekilde yaralandılar. Deprem sırasında ise yaklaşık 30 cm boyunda tsunami meydana geldi ve Bodrum'un 100 metre kadar içine girdi. Birçok işyerine ve otellere su bastı. Tsunami yüzünden tekneler hasar gördü veya alabora oldu, plajlar zarar gördü, yaklaşık 60 araç ve birçok eşya sürüklenip zarara uğradı. Gümbet'te deniz, yaklaşık 2-3 metre geriye çekildi. Yunanistan'ın İstanköy Adası'nda ciddi hasarlar meydana geldi. Deprem sırasında bir eğlence merkezinin duvarının çökmesi sonucu iki kişi öldü. Ölenlerden birinin Türk, diğerinin İsveçli olduğu açıklandı. 5'i ağır, yaklaşık 120 kişi ise yaralandı. Depremin etkisi nedeniyle büyük çatlaklar oluşan adadaki limanının faaliyet dışı kalması sonucu tüm deniz seferleri iptal edildi. Adaya giden gemilerin yakındaki adalara yönlendirildiği belirtildi. Osmanlı döneminden kalan Defterdar Camii'nin minaresi yıkıldı. Ayrıca, Agios Nikolaos Katedrali'nin bir bölümü çöktü ve bunların dışında birkaç yerde de çökmeler ve yıkılmalar oluştu. Depremden sonra artçı sarsıntılar devam etti ve 23 Temmuz 08:00 itibarıyla, 825'in üzerinde artçı sarsıntı kaydedildi. Bunlardan en büyük artçı sarsıntı; 4.9 büyüklüğünde oldu. Jadwiga Szubartowicz Jadwiga Szubartowicz (kızlık soyadı Skawińska; 16 Ekim 1905 - 20 Temmuz 2017), 110 seneyi aşan ömrüyle en çok yaşayan insanlar listesinde yer alan Polonyalı kadın. 2015 yılında 2017'de ölümüne kadar Polonya'da yaşayan en yaşlı kadındı. Çocukluğunda Saint Petersburg'da (daha sonra Petrograd'da) ailesi ile birkaç yıl geçirdi. 12 Ekim'de Ekim Devrimi'ne şahit oldu. Polonya'nın Alman işgali sırasında kardeşi tutuklanmıştı. Majdanek toplama kampında bir hafta boyunca gözaltında kaldıktan sonra serbest bırakıldı ancak daha sonra Kraków'da Almanlar tarafından tutuklandı ve Buchenwald'daki toplama kampına yollandı. 1 Ağustos 2015'te Jadwiga Młynek'in (1905-2015) ölümünün ardından Szubartowicz "en uzun yaşayan Polonyalı kadın" unvanını aldı. "En uzun yaşayan Polonyalı erkek" unvanına sahip Polonya doğumlu İsrail vatandaşı, İkinci Dünya Savaşı'nı görmüş Yisrael Kristal İsrail'e taşınınca Szubartowicz'in yaşı Gerontoloji Araştırma Grubu tarafından sertifika ile tescillenmiştir. 16 Ekim 2015'te 110'uncu yaş gününü kutlayan Polonya'nın en uzun süre yaşayan kadını unvanına sahip olan Szubartowicz, 20 Temmuz 2017'de Lublin'de 111 yaşında zatürre komplikasyonlarından öldü. Åžalva Eliava Şalva Zuraboviç Eliava (; ) (30 Eylül 1883; Ganiri, Gürcistan, Rus İmparatorluğu – 3 Aralık 1937) Megrel kökenli Gürcü Eski Bolşevik, Orta Asya ve Kafkasya'nın Sovyetleştirilmesinde önemli katkılarda bulunmuş Sovyet devlet adamı. Josef Stalin’in 1936-1938 yılları arasındaki Büyük Temizlik operasyonlarının kurbanlarından biri olmuştur. Eliava, Batı Gürcistan'dan soylu ama fakir bir ailede 1883 yılında dünyaya geldi. Kutaisi Klasik Lisesi'nden mezun olduktan sonra 1903 yılında Sankt-Peterburg Devlet Üniversitesi'nde hukuk eğitimine başladı, ancak öğrenci protestolarına karıştığı için okuldan atıldı. 1904 yılında Rusya Sosyal Demokrat İşçi Partisi'ne üye oldu ve Bolşevik kanatta yerini aldı. Tiflis ve Kutaisi'deki 1905 Rus Devrimi ayaklanmalarına katıldı. 1911 yılında Olonets Valiliğine sürüldü. Sankt-Peterburg'a taşındı ve 1915'te Vologda'ya gönderilene kadar Pravda gazetesinde çalıştı. 1917 Rus Devrimi'nin patlak vermesinin ardından, Vologda Ispolkom'a ("Yürütme Komitesi") başkanlık etti ve Aralık 1918'de Moskova'ya taşındı. 1919'da Rus İç Savaşı sırasında Türkistan cephesine gönderildi ve Revkom'un ("Devrim Komitesi") bir üyesi olarak, bölgede Sovyet iktidarının kurulmasına yardımcı oldu. Bolşeviklerle Türklerin ilk ilişki kurma girişimlerinde İttihat ve Terakki Fırkası’nın İstanbul’daki yeraltı teşkilatı olarak görev yapan Karakol Cemiyeti'nin rolü önemlidir. Karakol Cemiyeti liderlerinden Kara Vasıf 1919 Ekim-Kasım aylarında Bolşevik hükümetinin temsilcisi Shalva Eliava ile İstanbul’da görüşmelerde bulunmuştu. Ali Fuat Cebesoy görüşen kişinin Shalva Eliava olduğunu söylemekteyse de, Yerasimos görüşülen kişinin Shalva Eliava olmadığından bahseder, ona göre görüşülen kişi Albay İlyaçef olmalıdır. 1920 yılında Türkiye ve İran'da Sovyet Rusya'nın tam yetkili temsilcisi görevine getirildi. Grigol Konstantinoviç Orconikidze, Efrem Eşba ve Nestor Lakoba ile birlikte Abhaz Devrimci Komitesi içinde yer almış ve SSCB'nin 16 kurucu devletinden biri olan Abhazya SSC'ni 31 Mart 1921 tarihinde ilan edilmesinde hazır bulunmuştur. 13 Ekim 1921 tarihli Türkiye ile Ermenistan, Azerbaycan ve Gürcistan arasında yapılan ve Türkiye’nin doğu sınırının da kesinleşmesini sağlayan Kars Antlaşması'nın imza edenleri arasında Gürcistan Savunma Bakanı unvanıyla yer almıştır. Kızıl Ordu'nun Gürcistan'ı İşgali ile sonuçlanan Gürcistan Demokratik Cumhuriyeti ile gerçekleştirilen savaş sırasında Rusya Komünist Partisi'nin Kafkasya bürosunun bir üyesi ve bir yandan da Gürcistan Revkom'un bir üyesiydi. Gürcistan Demokratik Cumhuriyeti'nin yıkılmasından sonra Ocak 1923'ten Haziran 1927'ye kadar Eliava, Gürcistan SSC hükûmetine Deniz ve Askeri Halk Komiseri oldu. Gürcistan SSC Halk Komiserleri Konseyi Başkanı olarak Sovyet Gürcistan hükûmetinin başında bulundu. Aynı zamanda, 1927-1930 yılları arasında Transkafkasya Sovyet Federatif Sosyalist Cumhuriyeti Halk Komiserleri Konseyi Başkanı olarak görev yaptı. 1930'larda Eliava, Dış Ticaret Halk Komiserliği ve Sovyetler Birliği Hafif Sanayi Halk Komiseri görevini üstlendi. Josef Stalin'in Eski Bolşevik olanlara karşı başlattığı Büyük Temizlik operasyonları sırasında tutuklandı ve 3 Aralık 1937'de idam edildi. 1956'da Sovyetler Birliği Komünist Partisi tarafından Şalva Eliava'ya onuru iade edildi. Schileru Dincă Dincă Schileru, Rumen futbolcu ve teknik direktör. Forvet pozisyonunda görev aldığı futbolculuk kariyerinin ardından teknik direktörlük yapmıştır. Alec Stock Alec William Alfred Stock (30 Mart 1917, Peasedown St John - 16 Nisan 2001, Wimborne Minster), İngiliz futbolcu ve teknik direktör. Madenci bir babanın oğlu olarak 30 Mart 1917'de, Peasedown St John'da doğdu. 1926 Birleşik Krallık genel grevi sonrasında ailesi ile birlikte Dartford'a taşındı. Okul yıllarında ragbi ve futbol oynayan Stock, amatör olarak futbol oynarken Charlton Athletic teknik direktörü Jimmy Seed tarafından 1936'da Charlton Athletic kadrosuna dahil edildi. Charlton Athletic formasıyla herhangi bir lig maçına çıkmadan, 1938'de Queens Park Rangers'a transfer oldu. Burada ayak bileğinden yaşadığı sakatlık sebebiyle futbolculuk yaşantısı sekteye uğradı, II. Dünya Savaşı'nın patlak vermesiyle de orduya dahil edildi. Caen Muharebesi'nde yaralanması sonrasında tedavi için Galler'e sevk edildi. 1945-46 sezonunda Yeovil Town ile oyuncu-teknik direktör olarak anlaştı. 1949'a kadar burada görev yapan Stock, sonrasında Leyton Orient'in teknik direktörlüğüne geldi ve 1956'ya kadar takımı çalıştırdı. 1955-56 sezonunda Football League Third Division South şampiyonluğu yaşadı. 1956'da, bir süre Arsenal'da antenörlük yapmasının ardından 1956'da Leyton Orient'in teknik direktörlüğüne döndü ve 1957'ye kadar görevini sürdürdü. 1957'de Serie A ekiplerinden Roma'nın, 1958-1959'da bir kez daha Leyton Orient'ın başında bulundu. 1959'da başladığı Queens Park Rangers'ın teknik direktörü olarak 1966-67 sezonunda takımla Football League Third Division ve Football League Cup (günümüzdeki adıyla EFL Cup) şampiyonlukları yaşadı. 1968'e kadar burada kalan Stock; 1968-1972 yılları arasında Luton Town'ı, 1972-1976 yılları arasında Fulham'ı, 1978'de Steve Burtenshaw göreve gelene kadar geçici olarak Queens Park Rangers'ı ve son olarak 1979-1980 yıllarında Bournemouth'u çalıştırdı. Blas PÃ©rez Blas Antonio Miguel Pérez Ortega (13 Mart 1981), Blooming takımında forvet pozisyonunda görev yapan Panamalı millî futbolcudur. Profesyonel kariyerine 1998 yılında Panamá Viejo kulübünde başladı. Daha sonra sırasıyla Árabe Unido, Nacional, Envigado, Centauros, Deportivo Cali, Cúcuta Deportivo, Hércules, UANL, Pachuca, Al Wasl, San Luis, León, Indios, FC Dallas, Vancouver Whitecaps FC, Árabe Unido ve Blooming kulüplerinde oynadı. Blas Pérez, Panama millî futbol takımı formasını ilk kez El Salvador ile Mart 2001'de oynanan hazırlık maçında giydi. Ayrılmayalım Yami Lester Yami Lester (d. 1942- ö. 21 Temmuz 2017), Avustralya'nın kuzeyindeki Güney Avustralya'da yaşayan Aborjin'lerin bir kolu olan Yankunytjatjara'lı yerlisi olan aktivisttir. Avustralya'da yapılan bir nükleer denemeden kurtulan Lester'da doğdu. Ülkesinde en iyi anti nükleer ve yerli hakları savunucularından birisi olarak biliniyordu. 1950'lerde, hâlâ genç bir çocukken, güneyden gelen "kara bir sis" tarafından kör edildi. Maralinga test alanlarında halen önemli radyasyon tehlikeleri mevcut olduğunu ifade etmiş bu aktvist hareketleri 1985 yılında McClelland Kraliyet Nükleer Enerji Komisyonu'nda rahatsızlığa yol açmıştır. Lester, Alice Springs, Avustralya'da, 21 Temmuz 2017'de 75 yaşında bir kalp rahatsızlığından kaynaklı komplikasyonlardan dolayı öldü. Motosu Gölü Motosu Gölü ( "Motosu-ko"), Japonya'nın Yamanashi prefektörlüğünde Fuji Dağı yakınında bulunan bir göldür. Göl, Beş Fuji Gölü'nün en batısında yer alan gölü olup ülkenin dokuzuncu en derin gölüdür. Göl, Fuji-Hakone-Izu Millî Parkı sınırları içerisinde yer almaktadır. Göl suyunun sıcaklığı asla 4 °C'nin altına düşmemektedir ve bu da Beş Fuji Gölü arasında kışın donmayan tek göl olmasını sağlamaktadır. Motosu Gölü, diğer Beş Fuji Gölü'nde olduğu gibi kenarındaki birçok otel, rüzgâr sörfü tesisleri, kamp alanları ve gezi tekneleri ile popüler bir tatil merkezidir. Bununla birlikte, son yıllarda, gölün kirlilikten dolayı şeffaflığının azalması giderek artan bir sorundur. Sai Gölü Sai Gölü ( "Saiko"), Japonya'nın Yamanashi prefektörlüğünde Fuji Dağı yakınında bulunan bir göldür. Göl, Beş Fuji Gölü'nün ikinci en derin gölüdür. Göl, Fuji-Hakone-Izu Millî Parkı sınırları içerisinde yer almaktadır. Kawaguchi Gölü Kawaguchi Gölü ( "Kawaguchi-ko"), Japonya'nın Yamanashi prefektörlüğünde Fuji Dağı yakınında bulunan bir göldür. Göl, Beş Fuji Gölü'nün ikinci büyük gölüdür. Göl, Fuji-Hakone-Izu Millî Parkı sınırları içerisinde yer almaktadır. 2013 yılında göl, Dünya Mirası Listesi'ne Fujisan Kültür Alanı'nın bir parçası olarak eklendi. Yamanaka Gölü Yamanaka Gölü ( "Yamanaka-ko"), Japonya'nın Yamanashi prefektörlüğünde Fuji Dağı yakınında bulunan bir göldür. Göl, Beş Fuji Gölü'nün en büyük ve aynı zamanda en sığ gölüdür. Göl, Fuji-Hakone-Izu Millî Parkı sınırları içerisinde yer almaktadır. Göl, tekne gezisi, balıkçılık, su kayağı, rüzgâr sörfü, gezi ve yüzme için popüler bir rekreasyon alanıdır. Rüzgârın batıdan gelmesi halinde, göl Myōjinyama Dağı'nda yamaç paraşütü için yumuşak bir iniş sağlamaktadır. Kamp için küçük kabinler ve alanlar da bulunmaktadır. 2013 yılında göl, Dünya Mirası Listesi'ne Fujisan Kültür Alanı'nın bir parçası olarak eklendi. Doğan İzci Doğan İzci (2 Temmuz 2003, Yerköy), Türk oyuncu. Sivas filmi ile aralarında 71. Venedik Film Festivali'nde "En iyi Erkek Oyuncu" ödülü olmak üzere çeşitli ödüller aldı. Aleksandr Svanidze Aleksandr Semyonoviç "Alyoşa" Svanidze (, "Alek’sandre Svanidze"; ) (1886; Baji, Gürcistan, Rus İmparatorluğu – 20 Ağustos 1941; SSCB), Gürcü Eski Bolşevik politikacı ve tarihçi. Josef Stalin'in yakın arkadaşlarından ve Stalin’in ilk eşi ("Kato" olarak bilinen) Ketevan Svanidze'nin kardeşlerinden biridir. Buna rağmen, Stalin’in 1936-1938 yılları arasındaki Büyük Temizlik operasyonlarının kurbanlarından biri olmuş, 1937 yılında hapse atılmış, 1941 yılında hapisteyken vurularak öldürülmüştür. Dönemin Rus İmparatorluğu toprakları içinde yer alan Batı Gürcistan'daki Baji adlı küçük bir köyde, küçük çaplı bir soylu ailede 1886 yılında doğdu. Svanidze, önce Tiflis'te, sonra Almanya'nın Jena kentindeki Friedrich Schiller Üniversitesi Jena'da eğitim gördü, Almanca ve İngilizce öğrendi, antik uygarlıkların tarih araştırmaları ile ilgilendi. 1901'de henüz 15 yaşındayken Rusya Sosyal Demokrat İşçi Partisi'ne girmişti ve 1919'da Gürcistan Demokratik Cumhuriyeti'nin kurulmasıyla Gürcistan'dan ayrılmak zorunda kalana kadar Bolşevik yeraltı teşkilatında çalıştı. 1920-1921 yıllarında Rus dışişleri bakanlığında çalıştı. 1921-1922 yıllarında Gürcistan SSC ve Transkafkasya SFSC Maliye Halk Komiseri görevlerinde bulundu. 1924'te Almanya'ya Sovyet Ticaret Elçisi olarak atandı ve Sovyetler Birliği'ne döndükten sonra 1935'te Sovyet Devlet Bankası (bugünkü ) Başkan Vekilliği görevine başladı. Svanidze bir yandan bilimsel faaliyetlerine de devam ediyordu. Kurduğu burs çalışmalarını sürdürdü, 'ni kurdu, üzerine çalışmalar yaptı ve Orta Çağ Gürcü şairi Şota Rustaveli'yi Rusçaya çevirdi. Stalin’in 1936-1938 yılları arasındaki Büyük Temizlik operasyonlarının zirve yaptığı dönemde, 1937 yılında, Stalin Svanidze'nin tutuklanması emrini verdi. NKVD (İçişleri Halk Komiserliği) kendisinden, hayatını kurtarma karşılığında Alman casusluğunu kabul ettiğini itiraf etmesini istedi. Ancak Svanidze buna meydan okurcasına şiddetle karşı çıktı ve suçlamayı kabul etmedi. Stalin bu tavrı "Ne aristokrat gurur" diyerek değerlendirdi. Tiflis Opera ve Bale Sahnesi (bugünkü ) şarkıcılarından olan eşi Maria (née Korona; 1889-1942) ve kız kardeşi Mariko da 1941 yılındaki Alman ilerleyişi sırasında öldürüldüler. Libya soykırımı Libya Soykırımı yahut II. İtalyan-Senusi Savaşı; İtalya hakimiyetindeki Libya'da, İtalyan askeri birlikleriyle, yerli Senusi isyancılar arasında, 1923-1932 yılları arasında devam eden, isyancı lider Ömer Muhtar'ın ele geçirilip öldürülmesine kadar devam eden uzun çatışmalı süreç. İtalya'nın Libya'yı kontrol altına alma çabaları sırasında, Sirenayka (Arapça:برقه - Barka) halkı büyük bir katliama maruz kaldı. 225.000 kişilik Sirenayka nüfusunun dörtte biri, işgal sırasında hayatını kaybetti. Çatışmalar sırasında İtalya; kimyasal silah kullanımı, teslim olan savaş esirlerini öldürmek, sivil halkı katletmek gibi, büyük savaş suçlarına imza attı. İtalyalı yetkililer, 100,000 kadar Sirenaykalı Bedeviyi zorla yerlerinden çıkartarak, etnik temizlik de yapmışlardı. Zira Bedevilerin toprakları, İtalya devleti tarafından İtalyan yerleşimcilere vadedilmişti. İtalyan sömürge yönetiminin yol açtığı hasarları tazmin etmek amacıyla, 2008 yılında İtalya ve Libya arasında bir anlaşma imzalandı. Dönemin Libya lideri Muammer Kaddafi imza törenine, Ömer Muhtar'ın İtalyan güvenlik kuvvetleri tarafından yakalandığı zaman, zincirlenmiş bir şekildeyken çekilmiş fotoğrafında giydiği kıyafetin benzerini giyerek katılmıştı. İtalyan Başbakanı Silvio Berlusconi imza töreninde; "Bu tarihi belgede İtalya, sömürge döneminde Libya halkına yönelik katliam, imha hareketi ve uyguladığı baskılardan dolayı özür dilemektedir. Sömürge döneminde İtalya'nın Libya'ya verdiği hasarın farkındalığının, ahlaki ifadesidir" diyerek, Libya halkından özür dilemişti. Trablusgarp Savaşı'ndan sonra Libya, Osmanlı İmparatorluğu'nun elinden çıkarak, İtalyan hakimiyeti altına girer girmez, kısa bir süre içinde bir ayaklanma başladı. İtalyanlar bu geniş araziyi kontrol etmekte zorlanıyorlardı. Libya, italyan yönetimine geçtiği andan itibaren, Senusilerle İtalyanlar arasında bir silahlı mücadele sürüp gitmekteydi. İtalya'nın Senusilerle çatışması, I. Dünya Savaşı sırasında, Senusilerin, Osmanlı İmparatorluğu'yla İtalya'ya karşı işbirliği yaparak, İngiliz kuvvetlerine karşı Osmanlı Devleti'nin Levant Bölgesinden başlattığı saldırıya yardım amacıyla, Mısır içlerine yaptıkları akınlara kadar dayanmaktaydı. İngilizler ve Senusiler arasındaki savaş, iki tarafın barış anlaşması yaptığı, 1917'ye kadar devam etti. 1917 yılında İtalya, Libya'nın sözde bağımsızlığını tanıdığı Akrama anlaşması'nı imzaladı. 1918 yılında da isyancılar tarafından Trablusgarp Cumhuriyeti kuruldu. 1920'de İtalyan hükümeti, Sirenaykalı Senusilerle bir anlaşmaya varmaya çalıştı ve Senusi lideri Seyit İdris'i Sayid Idris'i "Sirenayka Emiri" olarak tanıdı. İtalyan yönetimi altında, özerk Sirenayka devletinin kuruluşuna onay verdi. Trablusgarın önde gelenleri, 1922'de, İdris'e Trablusgarp Cumhuriyeti'nin yönetimini teklif ettiler. İdris'in bu teklifi kabul etmeye vakti kalmadan, İtalya, Libya'yı yeniden fethetmeye karar verdi. Benito Mussolini'nin Ulusal Faşist Partisi'nin başında başbakan olarak güç kazanması, İtalya'nın Libya politikasında değişikliğe yol açtı. Libya tahakküm altına alınacaktı. İtalyan Ordusu, 1923 - 1924 yılları arasında, Gadames-Mizda-Ben-i Velid bölgelerinin kuzeyinde bulunan arazileri tekrar ele geçirdi ki, Trablusgarp ve Fizan halkının 4/5'i bu topraklarda yaşamaktaydı. İki yıllık bu süre zarfında, İtalyan kuvvetleri, Sirenayka'nın kuzeyindeki düzlükleri de ele geçirmişlerdi. Ancak Cebel-i Ahtar'ın ormanlık tepelerini işgal etme girişiminde bulunan İtalyan kuvvetleri, geniş çaplı gerilla direnişiyle karşılandı. Direniş, Senusi lider Ömer Muhtar tarafından yönetiliyordu. İtalyanlar, işgal ve bastırma harekatına, Sirte çölünü hızla işgal ederek başladılar. Hava ve kara araçlarının etkin şekilde kullanıldığı, iyi organize edilmiş bir lojik desteğiyle, İtalyanlar beş ay içinde 150,000 km alanı ele geçirdi. İtalyanlar böylelikle, önceden direnişçilerin elinde olan Sireneyka'yla Trablusgarp arasındaki bağlantının kesilmesini sağladı. 1928 yılının sonlarına doğru, İtalyanlar Ghibla'nın kontrolünü ele geçirerek, buradaki kabileleri silahsızlandırdılar. Ömer Muhtar'la görüşme çabaları sonuçsuz kaldı. Bunun üzerine İtalyanlar Libya'nın tamamını isyancılardan temizlemeye karar verdi. 1930'a gelindiğinde, İtalyanlar Fizan'ı ele geçirmişti. 1931 yılında 12,000 Sireneykalı katledildi. Sireneyka'nın kuzeyindeki tüm yerli halk, zorla evlerinden çıkartılarak, Sireneyka düzlüklerine kurulan devasa büyüklükteki toplama kamplarına götürüldü. İtalyan askeri yetkilileri, Sireneyka'da bulunan Cebel-i Ahtar'ın tüm nüfusunu evlerinden çıkartırak zorunlu göçe tabi tuttu. Yerlerinden edilen 100.000 Bedevi, nüfusun yarısına tekabül ediyordu. Çoğunluğu kadın, çocuk ve yaşlılardan oluşan 100,000 kişi, tüm çölü geçerek, Bingazi yakınlarında kurulan, tel örgülerle çevrilmiş toplama kamplarına yürümeye zorlandı. Yürüyüşe ayak uyduramayanlar, düştükleri yerde vurularak öldürülüyordu. Kamplar, faşist rejim tarafından yapılan propagandalarda, çağdaş uygarlığın tüm nimetlerinden istifade edilen, hijyenik vahalar olarak tanıtılıyordu. Oysa gerçekte hiç de böyle değildi. Kamplar, sağlık koşulları kötü, yaklaşık 20,000 Bedevinin deve ve diğer hayvanlarıyla birlikte yaşadığı, 1 km alana sıkıştırılmış yerlerdi. Kamplarda ancak çok basit ve yetersiz tıbbi hizmet sağlanabiliyordu. 33,000 esir barındıran iki kampta, sadece bir doktor bulunmaktaydı. Yetersiz beslenen ve zorla çalıştırılan esirler arasında, Tifüs ve benzeri bulaşıcı diğer hastalıklar hızla yayıldı. Eylül 1933'te kamplar kapatılana kadar, 100,000 esirin 40,000 kadarı kötü koşullar yüzünden hayatını yitirmişti. Mısır'dan isyancılara ulaşan yardımları engellemek amacıyla, İtalyanlar Mısır sınırını; havadan uçaklarla, karadan da zırhlı araçlarla kontrol edilen, 300 km uzunluğunda dikenli telle çevirdi. Senusilere zulmediliyor, cami ve dergahları kapatılıyor, mülklerine el konuluyor, ibadetleri engelleniyordu. Bir yandan da, Senusilerin son kalesi Kufra Vahası'na saldırı hazırlıkları yapılıyordu. 1931'de Kufra'yı kuşatma altına alan İtalyan kuvvetleri, Senusi mültecilere bomba yağdırırken, çöle doğru kaçan sivilleri de, havadan bombalıyordu. 1931'de ele geçirilen Ömer Muhtar, askeri mahkemede yargılandıktan sonra, halka açık bir şekilde, takipçilerinin ve halkının gözü önünde asılarak öldürüldü. Muhtar'ın katledilmesiyle tüm direniş kırıldı. İtalyan askeri yönetici Pietro Badoglio, 1932'nin Ocak ayında,Libya'nın işgalinin tamamlandığını açıkladı. İtalyan askerlerinin Libyalı sivillere karşı işlediği iddia olunan savaş suçları şunlardı; Kasıtlı olarak sivilleri bombalamak, silahsız kadın, çocuk ve yaşlıları katletmek, kadınlara tecavüz etmek ve karınlarını deşmek, esirleri uçaktan atmak ya da tankla ezmek, belli bölgelerde sivilleri düzenli olarak her gün infaz etmek, köyleri hardal gazı ile bombalamak. Zell am See Zell am See Avusturya'nın Salzburg şehrinde Zell am See Bölgesi'nin idari başkentidir. Kasaba, Zell am See-Kaprun olarak bilinen önemli bir turistik bölge ve bölge için bir ulaşım merkezidir. Zell Vadisi, Kitzbühel Alpleri'nde bir koridor olup, kuzeyde Saalach Nehri'nin Saalfelden Havzası'nı ve güneydeki Salzach'ı birbirine bağlar. Zell am See, Innsbruck'un yaklaşık 100 km (62 mil) doğusundadır ve Mt. Grossglockner'nin 30 km (19 mil) kuzeyinde bulunmaktadır. Zell am See'nin Old Town (Altstadt) merkezi, 68 metre (223 ft) derinliğinde Zell Gölü'nün batı kıyısında, doğuda Thumersbach, güneydoğudaki Erlberg ve güneyde doğrudan Schüttdorf köylerinde bulunur. Zell Gölünü kuzeyden biraz ilerleyip ve güneye doğru Salzach Nehri'ne kadar uzanıyordu. Ancak, gölün boyutları zaman içerisinde bataklık alanlarına dönüşmüştür. Göl, 4.7 kilometrekarelik (1.8 sq mi) bir alana sahip bir fıstık şeklindedir. Bölgenin dağları at nalı şeklinde, yamaçlar çoğunlukla ormanlık veya Alp çayırlarıyla kaplıdır. Zell am See'nin Hausberg (1.965 m.) (6,447 ft) Schmittenhöhe, batıdaki bitişik Salzburg Slate Alpleri aralığı ile birlikte Kuzey Kireçtaşı ve Orta Doğu Alpleri arasındaki Greywacke bölgesinin bir parçasıdır. Mt. Schmittenhöhe kayak ve kış sporları için popüler bir merkezdir. Zell am See yukarıdaki Schmittenhöhe Dağı'nda kış kayağı, kayak alanı ise Kitzsteinhorn ve kaprun maiskogel'deki pistler de dahil olmak üzere yaklaşık 138 km'dir. Kayak pisti, kara bağımlı olarak yılın çoğunun açık olduğu buzula gidiş ve dönüşümü içeren tüm alanı kapsar. Zell am See, alçak irtifa kayak alanıdır ve kar tabakası sıcaklığa maruz kalabilir ancak buzulun çoğu kar örtüsüne sahiptir. 1526'daki Alman Köylü Savaşları sırasında bölge, Swabian Ligi birliklerine karşı ağır mücadele alanı oldu. Zell am See vatandaşları ayaklanmaya katılmadı, ancak 200 yıl sonra numeorus Protestan sakinleri Prens-Başepiskopos Kont Leopold Anton von Firmian'ın emriyle Salzburg'dan atıldılar. 1800'ten itibaren Napolyon Savaşları sırasında Fransız birlikleri tarafından işgal edildi. Salzburg Başpiskoposunun sekülerleşmesinden sonra, "Zell am See" nihayet 1816'da Viyana Kongresi kararıyla Avusturya İmparatorluğuna geçti. Kasabanın gelişimi, 30 Temmuz 1875'te Salzburg-Tyrol Demiryol hattının (Giselabahn) açılmasıyla belirgin bir şekilde desteklendi ve yıllık yaz turizm sezonu başladı. Zell am See, 24 Ocak 1928'de şehir hakkına sahip oldu. Nokia Lumia 505 Nokia Lumia 505, Nokia tarafından üretilmiş Nokia Lumia serisine mensup bir Windows Phone sistemli akıllı telefondur. Windows phone 7 (ilk sistemi Windows Phone 7.8 Tango güncellemesi olan tek cihazdır) sistemlidir. Model Windows Phone 8 güncelleştirilemesi almadı. Aralık 2012'de Telcel'e özel bir cihaz olarak ilan edildi ve Ocak 2013'ün başında Meksika'da kullanıma sunuldu. Ocak 2013'ün sonlarında Lumia 505'in Kolombiya, Şili ve Peru'da Claro Americas'da da satışa sunulacağı açıklandı. Lumia 505, dünya çapında piyasaya sürülen Nokia Lumia 510'un özel bir benzeridir. Aynı 800 MHz Qualcomm Snapdragon işlemcisini kullanır ve yalnızca 256 MB RAM ve 4 GB dahili flash bellek içeren Lumia 510 ile bir dizi özellikleri paylaşıyor. Bununla birlikte, Lumia 505 daha küçük bir 3.7 inç AMOLED ekrana, 7.2 saatin kısa pil ömrüne (8.3 saate karşı) ve daha yüksek çözünürlüklü 8 megapiksel kamera ile biraz farklı bir tasarıma sahiptir. Model 3.7 inç WVGA (800 × 480) ClearBlack AMOLED ekran, 8 megapiksel kamera (640 × 480 video çekim) ve 1300mAh pil ile donatıltı. Lumia 505 Macenta, Siyah ve Kırmızı renklerde mevcuttur. Lumia 505, Windows phone 7 'te (Windows Phone 7.8 Mango güncellemesi) çalışır. Model Windows Phone 8 güncelleştirilemesi almadı. Zune yazılım ile güncellenir. Metro kullanıcı arayüzü ile ana ekran, Canlı Karolar'dan oluşur. Ek özelleklerden Windows Phone Store uygulama mağazası ve 7 GB OneDrive (SkyDrive) bulut depolaması vardır. WÃ¶rthersee Wörthersee (Slovence: "Vrbsko jezero", ) Güney Avusturya eyaletinde bulunan Karintiya'da bir göldür. Popüler olarak yüzme gölü, yaz aylarında ana turistik yerdir. Wörthersee, Karintiya'nın en büyük gölüdür. Uzun, yaklaşık 16.5 km (10.3 mil) uzunluğunda ve 1.5 km (0.93 mil) genişliğindedir ve doğuda bulunan Karintiya'dan [[Klagenfurt'un eteklerinden batıdaki Velden körfezine kadar uzanır. Klagenfurt Havzasında yer alan kıyıları, kuzey ve güneyde Gurktal Alpleri ve Karawanks dağlarının etekleriyle çevrilidir. Bunların hepsi, karlı Alp dağ zirvelerinin görünür olduğu yoğun ormanlarla kaplıdır. Gölün suyu ayırt edici mavi-yeşil renkte ve şeffaftır. 19. yüzyılın başlarında bataklık kıyıları sadece bir avuç fakir köylüye ev sahipliği yapıyordu. Avusturya Güney Demiryolu hattının (Südbahn) 1863'de Klagenfurt'a açılması, daha sonra kuzey kıyısında Villach'a kadar uzanması, Wörthersee'yi Viyana'nın asaletli ve varlıklı burjuvazisi için özel bir yazlık çekim haline getirdi. Özellikle Velden ve Pörtschach, başlıca turizm beldelerinde geliştirildi. Bugüne kadar Akdeniz iklimi ve temiz, ılık sular yaz aylarında Wörth Gölü'nü popüler bir turistik yer haline getirmektedir. Göl çevresindeki bölge "Avusturya'nın Monte Carlosu" olarak adlandırılmış olmasına rağmen, son on yıllarda Wörthersee Gölü çevresindeki turizm, paket tatillerden daha ucuz yurtdışı destinasyonlara kadar zorlu bir rekabetten dolayı sıkıntılar çekti. Bir yanıt olarak, yerel işletmelerin birçoğu yüksek kaliteli turizm, aile turizmi veya golf ve binicilik gibi işlere odaklanmaya çalıştı. Çoğu turist, su sıcaklığı 25 °C'ye ulaştığında Temmuz ve Ağustos aylarında Gölü ziyaret etmektedir. Ziyaretçilerin büyük kısmı her yaz dönmekte ve bazıları sahil boyunca kendi tatil evlerini kiralamaktadır. Ziyaretçilerin büyük çoğunluğu Viyana, Kuzey Almanya ve Hollanda'dan gelmektedir. [[Kategori:Avusturya'daki gÃ¶ller]] [[Kategori:Dağ gölleri]] HTC Windows Phone 8X 8X'da 1GB RAM ile eşleştirilmiş 1.5 GHz çift çekirdekli Qualcomm Snapdragon S4 SoC işlemci bulunuyor. 16GB dahili flash var, model microSD depolama alanını desteklemiyor. 8X'in ekranı, eğri bir Gorilla Glass 2 ekranına lamine edilmiş bir Süper LCD 2 panelidir. Windows Phone 8X, AT & T ve One X ile aynı 1800mAh pil ile çalışır. Model 2.1 ve 8 MP kameraya sahiptir. Ayrıca Bluetooth 3.1 (+EDR), GPS, WiFi, NFC bağlantıları vardır. Phone 8X, Windows Phone 8 ile birlikte geldi. Daha sonra Windows Phone 8.1 yazılım güncellemesine de yükseltilti. Ama cihaz Windows 10 Mobile işletim sistemi güncelleştirmesini almadı. Model, Windows Phone Store uygulama mağazası ve pek çok uygulama ile daha önceden kuruludur. Ayrıca 7GB bedava OneDrive bulut depolaması bulunuyor. Model, microSD kart okuyucudan yoksundur. Darkfall Darkfall, Aventurine SA tarafından geliştirilen ve gerçek zamanlı aksiyon ve stratejiyi bir fantezi ortamında birleştiren çok oyunculu bir çevrimiçi rol yapma (MMORPG) oyunudur . Oyun sınırsız PvP, tamamen yağma, geniş, dinamik bir oyun dünyası ve çoğu MMORPG'yi simgeleyen sınıf ve seviye sistemlerinden yoksun bir oyuncu-beceri bağımlı mücadele sistemine sahiptir. Darkfall bir 3D dünya ortamı vardı ve hafif şiddeti içeriyordu. Resmi Darkfall sunucuları 15 Kasım 2012 tarihinde kapatıldı. Aventurine, Darkfall Online lisansını iki bağımsız şirket olan Ub3rgames ve Big Picture Games'a sattı. 29 Ağustos 2001'de Razorwax Darkfall'ın gelişimini ilan etti ve resmi web sitesini yayına soktu. Razorwax geliştirme ekibi Norveç'in Oslo kentinde kuruldu ve başlangıçta beş üyeden oluşuyordu: Claus Grovdal (Baş Tasarım ve Yapımcı), Ricki Sickenger (Baş Araç ve Oyun Mantığı Programcısı), Henning Ludvigsen (Sanat Yönetmeni), Kjetil Helland (Baş 3D / İstemci Programcısı) ve Erik Sperling Johansen (Baş Sunucu Programcısı). Yaklaşık 14 ay sonra, Ekim 2002'de Razorwax ekibi, Darkfall'ın sürekli geliştirilmesi ve daha sonra ticarileştirilmesi için ortaya çıkarılan, Atina'daki yeni kurulmuş bir şirket olan Aventurine SA'ya entegre edildi. Udon Udon (), Japon mutfağında kalın buğday unundan yapılan bir eriştedir. Udon, genellikle en basit şekli ile "kake udon" olarak kakejiru adı verilen hafif aromalı bir et suyu içinde sıcak halde bir erişte çorbası olarak servis edilir. Bryson Tiller Bryson Djuan Tiller (2 Ocak 1993), Amerikalı şarkıcı ve söz yazarı. Louisville, Kentucky'de dünyaya gelen Tiller, 2011 yılında yayınladığı ilk mixtape'i "Killer Instinct Vol.1" ile müzik dünyasına adım attı. SoundCloud'a yüklediği "Don't" adlı şarkısı büyük ilgi uyandırdı. Mayıs 2015'te iTunes üzerinden satışa çıkan single, Amerikan "Billboard" Hot 100 listesinde 13 numaraya yükselmeyi başardı. Timbaland ve Drake gibi isimlerin desteğini alan Tiller, RCA Records ile sözleşme yaptı. "Trapsoul" adını taşıyan ilk stüdyo albümünü 2 Ekim 2015'te yayınladı. Albüm, "Billboard" 200 listesinde sekiz numaraya yükselirken, albümün ikinci single'ı "Exchange", Hot 100'de 26 numaraya yükselmeyi başardı. Albüm, çeşitli dergilerce 2015'in en iyi albümleri arasında gösterildi. 26 Haziran 2016'da BET Ödülleri'nde En İyi Yeni Sanatçı ve En İyi R&B/Pop Sanatçısı ödüllerini kazanan Tiller, o yıl DJ Khaled ve Travis Scott gibi isimlere albümlerinde eşlik etti. Tiller, 11 Mayıs 2017'de "True to Self" adını taşıyan ikinci albümünün yayın tarihini 23 Haziran olarak duyurdu. Albüm, beklenenden bir ay önce 26 Mayıs'ta piyasaya çıktı. "True to Self", 107 bin adetlik satış rakamıyla "Billboard" 200 listesine bir numaradan girdi. Sanatçının Haziran 2017'de DJ Khaled ve Rihanna'ya eşlik ettiği "Wild Thoughts", Hot 100 listesinde iki numaraya yükseldi. Juan Barrera Juan Ramón Barrera Pérez (d. 2 Mayıs 1989), Comunicaciones takımında orta saha pozisyonunda görev yapan Nikaragualı millî futbolcudur. Profesyonel kariyerine 2005 yılında Real Estelí kulübünde başladı. Daha sonra sırasıyla Walter Ferretti, Tauro, Real Estelí, Deportivo Petare, Real Estelí, SC Rheindorf Altach, SC Rheindorf Altach II ve C.S.D. Comunicaciones kulüplerinde oynadı. Fuji-Hakone-Izu Millî Parkı Fuji-Hakone-Izu Millî Parkı ( "Fuji-Hakone-Izu Kokuritsu Kōen"), Japonya'nın Yamanashi, Shizuoka ve Kanagawa prefektörlükleri ile Tokyo metropolünün batısında bulunan bir millî parktır. Park, Fuji Dağı, Beş Fuji Gölü, Hakone, Izu Yarımadası ve Izu Adaları'ndan oluşmaktadır. Fuji-Hakone-Izu Millî Parkı, 1,227 km²'lik bir alanı kapsamaktadır. Tokyo'ya olan yakınlığı ve ulaşım kolaylığı nedeniyle Japonya'nın en çok ziyaret edilen milli parkıdır. Fuji-Hakone-Izu Millî Parkı, belirli bir nokta olmaktan ziyade, bir dağınık turistik alanlar grubudur. Parkın en güney noktası olan Hachijōjima, Fuji Dağı'ndan yüzlerce kilometre uzaklıkta yer almaktadır. Park, doğal kaplıcalar, sahil şeridi, dağlık alanlar, göller ve 1000'den fazla volkanik ada gibi çeşitli coğrafi özelliklere sahiptir. Parktaki bitki örtüsü, dağlık ağaç türlerinden Izu Adaları'nın subtropikal bitki örtüsüne kadar uzanmaktadır. Ashi Gölü Ashi Gölü ( "Ashi-no-ko"), Japonya'nın Kanagawa prefektörlüğünde Hakone bölgesinde bulunan bir göldür. Göl, Fuji-Hakone-Izu Millî Parkı'nın bir parçası olup çok sayıda onsen, tarihi mekanları ve ryokanları ile bilinmektedir. Brwa Nuri Brwa Nuri ( İng: Brwa Nouri , Ar:العربية :بروا نوري ) (23 Ocak 1987 Urmiye) İran asıllı Iraklı futbol oyuncusu. Halen İsveç Premier Ligi takımlarından Östersunds FK takımında oynamaktadır. Sırça Köşk (kitap) Sırça Köşk, Sabahattin Ali'nin 1947 tarihli öykü kitabı. Kitap içerisinde bulunan "Sırça Köşk" adlı öykü/masalın politik mesajlar taşımasından dolayı Tek parti döneminde Bakanlar Kurulu tarafından toplatıldı. Kitapta yazarın 1944 ile 1947 yılları arasında basılmış hikâyeleri toplanmıştır. 13 hikâye klasik şekilde yazılırken dördü masal biçimindedir. Klasik olarak yazılan hikâyeler arasından "Çirkince" (1947) dışındakiler yer olarak şehirde geçmektedir. Bu, daha çok kırsal kesimi ele alan Sabahattin Ali'nin öykücülüğündeki bir değişime işaret etmektedir. Böylelikle yazar şehir yaşamını da hikâye konuları arasına katmıştır. "Dekolman" gibi öyküleri ile beraber hastane ve doktorları da ele almıştır. John Heard John Heard adlı kişiler: Izu Yarımadası Izu Yarımadası ( "Izu-hantō"), Japonya'nın Honshū Adası'nda bulunan bir yarımadadır. Yarımada, Pasifik Okyanusu kıyısında Shizuoka prefektörlüğü sınırları içerisinde yer almakta olup derin girintili kıyılara sahip dağlık bir yapıya sahiptir. Yarımadanın yüzölçümü 1,421.24 km² olup nüfusu 2005 yılı itibarı ile 473,942'dir. Yeni DÃ¼nya (kitap) Yeni Dünya, Sabahattin Ali'nin 1943 tarihli öykü kitabı. Yazarın 1936 ile 1942 yılları arasında gazete ve dergilerde yayımlanmış 13 hikâyesinden oluşmaktadır. Kitap yazarın hikâye alanında önemli bir yetkinliğe ulaştığının göstergesi olması bakından önemlidir. İçerik olarak kasaba ve köy yaşamı dışında düşkün kadınları ele alan hikâyeler önemli bir yer tutar. Daha önce yazdığı "Kanal" (1934) ve "Ses" (1937) adlı hikâye sonrasında "Hasanboğuldu" (1942) adlı hikâye folklorik ve şairane kişiliğini birleştirerek ortaya koyduğu eserlerdendir. Kitabın dikkat çeken bir başka özelliği ise Sabahattin Ali‟nin gözlemci gerçekçilikten süreç dahilinde uzaklaşarak eleştirel gerçekliğe yönelmesidir. "Asfalt Yol" (1936) ve "Bir Konferans" (1941) bu bağlamdaki eserlerdir. DeÄŸirmen (kitap) Değirmen, Sabahattin Ali'nin 1935 tarihli ilk öykü kitabı. Kitabın ismi aynı ada sahip öyküden gelmektedir. 3 kısımdan oluşan kitapta toplamda 16 adet öykü bulunmaktadır. Yazarın 1927 ile 1934 yılları arasındaki hikâyelerini içerir. Kitap ön sözünde Sabahattin Ali'nin kendisine yönelik eleştirel düşünceleri yer alır. Yayımlandığı yıllarda edebiyat çevrelerinin dikkatini çekmiştir. Orhan Şaik Gökyay "Değirmen" başlığı altındaki yazısında Sabahattin Ali'nin edebi yönüne dikkat çekerek "Değirmen"in yayımlandığını okuyucularına duyurdu. İlk kısımda romantik bir anlatımın olduğunu ve tat alarak okunacak satırların olduğunu belirtti. Nurullah Ataç da Orhan Şaik gibi "Değirmen" başlıklı yazısında "Bir Gemici Hikâyesi" ve "Candarma Bekir" adlı hikâyeleri yazan muharririn gerçek bir sanatkâr olduğunu belirtti. Aynı zamanda "Birdenbire Sönen Kandilin Hikâyesi" adlı hikâyeyi çok beğendiğini ifade ederek Edgar Allan Poe'nun "Usher Konağının Yıkılışı", "Karakedi" ve "M. Waldemar" gibi iç ürperten hikâyeleri sevenlerin hoşuna gideceğini söyledi. Servicio de Transportes ElÃ©ctricos Servicio de Transportes Eléctricos de la Ciudad de México veya kısa kullanımıyla Servicio de Transportes Eléctricos, Meksika'nın başkenti Meksiko'daki elektrikli toplu ulaşım ağları olan hafif raylı sistem, elektrikli taksi ve troleybüs ağlarının işletmesinden sorumlu olan kamu şirketidir. Meksiko Federal Hükûmetine bağlı olarak faaliyet gösteren ve şehrin diğer toplu ulaşım araçlarının işletmelerinden sorumlu şirketleri de bünyesinde barındıran Secretaría de Transportes y Vialidad'a bağlıdır. 31 Aralık 1946'da yayınlanan bir başkanlık emriyle kurulmuş olup 4 Ocak 1956'da, devlet gazetesi "Diario Oficial de la Federación"da yayınlanan bildiriyle kuruluşu kanunlaştırılmıştır. JR-Maglev JR-Maglev, Central Japan Railway Company (JR Central) ile Railway Technical Research Institute tarafından geliştirilen bir manyetik levitasyonlu (maglev) demiryolu sistemidir. Sistem, Japon Ulusal Demiryolları (JNR) tarafından 1960'lardan itibaren geliştirilmeye başlanmıştır. 1977 yılında Miyazaki prefektörlüğüne bağlı Hyūga kentinde 7 km'lik bir test hattı kurulmuş olup testler 1997'de Yamanashi prefektörlüğüne bağlı Tsuru kentindeki 18.4 km'lik yeni hata taşındı. 21 Nisan 2015 tarihinde, insanlı bir yedi araçlık L0 serisi SC Maglev treni 590 km/h hızını geçmesinden bir hafta sonra 603 km/h hıza ulaşarak önceki Aralık 2003'te JR Central MLX01 manyetik treninin ulaştığı 581 km/h demiryolu hız rekorunu kırdı. Kağnı (kitap) Kağnı, Sabahattin Ali'nin 1936 tarihli öykü kitabı. İçerik olarak 1932 yılında yayımlanmış olan "Bir Skandal" haricinde yazarın 1935 ile 1936 yılları arasında yayımladığı 13 hikâyesini içermektedir. Hikâyelerin ana temasında köylüler, işçiler ve mahpuslar vardır. 1935 tarihli "Değirmen" adlı öykü kitabı ile yazarda başlayan gerçeklik eğilimi "Kağnı" ile devam eder. Anlatım daha yalın, dil ise daha sade olmaya başlar. Hikâyeler duygu ve izlenimden çok olay ve gözleme dayanmaktadır. Günümüzde Yapı Kredi Yayınları'ndan çıkan "Kağnı, Ses, Esirler" adlı kitabın ilk kısmında yer alır. L0 serisi L0 serisi ( "Eru-zero-kei"), Central Japan Railway Company tarafından geliştirilen bir yüksek hızlı maglev trenidir. L0 serisi trenler JR-Maglev sistemini kullanmaktadırlar. Mitsubishi Heavy Industries ile JR Central'ın bir yan kuruluşu olan Nippon Sharyo tarafından 14 adet deneysel araç üretilmiştir. 21 Nisan 2015 tarihinde, insanlı bir yedi araçlık L0 serisi SC Maglev treni 590 km/h hızını geçmesinden bir hafta sonra 603 km/h hıza ulaşarak önceki Aralık 2003'te JR Central MLX01 manyetik treninin ulaştığı 581 km/h demiryolu hız rekorunu kırdı. JR Central, L0 serisini Tokyo ve Osaka arasındaki yapım aşamasındaki Chūō Shinkansen demiryolu hattı üzerindeki kullanmayı planlamaktadır. Trenlerin maksimum 505 km/h hızla çalışması ve Tokyo (Shinagawa İstasyonu) ile Nagoya arasında 40 dakika, Tokyo ile Osaka arasında ise 1 saat 7 dakika arasında yolculuk süresi sunması planlanmaktadır. Ses (kitap) Ses, Sabahattin Ali'nin 1937 tarihli son öykü kitabı. Yazarın 1936 ile 1937 yılları arasında yazdığı hikâyeleri içerir. Bir önceki eseri olan "Kağnı"daki biçimsel ve anlatımsal özellikler bu kitapta devam eder. "Köstence Güzellik Kraliçesi" (1936) adlı hikâye dışındakiler köylü, jandarma ve işçiler eksenindedir. "Sıcak Su" (1936), "Ses" (1937), "Köpek" (1937) ve "Mehtaplı Bir Gece" (1937) adlı hikâyeler ise yazarın öne çıkan zirve eserlerindendir. Günümüzde Yapı Kredi Yayınları'ndan çıkan "Kağnı, Ses, Esirler" adlı kitabın ikinci kısmında yer alır. Chūō Shinkansen Chūō Shinkansen (), Japonya'da Tokyo ve Nagoya arasında inşaat halinde olan bir maglev demiryolu hattıdır. Hattın 2027 yılında tamamlanması planlanmakta olup daha sonra Osaka'ya kadar uzatılması düşünülmektedir. Uzunluğunun 285.6 km olması planlanan hattın maksimum 505 km/h hızla çalışması ve Tokyo (Shinagawa İstasyonu) ile Nagoya arasında 40 dakika, Tokyo ile Osaka arasında ise 1 saat 7 dakika arasında yolculuk süresi sunması planlanmaktadır. Lethal Weapon (TV dizisi) Lethal Weapon, FOX'da yayınlanan ABD televizyon dizisi. Jack Mansell Jack Mansell (22 Ağustos 1927, Salford - 19 Mart 2016), İngiliz futbolcu ve teknik direktör. Futbolculuğu döneminde defans pozisyonunda görev almaktaydı. 1948-1952 yılları arasında Brighton & Hove Albion, 1952-1953 yıllarında Cardiff City ve son olarak 1953-1958 yılları arasında Portsmouth'ta futbol oynadı. Futbolculuk kariyerinin ardından teknik direktörlük kariyerine başlatan Mansell; 1961-1962 yıllarında Blauw-Wit Amsterdam, 1964-1965 yıllarında Telstar, 1965-1967 arasında Rotherham United, 1968'de Boston Beacons, 1969-1972 arasında Reading, 1974-1975 yıllarında Galatasaray, 1979'da Bahreyn millî takımı, 1980-1981 yıllarında İsrail millî takımı ve son olarak 1982-1983 yıllarında Makkabi Hayfa teknik direktörü olarak görev yaptı. Cahit Sinan Cahit Sinan (d. 1936), Türk futbolcu ve teknik direktör. Futbolculuğu döneminde defans pozisyonunda görev almaktaydı. Gazi Eğitim Enstitüsü'nde eğitimine devam ederken Güneşspor'da başladığı futbolculuk kariyerine, Adana'ya tayin edilmesi sonrasında Adana Millî Mensucat'ta devam etti. Zorunlu askerlik görevi sırasında Kara Harp Gücü'nde, askerden dönüşü sonrasında bir sezon Hacettepe (günümüzdeki adı Keçiörengücü)'de oynayan Sinan; 1965'te, o yıl kurulan Boluspor kadrosuna dahil oldu ve 1967-68 sezonu sonuna kadar Boluspor forması giydi. Futbolculuğu bırakmasının ardından Boluspor'da antrenörlük yapmaya başladı. 1979-80 sezonunda, Türkiye 2. Futbol Ligi (günümüzdeki adıyla 1. Lig)'nde mücadele eden takımın teknik direktörlüğüne getirildi. Takım o sezon sonunda Türkiye 1. Futbol Ligi (günümüzdeki adıyla Süper Lig)'ne çıkmaya hak kazandı. 1980-81 sezonunda da takımı çalıştırırken, takım o sezon ligi 13. sırada tamamlamıştı. Türkiye Kupası'nda ise finale kadar yükselen takım, finalde karşılaştığı Ankaragücü'ne yenilerek ikinci oldu. Bu ikincilikle birlikte oynamaya hak kazandığı 1981 Başbakanlık Kupası'nda ise Adanaspor'u yenerek şampiyonluğa ulaştı. 1981-82 sezonunda takımın teknik direktörlüğüne Nevzat Güzelırmak getirilirken, Sinan da Güzelırmak'ın yardımcılığını üstlendi. 1982-83 sezonunda da aynı görev dağılımı devam etti. 1983-84 sezonunda teknik direktörlüğe gelse de Şubat 1984'te bu göreve Erdem Tuğal getirildi. 1984'te bir dönem daha teknik direktörlük yapan Sinan, 1993'e kadar Boluspor'da antrenörlük yaptı. Kyūshū Shinkansen Kyūshū Shinkansen (), Japonya'da Kyushu Railway Company tarafından işletilen bir shinkansen Demiryolu hattıdır. Hat 256.8 km uzunluğunda olup Fukuoka ve Kagoshima kentlerini birbirine bağlamaktadır. Yatsushiro Yatsushiro ( "Yatsushiro-shi"), Japonya'nın Kumamoto prefektörlüğünde bulunan bir şehirdir. Şehir, Yatsushiro Denizi kıyısında yer almaktadır. Yüzölçümü 680.59 km² olan şehrin nüfusu 31 Mart 2017 tarihi itibarı ile 129,358'dir. Yatsushiro'ya JR Kyushu'nun Kyūshū Shinkansen, Kagoshima, Trans-Kyushu Limited Express ve Hisatsu hatları ile Hisatsu Orange Railway hizmet vermektedir. Yatsushiro Denizi Yatsushiro Denizi ( "Yatsushiro-kai"), Japonya'da Kyūshū Adası'nı Amakusa Adaları'ndan ayıran yarı kapalı bir iç denizdir. Deniz, çoğunlukla Kumamoto prefektörlüğünde yer almakta olup güney ucunda ise Kagoshima prefektörlüğüne kıyısı bulunmaktadır. Kuzeyde Ariake Denizi ve güneyde Doğu Çin Denizi ile komşudur. Yatsushiro Denizi 1950'li ve 1960'lı yıllarda Chisso Corporation'ın Minamata'daki kimyasal madde fabrikasından cıva atıkları ile kirlenmiştir. İç deniz İç deniz, herhangi bir kıtanın iç kesimlerinde yer alan sığ bir denizdir. Baltık Denizi ve Karadeniz, iç denizlere örnektir. Cumhur Ferman Cumhur Ferman, Prof.Dr. (d. 8 Haziran 1926, İstanbul),- (ö. 20 Mart, 2009, İstanbul), Türk işletme muhasebesi uzmanı, akademisyen, üniversite idarecisi. Cumhur Ferman 8 Haziran 1926′da İstanbul’da doğmuştur. İlk, orta ve lise öğrenimini İstanbul’da yapıp (o zaman "Beyoğlu Erkek Lisesi" adını taşıyan) "İstanbul Atatürk Anadolu Lisesi"'nden 1944'te mezun olmuştur. Sonra 1944'te yükseköğrenim için, 1938'den itibaren Ankara'da ("Mülkiye Mektebi"'nden adı değiştirilip) “Siyasal Bilgiler Okulu” adını taşıyan yüksek okula girmiştir. Bu yüksek okulda "Maliye ve İktisat Bölümü" derslerine devam etmiş ve yaz 1948 döneminde mezun olmuştur. Sonra kısa bir süre Maliye Bakanlığı'nda çalışıp staj yapmıştır. Bu stajdan sonra Cumhur Ferman akademik kariyere başlayıp mezun olduğu yüksek okula "İşletme ve Muhasebe Kürsüsü"'ne asistan olarak atanmıştır. Bu yüksek okul 1950'de Ankara Üniversitesi'ne Siyasal Bilgiler Fakültesi olarak katılmıştır. Atandığı kürsüde akademik çalışmalar yapan Cumhur Ferman 1951 yılında tez verip doktora derecesini kazanmıştır. Aynı kürsüde göreve devam etmiş ve 1953 yılında Doçent olmuştur. Yine aynı kürsüde akademik görev yapmakta iken 1959 yılında da Profesör unvanını almıştır. Cumhur Ferman İşletme ve Muhasebe Kürsüsü'nde akademik muhasebe, işletme muhasebesi ve finans konulu dersler vermiş ve araştırmalar yapmıştır. Bu görevde iken 1964-1965 yılları arasında fakulte profesörler kurulu tarafından Ankara Üniversitesi Siyasal Bilgiler Fakültesi Dekanlığı'na seçilmiş ve iki yıl süreli olarak fakültenin idareciliği yapmıştır. 1965 yılında yine iki yıllık dönemi için ise Üniversite Profesörler Kurulu tarafından rektör seçilmiş ve iki dönem (1965-1969 dönemlerinde) Ankara Üniversitesi Rektörlük görevini ifa etmiştir. Cumhur Ferman 1974'te Ankara Üniversitesi'nden ayrılmış ve İstanbul Üniversitesi İktisat Fakültesi İşletme Kürsüsü profesörü olarak olarak akademik görevine devam etmiştir. Bu görevde 1983 yılına kadar devam eden Cumhur Ferman o yıl 1979'da yeni kurulmuş olan İstanbul Üniversitesi Siyasal Bilgiler Fakültesi "İşletme Kürsüsü"'nde öğretim üyeliği görevini nakletmiştir. 1985'te YÖK tarafından İstanbul Üniversitesi Siyasal Bilgiler Fakültesi dekanı olarak atanmış ve bu akademik idarecilik görevini 1993 yılına kadar yürütmeye devam etmiştir. 18 Haziran 1993 tarihinde bu görevlerinden emekli olarak ayrılmıştır. Cumhur Ferman 20 Mart 2009'da İstanbul'da vefat etmiştir. Cumhur Ferman; 1951-1953 yılları arasında ABD'de Amerikan hükümetinden burslu olarak Güney Kaliforniya Üniversitesi’nde; 1958-1959 yılları arasında Londra, İngiltere London School of Economics’de doktora sonrası araştırmalar için çalışmalarda bulunmuştur. Cumhur Ferman’ın işletme ve muhasebe konularında yazılmış birçok bilimsel araştırma yayınları mevcuttur. Can Manay Can Manay, Azra Kohen'in 2013 yılında kaleme aldığı "Fi" adlı romanda geçen bir kurgusal karakterdir. Romanın baş karakterlerinden birisi olan Manay, ünlü bir psikolog ve televizyoncudur. Ayrıca üniversitede hocalık da yapmaktadır. Kendisini, küçüklüğünde yaşadığı sorunlardan kurtaran doktoru Eti, onun en yakın dostu ve sırdaşıdır. Karakter, "Fi" romanının devam serileri olan "Çi" (2014) ve "Pi" (2015) romanlarında da belirmiştir. 2017 yılında, bu üçleme "Fi" isminde bir internet dizisine uyarlanmıştır. Bu dizide Can Manay karakterini Ozan Güven canlandırmaktadır. Can Manay karakteri ilk defa 2013 yılında Azra Kohen tarafından kaleme alınmış "Fi" isimli romanda görünmüştür ve serinin devam romanları olan "Çi" ve "Pi"de de bulunmuştur. Can Manay (Ozan Güven), roman üçlemesinden uyarlanan "Fi" isimli internet dizisinde baş karakter olarak belirmiştir. Birinci sezonun ilk bölümünde televizyon fenomeni ve psikoloji hocası Manay, kendisine bir ev aramaktadır. Bir sabah menajeri Kaya (Hakan Atalay) onu şehir içerisindeki bir eve götürür ki Manay ondan insanlardan uzak bir ev almasını istemiştir ama hemen yan evin bahçesinde dans etmekte olan Duru'yu (Serenay Sarıkaya) görünce ona tutulur ve birden evi almaya karar verir. Duru'ya sırılsıklam aşık olan Manay, onun sevgilisi olması gerçeğini bile hiçe sayarak onunla yakınlaşmaya çalışır. Manay, geçmişinde birçok sırları olan bir adamdır ve bütün bu sırları bilen de tek bir kişi vardır: Eti (Tülay Günal), Can'ın eski doktoru ve onu yetiştiren kadın. Şimdi ise ikili birlikte bu sırları hem medyadan hem de Manay'ın hayatından uzak tutmaya çalışmaktadırlar. Özge Egeli ismindeki (Berrak Tüzünataç) bir gazeteci ise, Can'ın programını yayınladığı kanalın sahibi Sadık Murat Kolhan'ın (Osman Sonant) da yardımıyla bu sırları ortaya çıkartmaya çalışmaktadır. Ama Özge bunu yaparken öğrenir ki Sadık da birçok sır saklamaktadır, karısı Yıldız'ın (Songül Öden) ölümünü gizlemek gibi. Duru'nun ilk defa baş dansçı olarak çıkacağı gösteride kostüm değişikliğine izin verilmez, ama Manay ona kırmızı bir tüy gönderir ve Duru da bunu giyer. Can Manay daha sonra kendi evindeki gizli bir bölüme geçip Duru ve sevgilisi Deniz'i (Mehmet Günsür) gizli kameralar yoluyla seyreder ve kavgalarından zevk alır. Artık Duru'ya olan aşkı saplantılı bir hale gelmiştir. Yine de hayatında yaptığı bazı iyi şeyler vardır. Üniversite öğrencisi Bilge Görgün'e (Büşra Develi) bursunu kaybettikten sonra yardım etmiş ve onu programda yanına asistan olarak almıştır. Eline sonunda Duru ile birlikte olma fırsatını geçirdiğini düşünen Manay, Duru'nun New York Academy'den gelen kabul postası üzerine ikilinin birlikte Amerika'ya kaçacaklarını planlar; ne yazık ki Eti onu durdurur. Artık Eti'nin de Özge'den haberi vardır ve ikili bu konu hakkında bir şey yapmaları gerektiğini düşünürler. Hala Duru'yu kendisine aşık edemeyen Can Manay, Deniz ile olan evlilik kararını duyunca daha da sinirlenir ve ikilinin birlikte olduğu bir gecede evlerinin sigorta kutusunu ateşe verir.. Aynı zamanda Can'ın televizyon programını yapmak için Sadık Kolhan'ı tehdit ettiği ortaya çıkar ama Kolhan, harici belleği eline geçirince Manay bütün programı kapatır ve herkesi işten çıkartır. Sezon finalinde, son mektupu televizyonda yayınlanınca öğrencisi Bilge ona ulaşmaya çalışır ama yerini bilmez, çünkü Can Manay ortadan kaybolmuştur. Duru, Deniz ile yaptığı kavgadan sonra Manay'ın evine gider ve geri geldiğini öğrenince içeri girer. Manay onu "nihayet" diye karşılayarak içeri alır. Roman serisinin yazarı Azra Kohen, Manay hakkında "Sınırda Kişilik Bozukluğu" ve "Narsisistik Kişilik Bozukluğu" arasında gidip gelen "iki hatta bir buçuk kişi" diye bahseder. Ozan Güven, Mayıs 2017'de bulunduğu bir görüşmede internet dizisi projesinin ilk olarak, dizinin çıkışından 1.5 sene önce ortaya atıldığını ve henüz oyuncu kadrosu oluşturulmamışken projeden kendisine bahsedildiğini söylemiştir. Ayrıca bunun bir kişisel gelişim kitabı olduğunu ve iyi bir iş çıkmasına ihtimal vermediğini de belirmiştir. Ama Can Manay rolünü oynayacağı Aralık 2016'da belli olmuştur. Bir görüşmesinde Azra Kohen, Can Manay rolü için Ozan Güven'den başka iki alternatif daha olduğunu söylemiştir: Cem Yılmaz diğeri de Okan Bayülgen. "T24" yazarı Çağnur Öztürk bir yazısında, "'Tabii ki' yerine 'Tabi ki' yazmasına takıldım" diyerek Can Manay'ın kişiliğini eleştirdi. Can Manay'ın ilk bölümdeki su içme sahnesi popüler kültürde konu olmuş ve Eliz Sakuçoğlu bununla ilgili bir paylaşımda bulunmuştur. Dizinin beşinci bölümünde Duru ve Can Manay'ın kahvaltı sahnesinde verilen telefon numarası gerçekte açık tutulmuş, arayanların Can Manay'ın ofisine bağlanması sağlanmıştır. Seti ziyaret etme şansı kazanmak isteyerek arayanlar sonucunda, "ilk 1 saatte 1.000'e yakın arama alınırken, ilk 5 günde ise toplam 10 binden fazla arama" toplanmıştır. Ayrıca oyucunun dizide kullandığı gözlüklerinin de "Danimarka malı" olduğu da açıklanmıştır. Haziran 2017'de yayınlanan bir "Magazin Forever" bölümünde, ekip tarafından halka "Duru olsaydınız Can Manay'ı mı, Deniz'i mi seçerdiniz?" sorusu sorulmuştur. "Hürriyet" yazarı Ayşe Arman, Can Manay karakterini yazar, ressam ve psikoterapist Cem Mumcu ile olan birçok ortak yönü olduğunu ve ikilinin çok benzedikleri yazmıştır. Potpuri Potpuri (İngilizce: Potpourri veya Pot-Pourri) diğer eserlerin popüler motiflerinden oluşan bir müzik aleti piyesidir. Eser bir koro, vokal topluluğu ya da solist için aynı tuşlarla yazılmış, ancak akorların modüle edici bir dizilimiyle bağlı farklı tuşlarla birleştirilmiş şarkıların birleşiminden ibarettir. Bu, bireysel bölümlerin basit bir şekilde güçlü bir bağlantı veya ilişki olmadan bir araya getirildiği bir düzenleme şeklidir. Bu tür bir form, tekrarlama ilkesi ile düzenlenir. Bu genellikle en sevilen melodiler dizisinden oluşan bir kompozisyona uygulanır. Ve popüler opera, operet ya da şarkı, dans vb. bir koleksiyona dayanır. Terim, XVIII. yüzyılın başından beri kullanılmaktadır. İlk defa Fransız müzik yayıncısı Christophe Ballard (1641-1715) tarafından 1711'de yapılan eserlerin koleksiyonunu yayımlamak için kullanıldı. Potpurris 19. yüzyılda özellikle popüler oldu. François-Adrien Boieldieu (1775-1834), Daniel François Auber (1782-1871) ve Ferdinand Hérold (1791-1833), İngiliz Arthur Sullivan (1842-1900) gibi bestecilerin opera tezleri bu tarihe ait idi. Ayrıca modern müzikte, potpuri'ye yakın bir megamiks türü geliştirildi. Bu, bilgisayarda birleştirilmiş, tek veya birkaç sanatçının birkaç şarkılarının parçalarından oluşan tek bir parça idi.. Asya Queer Film Festivali Asya Queer Film Festivali (kısaca AQFF), her iki yılda bir Tokyo'da düzenlenen LGBT temalı bir film festivalidir. Festivalde yalnızca Asya menşeili filmler gösterilmektedir. Tarih Konum Filmler Tarih Konum Filmler Tarih Konum Filmler Şeyh Hürr’ü Amuli Şeyh Hürr’ü Amuli diye meşhur olan Muhammed bin Hasan bin Ali bin Muhammed bin Hüseyin (Arapça: الحر العاملي), Hicri 11. yüzyılda yaşamış (h.k 1033 – 1104) Şia’nın ünlü fakih ve muhaddis ve “Vesailu’ş-Şia” adlı kitabın yazarı. Şeyh Hürr’ü Amuli, hicri 1033 tarihinde Lübnan’da dünyaya geldi. O 40 yaşına kadar Suriye’de kalan şii alimlerden ders aldı. Şeyh Hürr’ü Amuli sonra Irak’a gitti. O daha sonra İran’a gitti ve Hurasan’da kaldı. Şeyh Hürr’ü Amuli’nin nesebi 36 vasıtayla Hürr bin Yezid Riyahi’ye ulaşmaktadır. O Temim kabilesindendir. Şeyh Hürr’ü Amuli’nin en önemli eseri “Vesailu’ş-Şia” kitabı ve onun ilk eseri "El-Cevahiru’s-Seniyye fi’l-Ahadisi’l-Kudsiyye" kitabıdır. Onun diğer eserleri şunlardır: Şeyh Hürr’ü Amuli 71 yaşında hicri 21 Ramazan 1104 tarihinde Meşhed’de vefat etti. Mezarı İran'ın Meşhed şehrinde İmam Rıza anıtı yakınlarındadır. Nash Motors Nash Motors, Amerika Birleşik Devletleri merkezli eski bir otomotiv şirketiydi. Şirket 1916 yılında kurulmuş olup 1937 yılında Nash-Kelvinator Corporation'ın bir parçası haline geldi. Merkezi Wisconsin eyaletinin Kenosha şehrinde yer almaktaydı. Nashi otomotivde bazı önemli yeniliklere öncülük etti. Şirket, 1938 yılında günümüzde halen kullanılan ısıtma ve havalandırma sistemini, 1941'de yekpare gövde, 1950'de emniyet kemerleri, 1950'de ABD'de inşa edilmiş kompakt bir otomobil ve 1957'de muscle carı piyasaya sürmüştür. Nash Motors, 14 Ocak 1954 tarihinde Hudson Motor Car Company ile birleşerek American Motors'u kurmuştur. Hudson Motor Car Company Hudson Motor Car Company, Amerika Birleşik Devletleri merkezli eski bir otomotiv şirketiydi. Şirket 1909 yılında kurulmuş olup 14 Ocak 1954 tarihinde Nash Motors ile birleşerek American Motors'u kurmuştur. Merkezi Detroit şehrinde yer almaktaydı. Edsel Edsel, Amerika Birleşik Devletleri merkezli eski bir otomobil markasıydı. Marka 1957 yılında Ford Motor Company tarafından kurulmuş olup 1960 yılında kapatılmıştır. Adını Henry Ford'un oğlu Edsel Ford'dan almaktadır. Ford, Edsel markası ile hem General Motors, hem de Chrysler'e karşı pazar payını önemli derecede artırmayı ve Amerikan otomobil piyasasında kendisiyle GM arasındaki boşluğu kapatmayı umuyordu. Ford, tüketicileri Edsel'in geleceğin arabası olduğuna inandırmak için reklam kampanyasına yoğun bir şekilde yatırım yaptı. Ancak halka duyurulduktan sonra, çirkin, pahalı ve abartılı olduğu düşünülüyordu ve çağdaş Amerikan otomobil alıcıları arasında asla popülerlik kazanamadı. Edsel adı ticari bir başarısızlık için popüler bir sembol haline geldi. Peter Doohan Peter Doohan (d. 2 Mayıs 1961 - ö.21 Temmuz 2017), Avustralyalı eski şampiyon tenisçi. Kariyerinde bir defa tekli olarak (1984, Adelaide) ve beş defada çiftlerde şampiyonluk kazandı. Ağustos 1987'de Dünya sıralamasında 43. sıraya ulaşmış ve ATP (Profesyonel Tenisçiler Birliği) şampiyonluğu unvanını elde etmiştir. Boris Becker'i 1987'de Wimbledon Tenis Turnuvası'nın ikinci turunda yenmeyi başarmış ve ülkesi Avustralya'da "Becker Wrecker" lakabını almıştır. Doohan, 1982'de NCAA çiftler unvanını kazandığı Arkansas Üniversitesi'yle birlikte üniversitede tenis ile ilgili çalışmalarda bulunmuştur. Ayrıca, 1990'lı yılların ortalarında aktif tenis yaşamını noktaladıktan sonra Alabama, Anniston'da bulunan Donoho Lisesinde lise tenis takımının antrenörlüğü yapan Doohan 21 Temmuz 2017'de yakalandığı motor nöron hastalığından 56 yaşında ölmüştür. Hudson Hornet Hudson Hornet, Hudson Motor Car Company tarafından 1950-1957 yılları arasında üretilen üst sınıf otomobil modelidir. Birinci nesil Hornet, 1951-1954 yılları arasında Detroit'te üretilmiş olup düşük zemin ve çağdaş araçlardan daha düşük bir ağırlık merkezi olan bir şasiye sahipti. 1954-1957 yılları arasında üretilen ikinci nesli ise yenilenmiş Nash modelleri olup Kenosha'da üretilmiştir. GÃ¼nal Akbay Günal Akbay, Prof.Dr. (d. 1935, Güllük, Muğla), Türk ziraat muhendisi, akademisyen, üniversite idarecisi. Günal Akbay 1935'te Güllük, Muğla’da doğmuştur. Ankara Üniversitesi Ziraat Fakültesi’ne 1961'de girerek 1965′te bu fakülteden Ziraat Mühendisi olarak mezun olmuştur. Mezun olduğu yıl, Ankara Üniversitesi Ziraat Fakültesi "Bitki Yetiştirme ve Islahı Kürsüsü" ne asistan olarak atanmıştır. Burada akademik çalışmalar yapıp 1970 yılında doktora tezini tamamlamış ve bu fakülteden doktora derecesi almıştır. 1973 yılında Hollanda Wageningen Üniversitiesi'nde düzenlenen “3. İnternational Plant Breeding Course”a katılmıştır. 1975-1977 döneminde Almanya'dan bursulu olarak iki yıl süre ile Göttingen Üniversitesi "İnstitute für Pflanzenbau und Pflanzenzuchtung"’da araştırıcı olarak çalışmış ve araştırmalar yapmıştır. Günal Akbay 1977'de Türkiye'ye döndükten sonra 1977′de Ankara Üniversitesi Ziratat Fakültesi "Bitki Yetiştirme ve Islahı" Kürsüsünde doçent olmuş ve bu alanda akademik görevleri sürdürmeye başlamıştır. 1981 yılında kurulmakta olan Uludağ Üniversitesi Ziraat Fakültesi’e Ankara Üniversitesi Ziraat Fakültesi'nden gönderilen 8 kurucu öğretim üyesi arasında görevlendirilmiştir. Bu kurucular tarafından Uludağ Üniversitesi Ziraat Fakültesi 32 lisans öğrencisi ile eğitim ve öğretime başlamıştır. İlk öğrenciler "Bahçe Bilimleri" linans diploması için yeni fakülteye ogrenci olarak alınmışlar ve yeni kurulan fakülteye 1982-83 ders yılından itibaren dört ayrı linans diploması için öğrenci alınmaya başlanmıştır. Günal Akbay 1983′de Ankara Üniversitesi Ziraat Fakültesi’ndeki görevine geri dönmüştür. Günal Akbay Ankara Üniversitesi Ziraat Fakültesi için o yıl kurulması kararlaştırılan "Araştırma ve Uygulama Çiftliği"’nin Müdürlüğüne getirilmiştir ve bu deneme çiftliğinin gayet yararlı olarak çalışmaya başlamasında büyük katkısı olmuştu . 1984'te ABD Federal hükümeti davetlisi olarak Amerika’ya gidip çeşitli Amerikan üniversitelerinde bir ay süre alan bir inceleme gezisinde bulunmuştur. Günay Akbal'a 11 Ekim 1988 tarihinde profesörlük unvanı verilmiştir. 8 Şubat 1991 tarihinde fakülte profesörler kurulunun oylama ile seçtiği adaylar arasından YOK'nun tercihi ile Ziraat Fakültesi dekanı olarak atanmıştır. Bu görevinde 1992'ye kadar kalmıştır. 1992 yılında yine akademisyenler arasından oylama ile seçilen adaylar arasından YOK'nun tercihi ve cumhurbaşkanı onayı ile Ankara Üniversitesi Rektörü olarak atanmıştır. 1992-2000 yılları arasında iki dönem, yani sekiz yıl, süren bir dönemde Anakar Üniversitesi rektörü olarak görev yapmıştır. Günal Akbay rektörlükten ayrıldıktan sonra "Yüksek Öğretim Kredi ve Yurtlar Kurumu" Yönetim Kurulu Başkanlığı yapmaya başlamıştır. Günal Akbay İngilizce ve Almanca bilmektedir. Bitki Yetiştirme ve Islahı araştırma alanında Türkçe ve yabancı dilde yayımlanmış çok sayıda eserleri bulunmaktadır. Günal Akbay, Ankara Ziraat Fakültesi "Tavukçuluk"' üzerinde uzman hocalık yapan Prof. Dr. Rüveyde Akbay ile evlilik yapmıştır. Bu çiftin kızları Hacettepe Üniversitesi Tıp Fakültesi'ni bitirip akademik kariyere girmiş ve "Halk Sağlığı" uzmanı olan Prof. Dr. Ayşegül Akbay Yarpuzlu'dur. 1993 - Soka Universty, Japon (En Büyük Şeref Ödülü) 1994 - Al-Farabi Devlet Ãœniversitesi, Kazakistan (Onursal Doktora) 1995 - Girne Amerikan Ãœniversitesi, KKTC (Onursal Doktora) 1997 - Doğu Akdeniz Üniversitesi, KKTC (Onursal Doktora) 1998 - Nahçivan Devlet Üniversitesi, Azerbaycan (Onursal Doktora) 1999 - Komrat Devlet Ãœniversitesi, Moldova (Onursal Doktora) 2000 - National Chengchi University Taiwan (Onursal Doktora) 2000 - Türkiye Milli Olimpiyat Komitesi (Fair Play Şeref Ödülü) 2000 - Polonya Cumhurbaşkanı (Devlet Liyakat Nişanı) Barbara Weldens Barbara Weldens (d. 17 Nisan 1982 – ö. 19 Temmuz 2017) ,Fransız kadın şarkıcı-söz yazarıdır. İlk stüdyo albümü "Le grand H de l'homme" (Man with a capital M), ile Şubat 2017'de bir festivalde canlı performans sergileyen sanatçı Temmuz 2017'de yine bir festivalde çıktığı sahnede yaşamını yitirmiştir. Sirklerde büyüdükten sonra şarkıcılığa başlayan Barbara Weldens, Fransa'nın Lot bölgesindeki Goudron köyünde yer alan kiliside sahneye çıkmıştır. Weldens, akustik gitar ve piyanist eşliğinde şarkılarını seslendirdiği düzenen festival ve turnelerde sahne almıştır. Fransız kadın şarkıcı Barbara Weldens katıldığı Fransa'nın Lot bölgesi Goudron köyünde 19 Temmuz 2017'de düzenlenen bir festivalde sahne aldığı bir kilisede performansını sergilediği esnada aniden düşerek geçirdiği kalp krizine bağlı 35 yaşında yaşamını yitirmiştir.. AMC Gremlin AMC Gremlin, American Motors tarafından 1970-1978 yılları arasında üretilen küçük sınıf otomobil modelidir. Araç neredeyse dikey bir hatchback kuyruğu olan karosere sahip kısaltılmış bir Hornet platformuna sahip olup 1970'lerin ABD standartlarına göre bir ekonomi arabası sınıfına girdi ve Chevrolet Vega ve Ford Pinto ile aynı zamanda Volkswagen Beetle ve Toyota Corona gibi ithal otomobillerle rekabet etmiştir. Oldsmobile Cutlass Oldsmobile Cutlass, Oldsmobile tarafından 1961-1999 yılları arasında üretilen orta sınıf otomobil modelidir. Araç, Oldsmobile'ın en küçük, giriş seviyesi modeliydi. Jeep Commander Jeep Commander, Jeep tarafından 2005-2010 yılları arasında üretilen orta sınıf SUV modelidir. Araç, ilk olarak 2005 New York Otomobil Fuarı'nda tanıtılmıştır. 2017-18 Kadınlar Basketbol Süper Ligi 2017-18 Kadınlar Basketbol Süper Ligi, Türkiye'de Kadınlar kategorisinde en üst düzey profesyonel basketbol ligi olan Kadınlar Basketbol Süper Ligi'nin 38. sezonudur. 7 Ekim 2017'de başlayan normal sezon, 14 Nisan 2018 tarihine kadar devam oynanmıştır. Normal sezon sıralamasında ilk 8'de yer alan takımlar play-off müsabakalarına katılmaya hak kazanmış, son 2 sırada yer alan takımlar ise Türkiye Kadınlar Basketbol 1. Ligi'ne düşmüştür. Lig Kurulu'nun aldığı karar doğrultusunda play-off'a 0-0 başlanmasından dolayı normal sezon puan sıralaması sonucunda karşı takıma göre üst sırada yer alan takım, play-off müsabakalarında ilk maçı ve gerekirse 3. veya 5. maçları kendi sahasında oynamıştır. Hummer H1 Hummer H1, Hummer tarafından 1992-2006 yılları arasında üretilen üst sınıf SUV modelidir. Araç, markanın ilk modeli olup M998 Humvee'nin sivil versiyonudur. Bornova Beckerspor Bornova Beckerspor, Bilyoner.com Türkiye Kadınlar Basketbol Süper Ligi'nde temsil edilen bir basketbol takımıdır. Ormanspor (kadın basketbol takımı) Ormanspor (kadın basketbol takımı), Ormanspor'un Kadınlar Basketbol Süper Ligi'nde temsil edilen kadın basketbol takımıdır. Nokia Lumia 730 Nokia Lumia 730, Windows tabanlı ve Nokia Lumia mobil telefon ürünleri ailesinin bir parçası olarak üretilen Windows Phone akıllı telefonudur. Windows Phone 8 ile değil, Windows Phone 8.1 Lumia Denim ile birlikte geldi. Sonradan Windows 10 Mobile'a yükseltilebilir. 4 Eylül 2014'te Internationale Funkausstellung Berlin'de (IFA Berlin) ilan edildi ve Ekim 2014'te piyasaya çıktı. Model Nokia Lumia 720'nin halefi ve "uygun fiyatlı bir amiral gemisi" olarak pazarlandı. Ayrıca Nokia Lumia 730 Çift SIM RM-1040 olarak da bilinir. Genellikle "selfie telefon" olarak kabul edilir. Aynı zamanda sunulan Nokia Lumia 735 modeli ile birkaç özelliği ile benzerdir, ancak 730 modeli 3G bağlantılıdır. Lumia 730, 1.2 GHz dört çekirdekli ARM Cortex-A7 işlemci ve Qualcomm Adreno 305 GPU'ya sahip bir Qualcomm Snapdragon 400 MSM8926 SoC'ye sahiptir. 1 GB RAM ve 8 GB dahili bellek var; Ikincisi 128 GB'a kadar MicroSD kartlarla genişletilebilir. Bu telefonun ekran boyutu 4.7 inç, ekranın gövde oranı% 64.3'tür. 720 x 1280 piksel (~ 316 ppi piksel yoğunluğu) çözünürlüğe sahip OLED kapasitif dokunmatik ekrana sahiptir. Ekranda Nokia'nın ClearBlack polarizasyon filtreleri bulunuyor ve kavisli Gorilla Glass 3 ile korunuyor. Lumia 730 modeli, 1.12 μm pikselli 1 / 3.4-inç BSI sensörü ve f / 2,2 diyaframı olan optik kararlı bir Carl Zeiss 6 elementli objektife sahiptir, 6.7 MP PureView markalı bir arka kamera ile donatılmıştır. Kamera 1080p video çekimi destekliyor, bir LED flaş ve iki aşamalı deklanşör düğmesi ile tamamlanmaktadır. Ön kamera geniş açılı bir f / 2.4 objektifli 5 MP sensörüne ve 1080p video kaydına destek veriyor Kablosuz bağlantı seçenekleri, çift bantlı Wi-Fi 802.11a / b / g / n, Wi-Fi hotspot, NFC, Bluetooth 4.0 ve Miracast üzerinden kablosuz ekran projeksiyonu içerir. Fiziksel konektörler, şarj ve veri aktarımı için bir Micro-USB 2.0 konektörünün yanı sıra 3,5 mm ses girişi içerir. Lumia 730, yakınlık sensörü, ortam ışığı sensörü, magnetometre, jiroskop ve ivmeölçer ve Qualcomm'un SensorCore teknolojisine dayanan Microsoft'un Motion Data etkinlik izleyicisi gibi çeşitli sensörleri içeriyor. Yongaseti sınırlamaları nedeniyle, Microsoft Cortana dijital asistanı için "Hey Cortana" diyerek pasif ses aktivasyonunu desteklemez.. Lumia 730, Windows Phone 8 ile değil, Windows Phone 8.1 Lumia Denim ile birlikte geliyor. Denim ürün yazılımı güncellemesindeki yeni Lumia Kamera uygulaması oldu. Lumia 730, sonradan Windows 10 Mobile'a yükseltilebilir. Model Windows Phone Store uygulama mağazası ve pek çok uygulama ile daha önceden kurulu olarak geldi. Microsoft Filmler ve TV, Groove Müzik, Microsoft Office Mobile, Skype gibi yüklü uygulamalar vardır. Ayrıca 15GB bedava OneDrive bulut depolama bulunuyor. Plymouth Fury Plymouth Fury, Plymouth tarafından 1955-1978 yılları arasında üretilen bir otomobil modelidir. Araç, 1957-1961 ve 1965-1974 yılları arasında üst sınıf ile 1962-1964 ve 1975-1978 yılları arasında orta sınıf olarak üretilmiştir. Stephen King'in "Christine" adlı romanındaki araç 1958 model bir Plymouth Fury'dir. Plymouth Prowler Plymouth Prowler, Plymouth tarafından 1997-2002 yılları arasında üretilen bir retro spor otomobil modelidir. Araç, 1993 yılındaki aynı adlı konsepte dayanmaktaydı. Plymouth markasıyla üretiminin 2001 yılında durması nedeniyle araç Chrysler markasıyla satışa sunuldu. Araç toplam 11,700 adet üretilmiştir. Pontiac Tempest Pontiac Tempest, Plymouth tarafından 1955-1978 yılları arasında üretilen bir otomobil modelidir. 1961-1963 yılları arasında üretilen ilk nesli bir giriş seviyesinde kompakt bir model olup 1963-1970 yılları arasında orta sınıf otomobil olarak üretildi. Pontiac, 1987-1991 yılları arasında Chevrolet Corsica'yı kendi markasıyla Tempest adıyla Kanada'da pazarlamıştır. I. Benedetto Zaccaria I. Benedetto Zaccaria (yaklaşık 1235 - 1307), Ceneviz Cumhuriyeti'nin bir İtalyan amirali. 1288 yılından itibaren Foça Lordu ve 1304 yılından itibaren ilk Sakız Adası Lordu olup, Bizans İmparatorluğu ve Latin Yunanistan'da Zaccaria servetinin kurucusudur. Hayatında diplomat, maceraperest, paralı asker ve devlet adamı olarak farklı dönemler vardır. Benedetto, Fulcone Zaccaria ile eşlerinden Giulietta ya da Beatrice'in birden ikinci oğlu olarak doğmuştur. Kardeşleri Manuele ve Nicolino, kuzeni Tedisio, ve oğlu Paleologo'sun ticari girişimlerinde onlara yardımcı olmuştur. Sur Şehri açıklarında San Saba Muharebesi'nde Venedikliler tarafından esir alınmıştır. 1264 yılında VIII. Mihail Paleologos'un Bizans sarayına Ceneviz elçisi olarak yollanmıştır. Görev başarısızlıkla sonuçlansa bile, imparator ile tanışıklığı ona iyi bir yarar sağlamıştır. İmparatorluk ile Ceneviz arasında yenilenen anlaşma ile sonuçlanan 11 yıllık müzakerelerden sonra, Benedetto kardeşi ile beraber 1275 yılında Konstantinopolis'te yeniden ortaya çıktı. Benedetto imparatorun kız kardeşlerinden biri ile evlenirken Foça'da değerli Şap madenlerinin kontrolünü aldı. Şap ticareti ayrıca Cenevizli tüccarların elinde olmasına rağmen, özellikle VIII. Mihail'i Karadeniz'den şap ithalini yasaklamaya ikna ederek, neredeyse tekel olmasından sonra bu çok kazançlı bir iş oldu. Benedetto, imparatorun bir ajanı olarak 1280-1282 yıllarında Aragon Kralı III. Pedro nezninde büyükelçisi olarak hareket etti ve Bizans-Aragon ittifakına ve Charles d'Anjou'nun Bizans'ı istila tehdidini sona erdiren Sicilya Vespers Savaşının patlak vermesine yol açan müzakerelere katıldı. Benedetto 1284'te Ceneviz'e döndü ve bir amiral oldu. Meloria Deniz Savaşı'nda Pisa'yı yenen Ceneviz filosunun baş komutanıydı. Ana Ceneviz filosundan ayrı ve başlangıçta saklanmış yirmi kadırgalık bir filoya komuta etti. Onun sürpriz saldırısı, kesin bir Ceneviz zaferine ve Pisa'nın askeri ve ticari gücünün kalıcı olarak azalmasına yol açtı. Fas'a karşı muzaffer bir seferde IV. Sancho yönetimindeki Kastilyalıların yanında yer aldı. Aynı zamanda, Fransız Kralı IV. Philippe'e amiral olarak hizmet edip İngiliz ve Flaman limanlarını ablukaya aldı. Osmanlı Türkleri ve Venediklilerin önünde, Bizans imparatoru II. Andronikos yardımını talep etti. 1296 yılında Venedikli amiral Ruggero Morosini Foça'yı yerle bir etti. 1302'de, Zaccaria, Fransa Kralı Philippe tarafından amiral olarak seçildi ve o zamana kadar Müslüman korsanların elinde olan Sakız Adası'nı (1304) fethetti. İlk başta, adanın hükumetini yeğeni Tedisio'yu verdi. 1304'te, neredeyse nüfusunun tamamı gitmiş Sisam ve İstanköy'ü de işgal etti ve imparator, iki yıl boyunca Bizans'a tabi olarak, o adalar ve Sakız adasındaki egemenliğini kabul etti. Bu tarihten itibaren Benedetto, Sakız Adasının Efendisi olarak tanınıyor ve devlet adamı ve hükümdar kariyerine başlıyordu. 1306’da Tedisio, Taşoz'u işgal etti, sonra da Yunan korsanlarının sığınağı oldu. Zaccaria 1307 yılında ve kardeşi Manuele 1309 yılında öldü. Oğlu Paleologo Sakız Adası ve mülklerinin geri kalanının başına geçti. Zaccaria'nın karısı Paleologos Hanedanı ile akrabalığı olan ve adı günümüze ulaşmamış birisidir. Pontiac Grand Am Pontiac Grand Am, Pontiac tarafından 1973-1975, 1978-1980 ve 1985-2005 yılları arasında üretilen bir otomobil modelidir. 1973-1980 yılları arasında orta sınıf otomobil ve 1985-2005 yılları arasında kompakt bir model olarak üretildi. Japonya'nın Mançurya'yı istilası Japonya'nın Mançurya istilası; 18 Eylül 1931'de, Japon İmparatorluğu'nun Kuantung Ordusu'nun, Mukden Olayı'ndan hemen sonra başlayan işgal harekatı. Japonlar, bölgede Mançukuo adında bir kukla devlet kurarak, işgali II. Dünya Savaşı sonuna kadar sürdürdüler. Temmuz 1931'de Vanpaoşan Olayı ile başlayan Çin-Japon ihtilafı, 18 Eylül 1931'de yaşanan Mukden Olayı ile zirve yaptı. Mukden Olayı ile aynı gün, İmparatorluk Karargahı, Kuantung Ordusu'na, olayı daha fazla büyütmeme ve daha geniş bir alana yaymama konusunda talimat verdi. Karargahtan gelen bu talimata rağmen, Kuantung Ordusu Başkomutanı Şigeru Honjo, emrindeki kuvvetlere, Güney Mançurya Demiryolu hattında tüm yönlere doğru operasyonları genişletme emri verdi. Korgeneral Jiro Tamon'un emriyle II. Tümen'e bağlı birlikler, 730 mil uzunluğunda demiryolu hattı boyunca ilerleyerek, birkaç gün içinde Anshan, Hayçeng, Kayyuan, Tieling, Fuşun, Siping, Çangçun, Kuançengtzu, Yingkou, Antung ve Penhsihu şehirlerini ele geçidi. Aynı şekilde, 19 Eylül'de General Honjo'nun talebi doğrultusunda Kore'deki Joseon Ordusu komutanı General Senjūrō Hayashi, emrindeki 20. Piyade Tümeni'nin güçlerini bölerek, 39. Karma Tugay'ı oluşturdu. Aynı gün İmparatorun izni olmadan bu tugay da Mançurya'ya doğru yola çıktı. Japon kuvvetleri, 20-25 Eylül tarihleri arasındaki beş günlük kısa süre içinde, Hsiungyueh, Çangtu, Liaoyang, Tungliao, Tiaonan, Kirin, Chiaoho, Huangkutun ve Hsin-min'i aldı. Böylelikle Liaoning and Kirin eyaletleri kontrol altına alınırken, Kore ile ilişkiyi sağlayan ana demiryolu hattı da güvence altına alınmış oluyordu. Tokyo, Ordunun merkezi hükumetten emir almadan, kendi başına hareket etmesi haberi karşısında şoke oldu. Sivil hükumet, askerlerin bu emir tanımaz, asi tutumlarından dolayı bir kaosa sürüklendi. Ancak birbiri ardına gelen zafer haberleriyle, sivil yönetim askerlere karşı iyice zayıf duruma düşmüştü. Hatta zafer haberlerinden sonra, hükûmet tarafından bölgeye üç tümen asker daha gönderilmesi kararlaştırıldı. Anılan dönemde, hükumetin oluşturulması için ordu ve donanmadan da kabinede üye bulunması, anayasal bir zorunluluktu. Askerler kolaylıkla hükûmet üstünde hakimiyet oluşturabilmekteydi. Askerlerin desteği olmadan, hükumetin ayakta kalması imkânsızdı. Liaoning Bölgesel Hükumeti, Mukden'den kaçtıktan sonra yerine, Liaoning eyaletinin Çin Cumhuriyeti'nden ayrılacağını ilan eden bir "Halkların Korunması Komitesi" getirildi. Diğer ayrılıkçı hareketler, Japon işgali altındaki Kirin'de "Yeni Kirin Ordusu Generali Xi Qia, Harbin'de ise ve General Zhang Jinghui tarafından örgütlendi. Ekim ayının başında, Liaoning'in kuzeyindeki Taonan kentinde General Jang Haypeng, Japon Ordusu'nun yüklü miktarda askeri yardımı karşılığında, Çin'den ayrıldığını ilan etti. 13 Ekim'de General Jang Haypeng, General Xu Jinglong komutasındaki Hsingan Islah Ordusu'nun üç alayına, kuzeye doğru giderek, Heilongjiang eyaletinin başkenti Qiqihar'ı ele geçirmesi emri verdi. Kentteki bazı unsurlar kenti barış içinde teslim etmeyi önerdi. General Jang, bu teklifi kabul etmek üzere şehre doğru ihtiyatla ilerledi. İlerleyen birlikler, General Dou Lianfang'ın direnişiyle karşılaştı. Çıkan şiddetli çatışma sonucunda, kuzey kıyısını koruyan birlikler ağır kayıplar vererek kaçtı. Bu savaş sırasında Nenjiang demiryolu köprüsü, General Ma Janşan'a sadık birlikler tarafından dinamitlenerek, kullanım dışı bırakıldı. Nen Nehri'ndeki köprünün tamirini bahane olarak kullanan Japonlar, Kasım ayı başlarında Japon birliklerinin himayesinde bir onarım ekibi sevk etti. Kuomintang hükumetinin, Japon istilasına karşı direniş gösterilmemesi yönündeki emirlerine karşı çıkan, Heilongjiang Bölge valisi, Müslüman General Ma Janşan'la, isyancı Japon askerler arasında çatışma başladı. Nenjiang Köprüsü'nü tutmayı başaramasa da, gösterdiği direniş, yurt içi ve yurt dışı basında büyük yankı uyandırdı ve ulusal kahraman haline geldi. Olayın bu derecede duyulması Japon Karşıtı Gönüllüler Ordusu'na katılımı da arttırdı. Tamir edilen köprü, Japon kuvvetlerinin ve zırhlı trenlerinin ilerlemesine imkân sağladı. Çoğunluğunu Japon İmparatorluk Kara Kuvvetleri'nin 8. Tümen'ine bağlı, 4. Karma Tugay askerlerinin oluşturduğu destek kuvvetleri,