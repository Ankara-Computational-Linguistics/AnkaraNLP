önlerindeki askerlerden oluşmuş barikatı aşarak yürürler.Aynı anda V intikamını diktatörden, Adam Sutler'den (John Hurt) alır; ölümcül yaralarla Evey'e döner birbirlerine aşklarını ilan ederler. V, Evey'in kollarında ölür. Dedektif Finch, patlayıcı dolu metro vagonuna konmuş V'nin cenazesine ve vagonları harekete geçirmek üzere olan Evey'e ulaşır.Silahını doğrultur ama Evey'in sözlerinden etkilenir ve silahını indirir. Film parlamento binasının havaya uçurulması ile sona erer.Filmde Londradaki iki anıt bina havaya uçurulur; filmin başında Londra Ağır Ceza Mahkemesi ve sonunda Westminister Sarayı, Çaykovski'nin 1812 Uvertürü eşliğinde yerle bir olur. Film boyunca V maskesini sadece bir kez, ağlamak için çıkarır, bu sahnede de yüzü değil maske görünmüştür. Bu sahnede sürekli gülümseyen maske altında acı çeken ve ağlayan devrimci ve aşık karakter yattığı ironisi çok güzel vurgulanmıştır. Filmde V'nin yüzü hiç görülmez. ""Bu maskenin altındaki et ve kemiklerden oluşan yüz, benim benliğime ait değil.""Bu maskenin altında etten fazlası var. Bu maskenin altında bir fikir var ve fikirler kurşun geçirmez!"V" Filmin 11 Kasım 2005'te gösterime girmesi planlanmış; ancak galası 17 Mart 2006'da yapılabilmiştir. 4 Mart 2005'te filmin yapımının başlangıcının duyurulduğu basın toplantısında yapımcı Joel Silver, (orijinal çizgi romanın yazarı) Alan Moore'un "Larry (Washowski)'nin söyleyecekleri heyecanla beklediğini ve Larry'nin senaryoyu Alan Moore'a yolladığını" açıkladı. Önceki demeçlerinde de filmle ilgilenmediğini söyleyen Moore bunu yalanladı ve isminin afişlerden, film içeriğinden çıkarılmasını istedi. Fimdeki parlamento binası yıkımı çekimleri için Whitehall (Trafalgar ile Parlamento Meydanları arasında uzanan bulvar) dört gece boyunca özel izinle kapatıldı. Rol ismi - Oyuncu - Seslendirme V for Vendetta film müziği albümü 21 Mart 2006'da Astralwerks Records tarafından yayımlanmıştır. Albümde filmde yer alan üç solist yer alır: "Cry Me a River" şarkısıyla Julie London, The Velvet Underground şarkısı olan "I Found a Reason" cover'ı ile Cat Power ve "Bird Girl" ile Antony and the Johnsons. Filmde V'nin söylediği üzere bu şarkılar V'nin Wurlitzer müzik kutusunda "Sakıncalı Malzemeler Bakanlığı" () tarafından kara listeye alınan 872 şarkı içerisindedir. Çaykovski'nin 1812 Üvertür'ü ile açılan film müziği albümü "Knives and Bullets (and Cannons too)" ile sona erer. Üvertür'ün sonu film içerisinde, başındaki ve sonundaki önemli anlarda çalar. Filmin kapanış jeneriğinde çalan üç parça albümde yer almaz. İlk parça The Rolling Stones'dan "Street Fighting Man"'dir. Ethan Stoller'ın "BKAB" ikinci parçadır. Filmin devrimci havasıyla uyumlu olarak siyahi milliyetçi lider Malcolm X'in "On Black Power"'ından bölümler ve feminist yazar Gloria Steinem'ın "Address to the Women of America" eserinden de bölümler şarkıya eklenmiştir. Son şarkı ise Spiritualized'dan "Out of Sight" olur. Film birçok eleştirmenlce tüm zamanların en iyi filmlerinden biri olarak gösterilmiştir. Ama çizgiromanın hayranlarının birçoğu filmde değiştirilen ve çıkarılan kısımların, verilmek istenen mesajı bozduğunu öne sürerler. (Çizgiromanda faşizme karşı anarşizm çatışması vurgulanırken, filmde faşizme karşı alternatif öne sürülmemiştir.) Film gösterime girdiği ilk hafta itibarı ile Güney Kore, Tayvan, İsveç, Singapur ve Filipinler'de bir numaraya yükselirken, konunun geçtiği yer ve çekildiği mekân olan İngiltere'de bir numaraya ulaşamamıştır. V for Vendetta, (homofobi dahil) eşcinsellik, , totaliterlik, İslamofobi ve terörizm konularını ele almaktadır. Tartışmalı hikâyesi ve temaları, kimi eleştirilerinin hedefi olurken, kimilerinin ise övgülerini toplamıştır. Örneğin, New York Metrosu Anarşistler İttifakı, 17 Nisan 2006 tarihinde DC Comics ve Time Warner'a karşı şiddet ve özel efektler lehine hikâyenin orijinal mesajını sulandırmakla suçlayan bir protesto gösterisi düzenledi. Anarşist bir bilim adamı ve Yale Üniversitesi'nde profesörlük yapmış olan gibi filmi olumsuz karşılamayanlar da oldu: Graeber, "Ben anarşi mesajının Hollywood'a rağmen verilebildiğini düşünüyorum." demiştir. Bununla birlikte, Graeber şunu da ekler: "Anarşi, topluluklar yaratmak ve demokratik kararlar almaktır; Hollywood'un yorumunda eksik olan buydu." Film eleştirmeni Richard Roeper, televizyon şovu Ebert ve Roeper'teki sağcı Hıristiyan eleştirilerini reddeder ve V'in "terörist" etiketinin aslında Hitler gibi bir diktatör tarafından filmde kullanıldığını söyler. LGBT yorumcular, filmin eşcinselleri olumlu biçimde onaylaması nedeniyle, filmi genel olarak övdüler. AfterEllen.com sitesinden Sarah Warn, V for Vendatta'yı gelmiş geçmiş en gay yanlısı film olarak nitelendirdi. Valerie karakterinin merkezi rolünü, iyi yazılmış olduğu için değil, bir Hollywood filminde hiç beklenmedik olduğu için övdü. Filmin resmi fragmanını yönetmen Nikolai Kurbatov yapmıştır. Berkeley DB Berkeley DB, yüksek performanslı, gömülü bir veritabanı kütüphanesidir. 1990'lı yılların başlarında 4.4BSD geliştiriliyorken Unix'teki ndbm aracının yerini almak üzere geliştirilmiştir ve 1992'de Berkeley DB 1.85 sürümü olarak 4.4BSD dağıtımına dahil edilmiştir. C, C++, Java, Perl, Python, Tcl, Smalltalk ve diğer programlama diliyle kullanılabilmektedir. Veritabanı, sıralı anahtarları/verileri tutar ve bir anahtar için birden fazla veriyi destekler. Berkeley DB, aynı anda çalışan binlerce iş parçacığının (thread) 256 terabayt büyüklüğünde bir veritabanına erişebilmesini mümkün kılar. UNIX türevleri, Windows ve gerçek zamanlı işletim sistemlerini de kapsayan pek çok işletim sisteminde çalışabilir. 2006 itibarıyla Yahoo!, Google, Microsoft ve Cisco gibi şirketler Berkeley DB'yi ürünlerinde kullanıyordu. Berkeley DB 2006'da Oracle tarafından satın alınmıştır. Midi-Pyrénées Midi-Pyrénées [] (Oksitanca: "Miègjorn-Pirenèus"; Gaskonca: "Mieidia-Pirenèus"), Fransa'nın 26 bölgesinden biridir. Fransa'nın güneybatısında bulunan bu bölge Fransa'nın Avrupa'daki bölgeleri arasında en geniş olanıdır. Yüzölçümü Hollanda ya da Danimarka'dan büyüktür. Merkez şehri Toulouse'dur. Bu bölge dünyada üç önemli yerel ürünü ile tanınır: Airbus uçakları, Rokfor peyniri ve Katoliklerin hac merkezlerinden biri olan ve sakatlara şifa verdiğine inanılan Lourdes. Çok geniş olan bu bölgenin tarihî ya da coğrafî bir birliği yoktur. Adı tamamen coğrafî anlamda verilmiştir. Paris'in güneyinde olduğu için ""Midi"" ve güneyindeki Pirene Dağları nedeniyle de ""Pyrénées"". Katharlar, 11. yüzyılda bu bölgede ortaya çıkmıştır. Gece Yolcuları Gece Yolcuları, 1993 senesinde Edis İlhan (vokal - perküsyon), Uğur Arslantürkoğlu (gitar - geri vokal) tarafından kurulan bir pop-rock grubudur. 1995 yılında profesyonel müziğe başlayan, ilk üretimlerini ve konserlerini yapan grup, 10. Geleneksel İstanbul FM Altın Ödüllerinde En İyi Grup ödülünü almıştır. 1999 yılında, Bülent E. Albayrak (davul), Yasin Arslantürkoğlu (bas gitar) ve Murat Arslantürkoğlu (gitar)'ın katılımıyla albüm sürecine girdi. Yaptıkları müziği "melodik pop–rock" olarak nitelendiren Gece Yolcuları,birçok festivale katılalarak kendi seyirci kitlesini oluşturdu. 2004 senesinde kendileri ile aynı ismi taşıyan ilk albümleri "Gece Yolcuları" EMI/Türkiye etiketi ile yayınladı. Albümdeki “Unut Beni” adlı parçaya çekilen video kliple müzikseverlerden oldukça beğeni toplayan beşli, albümden ayrıca “Yaban Gülü” ve “Ölüm de Var” adlı parçalara da birer video klip çekti. 2005 senesinde TMC ile anlaşan Gece Yolcuları, Cem Özkan prodüktörlüğünde “Gece Yolcuları 2” adlı 2. albümünü 2006 yılında sevenlerine ulaştırdı. Albümden ilk video klibi “Nerdesin” adlı parçaya çeken grup, ikinci klibi 1975 tarihli Semiha Yankı parçası “Seninle Bir Dakika”ya çekildi. Albümden üçüncü klip “Hüzün” parçasına çekilirken, grup bu kliplerle televizyon ekranlarında bolca yer aldı. 1993 yılından bu yana birlikte başarılı albüm çalışmalarına, konserlere imza atan Gece Yolcuları, albümleri dışında dizi müzikleri, yönetmen Ömer Faruk Sorak'ın "Sınav" filmi için "Babeyli" adında özgün bir soundtrack, Fenerbahçe Spor Kulübü 100. yılı ve Trabzonspor 40. yılı için yine özgün bir marş bestelemiş; Türkiye'de düzenlenen 2007 Karadeniz Oyunları açılış seremonisi müziği ve "Sağlıklı bir gelecek, sevginizle gelecek" adı altında düzenlenen uyuşturucu karşıtı ulusal kampanya için ,kampanya müziği vs.işlerle de müziğin olabildiği her yerde üretim yapmaya gayret göstermişlerdir. Gece Yolcuları "Kalbin Kadar Yakın" adını taşıyan üçüncü albümlerini 2008'in Şubat ayında dinleyenlerine ulaştırdı. Daha önceki albümlerinde güçlü baladlara imza atan Gece Yolcuları, “Kalbin Kadar Yakın” adını taşıyan yeni albümlerinde, dinamik yönleri ile de karşımıza çıktı. Bu albümlerinde, daha önceki albümlerinden de tanıdığımız aranjör Cem Özkan ile birlikte çalıştılar. On iki yeni şarkı ve bir cover parçanın yer aldığı albümde Gece Yolcuları soundlarındaki farklılık ve şarkı sözleriyle dikkati çektiler. Bu albümlerinden ilk videolarını bir Aysel Gürel ve Onno Tunç çalışması olan "Değer mi" parçasına yaptıkları yeniden düzenlemeye çektiler.Bu cover parçanın düzenlemesi ve klibi oldukça beğenildi.Parçada Gece Yolcularına özgün Rap sözleri ve performansı ile "Ramiz" eşlik etti.Daha sonra grup "İhtimal" adlı parçalarını kliplendirdi. Gece Yolcuları üyeleri, 1 Ocak 2009 tarihi itibarıyla müzikal kariyerlerini ayrı ayrı sürdürme kararı aldılar. Bülent Aybayrak, Yasin Arslantürkoğlu ve Murat Arslantürkoğlu'nun kariyerlerine ayrı ayrı devam edecekleri; Edis İlhan ve Uğur Arslantürkoğlu'nun ise müzik hayatlarına Gece Yolcuları çatısı altında devam edecekleri açıklandı. Gece Yolcuları, yeni üyeleri ile ilk videoları "Yıldızlardayım" yayınladı ve durmaksızın performanslarına devam etti. 2009 Mayıs'taki Türkiye turnesinden görüntülerin bulunduğu "Dur Gitme" videolarını ise Ağustos 2009'da yayınladılar. 2010'un ilk çeyreğinde ilk maxisingle çalışmaları "GC2010" TMC etiketi ile yayınlandı ve albümdeki 2 şarkıya da (Bir Bilsen ve Dönülmüyor) klip çekildi. 20 Temmuz 2012 tarihinde grup, dördüncü stüdyo albümünün kayıtlarına başladığını resmî Facebook sayfasından duyurdu. 14 Şubat 2013'te adının "Neden?" olacağı açıklanan ve Buse Terim tarafından imaj çalışmaları yürütülen grubun dördüncü stüdyo albümünün 26 Şubat 2013'te yayınlanacağı duyuruldu. Ä°lk Kan İlk Kan (özgün adı: "First Blood"), Rambo serisinin ilk filmi olan 1982 ABD yapımı aksiyon filmidir. David Morrell'in First Blood kitabından Michael Kozoll, William Sackheim ve Sylvester Stallone tarafından senaryolaştırılmıştır. Yönetmen Ted Kotcheff, yapımcılar Mario Kassar-Andrew G.Vajna. Orijinal müzik Jerry Goldsmith. 97 dakika süren filmin dağıtımı Orion Pictures Corp. tarafından yapılmıştır. Vietnam gazisi John Rambo (Sylvester Stallone) bir dağ kasabasına gelirken kasaba şerifinin taciziyle karşılaşır. Tek istediği temizlenmek ve karnını doyurmaktır. Şerif ona terörist muamelesi yapar, yakalar, hapse atar. Hapiste polislerin işkencesi sırasında Rambo'nun gözünde Vietnam'da gördüğü işkenceler canlanır ve karakolu darmadağın edip bir motosiklete el koyarak dağa kaçar. Polisler bu yeşilbereli askeri küçümser. Kaçarken helikopterden üzerine ateş açılır. Rambo helikoptere taş atar ve silahlı polis düşerek ölür. Bütün polis ve özel kuvvetler Rambo'nun peşine düşer. Ancak dağlık ormanda Rambo onları tek tek avlar fakat kimseyi öldürmez. Eski bir madene sığınır. Şerif Will Teasle (Brian Dennehy), Rambo'nun komutanı Albay Samuel Trautman (Richard Crenna)'dan yardım ister. Albay onlara ne ile karşı karşıya olduklarını söyler ve uyarır, ama Şerif onu dinlemez. Rambo kasabaya döner ve duman eder. Sonuçta albayın iknasıyla teslim olur. Film çeşitli açılardan okunabilir. Militarizme, güvenlik paranoyasına, devlet terörüne, savaşın askerlerde bıraktığı izlere, insan haklarına dair değerlendirmeler yapılabilir. Ancak her şeyden önce İlk Kan aksiyon sinemasının klasik bir eseridir. Rock müzik Rock müzik, 1950'lerde ABD'de "rock and roll" olarak doğan, 1960'larda ve sonrasında farklı tarzlara ayrılarak özellikle İngiltere ve ABD'de gelişen bir müzik türüdür. Kökleri 1940'ların ve 1950'lerin rock and roll'una dayanır. Rock and roll ise blues, rhythm and blues ve country müzikten yoğun biçimde esinlenmiştir. Rock müzik; electric blues ve folk, caz, klasik müzik gibi diğer müzik kaynaklarından da esinlenir. Müzikal açıdan rock, elektro gitar merkezlidir ve genellikle elektro bas gitar ve davulun da dahil olduğu rock grupları tarafından icra edilir. Tipik rock şarkıları dört dörtlük ölçüde olsa da tür, giderek çeşitlenen bir hale gelmiştir. Pop müzikte olduğu gibi şarkı sözleri sıklıkla romantik bir aşkı konu alır, ancak sosyal ve politik konuların vurgulandığı çeşitli temalara da sıkça rastlanır. Rock müzisyenlerinin çoğunluğunu beyaz erkeklerin oluşturması, rock müzikte değinilen konuların şekillenmesinde temel faktörlerden biri olarak görülmektedir. Rock, pop müziğe kıyasla müzisyenliğe, canlı performanslara ve özgünlüğe daha fazla önem verir. “Altın çağ” veya “klasik rock dönemi” denilen 1960’ların sonlarında farklı rock alt türleri ortaya çıkmaya başladı. Bunlar arasında blues rock, folk rock, country rock, raga rock ve jazz-rock gibi melez türler de sayılabilir. Bu alt türlerin çoğu, 1960’larda karşı kültür hareketinden etkilenen psikedelik rock’ın gelişimine katkıda bulundu. Bu hareketten doğan diğer alt türler arasında sanatsal öğeleri daha yoğun kullanan progresif rock; şovmenliği ve görselliği öne çıkaran glam rock; kendi içinde büyük bir çeşitliliğe sahip olan ve yüksek ses, güç ve hıza vurgu yapan heavy metal sayılabilir. 1970'lerin ikinci yarısında doğan punk rock; bu türlerin abartılı, özgünlükten uzak ve ana akıma dönüşen yanlarına bir tepki olarak doğdu. Punk rock, çoğunlukla sosyal ve politik eleştiriler içeren şarkı sözlerine sahip, daha ham ve enerjik, abartıdan arındırılmış bir formdur. Punk, 1980’lerde ortaya çıkan new wave ve post-punk gibi diğer alt türlerin ve alternatif rock hareketinin gelişimine öncülük etti. 1990’lardan itibaren alternatif rock; rock müzik alanında öne çıkmaya; grunge, Britpop ve indie rock formlarıyla ana akım olmaya başladı. Ardından pop punk, rap rock ve rap metal gibi yeni füzyon alt türler ortaya çıktı. 2000’li yılların başlarında ise bazı gruplar, garage rock/post-punk ve synthpop gibi türlerle “geri dönüş” yaparak rock’ın köklerine dönme denemelerinde bulundu. Rock müzik, çeşitli kültürel ve sosyal hareketleri de içine aldı ve onlar için bir ifade biçimi haline geldi. 1960’larda İngiltere’de mod ve rocker alt kültürleri, ABD’de San Francisco’dan yayılan hippie alt kültürü örnek gösterilebilir. Benzer şekilde, 1970'lerde punk kültüründen doğan fakat ondan görsel olarak ayrılan goth ve emo alt kültürleri ortaya çıktı. Folk müzik geleneğinden gelen protest şarkı geleneğini benimseyen rock müzik; politik aktivizmin yanı sıra ırkçılık, seks ve uyuşturucu kullanımıyla ilgili sosyal mesajlarla da ilişkilendirilir. Ayrıca tüketim çılgınlığına ve uyguculuğa bir başkaldırı olarak görülür. Geleneksel olarak rock sound’unun merkezinde yükseltilmiş elektro gitar vardır. 1950’lerde rock and roll’un popüler hale gelmesiyle modern şeklini alan rock sound’u, electric blues gitaristlerinin sound’larından da etkilenmiştir. Rock müzikte elektro gitar sesi genellikle bir elektro bas gitarla ve davul ve zillerden oluşan bir bateri kitiyle desteklenir. Elektro bas gitar kullanımının öncüsü, aynı dönemin caz müzisyenleridir. Bu üç çalgıya ek olarak piyano veya org gibi klavyeler ve synthesizer’lar da sıklıkla kullanılır. Temel rock çalgı düzeni, temel blues grubu düzeninden (dikkat çekici ön gitar, ikinci bir telli çalgı, bas ve davul) esinlenilmiştir. Rock müzik yapan müzisyenlerden oluşan gruplara “rock grubu” denir. Rock grupları genellikle üç (özellikle rock, metal ve punk rock’ta) ila beş üyeden oluşur. Üyeler vokal, ön (lead) gitar, ritim gitar, davul ve bazen klavye veya diğer çalgılar gibi bir veya daha fazla görev üstelenebilir. Popüler müziğin daha önceki türlerini aksine, rock şarkı sözleri oldukça geniş bir konu yelpazesine sahiptir. Aşkın yanı sıra seks, düzene başkaldırı, sosyal sorunlar ve yaşam biçimleri ele alınır. Bu temalar; Tin Pan Alley pop geleneği, folk müzik ve rhythm and blues gibi çeşitli kaynaklardan miras alınmıştır. Rock müzikte beyaz, erkek ve çoğunlukla orta sınıf müzisyenlerin ağırlığı dikkat çeker. Bu durum, müzik tarzına ve şarkı sözlerine de yansır. 1960 sonlarında “rock and roll” yerine “rock” terimi kullanılmaya başlandığından beri rock, pop müzikle kıyaslanmıştır. Rock’ın pop müzikle ortak birçok karakteristik özelliği olmasına rağmen müzisyenliğe ve canlı performanslara verdiği önem, ele aldığı ciddi konular ve özgünlük ideolojisiyle poptan farklılaşır. Rock müzisyenleri genellikle türün geçmişi ve gelişimi hakkında bilgi sahibidir. Sosyomüzikolog Simon Frith şöyle der: “Rock, poptan ve rock and roll’dan öte bir şeydi. Rock müzisyenleri beceri ve tekniğe verdikleri önemi, romantik bir sanatsal ifade kavramıyla özgün ve içten bir şekilde birleştiriyordu.” Rock müzik akımının başlamasında Rock and Roll (veya Rock'n Roll) ve rockabilly gibi müzik türleri önemli rol oynamışlardır. Rock müzik Blues adlı müzik türünden doğrudan olarak etkilenmiştir. Onun için Blues felsefesini incelemeden rock müzik felsefesi incelenemez. Blues'u icad eden siyahlar, beyazlardan gördüğü zulüm karşısında sistemlerini üstü kapalı bir şekilde belirtmişlerdir. Bunu gittikçe geliştiren blues sanatçıları bu sistemin üzerindeki örtüyü yavaş yavaş kaldırmaya, müziklerini de aynı şekilde daha açık hale getirmeye başlamışlardır. Sözlerin ve müziğin sistemi yansıtması artık gittikçe isyan boyutuna girmeye başladı. İşte böyle bir dönemde rock adını duyurmaya başladı. Caz'dan etkilenen Blues artık Rock'ı doğurmuştu. Müzikte elektro gitarın kullanılmasının en büyük sebebi ise distortion adı verilen ses efektinin kulakları tırmalayıcı tınısının isyanı ve acıyı en iyi şekilde yansıttığının düşünülmesidir. 1950'lerin Rock sanatçıları, Sam Phillips, Jackie Brenston ("Rocket 88" adlı albümüyle), Bill Haley, Elvis Presley, Chuck Berry, Bo Diddley, Fats Domino, Little Richard, Jerry Lee Lewis, Gene Vincent ve diÄŸerleridir. İngiliz rock'ının 1960'larda gelişmesiyle "rock müzik" tanımı yaygınlaşmıştır. "İngiliz Fethi" olarak adlandırılan bir akımla, bu müzik tarzı tekrar Amerika'da yayıldı ve hatırı sayılır bir etkiyle uluslararası bir fenomen haline geldi. Rock günümüzde birçok türü altında barındırarak oldukça yaygın olarak dinlenen bir müzik türü haline gelmiştir. 1970 dönemine kadar ortaya çıkan Rock müzik sanatçılarından bazıları şunlardır:Aerosmith, The Rolling Stones, The Animals, Pink Floyd, The Yardbirds, Black Sabbath , The Who, The Pretty Things, Queen, Deep Purple, Led Zeppelin, Bob Dylan, The Doors, The Byrds, Steve Harly ,The Beatles ve diğerleridir. 1980 dönemi, Rock müziğin önemli bir dönemidir. Sözler ve müzik gitgide sertleşmeye başlar. Hard rock'tan sonra, müzik ve sözler tamamen sertleşmeye başlar ve ortaya heavy metal çıkar. 1980 sonrası rock müzik sanatçıları, Sex Pistols, Metallica, Nirvana, The Clash, The Damned, Black Flag, Bad Brains, Twisted Sister, Mötley Crüe Muse, Green Day, The Killers, Guns N' Roses, Slayer, Manowar, King Diamond ve diğerleridir. Rock müzik, birçok dala ayrılır. Ancak rock müzik, asıl olarak 3 ana türe ayrılır. Bu Rock türü, normal rocktır ve Rock türleri arasında en hafif olanıdır. Bu tür de kendi arasında dallara ayrılır: Grunge rock Rock müzikte, müzik ve sözler gittikçe sertleşmeye başlar. Bu durum hard rock'ı ortaya çıkarır. Müzik artık sadece siyahların acılarını ve sistemleri anlatan ulusal bir yapıdan, bütün dünyayı ilgilendiren sorunlara ve siyasete karılan evrensel bir yapıya yol almaya başlar. Hard Rock, kökenleri 1960 başları Garaj Rock'ı ve Jazz'a dayanan bir rock and roll tarzıdır. Elektro gitar, bas gitar ve davulların sert şekilde kullanılması tipik özelliğidir. Hard rock terimi, overdrive kullanımı yoğun, daha melodik gitarlara sahip, jazz ve blues'tan sert heavy metal'den yumuşak bir tarzı betimler. Deep Purple ve Led Zeppelin bu tarzın başını çeken gruplardandır. Rock müziğin muhalif yanını gittikçe kaybettiğini düşünenlerin başlattığı müzik türüdür. Heavy metal; karanlık, sert ve geneli ölümü ya da kötü şeyleri anlatan tarzdır. Heavy metalciler siyahı benimsemişlerdir. Siyah onlar için vazgeçilmezdir. Kısaca siyah heavy metal'in rengidir diyebiliriz. Heavy metal kendi arasında yüzlerce türe ayrılır. Bazıları şunlardır: Türkiye'de Rock müzik anlayışı, ilk olarak Anadolu halk müziği ile rock müziğin birleşimi olan müzik türü Anadolu Rock olarak ortaya çıkmıştır. Erkin Koray, Barış Manço, Cem Karaca, Fikret Kızılok, Edip Akbayram ve Moğollar buna örnektir. İlhan İrem ise Senfonik Rock'ın Türkiye'deki ilk temsilcilerinden olmuştur. 90'lı yılların başında Türk rock müziğini yeniden canlandıran ve Türkiye'de rock müziğin temelini oluşturan; Pentagram, Haluk Levent, Kurban , Dr. Skull ve Bulutsuzluk Özlemi gibi gruplar albümler çıkarmışlardır. 90'lı yılların sonunda ise Özlem Tekin, Şebnem Ferah, Teoman, gibi solo sanatçıların yanı sıra Mor ve Ötesi, Kargo, Vega, Ayna gibi gruplar albüm yapmışlardır. 2000'li yıllarda ise solo çalışmalar yapan Barış Akarsu, Hayko Cepkin ve Emre Aydın ve bar performansları yapan gruplardan Pinhani, Redd, Duman, Malt da rock müzik piyasasında yer almışlardır. maNga ile nu metal, Kurban Athena Deli ile punk rock, grup yorum ile folk rock , Yavuz Çetin ile blues rock tanınmaya başlanmıştır. 2010'lu yıllarda Murat İlkan gibi solo sanatçıların yanı sıra Almora, Knight Errant, Listana ve Dream Ocean, senfonik rock ifadesi ile müzik piyasasında yer almışlardır. Punk rock grupları genelde daha ufak çapta hayran kitlesine ulaşmıştır. Bunun sebebi punk kültürünün Türkiye'de çok fazla yayılmamış olmasıdır. Ancak punk rock yapan grup sayısı oldukça fazladır. Örnek olarak Athena, Deli, Rashit, Kurban, less ve Not Made In China söylenebilir. Scrat Blue Sky Stüdyoları tarafından tasarlanmış olan Scrat, bir firavun faresi temel alınarak çizilmiş, Buz Devri ve devam filmi olan filmlerinin arka planındaki karakterlerden biridir. Karakter beğenilince Buz Devri animasyonundaki rolü uzatılmış ve ikinci filmde de ona yer verilmiştir. Her iki filmde de, kendi sahnelerinin başrolünü bir meşe palamudu ile paylaşır ve başına gelen türlü talihsizlikleriyle güldürür. Blue Sky Stüdyoları Scrat'in meşe palamudu kovalaması hakkında bir kısa film daha yaratmıştır, bu filmin adı da "Gone Nutty"dir. Rock and roll Rock and roll (Rock'n'roll olarak da anılır) 1950'lerin Amerika'sında ortaya çıkmış; gospel, caz, boogie woogie ve rhythm and blues'dan etkilenmiş bir müzik türüdür. Bu tarihten sonra hızla ilk önce tüm ülkeye, ardından da tüm dünyaya yayılmıştır. Bu müzik türü, daha sonra sadece rock olarak adlandırılacak müzik türlerine bölünmüştür. Rock and roll ve daha sonra aldığı haller, 1950'lerden 1990'ların ortasına kadar en çok dinlenen müzik türlerindendir. Genellikle elektro gitar, bas gitar ve bateri eşliğinde çalınan müziğe bazen piyano ve org da eşlik eder. Gitar tarafından değiştirilmeden önce, saksafon bu türde en çok kullanılan müzik aletiydi. Johan Vilhelm Snellman Johan Vilhelm Snellman (12 Mayıs 1806 – 4 Temmuz 1881), Fin filozof, yazar, diplomat. Snellman İsveç'in Stokholm kentinde dünyaya geldi. Babası Kristian Henrik Snellman bir gemi kaptanı annesi ev hanımıydı. 1808–09 yıllarinda Rusya'nın Finlandiya'yı işgali ve yarı bağımsız Finlandiya dükalığının kurulmasıyla, ailesi 1813 yılında Finlandiya'nın Kokkola kentine taşındı. Annesi Maria Magdalena Snellman bu hadiseden bir sene sonra hayata gözlerini yumdu. Hegel üstüne akademik çalışmalarının sonucu 1835'te Helsinki Üniversitesi'ne ders vermek üzere davet edildi. Üniversitede yaptığı çalışmalar sonucu Lönnrot ve Runeberg ile birlikte kuşağının ünlü Fennomanları arasında yerini aldı. Snellman'nın dersleri üniversitede kısa sürede popüler oldu fakat 1838'de üniversitelerin devlet kontrolüne alınmasıyla devlet otoritesine karşıt görüşler sindirilmek istendi ve Snellman'nın dersleri geçici olarak kaldırıldı. Snellman bu hadise sonucu kendi kararıyla Finlandiya'dan ayrıldı ve 1839–1842 yılları arası İsveç ve Almanya'da yaşadı. Helsinki'ye döndüğünde popülaritesi daha da artmıştı fakat politik nedenlerle Üniversiteye geri dönmesi mümkün olmadı. Bunun yerine Kuipo'da bir okulda müdür olarak görev aldı. Bu esnada bazı politik yazılar yayınladı. İsveççe çıkardığı "Saima" gazetesinde, eğitimin İsveççeden Finceye çevrilmesini ve Fin kültürünün her alanda desteklenmesini savundu. Saima gazetesi 1846 yılında hükümetçe kapatıldı. 1848–1849 yılları arası Helsinki Üniversitesi'ne profesörlük için yaptığı başvuru reddedildi. İsveç'e taşınmayı düşündüyse de 1855'te Kuopio'dan ayrılarak Helsinki'ye kesin dönüş yaptı. Snellman, Çar Nicholas 1855'te ölünceye değin zor ekonomik şartlar altında ailesini idare etmeye çalıştı. Ancak Çar öldükten sonra tekrar kendi yazılarını yayınlama imkânı buldu. En sonunda 1856'te, Helsinki Üniversitesi'ne profesör olarak atandı. 1863'te ise Finlandiya Parlamentosu'nda senatör olarak görev aldı. Maliye Bakanlığı'na kadar yükseldi ve 1865'te Finlandiya'nın kendi para birimi olan Markka'yı hizmete sundu. 1868'de çok fazla politik karmaşa çıkardığı gerekçesiyle istifaya zorlandı. Her şeye rağmen 1866'da onurlandırılarak Parlamento'nun Onur Konsülü'ne dahil edildi. Snellman hayatının geri kalanını da politikayla uğraşarak geçirdi. Bugun bile milliyetçi hareketlerde onun izi ve fikirleri kuvvetli olarak hissedilmektedir. Hayatını konu alan, Grigory Petrov'un kaleme aldığı, Beyaz Zambaklar Ülkesinde adlı kitap hem Türkiye'de hem de Bulgaristan'da büyük beğeni toplamış, Mustafa Kemal Atatürk'ün emriyle tüm askeri okullarda okutulması zorunlu tutulmuştur. Finlandiya'da her yıl 12 Mayıs Snellman Günü adıyla kutlanmaktadır. Snellman en ses getiren eserini 1842'de yayımladı, adı "Läran om staten" (Devletin işleyişi) idi. Özgün Özgün Uğurlu, ya da bilinen adıyla Özgün (d. 19 Ekim 1979, Eskişehir), Türk pop müzisyenidir. 2001 yılında Hacettepe Üniversitesi Ankara Devlet Konservatuvarı Viyola Bölümü'nden mezun oldu. Sözleşmeli müzisyen olarak Cumhurbaşkanlığı Senfoni Orkestrası'nda çalıştı. Özgün'ün "Elveda" adlı ilk albümü Kasım 2005'te yayınlandı. İlk klibini "Elveda" şarkısına çekti ve bu albümden sırasıyla Şeytan, Yanarım, Kandırman Lazım, Günahkar ve Aşk Çiçeği isimli şarkılarına klip çekti. Özgün'ün "Nöbetçi Aşık" adlı ikinci albümü, 20 Haziran 2007 tarihinde yayınlandı.Özgün'ün ikinci albümünün çıkış parçası olan "Kıvırır", 23 Haziran 2007'de yayınlandı.İkinci klibi ise "Acıyı çeken anlar", 27 Ağustos 2007 tarihinde yayınlandı.Üçüncü klibi ise "Yalnızlık", 21 Kasım 2007 tarihinde yayınlandı.Özgün'ün ikinci albümünün son klibi ise "Kıpır Kıpır", 21 Nisan 2008 tarihinde yayınlandı.Özgün vatani görevini(askerlik) 331.Kısa Dönem olarak Aralık 2009'da başlayıp Mayıs 2010'da tamamlamıştır. Askerlik dönüşü Yeni isimli single çalışmasını Avrupa Müzik etiketiyle yayınlayan Özgün, klip çektiği İstiklal adlı şarkısıyla 2010 yazının en çok dinlenilen şarkıları arasında yer aldı (Nielsen verilerine göre). 2010 sonbaharında ise Toz adlı şarkısına klip çekti. 2011 yazı için hazırladığı dijital single çalışmasında ise klip çektiği Sadece Arkadaşız şarkısı ile radyolar ve müzik Tv'lerinde en çok çalınan şarkılar sıralamasında 2. sıraya kadar (Nielsen verilerine göre) yükseldi. 2012 yılı Temmuz ayında Nida Karaçar ile evlenmiştir. Ölüm Bataklığı (film) Ölüm Bataklığı (Orijinal ismi "Southern Comfort") 1981 yılında yönetmen Walter Hill tarafından çekilmiş ABD yapımı bir savaş filmidir. Senaryosunu Michael Kane-Walter Hill'in yazdığı film 99 dakika sürmektedir. Ulusal Muhafız Birliği'nden bir grup haftasonu eğitimi için Lousiana'da Cajun bölgesine gönderilir. Yerel halkın kanolarını çalıp nehri geçerken içlerinden biri eğitim mermisiyle şakadan Cajunlar'a ateş açar. Cajunlar gerçek mermiyle karşılık verince birlik komutanı vurulup ölür. Eğitim alanı diye geldikleri yer bir anda savaş alanına döner. Ormanda yönlerini bulamayan askerler çıkışı bulamaz, birbirlerine düşer ve Cajunlar tek tek hepsini öldürmeye başlar. Sağ kalan iki asker Cajunlar'ın köyüne ulaşır. NF-Board NF-Board ya da tam adıyla Nouvelle Fédération-Board (), Aralık 2003 tarihinde kurulan uluslararası futbol federasyonları birliği. Çeşitli nedenlerle uluslararası siyasette tanınmayan ve bu nedenle FIFA üyesi olamayan ülke ya da özerk bölgeler arasında futbol maçlarının düzenlenmesi amacıyla kurulmuştur. Kurucuları arasında Bosman Kurallarının oluşturulmasını sağlayan avukat Luc Misson da bulunmaktadır. Ocak 2013 tarihinde birçok üyesi kuruldan çekilmiş ve CONIFA adı altında yeni bir organizasyon kurulmuştur. Monako ve Tibet futbol federasyonlarını temsil etmek amacıyla Liège merkezli olarak faaliyet gösteren Observatoire mondial des footballs (OMF), NF-Board'un öncülü olmuştur. 12 Aralık 2003'te yine Liège'i merkez alarak Christian Michelis , Luc Misson ve Jean-Luc Kit'in kurucu üyeliğinde kurulan NF-Board, 2011'de Birleşmiş Milletler Ekonomik ve Sosyal Konseyince tanınmıştır. NF-Board, FIFA üyesi olamayan ülkelerin kendi aralarında futbol maçları düzenlemesine olanak sağlayan bir kuruluş olarak konumlanmış, bu amaçla 2006 yılından itibaren VIVA Dünya Kupası'nı düzenlemeye başlamıştır. Ocak 2013 itibarıyla birçok üyesinin çekilmesiyle üye sayısı azalan kurulun en rağbet gördüğü dönemde 53 üyesi bulunmaktaydı. NF-Board'dan çekilen FIFA dışı birkaç ülke CONIFA çatısı altında yeni bir örgütlenmeye gitmiş ve birçok ülke de daha sonra NF-Board'dan çekilerek CONIFA'ya üye olmuştur. 2017 itibarıyla çekilen ülke sayısı 26 olup 27 ülke federasyonu hâlen NF-Board üyesidir. Not: Kalın yazılan takımlar VIVA Dünya Kupası'nda yer almıştır. Denali Denali, eski adıyla McKinley Dağı ( "Bolšaja Gora" «Büyük Dağ»), Alaska'da Denali Borough ilçesinde 6.195 m yüksekliğinde Kuzey Amerika'nın en yüksek dağı. Denali Dağı, Alaska Sıradağları'nın (İngilizce "Alaska Range") en yüksek zirvesini oluşturur ve Denali Ulusal Parkı ve Koruma Bölgesi'nın içinde yer alır. Dağa ilk olarak tırmanmayı başaran 7 Haziran 1913'te Amerikalı-İngiliz araştırmacı Hudson Stuck ve kendisine eşlik eden 3 kişidir. Alaska Atabasklarından Ahtnaların coğrafyasında bulunan dağın Ahtnaca adı "Dghelaayce’e" olarak bilinir. Diğer adı olan McKinley ise, 25. ABD başkanı William McKinley'in adından alır. Dağın yamaçlarındaki Yukon, Tanana ve Kuskokwim nehirlerinin havzalarında yaşayan ilk halk Koyukonlardır. Epistemolojik kopuş Epistemolojik kopuş, Louis Althusser'in "Marks'ı yeniden okumaya" girişirken öne sürdüğü ve Marks'ın kuramsal eserinin yeni bir değerlendirmesini içeren Yapısalcı Marksizm anlayışını şekillendirirken kullandığı temel kavramlardan ya da önermelerden birisidir. Althusser, "epistemolojik kopuş" kavramını hocası Gaston Bachelard'tan "ödünç" aldığını belirtir.Bachelard bu kavramı bilim tarihinde kullanmış bulunmaktadır, dolayısıyla kendisi "tarihsel epistemoloji"nin yaratıcısı olarak bilinir.Althusser bu kavramı ödünç alarak tamamen başka bir alana taşır; yani Marks'ın "teorik-pratiğinin" değerlendirilmesi alanına. Buna göre, Marks, Tarih bilimini kurmak gibi, Althusser'in "eşi benzeri görülmemiş teorik ve siyasi bir olay" olarak değerlendirdiği, bir olayı gerçekleştirmiştir. "İdeolojik alan"dan "bilim alanına" geçişi ifade ettigi için bu olay "teorik" bir olaydır.Öte yandan, tarihin sınıf mücadeleleri tarihi olduğunu göstermesi bakımından da, bu olay "siyasi" bir olaydır.Epistemolojik kopuş kavramı tam bu noktada, belirli bir anda Marks'ın kendisinden öncekilerle temelden uyuşmaz ve ayrı bir konuma geçişini belirtmek ve belirlemek için önerilmektedir. Marks, kendi içinde belirli bir anda bir sıçrama ya da kopuş gerçekleştirerek bilim-öncesinden ayrılmış ve yepyeni bir "Kıta" açmıştır.Althusser bunu "Tarih kıtasının açılış" olarak tarif eder.Bunun anlamı, Marksist teorinin bir Bilim teorisi gibi çalışıp işlemekte olduğudur. Daha sonra Althusser, Özeleştiri Ögeleri'nde, bu epistemolojik kopuş anlayışında kullandığı bilim-ideoloji ikilemini kısmen sorunsallaştırır ve bunu reddeder.Aşırı Teorisizm olarak değerlendirir özellikle Kapital'i Okumak'taki önermelerini. İşçi sınıfı hareketini "epistemolojik kopuş"a indirmekle suçlar kendisini. Böylece "epistemolojik kopuş" önermesinin iki yönü de Althusser tarafından sorunlu kılınmış olunmaktadır. Ancak yine de Althusser, Marksist teorinin bilimselliginde ve bunun burjuva ideolojisinden temelde karşıtlığında ısrar eder. Epestemolojik kopuş, en temelde bu karşıtlığı ifade etmektedir. Keremcem Kerem Cem Dürük, ya da sahne adıyla Keremcem (d. 28 Aralık 1977; Milas, Muğla) Türk şarkıcı ve oyuncu. Gerçekte 28 Aralık 1977, resmi kayda göre ise 5 Ocak 1978 tarihinde Milas’ta doğdu. İlköğrenimini Milas Sakarya İlkokulu’nda gördü. Aslen Muğlalıdır. İzmir Özel Fatih Koleji’ndeki ortaöğreniminden sonra Muğla Turgutreis Lisesi’nden 1995 senesinde mezun oldu. Ege Üniversitesi Uluslararası İlişkiler Bölümü’nden 2003’te mezun oldu. Gitar çalmaya lise yıllarında başladı, sözü ve müziği kendisine ait ilk bestesi olan ve ilk albümünde de yer alan “Elimde Değil” şarkısını 1996’da Ankara'da yaptı. Daha sonra üniversite yıllarında tanıştığı arkadaşı Yunus Adak’la beste çalışmalarına devam etti. 2001’de Yonca Evcimik’in teşvikiyle İstanbul’a geldi. Yine onun vasıtasıyla 2004’te Aykut Gürel’le çalışmaya başladı. 2004’te ilk albümü Eylül, İrem Records etiketiyle piyasaya çıktı. “Nerelere Gideyim”, “Pardesü”, “Ağlayalım Beraber” ve “Aşk Oyunu” gibi sevilen şarkılarını içeren bu albüm ona “Popsav” ve “Altın Kelebek”ten “En İyi Çıkış Yapan Erkek Sanatçı” ödüllerini getirdi. Aynı sene TRT’de yayınlanan TV filmi “Kerem İle Aslı”nın “Kerem”i oldu. 2005 senesinde onu daha büyük kitlelere tanıtan Aşk Oyunu dizisinde Sarp adlı karakteri canlandırdı. Aynı sene Seden Gürel’le düet albümleri Maia'yı çıkarttılar. Sezen Aksu ve Özdemir Erdoğan’ın sevilen şarkısı “Küçük Bir Aşk Masalı"nı yeniden yorumladılar. 2006’da Haldun Dormen yönetimindeki “Broadway’den İstanbul’a” isimli müzikal projede “Notre Damme de Paris”, “Grease”, “Hisseli Harikalar” ve “Lüküs Hayat” müzikalleri’nden şarkılar söyledi. Aynı sene 2. solo albümü “Aşk Bitti”yi çıkardı. “Aşk Bitti”, “Aman Aman”, “Kalenin Fethi” bu albümde en sevilen şarkılar oldu. Müzikalde seslendirdiği “Birlikte” isimli şarkısı da bu albümde yer aldı. “Aşk Bitti” albümü ile “Kral Müzik Ödülleri”nde “En İyi Erkek Sanatçı” seçildi. Bir Walt Disney yapımı olan High School Musical 2 filminin soundtrack albümünde iki şarkı seslendirdi ve bu albümden “İçimdeki Müzik Sensin” video klibi Almanya, ABD ve birçok ülkede gösterildi. Çirkin Ördek Yavrusu isimli animasyon filminde bir ördeği seslendirmesi, bu alandaki ilk deneyimiydi. 2007’de “İki Yabancı” adlı TV dizisinin “Dr. Cem”i oldu. 2008’de Romanya’dan “İmba” grubuyla “Ateşler İçinde" isminde bir single albüm çıkardı. Aynı sene “Elif” isimli TV dizisinin “Ahmet”i oldu. “High School Musical 3” sinema filminde ve yakında çıkacak olan soundtrack albümde de yer alacak olan “Senle Olmak İsterim” isimli şarkıyı seslendirdi. 2009 3. solo albüm “Dokun”u yine İrem Records etiketiyle Aykut Gürel prodüktörlüğünde çıkardı. Daha albüm çıkmadan “Kita”yla birlikte seslendirdikleri ve müzik kanallarında uzun süre 1 numarada kalan “Hayallerin Peşinde” isimli video klip, 3D animasyon bir karakterle gerçek görüntünün beraber kullanılması açısından Türkiye’de bir ilk oldu. Albümün 2. klibi “Sana Ferrari Gerekti” isimli şarkıya çekildi.“En İyi Orkestralı Video (Sana Ferrari Gerekti)" gösterilerek 2009'ün en iyi videoları arasında gösterildi. İstanbul, Anadolu, Almanya, Kıbrıs ve Azerbaycan’da 170’in üzerinde konser verdi. 2009 senesinin Ağustos ayı ortalarında askere gitti. Vatani görevini 323. Kısa Dönem olarak 2010 yılının Ocak ayında tamamladı. Keremcem, gitmeden önce son albümü “Dokun”da yer alan dört ayrı şarkıya klip çekti. “İmtihan” adını taşıyan ve uzun süre listelerdeki yerini koruyan ilk klibin ardından “Son Bir Kez / Ağustos Böcekleri” ile bir kez daha ekranlarda sevenleriyle buluştu. “Yutkunamıyorum” ve “Neden Geldin” isimli şarkılara çekilen diğer iki klip ise yayınlanmaya hazır bir şekilde sıralarını bekliyor. “Yutkunamıyorum” Keremcem askerden döndükten sonra ekranlarla buluştu. Sanatçı, müzik kariyerini 2011 yılında çıkardığı Hayata albümü ile sürdürmektedir. Keremcem, 2014 yılında Oyuncu Seda Güven ile Paris'te evlendi. 2015 yılında Seda Güven'le yollarını ayırdı. Sacheen Littlefeather Sacheen Littlefeather ("Küçüktüy"), asıl adı ile "Maria Cruz" (d. 30 Ocak 1947 Salinas, Kaliforniya), Apaçi kanı taşıyan Meksika kökenli oyuncu. 27 Mart 1973'te Marlon Brando'nun isteğiyle Oscar töreninde Apaçi kıyafetleriyle sahneye çıkarak kızılderili konusuna ve özellikle de Yaralı Diz Katliamı'na dikkatleri çekmek üzere kısa bir konuşma yapmıştır. Baba filmiyle en iyi oyuncu Oscar'ını kazanan Brando törene gelmemiş, ödülü neden reddettiğini belirten, kızılderililerin karşılaştığı kötü muameleler ve genel olarak ırkçılık hakkında hazırladığı metni okuması için oyuncu arkadaşı Littlefeather'den törene gitmesini istemiştir. Sahneye, Liv Ullman ve Roger Moore'un yanına gelen Littlefeather'ın konuşmasını gösterinin sorumlusu Howard Koch engellemeye çalışmış, buna rağmen genç kızılderili söylemeyi başardığı bir iki sözle istenen ilgiyi çekmeyi başarıp, Oscar tarihine geçmiştir. Littlefeather'ın tamamını okuyamadığı metin gazetelere dağıtılmış ve yayımlanmıştır. Suud bin Abdülaziz el-Suud Suud bin Abdülaziz (, d. 12 Ocak 1902, Riyad - ö. 23 Şubat 1969, Atina), Suudi Arabistan Kralı, 9 Kasım 1953'ten 2 Kasım 1964'e kadar tahtta kalmıştır. Prens Saud İbni Suud'un büyük oğluydu; annesiyse Vazha bint Muhammed idi. Uzun yıllar boyunca kardeşi Faysal bin Abdül Aziz ile babasının ülkesini dolaştı ve çeşitli mücadelelerde bulundu. 11 Mayıs 1933 tarihinde babasının Kral oluşundan faydalanarak ülkenin veliaht-prensi oldu. 1953 yılında babasının ölümünün ardından ikinci Suudi Arabistan Kralı oldu. Tahta geçtikten sonra ilk iş olarak Kral Suud Üniversitesi'nin kurulmasını sağladı. Bu üniversite günümüzde de Riyad Üniversitesi olarak varlığını sürdürmektedir. Tahta geçmesiyle birlikte, aile içi çatışmalarda baş göstermeye başladı. Kral'ın babasının ondan başka 45 oğlu ve 50 tane de kızı vardı. Suud, iç karışıklıkları önlemek için güçlü bir hükûmet kurarak bir baskı politikası izledi. Ama bu sefer de kendi çocukları arasındaki rekabetin ortasında kaldı. Kral Suud'un tahtta kaldığı süre zarfında Mısır ile kendi ülkesi arasında derin bir nefret bağı oluşmuştu. Irak ve Ürdün gibi Haşimi krallıkları ise ona sürekli karşı oldular. Arap dünyasının liderliğini elde etmek isteyen kendi ülkesi ile Mısırlılar arasındaki rekabet, Cemal Abdünnasır'ın pan-Arabist politikaları nedeniyle kontrolden çıktı. Tüm bu olaylar neticesinde, Kral Suud 4 Mart 1964 tarihinde kendi ailesinin hazırladığı bir darbeyle tahttan indirildi. Yerine üvey kardeşi Faysal bin Abdülaziz tahta geçirildi. Suud yurt dışına sürgüne yollanarak İsviçre'nin Cenevre kentine yerleşti. Yaşamının sonuna kadar sürgünde kalan Suud, 23 Şubat 1969'da Yunanistan'ın Atina kentinde hayatını kaybetti. Harry Potter ve Zümrüdüanka Yoldaşlığı (film) Harry Potter ve Zümrüdüanka Yoldaşlığı (Özgün adı: "Harry Potter and the Order of the Phoenix"), Harry Potter serisinin aynı adlı beşinci kitabından uyarlanan, 2007 yapımı, fantastik macera filmi. Yönetmenliğini David Yates'in, senaristliğini Michael Goldenberg'in üstlendiği filmin oyuncu kadrosu Daniel Radcliffe, Rupert Grint, Emma Watson, Bonnie Wright, Matthew Lewis, Helena Bonham Carter, Robbie Coltrane, Warwick Davis, Ralph Fiennes, Michael Gambon, Brendan Gleeson, Richard Griffiths, Jason Isaacs, Gary Oldman, Alan Rickman, Fiona Shaw, Maggie Smith, Imelda Staunton, David Thewlis, Julie Walters ve Emma Thompson'dan oluşmaktadır. İlk dört filmin senaristi olan Steve Kloves bu filmin senaryosunu yazmamıştır. Filmin yapımcı şirketi Warner Bros.’dur ve Birleşik Krallık'ta 11 Mayıs 2007'de gösterime girmiştir. Filmin çekimi, montajı, düzenlenmesi gibi işlemler Ağustos 2006'da başlamış ve aynı yılın Ekim ayının başlarında tamamlanmıştır. J.K. Rowling şahsi internet sitesinde 19 Ekim 2006 tarihinde yaptığı bir açıklamada filmin kendisine gönderilen 20 dakikalık bir özetini izlediğini ve bunu çok etkileyici bulduğunu ayrıca bu filmin serinin en iyisi olduğunu söylemiştir. Diğer eleştirmenlerin aksine Rowling kitabının adaptasyonlarını beğendiğini belirtmektedir. Hogwarts Cadılık ve Büyücülük Okulu'nda beşinci yılını bekleyen Harry Potter, Dursley ailesiyle geçirdiği yaz tatili boyunca ne sınıf arkadaşlarından ne de en yakın dostları Ron Weasley ve Hermione Granger'dan tek bir mektup almıştır. Bu yüzden Harry için yaz uzun ve yalnız geçmiştir. Yaz tatili için teyzesi ve eniştesi ile birlikte kalırken ruh emicilerin saldırısına uğrar. Harry kendisini ve kuzeni Dudley'i koruyabilmek için bir Patronus büyüsü yapar. Bu olaydan hemen sonra Harry, teyzesinin komşusu Arabella Figg'in bir kofti olduğunu ve Dumbledore tarafından onu korumak için görevlendirildiğini öğrenir. Genç Yaşta Büyücülüğün Makul Kısıtlanması Kararnamesi'nden dolayı Sihir Bakanlığı, Harry'yi bir duruşmaya çağırır ve belki de Harry Hogwarts'tan atılacaktır. Bir gece Dumbledore emriyle aralarında Alastor ‘Deli-Göz’ Moody, Kingsley Shacklebolt ve Nymphadora Tonks’un da bulunduğu bir grup Seherbaz (Kara büyücü avcıları) Harry’nin kapısına gelip, Dumbledore’un, Sihir Bakanlığı’nda resmi bir temyiz duruşması ayarladığını söyleyerek, genç büyücüyü apar topar, vaftiz babası Sirius'un Grimmauld Meydanı 12 numaradaki evine götürürler. Bu ev aynı zamanda Zümrüdüanka Yoldaşlığı'nın gizli karargâhıdır. Sirius toplantılar için ailesinin evini Zümrüdüanka Yoldaşlığı’na açmıştır. Harry, Moody'nin gösterdiği eski fotoğrafla annesiyle babasının da Zümrüdüanka Yoldaşlığı’nın ilk üyelerinden olduğunu ve şu anki örgüt üyeleri arasında Molly ve Arthur Weasley’nin, Remus Lupin’in, Severus Snape’in ve şaşkınlık ve memnuniyetle karşıladığı vaftiz babası Sirius Black’in de bulunduğunu öğrenir. Harry’nin duruşmadaki tek umudu, genç büyücünün temelli gitmesini istemek için kendince sebepleri olan Sihir Bakanı Cornelius Fudge’ın yönettiği kurmaca mahkemede kendini savunmaktır. Harry, büyük ölçüde Hogwarts’ın emektar müdürü Albus Dumbledore’un müdahalesiyle ve tanık Arabella Figg sayesinde suçsuz bulunarak Fudge’ı çok üzer, ama ilk kez okuluna dönerken kaygılı ve huzursuzdur. Hogwarts’a dönüşünde, Harry hem şüpheli bakışlar, hem Gelecek Postası'nın Harry’nin soyadını Potter’dan “Plotter”a (entrikacı) çevirerek attığı başlık ve hem de Lord Voldemort’un dönüşüyle ilgili yalan söylediği suçlamasıyla karşılaşır. Kendini yalnız ve dışlanmış hisseden Harry, Ron ve Hermione’nin yardım ve destek önerilerine bile ayak diretir çünkü yaşadıklarını kimsenin anlayamayacağını düşünmektedir, hatta en yakın arkadaşlarının bile... Hogwarts’ta yeni okul yılının başında öğretmen kadrosuna yeni bir isim eklenmiştir. Dumbledore'un tüm karşı çıkışlarına rağmen sihir bakanı Cornelius Fudge, Dolores Jane Umbridge'ı okula Karanlık Sanatlara Karşı Savunma dersi öğretmeni olarak atar. Dolores Umbridge aynı zamanda bakanlığın casusudur. Hogwarts öğrencileri Dolores Umbridge’in gözlerini diktiği tek hedef değildirler. Öğretmenler de onun utanç verici saldırılarından paylarını alırlar. Kehanet öğretmeni Sybill Trelawney, Büyü öğretmeni Flitwick ve Hagrid Umbridge’in standartlarının altında kalır. Daha sonra Umbridge'e okul kurallarını keyfine bağlı olarak değiştirme yetkisi verilir. Profesör Umbridge, Hogwarts’ta gitgide artan gücünü kullanırken, yeni ve her biri bir öncekinden daha katı kararnameler gelmektedir. Hemen hemen her gün, yeni bildiriler Hogwarts’ın taş duvarlarına asılarak, Umbridge’in düzene aykırı bulduğu ne varsa yasaklamaktadır. Harry, Ron ve Hermione'nin teşviğiyle bazı öğrencilere Karanlık Sanatlar’a karşı kendilerini korumaları için gerekli büyüleri öğretmeye başlar. Bu öğrenciler Ginny'nin fikriyle kendilerine "Dumbledore'un Ordusu" adını takar. Toplantılarını ev cini Dobby'nin önerdiği İhtiyaç Odasında yapmaya başlarlar. Toplantılara Harry'nin hoşlandığı Cho Chang'de katılır. Noel tatilinde önceki toplatılarından sonra çıkışta Harry'nin hayatındaki ilk öpüşme gerçekleşir. Hagrid'in derslerinden birinde iskelet kanatlı Testral’leri işlerler. At özellikleri taşısalar da kesinlikle at olmayan bu yaratıklar at ile ejderhanın ilginç bir karışımını andırmaktalar ve sadece ölüme birinci derecede tanıklık etmiş kişiler tarafından görülebilirler. Cedric’in ölümüne tanık olan Harry, kendilerini Hogwarts’a taşıyan faytonları çekenlerin Testral’ler olduğunu ilk kez görür. Küçük bir çocukken, annesinin ölümüne tanık olmuş olan Luna Lovegood da onları görebilmekte ve bu zarif yaratıkları dostları kabul etmektedir. Harry ve Luna dışında herkes için görünmez olsalar da, Testral’ler, Dumbledore’un Ordusu’nun genç büyücülerini cesaretlerini, ve cephanelerine yeni kattıkları her büyüyü sınayacak olan ilk savaşlarını yapacakları yere götürmekte yeri doldurulamaz bir görev üstlenmiştirler. Hagrid okuldan atılmasının yaklaştığını hissederek Harry ve Hermione'ye okula geç gelmesinin sebebi olan üvey kardeşi Grawp'ı gösterir ve kendi gittiğinde kardeşine onların bakmasını söyler. Hagrid Grawp'ı yasak ormanda saklamaktadır. Harry bir gece korkunç bir kabustan uyanır. Duruşma için Bakanlığa gittiğinde gördüğünü hatırladığı bir kapının ardından Sirius’a saldırıldığını görmüştür. Aslında kabusun onu Bakanlığa çekmek için kullanılan bir tuzak olma ihtimalinin farkındadır ama bu riski göze alacaktır. Sirius artık onun tek ailesidir. Bunun üzerine Harry ve Dumbeldore'nin Ordusu elemanlarından Hermione Granger, Ron Weasley, Ginny Weasley, Neville Longbottom, ve Luna Lovegood, Sirius'u kurtarmaya giderler. Sihir Bakanlığı’ndaki Gizem Departmanı’na vardıklarında, altı genç büyücü Kehanet Salonu’na yönelirler. Burası görünüşe göre her biri birer cam küreye konmuş ve sonra da sıra sıra uzanan raflarda dosyalanmış sayısız kehanetle dolu, uçsuz bucaksız bir odadır. Harry, birdenbire Kehanet Salonu’nu daha önce gördüğünü hatırlar, ama numaralandırılmış raflar arasında gezdikleri sırada esas büyük keşfi yapan kişi Neville olur: Cam kürelerden birinin üzerinde Harry Potter yazdığını görür. Kehanetin, kendisi ile Lord Voldemort arasındaki bağlantının anahtarı olduğunu bilmeyen Harry küreyi eline alır. Öğrenciler, Voldemort'un ölüm yiyenleri tarafından Esrar Dairesi'nde kurulan tuzağa düşerler. Zümrüdüanka yoldaşlığı elemanlarının takviyesi zamanında yetişmesine rağmen, Sirius, kuzeni Bellatrix Lestrange tarafından Adavra Kedavra laneti ile öldürülür. Voldemort ortaya çıkar ve Harry'e ölümcül lanetler göndermeyi dener. Fakat Dumbledore da zamanında ortaya çıkar ve Harry'yi korur. Voldemort, Bellatrix Lestrange ile birlikte ortadan kaybolur fakat sihir bakanlığı artık Voldemort'un döndüğüne inanmıştır. Harry ve Dumbledore temize çıkmıştır. Zümrüdüanka Yoldaşlığı’nın çekimleri 6 Şubat 2006'da başladı ve Aralık 2006'da sona erdi. Filmin yönetmenliğini David Yates yaptı. Filmin yapımcıları ilk aşamada Harry Potter ve Ateş Kadehi'nin de yönetmeni olan Mike Newell'i düşünmüştü. Fakat Newell bu teklifi "Love in the time of Cholera" filmiyle ilgilendiğinden reddetmek zorunda kaldı. David Yates'in film hakkındaki düşünceleri şöyledir: Senaryo, önceki dört filmin senaristi olan Steve Kloves tarafından yazılmadı. Nedeni kendisinin o sıralar başka projeler ile ilgileniyor olması olarak açıklandı. Bu yüzden filmin kitaptan sinemaya uyarlamasını Michael Goldberg yaptı. Kloves’un sonraki Harry Potter filmi olan Harry Potter ve Melez Prens adlı filmde geri döneceği açıklanmıştır. Önceki filmlerin çekildiği setleri tasarlayan Stuart Craig bu filmde de aynı görevi aldı. Filmde yaptığı en önemli tasarım, önceki filmlerde yer almayan Sihir Bakanlığı binasıdır. Binanın 70 metre uzunluğunda olduğu söylenmektedir. Bu da ona tüm Potter filmleri arasında en büyük set olma özelliğini kazandırmaktadır. İlk üç filmin müziklerini besteleyen John Williams ve dördüncü filmin müziklerini yapan Patrick Doyle'dan sonra bu filmin müzikleri Nicholas Hooper tarafından bestelenmiştir. Hooper bilinen ezgilere bağlı kalıp farklı çeşitlemelerini yaparak filme katkıda bulunmuştur. Örneğin John Williams tarafından bestelenen “Hedwig’s Theme” her filmde olduğu gibi bu filmde de yer almaktadır. Filmde yer alan müzik eserleri 2005 yılının Aralık ve 2006 yılının Ocak aylarında Londra Oda Orkestrası tarafından çalındı ve Abbey Müzik Stüdyolarında (Londra) kaydedildi. Bu filmde diğer filmlere kıyasla daha ürkütücü ve korku dolu sahneler olduğundan müziklerde korkutucu temalara ağırlık verildi. Özellikle Dolores Umbridge'in ve Lord Voldemort’un olduğu sahnelerde müzikler konuyu etkili bir biçimde vurgulamaktadır. Seslerde derinliği sağlamak ve müzikleri etkileyici kılmak için geleneksel Japon"Taiko" savaş davulları kullanılmıştır. Film müziklerinin bulunduğu albüm, filmin gösterime girmesinden 3 gün önce, 10 Mayıs 2007'de çıkacaktır. Filmde oyucular son savaş sahnesine hazırlanırken asa sallama dersleri almışlardır. Dans koreografi Paul Harris, farklı büyüler için farklı hareketler geliştirmiştir. Temel hareket yelpazesini belirlemenin yanı sıra oyuncularla çalışarak onların bireysel savaş tarzlarını da oluşturmuştur. Hermione Granger'i canlandıran Emma Watson bir röportajında savaş sahneleri için demiştir. Filmin editörü Mark Day’dir. Sinematografi ile Slawomir Idziak ilgilenmiştir. Kostüm tasarımcısı Jany Temime, görsel efekt sorumluları John Richarson, Tim Burke ve Nick Dudman’dır. Filmdeki yeni karakterlerden biri olan Hagrid’in kardeşi dev Grawp, "Image Metrics" şirketi tarafından geliştirilmiş olan bir teknikle filmde yer almıştır. Daha önce David Yates ile birkaç kez çalışmış olan koreograf Paul Harris, filmde asa kullanarak yapılan büyülerin olduğu sahnelerde, karakterlerin yaptığı hareketleri düzenlemesi ve bazı yenilikler yapması amacıyla kadroya dahil edilmiştir. Filmin bilgisayar oyunu "Order of the Phoenix", Electronic Arts şirketi tarafından yapılmıştır. Üretici firma, oyunun piyasaya çıkış tarihinin filmin gösterime girmesinden bir hafta önce olduğunu açıklamıştır. The Scotsman, filmin bütçesinin 75 milyon İngiliz Sterlini (yaklaşık 200 milyon TL) olduğu açıklamıştır. İlk dört filmin set tasarımlarını yapan Stuart Craig bu filmde de setleri tasarlamıştır. Sihir Bakanlığı'nın 70 metre yükseklikteki giriş salonu seti, şimdiye kadarki Harry Potter serilerindeki en geniş ve en pahalı settir.Burayı kaplamak için her biri tek tek yerleştirilen 30.000 fayans kullanıldı. Öte yandan beyaz perdede, hol, görsel efektler sayesinde, olduğundan daha büyük görünecek. Yapım tasarımcısı Stuart Craig, Bakanlığın büyük holünün dekorunu, “Fudge’ın Sovyet tarzı propaganda posteri” olarak tanımlamaktadır. Harry’nin bakanlıkta çalışan Arthur Weasley ile, Londra’nın merkezindeki bakanlığa girdiği misafir kapısı çok geçerli nedenlerden ötürü sıradan bir telefon kulübesi şeklindedir. Bunu yapım tasırımcısı Craig “Sihir Bakanlığı’nı Muggle’ların bakanlıklarının altına yerleştirmenin eğlenceli olacağını düşündük; bu yüzden, telefon kulübesini Savunma Bakanlığı’nın çok yakınındaki bir kaldırıma kurduk. Dolayısıyla, Muggle’lar bilmese de, İngiliz Savunma Bakanlığı’nın altında Sihir Bakanlığı uzanıyor” diye anlatmıştır. Harry Potter'ın Sihir Bakanlığı'ndaki duruşma sahnesi, Ateş Kadehi'ndeki Igor Karkaroff'un duruşma sahnesine sadık kalınarak biraz daha geliştirilmiştir. Grimmauld Meydanı 12 numaralı evdeki üç duvarı kaplayan Black Ailesi'nin soy ağacı için yapımcılar Rowling'den ayrıntıları istediler. Rowling, yapımcılara her bir aile üyesinin adını ve doğum tarihini içeren Black Ailesi soy ağacını faksladı. Ayrıca seriye yeni eklenen karakter Dolores Umbridge'in ofisi için Stuart Craig ve ekibi ofisi pembenin tonlarında dekore etmiş ve danteller, kadife ve küçük süs eşyaları kullanmışlardır. Mobilyalarda Fransız tarzını tercih etmişlerdir. Ofisteki en belirgin özellik, ofisin duvarlarındaki üzerinde yavru kedi resmi bulunan 200 tabaktır. Bu kedi yavrularının bazıları ise sesli ve hareketlidir. Harry ve arkadaşları Sihir Bakanlığı’ndaki Esrar Dairesi’ne vardıklarında, D.O. (Dumbledore'un Ordusu)'dan arkadaşaları ile aylardır rüyasında görmüş olduğu Kehanet Salonu yönelirler. Burası kitapta anlatılanlara göre her biri birer cam küreye konmuş ve sonra da sıra sıra uzanan raflarda dosyalanmış sayısız kehanetle dolu, uçsuz bucaksız bir odadır. Stuart Craig orijinal planlarının “gerçekten 15.000 cam küre yaptırıp bunları cam raflara yerleştirmek” olduğunu belirtmiştir. Fakat daha sonra rafların kırılması durumunda çekim için rafların yenisini hazırlatmak ve küreleri yerleştirmek haftalar süreceğini fark etmişlerdi. Bu yüzden dolayı tüm sahneler yeşil perde önünde çekilmiştir. Oyuncuların nereye koşacağını göstermek için yere fosforlu yeşil renkte bant yapıştırılmıştır. Böylece Kehanet Salonu, bir Harry Potter filminde tamamen bilgisayarda yaratılmış ilk set olmuştur. Filmde görsel efekt süpervizörlüğünü Tim Burke, özel efektler süpervizörlüğünü John Richardson ve yaratık efektleri süpervizörlüğünü Nick Dudman yaptı. Filmde 1400'ün üzerinde görsel efekt kullanılmıştır. At adamların bulunduğu sahneler çekilirken oyuncular at adamlar yerine sopalara tutturulmuş toplar, karaton maketler ve mavi renkli özel kıyafetler giymiş insanların karşısında rol yapmışlardır. Çünkü filmdeki yaratıklar tamamen bilgisayarda oluşturulmuştur ve dublörlerin yerine yerleştirilmiştir. Filmin efekt çalışmalarını yapan firmalardan biri olan Double Negative şirketi 250 kişilik kadrosuyla Yasak Orman, Hogwarts, İhtiyaç Odası, Kehanet Salonu, Tül Odası ve filmdeki Patronus büyüsü sahnelerinin çekiminde çalıştılar. Bu çekimler 19 hafta sürmüştür. Tamamı bilgisayar efekti olan Kehanet Odası’nda bulunan küre şeklindeki kehanetler farklı boylarda yapıldı. Oyuncuların yeşil ekran önünde yapılan çekimleri özel bir el kamerasıyla kaydedilmiştir. Hagrid'in dev üvey biraderi olan Grawp, bu filmde yeni bir karakter olarak belirdi. Karakteri sıfırdan tasarlamak yerine, aktör Tony Maudsley'in hareket ve yüzle ilgili ifadeleri, Grawp'ın hareketlerini yapmak için kullanıldı. Büyük Salon, Privet Drive, Grimmauld Meydanı 12 Numara'daki sahneler gibi pek çok iç sahne "Leavesden Stüdyoları" ve "Watford"'da çekildi. Harry ve Zümrüdüanka Yoldaşlığı üyeleri Thames Nehri üzerinde Grimmauld Meydanı 12 Numara'daki Zümrüdüanka Yoldaşlığı karargâhına doğru uçarken arka planda London Eye, Canary Wharf, Big Ben, "Buckingham Sarayı" ve HMS Belfast görülür. Platform 9¾ diğer filmlerde olduğu gibi King's Cross İstasyonu'nda çekildi. İskoçya'da çeşitli mekanlar, dış çekimler için kullanıldı. Film için önemli olan sahnelerde, kitapta geçen "tepesi karlı dağlar ve dar vadiler" için İskoçya'nın Fort William kasabası kullanıldı. Hogwarts Ekspresi'nin geçtiği vadiler için de diğer filmlerdeki gibi "Glenfinnan kasabası" kullanıldı. İskoçya'daki bazı açık hava çekimleri için Glen Coe, Clachaig Gully ve Glen Etive kasabaları kullanıldı. "The Scotsman"'da yayınlanan makaleye göre İskoçya'da yapılan çekimler için 2006 yılında yapımcılar 50,000 İngiliz sterlini harcama yapmışlardır. Filmin süresi yetmediği için bazı sahneler kesildi. Bunlardan ikisi; Surrey kasabasında, Virginia Gölü yanında çekilen Sihir Bakanlığı görevlilerinin Hagrid'in kulübesinin yanında Profesör McGonagall'a Sersemletme Büyüsü ile saldırma sahnesi ile Burnham Beeches'te çekilen Hagrid'in Sihirli Yaratıkların Bakımı dersinde Thestral'leri anlatma sahnesidir. Britanya baskısı 766 sayfa Türkiye baskısı 1114 sayfa olan kitap serinin en uzun kitabıdır. William Melling'in canlandırdığı Nigel karakteri kitapta var olmadığı halde filmde küçük bir rolü var. Aynı şekilde Ryan Nelson'ın canlandırdığı "Slightly Creepy Boy" karakteri de filmde var. Bunun yanında kitapta var olduğu halde Harry’nin Rita Skeeter ile röportajı, Hızır Otobüsünün Harry ve diğer Weasley çocuklarını Hogwarts'a götürmesi, Dobby’nin olduğu sahneler, Quidditch sahneleri ve Slytherin öğrencilerinin söylediği "Kralımızsın Weasley" şarkısı filmde yer almıyor. Filmde Cho Chang gammaz biri olarak yansıtılmıştır; oysaki kitapta arkadaşıdır. Hermione, Ron ve Draco’nun öğrenci başkanı seçilmeleri filmde bahsedilmemiştir. Kitapta olup filmde olmayanlar; Sirius'un kardeşi Regulus Black, Sirius'un verdiği ayna, Sirius Black’in annesinin portresi filmde ayrıntılı olarak geçmese de ev cini Kreacher'ın bir örtü altında onunla konuşmasıyla filmde yer almıştır. Filmin ilk fragmanı 17 Kasım 2006'da yayınlanmıştır. Uluslararası fragmanı 22 Temmuz 2007'de yayınlanmıştır. Electronic Arts şirketinin çıkarmış olduğu film ile aynı isimli oyun filmin çıkışından 2 hafta önce yani 25 Haziran, 2007 piyasaya sürülmüştür. Filmin soundtrack'ı 10 Haziran 2007'de piyasaya çıkmıştır. Warner Bros. filmin 2 Disklik Özel baskısının, Geniş Ekran versiyonun,Tam Ekran versiyonunun, Blu-ray Disk ve HD DVD versiyonlarının ve 5 filmlik kısıtlı miktarda piyasaya çıkacak olan 5 filmlik özel hediye setinin 11 Aralık 2007 tarihinde piyasaya sürüleceğini açıkladı. Filmin DVD'sinin Brezilya'da 14 Kasım 2007, Almanya'da 16 Kasım 2007, Fransa'da Ocak 2008 tarihlerinde piyasaya çıkacağı belirtilmiştir. Ayrıca DVD'nin içinde filmden kesilen sahnelerin de olacağı 1 saatlik özel bir diski barındıracağı belirtilmiştir. Özel diskin içeriği şöyledir: Özel bölümdeki silinmiş bazı sahneler şunlardır: “Neville’in Harry’e sesini yükseltmesi“,“Aktüel kamera çevresi”. Amerika Birleşik Devletleri ve Birleşik Krallık'ta ise 12 Kasım'da piyasaya çıkması beklenmekterdir. IMAX’e ait 2 boyutu 3 boyuta dönüştürme teknolojisi kullanılarak, filmin final bölümünün yaklaşık 20 dakikalık kısmı 3 boyutlu IMAX formatında sunuldu. Film Kutup Ekspresi filminin ardından, IMAX DMR teknolojisi kullanılarak 3 boyutlu hale dönüştürülen ikinci Hollywood filmi olmuştur. Filmi Amerika çapında 4.285 yerde 9.000 salonda gösterime girdi. Bu hiçbir Warner Bros. filminde olmadığı kadar geniş çaplı bir gösterim olmuştur. Ayrıca, film için Warner Bros. 22.000 adet master kopya basarak dünyanın dört bir yanına gönderdi. Bu şu ana kadarki en yüksek kopya sayısıdır. Film dünya çapında 1350 dijital salonda gösterilerek Warner Bros.’un en yüksek dijital sinema rekorunu da ele geçirmiştir. Filmin ilk gala ve prömiyerleri 3 ülkede yapılmıştır. Bunlar ilki 28 Haziran 2007'de Japonya'nın başkenti Tokyo'da yapılmıştır. Galaya Harry Potter'ı canlandıran Daniel Radcliffe katılımıştır. Bundan 5 gün sonra 3 Temmuz günü film anavatanında seyircisiyle buluştu. Gala Londra'da Odeon Leicester Square 'de yapıldı. Galada kitabın yazarı J. K. Rowling'de görülmüştür.. Daha sonra filmin Amerika galası 8 Temmuz 2007'de Los Angeles'ta Grauman's Chinese Theatre yapıldı. Galaya katılan filmin üç genç yıldızı Daniel Radcliffe, Rupert Grint ve Emma Watson binlerce seveniyle buluşmuştur. Türkiye'deki galası 7 Ağustos 2007'de Levent'teki Kanyon Alışveriş Merkezi'nde yapılmıştır. Galaya Cho Chang'i canlandıran Katie Leung ile Fred ve George Weasley'i canlandıran James ve Oliver Phelps de katılmıştır. Galaya özel bir otomobille gelen oyuncular alışveriş merkezinin önüne yerleştirilen kırmızı halının üzerinden geçerek, oyuncuları görmeye gelen hayranlarına imza dağıtmıştır. Film Türkiye'de 10 Ağustos 2007 tarihinde 165 kopyayla 303 sinema salonunda vizyona girmiştir. Bunlardan 235'i dublajlı 66'sı altyazılıdır. Film serinin en uzun kitabı (1114 sayfa) olmasına rağmen serinin en kısa filmi (138 dakika) olmuştur. Filmin resmi internet sitesinde de yüksek ses içerdiği ve korkutucu sahneler barındırdığı açıklanmıştır. Film için Amerika Birleşik Devletleri'nde 13 yaş altı için velinin yönlendirmesi gerekir anlamına gelen PG-13 kodu, Birleşik Krallık'ta ise, 12 yaşından küçükler filmi ancak yanlarında bir büyükleri olduğu zaman izleyebilirler anlamına gelen 12A kodu kullanılmaktadır. J. K. Rowling’in roman dizisine dayanan tüm filmlerinde genç büyücü Harry Potter'ı canlandıran Radcliffe, bu filmde de Harry Potter'ı canlandırmıştır. En iyi arkadaşları Ron ve Herminone karakterlerini Rupert Grint ve Emma Watson canlandırmıştır. Britanya'nın önde gelen film dergisi Empire Grint’i ve Harry Potter’daki rol arkadaşları Daniel Radcliffe ve Emma Watson’ı tüm serideki performanslarından ötürü prestijli "Olağanüstü Katkı Ödülü"’ne layık görmüştür. 1 Nisan 2006'da İngiliz oyuncu Helen McCrory'nin Bellatrix Lestrange rolü için seçildiği duyurulmuştu. Ancak McCrory hamileliği nedeniyle bu rolden çekilmek zorunda kaldı. Onun çekilmesinden sonra 25 Mayıs'ta Helena Bonham Carter'in Bellatrix rolünü canlandıracağı açıklandı. Luna Lovegood rolü için yapılan seçmelerde, 15.000 kişi arasından Evanna Lynch bu role seçildi. Genç Remus Lupin rolü için Stuart Hastings'in seçildiği söylentileri çıksa da 25 Mayısta James Utechin'in Genç Lupin'i canlandıracağı açıklandı. Remus Lupin'in gençliğini oynamak için seçmelere katılan James Walters ise bu filmde Sirius Black'in genç halini canlandırmak için seçildi. Black Ailesi'nin ev cini Kreacher rolünü yapımcılar filme almak istemedi. Fakat Rowling'in son filmde bu rolün önemli bir yer tutacağını belirtmesi üzerine bu rol filme eklendi. Filmde bu karakteri Timothy Bateson seslendirdi. Filmin Türkçe sürümünde Harry Potter'ı Oğuzhan Akalın, Ron Weasley'i Keremcan Köse, Hermione Granger'i Hazal Erdal ve Sirius Black'i Murat Şen seslendirdiler. Harry'nin yaz boyunca en yakın arkadaşlarından kendini kopmuş hissetmiştir çünkü bilmediği bir nedenle Ron ve Herminone koca bir yaz boyunca ona hiç mektup yazmamışlardır; bu hem incitici, hem de, özellikle de bir önceki yılda yaşadığı çalkantılı ve trajik olaylarını düşünülecek olursa, ilginçtir. Duruşmada ve okulda Dumbledore'un ondan uzak durması da Harry'yi şaşırtmıştır. Dumbledore karakterini canlandıran Michael Gambon bu konuda şunları söylemiştir: Karakteri canlandıran Daniel Radcliffe filmin sonu için: demiştir. Film hakkındaki incelemeler genel olarak olumludur. Britanya'nın "The Telegraph" gazetesi film için "En karanlık ve en iyi film" olarak yorumda bulunmuştur. "New York Daily News" gazetesi filme 4 üzerinden 4 yıldız vererek filmi serinin en iyi filmi ve "Potter bağımlıları yönetmen Yates'in, özen ve saygıyla J. K. Rowling'in geniş evrenini yansıttığına sevinecek" diyerek gazetesine yansıtmıştır. "The Sunday Mirror" filme 5 üzerinden 4 yıldız vererek, filmi "karanlık, lezzetli, zevkli ve mutlaka görülmesi" gereken bir film olarak göstermiştir. Sinema haberleri yayınlayan Empire dergisinin Ağustos baskısında film "serinin en heyacanlı, gerilimli ve aksiyon yüklü filmi" olarak tanıtılmıştır. Müzik kanalı MTV'nin sitesinde yayınlanan bir makalede aralarında Örümcek Adam 3, Fantastik Dörtlü gibi iddialı yapımlarında bulunduğu listede, Harry Potter ve Zümrüdüanka Yoldaşlığı daha vizyona girmeden izlenmesi gereken bir numaralı film olarak seçilmiştir. Londra'da yayınlanan Times gazetesi üç ana aktörün kendi karakterlerinin duygularını tam olarak ifade edemediğinden hayal kırıklığı yarattığını ve bu durumunda filmin en zayıf noktası olduğunu ifade etmiştir. Rolling Stone dergisi üç başlıca aktörün başarısını övmüştür ve özellikle Radcliffe için "Filmin en sevindiren kısımlarından biri Daniel Radcliffe'in Harry rolü ile seyirci karşısında büyümesidir. Sürekli rahatsız eden kabuslar karakteri derinleştirmiştir. Yumuşaklıktan korkunçluğa bütün esaslara dokunmak Daniel için sansasyonel bir performanstır." demiştir. Ayrıca Rolling Stone incelemesinde filmi önceki dört filmden daha iyi olduğunu belirtmiştir. Milliyet gazetesinin sinema eleştirmeni Alin Taşçıyan film için "Yates'in öyküyü kalabalık olan Harry Potter camiasında ayrıntılara takılmadan olabildiğince yüksek tempolu biçimde anlattığını" söylemektedir. Yeni Şafak gazetesi filmi "serinin en soğuk filmi" olarak gösterip "seriye bir bütün olarak ve daha serinkanlı bakabilenleri çok da kesmeyecek bir bölüm" olarak yorumlamıştır. Sinema ve televizyon filmleri, film yıldızları ve dizileri hakkında bilgiler barındıran veritabanı olan IMDb'de film 44,657 oyla 10 üzerinden 7,7 almıştır. Film gösterime girdiği andan itibaren 2 haftada dünya çapında 558 milyon $ gişe hasılatı elde etti. Yoldaşlık 11 Temmuz çarşamba günü gösterime girdiği 29 ülkede 29,2 milyon dolarlık açılış hasılatıyla uluslararası gişe rekorlarını eline geçirmiştir. Film Hollanda ve Belçika’da sektörün en büyük; Fransa, İtalya ve Brezilya’da ise ikinci en büyük açılış hasılatını elde etti. Ayrıca Warner Bros. Pictures’ın en yüksek geceyarısı hasılatı, en yüksek günlük hasılatı ve bugüne kadarki en yüksek “Harry Potter” açılış hasılatı rekorlarını ele geçirdi. Filmi Türkiye'de gösterime girdiği ilk gün 80.000 kişi izlemiştir ve serinin Türkiye'deki en yüksek ilk gün açılışını gerçekleştirmiştir. Türkiye'deki beşinci haftasında 620.520 seyirci sayına ulaşmıştır. "Yoldaşlık" Birleşik Devletler'de 280,8 milyon dolar(£ 140,1 milyon) ve Birleşik Krallık'ta 92,7 milyon dolar (£46,2 milyon) hasılat elde etmiştir. Bu hasılat Birleşik Devletler'de en yüksek üçüncü "Potter" filmi Birleşik Krallık'ta ise en yüksek hasılat yapan "Potter" filmi olmuştur. Diğer ülkelerde 502,3 milyon dolar (£253,5 milyon) hasılat yapmıştır. Bunlarla birlikte dünyaçapında toplamda $874,8 milyon dolar (£436,6)'dan fazla hasılat elde etmiştir. Ayrıca film vizyona girdiği 54. gününde tüm dünyada 928 milyon Amerikan Doları hasılat elde etmiştir. Bu da filmi şu ana kadarki 2007 yılında tüm dünyada en çok izlenen 2. filmi ve tüm zamanların en çok izlenen filmler listesinde de 10. sıraya taşımıştır. Ayrıca tüm zamanların en çok hasılat yapan filmleri listesinde 6. sıraya yerleşmiştir. Film Saturn Ödüllerine 9 dalda aday gösterilmiştir. Bunlar En İyi Yönetmen, En İyi Fantastik Film,En İyi Kostüm, En İyi Makyaj, En İyi Müzik, En İyi Genç Oyuncu (Daniel Radcliffe), En İyi Görsel Efektler, En İyi Yardımcı Kadın Oyuncu (Imelda Staunton) ve En İyi Senaryo dallarıdır. Film ayrıca 2008 BAFTA Ödülleri'ne En İyi Özel Efekt ve Best Production Design kategorilerinde ödüle aday gösterilmiştir. Harry Potter ve Zümrüdüanka Yoldaşlığı Harry Potter ve Zümrüdüanka Yoldaşlığı (özgün adıyla "Harry Potter and the Order of the Phoenix"), J. K. Rowling'in yazdığı Harry Potter serisinin beşinci kitabıdır. İlk basımı 2003'te yapılmıştır. Türkçe’ye Sevin Okyay ve Kutlukhan Kutlu tarafından çevrilmiştir. Zümrüdüanka Yoldaşlığı serinin en uzun kitabıdır. 2007 yılında film ve Electronic Arts tarafından geliştirilen video oyunu uyarlamaları yapılmıştır. Roman, Harry Potter ve onun kuzeni Dudley'ye ruh emicilerin saldırmasıyla başlar. Harry, ruh emicilere karşı bir muggle önünde büyü yaptığından dolayı suçlanır ve Sihir Bakanlığı'na mahkemeye çağrılır; fakat Harry mahkemede tüm suçlardan Dumbledore sayesinde aklanır. Dumbledore, Voldemort'un geri dönmesinden dolayı Zümrüdüanka Yoldaşlığı'nı tekrar toplar. Zümrüdüanka Yoldaşlığı, Voldemort'a karşı kurulmuş gizli bir örgüttür. Harry ve Dumbledore'un Voldemort'un geri döndüğünü söylemelerine karşın Sihir Bakanlığı ve büyücü dünyası buna inanmamakta veya inanmak istememektedir. Hogwarts'ı kontrol altında tutmak için, Sihir Bakanlığı okula Dolores Umbridge adında bir bakanlık üyesi atar. Dolores Umbridge, Hogwarts'ı yarı diktatörce yönetmeye çalışır. Öğrencilerin karanlık sanatlara karşı büyü öğrenmelerine karşı çıkarak Karanlık Sanatlara Karşı Savunma dersindeki büyü kısmını müfredattan çıkarır. Harry buna itiraz etse de işe yaramaz hatta bu yüzden ceza alır. Bunun üzerine Harry, Hermione ve Ron'un ısrarıyla Dumbledore'un Ordusu adıyla gizli bir grup kurar. Grubun amacı öğrencilerin Karanlık Sanatlara karşı büyü alıştırması yaparak kendilerini savunabilmelerini sağlamaktır. Harry, Voldemort'la arasında telepatik bir bağ olduğunu anlar ve Voldemort'un birçok faaliyetini görebilir; daha sonra Voldemort da bunu anlayacaktır. Romanın sonraki kısmında Harry ve arkadaşları Ölüm Yiyenlerle karşı karşıya gelirler. Bunlara yardıma gelen Zümrüdüanka Yoldaşlığı üyelerinin de katılımıyla büyük bir düello başlar ve bu düelloda Sirius Black, Lucius Malfoy'u etkisiz hale getirirken, kuzeni Bellatrix Lestrange tarafından arkasından vurularak öldürülür. Daha sonra Dumbledore'un da gelişiyle birçok Ölüm Yiyen yakalanır fakat bundan da önemlisi Voldemort'un geri döndüğü tüm sihir dünyası tarafından anlaşılır. Dumbledore, Harry'e yıllar önce hakkında yapılan kehaneti anlatır. Kehanete göre Voldemort ile Harry'den birinin yaşaması için diğerinin ölmesi gereklidir. Türkiye'deki amatör futbol ligleri listesi 2010 yılından itibaren Bölgesel Amatör Lig ve İl Amatör Futbol Ligleri olarak iki dereceli oynanmaktadır. En üst seviye amatör lig olan Bölgesel Amatör Lig TFF tarafından organize edilirken, İl Amatör Ligleri, her ilde illerde bulunan İl Amatör Lig Federasyonları tarafından organize edilmektedir. 2010 yılında kurulan Bölgesel Amatör Lig (kısaca BAL), Türkiye'nin 5. seviyedeki futbol ligi konumundadır. Amatör olarak ise en üst lig seviyesidir. 12 grup olarak oynanan ligde başarılı takımlar 3. Lige yükselmektedir. Her ilden en az bir takım olmak üzere katılım gösterilmektedir. Türkiye futbol liglerinin genel olarak 6. seviye ligi, amatör bazda ise Bölgesel Amatör Ligden sonra 2. seviye amatör ligidir. Liglerde mücadele eden takımlar bir üst lig olan Bölgesel Amatör Lige yükselmek için mücadele ederler. Türkiye'nin her ilinde düzenlenmektedir. İl Amatör Ligleri, Süper Amatör, 1. Amatör ve 2. Amatör olmak üzere üç seviyeden oluşur. 32 tane ilde Süper Amatör, 1. Amatör ve 2. Amatör gibi 3 seviye lig varken, 49 tane ilde ise 1. Amatör ve 2. Amatör ligleri vardır. Bölgesel Amatör Lig'deki takım sayılarına göre bazı illerin Şampiyon takımları doğrudan Bölgesel Amatör Lige yükselirken, bazı illerin Şampiyonları Play Off oynamaktadır. İllerdeki en üst düzey Amatör Liglerin listesi: Gemi önadları Gemi önadı genellikle kısaltma şeklinde, bir takım kelimelerin askeri ya da sivil gemilerin isminin önünde kullanılmasıdır. Sivil tekneler için önad itme gücü tipini belirtebilir: Tıpkı buharlı gemilerin "SS" (Steamship) şeklinde isimlendirilmesi gibi, veya araştırma gemisi için "RV" (kullanılması gibi. Sivil önadlar genellikle tutarsızdır ve sık sık her yerde kullanılmazlar. Bazen harflerin taksim işareti ile ayrıldığı görülebilir. "M/S" gibi. Donanma önadları, "His/Her Majesty's Ship" H.M.S veya HMS gibi kısaltmalar halindedirler. Eskiden "U.S.F" (United States Frigate - Birleşik Devletler Fırkateyni) gibi sadece tekne tipine göre kullanılırdı. günümüzde genel kullanım, her donanmanın ülkesine göre tek bir standard isim şeklindedir, ve diğer önadlar yardımcı ve yedek hizmet tekneleri için kullanılmaktadır. Önadların kullanımı evrensel değildir; diğerlerinden farklı olarak Üçüncü Reich'ın Kriegsmarine veya kullanmamıştır. Bazı İngilizce yazarlar "DKM" (Deutsche Kriegsmarine için) ve "HIJMS ("His Imperial Japanese Majesty's Ship" (Japonca: 大日本帝国海軍 "dai-nippon teikoku kaigun" çevirisene göre) için) önadlarını, "USS" veya "HMS" ile uyum sağlamaları için kullanmışlardır. Diğer yazarlar, donanmayı kullanmış veya önadı ihmal etmiştir. 20. yüzyıldan itibaren, birçok donanma gemilerini güverte numarası— güverte yanında yazılan tanımlama numarası ile tanımlamıştır. Her donanma kendi sitemine sahip olup, Birleşik Devletler Donanması Güverte Sınıflandırma Sembolü kullanırken, İngiliz Kraliyet Donanması ve diğer Avrupa ülkeleri ile Commonwealth üyeleri Flama Numarası sistemini kullanmaktadır. Aşağıdaki tablo kullanıldığı bilinen hem güncel hem de tarihi ön adları göstermektedir. Nazilli Belediyespor Nazilli Belediyespor 1984'te Aydın'ın Nazilli ilçesinde kurulmuştur. Kulüp 2019-2020 sezonu itibarıyla 3. Ligde mücadele etmektedir. 1967'de kurulup daha sonra kapanan Nazillispor ile Nazilli Belediyespor farklı takımlardır. 1984 yılında 3. Türkiye Liginin yeniden kurulmasıyla Nazilli'nin de 3. Türkiye Liginde temsil edilmesi için çeşitli çabalar sonucunda; Yeni Nazillispor kulübü kuruldu. Kuruluş aşamasında takımın renkleri sarı lacivertti ancak eski Nazillililerin isteği doğrultusunda takımın renkleri siyah beyaz oldu. Futbolda 1984-1992 yılları arasında 3. Türkiye Liginde mücadele eden Yeni Nazillispor 1991-1992 sezonunda şampiyon olarak 2. Türkiye Ligine (Şimdiki 1. Lig) çıktı. Aynı sezon küme düşerek, 1992-1993 sezonu sonunda 3. Türkiye Ligine geri döndü. Yeni Nazillispor Kulübü 1998-1999 yılında 3. Türkiye Liginde şampiyon olarak tekrar 2. Türkiye Ligine (Şu anki 1. Lig) yükseldi. 2001-2002 Sezonunda 2. Lig kurulmasının üzerine bu lige düşerek burada oynamaya başladı. 2006-2007 sezonuna kadar 2. Ligde mücadele eden siyah inciler 2006-2007 sezonunda 3. Lige düştü. 5 senelik 3. Lig mücadelesinin ardından 2011-2012 sezonunda şampiyon olarak Spor Toto 2. Lig'e yükseldi. Şampiyonluk kupasını ligin son maçında TFF Başkanı Yıldırım Demirören in elinden aldı. 2017-18 2. Lig Beyaz grupta yer alan Nazilli Belediyespor grubunu 16. tamamlayarak 3. Lig'e düştü. 2018-19 3. Lig 1. grupta yer alan Nazilli Belediyespor Ahmet Yavuz yönetiminde çıktığı 32 maçta 17 galibiyet, 14 beraberlik ve 1 mağlubiyet aldı. 65 puan toplayarak grubunu 2. tamamladı ve play-off oynamaya hak kazandı. Play-off yarı finalinde Ergene Velimeşe'ye 2 maç sonucunda 0-2 ve 1-0 lık maçlar sonucunda elenerek 2. Lig'e çıkma şansını kaybetti. Nazilli Belediyespor Kulübü futbolun yanı sıra hentbol, voleybol, masa tenisi, basketbol, satranç, güreş, plaj voleybolu ve tenis gibi spor dallarında faaliyetini sürdürmektedir. 1992-1993, 1999-2001 1984-1992, 1993-1999, 2001-2007, 2012-2018 2007-2012, 2018- Åžampiyon (2) : 1991-1992, 1998-1999, Åžampiyon (1) : 2011-2012 Ã‡eyrek final: (1) 1999-2000 Partizan (silahlÄ± kuvvetler) Partizan, yabancı bir güç veya bir ordu işgali ya da idaresi altında bulunan bir bölgenin kontrolüne direnmek için teşekkül etmiş düzensiz askeri kuvvetlerin üyesi. Bu terime İspanya İç Savaşı'nda monarşiye karşı cumhuriyetçilerin direnişi, II.Dünya Savaşı'nda İtalya'da Benito Mussolini'yi devirmeye çalışan komünistlerin mücadelesi ve yine II. Dünya Savaşı'nda özellikle Doğu Avrupa'da Alman ve İtalyan işgalindeki ülkelerdeki direniş hareketleri örnek olarak gösterilebilir. 12. yüzyıl başlarında Avrupa’da savaşçı birlik ve onların ana askeri birimden ayrılmış akıncı kolları sıklıkla düşmanın kaynaklarını ele geçirmek veya yok etmek amacıyla baskınlar yapardı. Partizan terimi 17nci yüzyılda savaşçı birliğin önderini tanımlamak için kullanılırdı. Partizan savaşının teknikleri Johann von Ewald’ın 1789 yılında yazdığı "Partizan Savaşı Üzerine İnceleme" (Almanca:"Abhandlung über den kleinen Krieg") kitabında tanıtılmıştır. Partizan savaşının amacı savaş bölgesindeki yerel ahaliden kurulu düzensiz birliklerle veya bazı durumlarda resmi orduya bağlı olmayan düzenli kuvvetlerle düşmanı zayıflatmaktı. Bu silahlı güçler, düşman hattı gerisinde iletişimi kesecek, ileri harekâta temel olan devriyeleri veya köyleri ele geçirecek, konvoylara pusu kuracak, zorla savaş vergisi ve katkı toplayacak, lojistik stokları yağma ederek düşman kuvvetlerin ana operasyonlarını engelleyerek onları güç ayırmaya mecbur etmekti. Amerikan İç Savaşı’nın “partizan korucuları” (İngilizce: partisan rangers) partizan savaşı kavramını oluşturdu. Bu çatışmada John S. Mosby gibi konfederasyonun partisan önderleri von Ewald’ın ana hatlarını tarif ettiği şekilde ordularına görev gördürdü. Daha sonra ünlü savaş sanatı uzmanları Antoine-Henri Jomini ve Carl von Clausewitz tarafından da partizan savaşı yöntemleri tarif edildi. 19ncu yüzyıl ortalarındaki partizanlar esasen baskıncı süvarilerden veya organize olmayan ya da yarı organize gerilla kuvvetlerinden bir hayli farklıydı. Rus partizanlar Napolyon'un yenilmesinde çok önemli rol oynamıştı. Onların şiddetli direnişleri ve ısrarlı baskınları 1812 senesinde Fransız imparatorunun Rusya'dan kaçmak zorunda kalmasına sebep olmuştu. Partizan terimi çağdaş tanımında, II. Dünya Savaşı'nda örnekleri görülen saldıran ve işgal eden kuvvete karşı gelen baskın gayri nizami kuvvet anlamını aldı. Naziler işgal amaçlarına en az Kızıl Ordu kadar engel olan partizan direnişine karşı acımasızca davrandılar ve özellikle Polonya, Romanya ve Ukrayna'da Sovyetlerin vatan haini ilan ettiği işbirlikçilerin ihbarlarına ve yardımlarına gerek duydular. Hainlerin işbirliğiyle yakalanan binlerce partizanı idam ettiler. Ama gene de özellikle Beyaz Rusya'da faal olan Sovyet partizanları Alman askerlerini taciz etmeye ve onların bölgelerindeki operasyonlarını aksatmaya