gelmiş ve bunları şimdi şuracıkta uydurmadıysam. Kendine Uğramak Issız bir adaya düşseniz yanınıza alamadıklarınıza mı üzülürsünüz yoksa geride kalanlardan kurtulduğunuza mı sevinirsiniz? Öyle tahmin ediyorum ki geride bıraktıklarına sevinecek insan sayısı giderek artıyor. Hayatından memnun olan yok. Bu uzaklaşma isteği bulunduğumuz ortamdan çok kendi içimizde yaşadıklarımızdan kaynaklanıyor olabilir.Hayatımız boyunca bize eşlik edecek olan tek kişiyi, kendimizi, yeteri kadar tanımıyor oluşumuz kendimizden uzaklaşma isteğini doğuruyor. Kendimizi başkalarıyla kıyaslıyoruz; başkalarının bizi acımasızca eleştirmesine izin veriyor, bunun bizi geliştireceğini düşünüyoruz. Bizi eleştiren kişi ailemizin bir bireyi, yakın bir arkadaşımız ya da ﬁkirlerine saygı duyduğumuz biri olabilir. Ama eleştiriler arttıkça ilişkiler bozulur ya da karşı tarafı üzmemek, ilişkiyi bozmamak için sessiz kalmak kişiyi içten içe mutsuzluğa sürükler. Eleştirel insanlarla yaşamak bizi birçok yönden etkiler. Sürekli ve sık eleştiriye maruz kalmak özgüveni yıpratır. Hata yapma korkusunu artırır, hatta kişinin nerede nasıl davranacağını bile bilmemesine neden olur. Kişinin eksikliklerini doğru tanımaması, aldığı her yerginin doğru olduğuna inanması, kendisini adaletsiz yargılamasına neden olacaktır. Bunun sonucunda kendinden uzaklaşma isteği kaçınılmaz.Sürekli eleştirilmek insan için ne kadar sakıncalıysa aşırı övgü de bir o kadar zararlı olabilir. Hepimiz övülmeyi çok seviyor, özgüvenimizi artırdığını düşünüyoruz. Doğru yer ve zamanda yapılan övgü çok iyi sonuçlar verirken, devamlı olması övgünün amacından uzaklaşıp olumsuz bir etki bırakmasına neden olur. Çocukluğumuzda ebeveynlerimiz tarafından yapılan ölçüsüz övgüler kişiliklerimizi olumsuz yönde etkiliyor. Küçüklükten itibaren ailemizle oynadığımız oyunlarda her zaman birinci ilan edilmek o an bir şakadan ibarettir. Ancak bunun ayrımını o yaşlarda yapamayız. Bu ayrımı yapmayı öğrenemememiz, hayatımızın geri kalanında başarısızlığı kabul edememekle birlikte birçok kişilik bozukluğunu da beraberinde getirir. Abartılı övgüler aynı zamanda özgüveni zedeleyebilir. Aldığımız abartılı övgünün altında gizli bir mesaj da arıyoruz. Bizi olumlu yönde etkilemesi beklenen övgü eksikliklerimizi vurguluyor gibi görünebilir. Kişinin kendi bakış açısıyla örtüşmeyen övgüler bireyin iç dünyasında karmaşa yaratabilir. Kendimizle ilgili görüşlerimizi çok da kolay değiştiremeyiz. Bunun yerine karşı tarafı samimiyetsizlikle suçlayabiliriz. Gereksiz övgülerin altında farklı bir mesaj aldığımı ve bunun beni olumsuz yönde etkilediğini spor eğitmenimin bir yorumunda anladım. Kolaylıkla yapabileceğimi düşündüğüm bir hareket için “Hadi yapabilirsin!” dediğinde bozulmuştum. Amacı beni incitmek olmasa da altında eksiklik belirten bir mesaj olduğunu düşünmemek imkansızdı. Bana göre, övgüsüyle beni yargılamıştı ve üzerimde stres yaratmıştı. Oysaki benim performansımla ilgili geri bildirim almaya ihtiyacım vardı. Çünkü kendimi tanımamı ve becerilerimi geliştirmemi sağlayacak olan övgü değil, geri bildirimdi. İhtiyaç duyduğumuz güç kendi içimizde saklı. Çok uzakta aramak anlamsız. Kişi öncelikle kendini tanımalıdır. Hiç kimsenin mükemmel olmadığını anlamamız aldığımız eleştirilere olan bakış açımızı da değiştirecektir. Güçlü ve zayıf yönlerini objektif olarak görebilen kişi, kendinden ve dolayısıyla diğer insanlardan uzaklaşma ihtiyacı duymayacaktır. Bir birey toplumda ancak yeteneklerinin farkında olursa üretken bir konumda yer alabilir. Yetenekleri ve ilgi alanlarına yöneldikçe mutlu olur. Kendimizi sevmenin, olumlu ve olumsuz yönleriyle kişiliğimize saygı duymanın mutlu bir hayat için gerekli olduğunu bana hatırlatan, önemini vurgulayan Güneş Çavması adlı kitap; sevilmek, toplumda kabul görülmek istediği için kişiliğini reddedenler hakkında hikayeleri bize sunuyor. Anlatmak istediklerimi Esra Van der Wiel çok güzel özetlemiş:“Kendini başkalarından bilme! Başkalarının övgüsüyle sevinen, başkalarının yergisiyle de yıkılır! Kendine uğramadan gitme bu dünyadan!” (Van der Wiel, 563)Ekin Bayram Kaynakça:Van der Wiel, Esra. Güneş Çavması. İstanbul: Epsilon Yayınları, 2015.HAYALLER İÇİNDE HAYATLAR Her gece hepimiz bir sürü rüya görürüz. Bazılarını hatırlarız, bazılarını hatırlamayız. Hatırladıklarımızı da genelde o gün içinde unutmuş oluruz. Bunlar bizim için hep gündelik ve sıradandır. “Acaba ben bu rüyayı neden gördüm?” , “Bu rüyayı kafamda nasıl canlandırdım?” diye hiç sorgulamayız. Sorgulasak bile ne kadar derine inebiliriz ki? Sonuçta kendiliğinden gerçekleşen bir olay. Bizim müdahale etmemiz olanaksız. Nasıl gerçekleştiğini bile bilmiyoruz. Peki bu kadar küçük ve sıradan gibi gözüken rüya görme işlemi ya aslında ardında çok fazla gizem barındırıyorsa? Öncelikle biraz rüya kavramından bahsetmek istiyorum. Bilimsel çalışmalara göre rüyalar, görsel ve işitsel algı ve duygulardan ibarettir. Rüyalarla ilgili çalışmalar yapan bilim dalına “oneiroloji” denir. Bir sürü bilimsel çalışma yapılmasına rağmen hâlâ rüyalar hakkında fazla bir şey bilinmemektedir. Bu konunun çözülebilmesi için daha da zamana ihtiyacımız varmış gibi gözüküyor. Ben rüya kavramını böyle standart bir işleme indirgemektense ondan daha derin anlamlar çıkarmak istiyorum. Mesela konuya şöyle girebilirim: Rüyalarımızda gördüğümüz bütün insanların yüzlerini daha önce gerçek yaşantımızda bir zaman bir yerde gördüğümüz, bilinçaltımıza kaydettiğimiz ve onları rüyalarımızda tekrar su üstüne çıkardığımız söylenir. Fakat bu yüzleri gerçek yaşantımızda kafamızda canlandırmaya çalışsak daha ne canlandırmamız gerektiğini kavrayamayız bile. Bundan farklı olarak rüyalarımızda kurguladığımız olaylar örnek verilebilir. Rüyalarımızda kurguladığımız olayları uyanıkken asla bu kadar detaylı kurgulayamayız. Bu biz uyurken beynimizi uyanıkken kullandığımızdan daha çok kullanıyoruz anlamına mı geliyor? Hani olur ya; bir kelime dilimizin ucundadır ama bir türlü ağzımızdan çıkartamayız, anlamını biliriz ama kelimeyi söyleyemeyiz ama sonra kelimeyi bir yerde gördüğümüzde veya birinden duyduğumuzda hatırlayıveririz. Bunu bahsettiğim yüz olayına benzetmeye çalışalım. İkisini aynı durumlar olarak değerlendirebilir miyiz? Pek sanmıyorum çünkü uykudayken bilincimiz kapalı oluyor. Bilincimizin kapalı olması demek yatağımızda yatan kişinin aslında biz olmaması, vücut fonksiyonlarımızın işlevsel olmayıp sadece beynimizin kendi başına faaliyet göstermesi demek. Yani unuttuğumuz bir şeyi görerek hatırlamakla alakasız bir şekilde istemsizce kafanda canlandırmak aynı görülemez. Çok ilgimi çeken başka bir nokta ise rüyamızda öldüğümüz an uyanmamız. Öldükten sonra ne olacağını bilmediğimiz için uyanmamız bana biraz eksik geliyor. Madem bütün bir rüyayı o kadar kurgulayabiliyoruz, öldükten sonra neler olabileceğini neden kurgulayamayalım? Hayal gücümüzün sınırı gerçekten orada çekmesi biraz şaşırtıcı. Demek istediğimi biraz daha açmak gerekirse rüyamızda öldüğümüzde ya aslında gerçekten ölümü yaşamış oluyorsak? Böyle deyince biraz uçukmuş gibi duyuluyor. Fakat aslında akla mantıklı gelen tarafları var. Mesela uyandığımızda o gece gördüğümüz rüyaların çok az bir kısmını parça parça hatırlayabiliyoruz. Hatta birkaç saat sonrasında onlar bile beynimizden silinip gidiyor. Peki ya biz sadece rüyalarımızı sadece uyandığımızda hatırladığımız kadar yaşamıyorsak? Aslında uykumuzda gerçek bir hayat yaşıyorsak? Rüyamızda zamanın daha hızlı gittiğini zaten hissedebiliyoruz ama ne kadar hızlı gittiğini asla bilemeyiz. Aynı zamanda hiçbir rüyamızın nasıl başladığını da asla hatırlayamayız. Yani gördüğümüz rüyanın önceleri de var ve biz bunu uyandığımızda hatırlamıyoruz demek yanlış olmaz. Şimdi bu konuyu başka bir noktaya taşımak istiyorum. Eğer rüyalarımızda aslında kurguladığımız başka hayatlar yaşıyorsak şu an içinde bulunduğumuz, benim bu yazıyı yazdığım hayat da bir rüyadan ibaret olabilir mi? Yani ben şu an başka bir benin rüyasında bu hayatı yaşıyor olabilir miyim? Bu durumda ben öldüğüm zaman aslında başka bir evrendeki ben uyanmış olacak. O da uyandığında olaylar aynı şekilde gerçekleşecek. Belki de rüya içinde rüya gördüğümüzde bu olaylar zinciri yaşanıyordur. Başka bir ilginç nokta ise rüyalarımızda gördüğümüz olaylar bize göre kurgulanıyorsa o zaman bu evrendeki her insan, her varlık benim hayal ürünüm, yani maddi olarak var değil demek oluyor. Bu da tek gerçekliğin ben olduğunu gösteriyor. Bunun yanında bu düşüncemi çürütecek durumlar da yok değil. Örneğin, bazen rüyalarımızda rüyada olduğumuzu fark ederiz ve rüyamızı kontrol edebiliriz. İçinde bulunduğumuz hayatta bunun olduğunu hayal edebiliyor musunuz? Açıkçası ben başka bir boyuttan benin uykusunda şu an bu yazıyı yazan beni kontrol edebilmesini imkânsız olarak görüyorum. Ya da biri bizi aniden uyandırdığında rüyamızın bir anda kesilmesi… Belki bize kesiliyormuş gibi geliyordur ama aslında rüya biz uyanmadan tamamlanıyordur. Bunları da doğal olarak asla bilemeyiz. Zaten savunduğum düşüncemin genel anlamıyla gerçekliğini bilemeyiz. Fakat gerçekten ilgi çekici ve düşündürücü bir konu olduğu tartışılmaz. Kaynakça: Resim – norobilim.com KAAN GÖNÇ Özçay 1İnanç Özçay21402317Başak BernaCordanTurk-101-136.ÖdevFinal22.12.2014DÜZENİBOZMAK GERÇEKTEN MÜMKÜNMÜ?Hollywoodtarafından üretilmişfilmleringenellikleparagüdüsüyleçekildikleri günümüzdeartıkbirgerçek. Heraklıbaşındasinemaizleyicisinin farkınavarabileceğibirdurum buvebunuanlayabilmekiçinöyleçok dafazlabilgisahibiolmayagerek yok. Bununörnekleri aşırıfazlamiktardaveen barizvekolaygörünenleriserihalindeolan veüstüsteyıllardaçekilen filmlerolabilirveyadahadaspesifeetmeyeçalışırsak,süperkahramanfilmleriörnek gösterilebilir. YıllaröncesindenöykülerivekurgularıyazılmışsayısızsüperkahramanmevcutveHollywoodhersenebudipsizkuyudanbirsüperkahramanseçipdahaöncesenaryolaştırılmamış biröyküsünüfilmyapıpseyirciyesunuyorveoldukçaazyaratıcılıklahaddindenfazlahasılatelde ediyor. Üstelik neredeyseherfilmde,öncekifilmlearasındakısabirzaman dilimiolmasına rağmençabucak ilerleyenteknolojiningetirildiğiyeniçekim olanakları kullanılmadan,çoğunlukla görselveteknikselolarak birbirineçok benzeyen filmlereimzaatılıyor. Örneğin bundan yaklaşık beşseneöncekullanılmaya başlanan3boyutlufilmtekniklerihâlâemeklemesafhasında. Biraz dahafazlabütçeayrılıpemek harcansa3boyutluçekimlergerçekten birfark yaratacakve izleyiciyeolağandışıbirdeneyimyaşatacakfakat bukadarteknolojik olanağa rağmen bu teknik yıllardıryerindesayıyor.Sanat yapmanıngerçek amacından sapıpsadeceseyirciyifilme çekebilmeyeveanlıkzevklerletatmin etmeye odaklandığıbu filmanlayışındateknikten öteiçerik olarak dahiç tatminkârsonuçlargörünmüyor. İzleyicisinefikirvedüşünceaktarmayıbaşaramayan filmbencegerçekten birfilmolaraknitelendirilmemeli. Günümüz dünyasının hâlâ trendleriarasındakendisineoldukçabüyükbiryeredinen vegüncelolan birsektörfilmsektörü, fakat bu tarzanlayışlarsebebiyleüzerindekidikkativeilgiyisadecekendiçıkarınakullanıp bencilcedavranmaktaöteyegidemiyor.Özçay 2Tümbunların yanında,LordofWarisimlifilmşahanebirişbaşararak bu kötü beklentileriboşaçıkarıyor. Hollywood’dan çıkmış,içindeadısanıbilinen birçok aktöriçeren, misalNicholas Cage,birfilmvarkarşımızda. Filminkonusunadeğinmek gerekirse,Yuri Orlov isimlibiradamınsilah ticaretinebaşlaması vedevamındayaşadıklarıanlatılıyor. Burayakadarherşeynormalgörünüyor. Fakatişinilginçtarafışu:Hollywood,herkesin bildiği gibiAmerika’nınöndegelenyapılarındanvedünyanıngözbebeğifilmkuruluşların birtanesi. Bugerekçelerle Hollywoodtarafındaüretilen filmlergünümüz dünyasınınişleyişindeönemliyer sahibiolan bazı sistemlerveoluşumlarafazlasözsöyleyemiyorveya söylemiyor. Diğerbirdeyişleeleştiri kapasitesioldukçaazveböylebirişegirişirseçokfazladikkatçekeceği aşikâr. Tümbunlarbir taraftadururken yönetmenAndrew Niccol,kapalıveya açık eleştiribileyapmaksızın,tümfilmi, silahticaretini,silah ticaretinin dünyanın işleyişindeki yerinivebukonulardadevletlerin yaptığı iğrenç işleriaçıkaçıkanlatarak,izleyicilerdekolaycaoluşabilecek birfarkındalık yaratmaya adamış. Gözlerden uzak fakatbirokadardahayatıniçindevefarkınavarıldığındainsanıncanını yakan,dünya hayatınıyönetensistemlereveinsanlaragüveninisarsanbirçok olayı olağanüstü birbaşarıylaizah etmiş. Filmin birdiğerbaşarılıtarafıise,sonunun açık uçlu bırakılarakanlatılmak istenenlerin veverilmek istenen mesajlarınizleyicininkendiyorumuylave düşüncesiyleanlamasınaolanaktanımasıolmuş.Hollywood’un yukarıdabahsettiğimfilm anlayışının yerlebiredip vesadecebunu yapmaklakalmayıpbudüzendebeklenenin tamzıddını gerçekleştirerek sektöredamgasınavuracak nitelikleresahipbirfilm LordofWar.Kaynakça- Niccol,Andrew. “Lordof War”Lions GateFilms.2005.SÖNMEYEN ATEŞ İnsanoğlu, yaratılışından beri sahip olduğu "psikoloji" ve "ruh" kavramlarıyla, kendi anlaşılmazlığını ve gelişmişliğini her saniye yeniden kanıtlar. Hayvanlar, "dürtü" veya "içgüdü" gibi tamamen dış etkiler aracılığıyla oluşmuş hislerden ve tecrübelerden yola çıkarak bir karar ya da bir tepki verirken, insanlar ise içi görünmeyen kutular gibidir. Kavrama becerileri yettiği sürece her türlü rasyonel ve duygusal faktörü de işin içine katabilecekleri gibi, hayvanlardaki bu ilkel davranış eğilimlerini bile göstermeden tamamen farklı bir yol da seçebilirler. Bu içsel karmaşa bir renk cümbüşü gibidir âdeta; yalnızca insandan insana farklılık göstermekle kalmaz, bir insanın içinde bulunduğu ekonomik, sosyal, kültürel gibi çeşitli durumlara göre değişiklik gösterebilir. Bunun en güzel örneği toplumda "dengesiz" olarak nitelendirdiklerimizdir ancak en dengesiz, en tahmin edilemezlerin bile tüm insanlıkla paylaştığı, hepimizde bulunan bir element vardır ki biz ona "acı" diyoruz. Aslında "acı", anlatmak istediklerimi en geniş perspektifte yansıtmak için seçtiğim bir sözcük çünkü "acı" sözcüğü altında pek çok konuyu dillendirmek mümkün. Benim bu dallanmış ağaçta en çok ilgimi çeken kısım ise, bu duyguya karşı sahip olduğumuz bağışıklık ve gösterdiğimiz direniş. "Ateş düştüğü yeri yakar." demiş kıymet verdiğimiz ve görmüş geçirmişliklerine güvendiğimiz atalarımız ancak şu soruyu cevaplamayı unutmuşlar: Sahi hiç yağmur yağmaz mı bu gönül topraklarına? Hiç sönmez mi bu ateş? Bana sorarsanız, zaman geçtikçe her insanın kalbi bulutlanır. Önce yağmur çiseler, daha sonra sağanak başlar. Kim bilir belki ilerleyen günlerde orada küçük bir fidan bile görebilirsiniz çünkü deneyimlediğimiz acı bir ömür sürmez. Her insanın içinde mazoşist bir parça barındırdığına, kendi üzüntüsünden zevk aldığına ve bu mutsuzluk halini mümkün olduğunca uzun bir zaman dilimine yaymaya çalıştığına inanırım fakat bu mazoşist parçanın, otoriteyi tamamen ele geçirmesini engelleyen başka bir mekanizma daha olduğu da inkâr edilemeyecek kadar açık. Annelerin çocuklarına, yaşlıların gençlere herhangi bir üzüntü durumunda söyledikleri kalıp bir cümle vardır: " Sıkma canını, yıllar geçince bu yaşadıklarına baktığında gülüp geçeceksin." Kaynağını üzüntüden acı, tazeliğini korusaydı veya yaşanmış üzücü bir olayı her hatırlayışımızda duyguları aynı şiddette hissetseydik böyle gülüp geçebilir miydik? Üstelik unuttuğumuz acı yalnızca önsezilerimizden köklenmiş acı değildir. Herkes bir bebeğin yürümeyi, sıcak nesnelere dokunulmaması gerektiğini nasıl öğrendiğini bilir. Yürümek için fazlaca düşmek, "sıcak" algısını öğrenebilmek için o küçük parmakları birkaç kez haşlamak veya yakmak gerekir. Çünkü acı öğrenmenin bir parçası, bir gerekliliğidir. Bir kez deneyimlendiğinde bir daha unutulmaz hâle gelir fakat ilginçtir ki bebeklik şöyle dursun, insan kısa süre önce deneyimlediği acıyı bile yaşadığı andaki kadar baskın hatırlayamaz. Dahası, insan vücudu ve bilinci, olası acı deneyimlemelerine karşı kendini hazırlar ve birey aynı aktiviteden giderek daha az acı duymaya başlar. Bu olayın en güzel yansıması telli bir enstrümanda uzmanlaştıkça ellerin ve parmakların nasırlaşması ve tellerin dizilişine ve çalgının gövdesine uyum sağlayacak biçimde şekillenmesidir. Duygusal bağlamdaki bir diğer örnek, mezar ziyaretlerinin giderek daha stabil ve monoton bir hâl almasıdır. Kısacası insanın doğumundan beri yanında gezdirdiği; "psikoloji", "akıl ve ruh sağlığı" gibi çeşitli şekilde tanımlanabilecek bu mekanizma, hem fiziksel hem duygusal anlamda acı hissini hafifletmeye çalışır ve bunun için çeşitli yöntemlere başvurabilir. Kendimce en etkili yöntemin yazmak olduğunu düşünürüm. Bence yazmak, insanın benliğiyle yüzleşmesinin en özgün boyutudur. İnsan "psikoloji"siyle yaptığı anlaşmayı bozarak, kendi kalıplarından sıyrılarak yargılanmaktan korktuğu özüne döner yazarken. Pek çok edebî eserde yazarların toplumdan hatta kendisinden bile sakladığı tutkularını, alışkanlıklarını ve arzularını görebiliriz bu nedenle. Özellikle bazı eserler insanların etik ve ahlaki değerleriyle ters düşebilecek, korkunç cinayetler, takıntılar, hastalıklar, cinsellik gibi uç noktalardaki konuları işler. Bu metinlerin yazarların "akıl ve ruh sağlığı"nı koruma mekanizmasının bir ürünü olduğunu düşünmüşümdür çünkü kalem kağıtta gezindikçe hissedilen o doyum tutkusunu bilirim. Harflerden kelimeler, kelimelerden cümleler şekillendikçe aslında hiç yaşanmayan duyguların ve olayların, yaşanmış hissi verdiğini duyumsarım hep. Bu yüzdendir ki mutlu olduğum zamanlardan çok "acı" veya "üzüntü" duygusu bedenimde gezinirken yazma ihityacı duyarım. Kendimle konuşmam bitip de kalemi bıraktığımda, hissettiğim duyguları kendimle paylaşmanın getirdiği rahtlamışlık hissiyle belki de, üzüntümün veya acımın benden bir adım uzakta olduğunu hissederim. Bu durumu "psikoloji"min beni "acı"ya bağışıklı hale getirme uğraşı olarak tanımlasam da Son Mektuplar'da, yazarın bünyesindeki mekanizmanın da aynı amaçta çabaladığını hissettim çünkü kitaptaki metinler bir yana, mektubun bahsi bile acıyı ve onunla başa çıkmaya çalışan birini hatırlatmaya yeter bana. Göndermek istenilen adrese ulaşıp ulaşmayacağı, cevap gelip gelmeyeceği bile meçhulken mektubun akıbetinin ne olduğu da ayrı bir muammadır. Tekrar tekrar okunmak için saklanaması da, zarfın üstünde yazılı gönderenin bilgileri okunur okunmaz çöp kutusunun dibini de görmesi de içi hüzün dolu ihtimallerdir. "Acı" insanın yaşamaktan korktuğu kadar kaçamadığı bir olgudur. Bizi ilginç yapan, bu duyguyla başa çıkma yöntemimizdir. Bu duyguyu yaşadıkça insan, ya kendine bir şeyler katar ve bilgi merdiveninde bir basamak çıkar ya da kendini hayatta yaşanması muhtemel olaylara hazırlar. Üstüne bir de acıyı hiç yaşamamışçasına hafızasından silerek tatlının üstüne kaymağını ekler. Bütün bunlar göz önüne alındığında, deneyimlemesi daha güzel ve özel başka bir duygunun varlığı pek olası değildir. O yüzden acı çekmekten, içinizdeki ateşi harlamaktan korkmayın. Nasıl olsa o yağmur bir gün yağacak. _____________________________________________________________________ KAYNAKÇA: Gogh, Vincent Van. 2016. Son Mektuplar. İstanbul: Kırmızı Kedi Yayınevi. Elif Yalı Zehra Nur ÇETİNEL 21502970 TÜKENİYORUZTüketiyoruz. Düşünmeden, sonu ne olur demeden bitiriyoruz önümüze gelen her şeyi. Savaşlar çıkardık önce, birbirimizi öldürdük. Birbirimize saygı duymayı unuttuk, sevgiyi kaybettik. Çok kaptırdık kendimizi modern dünyaya; sosyal medya, telefon derken insanlarla iletişim kurma yeteneğimizi kaybettik. Moda takip etmekten, herkes gibi giyinip herkes gibi konuşmaktan benliğimizi yok ettik. Öldürdüklerimiz, kaybettiklerimiz, unuttuklarımız, yok ettiklerimiz yetmedi şimdi de içinde yaşadığımız gezegeni tüketiyoruz. Kendi topuğumuza sıkıyoruz aslında ama farkında değiliz. Farkındaysak bile harekete geçmiyoruz. Korkarım bu hızla tüketmeye devam edersek, gelecek nesillerimizin nefes alabilecekleri, yaşayabilecekleri ve içinde ölebilecekleri bir dünya kalmayacak. Zehra Nur ÇETİNEL 21502970 Her geçen gün katledilen ormanların yerine yeni ve lüks konutlar yükseliyor. Betonla kaplanan yeşilliklerin üzerinde son model lüks arabalar geziyor. Her geçen günle birlikte bir canlının daha yaşam alanı insanlar tarafından zapt ediliyor. Her tarafımızı cansız, ruhsuz betonlarla kapladık; bize nefes olan ağaçları bile acımasızca kestik. Ne zaman gerçek anlamda farkına varacağız içinde bulunduğumuz tehlikenin merak ediyorum. Gelecek nesiller için olan endişem geliyor aklıma bu resme bakarken. Henüz beş yaşında olan kardeşimi düşünüyorum. Onun büyüdüğü dünyanın nasıl bir yer olacağını merak ediyorum. Pek umutlu değilim geleceğimizden. Zaman geçtikçe her şeyin iyiye gitmek yerine daha da kötü olduğunu görüyorum. Ben küçükken, yani bundan on dokuz yıl önce rahatça sokaklarda oynayabildiğimizi hatırlıyorum. Annelerimiz hiç korkmadan gönderirdi bizi parkta oynamaya. Komşularımızın evine giderdik komşu çocuklarıyla eğlenmek için. İnsanlar birbirine güvenirdi, kapılarımızı kilitlemezdik dışarı çıkarken. Şimdi her şey çok değişti. Birbirimize olan güvenimizi tükettiğimizden beri ne komşuluk kaldı ne de dışarda oynayan çocuklar. Korkar olduk birbirimizden, ne komşuluk bağı kaldı ne de aile bağı. Bir tek çocuklar aynı kaldı. Çocuklar, hepimizin ortak noktası. Hangi anne ve baba sevmez ki çocuğunu, hangi anne ve baba evlatlarına güzel bir gelecek kurmak istemez? Ama dünyamızın bu derece kirletilmesinden ve küresel ısınmadan en çok etkilenecek olanlar onlar. Hâlbuki en masumlarımız ve güzel bir dünyada yaşamayı en çok hak edenler de onlar. Ne yazık ki annelerinin, babalarının, dedelerinin, ananelerinin ve ablalarının onlara bıraktığı dünya, pek de içinde yaşamak istenilecek türden bir yer değil. Gelecek kuşaklara zaten çocukların savaşlarda öldüğü, güven denilen bir şeyin kalmadığı ve insanların iyice kötüleştiği bir dünya bırakıyoruz; vakit geçirmeden harekete geçelim de en azından nefes alabilecekleri bir atmosferleri ve suyundan faydalanabilecekleri gölleri, dereleri ve kaynakları kısaca üzerinde yaşayabilecekleri dünyaları olsun. Artık bir şekilde “Dur!” demeliyiz doğanın bu şekilde katledilmesine. Hepimiz ufak da olsa bir adım atmalıyız. Durumun ciddiyetinin farkında olmayanlara da fark ettirmeliyiz. Öncelikle birer birey olarak ciddi önlemler almalıyız. Ben de çok yaşadım, çok duydum o yüzden biliyorum ne kadar çok Zehra Nur ÇETİNEL 21502970 kişinin “Ben dikkat etsem ne değişecek sanki?” diye düşündüğünü. Hepimiz teker teker böyle düşünmeyip dikkat etsek, özel arabamızı kullanmak yerine toplu taşıma kullansak mesela ya da su israfı yapmamaya dikkat etsek değişir. Asıl sen öyle düşünüp dikkat etmezsen, ben öyle düşünüp dikkat etmezsem nasıl düzelecek bu düzen? Unutmayalım, biz sadece yaşadığımız dünyayı tüketmiyoruz aynı zamanda kendi kendimiz tükeniyoruz. Henüz keşfedilmiş başka bir dünya yok. Gelin hep birlikte gelecek nesillerimize, kardeşlerimize, çocuklarımıza ve torunlarımıza yaşanabilecek bir dünya bırakmak için çabalayalım. Kendi hatalarımızın bedelini onlara ödetmeyelim. KAYNAKÇA Atilla, Erdoğan. Bu Kadar Mı Erken? 2012. FotoKritik. Web. <http://www.fotokritik.com/449484/bu-kadarmi-erken>. Birgisu KARAMANCI Billie Holiday’in Garip Meyve’si Strange Fruit, Türkçesi Garip Meyve Billie, Holiday tarafından 1939’da bestelenip söylenmiştir. Fakat şarkı aslında bir ilkokul öğretmeni olan Abel Meeropol tarafından Afrikalı Amerikalıların sadece tenin rengi farklı diye asılıp, yakılıp, linç edilmesini protesto etmek amaçlı yazılmıştır. Şiirin esinlenildiği fotoğraf ise şudur: Fotoğraf Lawrance Beitler’e aittir. Linç edilmiş insanların adı Thomas Shipp ve Abraham Smith’tir. Fotoğraf ile ilk karşılaştığımda internette geziniyordum. “Buzzfeed” adlı bir sosyal medya kanalını zevkle takip etmekteyim uzun süredir ve çoğu zaman içinde bazen eğlenceli, bazen garip, bazen de ilginç tam olarak hangi yazı türü kategorisine sokmam gerektiğini bilmediğim başlıklar oluyor. Bu seferki başlık diğerlerinden biraz daha farklıydı. Başlık: “Amerikan Tarihinde Yaşanmış En Utanç Verici 10 Olay” Dikkatimi çekti. Tıkladım internet adresine. Orada okuduğum her şeyin yanında bu fotoğrafı gördüm ve daha fazla merak etmeye başladım. Araştırdıkça araştırdım, videolar izledim. Ve anladım ki 1930’larda yaşamış olan siyahilere karşı bu kadar nefret beslemek ve hepsini linç etmeye çalışmak, sadece Amerikalıların değil, tüm insanlığın ayıbıdır bence. Ben utandım. Daha sonra gördüm ki bununla ilgili bir şarkı var. Beni tanıyanlar bilir, müzik dinlemek şu dünyada yapmaktan en keyif aldığım şeylerden biridir. Ve açtım şarkıyı, kapadım gözlerimi ve şarkıyı dinledim. Sonra bir kez daha dinledim. Sonra bir kez daha dinledim. Sıkılmadan dört beş kez dinlemiş olmam lazım ki, bir daha dinlediğimde sözlerin birkaçının ağzımdan döküldüğünü fark ettim. Şarkıyı ilk dinlediğimde sözlerine o kadar dikkat etmemiştim, melodisi beni kendine âşık etmişti. Ama şarkının sözlerini iyice dinleyince kanım dondu. O kadar hüzünlü ki. Şarkının ilk cümlesi şu: Güney’deki ağaçlar garip meyveye sahip. Şimdi, bu konuda araştırma yapmamış olsaydım, konu hakkında bilgi sahibi olmasaydım, pek bir şey anlamazdım. Ama Billie Holiday’in söylemeye çalıştığı şey şu: Siyahi insanların linç edilmesi tüm Amerika’da yaygın olsa da ölümlerin daha çok Amerika’nın güneyinde gerçekleştiğini görürüz. Güneydeki ağaçların her zaman verdiği meyvelerden farklı olarak bu sefer çok garip bir meyve verdiğinden bahseder: insanlar. Düşünsenize evinize gidiyorsunuz, yemyeşil, çiçeklerle dolu bir tarladan geçiyorsunuz. Temiz havayı içinize çekmek için bir yavaşlayıp pencerenizi açıyorsunuz ve tek koklayabildiğiniz şey: yanık et kokusu. Ben hayal bile edemiyorum bir insana bunun yapılmasını. Bunu yapan insanlar nasıl bu kadar acımasız olabilmişler bilmiyorum. Sadece teninin rengi farklı diye otobüslerde yer vermemişler, hatta otobüse almamışlar. Sadece farklı diye aynı musluktan su içmemişler. Muslukları ayırmışlar, “Beyaz Olanlar” ve “Renkli Olanlar” diye. “Beyaz” aileler protesto etmiş, siyahi çocukların olduğu okulda biz çocuklarımızı okutmayız diye. Nerede görseler linç etmişler. Yakmışlar. Öldürmüşler. İşledikleri her suçu zavallı insancıkların üstüne atmışlar, kimse de karşı çıkmamış, “Teni daha açık renkli ya, o yüzden haklıdır.” diye. Gerçi şimdi de böyle olaylar yok değil. Hâlâ sırf derisi farklı renk diye ırkçılığa maruz kalan insanlar var. Sırf dini farklı olduğu için hapse atılan insanlar var. Sırf farklı görünüyor diye ciddiye alınmayıp, hayata tutunamayan insanlar var. Kadın diye işe alınmayan insanlar var. Cinsel tercihi farklı diye dışlanan, öldürülen insanlar var hâlâ. 1930’dan beri çok şey değişti. Teknoloji aldı başını gitti, hâlâ gelişmeye devam ediyor. Trendler ve moda değişti, hatta hâlâ değişim hâlinde. Kıtalar değişim hâlinde. Şehirler eskisine göre tanınamaz hâlde. Dilimiz değişti, eklenen kelimeler oldu, değiştirilen harfler oldu. Değişmeyen tek şey insanlar oldu. İçimizdeki nefret ne zaman son bulacak? İnsanlar neden hâlâ aynı? MEHMET ALİ KAPLAN DOMESTİK DUVARLAR Bu hayatta bize verilen hiçbir şeyi biz seçmedik. Anne ve babamız; saç ve göz rengimiz; doğduğumuz yer ve milliyetimiz, ve daha bir çok şey kimilerine göre ilahi bir düzende kimilerine göre ise rastgele bir şekilde bize verilmekte. Üstelik, bizden bağımsız belirlenen bu faktörler bir ömür boyu kişilik ve karakterimizi belli yönlere itmeye çalışarak asıl ‘biz’i bizden saptırıyor. Kimimiz ailemizin istekleri doğrultusunda belli bir meslek için yetiştiriyoruz kendimizi, kimimiz de ailemizin bize dayattığı dini dogmalar yüzünden bağnaz bireyler haline geliyoruz. Yazarımız Jeanette Winterson’un da tecrübe ettiği gibi bu “Domestik duvarlar” asıl benliğimizi bizden koparıyor, koparamadığı takdirde ise ruhumuza ektiği tohumlarla bir ömür boyu ruhumuzu sızlatıyor. Bu cümlemin ardından “Domestik duvarlar”ın ne demek oldunu bana sorar gibi olduğunuzu hissetmekteyim. Domestik; iç, evcil ve yerel anlamlarına gelen bir kelime* ama ‘domestik duvarlar’ ise yukarıda bahsetmiş olduğum, bizden bağımsız olarak belirlenmiş, bizi sınırlayan faktörleri ve ait olduğumuz ailenin veya toplumun bize baskıyla kabul ettirmeye çalıştığı yolları kapsayan kişisel bir tabirimdir. “Bu domestik duvarlar bütün insanlığın karşılaştığı bir sorun.” desem yanlış olacağını ise hiç sanmıyorum; çünkü ayrı ayrı bireyler olarak hepimiz benliğimizi keşfetme yolunda mutlaka domestik duvarlarla karşılaşmış ve hatta onlarla mücadele etmeye çalışıp yenik bile düşmüş olabiliriz. Yazarımız küçük yaşta üvey ailesi yüzünden her gün dört kilometrelik kilise yolunu yürümek zorunda bırakıldığını kitabın ilk sayfalarında itiraf ederek böyle acımasız ve bağnaz ailelere olan nefretimi tekrardan hissetmeme sebep oluyor. Üstelik, ailesinin sözünü dileyen ve itaatkâr bir çocuk olan yazarımız hiçbir zaman onların sevgisini kazanamadığını da ayrıca belirtiyor. Böyle bir çocukluğu kim yaşamak isterki? Çevremizin bu gibi aptal ve aynı zamanda acımasız inançları bizi anı yaşamaktan ve benliğimizi keşfedebileceğimiz en verimli zamanlarımızı değerlendirebilmekten alıkoyuyor. Ancak; asıl suçlu domestik duvarlarla çocuk yetiştirmeye çalışanlar değil, o domestik duvarları inşa edenler. Belki benim bu yazımı okuyanlar beni ateist ve isyankâr biri düşünebilir ama aksine ben evrenin belli bir düzeni ve yaratıcısı olduğuna ancak bizim onu karmaşıklaştırıp zor hale soktuğumuza inanıyorum. Dikkatle doğayı gözlemlediğimizde anlayacağız ki kendi türü ve diğer türlerle sorunu olan sadece biz insanlarız. Aptal gibi yüzlerce yıl birbirimizi katlettik ve birkaç yüzyıldır olanca gücümüzle diğer türler olan hayvan ve bitki alemlerinin de kökünü kazıyoruz. Siz hiç tüm aslanların birleşip ormandaki diğer hayvaları gereksiz yere öldürdüğünü işittiniz mi. Belgeseller sayesinde görüyoruz ki sadece doyacak kadar avlanan bu hayvanlar karınlarını doyurduktan sonra kalanları diğer hayvanlara bile bırakıyor. Biz insanlar ise yemeğimizi ve malımızı birçok zaman kendi dostlarımızdan bile sakınıyoruz. Yazarımız onca karşılaştığı zorluklara rağmen kendi beniğini nasıl keşfedebileceğini ve nasıl mutlu olabileceğini nihayetinde buluyor. İlim irfan kaynağı olan kitaplar onun o domestik duvarlar arasındaki tek dostu ve tek ışık kaynağı oluyor. O kitaplar ki bize de çevremizdeki duvarları yıkmada yardımcı olabilir. Aynı zamanda kendimizi keşfetme yolunda da güçlü bir destek. Yazarımız gibi ben de hayatıma başladığımda etrafımda sayısız domestik duvarla karşılaştım. Kimisi hâlâ beni sınırlamaya devam etse de neyse ki bazılarını aşabilmiş bulunmaktayım. “Nasıl?” diye sorarsanız ben de yazarımız gibi kitaplar sayesinde buldum amacımı ve benliğimi. Daha önceki yazılarımda bahsetmiş olduğum ‘Spartacus’ uğruna yazılan kitaplardan biriyle karşılaşmam benim hayatımı değiştirdi. Elbette Spartacus çok büyük bir savaşçıydı ve herkesin ona hayran kalması çok normal ama ben onun sayesinde ölümden korkmamayı ve yaşadığım şey uğruna ölümü bile göze almayı öğrendim. Benim doğduğum ortamın bana yıllarca dikte ettiği ölüm sonrası hayatta yok şuna yok buna göre hesaba çekilecek olmam benim hem hayattan zevk almamı hem de ölüm gerçeğini kafamın dışına itmemi engellerken ben Spartacus efsanesi sayesinde anladım ki çevremiz ve ailemiz bile bizi korkutarak belli kalıplara sokmaya çalışıyor. Siz siz olun bu oyunlara gelmeyin, domestik duvarlar arasında kaybolup gitmeyin. Kendinize ve çevrenize faydalı hedefler ile yararlı ama başkalarının esiri olmayan bireyler olabilmeniz dileğiyle... Kaynakça: *: http://www.tdk.gov.tr/index.php?option=com_gts&arama=gts&guid=TDK.GTS.5846f4d8523365.07463216 http://www.muslmh.com/save/66/data/AM_yara3.gif http://www.hesperuspress.com/media/catalog/product/cache/1/image/400x624/9df78eab33525d08d6e5fb8d27136e95/s/p/spartacus_3.jpg Erdem Arda ŞAHİN Dünya Dönmediği Zaman Git Dünyam, ruhum, ömrüm, huzurum, canıma can bildiğim… Sevgiliye hitap ederken kullandığımız sözcüklerle bu şekilde uzayıp giden bir liste oluşturabiliriz. Evet, genciz. Evet, belki de hayatımıza katmamız gereken hâlâ birçok tecrübe var. Belki de o yolun yarısında olmamız gereken otuz beş yaşın yalnızca üçte ikilik kısmını tamamladık henüz. Ama şu yadsınamaz bir gerçek ki, hepimiz ayrı ayrı hayatların başrolleriyiz. Zaten kendi hayatımızın yan rollerinden birine sahip olmak biraz utanç verici olurdu. Ancak başrolü paylaşabiliriz. Âşık olmak sizce de dünyadaki en mükemmel olaylardan biri değil mi? Ufacık bir hoşlanmak ile başlıyor her şey. Bazen orada kalıyor, bazen de bir anda sırılsıklam âşık oluveriyoruz. Atalarımız boş bulunup “Büyük aşklar nefretle başlar.” gibi bir söz söylemişler. Aşkın ve nefretin asla bir arada bulunamayacağını düşünüyorum. Küçük zıtlaşmalar, nefretle karıştırılmamalı. İki insan bir şekilde tanışır, beraber vakit geçirir, birbirlerinden etkilenip bir anda kendilerini “kara sevda”nın içinde bulurlar. Acaba gerçekten kara mıdır bu sevdalar? Çünkü eğer öyleyse gerçekten bize çok yazık. Günümüzde çok kısa süren ilişkiler türemeye başladı. Kabullen(e)meme, bu durumun önde gelen sebeplerinden biri. İnsanlar, âşık oldukları kişiyi bir süre sonra değiştirmeye çalışıyorlar. Bu durum bir raddeden sonra, doğal olarak, beraberinde kaçınılmaz olan ayrılığı getiriyor. Bir kadın ve bir erkek düşünün. Yıldırım aşkı ile tutuluyorlar birbirlerine. Sonrasında bir ilişki başlıyor ve birlikte geçirdikleri tüm zamanlar hoş geliyor bu kişilere. Daha sonra o iki âşık insan birbirlerini değiştirmek için adeta bir savaş veriyorlar. Gün geçtikçe saygı yitiriliyor aşk yerini eziyete bırakıyor. Sonra, sevgi de azalmaya başlıyor. Belki bitmiyor. Ama azalıyor. Gece uyumadan önce birbirlerine sarf ettikleri sevgi sözcükleri, yerini kavgalara, ağza dahi alınamayacak kabalıkta sözlere bırakıyor. Sonrasında da ilişki artık geri dönülemez bir “yok oluş” yoluna giriyor. O “dünya” artık dönmemeye başlıyor. İnsan unutuyor. Kime âşık olduğunu hatırlamıyor. Bu, bence günümüz ilişkilerinin en büyük yoksunluklarından birisi. Kız arkadaşıma her zaman “Eğer bir gün senden, sen dışında birini olmanı istersem bil ki beni terk etme zamanın gelmiştir”. Açıkçası; kendi doğrularımı ve benliğimi tehdit etmedikçe ondan değişmesini beklemem bencilce bir davranış olur. Bir de şu var ki; aşağı yukarı her ilişki, kısa bir süre dahi olsa, böyle serzenişler içeren bir dönemden geçiyor. Önemli olan insanın kime, neden âşık olduğunu unutmamasıdır. Bir diğer unsur ise yapılması gereken tercihler. Günlük hayatımızda sık sık iki tercih arasında kaldığımız oluyor. Fark ettiyseniz yaptığımız seçimlerin sonunda iki farklı sonuç meydana geliyor: keşke ya da iyi ki. Elbette yürüdüğümüz bu “yaşam” yolunda arkamıza dönüp baktığımızda “keşke” demek yerine “iyi ki be” demeyi tercih ederiz. Evet, insanoğlu pişmanlıklarından ders çıkaran bir varlık. Ama bazen “Ah be, keşke yapmasaydım” diyebilmemiz için o şeyi yitirmemiz gerekiyor. Dolayısıyla ben her zaman “iyi ki” taraftarı oldum. Eğer önünüzde iki farklı sahne var ve birisi “tek oyunculuk” ise durup düşünmeden karar vermemelisiniz. Belki şimdi aşkınız için fedakârlık yapmak hoş geliyor. Ama bundan 3-5 sene sonra bugününüze “dün” olarak baktığınızda yapmış olduğunuz o fedakârlıkları, vermiş olduğunuz o tavizleri “keşke” olarak görecekseniz bunları “bugününüzde” yapmaktan kaçınmalısınız. Eğer “dünya” durduysa ve siz birazcık da olsa bunun farkındaysanız, gitmeyi yarına ertelememelisiniz. Bu yüzden, gelecek zaman diliminde arkanızda “keşkeler” ile dolu bir geçmişe bakmak istemiyorsanız; dünya dönmediği zaman gitmelisiniz. Turhan 1 Hayati Mert Turhan 21400171 TURK 101 Ali Turan Görgü 16.07.2015 Yaşamın Doyumsuzluğu “Doğanın, yaşamın, düşlerin, duyguların bana sunabildiğinden daha çoğunu yaşamam, daha çoğunu algılamam, daha büyüğünü duymam gerek.” (Özlü, 33) Bir süredir kendimi evden dışarı atıp, sokakları, caddeleri, binaları gezme gibi bir alışkanlık edinmiş buluyorum kendimde. Aslında bir süredir değil, epeyce uzun bir süredir. İnsanları, eylemleri, eski taşları, yeni dikilen binaları incelemek, kafamda kendimle birlikte bir bütün haline getirmek hoşuma gidiyor. Sokaklarda olan biten her şeyin bir hikâyesi, bize sunduğu sayısız anılar var. Var, ama bunlara ulaşmak nasıl mümkün olabilir ki? Turhan 2 İster Türkiye’nin sokakları, ister Almanya’nın otogarları, ister İsviçre’nin parkları olsun, hepsinin kendine özgü bir yaşanmışlığı var. Yapılışından şuan bulunduğumuz zamana kadar, kim bilir neler gördü geçirdi bu yapılar... Bu gezme alışkanlığım nerden geliyor diye soracak olursanız, büyük bir ihtimalle yaşama karşı sahip olduğum doyumsuz açlıktan kaynaklı. Bir şeylere anlam yükleyebilme açlığı bu. İnsan egemenliğindeki bu dünyanın var oluş sebebi mesela. Hepimiz neden geldik, nasıl olduk gibi soruları küçüklüğünde sormuştur, ben hâlâ soruyorum. İnsanlığın başlangıcından beri her insanın bir doyumsuzluğu olmamış mıdır zaten? İlk insanların avlanma, keşfetme doyumsuzluğu, kapitalist düzendekilerin para doyumsuzluğu... Benimki de anlam doyumsuzluğu işte, merak etmeden, üstüne kafa yormadan edemiyorum. Akılsız bir ruh gibi, kalpsiz bir bedende hapsolmuş gibi bazen her şeyi kaçırıyormuşum hissine kapılıyorum nedense. Bu koşuşturma, hızlı yaşama arzusu ne diye? Sürat değil midir aslında zamanımızı yok eden? Hangi kıta, hangi ülke, hangi şehir olursa olsun, yollarından yavaş yavaş, sindire sindire yürümeyi denediniz mi hiç? Deniz kenarında otururken gözlerinizi kapatıp, deniz kokusunu hissetmeye çalıştınız mı ya da? Bir saniyelik tatmin duygusu, kaç saatlik anlamsız koşuşturmaya bedel... Ne yazık ki böyle düşünen tek benmişim gibi geliyor, o yüzden de mantıksız olan ben miyim acaba diye düşünmeden edemiyorum. Belki de yazımın başlarında bahsettiğim doyumsuzluğum her zaman güneş batımından daha çok şey beklememden kaynaklanıyor, güneş ufuktayken daha nefes kesici renkler bekliyorum. Belki de bu beklentim diğer insanlardan beni ayırıyor. Kim bilir? Ama her ne olursa olsun yalnız olmadığımı biliyorum, azınlık yalnızlık anlamına gelmek zorunda değil ne de olsa. Turhan 3 “Herkes bir başka dili konuşuyor. Ya da anlamaya çalışıyor. Aynı dili konuşan iki kişi yok.” (Özlü, 12). Herkes kendi düşüncelerinde kayboluyor çünkü. Öyle anlar oluyor ki, ben bile kendimi anlamakta zorlanıyorum. Gece olmadan gündüz yaşanabilir mi? Yalnızlık olmadan sevgi tadılabilir mi? Acı çekmeden mutluluğa ulaşılabilir mi? Kendimi başkalarına nasıl anlatacağımı hiçbir zaman bilemedim. Ama yazmak şuana kadarki en mantıklı çözümüm oldu. Gerçi başka insanların beni anlamasına ihtiyacım yok. Eminim ki Tezer Özlü’nün de olmamıştır. Belki de amacım kendimi Türk edebiyatının gamsız prensesiyle özdeşleştirebilmek... “Daha sanki hiçbir şey, yaşamın hiçbir olgusu, algılanan, duygularla tutulan güçle kavranmamış, yaşanmamış.” (Özlü, 12). Ne kadar da doğru... Tezer Özlü anlatısı boyunca Kafka, Svevo ve Pavese ile kendini bağdaştırmış, onlardan alıntılarla kendini ifade etme sanatını güçlendirmiş. Ben de aynısını Tezer Özlü ile bu yazımda yapmak istedim. Çünkü Tezer Özlü benim için tüm yazarlara bedel... Yorgunum. Alışkanlık edindiğim gezintilerin yorgunluğu mu bu, yoksa düşüncelerimin aklımdan sayısız kere geçmesinden mi kaynaklı, kestiremiyorum. Tek bildiğim, uyandığımda uyumadan önceki yorgunluğumla uyanacağım. Madem öyle, uyanayım yeni güne... Turhan 4 Kaynakça Özlü, Tezer. Yaşamın Ucuna Yolculuk. Yapı Kredi Yayınları. 23. Baskı. Ocak, 2015. İstanbul. Üstübal1 ÜSTÜBAL1 21101924 Gizem Deniz Üstübal Ebru Onay Turk102.sec-19 GUERNİKA'NIN SIRRI Ünlü İspanyol Pablo Picasso tarafından yapılan bu şaheser Almanya'ya atılan ve yüzlerce insanın ölmesine neden olan bombanın soyut şekilde yansıtılmış resmidir. Bu tabloya ilk bakıldığında fazla bir şey anlayamıyoruz fakat resim tam olarak bir bulmacanın parçaları gibi. Her şekil her resim bize bir şey anlatıyor. Resim sadece bir odanın içinde yaşanan olayları anlatmaktadır ve resimde bir çok insanın bedeninin yarısının yerde yattığını ve bazı uzuvlarının başka karelerde yer aldığını görüyoruz. Bazı insan figürleri ellerini yardım beklermişcesine, bazı insanlar ise ağızlarını açarak çığlık atarmış gibi çizilmişler. Bu insanlar bize yaşanan faciayı, dramı ve acıyı yansıtmaktadır. Resimde yine bazı hayvan şekillerinin yer aldığını da görebiliyoruz. Bu hayvanlar ise yine o dönemlerde bir çok insanın geçim kaynağı olan hayvancılık sektörüne nasıl zarar verdiğini anlatmaktadır . Bu insanları hayvan yerine koyup nasıl eziyet ettiklerini anlatıyor yani acıyı temsil ediyor. Aynı zamanda resimde yer alan bu boğa İspanyanın simgesidir. Bu vahşet ile İspanya olan ilişkilerinide mahvetmekle kalmayıp. İspanyayı artık düşman olarak görüceklerini anlatmaktadır. Bir insanın üzerine yıkılmış askeri görüyoruz resimde. Askerin elinde bir kılıç ve kılıcın üzerinde çiçekler var. Bu kılıç ve çiçeğin bir arada çizilmesinin nedeni ise ; savaşın bir çözüm olmadığını ve savaşların durması gerektiğini anlatmaktadır. Bir kadının kucağında bebeği var. Bence acıyı en belirgin şekilde resimeden kısım ise tabloda sol üst köşede yer alan karedir çünkü bir anne çocuğunun ölü bedenini kucağına alarak bağırıyor ve dünyada annenin evladını kaybetmesi hayatta yaşayabileceği en büyük acı. Bu ağlayan kadının, çocukların ve resmin tam ortasında duran atın dilleri hançer olarak çizilmiştir çünkü bu hançerler çığlıkları temsil eder.Resmin sağ köşesinden yalpalayarak, kopmuş bacağını taşıyarak resmin merkezine doğru yürüyen bir kadın vardır. Bu kadın korku dolu gözlerle kapıdan uzatılan gaz lambasına bakmaktadır çünkü artık hayatları kararmıştır. Aynı zamanda tablonun üst kısmında gördüğümüz açık bir gözmüş gibi çizilen göz aslında bize şunu anlatmaktadır. Göz kapalı bir şekilde durmaktadır çünkü çizilen gözün üst kısmında kirpikler yoktur. Düşündüğümüzde insanlar genelde ağlarken yere bakarak ağlar ve göz kapalıymış gibi gözükür. Bu göz bize yaşanılan bu vahşetin aslında ne kadar üzücü ve utanç verici bir durum olduğunu yansıtmaktadır. Hatta Alman generali bir gün Pablo Picasso ya bu resmi siz mi çizdiniz diye sorar ve Picasso şu cevabi verir ''Hayır resmi ben değil siz çizdiniz''. Demek istediği,i bu vahşetin nedeni sizdiniz ve benim bu resmi çizmeme neden sizdiniz. Eğer siz bu vahşeti yaşatmasaydınız ben böyle bir resim çizmeyecektim. Pablo Picasso bu resimde yaşadığı bütün üzüntü ve nefreti bu resimde yansıtmıştır. Çocuğunun ölü bedenini elinde tutan kadın aynı zamanda Meryem ana ve İsa'nın öldüğü zamanki resmini sembolize etmektedir. Picasso savaşa olan nefretini sözle, yazıyla, nutukla anlatmaktansa düşüncelerini resmederek anlatmaktadır. Bu tutum medeniyeti en güzel yansıtmanın en güzel yoludur. Picasso Almanya'yı acı ve üzüntünün içine boğan alman askerlerine duyduğu nefreti en güzel şekilde yansıtmıştır. Sadece Alman Askerlerine değil acı ve şiddete neden olan bütün savaşlara ve savaşa destek veren herkese nefretini resimleri ile göstermiştir. Son olarak tablonun sağ alt kısmında açık bir kapıyla siyah bir duvar vardır. Bu çizim ise sonsuz bir karanlığa açılan insanların hayatlarını ve karanlığa gömülen Almanya'yı sembolize etmektedir. Barış Bilgin Şenol 21703020 Zaman Şelalesi Zaman deyince herkesin kafasında bir şeyler beliriverir fakat kimse hemen dökemez düşüncelerini söze. Nedir peki zamanın tanımı? Sapasağlam kayaçları kıra parçalaya gün ışığına coşkuyla bıkmadan yorulmadan tüm gücüyle koşan, ama duvarların, setlerin sıkıştırıp tutamayacağı su mudur yoksa değişimin vücut bulmuş hali, bir parçacığın evrendeki tüm parçacıklara oranı kadar kısa insan ömrü müdür? Bilimin temel ve önemli büyüklüklerinden birinden mi ibarettir, yoksa insanın aydınlık ile başlayıp karanlık ile son bulan yolunda beynine kazınan, geçmiş gibi değişmeyen bir tür nüfus, tarih kitabı mıdır? Belki de takvimdeki aylar, aylardaki haftalar ve günlerdir sadece. Zamanın ne olduğu belli olmasa da kesin olan bir şey vardır. O da insanın yaşadıkları ve zamanın geçtiğidir. Bir de zaman zaman insanın düştüğü o düşük mutluluk durumunda teselli için söylenen “Zaman her şeye iyi gelir.” sözü vardır. Peki gerçekten iyi gelir mi diye sormuş Şu Yağmur Bir Yağsa’da Kâmil Erdem ve cevabını da kendi öykü kahramanına verdirtmiş: “Zaman her şeye iyi gelir derler ya, iyi gelir mi gerçekten? Kayıpların, kahırların, üstünü örter, tozlandırır sadece”. Bence de öyledir. Her hata, her kötülük bir hançer gibi saplanır vücudumuza. Zaman, sadece bu yaralara kabuk bağlatır. Kabuk döküldükten sonra düşünürüz eskiye döndüğünü, ama nasıl yaralı vücut iyileştikten sonra eski vücut değil ise biz de eski biz değilizdir. Hançer de zamanın yıkıcılığına dayanamaz ama yine de bir parçasını bırakır içimizde. O hançerler olur vücudumuzun bir parçası, benliğimizin taşlarının arasına yerleşir. Bütünlüğümüzün harcına katılır. O sonu karanlık yolda hedefe ulaşana kadar yerlerinden oynamadan da durabilirler, yarı yolda hırçın bir rüzgâr yüzünden tozları, örtüsü de uçabilir. O rüzgârın ardından şiddetle, ilk seferki gibi yeniden kan fışkırır, bizi ayakta tutan, yükümüzü yüklediğimiz kolonlar çatlar. Bu durumda da yapacak tek şey çatlakları sıvayıp yola devam etmeye çalışmaktır. Fırtınalardan önce, daha tazeyken, baharda açan çiçek gibiyken, köklerini salan bir fidan iken sanki bütün dünya avucumuzun içindedir. Dağlar, tepeler, uygarlık, düzen... Hepsini bir elimize çekiç diğerine iskarpelamızı alıp keyfimizce şekillendirip yontabiliriz. Gerek yeniyi keşfettikçe körüklenen, içimizde alev alev yanan ateşin parlaklığı, gerekse yolun başına vuran güneşin kızgın ışınları yüzünden görmez gözümüz ressam Whaley’in yolun ilerisindeki Whaley, Liz. Into the Light. şafak öncesi karanlık gibi siyahlıktan bize baktığını. Yolda biraz daha ilerleyince, güneşin can sıkıntısıyla, milyonlarca yıldır tekrar tekrar görmekten duyduğu bıkkınlıkla bundan da bir iş olmayacak diyerek ışığını üzerimizden çekip gitmesiyle sadece kendi ışığımızla yalnız kalınca azalır çekice vuruş şiddeti. “İşte ben bu ağarmayan sabahları, kalleş karayelleri, güvensiz iskeleleri değiştirecektim. Kargalara biraz usul erkan, solfej, makam öğretecektim. Ama yoruldum, kemiklerime yarım yüzyılın sızıları birikmişti” diyen öykü kahramanı gibi ateşimizi kendi içinde boğar zaman. İmkansızın sıradan olduğunu, kaskatı kuralların değişir olduğunu gösteren; yıkılmaz, aşılmaz denilen dağları parçalayarak yarıp gözde küçülten, bir alev topundan hayat çıkartan zamanın karşısında hangi duygu, hangi ateş, hangi insan durabilir? Duramaz kimse o tek değişmezin önünde. O akıp giderken, insan sonsuzluğundan kendini alamadığı ufukları, daha doğacak günleri gözler durur boşu boşuna. Hep sonrasında, ufuğun vardığı yerde çekicini indirdiğini düşler, yağmuru bekler. Sağanak başladığında ne içinde ateş kalır ne de indirebilecek bir çekiç. Anlamıyordur insan ama belki de içindeki ateşi zamandan çok resmin sonuna ilerledikçe gördüğü manzaradan dolayı kendi söndürüyordur. Buna rağmen en kuvvetli, hiddetli akan akarsuların bile önünde durup bunları ehlileştirebilen insan, zamanı zindanlarda mahkûm edemiyorsa bükemediği eli öpme misali öğrenmeli zamana uymayı. Zifiri karanlığa varmadan içindeki ateşi zaman şelalesi söndürmeden saat tik-tak derken düşünde değil, bu yerkürede çekiç seslerini başarmalıdır yankılandırmayı. Kaynakça Erdem, Kâmil. Şu Yağmur Bir Yağsa. İstanbul: Sel Yayıncılık, 2016. Baskı. Whaley, Liz. Into the Ligth. Alınan Tarih: 15.11.2017. http://www.lizwfineart.com/art-gallery/light-abstract-painting/ Ekin Dağlı 21601373 ŞEYTAN VE İRADE ÜZERİNE İnsanın en büyük düşmanlarından birisi kibir ve güce olan bağlılığıdır. Güç ve kibir insanın kişiliğini esir aldığı zaman, insan sadece kendi çıkarını düşünmeye başlar. Kendi çıkarını düşünen insan, kendini daha iyi bir konuma getirebilmek için her türlü yolsuzluğa başvurabilir. Suçluyu suçsuz gösterir, iyiye kötüymüş gibi davranır. Dostluk ve arkadaşlığı çıkarları uğruna kurar. Arkadaşları, onun başarısına engel oluyorlarsa arkadaşlık haklarını kaybederler. Bir anda çıkarı uğruna arkadaşlarına düşman kesilebilir. Güce olan bağlılık ve kibir insanın kişiliğini sömüren, benliğini kendi elinde tutan insan yerine şeytanın himayesi altında olan bir insan yaratan temel faktörlerdendir. Bu fikre kapılmamda ki en büyük etken şüphesiz ki 2 gün evvel izlediğim Şeytanın Avukatı filmiydi. Taylor Hackford’un yönetmen koltuğunda oturduğu 1997 tarihli filmin başrollerinde muhteşem oyunculuğuyla Al Pacino, Keanu Reeves ve Charlize Theron’u izlerken Al Pacino’nun içine şeytan kaçmışçasına canlandırdığı şeytan karakteri, insanın içgüdülerinin ve isteklerinin kendi elinde olduğunu bana bir kez daha göstermiş oldu. İnsan, isteklerine ve arzularına kendi benliğini kaybetmeyi göze alacak şekilde kulak vermemelidir. Bizi zorlayan ve uyaran dürtülerimiz, kendimizi kontrol etmemizi zorlaştırır. Önemli olan kontrolü sağlayabilmektir. İnsanın arzuları ve hırsı baskın gelirse, hırsı ve arzusu uğruna yakınlarına zarar verebilir. Onun yanlış yolda olduğunun farkına varan yakınlarına karşı çıkabilir ve onların zarar görmesine yol açabilir. Şeytanın Avukatı filminde şeytan rolündeki Al Pacino, hedefindeki Keanu Reeves’i yoldan çıkartmak ve kendine yaklaştırmak için ona zaferi ve arzularını tattırmış ve iradesini Şeytan’a teslim etmesini istemiştir. Şeytan figürü burada insanlara istediklerini vererek, onların kendisine hizmet etmesini hedeflemiştir. Sözde insanlara “Özgür İrade” verecektir, ama o özgür irade bir nevi şeytana bağlılık yemini gibidir. Özgür irade, kul hakkı yenilerek, adaleti yok sayarak, nüfuzlu insanların suçlarını ört pas edip onların gücünün arkasına sığınılarak elde edilebilecek kadar ucuz bir değer değildir. Özgür irade, başkalarının özgürlük alanına girmeden sağlanabiliyorsa özgür iradedir. Şeytanın sunduğu özgür iradede suçlular cezasız kalmış, bir bünyeye yönlendirdiği kibir ve arzu, başka bir insanın ciddiye alınmamasına ve ölümüne yol açmıştır. Tepeden inme başarı tehlikelidir. Kartallar, avını öldürmeden önce ulaşabileceği en yüksek noktaya kadar pençelerini sıkıca kilitleyerek çıkardıktan sonra avını aşağı bırakırlarmış. Filmde şeytana baktığımız zaman insanları bir anda olmak istedikleri yere getirebiliyor ama aynı zamanda olmak istedikleri yere getirilmiş olan bu insanlar, özgür irade yalanı altında kendi iradelerini şeytana teslim ediyorlar. Eğer biri sizi gereğinden fazla yüceltiyorsa, siz başarılı olduğunuz için değil, o kişi sizi amacına ulaşırken kullandığı bir araç olduğunuz için yüceltiyordur. İnsanın bu yanılgıya düşmemesi gerekir. İnsan, pohpohlanmadan da kendi ayakları üstünde durabilir. Yeter ki ne istediğini bilsin. Kendine bir hedef belirlemişse kişi, başkalarının yaşam sınırlarını daraltmadan o hedef doğrultusunda ilerlemeli ve hayatını, kendisinin kılavuz olarak kullanacağı temel değerler üstüne inşaat etmelidir. Kılavuz olarak kullanacağı temel değerleri benimsemiş birinin karşısına, her türlü ağız sulandıracak tekliflerle şeytan çıkmış olsa dahi, kişi temel değerlerinin ışığında, erdemli bir şekilde hayatını devam ettirebilmelidir. Bunu başarmış olan insan gerçek iradenin sahibi olmuştur. İşte gerçek özgür irade sahibi olarak tanımlayabileceğimiz insan tipi de böyle olmamalı mıdır? İnsan, kendi mutluluğu uğruna başkalarının mutluluklarını elinden almamalıdır. Başkalarını incitmeden amacına ulaşabiliyorsa var mı ondan mutlusu? Erdem ve temel değerler üstüne kurulmuş bir hayatı olan kişinin elinden kimse özgür iradesini alamaz. KAYNAKÇA Taylor Hackford (Yönetmen). (1997). Devil’s Advocat(Film). ABD Cemre Uçkan Öyle Yalnız, Sessiz Sedasız Akıp gidiyor günlerim. Bugün yirmi yaşıma bastım. Kiminiz için daha yolun çok başındayım, biliyorum. Ancak herkes gibi, ben de zamana hükmedememenin acısı altında eziliyorum. Bugün rüzgârlı havanın bir ağacı nasıl savurduğunu daha uzun görememek, bir kuşun serenadını tamamlamasını duyamamak, bitmesini hiç istemediğim günlerde bile güneşi hep aynı zamanda, aynı yönden batırmak, bana zamanın acımasızlığını anlatan yegâne durumlar günlük hayatımda. Diyeceğim o ki; öyle yalnız, sessiz sedasız yaşayıp yitiriyoruz en güzel saatlerimizi. Dali’yle ilk tanıştığımda da aynı düşünceler geçiyordu kafamdan. Şuanki yaşıma göre bir hayli küçüktüm onunla tanıştığımda. Yıl, iki bin on dört; Haziran ayı. Barselonda’daki müzesinde Dali’nin Belleğin Azmi olarak da bilinen, asıl adıyla “The Persistence of Memory”, tablosunu gördüğümde uzun uzun bekledim önünde. Sanki ileride bu tablonun bana çok şey anlatacağını sezmiş gibi… Gökyüzünü kıskandıran, mavinin her tonunu barındıran denize bakmanın, ruhuma iyi gelen bir yanı vardır. Hele ki ayaklarım sıcak kumlarda geziniyorsa ve güneş, o günü bitirmeye doğru yola çıkmışsa, kendim için düşünmenin en güzel vaktidir o vakit. Belleğin Azmi’ne öyle uzun uzun bakmak istememin sebebi budur belki de. Bu güne kadar alışık olduğum, içe dönüşlerimi yaptığım deniz kıyısını buldum orada. Gördüğüm kahverengi kumların sıcaklığını hisstettim sanki ayaklarımda ve bir kez daha aynı soru çıktı karşıma: “Zaman tüm hızıyla akıp giderken ben istediğim yaşama sahip olabildim mi?”. En büyük tereddüdümdür yaşamımı sorgulamak. Kendimi tanımlamaya çalışırken gördüğüm yaşam tablom, çoğu zaman hoşuma gitmez. Hamurunda melankoliklik olan, benim gibi insanlar da bu tabloyla karşılaştıklarında içsel bir çekilmeye ihtiyaç duyabilirler. Bu yüzden korkarım kendimle konuşmaktan, duyacağım isyanların sonucunda hissedeceklerimden ve yapacaklarımdan korkarım. Tam bu sırada aklıma gelir Belleğin Azmi. Kendime koskoca bir evrende küçük bir su damlası olduğumu hatırlatırım ve “Zaman akıyor, Dali’nin bahsettiği gibi…” derim. Kimilerine göre sadece fırça darbelerinden ibaret olan bir resim, benim için beni zor zamanlarımda özüme döndüren bir eldir. Benim de herkes gibi baş edemediğim korkularım vardır. En yakın arkadaşım böcekten korkar mesela. Aynı odada dahi duramaz bir böcekle. Bense zamana ayak uyduramamaktan korkarım en çok. Ben farkında olmadan zamanın benden alacaklarından korkarım. Bu korkunun en kötü özelliğiyse ondan asla kaçamamam. Bence Dali de aynı korkulara sahipti benimle. O da korkardı elbet sevdiği her şeyin elinden alınmasından ve zamana karşı koyamamaktan. Kim bilir, belki de kumsalda tüm çıplaklığıyla yatan kadındı yitirmekten korktuğu kişi. Belki de zaman çoktan çalmıştı onun olanı. Akıp giden saatlerin zalimliği kaplamıştı belki aşkını, sevgisini, sadakatini. Beni zamanın gerçekliğine karşı uyaran bu tablo, Dali’nin zamana karşı olan isyanıydı belki. Dali de tüm korkularını ve yitirdiklerini denize nazır mı düşünüyordu acaba benim gibi? Böyle olduğunu düşünmek, bir ressamla aramda bir bağ kurmak yalnızlığımı gidermeme yardımcı oluyor. Aynı hisleri duyumsadığımız gerçeği beni biraz da olsa tatmin ediyor. Tüm bunları düşünürken sadece kişisel farkındalığım artmıyor aslında, hayata karşı bakış açım da değişiyor ve elimdekini sımsıkı tutmayı öğretiyor bana zaman. Aynı zamanda her canlının sahip olduğu ömrün bir saat aralığına bağlı olduğunu unutmamamı sağlıyor bana Belleğin Azmi. Kendi ellerimle diktiğim bir fidanın yeşermesinden duyacağım hazzın bir ömrü olduğunu biliyorum en azından. Bu belki bir gün, belki de on yıl sürecek. Zaman, ne zaman onu elimden almaya gelirse karşılaşacağım şey bir odun parçasından öte olmayacak. Bir tablonun, bir insanın hayatında ne denli etkili olabileceğinin cevabıdır Belleğin Azmi benim için ve bu tabloya her baktığımda, resmin içinde sahilde oturan kendimi de görürüm. Kaynakça: Dali, Salvador. “The Persistence of Memory”. 1931. Yağlıboya. National Museum of Art. New York. https://www.dalipaintings.com/persistence-of-memory.jsp Sahte Özgürlüğün Bedeli Özgürlük tüm nefes alanların en düşkün olduğu kavramlardan biri. Yerden göğe , tarihin yazılmamış sayfalarından dünyanın mutlak sonuna kadar tüm canlılar için de böyledir ve böyle olacaktır. Tarih boyu dünya topraklarını insanoğlunun özgürlük için döktüğü kanlarla suladı, ağaçlarını yeşertti. Hayvanlar ve insanlar da birlikte bu ağaçların etrafında özgürce koşuştu. Özgürlüğü hep serbestlik, kimsenin tasması ve zorlaması olmadan karar alabilme ve yaşayabilme olarak bildik. Öyle bilmemiz de gayet normal çünkü bir sözlüğü açıp özgürlük kelimesinin olduğu satıra baksak herhangi bir kısıtlamaya, zorlamaya bağlı olmaksızın düşünme veya davranma, herhangi bir şarta bağlı olmama durumu, serbestlik olarak tanımlandığını görürüz. Peki uğruna bu kadar mücadele ettiğimiz özgürlüğü yaşarken hiçbir şarta bağlı değil miyiz? Koşullarla yaşanılan özgürlük gerçek özgürlük müdür? Bizim özgürlüğümüz başkasının özgürlüğünün başladığı yerde biter mi? Koşulsuz özgürlük yani tam özgürlük mümkün mü? Maalesef değil. İnsanoğlu her kararında ve hareketinde dün geceki uykusu, havanın durumu, kıyafetlerinin rahatlığı gibi çok küçük etkenler tarafında belli bir kararı vermeye yönelik zorlanıyor. İnsanlar olarak kısıtlı bir zekâya sahip olduğumuzu biliyoruz. Peki kısıtlı bir zekâ ile özgürce karar vermemiz mümkün mü? Eğer daha spesifik bir örnek verirsem eminim ki daha iyi anlayacaksınız. Mesela zihinsel engeli bulunan bir genç çok katlı bir binaya giriyor. Asansör girişini görüyor fakat onun yukarı çıkmasını sağlayacağını anlayamıyor ve merdivenleri kullanıyor. Bu yaptığı hareket özgür bir hareket midir? Özgürlük bir kısıtlama olmadan karar verme demiştik. Ama örnekte ki gencin zekâsı asansör seçeneğini kavrayamadı ve merdiveni çıkmak zorunda bıraktı. Biz daha önümüzdeki seçenekleri açıkça göremezken aldığımız kararları nasıl özgürce verilmiş kararlar olarak adlandırabiliyoruz anlayamıyorum. Bu yüzden ben tam özgürlüğü tanrısal bir özgürlük olarak düşünürüm. Her şeye gücünün yetmesi ve sınırsız bir zekâ gerekir bunları yapabilmek, tamamen “özgür” olabilmek için... İnsanoğlu olarak gerek fiziki gerek mental koşulsuz bir özgürlüğe kavuşmamız tabii ki mümkün değil. Özgürlük ne kadar tanrısal bir kavram olsa da insanlara uyarladığımızda bazı keskin uçlarını kesiyoruz özgürlüğün, fiziki ve zekâ seviyemizle çiziyoruz sınırlarını. Bu alanda parkta oynayan bir çocuk gibi mutlu mesut yaşamaya çalışıyoruz. O sınıra boyun eğdirildiğimizi, o parkta oynamaya zorlandığımızı unutuyoruz çoğu zaman. İsteğimiz dışında bir nevi anne rahmine atılarak geldiğimiz bu dünyadaki başlangıcımız bile özgürlükten zerre nasibini almamışken biz insanlar hâla özgürlüğü kovaladığımızı sanıyoruz. Şuan için başka insanın ve ya sosyal organizmanın mandasında olmamak bizim gibi sınırlı özgürlük içinde en fazlasını isteyen varlıklar için temel yegane şey. Özgürlük hakkında canımı sıkan diğer konu özgürlüğümüzün başkalarının özgürlüğünün başladığı yerde bitmesi. Başka insanlara zarar verebilmek de özgürlük değilmidir? Gidip birkaç insanın canını sıkacağım için yazmıyorum bunu. Özgürlük toplumsal bir şey midir bunu anlayamıyorum. Yani özgürlükler iç içe mi yaşanır? Ben özgürlüğü önceden de söylediğim gibi sınırsız serbestlik olarak tanımlıyorum. Bu serbestlik karşısında engeller pek tabii olacaktır ama bu da özgürlüğün bedelidir. Örnek vermek gerekirse her insanın dağa çıkabileceğini düşünüyorum. Ben de elime silah alıp dağa çıkabilirim bu özgürlüğüm var. Başka insanların bundan zarar görmesi etiklikle ilgili bir meseledir ve etiklik özgürlüğü kısıtlayacak bir konu değildir. Ama ben dağa çıkınca karşıma çıkacak birinin beni vurup öldürmesi ihtimalini kabullenmem gerekir. Özgürce yaptığım bu hareketin bedeli budur. Özgürlüğün nerede biteceğini söyleyen bu sözün toplumsal ahlak bilincini oluşturmak ve korumak için söylendiğini biliyorum. Yine de düşüncemi bu söz üzerinden açıklamam gerektiğini düşündüm. Bu sınırlı özgürlüğün bile çok büyük bedelleri var. Ömer Faruk Eş HER GÜN, HER HAFTA, HER AY Bu gece de çok gece kalmadan yatmalıyız ki yarını sorun yaşamadan atlatabilelim. En azından, uyku sorunu yaşamadan. Çünkü uykusuzluk gerçek bir baş belasıdır. Sinirlerimizi zayıflatır, sabrımızı sınar ve verimimizi düşürür. Bilinçaltımızın kolayca açığa vurulmasına hizmet eder ve bin bir uğraşla yaptığımız maskemizi düşürebilir. Oysa çoktan unutulan, hafızanın derinliklerine gömülmüş düşüncelerle uygunsuz anlarda karşılaşmak, sisteme uyum sağlamış, başını kaşıyacak vakti olmayan bir insanın başına gelebilecek belki de en kötü şeydir. Her sabah işe veya okula gitmek için belki saatleri yolda geçiren insanları görüyorum. Aralıksız her gün, haftalar boyu, şansa tatil denk gelmezse aylarca; sabahları ve akşamları yolda geçirmek için uyanabilmek bana dünyadaki en mükemmel bir iş gibi geliyor, özellikle de bu durumdan zerre haz etmese de sesini çıkarmayan insanların oranını düşününce. Bir insanın kendinden böyle bir ödün verip her sabah kalkması için bir nedeni olmalı. Gerçek anlamda bu dayanıklılığa erişebilmek için ne yapmak gerektiği konusunda bir fikrim yok. Eğer içinde bulunduğumuz durumdan memnun değilsek, birbirinin aynısı bu kadar çok günün altından nasıl kalkarız? Kendimizi memnun olmaya mı ikna ederiz ya da daha iyi bir geleceğin inancıyla mı geçiririz yoldaki dakikaları? Bir diğer kuvvetli ihtimal, zamana bırakınca her şeyin çözüleceğini söyleyerek biz sadece “delirmemeye” mi bakarız? Yol ve zaman kavramları her ne kadar önemli noktalar olsalar da, insan hayatında konumu bunlara göre üstün olan başka meseleler de söz konusu. Bunları ilişkiler anahtar kelimesinde birleştirelim. Sosyal bir varlık olan insanın, kendini en sınırlamış olanında bile ilişkiler göz ardı edilemeyecek öneme sahiptir. Var olan ilişkilerin türleri ve sıkıntıları bir yana, var olmayan ilişkilerin yaratabileceği sorunlar da ayrı can yakar. Kimi insan için işyerindeki hiyerarşi ve üstlerin iktidarı bunaltıcıyken kimisi evindeki, çevresindeki insanlarla olan karmaşık ilişkilerinden mustariptir. “Bugün kendisiyle karşılaşmamayı” dileyen anlatıcımız için bunlardan bazıları kocası Paul, eski kocası ve onun ailesi, arkadaşı Lilli ve binbaşı Albu ile olan ilişkileri. Geçmişe dair pek mutlu anısı yok. Yalnızlığı, bir başınalığı var daha çok. Belki de yeryüzünde her insanın kendine özgü problemleri varken, hayatın son hızla devam ediyor ve kimse için durmuyor olması tüm bu sorunların sindirilmiş düşüncelere dönüşmesine ön ayak oluyor. Dışarıdan bakınca göze batan bir durum tespit etmek neredeyse imkansız hale geliyor. Tüm bunlar demek oluyor ki, her birimiz sorunlarla baş etmek için aslında kendi başımızayız. Ancak sorunları çözmek çoğunlukla hayatımızın gidişatında büyükçe bir değişiklik gerektirdiğinden müdahale edebilecek olanağımız pek yok. Bunun yerine beynimizin ve savunma sistemimizin bizlere bir hediyesi olarak, adapte olma, unutma, kanıksama davranışlarını sergilemeye başlıyoruz. Bizi çileden çıkaracak bir etken olmazsa bu süreci idame ettirmede de ciddi şekilde başarılıyız. Çözüme ulaşmak için kendimize yabancılaşmamız, otoriteye boyun eğmemiz, sessiz sessiz işini gören bireyler olmamız gerekse de kalbimizde bir yerde, sabrın sonunun selamet olacağı inancı ve isteğiyle bunları fazla tereddüt etmeden yerine getiriyoruz. Kimimiz de kendine yeni bir kimlik yaratmanın peşine düşüyor. Anlatıcının İtalyan erkeklerinin yakışıklı ve zengin olduğunu okuduğu için İtalya’ya gidip evlenmeyi planlaması ne kadar gerçekçi bir plan? Bu onu düştüğü derin boşluktan çıkarabilir mi? Geçmişteki acılarını unutturabilir mi ya da? Aslında bazı terslikler yaşamasa belki de başarıyla sonuçlanacak bir plandı ama sonuçta yine kendini avutacak düşler kurarken, ardında kalan insanları izlediği tramvay yolculuklarında buluyor. Acaba kendisiyle karşılaşmasa bir süre, her şey yoluna girer mi biraz da olsa? Hande Çubukcu TURK-101-039 “KLİŞE” OLAYLAR ZİNCİRİ Mİ YOKSA NATÜRALİZM Mİ DERSİNİZ? /SELİN ERDEM Zorunlu kelimesi beni oldum olası tedirgin eder ve zorunlu olan her şey benim gözümde çin işkencesi gibidir. Bu duruma en güzel örnek ise okulda okunması zorunlu olan kitaplardır. Birçok öğrencinin, ortaokul ve lise hayatı boyunca tüylerini ürperten kitaplar da diyebiliriz onlara. Dürüst olmak gerekirse zorla okuduğum onlarca kitap arasında da beni etkileyenlerin sayısı bir elin parmaklarını geçmez. Hatta iyi ki okumuşum diyebileceğim tek bir zorunlu kitap var o da Emile Zola'nın natüralist yapıtı Therese Raquin. Yapıt özetle, odak figür Therese ile halası tarafından evlendirildiği hastalıklı kuzeni Camille’in iş arkadaşı, aynı zamanda Therese’in “yasak aşkı” olan Laurent’in ilişkisini konu alarak çevre faktörünün insan üzerindeki etkisini irdelemektedir. Therese ve Laurent’in yaşadığı bastırılmış duyguların ve çıkarların eseri olan yasak aşk ve bu aşkın sonucu olarak Camille’i öldürmelerinin üzerlerindeki etkisi insan doğasının fizyolojisini ve suç psikolojisi en gerçekçi haliyle okuyucuya anlatmaktadır. Yapıt Therese ve Laurent işledikleri cinayetin bedeline dayanamayıp intihar etmeleriyle sonuçlanmaktadır. Therese’in Camille figürü ışığında suça ve intihara gitmesi aslında beklenen bir sonuçtur çünkü o, ışığı elinden alınmış, bir kafesin içinde hapsolmuş bir kuştur, kurbandır. Yapıtın genel hatları incelendiğinde okuyucuyu depresif bir ruh haline büründürecek unsurlar taşıdığı aslında apaçık ortada. Çoğu arkadaşıma kitabı sevip sevmediklerini sorduğumda da neredeyse hiçbirinden olumlu bir cevap alamamıştım. Peki, onca roman arasında, herkesin olumsuz düşüncelerinin aksine neden sadece Therese Raquin’i sevdin diye sorarsanız cevabı çok açık: ana karakter Therese'in baskılanmış içgüdüleri ve özgürlük arzusu için savaşı. Yapıtta yasak aşk, cinayet ve intihar gibi olguların ön planda olması başta oldukça klişe bir yapıt izlenimi uyandırabilir. Romanı ilk okuduğumda ben de bu izlenime kapılıp, aldanmıştım. İkinci okuyuşumda ise yapıtta bu olgulara ilgi çekici bir olay örgüsü oluşturmak için yer verilmediğini fark ettim. Çoğu yapıtın aksine bu olgular Therese Raquin’de olabildiğince sıradanlaştırılmıştı ve çevrenin insan psikolojisi üzerinde ne denli etkili olabileceğini kanıtlamaktaydı. Yapıtı okurken her sayfada kendime “Therese’in yerinde olsaydın ne yapardın?” sorusunu sormuştum ve bunu her sorduğumda “Muhtemelen elimden hiçbir şey gelmezdi.” cevabını vermiştim. Therese’in zorla evlendiği kuzeni Camille’i uzaktan akrabası olan Laurent ile aldatıp devamında onu öldürmesi, Türk sinemasında veya edebiyatında sıkça rastlanan ve alışık olduğumuz kötü kadın figürlerinden de beter bir izlenim bırakıyor olabilir. Bana göre ise Therese, hapsolduğu kısır döngüden büyük bir cesaretle kopmayı başarmış çoğu yönden takdir edilesi bir figürdür. Therese’in, Cezayirli annesinden aldığı tutkulu yapısı ve özgür doğası nedeniyle her an patlamaya hazır içgüdülere sahip olması, özgürlüğü için suç işlemeyi göze alması beni fazlasıyla etkilemişti. Bu düşüncelerimi ne zaman kitabı okuyan başka arkadaşlarımla paylaşsam yüz ifadelerinden şaşkınlıklarını fark ediyorum ve nedenini anlıyorum. Bu durum yapıtın benim için diğer kitaplardan farklı olmasının bir diğer nedeni aslında. Hayal ürünü olan her eserde iyinin tarafını tutarken, söz konusu Therese Raquin olduğunda kötülüğe yönelenene sempati duymam... Therese karakterine karşı içten içe duyduğum hayranlığı bir kenara bırakıp romanı benim için etkileyici kalan bir diğer karakter olan François’ten de bahsetmek istiyorum. François’in ismine aldanıp onu sıradan bir aile ferdi veya dostu zannetmeyin çünkü o Raquin ailesinin tekir kedisi. O yapıt boyunca Therese ve Laurent’in inişli çıkışlı ilişkisini seyrediyor, ilk öpüştükleri andan intihar ettikleri ana kadar. Düşününce insana oldukça komik geliyor olsa da ikili gün geçtikçe François’in ,Camille’in yerine geçip onları yargıladığını , aşağıladığını düşünüp işledikleri cinayetin de etkisiyle iyice paranoyaklaşıyorlar. François’in benim için neden etkileyici bir “karakter” olduğuna gelirsek, onu kitabı okuduğumdan beri senelerdir gerekmedikçe odamdan ayrılmayan kedime benzetmem. Kedim Banvit bana her baktığında (özellikle annemlerden gizli bir şeyler çevirdiğimde) beni sorguladığı izlenimine kapılıyorum ve aklıma François geliyor. ŞEN1 Sinem Şen 21202054 TURK 102-16 Ebru ONAY 17.12.2014 KENDİ KİMLİĞİMİZİ ARAMAK Küçük bir çocukken hepimiz çok meraklıydık. Sürekli soru sorardık gördüğümüz ya da duyduğumuz şeylerin ne olduğunu, ne işe yaradığını öğrenmek için. O yaştayken başlar aslında kendi kimliğimizi arayışımız. Kendi kimliğimizi aramamıza rağmen karşımızdaki kişi soruları ya geçiştirir ya da büyüdükçe hayata dair bu sorulara yanıt bulacağımızı söyler. Bu durum zamanla sorularımızın yavaş yavaş azalmasına ve cevaplarımızı ilerde öğreneceğimizden beklememiz gerektiğini ifade eder. Bu yüzden de bir an önce büyüyüp o sorulara yanıt bulmak isteriz ama bilmeyiz ki büyüdükçe daha az soru sorduğumuzdan hayal gücümüz kaybolacak ve hatta belki de bitecek, yerini ise gerçeklik alacaktır. Ne kadar hayal gücümüzün yerini gerçeklik alsa da bir soru vardır ki o hiç çıkmaz aklımızdan: Biz kimiz? Hayatta daha emin adımlar atmak için bu sorunun cevabını öğrenmeliydim. Peki ya nereden başlayacaktım? Zaman öyle hızlı geçti ki ne zaman bu yaşa gelip otuzumdan gün aldığımı bir türlü anlamadım. Hâlbuki kendimi doğru düzgün bile tanımıyorum. Etrafımdaki ŞEN2 insanlara baktığımda herkes kendini ve yapmak istedikleri şeyleri anlamış ya amaçlarını gerçekleştirmiş ya da onları gerçekleştirmeye çalışıyorlar. Ben daha kendimi bile anlayamamışken hem de... Sorun bende mi yoksa onlarda mı bilmiyorum. Bir onlara bakıyorum bir de kendime. Ne işe yarıyorum ki şu koskoca dünyada nefes almaktan başka? Onlara baktığımdaysa her şey o kadar güzel ki... Aileleri var en azından. Olmayanlarsa aile kurmaya çalışıyor. Bense yapayalnızım. Neden hiçbir şey istediğim gibi gitmiyor ki? Ben mi mutluluğu hep yanlış yerlerde arıyorum acaba? Belki de öyle. Peki ya onların iş hayatları? O da mı yolunda? Ben hiçbir şeyden tatmin olamazken, onlar en güzel günlerini yaşıyor belki de iş ve aile bakımından. Kendime bakıyorum tekrardan. O kadar bıktım ki her şeyden. Bu depresif hâlimden bile sıkıldım. Hiçbir şey yapasım gelmiyor. Yaşayan bir ölüyüm sanki. Yaşım ilerledikçe daha da hırçınlaşıyorum. Aşk desen, mutluluk desen yok. İş desen o hiç yok, aylak bir adamım ben. Sanırım yıllardır aradığım ama cevabını bir türlü bulamadığım sandığım sorunun yanıtı bu: aylak bir adamım ben. Hâlâ kafamda bir soru işareti var, ya değilsem, diye ama neyse belki cevap bu kadar basit ve de oldukça yakınımda. Aylak Adam C. kendini ve yaşadıklarını anlatırken bu kelimeleri ya da bu cümleleri seçer miydi, emin değilim ama ben kitabı okurken C.’nin bu duyguları yaşadığını hissettim. Hayattaki anlamımızı, yaşamamızın sebebini, kendi kişiliğimizi öğrenmek en zor sorulardan olsa gerek, hele de kendimizi kimsesizmiş gibi hissediyorken. Belki de yanımızda birileri ŞEN3 varken onlardan güç alıp bu sorulara yanıt bulmak çok daha kolay. Aylak Adamın yanında birileri olsa kendi kimliğini ararken çok daha güçlü bir duruş sergileyebileceğinin kanaatindeyim. Ne kadar mutsuz, huysuz bir adam da olsa derinlerde çok tatlı bir adam olduğunu düşünüyorum. Kendinizi onun yerine koyun. Her şey o kadar kötüyken nasıl hayata tozpembe gözlüklerle bakıp her şey güzelmiş gibi davranabilirsiniz ki? Huysuzluğu, hayatının kötü gitmesinden kaynaklanıyor. Belki de asıl sorun bizde ama biz bunun farkında bile değiliz. Etrafımıza baktığımızda herkes birbiriyle aynı olma yarışında hem kıyafet tarzı hem de düşünce yapısı olarak. Belki de bu kadar aynı olma çok da iyi bir şey değil. Kim bilebilir belki de Aylak Adam doğru olanı yapıyor bizse yanlış olanı yapıyoruzdur kendi kişiliğimizi ararken? ŞEN4 KAYNAKÇA Atılgan, Yusuf.Aylak Adam.İstanbul:Yapı Kredi Yayınları, 2014. Büşra Rana Kulaksız KAHRAMANIM Çocukluğumuzda izlediğimiz çizgi filmler, çoğumuzun hayallerini süslemiştir. Onların renkli dünyasının içinde olmak ya da sevdiğimiz bir karakterle tanışmak istemişizdir. Mesela ben Şirinler’i izleyen jenerasyondan biri olarak şirinler köyünü görmeyi, çimlerinde yuvarlanmayı, Güzel Şirin’in aynasına bakmayı çok istemişimdir. Hatta itiraf edeyim, gerçekten de öyle bir yer olduğunu düşünüyordum. Çok uzaklarda bir köy olduğunu ve ormanın derinliklerinde Şirinler’in yaşadığına inanmıştım. O dönemler, doğum günümde bile hep onların yanına gitmeyi dilerdim. Özellikle Şirine’ye çok üzülürdüm. Onun kendini yalnız hissettiğini düşünürdüm, sonuçta o kadar erkeğin içinde tek kız. Sonra biraz büyüdüğümde, bu çok sevdiğim köyün oluşumunu sorgulamaya başladım haliyle. Şirinler’in hepsi kardeş miydi? Şirin Baba gerçekten onların babası mıydı? Eğer öyleyse anneleri neredeydi? Çocuklukta kurduğum hayaller, gerçekliklerle beraber birer birer suya düştü. Yaptığım kumdan kaleler, denizin dalgalarına kapılıp gittiler… Fakat, bunun etkisi ben de pek de uzun sürmedi. Çok yıkıcı veya travmatik bir süreç geçirdim diyemem. Çünkü benim kahramanlarım hiçbir zaman Şirinler’den biri olmadı, hatta televizyonda izlediğim karakterlerden ya da çizgi romanlarda gördüğüm çizimlerden biri de değildi. Benim daha gerçekçi, tabiri caizse daha elle tutulabilir gözle görülebilir bir kahramanım vardı: Babam… Geçenlerde okuduğum bir kitap, bu gerçekliği tekrar gün yüzüne çıkardı benim için. Sunay Akın’ın Hayal Kahramanları adlı eserini okumaya başladığım ilk anda (hatta kitabı elime alıp başlığı okuduğum anda), babamı düşünmeye başladım ve son sayfasını okurken de hâlâ aynı şekilde babamı düşünüyordum. Hayal kahramanı, Sunay Akın’ın gözünde daha çok çizgifilm karakterleri şeklinde canlanmış; belki de öyle olması gerekirdi benim için de. Ama ben “kahraman” sözcüğünün içinde geçtiği her cümleye babamı dahil etmeden, ona yakışacak bir anlam çıkarmadan duramıyorum. Elbette, çoğu kız evlat babasına düşkün olur; bizim toplumumuzda bu şekilde kabul edilmiş bir olgu olduğu inkâr edilemez. Babalar da, kızlarına çok düşkün olur, onları ömür boyu oluşabilecek her tehlikeden korumak isterler. Ama benim hissettiklerim bu içgüdüsel koruma kalkanının biraz ötesinde gibi geliyor bana. Babamın olduğu her yerde hissettiğim güven, sadece fiziksel değil; zihinsel olarak da babamın beni koruyacağını biliyorum. Beni üzme potansiyeli olan şeyleri bana söylemeden halletmek gibi ya da hayattaki bütün amacı beni mutlu etmekmiş gibi davranması mesela. Aslında biliyorum, benim babam için hissettiklerimi en doğru karşılayan kelime “idol” kelimesidir. Bunu ilk fark ettiğim an ise, insanların babama saygı duydukları gibi ileride bana da saygı duymalarını istediğimi anladığım andır. Çoğu kız arkadaşımdan duyduğum anılara göre, kız çocuklarının babalarına hayran olduğu bir yaş grubu var ya, o dönemlerde babasının yaptığı mesleği yapmak isteyenlerin sayısı gerçekten çok. Benim hikayemde ise, tam tersi bir durum söz konusu, ben çocukken doktor olmak isterdim. Tam da kendi kararlarımı bilinçli olarak verebileceğim yaşlara geldiğimde, on dört veya on beş yaşımda, babamın mesleğini yapmak istediğime karar verdim. Daha doğru ifade etmem gerekirse, babamın alanında uzmanlaşmak ve yolumu o alanda belirlemek istediğime emindim. Belli bir süre çevremdekileri ve ailemi bu fikre alıştıramamış olsam da şuan durduğum yer hepsine gerçekten bu mesleği istediğimi kanıtlıyor. Aynı Sunay Akın’ın kitabı okumaya başladığım gibi, Hukuk Fakültesi’ne başladığımda da babamı düşünüyordum. Babamın benimle gurur duymasını istiyordum, hâlâ istiyorum. Fakat bu ifadem yanlış anlaşılmasın, babamın benimle gurur duymasının tek yolu hukuk okumam değildi. Babam her zaman olduğu gibi kendime farklı bir yol çizsem de arkamda durup desteğini esirgemeyecektir. Ama benim mesleğimde ulaşmak istediğim nokta, babamın durduğu kadar saygı duyulan bir noktadır. Hukuk Fakültesi’ni bitirdiğim gün, aynı Akın’ın bu kitabının son sayfasını okuduğum gün gibi, babamı düşüneceğime eminim. Deniz Dicle Arman TURK-101-60 22.12.14 Neşe Çetiner Sistemin İçinde Kaybolan İnsanlar 6 Aralık 2014 Cumartesi günü,Ulus,Küçük Tiyatro’daki “Ramiz ile Jülide” adlı oyunu seyretmeye gittim.Uzun zamandır fırsat bulup tiyatro seyretmeye gidememiştim ve bana çok iyi geldi.Tiyatro seyretmek gerçekten insanın ruhunu aydınlatıyor.”Ramiz ile Jülide” geçtiğimiz sezon sahnelenmeye başlanan,ancak şimdi vakit vakit bulup gidebildiğim bir oyun.Öğrendiğime göre başrol oyuncusu da değişmiş.Önce oyunun özetinden ve sanat ekibinden bahsedip daha sonra değerlendirmesini yapmak istiyorum.Ramiz ile Jülide orta yaşlarında,bir dönem ün sahibi olmuş,şimdilerde ise hayattaki mutluluk yolunu arayan insanlardır.İnatlarından sıyrılabilseler belki de bir kuş kadar özgür olacaklardır.Ama bu tamamen onların elindedir.Oyunun başrol oyuncuları : Faruk Günuğur,Seda Oksal,Şirin Ergüven,Müge Taşpınar,Cihan Korkmaz ve Bade Balkanlı.Yazan Refik Erduran, rejisör ise Ali Hürol.Dekor tasarımı Sertel Çetiner’e (Ankara Sanat Tiyatrosu “Halktan Biri” oyununun da tasarımcısı) giysi tasarımı Gülümser Erigür’e, ışık tasarımı Çetin Atay’a, müzikleri ise Kemal Günüç’e ait. Gelelim oyunun değerlendirme kısmına...Oyunda ele alınan üç ana konu var.Bunlardan ilki var olan sistemin içinde insanların “öz”lerinden farklı davranıyor oluşu.İkincisi erkeklerin kadınlara olan tutumu.Üçüncüsü ise anne sevgisi. Günümüz dünyası kapitalist sistemin kurulu düzeni içindedir.Kapitalism ise “Özel mülkiyetin, üretim araçlarının büyük bölümüne sahip olduğu ve işlettiği yatırım,gelir dağılımı,üretim mal ve hizmet fiyatlarının arz ve talebin buluştuğu piyasa ekonomisi tarafından belirlendiği sosyal ve ekonomik sistemdir.” “Ramiz ile Jülide” deki üç ana figür,odak figür,Ramiz,Jülide ve Sadiye var olan sistemde kendi yollarını çizebilmek için sisteme ayak uydurmuşlardır.Özellikle “Sadiye” sol görüşün içinde bildiriler dağıtıp,eylemlere katılan bir birey iken, günümüzde şirketler için koşturup,komisyon alan biri haline dönüşmüştür.Ramiz,eski bir milli futbolcu iken Sadiye’nin girişimleri ile,telefonda insanların dertlerini dinleyip,ya onlara tavsiye veren, ya da onları aşağılayan biri olmuştur.Tabii bol para karşılığında.Son olarak Jülide ise şu anda Ramiz ile aynı işi yapıp, geçmişte de sistemin sayesinde kötü ir üne sahip olan bir kadındır. Oyunun ikinci ana konusu “erkeklerin kadınlara olan tutumu” na gelirsek, oyunun kaba erkek figürü Ramiz, bir yandan hayat yoldaşı arar, ama bir yandan da sevdiği Jülide’yi bir meta olarak görür.Onun fikirlerine saygı duymaz ve küçümser. “Ramiz ile Jülide” nin ana sorunsalı bence bu.Ataerkil bir toplumda yaşıyoruz ve erkekler,kadınlara gereken önemi vermiyor.Oysaki kadınlar,hayatın bütün yükünü sırtlarına alır.Onlar hem annedirler,hem eş,hem abla,hem kardeş... Kadınsız bir yaşam, dünyada hiçbir şekilde mümkün değildir.Ah bir de bunu erkekler anlayabilse...Bence yazar Refik Erduran, “Ramiz ile Jülide” ile ülkemizdeki kadın sorunsalını irdelemek istemiş.Böylece belki erkek seyirciler biraz da olsa anlar diye. Son olarak üçüncü ve son konu ise “anne sevgisi” dir oyunda. “Ramiz ile Jülide” de yazar Refik Erduran anne