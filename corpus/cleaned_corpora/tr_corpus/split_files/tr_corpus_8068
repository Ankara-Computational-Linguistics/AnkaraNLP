ile sözleşme imzaladı. Takımı adına ilk maçına Akhisar Belediyespor karşısında çıktı. 18 kez millî takımlara çağrılan Erhan Yılmaz, 5 kez Türkiye U-15, 2 kez Türkiye U-16, 5 kez Türkiye U-17, 2 kez de Türkiye U-18 forması olmak üzere toplam 13 kez millî formayı giymiştir ve müsabakalarda 1 gol kaydetmiştir. 1979 Başbakanlık Kupası 1979 Başbakanlık Kupası, Türkiye 1. Futbol Ligi'nin 1978-79 sezonunu ikinci tamamlayan Galatasaray ile 1978-79 sezonu Türkiye Kupası ikincisi Altay arasında oynanan 19. Başbakanlık Kupası maçıdır. 10 Haziran 1979'da, Ankara 19 Mayıs Stadyumu'nda oynanan maçı Fatih Terim'in 25. dakikada penaltıdan attığı golle 1-0 kazanan Galatasaray, ikinci kez kupanın sahibi oldu. 1975 Başbakanlık Kupası 1975 Başbakanlık Kupası, 1. Lig'in 1974-75 sezonunu ikinci tamamlayan Galatasaray ile 1974-75 sezonu Türkiye Kupası ikincisi Trabzonspor arasında oynanan 15. Başbakanlık Kupası maçıdır. 7 Haziran 1975'te, Cebeci İnönü Stadyumu'nda oynanan maçı Gökmen Özdenak'ın 76. dakikada kaydettiği golle 1-0 kazanan Galatasaray, ilk kez kupanın sahibi oldu. Yakup Ramazan Zorlu Yakup Ramazan Zorlu (d. 26 Mart 1991, Fransa), Fransa doğumlu Türk futbolcudur. Kayseri Erciyesspor'da oynamaktaydı. Şu an İstanbulspor'da yer almaktadır. Fransa'da bir işçi ailesinin çocuğu olarak dünyaya gelen Yakup, burada yöresel amatör ekiplerde futbol altyapı eğitimini aldı ve daha sonra birçok Avrupa'da büyümüş Türk futbolcusu gibi şansını Türkiye'de denemeye karar verdi. Bunun üzerine İstanbul ekiplerinin altyapı seçmelerine katıldı ve Kartalspor altyapısına alındı. 2009 yılında Kartalspor'la profesyonelliğe geçiş mukavelesi imzalayarak as takımı alındı. Kartalspor için ilk karşılaşmasını 23 Ağustos 2009 tarihinde Altay'a karşı oynadı. As takımla antrenmanlara çıksa da daha çok A2 takımı için görev almaktadır. 1986 Başbakanlık Kupası 1986 Başbakanlık Kupası, 1985-86 Türkiye 1. Futbol Ligini ikinci tamamlayan Galatasaray ile 1985-86 Federasyon Kupası (o zamanki adıyla Federasyon Kupası) ikincisi Altay arasında oynanan 23. Başbakanlık Kupası maçıdır. 6 Haziran 1986'da, Ankara 19 Mayıs Stadyumu'nda oynanan maçı 8-1'lik skorla kazanan Galatasaray, üçüncü kez kupanın sahibi oldu. 1980 Başbakanlık Kupası 1980 Başbakanlık Kupası, Türkiye 1. Futbol Ligi'nin 1979-80 sezonunu ikinci tamamlayan Fenerbahçe ile 1979-80 sezonu Türkiye Kupası ikincisi Galatasaray arasında oynanan 20. Başbakanlık Kupası maçıdır. 1 Haziran 1980'de, Ankara 19 Mayıs Stadyumu'nda oynanan ve normal süresi 0-0 berabere biten maçın uzatmalarında, 103. dakikada Selçuk Yula'nın attığı golle 1-0 kazanan Fenerbahçe, beşinci kez kupanın sahibi oldu. 1989 Başbakanlık Kupası 1989 Başbakanlık Kupası, 1988-89 Türkiye 1. Futbol Ligini üçüncü tamamlayan Galatasaray ile 1988-89 Federasyon Kupası (o zamanki adıyla) ikincisi Fenerbahçe arasında oynanan 26. Başbakanlık Kupası maçıdır. 20 Ağustos 1989'da, Ankara 19 Mayıs Stadyumu'nda oynanan ve normal süresi 2-2 biten maçı uzatma dakikalarında attığı golle 3-2 kazanan Fenerbahçe, altıncı kez kupanın sahibi oldu. 1990 Başbakanlık Kupası 1990 Başbakanlık Kupası, 1989-90 Türkiye 1. Futbol Ligini dördüncü tamamlayan Galatasaray ile 1989-90 Federasyon Kupası (o zamanki adıyla) ikincisi Trabzonspor arasında oynanan 27. Başbakanlık Kupası maçıdır. 23 Mayıs 1990'da, Ankara 19 Mayıs Stadyumu'nda oynanan maçı Tanju Çolak'ın 71. dakikadaki golüyle 1-0 kazanan Galatasaray, dördüncü kez kupanın sahibi oldu. Wile E. Coyote ve Road Runner Wile E. Coyote (kısaca Coyote olarak da bilinir) ve Road Runner "Looney Tunes" ile "Merrie Melodies" dizilerinde yer alan çizgi film karakterleridir. Karakterler, animasyon yönetmeni Chuck Jones tarafından 1948 yılında Warner Bros. için tasarlandı. Her bölümde, hayvan duyuları ve kurnazlığı yerine Coyote, avının peşine düşmek için ayrıntılı planlar ve absürt mekanizmalar kullanır. Senaryo genellikle Coyote'nin bir uçurumdan düştüğünü anlayana ve aşağı bakana kadar düşmeye başlamayışı gibi çizgi film fiziği örneklerini barındırır. Coyote çakal anlamına gelmektedir ve çakal senaryonun geçtiği California bölgesine yerleşik olan Navajo yerlilerinin mitolojisinde hilebaz bir tanrıdır. Coyote, Bugs Bunny'nin antagonisti olarak ayrı olarak beş kısa bölümde göründü: "", "To Hare Is Human", "Rabbit's Feat", "Compressed Hare" ve "Hare-Breadth Hurry". Coyote-Road Runner kısalarında genellikle sessizken tek başına göründüğü bölümlerde kibar aksanıyla konuşmaktadır ("Hare-Breadth Hurry" hariç) ve kendini, "Wile E. Coyote - süper deha" olarak tanıtmaktadır. Bu bölümlerde Mel Blanc tarafından seslendirildi. Road Runner ise sadece özel bir ses, "Beep, Beep" (daha çok "Meep, Meep"e benzeyen), ile seslendirildi. "Beep, Beep", Paul Julian tarafından kaydedildi. Günümüze kadar bu karakterleri içeren ve çoğunluğu Chuck Jones tarafından yaratılan 48 çizgi film yayınlanmıştır. * Animasyon filmi "Adventures of the Road-Runner"ın bir parçası. ** Bu çizgi uzun metrajlı şu filmler ile gösterilmiştir: "Chariots of Fur", "Richie Rich" ile; "Coyote Falls", "" ile; "Fur of Flying", "" ile; ve "Rabid Rider", "Ayı Yogi" ile. **** Güncel Latince isimleri sırasıyla Greater Roadrunner ile Kır kurdu. Born This Way (şarkı) "Born This Way", Amerikalı şarkıcı Lady Gaga'nın şarkısı. 11 Şubat 2011 tarihinde şarkıcının ikinci stüdyo albümü "Born This Way"'in çıkış şarkısı olarak yayınlandı. Şarkının sözleri Gaga ile Jeppe Laursen tarafından yazılırken Gaga, Jeppe Laursen, Fernando Garibay ve DJ White Shadow tarafından yapımı gerçekleşti. Gaga, "Bad Romance" ile aday gösterildiği 2010 MTV Video Müzik Ödülleri Yılın Video Klibi ödülünü alırken şarkıdan birkaç satır okudu. Sözler şöyleydi: "I'm beautiful in my way, 'cause God makes no mistakes; I'm on the right track, baby, I was born this way." Hayranlarına yılbaşı "hediyesi" olarak Gaga, 2011'in ilk gününün gecesinde albümünün ve bu albümün ilk teklisinin yayın tarihini açıkladı. Bu açıklamaya ek olarak Gaga'nın "saçlarının dalgalandığı ve göz kamaştıran mücevherler gibi "Born This Way" süslemesiyle spor bir ceket ile belden aşağı çıplak olduğu" siyah-beyaz bir fotoğrafı yayınlandı. 7 Şubat 2011 tarihinde, Twitter sayfasında "Born This Way"i iki gün erken olarak 11 Şubat'ta yayınlayacağını açıkladı ve "Daha fazla bekleyemiyorum, tekli cumaya geliyor" diye belirttti. Bundan önce, şarkının tüm sözleri, Gaga tarafından tweet olarak gönderilmesiyle internette yayınlandı. 11 Şubat 2011 tarihinde parça resmî olarak Gaga'nın resmî sitesinde sürekli bir döngü içinde çalınır bir şekilde piyasaya sürüldü. KISS FM de hemen kendi istasyonunda her saat başı çalmaya başladı. Şarkı Amerikan müzik listelerine 1 numaradan giriş yaptı ve 6 hafta 1 numara kaldı. 2003'ten beri 1 numara girip 2 haftadan fazla 1 numara kalan ilk şarkı oldu. Just Dance ve Poker Face'den sonra üçüncü 1 numara giriş şarkısı olarak rekor kırdı. 8 Şubat 2011 tarihinde, Gaga, twitpic üzerinden resmî tekli çalışmasının bir resmi ile "Trois Jours" ("Three Days") sözlerini tweet'ledi. "The Hollywood Reporter"'dan Charlie Amter tarafından "1980'lerin (Missing Persons, Roxy Music ya da Duran Duran'ı çağrıştıran) ve hatta 1970'lerin klasik albüm kapaklarına" dönüş olarak yorumlandı; Gaga, sırtındaki dövmeyi gösterirken çıplak olarak siyah-beyaz albüm kapağında yer aldı. Saçları havada dalgalanmış ve ağır makyaj yapmış bir şekildedir. Video klip, 22–24 Ocak 2011 tarihinde çekildi ve "öylesine güzel ve öylesine ilham verici" video klip olarak tanımlandı. Klibin yönetmenliği "Paparazzi" ile "Telephone"un yönetmenliğini yapan Jonas Åkerlund yaptı ve klip, New York'ta çekildi. Gaga'nın tüm video kliplerinde Gaga ile çalışan makyaj sanatçısı Billy Brasfield, klibi "şimdiye kadar en şaşırtıcı şey" olarak tanımladı ve ilk izlediğinde ağladığını belirtti. Kaynak: Chris Ellis Chris Ellis, (d. 14 Nisan 1956, Dallas) Amerikalı film ve televizyon oyuncuü. Ellis, her zaman televizyonda oyuncu olmak istiyordu. 50'li yıllarda televizyonda "yokluk ve şiddet dünyasında" yaşayan insanlar gördü. "Ben hep tembel bir öğrenciydim" demesinin sebebi, üniversiteyi 7 yılda bitirmesindendir. O yıllarda Chris, Memphis'teki tiyatroda oynarken "Ben yaptığım işin kalitesinin her zaman iyi olduğunu düşünüyorum" demiştir. New York'a taşındığı zaman, çok sayıda iyi oyunculer ile birlikte çalıştı. "New York'ta yeni başlayan birisi için arka planda olmak hayal edemeyeceğin bir şey" sözü ona aittir. Maddede yer alan sözleri bu sayfadan alınmıştır. Mehmet Uslu (futbolcu) Mehmet Uslu (d. 25 Şubat 1988 İzmit) Sol bek mevkinde forma giyen golcü Türk futbolcudur. Futbola Sapanca Gençlikspor altyapısında başladı. Sapanca Gençlikspor altyapısından Sakaryaspor altyapısına geçti ve 2004 yılında profesyonelliğe geçiş mukavelesi imzaladı fakat iki sezon daha altyapı takımlarında görev aldı. 2006-07 sezonu için Sakaryaspor as takım kadrosuna dahil edildi ve Sakaryaspor için ilk Süper Lig karşılaşmasını 28 Ocak 2007 tarihinde Konyaspor'a karşı oynadı. Ayni karşılaşmada ilk golünü atma başarısını da gösterdi. İki sezon Sakaryaspor'da görev aldıktan sonra Süper Lig ekiplerinden Hacettepe'ye transfer oldu. Burada sadece iki karşılaşmada oynatıldı ve ilk sezonunun ara transfer döneminde yarım sezonunluğuna Kartalspor'a kiralandı. Kartalspor'da gösterdiği performansla Kartalspor idarecilerinin beğenisini kazandı ve 2009-10 sezonunda Kartalspor oldu. Kartalspor'daki 2.sezonunda 1'i Türkiye Kupası, 30'u da lig karşılaşması olmak üzere 31 maçta forma giymiştir. 3.Sezonunda 30 lig maçında forma giymiş ve 1 gol atmıştır. Bu sezonunda golcü kimliğini göstermeye başlayan Mehmet Uslu 32 lig maçında 2'si Penaltıdan 1'de Serbest vuruş olmak üzere 3 gol 2 asistle oynamıştır. 26 Şubat 2012 tarihinde Kartalspor'un Konyaspor 3-2 yendiği 1. Lig karşılaşmasında, takımı adına 1 Penaltı vuruşunu gole çeviren Mehmet Uslu, 2 de kendi kalesine gol atarak değişik bir istatistiğe de imza atmayı başarmıştır. 2012-2013 Kartalspor'daki en golcü sezonunu geçirdi. Bu sezonunda 31 lig karşılaşmasında forma giyerken bu maçlarda 3'ü Penaltıdan 3'ü de Serbest vuruş olmak üzere 10 gol üreten golcü sol bek 2'de asist yapmıştır. Kartalspor'da göstermiş olduğu performans ile Türkiye Süper Ligin 3 büyüklerinden Beşiktaş'ın dikkatini çekmeyi başarmıştır. Mehmet Uslu’yu Beşiktaş dışında. Süper Lig ekiplerinden Kayserispor, Kardemir Karabükspor ve İstanbul BB'de, genç oyuncuyu takibe almıştır.. 29 Nisan 2013 tarihinde Beşiktaş teknik direktörü Samet Aybaba Beşiktaşlı Stoper Ersan Gülüm ile birlikte, Mehmet Uslu'nun Serbest vuruştan bir de gol attığı Adana Demirspor lig maçını izledi. 02 Temmuz 2013 tarihinde Torku Konyaspor'a transfer olmuştur. 54 numaralı formayı giydi. 2013-2014 Torku Konyaspor'daki ilk sezonunda 2'si Ziraat Türkiye Kupası, 18'i de lig karşılaşması olmak üzere 20 maçta forma giymiştir. 18 kez millî takımlara çağrılan Mehmet Uslu, 14 kez Türkiye U-16, 4 kez Türkiye U-17, 2 kez de Türkiye U-19 forması olmak üzere toplam 20 kez millî formayı giymiştir. Mehmet Uslu Mehmet Uslu aşağıdaki anlamlara gelebilir: Faruk K Faruk Kurukaya (20 Nisan 1973, Şişli, İstanbul), Türk şarkıcı. Daha çok bilinen adıyla Faruk K İstanbul Yapı Meslek Lisesi'nden mezun olduktan sonra iki sene kadar amatör tiyatrolarda oyunculuk yaptı. 1991 senesinde başladığı özel dans derslerinin ardından Muhabbet-92 müzikalinde Şener Şen ve Emel Sayın'la aynı sahnede profesyonel hayata adım attı. Aynı sene Yonca Evcimik ile başladığı dans serüveni 9 yıl profesyonel olarak devam etti. Dans kariyerini sürdürdüğü yıllarda bestecilik ve söz yazarlığı ile müzik hayatına adım attı. 1996 senesinde Birkaç İyi Adam grubuyla birlikte ilk single, ardından Çıtır Kızlar'la aynı kaseti paylaştıkları ikinci albüm geldi. Daha sonra Mimar Sinan Üniversitesi Devlet Konservatuvarı modern dans bölümünden mezun oldu. Konservatuvar yıllarında sanat yönetmenliği ve koreografi üzerinde yaptığı çalışmalar sonucunda birçok sanatçının kliplerinde konser ve televizyon programlarında çalıştı. Profesyonel olarak dans ettiği 1996 ile 2000 yılları arasında Hakan Yonat, Kemal Başbuğ, Gürsel Aksun ve Deniz Akel'in yönetmenliğini yaptığı kliplerde sanat yönetmeni ve koreograf olarak çalıştı. 2001 ile 2007 tarihleri arasında yönetmen olarak Demet Akalın ("Mantık evliliği"), Zeynep Mansur ("Katlanamam"), Zeynel Aba ("Kipriya"), Ebru Şimşek ("Ağır takılalım"), Yelda Başaran ("Öp diyemem", "Kısmet değilmiş"), Özlem Cevher ("Sen anlarsın, Leyla") kliplerini çekti. 2001 yılında yayınladığı "Azar Azar" adlı solo albümüyle çıkış yakaladı. Bu başarısını 2002 yılında "Honki Ponki" adlı albümü ve 2005 yılında "Enerji" adlı albümüyle devam ettirdi, 2008 yılında ise "Aşk Tek Yön" isimli albümüyle çıkışına devam eden sanatçı 2008 sonu 2009 başlarında yeni şarkılarıyla "Kalbimin Sesi" albümünü çıkardı. Üç yıl aradan sonra "Fark" (2011) albümü ile müzik camiasına yeniden bir giriş yaptı. Yeni albümünde Sezen Aksu Serdar Ortaç Zeynep Dizdar gibi isimlerin parçalarına da sahip olan albüm 18 Mart 2011 itibarı ile müzik market raflarında yerini almıştır. 2011 "Fark" albümünde ilk klibini Zeynep Dizdar imzalı "Adalet Yerinde" ye ikinci klibini ise Sezen Aksu teklisi "Kusura Bakma" ya çekmiştir. Son olarak2012 yılında Star Tv'de yayınlanan İşler Güçler adlı dizinin bazı bölümlerinde konuk oyuncu olarak oynamıştır. SadÄ±k Deda Sadık Ceyhan Deda (d. 26 Kasım 1947, Burdur), Türk eski futbol hakemi. Kendisi gibi futbol hakemi olan Cem Deda'nın babasıdır. Arie Haan Arend "Arie" Haan (d. 16 Kasım 1948), Hollandalı eski millî futbolcu ve teknik direktör. 1974 ve 1978 FIFA Dünya kupalarında final oynayıp kaybeden Hollanda millî futbol takımı kadrosunda yer aldı. ZÅ‚oty Ziloti (złoty veya PLN), Polonya Cumhuriyeti'nde kullanılan para biriminin adı. Ziloti yalnızca tekil rakam olan 1 ziloti için kullanılır, yalın çoğullar için (12,13,14 ile biten rakamlar dışında) złote (zivote), genitif halindeki çoğullar için ise złotych (zivotih) kullanılır. Sözlüksel anlam olarak ziloti lehçe de altın demektir .Modern zilotinin alt birimi grosz (groş)dur. 1 ziloti 100 groşdan oluşur. Polonya Zilotisi bugünkü halini 1995 yılında almıştır. Polonya Zilotisi uluslararası numarası 985’dir. Gelug The Gelug veya Gelug-pa (veya dGe Lugs Pa, dge-lugs-pa, Dgelugspa). Yeşil Başlıklılar mezhebi diye de bilinen Tibetli budist din adamı ve filozof Tsongkhapa (1357–1419) tarafından kurulan Budizm okulu. Tsongkhapa'nın Ganden'de kurduğu ilk manastırı Ganden Tripa günümüzde halen bu okulun merkezidir. Okulun mensupları arasında en önemli kişi Dalai Lama dır. Lama Tsongkhapa, Kadam Okulu veya Kadampa'nın evrensel merhamet prensibini Hint üstatlardan Nagarjuna'nın shunyata (boşluk) öğretisiyle bir araya getirmiştir. Ona göre manevi yolda bu iki ilke, gerçek bir zühd/terk duygusunun teşvikiyle oluşan kurtuluş arzusuyla birlikte kalpte yer etmelidir. vajrayāna Budizm'inin yolu Tsongkhapa'nın "Yolun Üç Temel Yönü" adını verdiği bu üç temelin üzerinde izlenir. "Lamrim" denilen Yolun Aşamaları Gelug Okulunun ana öğretisini oluşturur. Gelug geleneğinin çalışmalarının ana kaynağı Tsongkhapa'nın altı yorum kitabıdır. Bunlar: Guhyasamāja, Cakrasaṃvara ve Yamāntaka Gelug silsilesinde üç temel yidam uygulamasıdır. Kadampa Kadampa geleneği, Tibet Mahayana Budist okuludur. Hindistan'ın önemli Budist üstadı Atişa'nın (982-1054) önde gelen müridlerinden, din adamı olmayan Tibetli üstad Dromtönpa'nın kurduğu ve üç müridine aktardığı öğretiye dayalı okulun en önemli öğretileri, Atişa tarafından ortaya konulan Bodhicitta ve Lamrim'dir. Atisha'nın ölümünden sonra baş müridlerinden Lama Dromtonpa (Drom-tön Gyal-we Jungne, 1005-1064) üstadının "Dört Uluhiyet ve Üç Dharma' olarak bilinen aktarımını organize etmiştir. Bu öğreti, tüm Sutralar ve Tantraların öğretilerini birbirlerine aykırı olmayacak şekilde yorumlama ve aydınlanma yolunda kişisel olarak uygulamanın yolunu açmaktaydı. Bu öğreti zinciri "Atişa'nın Kadam Geleneği, Altı İlahi Dharma'nın Harika Mirası" adlarıyla anılır oldu. Geshe Putowa'nın (1031-1106) saydığı altı Kadam risalesi: Ștefan Kovács Ştefan Kovács (; ; 2 Ekim 1920 - 12 Mayıs 1995), Macar asıllı Rumen futbolcu ve teknik direktör. AFC Ajax takımının 1970'lerin başlarında Avrupa'da üstü üste kazandığı başarılara katkı sağlamıştır. Romanya'nın doğusundaki Temeşvar kentinde Macar asıllı bir ailenin çocuğu olarak dünyaya geldi. II. Dünya Savaşı öncesinde düzenlenen FIFA Dünya Kupası'nda da oynamış beş futbolcudan biri olan büyük kardeşi Miklós Kovács'ın tersine hiçbir zaman ulusal takıma seçilmedi; kısa bir futbolculuk yaşamından sonra genç yaşta antrenörlüğe başladı. Teknik direktörlük kariyerindeki ilk büyük başarıları Steaua Bucureşti başındayken kazandığı 1 lig ve 3 kupa şampiyonluğuydu. 1971'de başına getirildiği AFC Ajax takımında selefi Rinus Michels'in "Total Futbol" felsefesini devam ettirdi ve ilerletti. Ajax ile 1972 ve 1973 yıllarında Avrupa Şampiyon Kulüpler Kupası'nı kazandı. 1974'te Fransa millî futbol takımının başına getirildi. 1977'de ülkesi Romanya'ya dönüp Federasyon asbaşkanlığı ve Romanya millî futbol takımı taknik danışmanlığı yaptı. Kozcağız Cyclopidae Cyclopidae , Kürekayaklılar (Copepoda) alt sınıfından kabuklu familyası. 70 cinste toplanan 1200 türü bulunur. Boyları 0,6-1,5 mm arasında değişir. En fazla 5,5 mm olurlar. Duyargaları kısadır. Kalp bulunmaz. Daha çok tatlı sularda bulunurlar. Mağarada yaşayan türleri de vardır. "Eucyclops serrulatus" türü Türkiye'de Burdur ilindeki İnsuyu Mağarasında da bulunur. Oldukça saldırgan yırtıcı canlılardır. Protozoa, Rotifera ve diğer küçük kabuklu (Crustacea) hayvanlarla beslenirler. Bütün kürekayaklılar gibi bunlar da su dünyasının planktonlarıdır ve balıklarca yaygın biçimde tüketilir. Eskiden Cyclopinae ve Eucyclopinae adlarıyla iki alt familyaya ayrılırken, günümüzde bu ayrım yapılmamakta ve bunlar Cyclopidae adının sinonimi olarak kabul edilmektedir. IV. Boemondo IV. Boemondo (Antakyalı ya da de Poitiers) (d. yaklaşık 1172 – ö. Mart 1233),ayrıca "tek gözlü" () olarak da bilinir, 1201 ile 1205, 1208 ile 1216 ve son olarak 1219'dan ölümüne kadar Antakya Prensliği prensi. 1187 yılından itibaren Trablusşam Kontudur. IV. Boemondo, III. Boemondo ile ilk karısı Orguilleuse d'Harenc çiftinin oğludur. Hükümdarlığının ilk bölümü dahili hanedan çekişmeleri ile geçmiştir. 1201 yılı civarında başlıyarak, Antakya tahtı üzerine bir tartışma doğdu. III. Boemondo'nun en büyük oğlu Raymond'ın oğlu Raymond-Ruben, Antakya'nın yasal varisi kabul edildi. IV. Boemondo, aynı zamanda aldığı unvan ile her ikisi hukuki ve idari olarak ayrı kalarak Antakya ve Trablusşam'ın her ikisini yönetti. Fakat kavga, Antakya, Trablusşam ve Kilikya Ermeni soylularınıda içine alacak şekilde kuşaklar boyunca sürdü. Boemondo, Trablusşam'da yaşamayı seçti ve yokluğunda Antakya yoğun bir şekilde Rum cemmatin etkisinde kaldı. 1216 ile 1219 yılları arasında amcası Kilikya Ermeni Kralı II. Levon desteği ile Raymond-Ruben Antakya prensi oldu. Boemondo, prensliğinin menfaatine en uygun neyse bağlılık yeminin değiştirerek, güvenilmez bir müttefik olduğunu kanıtladı. 1228/1229 yıllarındaki Altıncı Haçlı seferi sırasında Kutsal Roma İmparatoru II. Friedrich'in birliklerini önce desteklemiş sonra terk etmiştir. Hospitalier Şövalyeleri'nin sert bir düşmanı olmuş bu yüzden 1230 yılında Papa IX. Gregory tarafından aforoz edilmiştir. İlk evliliği 12 Ağustos 1198 tarihinden önce bir zaman Plaisance Embriaco de Giblet (ö. 1217) ile olmuştur. 4 oğul ve 2 kızları olmuştur. İlk karısının ölümünden sonra, Ocak 1218 tarihinde Trablusşam'de Kıbrıs Prensesi Melisende de Lusignan (d. yaklaşık 1200 – 1249'dan sonra) ile evlenmiştir.Bu evlilikten üç kızı olmuştur. Orange, New Jersey Orange, New Jersey, New Jersey, ABD'de bulunan bir township. 2000 yılı ABD nüfus sayımına göre ilçenin nüfusu 32,868'dir. Orange, Doğu Orange, Güney Orange ve Batı Orange'ın ortasındadır ve bir komşu biçimindedir. Orange, 27 Kasım 1806'da oluşturulan New Jersey Yasası'ndan önce Newark'a bağlıydı. İlçenin belirli bölümleri 14 Nisan 1834'te Clinton İlçesi'ne verildi. 31 Ocak 1860 günü Orange, yeniden birleştirilerek bir ilçe oldu. İlçenin bölümleri Güney Orange Kasabası, Fairmount, Doğu Orange Kasabası ve Batı Orange Kasabası'ndan oluşmaktadır. 3 Nisan 1872 günü Orange, bir şehir oldu. Stan Van Gundy Stanley A. "Stan" Van Gundy (d. 26 Ağustos 1959; Kaliforniya, ABD), NBA takımlarından Detroit Pistons'ın Amerikalı baş antrenörü. Stan Van Gundy'nin kardeşi Jeff Van Gundy'de New York Knicks ve Houston Rockets gibi takımlarda görev almış eski bir baş antrenördür. Stan Van Gundy antrenörlük kariyerine, 1995 senesinde Miami Heat'te yardımcı antrenör olarak başlamıştır. 2003 yılına kadar bu görevi sürdüren Gundy, o yıl Pat Riley'nin yerine takımın baş antrenörlüğü görevine getirilmiştir. 3 sezon Miami Heat'te görev alan Stan Van Gundy 2006 sezonu ortasında istifa ederek görevi eski baş antrenör Pat Riley'e devretmiştir. Bir sezon sonra Orlando Magic'den gelen teklife olumlu yanıt veren Gundy halen takımın baş antrenörlüğü görevini sürdürmektedir. 2009 yılında Orlando Magic ile NBA Finalleri'ne yükselme başarısı göstermiştir. Chevrolet Tahoe Chevrolet Tahoe ve onun GMC versiyonu olan, Yukon, General Motors'un büyük boy SUV'larıdır. Chevrolet ve GMC, 1990'ların başında Blazer/Jimmy isimleri altında iki farklı boyutta SUV sattılar. Bu durum, 1992 yılında GMC'nin büyük boy SUV'una Yukon adını vermesiyle değişti. Chevrolet, bu dönüşüm için 1995 yılına kadar bekledi. Dört kapılı orta boy SUV'u, S 10 Blazer'ı, Blazer ve büyük boy Blazer'ı ise Tahoe olarak adlandırdı. İlk neslinde 4.1 L Chevrolet Sıralı-6, 5.7 L Chevrolet V8, 4.0 L Maxion S4T Turbo Diesel ve 6.5 L Turbo Detroit Diesel motorlar yer almaktaydı. 2000 yılında 2. nesli piyasaya sürüldü. Bu nesilde 4.8 L Chevrolet V8, 5.3 L Chevrolet V8 motorlar yer almaktaydı. 2007 yılında satışa sunulan günümüz 3. neslinde ise 4.8 L Chevrolet V8, 5.3 L Chevrolet V8, 6.2 L Chevrolet V8 motorların yanında bir de Hibrid versiyonu bulunmaktadır. Chevrolet Tahoe ve GMC Yukon, halen General Motors'un büyük boy SUV'leri olarak piyasadalar. Ayrıca uzatılmış versiyonları olan, Chevrolet Tahoe için Chevrolet Suburban ve GMC Yukon için GMC Yukon XL de ürün gamında yer almaktadır. Nihan Büyükağaç Nihan Büyükağaç (d. 28 Eylül 1981) Türk oyuncu. 28 Eylül 1981 tarihinde İstanbul'da doğan Nihan Büyükağaç Ankara Üniversitesi Dil ve Tarih Coğrafya Fakültesi Tiyatro Bölümünden mezun oldu. 2006'da Fırtına dizisinde Tamara'yı canlandırdı. 2009'da Yusuf Kurçenli'nin yönettiği Yüreğine Sor filminde yer aldı. En son Oflu Hocanın Şifresi 2 adlı filmde Asiye karakteri ile rol aldı. Devil's Anvil Devil's Anvil ya da The Devil's Anvil, 1960'larda New York'ta hard rock/psychedelic rock tarzı müzik yapan bir grup. 1967'de Hard Rock from the Middle East adlı bir albüm yayınladılar. 1966'da Cream grubunun prodüktörlüğü ile ünlenen Felix Pappalardi, Feejon adlı bir kafede çalan Orta Doğu doğumlu ya da kökenli müzisyenleri dinledi. Gruptan etkilenen Pappalardi, müzisyenlerin bir grup haline getirip Columbia müzik şirketi ile anlaşmalarını sağladı. Grup ritim gitar, bas gitar ve buzukide Steve Knight, gitar ve vokalde Jerry Satpir, akordeonda Elierzer Adoram, ud ve ana vokallerde ise Kareem Issaq tarafından oluşuyordu. Pappalardi de o kafede grupla çalmaya başladı. Grup adı "Devil's Anvil" olarak belirlendi. Grup 1967'de ilk ve tek albümleri olan Hard Rock from the Middle East'i yayınladı. Albüm ortadoğu motifleri taşıyan rock müziğini modern bir biçimde dinleyiciye sunuyordu. Gitarın yanında ud, buzuki, tambur ve darbuka gibi müzik aletleri bulunuyordu. Yerel çalgılarla 60'ların hard rock ve psychedelic rock'ını çalıyorlardı. Şarkıları ise Arapça, Yunanca ve Türkçe söylüyorlardı. Albümün piyasa çıkmasından kısa süre sonra Arap ülkeleri ve İsrail arasında Altı Gün Savaşları çıktı. Savaşın etkisiyle ABD'deki radyo istasyonları Devil's Anvil'in Arapça rock müziğini çalmama kararı aldı. Bu nedenle albüm döneminde başarı sağlayamadı. Devil's Anvil döneminde tanışan Pappalardi ve Steve Knight, müzikal olarak çok iyi anlaştıklarını fark ettiler ve ortaklıklarını 1969'da kurdukları Mountain grubunda sürdürdüler. 1. "Wala Dai", (Anonim) 2. "Nahna Ou Diab", (Anonim) 3. "Karkadon", (Abdul-Galil Wabbi / Philimon Webb) 4. "Selim Alai", (Anonim) 5. "Isme", (Ferit El Atraş) 6. "Besaha", (Afif Radwan / Abdul-Galil Wabb) 7. "Shisheler", (Anonim) 8. "Kley", (Mikis Theodorakis, Tassos Livaditis) 9. "Hala Laya" (Anonim) 10. "Treea Pethya" (Anonim) 11. "Misirlou" (Nick Roubanis / Milton Leeds / Bob Russell / Fred Wise) Albümden bazı şarkılar Türkçe olarak çeşitli sanatçılar tarafından söylenmiştir. Erkin Koray Wala Dai'yi İlla Ki olarak, Nahna U Diab'ı Boşuna olarak, Karkadon'u Deli Kadın olarak yorumlamıştır. Çamur grubu ise Selim Alai'yi Halim Öyle olarak yorumladı. László Kubala László Kubala Stecz (10 Haziran 1927 - 17 Mayıs 2002), Macar eski futbolcudur. Dünya futbolunda üç ayrı millî takımın (Çekoslovakya, Macaristan ve İspanya) formasını giymesiyle tanınmıştır. Macaristan'da dünyaya gelen László'nun annesi, Anna Stecz, Polonyalı bir fabrika işçisiyken babasıysa, Pál Kubala Kurjas, Macaristan'da yaşayan Slovak asıllı bir duvar ustasıydı. Kubala, 1947 yılında Çekoslovakya millî futbol takımı teknik direktörü Ferdinand Daučík'in kız kardeşi Anna Viola Daučík ile evlendi. Genç yaşlarda Ganz TE adlı takımda başladığı kariyerine 18 yaşında geldiğinde Ferencváros'ta devam etti. Macaristan ve liginde top koşturduktan sonra 1946'da Çekoslovakya'ya giderek Slovan Bratislava'da oynamaya başladı. 1948'de tekrar Macaristan'a dönmesine rağmen siyasi nedenlerle Ocak 1949'da komünizmin ilan edildiği Macaristan'ı terk etti. Kısa süre İşgal Avusturyası'nda ve İtalya'da yaşayıp Pro Patria 1919 kulübünde forma giydi. 1951'de İspanya'nın FC Barcelona takımına transfer oldu. Kubala, Barcelona ile on sezon boyunca 186 lig maçına çıkıp 131 gol kaydetti. 1958 yılında iki vatandaşı Zoltán Czibor ve Sándor Kocsis'i Barcelona'ya katılması için ikna etti. 6 kez Çekoslovakya, 3 kez Macaristan ve 19 kez İspanya ulusal takımlarının formasını giydi. Millî takım kariyerleri içerisindeki tek hat-trick'ini İspanya formasıyla Kasım 1957'de Türkiye karşısında 3–0 kazanılan maçta yaptı. Futbolu bıraktıktan sonra teknik direktörlüğe başladı. 1978 FIFA Dünya Kupası'nda İspanya millî futbol takımının, 1992 Yaz Olimpiyatları'nda İspanya Olimpiyat Takımı'nın ve son olarak 1995 yılında Paraguay millî futbol takımının teknik direktörlüğünü yaptı. 1976 Cumhurbaşkanlığı Kupası 1976 Cumhurbaşkanlığı Kupası, 1. Lig'in 1975-76 sezonunu şampiyonlukla tamamlayan Trabzonspor ile 1975-76 sezonu Türkiye Kupası şampiyonu Galatasaray arasında oynanan 11. Cumhurbaşkanlığı Kupası maçıdır. 9 Haziran 1976'da, Ankara 19 Mayıs Stadyumu'nda oynanan maçı Trabzonspor, Hüseyin Tok'un golleriyle 2-1 kazanarak kupanın sahibi oldu. Galatasaray'ın tek golü ise Şevki Şenlen'den geldi. Raidió Teilifís Éireann RTÉ ya da Raidió Teilifís Éireann, İrlanda'nın kamusal radyo ve TV kanalıdır. Yayın hayatına 31 Aralık 1961 yılında başlamıştır. Eucyclops serrulatus Eucyclops serrulatus , Copepoda alt sınıfından kabuklu türü. Tip lokalitesi Rusya'daki Sankt-Peterburg'dur. Çok geniş coğrafyada yayılım gösteren tür, kompleks bir grup oluşturur. Yapılacak daha detaylı çalışmalarla farklı türlere ayrılabilir. İnce uzun yapılı küçük planktonik hayvanlardır. Erkekleri 0,6-0,8 mm, dişileri ise 0,8-1,5 mm uzunluğundadır. Buna rağmen, familyanın en iri türlerindendir. Norveç'ten başlayarak bütün Avrupa'da, Kuzey Afrika ve Asya'da yayılım gösterir. Sibirya'da bile bulunur. Türkiye'de göllerde ve diğer tatlı sularda görülür. Ayrıca, Burdur ilindeki İnsuyu mağarasında da bulunur. Konuralp, DÃ¼zce Konuralp, Düzce ilinin Merkez ilçesine bağlı bir beldedir. Adını, Osmanlı İmparatorluğu'nun kuruluş dönemi komutanlarından Konur Alp'ten almaktadır. Düzce merkezine 6 km uzaklıktadır. Cyclops (hayvan) Cyclops , Copepoda alt sınıfından kozmopolit bir kabuklu cinsi. Yaklaşık 400 kadar türü bulunur. Geniş ve uzun yapılı küçük planktonik hayvanlardır. Boyu 0,5–5 mm uzunluğundadır. Familyanın en iri cinslerinden biridir. Erkekler, uzun olan birincil duyargalarını çiftleşme sırasında dişileri tutmak için kullanırlar. Dişiler, yumurtalarını iki yanda da bulunan keseciklerde taşırlar. Larvalarına nauplius adı verilir. Adı, Yunan mitolojisindeki, alnının ortasında tek bir gözü bulunan Kiklop'dan esinlenerek konmuştur. Tatlı su kürekayaklılarının (kopepodlarının) en yaygını ve en tanınmış cinsidir. Kozmopolit olduğu için bütün dünyada görülür. Gulam Ä°shak Han Gulam İshak Han (d. 20 Ocak 1915 – 27 Ekim 2006), Pakistanlı siyasetçi. 7. Pakistan Cumhurbaşkanı. 20 Ocak 1915 tarihinde Pakistan'ın Bannu bölgesinde dünyaya geldi. Peşaver Üniversitesi'nde Kimya ve Botanik okudu. Ardından Nükleer Kimya alanında yüksek lisans eğitimi aldı. Kimyager olmasına rağmen kamuda bürokratlığı seçti. 1961 yılında Batı Pakistan Su ve Enerji Geliştirme Kurumu'nun başkanlık görevine getirildi. 1966 yılında Pakistan Ekonomi Bakanlığı Müsteşarı olarak atandı. Bu görevinin ardından 1971 yılında Pakistan Merkez Bankası Başkanlığı görevini üstlendi. Daha sonra Savunma Bakanlığı Genel Sekreteri oldu ve bu görevdeyken sonradan darbeyle cumhurbaşkanlığına geçecek olan General Ziya ül Hak ile tanıştı. 1977 yılından sonra General Ziya ül Hak devrinde ekonomi bakanı sıfatıyla ekonominin başında bulundu ve generalin ekonomiyi islamileştirmesini destekledi. 1985 yılında yapılan Senato seçimleri sonucu senatör seçilen Gulam İshak Han, Senato Başkanı seçildi. 1988 yılında Cumhurbaşkanı Ziya ül Hak'ın bir suikast sonucu ölümü üzerine cumhurbaşkanlığına vekalet etmeye başladı ve aynı yılın aralık ayında parlamento tarafından cumhurbaşkanı seçildi. 5 yıl süren cumhurbaşkanlığı devrinde Pakistan siyasetine damgasını vurdu ve bu devirde birçok hükûmet krizi doğdu. Özellikle Benazir Butto ve Navaz Şerif hükümetlerini yolsuzluk, kötü yönetim ve adam kayırmacılık gibi sebeplerle görevden alması ve iki defa ülkeyi seçime götürmesi tartışma yarattı. Bu devirde ülkesinin nükleer programının baş destekçisi oldu. Nükleer bilimlerde öncü olması için Gulam İshak Han Teknoloji ve Mühendislik Bilimleri Enstitüsü'nü kurdurdu. Pakistan'ın Nükleer Silah Programı'nı geliştirmeye yönelik çalışmaları takip etti. 1993 yılındaki seçimler sonrası yapılacak cumhurbaşkanlığı seçimi için Benazir Butto ile adaylık konusunda anlaşmasına rağmen yapılan seçimde Faruk Legari lehine adaylıktan çekildi. 27 Ekim 2006 tarihinde 3 aylık bir tedaviden sonra zatürreden 91 yaşında olduğu halde vefat etti. Altıncı Haçlı Seferi Altıncı Haçlı Seferi, Kudüs'ün geri alınması için 1228 yılında Beşinci Haçlı seferi'nin başarısızlıkla bitmesinden yedi yıl sonra başlatılan Haçlı Seferidir. Diğer Haçlı Seferlerine kıyasla bu Haçlı Seferinde gayet az askeri çarpışma olup fazla kan dökülmeden gelişip sona ermiştir. Kutsal Roma İmparatoru II. Friedrich Eyyubi Sultanı Kamil bin Adil ile diplomatik girişimlerden sonra onunla uzlaşmış ve 1229 Latin Kutsal Kudüs Krallığı tekrar Kudüs'ü ve diğer küçük alanları kontrolü altına almıştır. Bu durum 15 yıl değişmeden devam etmiştir. Sicilya Kralı, Almanya Kralı ve 1220'den itibaren Kutsal Roma-Germen İmparatoru olan II. Friedrich'in Beşinci Haçlı Seferi'ne şahsen katılması için önce Papa III. Honorius ve sonra Papa IX. Gregorius tarafından ısrarla teşvik edilmesine ve Mısır'da bulunan Haçlıların büyük bekleyişlerine rağmen, II. Friedrich bu sefere şahsen katılmadı. Ama çok sayıda Alman Haçlı askerleri göndermek suretiyle bu seferi yakından desteklediğini açıkça ortaya koydu. Şahsen iştirak etmemesine başlıca iki neden hükümdarılık yaptığı ülkelerde siyasi durumunu pekiştirmek idi. Almanya'da yetişmemiş olduğu için gayet parça parça büyüklü küçüklü devletlerden oluşan bu ülkede krallık yapmak için bu parçalara ayrı ayrı şahsi dikkatini çekmesi ve kendini iyi tanıtması gerekmekteydi. Sicilya Kralı ve güney İtalya'daki topraklarında eski Norman Hautville hanedanı sona ermişti ve saltanat kendisinin ilk hükümdarı olduğu Hohenstaufen Hanedanı'na geçmişti. Bu hükümdarlık gücünü konsolide etmesi ve özellikle bu ülkeye gözünü dikip bu ülkenin bir kısmını hatta hepsini Papalık Devleti idaresi altına almak isteyen papanın entrikalarına karşı hazır bulunması gerekli idi. 1218'de Beşinci Haçlı Seferi Mısır'a Dimyat'a yöneldi ve bu kaleyi aldı. Bu sırada Eyyûbîler Mısır Sultan Adil öldü. Yerine Mısır Sultanlığına oğlu Kamil bin Adil geçti ve 1200'den beri Şam valisi olan diğer oğlu Muazzam bin Adil Suriye Eyyûbî sultanı oldu. Dimyat'ı eline geçiren Haçlılara karşı her iki Sultanın ordusu savaşmaktaydılar. Bu savaş sırasında Eyyûbî Sultanı Kamil, Dimyat'ta bulunan Haçlılara özel şartlar altında barışsal olarak Kudüs'ü verme teklifleri yaptığı bilinmektedir. Bu teklifler üzerinde müzakereler sonunda bir anlaşma sağlanması çok muhtemeldi; ama Beşinci Haçlı Seferi genel idarecisi, Papalık temsilcisi Kardinal Albano'lu Pelagius'un gayet sert tutumu bu gayet uygun tekliflerin Haçlılar tarafından ret edilmesine yol açtı. Eyyûbî Şam Sultanı olan Muazzam Eyyubi de Eyyûbîlerin bu teklifi hakkında pek çekimserdi ve Suriyeliler bu tekliflerin kendileri aleyhlerinde işleyebileceğini düşünmekteydiler. Tam bu sırada Pelagius'un ısrarı üzerine Haçlı ordusunun büyük bir kısmı Dimyat'dan çıkıp Kahire'ye hücum için yürüyüşe geçti. Kuru Nil Nehri yatağı kenarından Mansure'de geldi. Burada iken Nil Nehri mevsimlik seli başladı ve Eyyûbîler ordusu öncüleri Nil kanalında tutan kenar duvarlarını yıktılar. Yükselen Nil suları taştı ve Kahire'ye gitme hedefli Haçlı ordusunun Mansure yakınlarında bir ada haline dönüşmüş olan yüksekçe bir arazi üzerinde mahsur kalmasına neden oldu. Levazım ve iaşe temin edilemediği için bu Haçlı ordusunun Eyyûbîlere teslim olması gerekti. Teslim anlaşmasına göre esir alınan Haçlılar ancak Dimyat kalesi boşaltıldıktan sonra serbest kalabildiler ve Dimyat'tan ayrılanlarla birlikte Mısır'dan çıktılar. Bu Haçlı ordusunun Eyyûbîlere teslim olması ve 8 Eylül 1221'de Dimyat kalesinin Eyyûbîlere geri verilmesi sonucunda Beşinci Haçlı Seferi tüm başarısızlığa sona erdi. Nisan 1220'de II. Friedrich Kutsal Roma-Germen İmparatoru seçildi. 22 Kasım 1220'de Papa III. Honorius tarafından Roma'da bir törenle imparatorluk tacı giydirildi. II. Friedrich bu törende Papa'ya Mısır'a gidip Haçlı seferine şahsen katılmak için söz vermekle beraber yine bir Haçlı seferine şahsen gitmekte gecikti. 1225'te Papa III. Honorius aracılığı ile II. Friedrich, Kutsal Kudüs Kralı varisi Marie de Montferrat dolayısıyla efektif olarak Kutsal Kudüs Kralı olan, Jean de Brienne'nin kızı olan Yolande ile evlendi. Bu sırada Kudüs elinde bulundurulmamakla beraber Haçlı Frank "Kutsal Kudüs Krallığı Devleti" Akka merkezli olarak hükûmet sürmeye devam etmekte idi. Friedrich yeni karısının hanedan haklarını kendi üzerine alarak Kutsal Kudüs Krallığı krallığına hak kazanmış oldu. Papa III. Honorius'un istediği gibi, bu hakkını gerçekleştirip krallığın başkenti olarak kabul ettiği Eyyûbîlerin elinde bulunan Kudüs'u geri almak Friedrich'in ana hedefi oldu. Ama Temmuz 1225'te Papa ile II. Friedrich ile yapılan "San Germano Antlaşması" ile II. Friedrich'in sefere çıkması 2 yıl daha, 1227'ye kadar, geciktirildi. Bu tarihe uyabilmek için II. Friedrich çok ciddi sefer hazırlıklarına girişti. İmparator Freidrich o zamanlar daha Arap kültürünün kaybolmadığı Sicilya'da yetişmişti. Bu ülkede o zaman bulunmakta olan İslam alimlerinden dersler almış ve Arapça ve Arap-İslam kültürü üzerinde gayet geniş bilgiler edinmiş bulunmaktaydı. İmparator çok iyi Arapça konuşma ve yazma bilmekteydi. Eyyûbî ülkesinde olan bitenlerden imparator devamlı haberdardı. Eyyûbî Mısır Sultanı Kamil bin Adil'de imparatorun bu şöhretini duymuştu. 1225'te Mısır Sultanı Kamil Sicilya Krallığı başkentinde yaşamakta olan imparatora Emir Fahreddin başkanlığında bir elçi heyeti gönderdi. Emir Fahreddin imparatorun Araplara ve Arap-İslam yüksek kültürüne yakınlığını birinci elden gördü. Elçi olan Emir Fahredin ile imparator arasında yakın bir dostluk kuruldu. Elçi Emir Fahreddin Mısır'a geri dönünce imparatorun Araplara yakınlığının söylentiler değil gerçek olduğunu Sultan Kamil bin Adil'e bildirdi. İmparator Freidrich ile Mısır Sultanı Kamil birbirleri arasında yazışmalara giriştiler. İki Arap-İslam yüksek kültürü ile gayet iyi yetişmiş eğitimli ve açık kafalı Sultan birbirleri iyi gayet iyi anlaşmaktaydılar. Yazışmaları sadece dış politika meseleleri üzerine değil her iki hükümdarı da ilgilendiren felsefe, metafizik ve kozmoloji konularında da oldu. İmparator Friedrich bir yazışmasında hayvan davranışları hakkında ilgisinden bahsedince Sultan Kamil bin Adil Mısır'dan ona ayılar, maymunlar, develer ve hatta bir fil bile gönderdi ve bunlar Arap asıllı bakıcıları ile imparatorun özel hayvanat bahçesinde korundu. Kamil bin Adil gönderdiği bir yazışmada imparatorun Filistin'e gelmesini istediğini ve onunla Kudüs'te buluşmaktan memnun olacağını yazdığı da bildirilmektedir. Tarihçiler Mısır Sultanı Kamil'in Beşinci Haçlı Seferi haçlılarına ve sonra şahsi yazışmalarında Kudüs'ü imparatorun Haçlılarına terk etmeye hazır olduğunu bildirmesinin nedenleri üzerinde durmuşlardır. Bazı tarihçiler hem Sultan Kamil'in hem de imparatorun koyu dinsel inançları olmadığını ; Kudüs'ün dinsel olarak her iki dinde de kutsal önemini göz altına almadıklarını bildirmektedirler. Sultan Kamil'in Kudüs'ü Haçlılara bırakma teklifinin sırf askeri ve jeopolitik nedenlere dayandığı ve Kamil'in kendisi idaresinde bulunan Mısır Eyyûbî sultanlığı ile kardeşi Muazzam idaresinde bulunan Suriye Eyyûbî Sultanlığı arasında Hristiyanlara ait Kudüs ve Kudüs'ü deniz limanına bağlayan bir kara koridorunun bir tampon bölge şeklinde olup Mısır'ı Suriye'den gelebilecek bir hücumdan koruyacağını düşündüğünü yazmaktadırlar. 1227'de Papa III. Honorius ölüp Papa IX. Gregorius papalığa geçtiği zaman, II. Friedrich bir büyük deniz filosuna bindirilmiş olan bir Haçlı ordusu ile Brindisi'den Filistin'de bulunan Akka'ya hareket etti. Fakat bu filoda ve askerleri arasında çıkan bir hastalık salgınını neden göstererek yolun yarısına bile varmadan filo ile İtalya'ya geri döndü ve Haçlı askerler ve filo "geçici" olarak serbest bırakıldı. Papa IX. Gregorius imparatorun gayet büyük olan iktidar gücünü kırmak; Katolik kilisesini İtalya ve Almanya'da tekrar en büyük moral iktidar güçlü kurum olmasını sağlamak; hatta güney İtalya ve Sicilya'yı kısmen, hatta tümüyle, Papalık Devleti'ne ilhak etmek istemekteydi. Özellikle Friedrich'in İtalya'da güçlenmesini papalığın dünyavi iktidar gücüne karşı bir politik hareket olarak görmekteydi ve bu imparatorluk gücünü zayıflatmak istemekteydi. Bu nedenle II. Friedrich ile politik sürtüşme halindeydi. Papa, Friederich'in iktidar gücünü kırmak için imparatorun haçlı seferi yolundan geri dönmesini bir fırsat olarak gördü. II. Friedrich'i, papaya verilen yemini bozmakla suçlayıp onu aforoz etti. Friedrich önce papa ile anlaşmaya yanaştı ise sonunda onun bu aforozu İtalya'da nüfuz kazanmak için yaptığını anlayıp imparatorluğun İtalya'da iktidarının güçlü olduğu takdirde bu Papa aforozunun önemi olmadığını anladı. Aforoz edilmiş olmakla beraber ordusu ile Altıncı Haçlı Seferi'ne başlayıp 1228'e denizden Suriye'ye yöneldi. II. Friedrich Filistin'de Akka'ya doğrudan doğruya gitmedi. Aslanyürekli Rişar Üçüncü Haçlı Seferi başında Akka'ya gitmekte iken ele geçirdiği Kıbrıs adasını Guy de Lusignan'a devretmiş ve onun çocuksuz ölümü sonucu varisi I. Amalrik ve genç olan diğer varislerden Kutsal Roma Cermen İmparatorluğu'na geçmişti. Bu genç varisler ve imparetorluk nominal idaresi döneminde, Kıbrıs Krallığı "vekilharç" olarak Beyrut Prensi de olan John İbelinli tarafından efektif olarak idare edilmişti. İmparator II. Freidrich uluslararası hukuka göre kendine bağlı olan Kıbrıs'a gelmesi bu adada hükümdarlığı efektif olarak şahsen eline almak hedefliydi. Önceleri yerli idareciler ile imparator araları iyi idi. Fakat çok geçmeden imparator ile yaşlı vekilharç John İbelinli'nin arası açıldı. İmparator John İbelinli'nin Kıbrıs adasını idare etmesinin hukuksuz olduğunu ve adanın idaresinin kendine verilmesini talep etti. Fakat bununla da kalmayıp bu adayı idare ederken John İbelinli'nin edindiği kazanç ve servetin hukuken bir yolsuzluk olduğunu ve bu yolsuzluğa ceza olarak Beyrut'un idaresinin de imparatora geçmesi gerektiğini iddia etti. Beyrut'un da kendi idaresine verilmesini talep etti. Fakat John İbelinli imparatora bunda hatalı olduğunu bildirdi. Kıbrıs Krallığı ve Beyrut'un vasal olarak bağlı olduğu Kutsal Kudüs Krallığı'nın uluslararası hukuk kurallarına göre hukukları, kanunları ve hukuk kurumları birbirinden ayrı ve farklı iki değişik ülke olduklarını Kıbrıs'ta naip olarak yapılan idarede bir suistimal varsa bunun Beyrut'taki idareye hiçbir şekilde uluslararası hukuken ilişkili olamayacağını imparatora açıkladı . Bunun için imparatorun Kıbrıs ülkesi idaresinde suistimal olduğu için Beyrut ülkesi idaresini cezalandırmaya hakkı olmadığını anlattı. Bu hukuki çatışma bu yeni Haçlı Seferi'nin gelişmesinde aksi ve fena bir rol oynadı. O zamana kadar Kutsal Kudüs Krallığı tarihinde güçlü roller oynayan ve çok itibarlı olan John İbelinli ve ailesi İmparator'un bu aksi ve hatalı tutumu ve hareketi yüzünden ona düşman olup İmparatorun tedbir ve politikalarına devamlı olarak karşıt oldular. Kıbrıs'tan ayrılan II. Freidrich 7 Eylül 1228'de Akka'ya çıktı. Eyyûbî Mısır Sultanı, imparatorun 1228'de Akka'ya gelmesinden hiç hoşnut olmamıştı. Beşinci Haçlı Seferi ordusuna ve imparatorla yazışması sırasında Suriye'de kardeşi Muazzam sultandı ve jeopolitik olarak Kudüs ve bir Kudüs koridorunun Haçlılara verilmesi uygun görülmekte idi. Fakat 1227'de, imparator Friedrich Filistin'e yeni vardığında, Eyyûbî Suriye Sultanı Muazzam ölmüştü. Yerine Eyyûbî Şam Sultanı olarak 20 yaşında olan oğlu Nasır Davud geçmişti. Nasır Davud, Suriye ileri gelenleri telkin ve tavsiyeleri altında kalmış ve Nablus ile Kudüs'ü elinde bulunduran amcası Mısır Sultanı Kamil bin Adil ile ihtilaflı duruma girmiști. Ama Sultan Kamil bin Adil onu zayıf ve tecrübesiz bir hükümdar olarak görmekte idi. Bu nedenle bir Kudüs koridoru ile Kudüs'ün Haçlılara terk edilmesinin jeopolitik nedeni ortadan kalkmış görünmekte idi. Diğer taraftan İtalya'da imparatorun kayın pederi olan Jean de Brienne, Papa'nın Sicilya Krallığı üzerinde gözü olduğunu öğrenmişti. 1227'de papa III. Honorius beklenmedik şekilde ölünce yerine Papa IX. Gregorius geçmişti. Yeni Papa Sicilya'yi eline geçirme amacıyla Jean de Brienne'yi açıkça desteklemeye başladı. II. Freidrich Filistin'de Haçlı Seferi'ni geri de bırakıp şahsi şeref ve itibarının büyük bir kısmını kaybetme bahasına Sicilya Krallığı'na dönmeyi düşündüğü bildirilir. Fakat kış havasında Akdeniz'in geçilmezliği yüzünden bu imkân dahilinde değildi ve bu nedenle Filistin'de harekata devam etti. İmparatorun yanında getirdiği askerlerin en önemli kısmı 500 ağır suvari şövalyeler idi. Fakat Papa tarafından aforoz edildiği için bunların kendine ne kadar itaatkar olacakları hakkında şüpheleri olduğu aşikardı. Bu orduya ödeme yapmak için sahip olduğu hazır fonları bulunmamakta idi ve büyük borç altına girmesi gerekmişti. Akka merkezli Kudüs Krallığı hükûmet idaresi ve Katolik kilisesinin Kudüs Patrikliği de Friedrich'e verecekleri destek üzerinde ayrılığa düşmüşlerdi. Friedrich'in Papa tarafından aforoz edilmesi haberi Filistin'e eriştiği için Katolik Kilisesi bürokrasisi ve Kudüs Katolik Patriği "Gerald Lozanlı" Frederich aleyhindeydiler. Töton Şövalyeleri Freidrich'in lehindeydi. Tapınak Şövalyeleri ve Hospitalier Şövalyeleri'nin tutumları daha karışıktı. Papanın aforozu nedeni ile Freidrich'in ordusuna doğrudan doğruya katılmadılar; fakat Friedrich'in ordusu Müslümanlara karşı harekata geçtiği zaman, ordu komuta heyetinden gelen emirlerde Friedrich'in ismi bulunmazsa veya çıkartılmış ise, bu emirlere uymayı kabul etmişlerdi. Doğu Akdeniz'de yerleşmiş Frank asillerin tutumları da karışıktı. Önce imparatoru gayet sevinçle karşılamışlar ve onun emrinde askeri sefere amade olduklarını ona bildirmişlerdi. Fakat zaman geçtikçe İmparatorun askeri harekatı merkezileştirmesi ve harekatın tek elden imparatorluk düzenine ve planlarına göre uygulanması bu Frank asillerini imparatordan gocundurdu. Özellikle imparatorun Kıbrıs'ta John İbelinli'ye karşı tutum ve davranışı hakkında ve bu asillerin uydukları ülke hukuk, kanun, kaide ve devlet idare şekillerine karşı imparatorun gayet antipatik olması hakkında haberler yayıldıkça bu kesimler imparatora karşı daha soğuk ve çekingen durmaya başladılar. Freidrich emrinde bulunan kendi ordusu ve kendine gizliden uyan tarikat şövalyeleri ordusu ile birlikte Kudüs'ün tekrar alınması için Eyyûbîlere karşı yapmak istediği harekatın başarılı olması için yeter sayıda askeri bulunmadığını ve Eyyûbî devletine askeri savaşla Kudüs'ü geri alamayacağını bilmekteydi. İmparator tekrar Kudüs'ün Hristiyanlar idaresi alınması için barışcıl diplomatik yolu kullanması gerektiğini ve Sultan'la yazışmalarından bunun imkân dahilinde olduğunu da bilmekteydi. Diğer taraftan bunu imkân dahiline getiren yeni bir jeopolitik neden de ortaya çıkmıştı. Cengiz Han'in Moğol orduları 1218'de Otrar vakasından sonra Orta Asya'da ve İran'daki Harezmşahlar Devleti'ni yenmişler; büyük şehirlerini yerle bir etmişler; bu şehirlerin ahalisinin tümünü katletmişlerdi. Harezm, Maveraünnehir ve Horasan Mogollar eline geçmisti. Son Harezmşah hükümdarı Celaleddin Harezmşah önce Afaganistan ve Hindistan'a sonra da batı İran ve Azerbaycan'a kaçmıştı ve Harezmşahlar süvari orduları Suriye'ye kadar inmişlerdi. Haziran 1224'te 100.000 kadar mevcudlu bir Harezmşahlar ordusu Şam civarını talan etmiş ve ve 11 Temmuz'da Kudüs'ü ele geçirip büyük ganimet toplamışlardı; ama bu suvari ordusunun hedefi çapulculuk olduğu için buralarda yerleşme niyeti göstermemişlerdi. Birkaç ay sonra Şam civarına yapılan bir Harezmşahlar akını ise Suriye Sultanlığı orduları tarafından büyük bir yenilgiye uğratılıp büyük zayiat vermişti. Bu Harezmşahlar akınları Sultan Kamil'i yeninden bir tampon bölge olarak Kudüs'ü ve bir Kudüs koridorunu Haçlılara terk etmenin jeopolitik esaslara uygun olabileceği fikrini desteklemişti. İmparator ile Sultan Kamil karşılıklı barış müzakerelerine girişebilmek için İmparatorun askeri gücünü göstermesi ve bunun Sultan Kamil ve Yakın Doğu Müslümanları için büyük tehlike doğuracağının herkese açıkça gösterilmesi gerekmekteydi. Her ne nedenle olursa olsun Kasım 1228 ortalarında İmparator Haçlı ordusu ile Akka'dan sahilden güneye Yafa mevkiine indi. Aralık'ta ise bu mevkideki daha önceden Haçlıların eline geçmesini önlemek için Eyyûbîler tarafından yıkılmış bulunan Yafa kalesi mevkiini eline geçirip burada bulunan eski kaleyi tekrar korunaklı hale getirmeye uğraşmaya başladı. Haçlıların bu mütecaviz ilerlemesi ve Yafa kalesini yeniden kurmaları Sultan Kamil tarafından buyuk bir endişe ile karşılandı ve Sultan Kamil Batı Avrupa'nın en güçlü hükümdarı olan İmparator ile çok uzun ve çok ciddi askeri çarpışmaların olasılığı hakkında kendine yardıma gelen ve gelebileceklere haberler gönderdi. Bundan birkaç hafta sonra daha hiç çarpışmalar olmadan bir yeni barış metni hazırlanmıştı ve bu barış 16 Şubat 1229'da imzalanıp yürürlüğe konuldu. Bu barışın şartları şunlardı: GÃ¼nter Netzer Günter Theodor Netzer (d. 14 Eylül 1944), orta saha pozisyonunda görev yapmış Alman eski millî futbolcu ve teknik direktördür. Profesyonel futbola 1963 yılında Almanya Bundesliga'nın Borussia Mönchengladbach takımında başlayan Netzer, 1972-1973 sezonunun sonuna kadar aralıksız on yıl yeşil-beyazlı takımın formasını giydi. Borussia Mönchengladbach ile 297 resmi karşılaşmaya çıkan futbolcu, bu maçlarda 108 gol atma başarısı gösterdi. 1969-1970 ve 1970-1971 sezonlarında Bundesliga şampiyonluğu yaşayan Netzer 1973 yılında Almanya lig kupasını kazandı. Aynı yıl UEFA Kupası'nda final oynayan Borussia Mönchengladbach takımının kadrosunda yer aldı. Bu karşılaşmada İngiltere'nin Liverpool FC takımı 3-2'lik skorla yenilerek kupayı kazanamadılar. Netzer 1972-73 sezonunun başında La Liga takımlarından Real Madrid CF takımına transfer oldu. 3 sezon bu takımda mücadele eden futbolcu 89 resmi maçta 9 gol atma başarısı gösterdi. 1975 ve 1976 yılarında La Liga şampiyonlupu yaşayan Netzer 1974 ve 1975 yıllarında Copa del Reynı kaldırdı. Son olarak bir sezon İsviçre takmlarından Grasshopper formasını giyerek futbol yaşantısını noktalayan Alman futbolcu 37 kez Batı Almanya formasını giyme başarısı göstermiştir. Türkiye'de yayımlanmış sinema dergileri Bilinen ilk Osmanlıca sinema dergisi 5 Şubat 1914'te yayımlanmıştı. Bir kısmı 1923'te Türkiye Cumhuriyeti'nin ilanından sonra da çıkmaya devam eden ve sayıları bir düzine kadar olan bu dergilerin ortak özellikleri şöyle sıralanabilir: Bu dergilerin tamamı Osmanlıca ve Fransızca olmak üzere iki dilde yayımlanmıştı. Dergi sayfalarının yarısı Osmanlıca, diğer yarısı ise Fransızcaydı. Genelde Osmanlıca sayfa sayıları, Fransızca sayfalardan biraz daha fazla oluyordu. Ön kapak Osmanlıca arka kapak Fransızca basılıyordu. "Sinema Yıldızı" hariç diğer tüm dergilerin kapakları renkli basılmışlardı ve genelde bu kapakta dönemin starlarından birinin fotoğrafı yer almaktaydı. Dergilerin boyutları bugünkü dergilere benzese de hacimleri her zaman aynı kalmıyor, sayfa sayıları dönem dönem azalıyor ya da artıyordu. Kağıt kaliteleri zamanın şartları gereği oldukça düşüktü. Haftada üç kez yayımlanan "Sinema Gazetesi" hariç bu dergilerin çoğu haftalık çıkıyordu. Aralarında aylık yayımlanan sinema dergisi yoktu. Yayın ömürleri de farklı olan bu dergilerin fiyatları beş ile on kuruş arasında değişmekle birlikte, yayın hayatının ikinci yılına erişebilen dergilerin fiyatları arttırılmış ve ikiye katlanmıştır. Dergiler zaman zaman tiraj arttırmak amacıyla promosyonlar yapmışlar, bazı çekilişler düzenleyerek okuyucularına sinema biletleri için indirim ikramiyeleri dağıtmışlardır. Bazıları da aynı amaçla fiyat kırmışlardır. "Türk Sineması" ve "Artistik-Sine" hariç diğer dergiler sadece yurt içinde dağıtılırken, sadece adı geçen bu iki dergi yurt dışı abonelerine de dağıtım yapmıştır. 1914'ten Latin harflerinin kabul edildiği 1928'e kadar yayımlanmış Osmanlıca sinema dergileri şunlardır: 1930'lu yıllar sinema dergilerinde bir patlama yaşandığı dönem olmuştur. Sadece 1934 yılında 7 sinema dergisi birden yayımlanmaya başlamıştı. Otuzlu yılların dergilerinden bazıları şunlardır: 1930'lu yılların verimliliği 40'lı yıllarda da sürdü. Bu yıllarda, önceki yılların aksine sinema dergilerinde magazin konularının ağırlığı azalmış, sinema sanatına ve sinemanın sorunlarıyla ilgili konulara daha fazla yer veren ciddi dergiler yayımlanmaya başlamıştı. Yerli sinemaya olan ilgi de artmıştı. Bunlar dergi kağıdına basılmış ve standart dergi formatındadırlar. İnternette yayına başlayıp orada sürdüren dergiler (Bunlar web siteleri değil dergi formatındadırlar) IX. Gregorius Papa IX. Gregorius (İtalyanca: "Gregorio IX"; İngilizce: "Gregory IX"; Fransızca: "Grégoire IX")(d. Anagni, Papalık Devleti 1145 ile 1170 arası – ö. Roma 22 Ağustos 1241), Doğum adı Ugolino di Conti, 19 Mart 1227 tarihinden 22 Ağustos 1241 tarihine kadar Papalık yapmıştır. Kaleme aldığı papalık mektubunda; kediler ve şeytan arasında bir bağlantı kurmuş, bunun sonucunda Avrupa'da cadı avı başlamıştır. Kediler ve cadı olduğuna inanılanlar yakılarak öldürülmüştür. Kedilerin öldürümesinin sonucu olarak, farelerin vücudunda yaşayan veba vektörü pireler çoğalmış ve 1347-1351 yılları arasında Avrupa'yı saran veba salgınının etkisinin artmasına neden olmuştur. Döneminde Altıncı Haçlı seferi düzenlemiştir. Sovyetler Birliği Devlet Ödülü SSCB Devlet Ödülü () Sovyetler Birliği'nin devlet nişanıydı. 9 Eylül 1966'da Merkez Komitesi ve SSCB Bakanlar Kurulu tarafından yürürlüğe sokuldu. 1967 ile 1991 arasında Ekim Devriminin yıldönümünde, bilim ve teknoloji ve edebiyat ve sanat alanlarında olağanüstü başarıları ödüllendirmek için verilirdi. 1960 ile 1980'ler arasında ödül, "Stalin Ödülü" olarak bilinir oldu. Sovyetler Birliği'nin dağılmasından sonra bu ödülün yerine Rus Federasyonu'nun Devlet Ödülü getirildi. Geçmiş dönemde Stalin Ödülü ismiyle 1935-1956 yılları arasındaki arasında Lenin Ödülü yerine büyük oranda verilmiştir, bu ödül ile birbirine karıştırılmamalıdır. Lenin Ödülü, 15 Ağustos 1956'da yeniden dizayn edildi ve 1990 yılına kadar her iki yılda bir verilmeye devam edildi. SSCB Devlet Ödülü, önem ve parasal değer bakımından Lenin Ödülü'nden sonra ikinci sırada gelirdi. Devlet Ödülü yürürlüğe girdiği zaman ödül tutarı (Lenin ödülününkinin yarısı olan) 5000 ruble idi. Devlet Ödülü'nü almak için belirtilmiş şart "Sovyet bilimine önemli katkı yapan bilimsel araştırmalar için" iken, Lenin Ödülünü almak için belritlen şart "Bilim ve teknolojide yeni yollar açan ve bu sahada dünyadaki başarıları aşan değerli çalışmalar" idi. Genelde Stalin Ödülü olarak bilinen Devlet Stalin Ödülü (), 1941 ile 1954 arasında vardı. Bazı kaynaklar hatalı olarak bitiş tarihi olarak 1952'yı belirtir. SSCB Devlet Ödülü ile esas olarak aynı rolü oynamış olduğu için, SSCB Devlet Ödülü'nün oluşturulmasından sonra Stalin Ödülü'nü kazananların diploma ve madalyaları SSCB Devlet Ödülü ile değiştirilmiştir. İkinci Dünya Savaşı'nın son iki yılı olan 1944 ve 1945'te Stalin Ödülü törenleri yapılmamıştır. Bunlar yerine 1946'da tören iki kere yapılmıştır: Ocaktaki törende 1943-1944'te yapılan çalışmalar ödüllendirilmiş, haziranda ise 1945'teki çalışmalar. 1., 2. ve 3. dereceden SSCB Devlet Ödülü, Sovyetler Birliği'ni veya sosyalizmin amaçlarına ileriye götüren en belirgin başarıları onurlandırmak için, bilim, matematik, edebiyat, sanat ve mimari dallarındaki kişilere verilirdi. Çoğu zaman ödül kişilere değil, belli çalışmalara verilirdi. Her Sovyet Cumhuriyeti (SSC) ve otonom cumhuriyet (OSSC) ayrıca kendi Devlet Ödülü'ne sahipti. Stalin Ödülü, Stalin Barış Ödülü'nden farklıydı. Stalin Barış Ödülü, 21 Aralık 1949'da oluşturulmuştu ve genelde Sovyet vatandaşlarına değil, yabancılara verilmişti. Bu yılın ödülleri 1946'da verildi Bu yılın ödülleri 1946'da verildi Bu yılın ödülleri 1946'da verildi Bu yılın ödülleri 1946'da verildi ,*Yuri Shaporin: Vokal ve piano iÃ§in romanslar Podolsk Podolsk (Rusça: Подольск), Rusya'nın Moskova Oblastında bulunan bir kent. 160 metre yükseklikte kurulmuştur. Kent, 40.04 km²’lik bir alana yayılan kentin nüfusu: 183.095 (2010). Podolsk kenti, 1791 yılında şehir statüsü almıştır. 1966 Cumhurbaşkanlığı Kupası 1966 Cumhurbaşkanlığı Kupası, 1. Lig'in 1965-66 sezonunu şampiyonlukla tamamlayan Beşiktaş ile 1965-66 sezonu Türkiye Kupası şampiyonu Galatasaray arasında oynanan ilk Cumhurbaşkanlığı Kupası maçıdır. 21 Eylül 1966'da, Ankara 19 Mayıs Stadyumu'nda oynanan maçı Galatasaray, Turan Doğangün ve Ayhan Elmastaşoğlu'nun golleriyle kazanarak ilk kez düzenlenen organizasyonu şampiyon olarak tamamladı. 1969 Cumhurbaşkanlığı Kupası 1969 Cumhurbaşkanlığı Kupası, 1. Lig'in 1968-69 sezonunu şampiyonlukla tamamlayan Galatasaray ile 1968-69 sezonu Türkiye Kupası şampiyonu Göztepe arasında oynanan üçüncü Cumhurbaşkanlığı Kupası maçıdır. 29 Haziran 1969'da, Ankara 19 Mayıs Stadyumu'nda oynanan maçı Galatasaray, Gökmen Özdenak ve Ahmet Celović'in golleriyle kazanarak kupadaki ikinci şampiyonluğunu elde etti. III. Boemondo Antakyalı III. Boemondo (d. 1144 – ö. 1201), 1163 yılından ölümüne kadar Antakya Prensliği prensi. Konstans ile ilk kocası Raymond de Poitiers çiftinin oğludur. Ziya Aydın Ziya Aydın (d. 25 Temmuz 1979, Trabzon) Türk eski futbolcudur. Futbola Akçaabat Sebatspor altyapısında başladı ve 1998 yılında profesyonelliğe geçiş mukavelesi imzalayarak as takımı alındı. Burada yarım sezon birinci kaleci olarak oynadı ve sezon ortası Süper Lig'in köklü ekiplerinden Gençlerbirliği'ne transfer oldu. Burada ilk Süper Lig karşılaşmasını 16 Ocak 2000 tarihinde Erzurumspor'a karşı oynadı. Dört sezon Gençlerbirliği'nde yedek kaleci olarak görev aldıktan sonra Yozgatspor'a transfer oldu. Daha sonra birçok Süper Lig ve 1. Lig ekibinde oynadı. 2010-11 sezonunda itibaren Kartalspor'da oynadÄ±. Fakat bir sezon aradan sonra buradan ayrılıp Şanlıurfaspor'a transfer oldu. 2014-15 sezonunda Kocaeli Birlik SK ye transfer olmuÅŸtur. 3 kez millî takımlara çağrılan Ziya Aydın, 1 kez Türkiye U-19, 1 kez de Türkiye U-21 forması olmak üzere toplam 2 kez millî formayı giymiştir. Non Phixion Non Phixion ("non-fiction"), New Yorklu hardcore hip hop müzik grubudur. 1994 sonunda 3rd Bass'tan MC Serch; Sabac Red, DJ Eclipse ve Ill Bill ile bir araya geldi ve Non Phixion'ı kurdu. Altı ay sonra Ill Bill'in çocukluk arkadaşı olan Goretex, MC Serch karşısında freestyle yaptıktan sonra gruba katıldı. Altı ay kadar sonra ilk singleları "Legacy"yi çıkardılar ve dünya çapında 20.000 sattılar. MC Serch Geffen Records ile yaptığı anlaşmayla grubu güvence altına alırken; diğer yandan singlelar yayınlamaya devam etti ve grup, yer altında şöhretini artırmaya devam etti. Mali sorunlar nedeniyle Geffen ve grup arasında yaşanan sorunlar; Non Phixion'ın şirketten çıkarılmasına sebep oldu. Büyük bir şirketten albüm çıkarma girişimlerinden sonra Non Phixion, dünyanın çeşitli yerlerinde sahne aldılar ve Gang Starr, The Beatnuts ve The Roots gibi grupların açılış sanatçısı olarak performans sergilediler. 1998'de "I Shot Reagan" adlı 12" plağın Uncle Howie Records şirketinden çıkması sonrası; Non Phixion stüdyo albümleri için Matador Records ile sözleştiler; ancak bu gerçekleşmedi. 2000 yılında Rick Rubin, grubu Warner Bros.'a getirmek ve albümlerinin idari yapımcısı olmak için girişimde bulundu. Fakat bu anlaşma da olmayınca grubun ilk stüdyo albümü "The Future Is Now", Mart 2002'de Ill Bill'in bağımsız plak şirketi Uncle Howie Records'tan piyasaya çıktı. Albümün çıkışından sonra Non Phixion üyeleri ilk solo albümlerini de bir bir yayımlamaya başladılar: Ill Bill "What's Wrong with Bill?" albümünü Mart 2004'te çıkardı. Onu Haziran'da "Sabacolypse: A Change Gon' Come" ile Sabac ve Eylül'de "The Art of Dying" ile Goretex takip etti. Tüm bu albümler Ill Bill'in kardeşi Necro'nun şirketi Psycho+Logical-Records'tan yayımlandı. Sonraki yıl Ill Bill ve Goretex, Necro ve Mr. Hyde ile birlikte The Circle of Tyrants adıyla bir albüm çıkardılar. Bu dönemde, önceki albümdeki prodüktörlerle birlikte kaydedilecek "The Nuclear Truth" adında bir başka Non Phixion albümünün çıkacağı haberleri konuşuldu. Non Phixion, ikinci LP'yi tamamlayamadan 2006'da süresiz ara verdi. Goretex Supercoven and Children Of Doom projesini geliştirmek için ayrıldı. Sabac Red Oakland'a taşındı ve solo kariyerini sürdürdü. Ill Bill, başka MC'lerle birlikte La Coka Nostra grubunu kurdu. Ill Bill, Sabac Red ve DJ Eclipse halen zaman zaman birlikte sahne alsalar da; Non Phixion adını kullanmamaktadırlar. 1966-67 Balkan KupasÄ± 1966-67 Balkan Kupası, Balkan Kupası'nın 6. sezonudur. Finalde Yunanistan'ın AEK takımını yenen Türk takımı Fenerbahçe kupanın sahibi olmuştur. The End (The Beatles şarkısı) The Beatles'ın yazdığı son şarkı olarak kabul edilen The End, Abbey Road albümünde yer alır. Şarkının solosu sırayla Paul McCartney,George Harrison ve John Lennon tarafından parça parça atılır. Şarkıda bulunan bateri solosu The Beatles kariyeri boyunca tek bateri solosudur. Baterist Ringo Starr, bateri solosu atmaktan nefret ettiği için John Lennon onu kandırarak kaydettirebilmiştir. Ringo Starr gitarlar eşliğinde çalarken kaydedip gitar kısımlarını silmiş, sadece bateri kısmını yani o ünlü soloyu almıştır. La Coka Nostra La Coka Nostra (kısaca LCN), Amerikalı hip hop müzik grubudur. Danny Boy, Ill Bill, Slaine ve DJ Lethal'dan oluşmaktadır. La Coka Nostra, 2005 yılı sonunda Danny Boy aracılığıyla irtibat kuran birkaç MC'den oluşan ve albüm çıkarmak gibi bir endişe taşımayan bir grup olarak kuruldu. House of Pain'den sonra video prodüksiyonu ve moda işlerine yönelen Danny Boy, Boston'da Slaine ile tanıştı. Onun söz yazımı yeteneklerinden etkilenen Danny Boy, Slaine'i kayıt almak için Los Angeles'a getirdi. Sonuç olarak House of Pain'in eski üyeleri ve Ill Bill ile Psycho Realm ve Special Teamz üyelerinin de katıldığı bir ekip çalışması meydana geldi. Albüm yayımlama planlarının dillendirildiği 2006 yılı başlarına dek, grubun kesin kadrosu henüz belirsizdi. 2008 sonunda grup Suburban Noize Records ile anlaştı ve uzun süredir beklenen "A Brand You Can Trust" albümü Temmuz 2009'da piyasaya çıktı. Danny Boy'un, grup üyelerinin e-posta üzerinden haberleşmesi ve çalışması yerine herkesin stüdyoda olmasını istemesi, Ill Bill ve Everlast'in solo albüm çalışmaları ve turneler gibi nedenlerden dolayı albümün kayıtları uzun zaman aldı. "A Brand You Can Trust" albümü 15 parça içerdi ve Snoop Dogg, Bun B, Sick Jacken, B-Real, Sen Dog, Immortal Technique, Big Left ve Q-Unique gibi isimler albüme konuk oldu. Grubun önceki albümleri gibi burada da şarkılar gerçekliğe dayandı. Politika, ölüm, bağımlılık, çocuk büyütmek ve terörizm gibi konulara da değindiler. 2 Mart 2012'de, Everlast'in kızının sağlık sorunları nedeniyle gruptan ayrıldığı ve bir sonraki albümde olmayacağı açıklandı. Grubun ikinci stüdyo albümü "Masters of the Dark Arts", Temmuz'da Fat Beats Records'tan piyasaya çıktı. 14 şarkıdan oluşan albümün prodüktörlüğünü DJ Lethal ve Ill Bill'in yanı sıra; DJ Premier, Statik Selektah, Sicknature ve C-Lance üstlendi. Vinnie Paz, Sean Price ve Big Left konuk sanatçılar arasındaydı. Gıda katkı maddeleri listesi Bu, gıda katkı maddelerinin listesidir. [[Kategori:Gıda katkıları]] Stella Mwangi Stella Viviana Wachera Mwangi (1 Eylül 1986, Nairobi), Kenya asıllı Norveçli şarkıcı. 2011 Eurovision Şarkı Yarışması'nda Norveç'i "Haba Haba" adlı şarkı ile temsil etmiştir. 12 Şubat 2011 tarihinde Norveç adına Eurovision Şarkı Yarışması'nda ülkesini temsil etmeye hak kazanmıştır. Stella, 2011 Eurovision Şarkı Yarışması'na 1. yarı finalden katılmış; fakat finale çıkmaya hak kazanamamıştır. 1987 Cumhurbaşkanlığı Kupası 1987 Cumhurbaşkanlığı Kupası, 1986-87 Türkiye 1. Futbol Ligini şampiyonlukla tamamlayan Galatasaray ile 1986-87 Federasyon Kupası (o zamanki adıyla Federasyon Kupası) şampiyonu Gençerbirliği arasında oynanan 22. Cumhurbaşkanlığı Kupası maçıdır. 14 Haziran 1987'de, Ankara 19 Mayıs Stadyumu'nda oynanan ve normal süresi 2-2 biten maçı Galatasaray, uzatma dakikalarında Uğur Tütüneker'in kaydettiği golle 3-2 kazanarak kupanın sahibi oldu. Mısır şurubu Mısır şurubu yiyecek şurubu'dur. Mısır nişastasından elde edilir ve temelde glükozdan müteşekkildir. Yiyeceklerde dokuyu yumuşatmak, hacim kazandırmak, şekerin kristalleşmesini önlemek ve aromayı arttırmak için kullanılır. Yüksek fruktoz mısır şurubundan farklıdır. Yüksek fruktoz mısır şurubu, daha yüksek düzeyde fruktoz içeren bir tatlandırıcı olmasıyla ayrılır. Aynı zamanda genel bir terim olarak glükoz şurubu adı da kullanılır çünkü glükoz şurubu çoğunlukla mısır nişastasından elde edilir. Teknik olarak glükoz şurubu buğday, pirinç ve patates gibi kaynaklardan da elde edilebilen tüm sıvı nişastalara verilen addır. Obezite, kalp hastalıkları, diyabet ve karaciğer hastalıklarına yol açma ihtimali bulunur. Tallus Tallus, bir likeni oluşturan yapı veya gövdenin tamamına verilen isimdir. Gelişmiş bitkilerdeki tam karşılığı gövde ve yapraklar olarak düşünülebilir. Likenlerde kök, gövde, yaprak, dal ve diğer ayrımı bulunmadığından, gövde yerine tallus terimi kullanılmaktadır. Hersiliola turcica Hersiliola turcica, Türkiye'nin Güneydoğu Anadolu Bölgesi bölgesine özgü endemik örümcek türü. Hersiliidae familyasının tipik özelliği olarak, arka-yan ("posterior-lateral") örü memeleri ("spinneret") çifte kuyruk gibi görünecek kadar karından çok uzundur. "Hersiliola" cinsi içinde "Hersiliola macullata" türüne çok benzer. Farkları embolus uzunluğundadır. "H. turcica" 'nın embolusu diğer türünkinden daha uzundur. Türkiye'nin endemik örümceklerinden biridir. Güneydoğu Anadolu Bölgesi bölgesinde, Diyarbakır, Gaziantep, Hatay, Kahramanmaraş, Kilis, Mardin, Siirt, Şanlıurfa ile Şırnak illerinde yayılım gösterir. Yeni türün bilimsel dergide yayımlanmasından sonra Anadolu Ajansı tarafından ""Türkiyeli Hersiola" Keşfedildi" başlığıyla haber olarak duyurulmuştur. Hersiliidae Hersiliidae, 15 cins ve 167 tür ile temsil edilen nispeten küçük örümcek familyası. Diğer örümcek familyalarından ayıran en önemli belirleyici özellikleri arka-yan (posterior-lateral) örü memelerinin ("spinneret") karından çok uzun olmasıdır. Küçük boylu örümceklerdir. 10–18 mm arasında değişen uzunluğa sahiptirler. Ağ örmekten ziyade, avın kendilerine gelmelerini beklerler. Yaklaşan avı tuttuklarında uzun örü memeleriyle bir mumya gibi sargılarlar. Ağaç kabuklarında yaşadıkları için renkleri de kamuflaj gereği onlara benzer. Ağaç gövdeleri ana yaşam alanlarıdır. Türleri genelde tropikal ve subtopikal bölgelerde yayılım gösterir. Familyanın Türkiye'den ik kaydı 1960 yılında Alman araknolog Carl Friedrich Roewer tarafından ""Hersiliola" sp." olarak yapılmıştır. Günümüzde, tek cinste toplanmış 2 türü bulunur. 1985-86 TÃ¼rkiye 2. Futbol Ligi 1985-86 Türkiye 2. Futbol Ligi, günümüzde 1. Lig olarak adlandırılan ligin 23. sezonudur. "A Grubu", "B Grubu" ve "C Grubu" olarak üç ayrı torba oluşturularak oynanan ligden Diyarbakırspor, Boluspor ile Antalyaspor bir üst lige yükselen takımlar olmuşlardır. Gruplarının son dört sırasında yer alan Hopaspor, Sivasspor, Mardinspor, Giresunspor, Balıkesirspor, Manisa Vestel, Burdurspor, Etibank SAS, Galata, Tekirdağspor, Lüleburgazspor ve Gölcükgücü ligden düşmüşlerdir. Ayrıca sezon öncesinde "Manisaspor Kulübü" adını değiştirerek Manisa Vestel Spor Kulübü adını almıştır. 1971 Cumhurbaşkanlığı Kupası 1971 Cumhurbaşkanlığı Kupası, 1. Lig'in 1970-71 sezonunu şampiyonlukla tamamlayan Galatasaray ile 1970-71 sezonu Türkiye Kupası şampiyonu Eskişehirspor arasında oynanan 6. Cumhurbaşkanlığı Kupası maçıdır. 30 Haziran 1971'de, Ankara 19 Mayıs Stadyumu'nda oynanan maçı Eskişehirspor, 3-2 kazanarak kupadaki ilk şampiyonluğunu elde etti. Türk Traktör Türk Traktör, 1955 yılında Amerikan Marshall Planı kapsamında Koç Holding ortaklığında Ankara'da kurulan traktör üreticisi şirket. Gazi'de Atatürk tarafından kurulan uçak üretim ve bakım fabrikasının kapatılarak yerine Minneapolis-Moline firmasının traktörlerinin montajını yaparak traktör üretimine başlayan işletmedir. Minneapolis Moline Türk adıyla faaliyete başlamıştır. 1954 yılında Amerikan Minneapolis-Moline şirketi ile MKE, TZDK, Ziraat Bankası, Tariş ve Çukobirlik arasında imzalanan bir ön protokolle kuruldu. Ertesi yıl ilk yerli traktör üretildi ve seri üretime başlandı. Ancak 1958 Döviz krizi sırasında üretim düştü. 1963 yılında FIAT ile anlaşma imzalandı. 1973 Petrol Krizi sırasında da traktör arzı arttırılmadı. 1979 yılında ilk ihracatını Pakistan'a gerçekleştirmiştir. 12 Eylül 1992 tarihinde bütün kamu hisseleri Koç Topluluğu'na devredilmiştir. 1998 yılında New Holland firmasıyla ortaklığa gidilmiştir. Ekim 2010'da her iki şirket de hisselerini %37,5'er oranda eşitlenmiş ve geri kalan hisseleri halka açmıştır. • Koç Holding ve dünyanın en büyük traktör ve zirai ekipman üreticilerinden CNH ortaklığı bulunmaktadır. 2004 yılında hisselerinin %24,93'ü BİST'de halka arz edilmiştir. Mart 2011'de Adapazarı'nda, Otokar ile iş birliği yaparak ikinci montaj tesisini devreye almış, 16 Şubat 2012'de Türkiye'nin ikinci büyük traktör fabrikası olan bu montaj hattında 10,000'inci TT modelini üretmiştir. Yerli üretim olarak New Holland ve Case markalarıyla T480, TT, 56, TDD/JX ve TDS (straddle) modellerinde dört ana seride 50 HP ve 95 HP aralığında değişen traktör modelleri üretilmektedir. İhracat amacıyla bu iki markaya ek olarak 2011 yılından itibaren Steyr markasıyla da üretime başlamıştır. Mayıs 2012'den itibaren yerli üretim 110 HP'lik modelini üretmeye başlamıştır. TürkTraktör’ün Ankara’da, kendi üretim çatısı altında dişli ve ışıl işlem tesisleri, 400’den fazla CNC tezgâhı (200'ü CNC), motor üretim tesisleri, kalite kontrol laboratuvarları, motor ve gövde test cihazları, bilgisayar destekli tasarım ve üretim altyapısı bulunmaktadır. TürkTraktör Erenler Fabrikası ise, sahip olduğu son teknoloji ile donatılmış boyahane, montaj hatları ve kalite kontrol laboratuvarları ile Türkiye’yi çağdaş teknoloji ve yüksek ürün kalitesi ile tanıştırmaktadır. Erenler Fabrikası, düşük enerji ve su tüketiminin yanı sıra güneş ışığından maksimum düzeyde yararlanarak “yeşil bina” konseptiyle doğa dostu üretimi desteklemektedir. Motor ve gövde test cihazları, bilgisayar destekli tasarım ve üretim imkânları ve hataya yer vermeyen esnek üretim yapısıyla TürkTraktör, uzun yıllar sorunsuz çalışacak traktör standardı ile çalışmalarını sürdürmektedir. 1972 Cumhurbaşkanlığı Kupası 1972 Cumhurbaşkanlığı Kupası, 1. Lig'in 1971-72 sezonunu şampiyonlukla tamamlayan Galatasaray ile 1971-72 sezonu Türkiye Kupası şampiyonu Ankaragücü arasında oynanan 6. Cumhurbaşkanlığı Kupası maçıdır. 11 Haziran 1972'de, Ankara 19 Mayıs Stadyumu'nda oynanan maçı Galatasaray, 3-0 kazanarak kupadaki üçüncü şampiyonluğunu elde etti. Mor Gabriel Manastırı Mor Gabriel Manastırı (diğer adıyla Deyrulumur - Rahiplerin Meskeni), (Süryanice: ܕܝܪܐ ܕܡܪܝ ܓܒܪܐܝܠ; Arapça: دير مار كبرئيل;) dünyanın ayakta duran en eski Süryani Ortodoks manastırıdır. Mardin ilinin Midyat ilçesine bağlı Güngören köyü sınırları içerisinde, Süryanilerin anayurdu olarak bilinen Tur Abdin platosunda bulunmaktadır. Manastır idaresinin, Çelebi Aşireti'ne bağlı komşu köylerin sınırları içerisindeki 100 hektarlık ormanlık alanı işgal ettiği iddiasıyla açılan dava Ağustos 2008'den beri devam etmektedir. Manastır, 397 yılında Mor Şmuel (Samuel) ve öğrencisi Mor Şemun (Simon) tarafından, bir Zerdüşt tapınağının kalıntıları üzerinde inşa edilmiştir. O dönemde ünü gittikçe artmıştır: Öyle ki Roma İmparatorlarından Arcadius ve Honorius, sonra da II. Theodosius ve Bizans İmparatoru I. Anastasius mabede bağış yapmıştır. 14. yüzyılın sonlarında 140 keşiş, Timurlenk komutasındaki istilâcı Moğol ordusu tarafından öldürüldü. Ayrıca 1919'da, iddia edildiğine göre manastır Kürt milisler tarafından Süryani Katliamı sırasında bir kez daha saldırıya uğradı ve keşişler öldürüldü. Bugünkü kullanılan ismini, dönemin Turabdin Metropoliti Mor Gabriel'den almıştır. Manastır bugün ziyaretçi ve turistlere açıktır. Mor Loozor Manastırı Mor Loozor Manastırı, Mardin ilinin Midyat ilçesine bağlı Mercimekli (eski adıyla Habsnas veya Habsus) Köyü'ne yaklaşık 1 kilometre mesafedeki bir tepe üzerinde bulunan Süryani manastırıdır. Tur Abdin bölgesinde başka hiçbir manastırda bulunmayan, yüksek bir sütunun üstüne çıkarak ibadet eden Amudiler'e ait bir inziva kulesine sahiptir. Manastırın 5. veya 6. yüzyılda, Süryani ruhanilerinden olan Şemun dı-Zayte tarafından, bir Zerdüşt tapınağının kalıntıları üzerine kurulduğu veya yenilendiği düşünülmektedir. Çoktan terk edilmiş olan manastırın yapıları halen ayaktadır. Fakat özellikle 2008'den bu yana define avcıları tarafından tahrip edildi. Manastır, üç metre yüksekliğinde kesme taştan örülmüş bir duvarla çevrilmiştir. II. Levon II. Levon ya da Leon II (seyrek olarak III. Levon olarak numaralandırılır; , "Leo II"; d. yaklaşık 1236 – ö. 1289), 1269/1270 yılından 1289 yılına kadar Kilikya Ermeni Krallığı Kralı. Kral I. Hetoum ile Kraliçe Zabel çiftinin oğludur. Hethumid Hanedanı üyesidir. Levon, 1236 yılında, Kral I. Hetoum ile Kraliçe Zabel çiftinin oğlu olarak doğdu. Oğlu Hetoum'u ortak imparator yapabilmek için, Zabel'in ilk kocasını öldüren, Hetoum'un babası Barbaron Lordu Konstantin'in zorlaması ile 1226 yılında Kraliçe Zabel ile Hetoum evlendi. En büyükleri Levon olan altı çocukları oldu. Levon'un kızkardeşlerinden Sibylla, Antakya Prensi VI. Boemondo ile evlenerek Ermenistan ile Antakya arasında barışı sağlamıştır. 1262 yılında, Levon, Namrun Kalesi (Lampron) Prensi Hetoum'un kızı Kraliçe Keran (Kir Anna) ile evlendi. 1266 yılında, babası Kral I. Hetoum, Moğol sarayını ziyaret etmek için ayrıldığında, Levon ve kardeşi Toros Memlük istilasını geriletmek için Mari Savaşında çarpıştılar. Toros öldürüldü, Levon diğer 40.000 Ermeni askerle yakalanıp, esir edildiler. Kral I. Hetoum döndüğünde, oğlunu geri almak için yüklü miktar para ve birçok kalenin verilmesini içeren büyük bir fidye ödedi, ayrıca Moğol hükümdarı Abaka Han'ın Memluk Sultanı Baybars'ın akrabalarından birini bırakması için arabuluculuğunu kabul etti. I. Hetoum, tahtan oğlu lehine 1269 yılında çekildi ve , Fransisken Tarikatı'na girdi. Bir yıl sonra da öldü. Yeni Kral II. Levon dindar olarak tanınıyor ve kendini Hristiyanlığa adamıştı. İtalyanlar ile var olanları yenileyerek, Katalanlar ile yeni ticaret anlaşmaları yaparak Batı ile aktif ticareti sürdürdü. Ayrıca Moğol ittifakını güçlendirmek için uğraştı, babası I. Hetoum da 1247'de Moğol otoritesini tanımıştı. Marco Polo, 1271 yılında Ayas limanını ziyaret etti. Levon'un iktidarı ve ülkenin bolluğunu övdü ama Levon'un askeri gücü üzerine yorumları aynı şekilde değildi: 1275 yılında, Memluk Sultanı Baybars, Kilikya'yı ikinci kez istila etti. Ertesi yıl, Ermeniler Türkmenlerin istilasına karşı savaştılar fakat Levon'un amcası Sempad, savaşta öldürüldü. 1281 yılında, Levon, Moğolların Suriye istilasına katıldı fakat Memlükler tarafından 1281 yılında İkinci Humus Muharebesi'nde mağlup edildiler. Levon, barış yapmak zorunda kaldı ve 1285 yılında önemli toprakları Memlüklere vererek 10 yıllık bir ateşkes imzaladı. Levon, 1289 yılında öldü, tahta oğlu II. Hetoum geçti. 21 yıllık evliliğinde, Levon'un karısı Kraliçe Keran'dan (Kir Anna) 10 tanesi erkek, 6 tanesi kız çocuğu olmak üzere 16 çocuğu oldu. 3 erkek ve 3 kız çocuk erken yaşta öldü. Beş tanesi tac giydi. En büyük oğlu II. Hetoum tacı dört yıl sonra III. Toros lehine terk etti fakat 1294 yılında geri aldı. 1296 yılında, kardeşi Sempad, gücü ele geçirmek için, Toros'u boğarak öldürdü, Hetoum'u kör etti. Sempad, 1298 yılında kardeşi III. Konstantinos tarafından devrildi. III. Konstantinos, ağabeyi Hetoum tarafından devrildi, oda Toros'un oğlu III. Levon tarafından devrildi. Paradise Oskar Axel Ehnström ya da sahne adıyla Paradise Oskar (23 Ekim 1990, Kirkkonummi), Fin şarkıcı. 2011 Eurovision Şarkı Yarışması'nda Finlandiya'yı "Da Da Dam" adlı şarkı ile temsil etmiştir ve finali 57 puanla 21. sırada bitirmiştir. Glen Vella Glen Vella Maltalı şarkıcı ve söz yazarı. 2011 Eurovision Şarkı Yarışması'nda Malta'yı "One Life" adlı şarkı ile temsil ettir. 12 Şubat 2011 tarihinde Malta adına Eurovision Şarkı Yarışması'nda ülkesini temsil etmeye hak kazandı. Glen, 2011 Eurovision Şarkı Yarışması'nda ilk yarıfinalde yarıştı ancak elendi. Witloof Bay Witloof Bay Belçikalı müzik grubu. 2011 Eurovision Şarkı Yarışması'nda Belçika'yı "With Love Baby" adlı şarkı ile temsil etmiştir. 12 Şubat 2011 tarihinde Belçika adına Eurovision Şarkı Yarışması'nda ülkesini temsil etmeye hak kazanmıştır. Witloof