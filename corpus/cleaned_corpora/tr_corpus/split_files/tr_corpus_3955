seferini durduran Mervan, Süleyman bin Hişam'ın üzerine yürüdü ve onu Kinnasrin yakınında bozguna uğrattı. 746'da bütün Suriye'de denetimi sağladı. Küfe'de denetimi elinde tutan Haricilerin önderi Dahhak bin Kays es-Saybani'yi Eylül 746'da Kefertusa yakınlarında bozguna uğrattı. 747'de Abbasi ayaklanması çıktı. Birleşik Abbasi, İran, Irak ve Şii orduların 750'de Büyük Zab Irmağı Savaşı'nda Emevi ordusunu ağır bir yenilgiye uğrattı. II. Mervan Mısır'a kaçtı ve orada Abbasilere karşı savaşırken öldürüldü; böylece Emevi hanedanı sona erdi. Ascot Stadyumu Ascot Stadyumu Zimbabve'nin Gweru şehrinde bulunan çok amaçlı stadyumdur. Şu an çoğunlukla futbol maçları için kullanılmaktadır. Chapungu United futbol külübünün sahasıdır. Stadyum 5.000 kişiliktir. AsturyasÃ§a Vikipedi Asturyasça Vikipedi (Asturyasça: "Wikipedia n'asturianu"), Vikipedi'nin Asturyasça sürümüdür. 1 Haziran 2008 itibarıyla 11.407 maddeye, 1.036 kullanıcıya ve 6 yöneticiye sahip olmaktadır. Madde sayısına göre 75. en büyük Vikipedi sürümüdür ve yaklaşık 263.000 kez değişiklik yapıldı . BaÄŸdat Stadyumu Bağdat Stadyumu Zimbabve'nin Kwekwe şehrinde bulunan çok amaçlı stadyumdur. Şu an futbol maçları oynanmaktadır ve Lancashire Steel Futbol Kulübü'nün sahasıdır. Kapasitesi 5,000 kişiliktir. Stadyum mevki olarak Lancashire Çelik Fabrikası'na ve ZIMASCO'ya yakındır. Lig maçlarında stadın dolduğu görülmektedir. MÃ¼tevekkil Mütevekkil veya "Câʿfer el-Mütevekkil" (Tam adı: el-Mûtevekkil ʿalâ ʾl-Lâh Câʿfer bin Muhammed el-Muʻtasım, ) (d. Mart 822 – ö. Aralık 861), onuncu Abbasi Halifesi (847–861). Gençliğinde önemli siyasal ya da askeri görevler üstlenmemekle birlikte, dinsel tartışmalara büyük ilgi göstermiştir. Vasık'in halifeliği döneminde onun veziri olan "Bin Abdülmelik", Mütevekkil'e çok kötü davranmıştı. 847'de Vasık'ın yerine halife oldu. Hıristiyanlara ve Yahudilere yönelik özel giysi zorunluluğunu yeniden yürürlüğe koydu. Mütevekkil'in Halife Ali ile alay ettiği ve Ali'nin soyundan gelenlere kötü muamelede bulundugu; ayrıca Abbasî sarayında içki ve eğlence meclisleri tertip ettiği ve yaptığı ölçüsüz harcamalarla devlet hazinesini tükenme noktasına getirdiği belirtilmektedir. Mütevekkil dış politikada aynı ölçüde başarılı olamadı. Sürekli olarak eyaletlerde baş gösteren ayaklanmalarla uğraşmak zorunda kaldı. Ama önemli bir toprak kaybına uğramadı. Bizans'la savaş aralıklı olarak sürdü. Mütevekkil orduda Türk asıllı komutanları görevlendirmeyi sürdürdü. Sonuçta veraset hakkını yitirmekten korkan büyük oğlu Muntasır'ın anlaştığı Türk askerlerince öldürüldü. Halife olan babası ve kardeşinin aksine, Mütevekil güzel sanatlar ve bilimler üzerine ilgisini çekmemişti. Fakat ülkesinde güzel ve kalıcı şehirler, binalar yaptırmaya ve mimariye çok ilgisini teksif stmişti. Babası Mutasım'ın Sasaniler'den kalma "Deyru’n -Âdî" adıyla bilinen eski bir av köşkü ve etrafındaki ufak bir yerleşkede Türk asıllı köle memluk askerleri için kışlalar yaparak yeniden kurdurduğu Samara Mütevekkil döneminde dünyada eşi az bulunur bir şehre dönüşmüştür. Mütevekkil döneminde bu şehirde kendi şahsi için yaklaşık 20 saray ve büyük konak yapılmıştır. Yapıldığı zaman dünyanın en büyük camii olan Samarra Ulu Camisi Mütevekkil döneminde tasarlanmış ve yaptirilmıştır. Bu caminin, en tepesinin zeminden 55 metre yüksekte olan, genellikle bir konik şekilde olan ve tepesine dışından ekseni etrafında dönen yol seklinde tepesine tırmanilan bir minaresi vardır ki bu mimarı niteliğinden dolayı bu camii o zamana kadar ve sonra yapılan camiler arasında çok ender bulunan bir eser yapmaktadır. Ayrıca bu caminin içindeki duvarlar, günümüze kadar pek azı kalan mavi mozaik panolarla kapliydi. Sonradan Abbâsî başkentlik niteliğini Bağdat'a kaybeden Samarra günümüzde bir UNESCO Dünya Mirası listesinde bulunan çok önemli bir arkeolojik kalıntıdır.. Filistin Askısı Filistin Askısı bir kişinin kollarının vücudunun arkasında birleştirip, bu şekilde yüksekçe bir yere iple asılması suretiyle yapılan işkence türüdür. Muhtemelen kişinin kolları çıkar. Vücuduna fazladan ağırlıklar eklenebilir. "Strappado" veya "Ters Askı" denildiği de olur. Orta Çağ'da Engizisyon Mahkemesince çok sık kullanıldığı bilinir, pratikte modern çağda da uygulama devam eder. Bu işkencenin üç değişik uygulama biçimi vardır. İlkinde kollar vücudun arkasında bağlantıktan sonra büyük bir ip yardımıyla ayak bileklerine de bağlanır. Bir kiriş veya çengelle tavana asılır. İşkenceci bu ipi kurbanın kolları gerilene kadar çeker. Kolları arkada bağlanan kişi çok şiddetli bir ağrı hisseder ve bu durum kollarının çıkmasına sebep olabilir. Kişinin tüm ağırlığı, gerilen ve içerden dışarıya döndürülmüş omuz başlarıyla desteklenir. Teknik olarak hiçbir dış yara izi görülmezken, uzun vadeli sinir, bağ doku veya tendon zararlarına sebep olabilir. Tipik olarak kol sinir ağının hasar görmesine, duyu felci ya da kaybına yol açar. İkincisi ilkine benzemekle birlikte, bir dizi asıp serbest bırakışla, kişinin yere düşmesini sağlamaya yöneliktir. Gerilen ve korunmasız bırakılan kollarla yüksekten düşüş büyük kuvvet yaratıp, omuz kırıklarına sebep olmaktadır. Niccolò Machiavelli'nin Floransa'da Medici ailesine karşı komplo kurma iddiasıyla 1513'te hapsedildiğinde işkencenin bu uygulamasına maruz kaldığına inanılır. Üçüncüsünde kollar vücudun önüne bağlanır ve aynı zamanda ayak bilekleriyle birleştirilir. Bu bağlama şekline bir ağırlık eklenir böylece sadece kollara değil bacak ve kalçayada zarar verilir. Özel olarak "Squassation" olarak adlandırılır. Bahsi geçen ilk yöntem ( ya da benzeri) Nazilerin Auschwitz Toplama Kampında uygulandı. Laurence Rees tarafından hazırlanan "Auschwitz:Naziler ve Son Çözüm" belgeselinde Polonya Direnişi'nin bir üyesi olduğundan şüphelenilen Jerzy Bielecki bu işkenceyi maruz kaldı ve işkenceyi şu şekilde tarif etti: "Çengele beni asmayı istedi. "Parmak uçlarının üzerinde dur" dedi. Sonunda beni çengele taktı, hiçbir uyarı olmaksızın beni tabureye doğru tekmeledi. Ben sadece İsa Meryem'i hissettim, aman tanrım korkunç bir acı. Omuzlarım eklemlerinden ayrılıyordu. Her iki kolum eklemlerinden ayrılıyordu. Ben inliyordum ve O sadece "Kapat çeneni köpek. Sen buna layıksın. Cezanı çekeceksin" dedi." Kasım 2003'te ABD tarafından tutuklanan Manadel al Jamadi isimli bir kişinin Irak Ebu Garib cezaevinde CIA tarafından sorgulaması sırasında bu işkence yöntemiyle öldürüldüğü iddia edildi. (Cesedi selofanla sarılıp, buza koyulmuş bir şekilde Ebu Garib Cezaevi işkenceleri fotoğrafları arasında şans eseri görüldü.) Birleşik Devletler ordusu bunun bir cinayet olduğunu kabul etti. İç güvenlik için Filistinlilere işkencenin yasal olduğunu söyleyen İsrail yurt içi gizli servisi Şin Bet'in bu yöntemi uyguladığı iddia edilmektedir. Teknik, Türkiye'nin güvenlik güçleri tarafından kullanıldı. 1996'da, Avrupa İnsan Hakları Mahkemesi Filistin Askısının kullanımı nedeniyle Türkiye'yi suçlu buldu. Bu işkence tekniğinin kullanılmasıyla ilgili Uluslararası Af Örgütü ve diğer uluslararası insan hakları grupları tarafından uyarıldı. Özellikle 12 Eylül Darbesi sırasında birçok kişinin bu işkence tekniğine maruz kaldığı iddia edilir. Dev-Sol kurucularından Bülent Uluer bu yöntem nedeniyle fiziksel hasarlarının kaldığını ve belinin sakatlandığını söyler. 5 Haziran 2000'de TBMM İnsan Haklarını İnceleme Komisyonu Başkanı Sema Pişkinsüt'ün yaptığı incelemede bir karakolda bulunan Filistin Askısı nedeniyle bir soruşturma başlatıldı. Mağdur ve sanıklara ulaşılamadığı gerekçesiyle takipsizlik kararı verildi. TÃ¼rkiye biteyi, Populus Populus Kavak Toyota Land Cruiser Prado Toyota Land Cruiser Prado, Toyota'nın 1979 yılından itibaren ürettiği SUV modelidir. Toyota Land Cruiser Prado'nun yakıt sisteminde benzinli EFI, D-4D motorda ise 4 silindirli Common Rail yakıt sistemi kullanılmaktadır. Toyota Land Cruiser Prado'nun, benzinli ve dizel motorlarında 5 ileri otomatik vites kullanılmaktadır. J150 kodlu 4.nesil LC Prado 2009 yılı sonunda satışa sunulmuştur, K.Amerika'da "Lexus GX 460" olarak satılan araç Toyota'nın Japonya'daki fabrikasında 5 ve 3 kapılı versiyonlarıyla satışa sunulmuştur. Üstün arazi kabiliyetlerine sahip araç lüks ve dayanıklı malzemelerden üretilmiş, FJ Cruiser ve 4 Runner modelleriyle aynı platformu paylaşmaktadır. "Süspansiyon:" Önde Bağımsız çift salıncaklı, helezon yaylı - Arkada 4 bağlantılı, havalı süspansiyon "Lastikler:" 265/60R18 Renal osteodistrofi Renal osteodistrofi, kronik böbrek yetmezliği hastalarında görülen kemik dokusu bozukluğudur. Bulguları osteomalazi ve hiperparatiroidizm karışımıdır. Hiperparatiroidizm KBY hastalarında gelişen Hiperfosfatemi ve bunun sonucunda gelişen Hipokalsemiyi dengelemek içindir. Böbrek yetmezliği ortadan kaldırılmazsa tedavi edilmesi olası değildir. Albaya Mektup Yazan Kimse Yok Albaya Mektup Yazan Kimse Yok (İspanyolca: "El coronel no tiene quien le escriba"), 1982 Nobel Edebiyat Ödüllü, Kolombiyalı yazar Gabriel Garcia Marquez'in bir romanı. Ä°spanya'daki havalimanlarÄ± listesi Bulunduğu yere göre İspanya'daki havalimanları listesinin sınıflandırılışı. Logroño-Agoncillo Havalimanı Logroño-Agoncillo Havalimanı (IATA: RJL , ICAO: LELO) İspanya'nın La Rioja Özerk Bölgesi'nin başkenti Logroño'dadır. Kırık Çanaklar Kırık Çanaklar, 1961 yılında, yönetmenliğini Memduh Ün'ün yaptığı Türk filmidir. Film, Berlin Film Festivali'nde gösterilmiştir. Edmund Morris'in Tahta Çanaklar adlı oyunundan Halit Refiğ ve Lale Oraloğlu tarafından uyarlanmıştır. Sebahat tüm gününü ev işleri, haşarı çocuğunun ve geçimsiz kayınpederinin bakımı ile geçirmektedir. İşten yorgun dönen Cemal, her gece Sebahat'ın şikayetlerinden bunalmaktadır. Tartışmaları günden güne şiddetle artar. Uzun zamandır Cemal'e aşık olan komşuları Mualla bu tartışmaların yarattığı gergin ortamdan faydalanmak ister. Bu tartışmaların sonrasında Cemal'in Sebahat'i evden kovması, Mualla'nın planlarını gerçekleştirmesi için bir fırsat haline gelecektir. In a Perfect World... In a Perfect World..., Amerikalı şarkıcı Keri Hilson ilk stüdyo albümü. Albümün 2007 ortalarında çıkması planlanırken, birçok kez ertelendi. Keri Hilson, bu gecikmenin plak şirketinin bütçe kesintilerinden kaynaklandığını belirtti. Albüm, 24 Mart 2009 tarihinde piyasaya sürüldü. Albümün prodüksiyonunda Timbaland, Polow Da Don, Danja, The Runawayz, Johnkenum "Sir John" Spivery ve Cory Bold gibi isimler çalıştı. Şarkı sözlerinin yazımında Jim Beanz, Justin Timberlake, Ne-Yo ve The Clutch gibi sanatçı ve grupların da katkısı bulunmaktadır. Akon, Lil Wayne, Timbaland, Keyshia Cole, Trina, Kanye West ve Ne-Yo gibi sanatçılar albümde konuk sanatçı olarak yer aldı. Albümün ilk single'ı "Energy", 27 Mayıs 2008'de dijital formatta yayınlandı. Video klibinin ilk gösterimi 14 Temmuz 2008'de yapıldı. Timbaland'in eşlik ettiği "Return the Favor" parçası 7 Ekim 2008'de ikinci single olarak piyasaya sürüldü. Video klibinin ilk gösterimi 23 Ekim 2008'de yapıldı. Albümün üçüncü single'ı, Lil Wayne iş birliği "Turnin' Me On" 25 Kasım 2008'de üçüncü single olarak satışa sunuldu. Video klibinin ilk gösterimi 20 Kasım 2008'de yapıldı. Albümdeki "Knock You Down" parçasının ABD'de dördüncü single olarak yayımlanacağı, Hilson'ın YouTube video blogunda duyuruldu. Parçanın video klibinin ilk gösterimi 23 Mart 2009'da Ne-Yo'nun resmî YouTube kanalı aracılığıyla yapıldı. Energy "Energy", Amerikalı şarkıcı Keri Hilson'ın ilk stüdyo albümü "In a Perfect World..." için kaydedilen bir şarkıdır. Şarkının yazarlığını ve yapımcılığını The Runaways (Louis Biancaniello, Rico Love, Sam Watters, Wayne Wilkins) grubu üstlenmiştir. Albümün ilk teklisi olarak Amerika Birleşik Devletleri'nde 27 Mayıs 2008 tarihinde yayımlanmıştır. Şarkının video klibinin yönetmenliğini Melina Matsoukas ve yapımcılığını Wohn Winter üstlenmiştir. Videonun gösterimi MTV.com'da 14 Temmuz 2008'de yapılmıştır. "Energy", "Billboard" Hot 100 listesinde 78 numaraya yükselirken, Hot R&B/Hip-Hop Songs listesinde 21 numaraya yükselmiştir. Avustralya listesinin 55 numarasında kalırken, Yeni Zelanda listesinde 2 numaraya ulaşmıştır. Miki (dergi) Miki, 1962-1965 yılları arasında Pulhan Yayınları tarafından Türkiye'de yayımlanmış çizgi roman ve çocuk dergisidir. Amerika'lı Walt Disney'in çizgi romanlarının yer aldığı haftalık dergi büyük boy ve yarı renkli olarak yayımlanıyordu, yani 2 sayfası siyah beyaz iki sayfası da renkli idi. Standart sayıların dışında bu sayıların 5'er fasikül halinde bir araya getirilmesiyle oluşturulmuş ciltleri de vardı. Fasiküllerin fiyatı 1 lira iken ciltlerin üzerinde 500 kuruş yazmaktadır. 1964 yılından sonra baskı kalitesinde belirgin bir düşüş başladı, gitgide donuklaşan ve soluklaşan renkler sıklıkla kayma gösteriyor bazen de hiç renk kullanılmıyordu, hatta masraftan kısmak için sayfa sayısı bile azaltılmıştı. Ama bütün bunlara rağmen yayımlanan çizgiler lisanslı idi. Oysa Pulhan'dan önce de Türkiye'de birçok Walt Disney yayını kopya çizgilerle ve lisanssız olarak yayımlanmıştı. İlk başlarda dolgu malzemesi olarak Türk çizerlerin de eserlerine yer verilmiştir. Bunlardan bazıları "Mıstık" adıyla tanınan Türk karikatür sanatçısı Mustafa Eremektar'ın çizdiği "Nasrettin Hoca" ve "Dörtgöz Ali" idi. Miki dergisinde yayımlanan maceralar ABD'deki orijinal Disney ürünleri değil İtalya'da Almanacco Topolino dergisinde İtalyan sanatçılar tarafından üretilmiş maceralardı. 1965 yılında Pulhan Yayınlarının bıraktığı Miki'nin lisans hakkını 1966 yılında Arkın Kitabevi devraldı ve derginin adını Renkli Miki olarak değiştirdi, dergi yine yarı renkli olarak çıkıyordu ama boyu küçülmüştü. Ancak bu dergi de uzun ömürlü olmadı ve 1 yıl içinde yayımına son verdi. Denklik bağıntısı Bağıntıda yansıma, simetri ve geçişme özelliği varsa bu bağıntı denklik bağıntısıdır. Bir kümede tanımlı yansıyan, simetrik ve geçişken bağıntı. Başka bir deyişle, formula_1 bağıntısı her formula_2 için Denklik bağıntısı, tanımlı olduğu kümeyi denklik sınıfı adı verilen altkümelere ayırır. ki denklik sınıfı tanım itibarıyla ya eştir ya da kesişimleri boş kümedir. İran parsı İran parsı ("Panthera pardus saxicolor"), kedigiller (Felidae) familyasından parsın 8 alt türünden birisidir. Parsların en irisidir. Buna rağmen insanlara saldırmaz; insanlardan kaçar. Boyları 190 cm'dir; ayakları ile birlikte erkek en fazla 250 cm olur. Bu hayvan İran, Azerbaycan, Türkiye, Ermenistan, Türkmenistan, Özbekistan, Tacikistan ve Afganistan sınırları içinde görülür. Genelde avını kolay yakalayabileceği otlak ve bozkırları tercih ederler. Diğer adı Kafkas parsıdır. Zor Kadın "Zor Kadın", Sertab Erener'in 1999 yılında çıkardığı ve kendi ismiyle aynı adı taşıyan albümü "Sertab Erener"den çıkan bir teklidir. Bu şarkıda Voice Male ile yapılan düet Zor Kadın'ın yanı sıra, "Sır" isimli parça da bulunmaktadır. Satılık Kalpler Şehri Satılık Kalpler Şehri, Sertab Erener'in 2005 yılında çıkardığı Aşk Ölmez albümünden bir teklidir. 2005 yılının yaz aylarında radyolarda sıkça çalınan bir şarkıdır. Hannibal Lecter Doktor Hannibal Lecter Thomas Harris'in yazdığı kitap serisindeki kurgusal karakter. Red Dragon kitabıyla ilk kez ortaya çıkan bu kurgusal karakter zeki bir psikiyatrist ve yamyam seri katildir. İlk film olan "Manhunter" da "Red Dragon" kitabından uyarlanmıştır ve filmde Lecter'ı Brian Cox canlandırmıştır. 2002 yılında yine bu kitaptan uyarlanan ikinci bir film uyarlaması daha çekilmiştir. bu filmde karakteri Anthony Hopkins canlandırmıştır. Kendisi daha önce "The Silence of the Lambs" ve "Hannibal" filmlerinde bu karakteri canlandırmıştır. Hopkins, 1991 yılında En İyi Erkek Oyuncu Akademi Ödülünü Lecter'ı canlandırdığı "The Silence of the Lambs" filmiyle almıştır. Hopkins filmde yalnızca 24 dk. görünmüştür. 2003 yılında Hannibal Lecter, (Hopkins tarafından canlandırılan) Amerikan Film Enstitüsü tarafından hazırlanmış olan AFI's 100 Years…100 Heroes and Villains listesinde sinema tarihindeki en önemli kötü karakter olarak yer almıştır. Manuel Alvarez Bravo Manuel Alvarez Bravo ya da Alvarez Bravo (d. 2 Şubat 1902 - ö. 19 Ekim 2002), Meksikalı fotoğrafçı. Alvarez Bravo, 2 Şubat 1902'de Meksika'nın başkenti Meksiko'da doğmuştur. Genç yaşta resim ve müzikle ilgilenmeye başlayan Bravo, ilk makinesini 1923 yılında almış, teknik ve esnetik fotoğrafları ise 1925 yılında amatör olarak çekmeye başlamıştır. Hayatı boyunca politika, insanlar ve Meksika Devrimi'ni fotoğraflarına konu eden Bravo, 2002 yılında uykusu esnasında vefat etmiştir. Bravo'yu günümüzün tanınan fotoğrafçılarından biri yapan, Meksika insanının kültüründen beslenen kökenini karelerin kusursuz bir biçimde yansıtmasıdır. Güney Amerika kültürünün temel öğelerini yansıtmasındaki başarısı, estetik düzeydeki kusursuzluğu onun geç de olsa belli bir ünü yakalamasını sağlamıştır. Hem Güney Amerika kökenli pagan geleneklerinden hem de Hispanik kökenli Katolik inanç sisteminden beslenen melez bir kültür olarak adlandırabileceğimiz Meksika kültürü çalışmaları için ona geniş bir kaynak oluşturmuştur. Bravo'nun bu kültürel zenginlik içerisinden sıklıkla başvurduğu özellikle alt sınıfları merkeze alan insani etkileşimin inceliklerini, rüyaların, ölüm, ve sürmekte olan yaşamın dışavurumcu ifadelerini üretmek olmuştur. Gladbeck Gladbeck (telaffuz: [ˈglatbɛk]), Almanya'nın Kuzey Ren-Vestfalya eyaletindeki Recklinghausen idari bölgesine bağlı bir şehirdir. "Gladbeck" ismi Alçak Saksonca'dan türetiyor (Alçak Saksonca özgün olarak Gladbeck civarında konuşuldu). Bu bağlamda, "Glad"'ın anlamı tertemiz, ve "beck"'in anlamı deredir. Mamafîh, Gladbeck deresi artık toprağın altında akıyor. Gladbeck'in ilçeleri Brauck, Butendorf, Ellinghorst, Mitte, Ost, Rentfort, Rosenhügel, Schultendorf ve Zweckel. Sihirli Flüt Sihirli Flüt (Almanca Die Zauberflöte K. 620) 1791 yılında Wolfgang Amadeus Mozart tarafından bestelenen ve librettosunu Emanuel Schikaneder'in yazdığı opera eseri. Eser, konuşma ve şarkının birlikte yer aldığı sözlü şarkı, singspiel, biçiminin bir örneğidir. Libretto August Jakob Liebeskind’in "Lulu ya da Sihirli Flüt" masalından esinlenmiştir. Sihirli Flüt, lirik, komik ve ciddi öğeleri ile her üç opera türünün de özelliklerini bünyesinde katmış, kutsiyet izafe edilen konuları komik karakterlerle yumuşatmıştır. Geleneksel olarak İtalyanca yazılan opera geleneğini bozmuş ve Almanca yazılmıştır. Galasından beridir "Sihirli Flüt" her zaman opera repertuvarında en fazla beğenilen eserlerden biridir. Kuzey Amerika'da en sık oynanan ilk on opera arasındadır. Karanlıklar Kraliçesinin söylediği aryalardan "O zittre nicht, mein lieber Sohn" ve "der hölle rache kocht in meinem herzen" büyük başarı sağlamıştır. Komik karakter kuş avcısı Papageno ve çizgi film karakterlerine benzeyen tuhaf kostümü, çocukların operaya ilgi duymasına neden olmuştur. Operanın galası 30 Eylül 1791 tarihinde Viyana'nın Wieden kasabasındaki Freihaus-Wieden sahnesinde (Almanca Freihaus-Theater auf der Wieden) yapıldı. Prömiyerinde Mozart orkestranın şefliğini yaparken libretto Schikaneder, kuş avcısı (kuş adam) "Papageno" karakterini canlandırmış ve Mozart'ın baldızı Josepha Weber (Josepha Hofer) ise "Karanlıklar Kraliçesi" (gecelerin kraliçesi) rolünü oynamıştı. Mozart uzmanı ve müzik tarihi araştırmacısı Maynard Solomon'un ifadesiyle: "Sihirli Flüt"ün başarısı birkaç hafta öncesinde Prag'da hasta düşen bestecisini yüreklendirdi. Solomon şöyle devam eder: Opera eseri Kasım 1792 tarihinde 100ncü performansını kutladı. Mozart bu kilometre taşını görmenin sevincini tadamadan hastalığından dolayı 5 Aralık 1791 tarihinde yaşamını yitirdi. Opera Mozart'ın 1789 yılından beri süren Schikaneder'ın auf der Wieden tiyatrosundaki kumpanyasına katılımının zirve noktasına ulaştığı dönemin bir ürünüydü. Mozart kumpanyanın şarkıcı ve bestecisi ilk Tamino rolünü oynayan tenor Benedict Schack'ın yakın arkadaşıydı ve tiyatro kumpanyasının sıklıkla elbirliğiyle yazılan yapımlarına katkıda buluyordı. 1790 yılında "Der Stein der Weisen" (Felsefe Taşı) isimli ortaklaşa bestelenen opera ve içindeki "Nun liebes Weibchen," K. 625/592a ikilisi ve belki de başka pasajlardaki yardımı ile Mozart'ın katılımı arttı. "Sihirli Flütte" olduğu gibi Felsefe Taşı da (Almanca: "Der Stein der Weisen"), perili ve masalsı bir operaydı ve onun habercisi kabul edilebilirdi. Bu operada da aynı oyuncular benzer rollerde oynadı. "Sihirli Flüt", öne çıkan Masonik öğeleri ile dikkat çeker; hem Schikaneder hem de Mozart Masondurlar ve aynı locanın üyesidirler. Opera aynı zamanda Aydınlanma Çağı felsefesinin izlerini taşır ve alegorik hikâyeleri ile Aydınlanmacı Mutlakiyeti savunduğu kabul edilir. "Karanlıklar Kraliçesi", mutaasıp cehaletin tehlikeli bir formunu temsil ederken, onun hasmı "Sarastro", ataerkil bir bilgelik ve aydın görüşlü irfanıyla hükmeden mâkul bir hükümdarı sembolize eder. Mozart prömiyer için düşünülen kimi virtüöz kimi sadece komik vokalist aktörlerin yeteneklerini sırası geldikçe onların şarkı söylemelerini dinleyerek yazmayı sürdürdü. Böylece "Papageno" ve "Monastatos" için vokal çizgiler şarkıcı ayak uydurabilsin diye sıklıkla yaylılar ile belirlendi ve enstrümanlarla desteklendi. Buna karşın Mozart'ın baldızı Geceler Kraliçesi rolündeki Josepha Hofer açıkça daha az yardıma ihtiyaç duyuyordu: Bu rol zorluğu ile meşhurdur. Mozart piyesin orkestrasyonunda değişik kabiliyetteki seslerin kombinasyonunu ustalıkla birleştirdi. Özel surette istek alan Gecelerin Kraliçesi'nin aryası yüksek F6 ses seviyesine erişen "Der Hölle Rache kocht in meinem Herzen" ("Kalbimde kaynayan intikam cehennemi") operada nadirdir. Alt seviyelerde (baslar) Sarastro'nun göze çarpan F seviyelerindeki parçalarını içerir. Operanın kadın rolleri değişik ses türlerine atanmıştır, prömiyer performansının tiyatro afişi bütün kadın sesleri soprano olarak lanse ediyordu. Rollerin paylaşımı parçaların ses perdesi dağılımına dayanıyordu. Prömiyerdeki oyuncuların isimleri yukarıda resimdeki görülen tam adların yer almadığı operanın afişinden alınmıştır.. Bu opera şarkıcılarına akompaniman orkestra iki flüt (bunlardan biri pikoloda olmakta), iki obua, iki klarinet (önce Basset horn), iki fagot, iki korno, iki trompet, üç trombon (alto, tenör ve bas), timpani ve yaylılar'dan oluşmaktaydı. Bu eser özellikle sahnelerin finallerinde dört-sesli bir koro ve Papageno'nun müziği için de bir glockenspiel'de gerektirmektedir. Opera iki veya üç perdeye bölünmüş on sahneden oluşur: Bilge Isis ve Osiris rahibi Sarastro, Pamina'yı Karanlıklar Kraliçesi (Gecelerin Kraliçesi) annesinin tesirinden kurtarmak için mabedinde alıkoymuştur. Kraliçe genç prenses Tamino'yu kızını araması ve Sarastro'dan etkisinden kurtarması için ikna eder; ancak sonunda Tamino amacına ulaşmasına rağmen ılımlılığına ve bilgeliğine hayran kaldığı Sarastro'nun müridi olur. Sonra Prens Tamino ve Prenses Pamina bir araya gelirler. Uzak diyarlarda yolunu kaybeden yakışıklı prens Tamino bir canavar tarafından kovalanır. Canavarla mücadele ederken yorgunluktan bayılır. Kraliçenin hizmetkârı siyah pelerinli üç kadın peri görünür ve canavarı öldürerek Tamino'yu kurtarır. Perilerin üçü de Tamino'ya âşık olur ve ayılana kadar onunla birlikte kalmayı planlar. Aralarına bu konuda tartışma çıkar ve prensin yanından hep birlikte ayrılmalarının en iyisi olduğuna karar verirler. Tamino ayıldığında gördüklerini hatırlar ve bu sırada tamamen vücudu kuş tüyleri ile kaplı kuş avcısı ve aslında kendisine bir zevce arayan Papageno’yu görür (Bu sırada Papageno, "Der Vogelfänger bin ich ja" aryasını söylemektedir). Tamino, Papageno’ya yaklaşır ve ona kim olduğunu sorar. Papageno, Tamino’ya avladığı kuşları "Gecelerin Kraliçesi"’nin hizmetkârlarına verdiğini ve bunun karşılığında onlardan yiyecek ve içki aldığını anlatır. Tamino, kendisini canavardan Papageno’nun kurtardığını düşünür; Papageno da onu destekler ve canavarı çıplak elleri ile öldürdüğünü iddia eder. Bu sırada Karanlıklar Kraliçesinin hizmetkarı üç peri kadın görünür ve Papageno’yu yalan söylediği için kuşların bedelini yiyecek ve şarap yerine taş ile ödeyerek ve ağzını da bir asma kilit ile kilitleyerek cezalandırırlar. Kadınlar Tamino’ya onu kendilerinin kurtardığını söylerler. Tamino kadınlara derin minnettarlığını sunar, kadınlar da ona genç kız Pamina’nın resmini gösterirler ve Tamino resimdeki Pamina’ya derhal âşık olur (Tamino bu sahnede Dies Bildnis ist bezaubernd schön aryasını söyler). Karanlıklar Kraliçesi görünür, Tamino’dan Sarastro’nun elinden kızı Pamina’yı kurtarmasını ister ve karşılık olarak kızını onunla evlendireceği sözünü verir. (Konuşma ve arya: "O zittre nicht, mein lieber Sohn"). Peri kadınlar, Tamino’ya insanların kalplerindekini değiştirebilen bir Sihirli Flüt verirler, Papageno’nun ağzındaki asma kilidi çözerler ve onu koruması için ona da bir zilli çalgı hediye ederler. (Papageno "Hım, hım, hı" beşlisini söyler) Papageno, Tamino’ya eşlik eder ve üç çocuk onlara rehberlik eder. Kendilerine verilen sihirli çalgı aletleri sayesinde karşılaştıkları tehlikelerden kurtulurlar. Gecelerin Kraliçesinin kızı Pamina, Sarastro’nun uşağı "Monastatos" tarafından ellerinden bağlı vaziyette, eziyet edilerek içeri sürüklenir. (Üçlü: Du feines Täubchen, nun herein!). Tamino’nun Pamina’ya yardım etmesi için gönderdiği Papageno saraya gizli bir geçitten girer. Monastatos ve Papageno karşılaşırlar ve birbirlerinin tuhaf görünüşlerinden dehşete kapılıp sahnenin iki yanına kaçışırlar. Ama Papageno sonunda geri gelir ve Pamina’ya annesinin Tamino’yu kendisine yardım için gönderildiğini bildirir. Pamina, Tamino’nun sadece resmini gördükten sonra kendisine âşık olmasından sevinç duyar. Pamina'da, kendisine zevce olmasını arzu ettiği bir "Papagena"’ya özlem duyan Papageno’ya karşı sempati ve güven oluşur. Birlikte aşka dair kaside söylerler (İkili: "Bei Männern welche Liebe fühlen") ve ayrılırlar. Üç çocuk, prense yol gösterir. Tamino mabede vardığında "Neden ve Mizaç Kapısında" gizli bir sesin söylediği "Geriye dön!" seslenişi ile girişine izin verilmez. Tamino buradan giremeyince "Bilgelik Kapısını" denediğinde karşısına çıkan bir rahip onu Sarastro’nun asil ve yüce karakterine ikna eder. Rahip yanından ayrıldığında Tamino sihirli flütünü Pamina ve Papageno’nun gelmesi ümidiyle onları çağırmak için çalar. Sihirli çalgı aletinin tınıları önce bir grup vahşi hayvanı evcilleşmiş olarak getirir daha sonra Papageno’nun düdüğü duyulur. Tamino’nun uzaktan duyulan flütünün sesiyle Papageno Pamina ile görünür. İkisi aniden Monastatos ve onun köleleri tarafından yakalanır. Papageno daha sonra sihirli zilli çalgısıyla onları büyüler ve istemsizce ve mutlu bir şekilde dans ettirerek gönderir, dans ederek sahneyi terk ederler. Papageno Sarastro’nun ve kalabalık maiyetiyle birlikte geldiğini işitir. Korkar ve Pamina’ya ne demeleri gerektiğini sorar. Ve Pamina cevaplar: ("Gerçeği! Gerçeği! Bir cürüm bile olsa gerçeği!") ve onun sözleri ile bir zafer marşı çalmaya başlar (Koro: "Es lebe Sarastro"), Sarastro ve heyeti gelir. Sarastro hazırlıksız bir yargılamayı yönetmeye başlar. Pamina Sarastro’nun ayaklarına kapanarak Monastatos kendisinden aşkını istediği için kaçmaya çalıştığını itiraf eder. Sarastro onu kibarca tutar ve onu hiçbir şeye zorlamayacağını ama serbest de bırakamayacağını söyler. Monastatos Tamino’yu ele geçirmiş olarak gelir. İki sevgili birbirlerini ilk kez görürler ve hemen kucaklaşırlar. Koro “Bunun anlamı nedir?” şarksını söyler ve ikisi ayrılırlar. Monastatos Tamino’yu suçlayarak parmağı ile işaret eder. Ancak Sarastro Monastatos’un adice ithamına inanmaz. Monastatos’u terbiyesizliği için cezalandırır ve Tamino ve Pamina’yı karakter imtihanı mabedine yollar. Sarastro’nun başkanlık ettiği rahipler şurası, vakur bir marş ile girerler. Tamino’nun imtihan çilesinde başarılı olması halinde Pamina’ya sahip olabileceğini söylerler ve Pamina’nın zaten insanları hurafelere sürüklemiş olan annesine dönmesine müsaade etmezler. Sarastro, (arya:"O Isis und Osiris") Isis ve Osiris tanrılarına dua ederek Tamino ve Pamina’ya bilgelik ruhunu vermelerini, amaçsızca dolanırkenki adımlarına rehberlik etmelerini, karşılaştıkları tehlikelerde onları sabır ile güçlendirmelerini, mezarlarına girseler bile cesaret yolunun erdemi ile ödüllendirilmelerini diler. Tamino ve Papageno, mabedin içine alınırlar. Tamino bunun imtihandan vazgeçip geri dönmek için son şansı olduğu konusunda ikaz edilir ama o Pamina’sına kavuşmak için bütün sınavlara katlanacağını söyler. Papageno’ya da bütün sınavlara tabi olmayı kabul edip etmediği sorulur ama o bilgeliği arzulamadığını ve onun için mücadele etmek istemediğini söyler. Rahip Papageno’ya Sarastro’nun kendisine bir zevce bulabileceğini ve onun adının da Papagena olduğunu söyler. Papageno zevcesi olması için önerilen kadına şöyle bir bakmanın sorun olmayacağını söyler ancak rahip ona imtihan süresince hiç konuşmaması ve ses çıkarmaması gerektiğini bildirir. Papageno sonunda kabul eder. İlk sınavda Tamino ve Papageno bir kadının cazibesine karşı sessiz kalacaklardır. (İkili: iki rahip) Üç kadın peri kadın görünür ve onları konuşturmak için uğraşır. (Beşli: Papageno, Tamino, üç kadın). Tamino Papageno’ya sürekli sükut etmesini söylediği halde ikisi de sıkı dururlar. Papageno rahiplerden biri ile karşılaşır ve ona Sarastro zaten kendisinin zevcesi olmak isteyen bir kadını önerdiği halde neden sınava tabi tutulduğunu sorar. Rahip bunun tek yolunun bu olduğunu söyler. Monastatos yaklaşır ve Pamina’ya vecd içinde gözlerini dikerek bakar. (Arya, Monostatos: "Alles fühlt der Liebe Freuden") Karanlıklar Kraliçesi göründüğü ve Pamina’ya Sarastro’yu öldürmesi için bir hançer verdiğinde Monastatos geriye çekilir ve dinler. (Arya, Karanlıklar Kraliçesi: "Der Hölle Rache kocht in meinem Herzen") Monastatos Pamina’yı sevgilisi olması için bu gizli bilgi ile tehdit eder ancak Pamina’nın uyarısı ile teskin olan Sarastro bunu önler. (Arya, Sarastro: "In diesen heil'gen Hallen") Tamino ve Papageno yine sessiz kalma imtihanının sıkıntısına maruz kalmalıdırlar. Papageno artık diline sahip olamaz ama Tamino hala konuşmamakta sıkıdır hatta Pamina dahi kendisiyle konuşsa cevap vermez. Tamino, Pamina ile konuşmayı reddettiği için Pamina onun artık kendisini sevmediğini düşünür. (Arya, Pamina: "Ach, ich fühl's, es ist verschwunden") (Koro) Sarastro parçası Pamina ve Tamino. (Üçlü: Sarastro, Pamina, Tamino). Papageno da küçük sevgili müstakbel karısını görmeyi arzu etmektedir. Çocuklar onu fikrinden caydırırlar ve Tamino’yu görmesi için alırlar. Zırh giymiş iki adam Tamino’ya yol gösteriri ve bir Barok koral prelüd müzik formu ile şarkı söyleyerek ona kılavuzluk ederler sonra Pamina’nın yaşayıp yaşamadığı şüphesi giderilir. Sarastro görünür ve Pamina’yı içeri gönderir. Pamina içeri gelir ve kendisiyle konuşması serbest olan Tamino’yu bulduğundan sevinç içinde ümitsizliği kaybolur. Her ikisi de Pamina’nın babası tarafından antik bir meşe ağacından oyulduğu söylediği sihirli flütün yardımıyla sağ salim ateş ve suyun nihai çileli sınavı geçmiştir. Bir sahne gerisi korosunun söylediği "Zafer! " şarkısıyla imtihanlarından çıkarlar. Papageno intihara teşebbüs eder çünkü Papagena’yı unutamamaktadır. Ancak son anda Üç Çocuk gelirler ve ona sihirli çalgı aletini çalmasını söylerler. Çalgı aleti çaldığında gerçekten Papagena’yı çağırır, Papagena ortaya çıkar. Ve mutlu çift ("pa ... pa ... pa") şeklinde şaşkınlık içinde kekeleyerek birbirlerine seslenirler ve bir araya gelirler. (İkili: "Papageno! Papagena!") Hain Monastatos, Gecelerin Kraliçesi ve onun hizmetkârı Üç Kadın ile mabedi yıkmak için birlikte ortaya çıkar ancak büyülü bir şekilde ezeli gecenin içinde kaybolurlar. Sahne şimdi Sarastro’nun genç sevgililere hoş geldin dediği ve onları birleştirdiği ana mabedin girişini göstermektedir. Nihai koro, Tamino ve Pamina’ya çileli imtihana katlandıkları için dua ederler ve tanrılara teşekkürlerini sunarak dua ederler. Kara mizah Kara mizah, veya kara komedi, komedi ve hicvin alt türlerinden biridir. Genellikle ciddiyetle anılan din, cinayet, ölüm, hastalık, savaş, doğal afet, akıl hastalığı gibi konuları mizahi bir anlayışla ele alır. Kara mizah açık seçik olana karşıtlık göstermesine rağmen bu anlayışla ilişkilidir. Dolaysız gülmecede mizahi durumların çoğu şoka ve ani değişimlere dayanırken kara mizah genellikle ironi ve hatta bazen yazgıcılığı kullanır. Kara mizah; gündemde olmayan kötü bir olayı, mağdurun bile gülebileceği, diğer insanlara ise kahkaha atmaktan çok uzak, düşündürerek buruk bir tebessüm oluşturacak şekilde mizah unsuru olarak sunup gündeme getirmeye çalışmaktır. Bu özel mizah türüne çarpıcı örnek olarak Beckett'in "Godot'yu Beklerken" adlı oyunundan bir sahne verilebilir; karakterlerden biri kendini asmak için kemerini çıkarır, ancak pantolonu düşer. "Grandma's in the Wedding Cake" adlı oyunda ise evin yakın zamanda ölen büyük annesinin külleri oyun boyunca döner dolaşır ve son olarak düğün pastasının içinde yerini alır. Stanley Kubrick'in yönettiği "Dr. Strangelove" filmi, sinema alanında bu mizah türünün öncüsü olarak gösterilir. Kara mizah içinde aynı zamanda parodi, yani biçimle öz arasındaki ayrılıktan gülünç etki yaratma yer alır. Yaygın olarak, ciddi olması gereken ancak açıkça bunu başaramayan bir duruma karşı gösterilen tepki kullanılır. TacikÃ§e Vikipedi Tacikçe Vikipedi (Tacikçe: "Википедиа, энсиклопедияи озод" [Vikipedi, özgür ansiklopedi; yazıçeviri: "Vikipedia, ensiklopediyai ozod"]), Vikipedi'nin Tacikçe sürümüdür. 19 Mayıs 2012 itibarıyla, 10.183 maddeye, 7.188 kullanıcıya ve 4 yöneticiye sahiptir; madde sayısına göre, 110. en büyük Vikipedi sürümüdür. Maddelerinin çoğu, coğrafi lardır. Sırpça ve Kazakça Vikipedileri gibi, kullanıcının isteğine ait bir yazı sistemi kullanılabilmesini sağlayan bir özellik vardır. Her sayfanın üstünde bulunan araç çubuğunda (Kiril) ve (Latin) adlı sekmeler var; isteğe bağlı olarak, herhangi bir sekmeyi seçip, istenilen yazı sistemi kullanılabilir. Tacikistan'da resmî olarak Kiril alfabesinin kullanılması nedeniyle site varsayılan olarak Kiril alfabesinde gösterilir. Lucy Liu Lucy Alexis Liu (Çince: 劉玉玲, "Liú Yùlíng") (d. 2 Aralık 1968, New York), Emmy Ödülüne aday gösterilmiş Çin asıllı Amerikalı film yapımcısı ve oyuncu. Liu, 2012 yılında, tekrarlayan Jessica Tang rolünde TNT serisi Southland'ın kadrosuna katıldı. En İyi Drama Misafir Kadın Oyuncu için Eleştirmenlerin Seçimi Televizyon Ödülü'nü kazandı. 1991'de Liu, bir Meme kanseri korkusundan sonra ameliyat edildi. "Doktor, bir çeşit kanser olduğunu ve ortaya çıkması gerektiğini söyledi. Şoka girdim. Oldukça travmatize ediyordu" şeklinde konuştu. Doktor muayenesinden sadece iki gün sonra tümörün iyi huylu olduğu ortaya çıktı. Liu, Budizm, Taoizm ve Yahudi tasavvufu gibi çeşitli dinler üzerinde çalıştı. “Ben ruhsal her şeye katılıyorum - meditasyon veya ilahiler veya bunlarla ilgili şeyler yapacağım. Okulda Çin felsefesi okudum. Metafizikte çok etkileyici bulduğum bir şey var” dedi. 1999 ABD Haftası ile yapılan röportajda Liu, bir hayaletle cinsel münasebet yaşadığını iddia etti. 2004 yılından beri Amerikan-Amerikan organizasyon Komitesi üyesidir. Liu, bekar bir ebeveyndir. Biyolojik oğlu olan Lloyd Rockwell adını verdiği çocuğun 2015 yılında taşıyıcı annelik uygulaması ile dünya'ya geldi. Oğlunu kucağına alan Liu, neden taşıyıcı anne yardımıyla çocuk sahibi olduğu ile ilgili röportajda "Çok çalışıyordum ve ne zaman çocuk doğurmaya fırsatım olacağını da bilmiyordum. Bu yüzden taşıyıcı anneliğin benim için en iyi yöntem olduğuna karar verdim" şeklinde konuştu. Oğlunun doğumundan bu yana, Liu modern ailelerdeki çeşitliliği kutlamakla ağır şekilde ilgilenmiştir. Katıldığı büyük kampanyalardan biri Tylenol'ün #HowWeFamily Anneler Günü Kampanyası idi. Barbourfields Stadyumu Barbourfields Stadyumu Zimbabve'nin Bulawayo şehrinde olan çok amaçlı 40,000 kişilik stadyumdur.Şu an da daha çok futbol maçları için kullanılmaktadır.Stadın sahibi Bulawayo City Council'dir ancak;Highlanders Futbol Kulübü saha olarak kullanmaktadır,Zimbabvenin en büyük futbol takımlarından biridir.Stadyumun futbol hayranlarına "Emagumeni" denir. Gulliver'in Gezileri Gulliver'in Gezileri, Jonathan Swift'in yazdığı, dünya klasikleri arasına girmiş fantastik roman. Swift'in 1726 yılında tamamladığı "Gulliver'in Gezileri", Lemuel Gulliver adındaki doktorun seyahatlerinde geçirdiği deniz kazalarından kurtularak sığındığı kara parçalarında karşısına çıkan, birbirinden ve kendi ülkesi olan İngiltere’den son derece farklı zaman ve mekan ölçülerine sahip ülkelerde başından geçen olağanüstü öyküleri anlatır. Guliver'in gezdiği yerler ve başından geçenler yoluyla 18. yy İngiltere’sini, Avrupalılığı ve Avrupalı bakış açısını semboller yoluyla anlatmakta ve yermektedir. Siyasal hiciv niteliğindeki bir eser olarak yazılmış iken yayınlanmasından seksen yıl sonra, Glasgow’daki bir kitabevi tarafından sadeleştirilip resimlerle süslenerek çocuk edebiyatına kazandırılmış ve çocuk edebiyatı klasikleri arasına girmiştir. Dört ayrı yolculuğun anlatıldığı dört bölümden oluşan kitapta yazar, okuyucuyu benimsediği ölçülerin, değerlerin, yasaların ve yönetim sistemlerinin genel-geçerliğini sorgulamaya, farklılıklar konusundaki anlayışını geliştirmeye yöneltir. Zamanın toplumsal, siyasal ve dinsel kurumlarına yöneltilmiş çok sert bir eleştiri ve taşlama niteliği içeren yapıt, yazarın tek romanıdır. Milli Eğitim Bakanlığı 100 temel eser listesindedir. Gemi kaptanlığı yapan maceracı doktor Lemuel Gulliver, çalıştığı gemi batınca yüzerek karaya çıkar. İlk macerasında karaya çıktığı yer, minik insanlar ülkesi "Lilliput"’tur. Liliputlular, onu bağlayıp, eski bir tapınağa hapsederler. Bu ülkede bir dev olan Gulliver, Liliput’un cüce halkını alt edecek güçte olmasına rağmen onlarla iyi geçinmek ister ve özgür bırakılması karşılığında, düşmanları ile savaşta onlara yardım eder. Liliput, kendileri gibi küçük insanlardan oluşan komşuları "Blefescu" ile kaynamış yumurtanın nasıl kırılacağı konusunda bir türlü uzlaşamamakta ve ölümüne savaşmaktadır. Gulliver, Blefescu donanmasını etkisiz hale getirir ancak zaferini kıskanan devlet görevlileri, düşman donanmasını kendilerine teslim etmediği için onu hainlikle suçlarlar ve ameliyatla kör edilmesine karar verirler. Gulliver, Blefescu’ya kaçıp evine dönmesini sağlayacak bir tekne bulur ve vatanına sağ salim döner. Tekrar sehayahte çıkan Lemuel’in gemisi rotasını şaşırınca kendisini devler ülkesi "Brobdingna"’da bulur. Devler arasında küçük bir kukla gibi hayatını sürdürmeye çalışan Gulliver servet düşkünü bir adamın eline düşer ve kraliçeye satılır. Sarayda bir ev hayvanı, bir oyuncak muamelesi gören Gulliver, hoyrat ve kaba insanların yaşadığı bu ülkeden de kaçmayı başarıp ülkesine döner. Lemuel'in üçüncü yolculuğunda gemisi korsan saldırısına uğrar ve zorlukla çıkabildiği Barnibaldi adlı adada karaya çıkar.Balnibarbi sahilinde bu adayı yönetmekte olan uçan ada Laputayı görür ve buraya alınmasına izin verilir. Bu adada yaşayan Laputa ülkesinin insanları hayatta sadece iki şeyle ilgilenmektedir: müzik ve matematik. Soyut düşüncelerle uğraştıklarından somut ve pratik işlerden anlamayan bu insanlar normal boyuttadır ancak vücutlarına uymayan gülünç giysilerle dolaşır, normal düşünebilmek için uşakların yardımına ihtiyaç duyarlar. Son yolculuğu Yahoo adı verilen insana benzer vahşilerin ve onlara hükmeden Houyhnhnm adı verilen asil atların ülkesinedir. Gullliver, oradaki yaşamı gözleyince atlara karşı saygı ve hayranlık duymaya, mücevherlere anlamsız bir düşkünlük gösteren anlamsız insanlardan da nefret etmeye başlar. Asil atlar ise Gulliver'in Avrupa hakkında anlattıklarını, savaşları, gereksiz kavgaları anlamakta güçlük çekerler. Artık hep yanlarında kalmak isteyen Gulliver’e izin vermez, onu evine gönderirler. İnsanlardan artık tamamen soğuyan Gulliver, kendini mümkün olduğu kadar insanlarda soyutlayarak yaşamına devam eder. Onu Avrupa'ya getiren Portekizli Kaptan Pedro de Mendez sabırla onu insanlara karşı olumsuz duygularından vazgeçirmeye çalışır. Gulliver, Kaptan'ın tavsiyelerini dinleyip evine döner. İki at satın alıp zamanının çoğunu onlarla geçirir. İlk başlarda ailesi ve komşularından kendini soyutlarken yavaş yavaş bu korkusunu yenip ailesi ve komşularıyla yeniden görüşmeye başlar ve gezilerini yayınlatmaya karar verir. Romanın yayınlanışından iki sene sonra besteci Georg Philipp Telemann, Lilliputlular ve Brobdingnanlılar'ı betimleyen bir eser bestelemiştir. İki keman için yazılmış beş bölümlü eser, ""Gulliver'in Gezileri Suiti"" olarak bilinir. Claudia Schiffer Claudia Schiffer (d. 25 Ağustos 1970, Rheinberg, Batı Almanya), Alman manken ve oyuncu. 17 yaşında modelliğe başlayan Schiffer, "The New York Times", "Rolling Stone", "People" dergilerinin kapağında yer almayı başarabilen ilk modeldir. Michael Clarke Duncan Michael Clarke Duncan (d. 10 Aralık 1957; Illinois, Chicago - ö. 3 Eylül 2012; Los Angeles, Kaliforniya), Amerikalı oyuncu. 1999 yılı yapımı Yeşil Yol (film)'inde Akademi Ödülü ve Oscar Ödülüne aday gösterildi ama Saturn Ödülü En İyi oyuncu (Film) ödülünü kazandı. Boyu 1.96 metre kilosu ise 127 kilogramdır. Duncan, babası onları terk ettikten sonra kız kardeşi, Judy ve annesi Jean Duncan (gündelikçi) ile büyüdü. Hep bir oyuncu olmak istedi, Alcorn State Universitesi'ndeki iletişim programını annesi rahatsızlanınca ailesine destek olmak adına bırakmak zorunda kaldı. İriyarı biri olduğundan (1.96 m boy 142 kg) doğalgaz firması için kazı işlerinde iş bulması ve çeşitli Şikago kulüplerinde bodyguardlık yapması kolay oldu. Ayrıca Kankakee Community College'de ve Alcorn State'de bir sezon basketbol da oynadı. Duncan Los Angeles'ta reklamlarda oynamak için uğraşırken çeşitli güvenlik firmalarında bodyguardlık işleri ile uğraştı. Bu dönemde Will Smith, Martin Lawrence, Jamie Foxx, LL Cool J ve The Notorious B.I.G. gibi ünlülere de bodyguard'lık yapıp çeşitli film ve Tv dizilerinde küçük roller aldı. Notorious B.I.G. 1997'de öldürüldüğünde bodyguard'lığı bıraktı. 1998'de "Armageddon" filminde Bear rolünü oynadı ve Bruce Willis ile yakın arkadaşlık kurdu. Ona çıkış sağlayıp ödüller getiren Frank Darabont yönetmenliğindeki "The Green Mile" filmindeki John Coffey rolü, Willis'in desteği ve yardımı sayesinde gerçekleşmiştir. Duncan'ın reklamcısı Joy Fehily, Michael Clarke Duncan'ın yoğun bakım ünitesine nakledildiğini söyledi. 6 Ağustos 2012 tarihinde yaptığı açıklamada, Duncan'ın 13 Temmuz'da kalp krizi sonrasında hastaneye kaldırıldığını belirtti. "Oscar adayı oyuncu, 13 Temmuz'da bir Miyokardiyal enfarktüs geçirdiğini ve tamamen iyileştiği bilgisini verdi fakat 3 Eylül 2012'de bir gazeteci Duncan'ın 54 yaşında Los Angeles'ta hayatını kaybettiğini duyurdu. Alper Tezcan Alper Tezcan (d. 3 Mayıs 1980, Gazitepe, Silivri, İstanbul), eski Türk futbolcudur. Galatasaray'ın alt yapısından yetişen Tezcan, Galatasaray'ın eski futbolcusudur. Tezcan, futbola 11 yaşında Galatasaray altyapısında başladı. 1996 yılında Galatasaray A2 takımına yükseldi. 1999'daki sakatlığına dek ara ara bu formayı giydi. 23 Aralık 1998'de Ankaragücü deplasmanında 68. dakikada Suat Kaya'nın yerine oyuna dahil olarak hem Süper Lig'de hem de Galatasaray'da ilk kez forma giydi. Sezon içinde bir lig maçında daha oynadı. Türkiye Kupası'nda da 3 maç şans bulan futbolcu sezon sonunda iki turnuvada da şampiyonluk gördü. 1999-2000 sezonunda Fatih Terim tarafından A takım ile beraber düzenli antrenmanlara başladı. Göztepe karşısında bir lig maçında daha şans buldu. Onun dışında 4 A2 maçında da forma giydi. Aralık 1999'da Ali Sami Yen Stadyumu'nda İtalyan Bologna FC 1909 takımı karşısında oynanan UEFA Kupası 3. tur karşılaşması kadrosuna alındı. 89. dakikada oyuna giren Tezcan, ilk kez Avrupa maçına çıkmıştı. Ancak sadece 4 dakika forma giyebilen futbolcu 90+3. dakikada Kamerunlu oyuncu Pierre Wome ile çarpışarak ayağını kırdı. Bologna FC maçındaki sakatlığından sonra futbol hayatı adeta bir düşüşe uğradı, 11 kez ameliyat oldu. Geleceğin yıldızlarından olarak görülen ve 1999 yılında Hertha Berlin tarafından izlenen Tezcan, yaşadığı ağır sakatlıktan ötürü kendini gösteremedi. Galatasaray sezon sonunda Türkiye Ligi, Türkiye Kupası yanında UEFA Kupası'nı kazanarak Avrupa Kupası kazanan ilk Türk futbol takımı oluyordu. Tezcan ise sezonu kapadığı için bu başarılarda etkin bir rol oynayamadı. Bu sakatlıktan sonra eski kulübü Galatasaray'ı sakatlığı sırasında dikkatsiz olmakla suçlamış, ameliyat maliyetlerinin çoğunun ailesi tarafından karşılandığı belirtmiştir.Galatasaray yönetiminin kendisine sahip çıkmadığını belirten Alper, o dönem istenen 3 milyon dolarlık bonservisi nedeniyle başka takımlara gidememesinin tek sorumlusunun Galatasaray yönetimi olduğunu vurguladı. 2000-01 sezonunda da sakatlığı nedeniyle forma giyemedi. Geçirdiği sakatlıktan bu yana 12 kez ameliyat geçiren futbolcu, daha sonra forma giydiği takımlarda da sakatlığı nüksedince neredeyse hiç forma şansı bulamadı. 2001-02 sezonunun ikinci yarısında Elazığspor'a transfer oldu. Sezon sonuna dek forma giyemeyen futbolcu, 2002-03 sezonunda da sakatlığı devam ettiği için sözleşmesi karşılıklı feshedildi. Bir sezon takımsız kalan Tezcan, 2004-05 sezonunda Lig B takımı Orduspor'a geçti. 3 Kasım 2004'te 5 yıllık bir aradan sonra ilk kez sahaya çıktı. İlk 11'de sahaya çıkan futbolcu 29. dakikada oyundan çıkmak zorunda kaldı. Bir kez Türkiye Kupası maçına da çıktı. 2005'te Yıldırım Bosnaspor takımına transfer oldu. Lig B Klansman grubunda 11 maça çıkan Tezcan, Sarıyer karşısında 22. dakikada sakatlanarak oyundan çıktı ve yine sezonu kapadı. 2006-07'de yeni durağı 3. Lig takımı Ispartaspor oldu ve burada 7 maç oynayabildi ancak Aralık 2006'da sözleşmesi feshedildi. 2007'de 3. Lig takımlarından Yeni Burdur Gençlikspor'a transfer oldu. Burada 3 maç yaptıktan sözleşmesi feshedildi. Ancak Şubat ayında yine sözleşme imzaladı ve nisan ayında bir maçta son 20 dakika oyuna alındı. Sezon sonu sözleşmesi biten Tezcan, iki sezon takımsız kaldıktan sonra İstanbul, Silivri'de, Amatör 1. Küme, 2. Grup'ta yer alan ve doğduğu köyün takımı olan Gazitepespor'da oynamaya başlamıştır. 2014 sezonundan sonra futbol kariyerine son vermiştir. Geçirdiği sakatlık ve sonrasında yapılan yanlış tedavi nedeniyle futbol hayatı genç yaşta sona eren Alper Tezcan, yaşadığı büyük maddi sıkıntılar nedeni ile Şubat 2009'da UEFA madalyasını 200.000 TL'ye satışa çıkarmış, fakat madalyasını satamamıştır. 2013'te Borçları yüzünden işlettiği futbol okuluna gelen icra mumurları madalyasına el koymuştur. Alper Tezcan, 2011 yılında kendi ismini taşıdığı "Alper Tezcan Futbol Spor Okulları" nı hizmete açmıştır. 2015 yılına kadar varlığını sürdürmüştür. Alper Tezcan, Temmuz 2017'de en son formasını giydiği Amatör 1.Küme ekiplerinden Gazitepespor'da teknik direktörlüğe getirilmiştir. Alper Tezcan, 2018-2019 sezonunda, Elit Masterler Ligi'nde, Silivri'nin en yeni veteran takımı olan "Silivri Masterleri" takımında oynamıştır. 2016 yılında evlenen Alper Tezcan iki çocuk babasıdır. İnsan ve Hayvanlarda Duyguların İfadesi İnsan ve Hayvanlarda Duyguların İfadesi ("The Expression of the Emotions in Man and Animals"), İngiliz doğabilimci Charles Darwin'in ilk kez 1872 yılında yayımlanan ve insanlarla hayvanların duygu değişimlerini inceleyen kitabı. Beden dili üzerine yapılan ve fotoğrafçılığa dayalı ilk bilimsel çalışma olarak değerlendirilir. Zeyno Günenç Zeyno Günenç, (d. 22 Haziran 1967, İzmit), tiyatro, sinema ve dizi oyuncusu. İlkokul ikinci sınıftayken annesinin yönlendirmesiyle bale eğitimi almaya başlayan Zeyno Günenç, Mimar Sinan Üniversitesi Devlet Konservatuvarı Tiyatro Bölümü'nden mezun oldu. Bursa Devlet Tiyatroları Genel Müdürlüğü'nde üç yıl çalıştı. Bu kurumdan istifa edip bir yıllığına Kanada Vancouver'a giderek eğitimini geliştirdi. Yurt dışı da dahil olmak üzere birçok özel radyoda yapımcı ve sunucu olarak çalıştı. Süheyl Uygur ve Behzat Uygur kardeşlerle ""Üç Salakşörler"" adlı oyunla üç yıl süren bir turneye çıkarak Türkiye'nin birçok yerini gezdi. "Çocuklar Duymasın" adlı dizideki "Dominant Gönül teyze" karakteriyle ünlendi. Okan Bayülgen'le bir evlilik geçiren sanatçı, Tiyatrokare topluluğunda çalıştı. TRT'de yaptığı sabah programından bazı baskılar nedeniyle ayrıldığı ileri sürüldü. 1988 yılından itibaren çeşitli sinema ve dizi filmlerde rol aldı. 2017 yılının Temmuz ayında İsviçreli eski balet Gilles Kaner'la evlendi. Aldo Giuffrè Aldo Giuffrè (d.10 Nisan 1924, Napoli – ö. 27 Haziran 2010, Roma), İtalyan aktör. Sinemaya 1948 yılında "Assunta Spina" filmiyle atılmıştır. 1948 ve 1999 yılları arasında 90'a yakın filmde rol almıştır. Asıl ününü "The Good, the Bad and the Ugly" filmindeki "Alkolik Yüzbaşı" karakteriyle sağlamıştır. MyCARGO Airlines MyCARGO Airlines (eski adıyla ACT Airlines), dünya çapında faaliyet gösteren özel bir hava yolu kargo şirketidir. Kurulduğunda 2 adet A300-B4s uçağa sahip olan şirket ilerleyen zamanda sayıyı sekize çıkarmıştır. Aşamalı olarak uçaklarını yenilen şirket, 2017 yılı verilerine göre filosunda 5 adet Boeing B747-400s bulundurmaktadır. Ekim 2011'de Çin havayolu şirketi HNA ile ortak olmuşlardır. 16 ocak 2017 Günü Tsi 04:45'te Hongkong-bişkek uçuşu sırasında; inişe geçerken bişkek yakınlarında düşmüştür.Kazada 4 mürettebatı dahil 32 kişi hayatını kaybetmiştir. TÃ¼rkiye biteyi, Commelina Commelina Gün çiçeği Homo ergaster Homo ergaster (Çalışan İnsan), kafatası hacmi 880 cm³ olarak hesaplanmıştır. Turkana Çocuğunun Homo ergaster fosili olduğu düşünülmektedir. TÃ¼rkiye biteyi, Olea Olea Hırsız Kız (film, 1964) Hırsız Kız, 1964 ABD yapımı gerilim filmidir. Özgün adı Marnie olan film Ocak 1966'da Türkiye'de sinemalarda gösterilmiştir. Alfred Hitchcock'un yönettiği filmin başrollerinde Tippi Hedren ve Sean Connery oynamışlardır. Film, Winston Graham'ın aynı adlı romanından uyarlanmıştır. Marnie Hitchcock'un Kuşlar filminin ardından Tippi Hedren ile çektiği ikinci filmdir; fakat gişede Kuşlar kadar başarılı olmamış ve beklenen hasılatı getirmemiştir. Hitchcock bu filmde cameo'sunu filmin başında yapar. Tippi Hedren oteldeki odasına giderken, o da odalardan birinden çıkmaktadır. Marnie Edgar, (Tippi Hedren) erkeklere karşı büyük bir güvensizlik besleyen; gökgürültüsü ve kırmızı renge karşı normalin ötesinde korku duyan biridir. Aynı zamanda becerikli bir hırsızdır; etkileyiciliğini kullanarak şirketlerde iş bulmakta ve ilk fırsatta onları soyup kaçmaktadır. Baltimore'da oturan, iyi bir işte çalıştığı ve iyi para kazandığına inandırdığı annesine düzenli olarak para yollar. Son işinde ise Sidney Strutt'u (Martin Gabel) çekiciliği ile etkilemiş ve referanssız kabul edildiği bu şirketi soyup kaçmıştır. Marnie yeni bir av bulmak için Mark Rutland' ın (Sean Connery) şirketine iş başvurusunda bulunur. Onu Strutt'un şirketinde daha önce görmüş olan Mark, Marnie'nin niyetini anlar; fakat işe alınmasını sağlar. Karısını bir yıl önce kaybetmiş olan Mark, Marnie'den hoşlanır. Marnie daha öncekiler gibi Mark'ı da soyup kaçar ama Mark onu bulur. Mark, Marnie'yi kendisi ile evlenmeye mecbur eder ve balayına giderler. Mark, Marnie'nin cinsellikle ilgili ciddi sorunları olduğunu fark eder. Mark ona zaman tanımaya çalışır ama Marnie'nin ona karşı sert ve soğuk tavrı karşısında kontrolünü kaybedip onunla zorla birlikte olur. Marnie ertesi sabah intihara teşebbüs edince geziyi yarıda kesip geri dönerler. Mark, Marnie'yi yakından tanıdıkça Marnie'deki kleptomani ve cinsel soğukluğunun patolojik kökenleri olduğunu anlar. Onun davranışlarının ardında yatan sebebi bulmak istese de Marnie'den bir şey öğrenemez. Bu nedenle Marnie'nin "gerçek" yaşamını araştırması için bir dedektif tutar ve onun geçmişini öğrenir. Buna göre Marnie'nin annesi Bernice, Marnie küçükken hayatını fahişelikle kazanan biridir. Mark Marnie'yi alıp annesinin evine götürür ve annesine gerçekleri anlattırır. Aslında durum Mark'ın dedektiften öğrendiklerinin daha ötesindedir. Marnie, annesinin evinde, annesi ve Mark'ın anlattıklarının etkisi ile unuttuğu kötü olayları hatırlamaya başlar. Buna göre fırtınalı bir gecede Bernice'in müşterisi olan bir denizci, o zamanlar 6 yaşında olan Marnie'yi gökgürültüsünden korktuğu için sarılıp sakinleştirmeye çalışmış, denizciden hoşlanmayan Marnie'nin ağlaması ile Bernice kızına sarkıntılık ettiğini düşündüğü denizciye saldırmıştır. Bernice denizciyle boğuşurken annesini korumaya çalışan Marnie, denizcinin kafasına demir bir çubuk vurarak onu öldümüştür. Denizcinin akan kanı, Marnie'de kırmızı renge karşı hastalıklı bir korku oluşturmuştur. Bu olay sırasında bacağı sakatlanan Bernice, suçu üzerine almış ve mahkemede meşru müdafaadan beraat etmiştir. Marnie bu olayın şokunu kaldıramayıp hafızasını kaybetmiş, annesi de onun bu olayı hatırlamamasından faydalanıp onlar için yeni ve erkeklerden tamamıyla uzak bir hayat kurmuştur. Filmin sonunda Mark'ın yardımları ile kabuslarının sebebini öğrenen Marnie, kendisini seven Mark ile yeni bir hayat kurmak için umutlanır. MÃ¼bahele Ayeti Mübahele Ayeti (Arapça: آية المباهلة), Âl-i İmrân Suresi'nin 61. ayetidir. Mübahele, kelime anlamı olarak "karşılıklı beddua etme" demektir. Rivayetlere göre İslam peygamberi Muhammed, Necran Hıristiyanlarını İslam'a davet etmiş, onlar da âlimleri yanlarında olarak yaklaşık 70 kişi ile Medine'ye gelmişlerdir. Amaçlarının Muhammed'in söylediklerinin doğruluğu husunda Muhammed ile tartışmak olduğu ifade edilen grup ile yapılan tartışmalarda Muhammed'in, Nasranîler'i, onların dini kitaplarında "kendisinin geleceğine dair" alametleri göstererek yenilgiye uğrattığı rivayet edilir. Rivayetlere göre Nasranîler de zaten böyle bir bekleyiş içinde idiler. Onların inanışına göre de, gelecek olan peygamber deveye binerek (Mekke’de bulunan) Faran dağlarından zahir olacak, İyr ve Uhud (Medine’de) arasında hicret edecektir. Tartışmaların anlaşmazlıkla sonuçlanması üzerine "Sana gelen bunca ilimden sonra, yine de bu hususta seninle çekişip tartışmalara girişirlerse de ki: Gelin, oğullarımızı ve oğullarınızı, kadınlarımızı ve kadınlarınızı, nefsimizi ve nefsinizi çağıralım; sonra karşılıklı lanetleşelim de Allah’ın lanetini yalan söylemekte olanların üstüne kılalım." Şeklindeki ayetin indirildiğine inanılır. Bunun üzerine Muhammed'in doğrunun yalancıdan ayırt edilmesi için Nasranîler’le mübahele (karşılıklı beddua) yapma önerisinde bulunmuş, öneri kabul edilerek ertesi gün buluşmak üzere anlaşılmıştır. Anlatıldığına göre ertesi gün Necranlılar Medine’nin çıkışında, Muhammed'in çok büyük ve kalabalık bir toplulukla onları yıldırmak ve korkutmak için geleceğini bekliyorlardı. Ancak Muhammed sağında bir genç, solunda hicaplı bir kadın ve ön tarafında ise iki çocuk olduğu bir halde sadece beş kişiyle gelerek necranlıların karsısına çıkmıştır. Necranlıların alimi Oskof, mütercimlerden Muhammed ile gelenlerin kim olduklarını sordu. "O genç, onun damadı ve amcası oğlu Ali bin Ebu Talib’tir, o kadın onun kızı Fatıma Zehra’dır, O iki çocuk ise onun torunları ve kızının evlatları olan Hasan bin Ali ve Hüseyin bin Ali’dir.”demeleri üzerine Oskof "Bakınız Muhammed nasıl da mutmain bir halde en yakınlarını, evlatlarını ve en çok sevdiği azizlerini mübahaleye getirip onları belaya maruz bıraktı. Allah’a and olsun ki, eğer onun tereddüt veya korkusu olsaydı, asla onları getirmez ve mübaheleden vazgeçerdi veya en azından ailesinden olan azizlerini bu hadiseden uzak tutardı. O’nunla mübahele yapmamız, kesinlikle doğru değildir. Eğer Rum Kayser’inden korkmasaydım ona iman ederdim. Öyleyse O’nun isteklerini kabullenerek onunla anlaşıp kendi şehrimize dönelim." demiştir. Bunun üzerine mübaheleden vazgeçilerek anlaşma yoluna gidilmiştir. Barış anlaşması Ali bin Ebu Talib’in eli ile yazıldı. Evrafi kumaşlarından, her kumaşın kıymeti kırk dirhem olmak şartıyla iki bin kumaş, bin mıskal altın ve bunların yarısının yani bin kumaş ve beş yüz mıskal altının Muharrem ayında ve diğer yarısının da Recep ayında verilmesinin gerekliliği yazıldıktan sonra her iki taraf da imzaladı. "Muhammed bu dört kadını âlemlerin en iyi kadınları olarak saydıktan sonra Fatıma’yı hem dünyada, hem de ahirette diğer üçüne üstün kılmıştır." yorumlarına ulaşılır. "Ali bendendir, ben de O’ndanım; O’nun eti benim etimden ve O’nun kanı benim kanımdandır; O bana nispetle Harun’un Musa’ya olan konumu gibidir. Ey Ümmü Seleme! Duy ve şahit ol ki, bu Ali, Müslümanların seyyidi ve efendisidir." hadisinde olduğu gibi. İnancın kaynağı olan Tevrat ayeti: İfadelerin geçmiş zaman kipi ile ilgili olduğu görülebilir. Paran kelimesinin İbrahim peygamberin karısı Hacer ve oğlunu gönderdiği yer olarak da Kutsal Kitap'ta geçmesi, İslam âlimleri tarafından bu dağların Mekke’nin etrafındaki dağlar olarak yorumlanmasına yol açmıştır. Tevrat kaynakları söz konusu dağın Tevrat'ta iki kere "Paran Dağı" adıyla anılan Sina Dağı olduğunu ifade ederler. Jeremy Davies Jeremy Davies, (d. 8 Ocak 1969, Kaliforniya) Amerikalı oyuncu. Doğum adı Jeremy Davies Boring'dir. "Er Ryan'ı Kurtarmak" ve "Lost" yapımlarında popüler olmuştur. Hannibal (2013-2014) Jesse Pomeroy Jesse Harding Pomeroy, (29 Kasım 1859 - 29 Eylül 1932), ABD'nin gelmiş geçmiş en küçük seri katilidir. 1859 yılında Charlestown, Massachusetts'te doğdu. İki erkek çocuklu bir ailenin küçük olan çocuğuydu. Tek gözü abisi tarafından yaralanmış ve iris kısmı zarar görmüştü. Gerçekleştireceği suçlardan sağ olarak kurtulan çocukların onu tanımlamasında belirleyici olan bu kusuru olacaktı. Yaşadıkları yerde çevrelerinde yaşayan çocukların fiziksel şiddette maruz kaldığına dair bazı kanıtlar olmasına rağmen bunlar tam anlamıyla ispatlanamadı. 1872 yılında fiziksel şiddete maruz kalmış olan çocukların gözündeki kusuru hatırlamaları ve kendisini teşhis etmeleriyle bu eylemlerden suçlu bulundu. Kendisi bu suçlamaları kabul etmedi. daha sonra yazdığı otobiyografisinde bu çocuklara zorla suçu kendisinin işlediğinin polis tarafından söylettirildiğini yazmıştır. Suçları işlediğine dair kendisine yaptırılan itirafın da gece vakti uykusundan kaldırılarak sersem bir haldeyken yaptırıldığını yazmıştır. Bu tarihte 13 yaşındaydı. Suçlarından dolayı ıslahevine yollandı. Islahevindeki örnek davranışları, sakin yapısı nedeniyle burada iki sene civarı kalıp dışarı salındı. 1874 yılında, 14 yaşında serbest bırakıldıktan sonra Boston'daki ailesinin yanında gitti. Giyim eşyaları yapımıyla ilgili malzemeler satan bir dükkân açmış olan annesi aynı zamanda gazete de satıyor ve ağabeyi bu işle ilgileniyordu. Jesse işlerin artmış olmasından dolayı gazete dağıtımı işlerinde ağabeyine yardım etmeye başladı. Bugünlerde Jesse'nin işleyeceği ilk cinayete kurban gitmiş olan dokuz yaşındaki Katie Curran'ın kaybolduğu yolunda haberler Boston'da dolaşıyordu. Katie'den uzun bir süre haber alınamadı. Başına ne geldiği konusunda bilinen bir şey yoktu. Aramalar sonuçsuz kaldı. 1874 yılının Nisan ayında, (bu, ıslahevinden salınmasının altmış gün sonrasına denk gelmekte) Boston sahilinde Horace Millen adlı dört yaşında bir çocuğun cesedi bulundu. Boynu kesilmiş ve ağır bir şekilde işkenceye maruz kalmıştı. Jesse tanışmış olduğu bu küçük çocuğu insanlardan uzak bir yere götürüp daha önce Katie Curran'ı da öldürdüğü bıçakla boğazını keserek öldürdü. aslında bu ilk darbe küçük çocuğun ölümüne yol açmadı. Can havliyle debelenen çocuğun nefes borusuna yapılan ikinci darbe onun ölümüne yol açsa da Jesse'ye yeterli gelmedi. Küçük çocuğun vücuduna 18 bıçak darbesi indirdi. Çocuğun ölü bedenini bırakarak bir şey olmamış gibi evine gitti. Polisler Jesse'den şüphelenip onu gözaltına aldılar. Yüzündeki kesiklerin sebebini açıklamasını istediler. Tıraş olurken kestiğini iddia etse de inandırıcı bulunmadı. Kendisine ait bir bıçağı olup olmadığı sorulduğunda evde bir adet çakısı olduğunu söyledi. Polisler eve giderek üzerinde hala daha kurumuş kan izleri olan bıçağı getirdiler. Cinayet mahalinde tespit edilmiş olan ayak izleri de Jesse'nin ayak izlerine uymaktaydı. Jesse tutuklandı. Yaptığını itiraf ederken "Lütfen beni bir yere koyun ve böyle şeyler yapmamı engelleyin" diye ağladı. Aydınlanmayan cinayet ise Katie Curran adlı kızla ilgili olandı. Jesse, bu cinayeti işlediğini inkar etmiş ve "Hiçbir şeyi ispatlayamazsınız" demişti. Pomeroylar'ın dükkânına gelen Katie defter almak istediğini söyledi. Jesse dükkânda bir defter olmadığını ama aşağıdaki mahzende bulabileceklerini söylerek kızı merdivenlerden aşağıya inmeye ikna etti. Aşağıya inerken kızın boynunu bir eliyle arkadan kavrayarak diğer elindeki çakısıyla kesti. Sendeleyip yere düşen kızın kafasına taşla vurarak ezdi. Küçük kızın vücuduna büyük ölçüde zarar veren Jesse Horace Millen'a da yaptığı gibi çocuğun cinsel organını da parçaladı. Kızın öldüğünden emin olup onu orada bıraktı. Ağabeyinin dükkâna girdiğini duyunca ellerini yıkayıp hiçbir şey olmamış gibi işine devam etti. Bu olay işlediği ikinci cinayetten sonra ortaya çıktı. Kızın cesedi mahzende çürümüş ve tanınmaz halde bulundu. Mahkeme onu idama mahkûm etmesine rağmen cezası ömür boyu hapse çevrildi ve hayatının geri kalanının bir hücrede tek başına geçirmesine karar verildi. 1917 yılında diğer mahkûmların arasına karışmasına izin verildi. 1929 yılında bu hapishaneden alınarak sağlık sorunlarına daha kolay çözüm bulabileceği bir çiftlik hapishaneye konuldu. Hapishanede geçen 58 seneden sonra 1932 yılında 72 yaşında öldü. Hapishane yıllarında bol bol kitap okuyup bir de otobiyografi yazdığı biliniyor. Got to Be There (şarkı) Got to Be There, pop şarkıcısı Michael Jackson'ın 1971 çıkışlı Got To Be There albümünden çıkan ilk şarkıdır. Şarkı, Motown Records tarafından yayınlanmıştır. Şarkı, Michael Jackson'ın ilk tekil şarkısıdır. Şarkı ayrıca 1982 yılında Chaka Khan tarafından uyarlanmıştır ve Grammy ödülüne aday gösterilmiştir. Rockin' Robin (şarkı) Rockin' Robin, pop şarkıcısı Michael Jackson'ın 1971 çıkışlı Got To Be There albümünden çıkan ikinci şarkıdır. Şarkı, Motown Records tarafından yayınlanmıştır. İngiliz şarkıcı Lolly, 1999 yılında bu şarkıyı düzenleyerek satışa sundu. Şarkı İngiltere'de 10 numaraya kadar çıktı. I Wanna Be Where You Are I Wanna Be Where You Are, pop şarkıcısı Michael Jackson'ın 1971 çıkışlı Got To Be There albümünden çıkan üçüncü şarkıdır. Şarkı, Motown Records tarafından yayınlanmıştır. Şarkı, daha sonraları, Mary J Blige ve Jennifer Lopez tarafından düzenlenmiştir. Ain't No Sunshine Ain't No Sunshine, pop şarkıcısı Michael Jackson'ın 1971 çıkışlı Got To Be There albümünden çıkan dördüncü ve son şarkıdır. Şarkı, Motown Records tarafından yayınlanmıştır. Ben (şarkı) Ben, Amerikalı pop şarkıcısı Michael Jackson'ın 1972 çıkışlı "Ben" albümünden çıkan ilk ve tek singe'dır. Şarkı, Motown Records tarafından yayınlanmıştır. Şarkı ayrıca Michael Jackson'ın ilk 1 numara olmuş şarkısıdır. Don Black ve Walter Scharf tarafından yazılan şarkı, 1973'te "En İyi Şarkı" dalında Altın Küre Ödülü kazandığı gibi aynı dalda Amerikan Müzik Ödülü adayı gösterildi. Şarkıyı ayrıca birçok diğer şarkıcı, düzenleyerek yayınlamıştır. With a Child's Heart With a Child's Heart, pop şarkıcısı Michael Jackson'ın 1973 çıkışlı Music and Me albümünden çıkan ilk şarkıdır. Şarkı, Motown Records tarafından yayınlanmıştır. Şarkı sonraları birçok şarkıcı tarafından düzenlenerek satışa sunulmuştur. Just a Little Bit of You Just a Little Bit of You, pop şarkıcısı Michael Jackson'ın 1975 çıkışlı Forever Michael albümünden çıkan ikinci şarkıdır. Şarkı, Motown Records tarafından yayınlanmıştır. Şarkı, ABD'de 23 numaraya kadar yükselmiştir. Don't Stop 'Til You Get Enough Don't Stop 'til You Get Enough, Michael Jackson'ın 1979 çıkışlı Off the Wall profesyonel albümünden çıkan ilk şarkıdır. Şarkı, Temmuz 1979'da Epic Records tarafından satışa sunulmuştur. İçinde Jackson'ın en belirgin ses örneklerini barındıran şarkı, Jackson kardeşlerin çalgılardaki katkılarını ve Quincy Jones'un düzenlemelerini içermektedir. Şarkıda, Jackson'ın küçük erkek kardeşi Randy Jackson perküsyonda görev almıştır, küçük kız kardeşi Janet Jackson ise, demo sürümde perküsyonlara eşlik etmiştir. Şarkı, yayınlanmasından kısa süre sonra ABD'de 1 numaraya kadar yükselerek Michael Jackson'ın ikinci 1 numara şarkısı olmuştur. Bu şarkı ona "En İyi R&B Vokal" dalında ilk Grammy ödülünü kazandırmıştır.Ayrıca şarkı birçok film ve dizide kullanılmıştır. Rock with You (Michael Jackson şarkısı) Rock with You, pop şarkıcısı Michael Jackson'ın 1979 çıkışlı Off the Wall albümünden çıkan ikinci şarkıdır. Şarkı, Kasım 1979'da Epic Records tarafından satışa sunulmuştur. Rock with You, Quincy Jones tarafından bestelenmiş ve Epic Records tarafından yayınlanmıştır. Şarkı, 1980'in ilk haftalarında ABD'de 1 numaraya kadar yükselerek Michael Jackson'ın üçüncü 1 numara şarkısı olmuştur. Ayrıca Michael Jackson, bu şarkıyla ilk defa birden fazla hafta 1 numarada kalmıştır. Jackson, bu başarıyla beraber 70'lerde ve 80'lerde zirveye oturan şarkıya sahip ilk sanatçı olmuştur. Off the Wall (şarkı) Off the Wall, pop şarkıcısı Michael Jackson'ın 1979 çıkışlı Off the Wall profesyonel albümünden çıkan üçüncü şarkıdır. Şarkı, Epic Records tarafından yayınlanmıştır. Şarkı, önceki iki şarkıya nazaran daha düşük başarılar elde etmiştir. Buna rağmen listelerde ilk 10'a girmeyi başarmıştır. Şarkının yapımcılığını Rod Temperton üstlenmiştir. She's Out of My Life She's out of My Life, pop şarkıcısı Michael Jackson'ın 1979 çıkışlı Off the Wall albümünden çıkan dördüncü şarkıdır. Şarkı, Epic Records tarafından yayınlanmıştır. Şarkı, ABD'de 10 numaraya kadar çıktığı gibi, Patti LaBelle, Ginuwine, 98 Degrees ve Josh Groban gibi birçok sanatçı tarafından da yeniden düzenlenmiştir. Girlfriend (Wings şarkısı) Girlfriend, pop şarkıcısı Michael Jackson'ın 1979 çıkışlı Off the Wall profesyonel albümünden çıkan beşinci ve son şarkıdır. Şarkı, Epic Records tarafından yayınlanmıştır. Şarkıyı The Beatles üyesi olan Paul McCartney yazmıştır. Muzaffer Kuşakçıoğlu Muzaffer Kuşakçıoğlu, (25 Aralık 1905, Kastamonu - 3 Ekim 1978), Türk siyasetçi. İstanbul Üniversitesi Hukuk Fakültesini bitirdi. Sırası ile İstanbul 3. Daire İcrâ Katipliği (1929-1930), Konya Maiyet Memurluğu (1930-1931), Antalya Nüfus Müdürlüğü (1931-1932), Nüfus Genel Müdürlüğü 2.Şube Memurluğu (1932 beş ay), Vilayetler İdâresi 3. Şube Müracaat Memurluğu (1932-1933), Sındırgı Kaymakamlığı (1933-1936), Tutak Kaymakamlığı(1936-1939), 3. Umumî Müfettişlik Ev.Müdürlüğü (1939-1940), Bartın Kaymakamlığı (1940-1943), Mülkiye Müfettişliği (1943-1949), Muğla Valiliği (1949-1950), Mülkiye Müfettişliği (1950 Üç ay), Ağrı Valiliği (1950-1951), Mülkiye Müfettişliği (1951-1952), Yozgat Valiliği (1952-1953), Merkez Valiliği (1953-1954) yaptı. Daha sonra X. dönem TBMM Kastamonu Milletvekilliği yaptı. 1958-1959 yılları arasında İller Bankası İdare Meclisi Üyeliği ve 1959-1971 yılları arasında Danıştay Üyeliği yaptı. Kuşakçıoğlu son olarak 1963-1971 yıllarında Danıştay Altıncı Daire Başkanlığı yaptı. Burada geçirdiği 8 senenin ardından yaş haddinden dolayı emekli olmuştur. Evli ve iki çocuk babasıydı. FK Budućnost Podgorica FK Budućnost Podgorica, Karadağ 'da bulunan bir futbol takımı. Kulüp Karadağ'ın başkenti Podgorica'da, 1925 yılında kurulmuştur. Karadağ'nın en üst ligi olan 1. CFL'de mücadele etmektedir. Maçlarını ise 18,000 kişilik Pod Goricom Stadyumu'nda oynamaktadır. 2006 yılında kurulan 1. CFL'i ilk sezonunu 2. ikinci sezonunu ise en yakın rakibi olan FK Zeta 'yı averajla geçerek şampiyon olarak tamamlamıştır. 2014-2015 Karadağ birinci ligi'de 3. sırada UEFA AVRUPA LİGİ Eleme'ye katıldı. Sözümü Yemedim Sözümü Yemedim, Ebru Destan'ın ilk stüdyo albümü. Ayrılık Soğuk İklim Ayrılık Soğuk İklim, Ebru Destan'ın ikinci stüdyo albümü. Sound of Freedom "Sound of Freedom", Fransız DJ Bob Sinclar'in "Soundz of Freedom" albümünden çıkan dördüncü teklidir. "Tennessee" parçası, dördüncü tekli olarak belirlenmişken, daha sonra iptal edilmiştir. "Sound of Freedom", İngiltere radyolarında 23 Nisan 2007'de, şarkının video klibi müzik kanallarında 20 Nisan 2007'de yayımlanmaya başlamıştır. Fransa'da şarkı ve video klip radyo ve TV kanallarında Nisan 2007'den bu yana yayımlanmaktadır. Altay MartÄ± Altay Martı (d. 28 Şubat 1963, Kilis - ö. 5 Aralık 2017, İstanbul), Türk hekim, karikatürist ve yazar. Kilis ilinde doğan Altay Martı, Diyarbakır Şair Sırrı Hanım İlkokulu'ndan 1974 yılında mezun oldu. 1981 yılında Diyarbakır Anadolu Lisesi'ni, 1987 yılında ise Diyarbakır Dicle Üniversitesi Tıp Fakültesi'ni bitirdi). Ömrünün 25 yılı Türkiye'nin Güneydoğu illerinde geçmiştir. 1987'den ölümüne dek hekimlik yaptı. Şişli Etfal Hastanesi'nden radyasyon onkolojisi uzmanlığını aldıktan sonra Kartal Devlet Hastanesi Radyasyon Onkolojisi Kliniği'nde çalıştı. Öykülerinde Dr. Martinez ve Hazım Ruhi imzalarını da kullandı. 1997'de haftalık mizah-kültür dergisi Fesat'ın (16 sayı) genel yayın yönetmenliğini üstlendi. Çalışmalarını İstanbul'da radyasyon onkolojisi uzmanı olarak sürdürdü. İlk mizah öyküsü "Ödüllü Suç İşleme Yarışması", 1982'de Gırgır dergisinde çıktı. Diğer yazıları ve karikatürlerini Express, Söz, Gırgır, Leman, Öküz ve Dinozor dergilerinde yayımladı. Karikatür yarışmalarında dört ödül aldı. Seyfi Demirsoy Seyfi Demirsoy, (d. 1920 - ö. 14 Ocak 1974), Türk sendikacı ve TÜRK-İŞ Konfederasyonu eski Başkanı. Yunanistan ile yapılan mübadele antlaşması sonrasında Nasliç kentinden ailecek deniz yoluyla göç eden, Türklerden olan Demirsoy ailesi Elbasan köyüne iskân edilmiş, babası burada bulunan Şeytan Deresi'ndeki su değirmenini çalıştırırken, Seyfi Demirsoy, Elbasan köyündeki ilkokula başlamıştır. O zamanlar köy okulları üç yıl olduğundan, ilkokulu Büyük Çekmece’de bitirmek zorunda kalmış, sonra ortaokulu Silivri ilçesinde bitirmiş ve bir müddet Silivri Toprak Mahsulleri Ofisi'nde kantar memuru olarak çalışmıştır. Daha sonra İstanbul Bomonti Bira Fabrikası'na işçi olarak girmiş, burada çalışırken, bira fabrikaları işçileri sendikası kurucu üyeleri arasında yer almış, daha sonra da başkanı seçilmiştir. Üstün çalışmaları neticesinde 19 – 21 Nisan 1957 senesinde yapılan TÜRK-İŞ genel kurulunda idare hayati üyeliğine getirilmiştir. Faaliyetlerine devam ederken 27 Mayıs 1960 askeri ihtilali olmuş, o sıralarda görevde bulunan TÜRK-İŞ başkanı Nuri Beşer, 3 Haziran 1960'ta istifa edince TÜRK-İŞ idare heyeti 13 – 17 günlerinde toplanarak icra heyetini yeniden oluşturmuş ve Başkan vekilliğine Seyfi Demirsoy ile Celal Beyaz'ı getirmiştir. 19 – 21 Kasım 1960'ta yapılan dördüncü TÜRK-İŞ genel kurulunda başkanlığa Seyfi Demirsoy seçilmiş, uzun başkanlığı döneminde TÜRK-İŞ yönetimiyle beraber işçi çalışma düzeni, sosyal güvenlik, işçi eğitimi ve parlamento ile müşterek ülke menfaati ön planda tutularak toplu sözleşme kanunlarını hayata geçirmiştir. Seyfi Demirsoy, 28 Mayıs - 5 Haziran 1973 tarihleri arasında yapılan 9. genel kurulda son kez seçilmiştir. 14 Ocak 1974 tarihinde ölmüştür. Everybody Movin' Everybody Movin', Fransız DJ Bob Sinclar'in "Western Dream" albümünden çıkan beşinci teklidir. Bu şarkı, İspanyol Dans Radyosu'nda Kasım 2006'da yayımlanmıştır. Tennessee (Bob Sinclar şarkısı) Tennessee, Fransız DJ Bob Sinclar'in "Western Dream" albümünün dördüncü teklisidir. CD teklisinin Mart 2007'de çıkması iptal edilip yerine yeni şarkı "Sound of Freedom" çıkmıştır. Ceylan Çalışkan Ceylan Çalışkan, (d. 27 Aralık 1965, Emirdağ) futbolcu menajeri. İlkokula Emirdağ'da başlamış, 1975 yılında ailesi ile birlikte Belçika'nın Anvers şehrine taşınmışlardır. Orta öğrenimini Anvers'te, liseyi ise Brüksel'de tamamlamıştır. Okuldan sonra kısa bir dönem Belçika’da ve Eskişehirspor’da futbol oynadı. 1995 yılında profesyonel menajerlik hayatına başladı. İlk transferleri Johnson, Preko ve Desire’yle başarılı bir başlangıç yaptı. İlerleyen yıllarda Didier Drogba, Johan Elmander, Vincent Aboubacar, Jean Tigana, John Carew, Matias Delgado, Vedran Runje, Fatih Tekke, Fernando Meira, Lorik Cana, Scott Carson, Cenk Tosun, Olcay Şahan, Aurelien Chedjou ve daha birçok milli oyuncu ve antrenörün menajerliğini yaparak dünya çapında şöhrete kavuştu. Bugün dünyanın birçok ülkesinde oynayan milli futbolcunun menajerliğini yapmaktadır. 28 Ocak 2013 yılında resmen açıklanan Galatasaray'a gelen Didier Drogba'nın transferini yaparak dünya çapında bir transfere imza atmıştır. Usain Bolt Usain St. Leo Bolt (21 Ağustos 1986, Trelawny, Jamaika), altı Olimpiyat Altın Madalyası sahibi Jamaikalı kısa mesafe koşucusu. Bolt, 100 metre ile 200 metre dünya rekorlarının ve takım arkadaşlarıyla birlikte de 4 x 100 metre bayrak yarışı dünya rekorunun sahibidir. Ayrıca bu üç farklı yarışta, olimpiyat rekorlarının da sahibidir. 2008 Yaz Olimpiyatları'nda üç yarışta da altın madalya kazanarak, Carl Lewis'in 1984 Yaz Olimpiyatları'nda bu üç yarışta da altın madalya kazanmasından sonra, bunu başaran ilk sprinter olmuştur. Ayrıca üç yarışta birden olimpiyat rekoru kıran ilk sporcudur. 2009 Dünya Atletizm Şampiyonası'nda ki başarılarıyla, 100 m ve 200 m yarışlarında, dünya ve olimpiyat şampiyonluğunu elinde bulunduran ilk sporcu olmuştur. Bolt ilk olarak, 2002 Dünya Gençler Atletizm Şampiyonası'nda 200 m yarışını kazanarak kendini göstermiştir. Bu birincilikle, şampiyonada altın madalya kazanan en genç sporcu olmuştur. 2004 yılında Carifta Oyunları'nda 200 metreyi 19.93 saniye ile koşarak 20 saniyenin altına inen ilk genç sporcu olmuştur ve Roy Martin'e ait olan dünya gençler rekorunu, saniyenin onda ikisi kadar geliştirmiştir. 2004 yılında profesyonel olan Bolt, ilk iki sezonunu sakatlıklarla geçirmesine rağmen 2004 Atina Olimpiyatları'na katılmıştır. 2007 yılında, 200 metreyi 19.75 ile koşarak, daha önce Donald Quarrie'ye ait olan Jamaika ulusal rekorunu kırmıştır. Mayıs 2008'de ise, 100 metreyi 9,72 ile koşarak dünya rekoru kırmıştır. 2008 Yaz Olimpiyatları'nda, 100 m ve 200 m yarışlarını dünya rekoru kırarak kazanmıştır. Bu şampiyonada, önce 100 metreyi 9.69'la koşarak, yine kendine ait olan 9.72 saniyelik rekoru kırmıştır, sonra da 200 metreyi 19.32 ile koşarak, Michael Johnson'ın 1996 Atlanta Olimpiyatları'nda kırdığı rekoru geliştirmiştir. Pekin Olimpiyatları'ndan bir yıl sonra, Ağustos 2009'da düzenlenen 2009 Dünya Atletizm Şampiyonası'nda, kendine ait olan 100 m ve 200 m dünya rekorlarını 9.58 ve 19.19 saniyelik dereceleri ile geliştirmiştir. Bu rekorlar, tam otomatik zaman ölçümlerinin başlamasından bu yana en yüksek rekorlardır. Bolt, bu başarılarının ardından, 2009 yılında Laureus Yılın Erkek Sporcusu ödülünü kazanmıştır. Kazandığı başarılardan dolayı, medya tarafından kendisine "Lightning Bolt" (Yıldırım Bolt) lakabı takılmıştır. Katıldığı üç olimpiyatta 100 metre, 200 metre ve 4x100 metre bayrak yarışında 9 kez Olimpiyat şampiyonluğu olan Bolt'un 25 Ocak 2017 yılında bir altın madalyası elinden alındı. Böylece üst üste üç olimpiyatta yapmış olduğu üçlemesi bozulmuş oldu. Bunun nedeni takım arkadaşı Nesta Carter'ın kanında yasak doping olan metilheksaamin maddesinin bulunması oldu. Sonuçta, Bolt dahil olmakla, Jamaika takımının tüm üyelerinin 2008 Pekin olimpiyat oyunlarında 4 x 100 metre bayrak yarışında kazandıkları altın madalya ve rekor kaldırıldı. 12 Ağustos 2017 tarihinde Bayrak yarışı finalinde Usain Bolt, Omar Mcleod, Julian Forte ve Yohan Blake'den oluşan Jamaika ise yarışı tamamlayamadı. Son 100 metreyi koşan olimpiyat ve dünya şampiyonu rekortmen atlet Usain Bolt, sakatlanarak yarışı yarıda bıraktı. Bolt, 21 Ağustos 1986 tarihinde Trelawny şehrinin Sherwood kasabasında dünyaya gelmiştir. Ebeveynleri Jennifer ve Wellesley Bolt ile büyüyen Bolt'un, Sadeeki adında bir erkek kardeşi ve Sherine adında da bir kız kardeşi vardır. Ailesi kırsal bir bölgede bakkal işletirken, o da kardeşiyle birlikte caddelerde kriket ve futbol oynardı. Daha sonraları, "Küçükken, spordan başka bir şey düşünemiyordum." demiştir. Çocukken, Waldensia İlköğretim Okulu'na kaydoldu. Her yıl onun kasabasında yapılan ulusal ilköğretim okulları yarışmalarındaki koşulara katılmasıyla, sprinter özelliği ilk kez ortaya çıkmaya başladı. 12 yaşına kadar, okulunda 100 metre mesafeyi en hızlı koşan öğrenci olmuştur. Daha sonra, William Knibb Memorial Lisesi'ne girmiştir. Burada başka sporlarla ilgilenmeye devam etmiştir. Ancak kriket hocası onun hızının farkına varır ve atletizm organizasyonlarında kendisini denemesi için onu ikna eder. Olimpiyatlarda yarışmış eski 100 metreci Pablo McNeil ve Dwayne Barrett, Bolt'un hocası olurlar ve atletik yetenekleri geliştirmek için onu yetiştirirler. Okulun, eski öğrencileriyle başarılı bir atletizm geçmişi vardır. Michael Green'de bu öğrencilerden biridir. Bolt ilk madalyasını, senede bir kez yapılan liseler arası şampiyonada, 2001 senesinde alır. 200 metreyi 22.04 saniyelik dereceyle koştuğu bu organizasyonda gümüş madalya kazanmıştır. Yakın bir zamanda McNeil'in, Bolt'un baş antrenörü olmasıyla, zevkli ve olumlu bir ortaklık oluştu. Buna rağmen, Bolt'un onun antrenmanlarına rağmen