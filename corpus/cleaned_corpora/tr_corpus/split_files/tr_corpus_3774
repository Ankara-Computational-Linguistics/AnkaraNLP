Etil asetat 1985 yılında, Japonya, Kuzey Amerika ve Avrupa'da toplam 400.000 ton üretilmekteydi. 2004 yılına gelindiğinde ise bu sayı dünya çapında yaklaşık 1,3 milyon tonu buldu. Etil asetat, sanayide genellikle klasik Fischer esterleşmesi yoluyla, etanol ve asetik asit tepkimeye sokularak üretilmektedir. Bu karışım oda sıcaklığında %65 oranında esterleşir: Tepkime asit katalizlemesi yoluyla hızlandırılabilir ve denge suyun ortadan alınmasıyla sağa doğru kaydırılabilir. Etil asetatın bir diğer üretim yolu Tishchenko tepkimesi olup, asetaldehit türevlerinin alkoksit ile karıştırılması esasına dayanır: Özelleştirilmiş bir sanayide üretim yolu, etanolün katalitik dehidrojenasyonunu zorunlu kılmaktadır. Bu yöntem her ne kadar esterleştirme yönteminden ucuz olsa da, gereğinden fazla etanole gereksinim duymaktadır. Tipik olarak dehidrojenasyon, 250 °C'ye kadar ısıtılmış bakır aracılığıyla yönetilir. Bakırın yüzey alanı, çinkoya yatırıldığında yükselme gösterebilir ve parçalanmış görünümlü dendritlerin oluşumuna yol açabilir. Yüzey alanı daha sonra bir zeolit türü olan ZSM-5'e yatırılarak tekrar arttırılır. Eser miktarda nadir elementler ve alkali metaller bu işlemde katkı sağlar. Dehidrojenasyondaki yan ürünler arasında dietil eter de yer alır. Bu yan ürünlerin ayrışması oldukça karmaşıktır. Etil asetat genel olarak çözücü ve seyreltici olarak kullanılır. Ucuz oluşu, düşük toksik özelliği ve hoş kokusu nedeniyle de tercih edilir. Örneğin reklam afişlerini temizlemek ve oje çıkarmak üzere aseton ve asetonitril içine konularak kullanılır. Bu çözücü, kahvedeki ve çaydaki kafeini uzaklaştırma yetisine sahiptir. Boyalarda aktivatör ve sertleştirici olarak da kullanılan etil asetat, şekerlemelerde, parfümlerde ve bazı meyvelerde kullanılır. Parfümlerde kullanımı sırasında çabucak buharlaştığından dolayı, parfümün kokusunu deride bırakarak yüzeyden ayrılır. Laboratuvarlarda etil asetat içeren karışımlar kolon kromatografisinde ve ayrıştırmalarda kullanılır. Etil asetat nadiren tepkime çözücüsü olarak kullanılır. Çünkü hidroliz ve bir organik asit esterini başka bir estere dönüştürme işlemi sırasında bu madde dayanıksızdır. Etil asetat, organik kimyada ve özellikle deneylerde uçucu ve düşük kaynama noktasına sahip oluşu nedeniyle sıcak su banyosunda basınçlı hava püskürtülerek ayrılabilmektedir. Etil asetat, şaraptaki en bilinen ester olup, gıdalarda kullanılan en bilinen uçucu organik asittir. Etil asetat fermantasyon aşamasında üretilir. Bileşiğin aroması taze şaraplarda daha keskindir. Ancak aşırı etil asetat, şarabın kalitesini düşürmektedir. Bu durumda, havadaki oksijenle teması sırasında etanolün asetaldehite dönüşmesi sonucunda olumsuzluk artmakta ve şarabın sirke gibi bir tada ulaşmasıyla sonuçlanmaktadır. Böcekbilim alanında etil asetat böceklerin toplanıp incelenmesi için etkili bir boğucu olduğundan dolayı tercih edilmektedir. İçine etil asetat konulmuş bir öldürme kavanozuna konulan bir böcek, hızla buharlaşan bu bileşiği soluyarak, vücut yapısı zarar görmeden ölmektedir. Higroskopik olmadığından dolayı etil asetat böcekleri yumuşak bırakarak bir böcek koleksiyonu için uygun bir ortam hazırlamaktadır. Etil asetat, asidik veya bazik koşullarda hidroliz edilerek asetik asit ve etanolün yeniden eldesinde kullanılabilmektedir. Bir asit katalizörün kullanılması bu tepkimeyi hızlandırır. Laboratuvar ortamında özellikle gösteri amaçlı olarak etil esterler tipik olarak iki aşamada hidroliz edilirler. İlk aşamada stokiyometrik oranda sodyum hidroksit gibi güçlü bir baz bulunur ve sonuç olarak etanol ve etanole karşı tepkime göstermeyen sodyum asetat oluşumu gözlenir: Rheingau-Taunus-Kreis Rheingau-Taunus-Kreis Hessen eyaletinin Darmstadt başkazasına bağlıdır. Bu kaza 1977 de Rheingau ve Untertaunus kazalarının birleşmesinden oluşmuştur. Kaza yönetim merkezi Bad Schwalbach kasabasıdır. 2009-10 Liga I Romanya Futbol Ligi Liga I'in 92. sezonu. Sezonu lider bitiren CFR Cluj şampiyon olurken, son 4 sıradaki takım da bir alt lig Liga II'ye düşmüştür. Landkreis Forchheim Landkreis Forchheim Regierungsbezirk Oberfranken'ın güneyinde bulunan bir Landkreis. Landkreis Bavyera eyaletinde bulunuyor. Teufelsberg Teufelsberg (Türkçe: "Şeytan dağı"), 115 metre yüksekliğinde ve II. Dünya Savaşı'ndan kalma atıklar ya da çöplerle oluşmuştur. Berlin'in batısında bulunan dağ, Berlin'in en yüksek tepesidir. Berlin'in Grunewald semtinde bulunan tepenin üstünde çeşitli spor aktiviteleri de yapılmaktadır. Soğuk Savaş sırasında üzerine ABD tarafından bir radar üssü kuruldu, bu üs iki Almanya'nın birleşmesi ve Sovyetler Birliği'nin çökmesinden sonra terk edilmiştir. Grunewald Kulesi Grunewaldturm Karlsberg tepesi üzerinde bulunan manzaralı bir kuledir. Charlottenburg-Wilmersdorf'in Grunewald mahallesi sınırları içinde yer alan kule, Berlin'in görülecek yapılarından biri sayılır. 36 metre yüksekliğinde olan kule Havel nehrine ve yöresine kuş bakışı görür. Kule, 1899'da Prusya kralı ve Almanya'nın ilk imparatoru I. Wilhelm adına bir anıt olarak yapılmıştı. Gotik stilinde inşa edilen yapı ayrıca içinde I. Wilhelm'in heykelini bulundurmaktadır. Ayrıca, Albrecht von Roon, Helmuth von Moltke, Otto von Bismarck ve Prens Friedrich Karl'ın de portreleri kulenin dört köşesinde bulunur. 1897 senesinde Landkreis Teltow'un parlamentosu Ernst von Stubenrauch'un fikriyle 1888'de ölen Prusya Kralı I. Wilhelm'in 100. doğum günü onuruna bir anıt yapılmasına karar verdi. Grunewald ormanlarının içinde bulunan Karls dağı üzerine bir manzara kulesi yapılması böylece kararlaştırıldı. Yapı'nın mimarı Franz Schwechten oldu. 10 Mart 1897'de Schwechten'in projesi İmparator II Wilhelm tarafından onaylandı ve inşaat izini verildi. Ekim 1897'de kule'nin inşaatı ile başlandı ve bir buçuk sene sonra 22 Mart 1899'da kule bittirildi ve 9 Haziran 1899'da ziyaretcilere açıldı. 1953'te kule tekrar oranıldı ama 12 Ekim 2007'de ikinci kez bir onarım yapıldı ve 2009 senesinde bittirildi. İnşaat bitikten sonra kule'nin içi boşdu. 1902 senesinde I. Wilhelm'in büyük bir heykeli Kule'nin hal'ına kuruldu. Ayrıca, Albrecht von Roon, Friedrich von Moltke, Otto von Bismarck ve Prens Friedrich Karl'ın de portreleri kulenin dört köşesinde bulunuyor. Kelebek bıçak Kelebek bıçak ya da Filipinlerdeki adıyla Balisong paralel iki saplı, katlanır bir bıçak çeşididir. Tek elle yapılan açma-kapama ve diğer ilgili hareketlerle özdeşleşmiştir. Batangas bıçağı ve "Bente Nueve" gibi isimlerle de bilinir. Balisongun 20. yüzyılın başlarında Filipinler'in Batangas ilinde yaygınlaştığı ve pratikliği sayesinde Filipinli savaş sanatı ustalarınca da benimsendiği bilinmektedir. Daha sonra ABD'ye ve buradan da tüm dünyaya yayılmıştır. Dunkin' Donuts Dunkin' Donuts uluslararası özellikle donut ve kahve satan fast food restoranı. 1950 senesinde Quincy, Massachusetts'te William Rosenberg tarafından kuruldu. Şu an şirketin idare bürosu Canton, Massachusetts'de bulunmaktadır. Toplam 120.000 işcisi olan Dunkin' Donuts, dünyanın en büyük fast food kuruluşlarından biridir. Baskin-Robbinsle beraber Dunkin' Brandsin zinciridir. William Rosenberg, 1948'de Massachusetts, Quincy'de donut ve kahve satan bir restoran olan Open Kettle'i açtı, ancak şirket yöneticileriyle görüştükten sonra 1950'de adını Dunkin' Donuts olarak değiştirdi. 1963'te Rosenberg’in oğlu, 25 yaşında şirketin CEO’su oldu ve Dunkin’s Donuts o yıl yüzüncü lokasyonunu açtı. Dunkin' Donuts, o sırada bir Universal Food Systems iştirakiydi, 10 küçük yemek servisi işletmesiydi ve Dunkin' Donuts lokasyonları menü seçeneklerinde çok çeşitliydi, bazıları tam kahvaltı satarken diğerleri sadece donut ve kahve servisi yapıyordu. Landkreis Kulmbach Landkreis Kulmbach Regierungsbezirk Oberfranken'ın ortasında bulunan bir Landkreis. Landkreis Bavyera eyaletinde bulunuyor. Karmiel Karmi'el () Celile'de bulunan bir şehir. İsrail'in Kuzey İlçesinde bulunan şehir Akko şehrine 20 km uzaklıkta. 1964'te kurulan şehrin nüfusu 44.400'e kadar çıkmıştır. Bad Iburg Bad Iburg, Aşağı Saksonya'nın Landkreis Osnabrück'ünde bulunan bir şehir. Rohana Wijeweera Rohana Wijeweera (14 Temmuz 1943 - 13 Kasım 1989), Sri Lankalı marksist politikacı, Janatha Vimukthi Peramuna partisinin kurucusu. Kottegoda - Sri Lanka'da bir balıkçı köyünde doğdu. 1947-1953 yılları arasında bir devlet okulunda ilköğretimini tamamladıktan sonra 1954 yılında başladığı ortaöğrenimini 1959 yılında bitirdi. 1959 Temmuz'unda Ambalangoda Dharmashoka üniversitesine giren Wijeweera, 1960'ta SSCB'ne gitti. Burada Lumumba Üniversitesi'ne girerek tıp eğitimi almaya başladı. Birbuçuk ay gibi kısa bir sürede dil sınavını verdi. Gezmek için gittiği Moldova Cumhuriyeti'nde tarım işçisi olarak çalıştı. Tatilerini de burada geçirdi. 1963 yılında polit-ekonomi ve tıbbi alanlarda çalışmalar yaptı. Aynı yılın sonlarında hastalanarak Moskova'da bir hastanede tedavi gördü, ancak tıp eğitimini yarım bıraktı ve Sri Lanka'ya geri döndü. Aynı dönem Sri Lanka Komünist Partisi Çin ve Rus yanlısı olarak ikiye bölünmüştü. Rohana Wijeweera Çin yanlısı gruba katıldığı için SSCB'ne dönmek istediyse de vize alamadı. Sri Lanka Komünist Partisi'nin aktif bir üyesi ve Sovyet yanlısı olan babası bir çete saldırısı sırasında 1965 yılında öldürülen Wijeweera, 1965 yılında aktif olan Janatha Vimukthi Geramuna adlı yeni bir siyasi partinin kurucusuydu. ""Seylan 1971 Nisan ayaklanması"" adlı bir kitabı vardır. Rohana Wijeweera 13 Kasım 1989 tarihinde iktidarda bulunan hükûmet tarafından gözaltına alındı ve gözaltındayken öldürüldü. Çaylı, Turhal Çaylı, Tokat ilinin Turhal ilçesine bağlı bir köydür. Çaylı köyünün Derneği 1992 yılında İstanbul’da yasal anlamda kurulmuştur. Çaylı Köyü 1993 Yılında kasaba olmuştur. 2003 yılı yerel seçimlerinde kasaba tekrar köy olmuştur. Köyün kültürü Alevi/ Bektaşi kültürüne sahiptir. Tokat’ın Turhal İlçesine bağlı bir köy olan Çaylı Karadeniz Bölgesinin Orta Karadeniz kısmında yer almaktadır. Çaylı köyünün kuzey doğusunda Meris Yaylası bulunmaktadır. Çaylı köyünün ilk mezarlığı Merkez mahallesinin Güneyinde bulunan Çerkez Mezarlığı adıyla anılan mezarlıktır. Sonradan aile ve sülalelere göre herkes kendi aile mezarlığını kurmuştur. Yerevan Yunayt'd FA Yerevan United Football Club (Ermenice: "Երևան Յունայթդ") Erivan'da bulunan futbol kulübü. 2004 yılında kuruldu. 2007'de yaşadığı mali kriz sebebiyle liglerden çekilme kararı alan kulüp, şu an için herhangi bir ligde mücadele etmemektedir. Tibor Szalay Tibor Szalay (d. 26 Ocak 1938, Köbölkút), Macar futbolcudur. Profesyonel liglerde Beşiktaş'ın ilk yabancı futbolcusu olan Szalay, uzun süre ABD'de futbol oynamıştır. Szalay 1956 yılında, 18 yaşındayken MTK Budapest'in genç takımında futbola başladı. Macar devrimi yüzünden ülkesinden uzaklaşarak futbola Austria Wien'de devam etti ve 1956-57 sezonunda 20 maçta 25 gol attı. 1957'de Austria Wien'in düzenlediği Avustralya turu kadrosunda yer aldı ve Avustralya millî futbol takımı ile hazırlık maçlarında oynadı. 3 hazırlık maçında 2 gol kaydetti. Macar efsanesi Budapeşte Honvéd FC'yi yaratan Jenő Kalmár, Sevilla'nın teknik adamı olunca, onun sayesinde 20 yaşında İspanya'nın ünlü takımlarından Sevilla FC'nin formasını giymeye başladı. İlk iki maçında 2 gol atarak dikkat çekti. 1961 yılına kadar bu takımda top koşturup 71 maçta 25 gol attı. 1961-62'de 4 Macar arkadaşı ile birlikte FC Barcelona forması giydi. Hem La Liga'da hem de Fuar Şehirleri Kupası'nda ikinci oldular. Ancak sadece 2 maç oynayıp 1 gol kaydedebildi. 1963-64 sezonunda ise şansını La Liga'ya yeni çıkmış Real Murcia'da denedi. 1966'da Ignác Molnár tarafından Türkiye'ye getirildi ve Beşiktaş ile anlaştı. Beşiktaş'ın ilk yabancı futbolcusu oldu. Ancak sadece 3 lig maçında forma giydi ancak Beşiktaş ile Türkiye Ligi şampiyonluğunu yaşadı. Beşiktaş'tan sonra şansını Amerika'da denedi. 1967'de Philadelphia Spartans'ta 23 maçta forma giydi ve 8 gol attı. 1968'de ise yine ABD takımı Houston Stars'da oynadı, 21 maçta 7 gol attı. 1970'te Kansas City Spurs'da 24 maçta 6 gol attı. 1971'de ise Washington Darts'da 22 maçta oynadı ve 4 gol attı. Saim Orhan Saim Orhan (d. 1971, Muğla) Samanyolu TV'de yayınlanan "Ayna" programının sunucusu ve yapımcısıdır. 1971 yılında Muğla'da dünyaya gelen sunucu, ilk, orta ve lise öğrenimini bu ilde tamamladı. 1992 yılında Ankara Üniversitesi İletişim Fakültesi’nden mezun oldu. Samanyolu TV'nin ilk yapımcılarından olan Orhan, 1993 yılında "Ayna" programını haber formatında hazırlamaya başlamıştır. 1994 yılında Türkiye Yazarlar Birliği'nin ‘en iyi yapımcı’ ödülünü alan Orhan, "Ayna" 1995 yılı itibarıyla yurt dışı konularına da yönelmiştir. Yapımlarının yanı sıra, akademik çalışmalarına da devam eden Orhan, Marmara Üniversitesi Radyo Televizyon ve Sinema bölümünde yüksek lisansını tamamlamıştır. 1999 yılında ABD'ye giden yapımcı, New York'a yerleşmiş ve televizyonculuk alanındaki çalışmalarına orada devam etmiştir. 2001 yılında ABD'den dönen Orhan, 2002 yılında tekrar yayına başlayan Ayna programının formatını değiştirerek günümüzde yayınlanan şeklini almasını sağlamıştır. Evli ve Ahmet Buğrahan adında oğlu vardır. Saim Orhan, İngilizce ve Arapça bilmektedir. https://web.archive.org/web/20100219220108/http://www.samanyolu.tv/ShowProgram.aspx?ContentId=64 Volvera Volvera, kuzey-batı Italya'nin Piyemonte bolgesinin Torino ili'ne bağlı olan bir komündür. Torino şehrinin 20 km. güneybatısında konumlanmıştır. Beldenin alanı 20,94 km²'dir. Volvera'nin belediye sınırları içinde nüfusu (31.07.2007 itibarıyla) 8.500 kişidir. F 19. yy. ve 20. yüzyılda Volvera'nin nüfusunun komün sınırları içinde gelişmesi şu gösterimde izlenebilir: Volvera komünü şu komünlerle sınır komşusudur:Airasca, Cumiana, None, Orbassano, Piossasco, Rivalta di Torino Agliè Agliè, İtalya'nın Piyemonte bölgesinin Torino ili'ne bağlı olan bir komündür. Torino şehrinin 35 km kuzeyinde konumlanmıştır. Beldenin alanı 13,3 km² ve (01.08.2009 itibarıyla) nüfusu 2.603 kişidir. UNESCO Dünya Mirasları listesinde yer alan Savoya Hanedanı Yerleşim Yerleri'nden Agliè Kalesi başlıca turistik ziyaret yerlerindendir. Zeynep Çamcı Zeynep Çamcı (d. 11 Aralık 1986, Bodrum, Muğla), Türk oyuncu. İstanbul Üniversitesi İletişim Fakültesi Radyo, Televizyon ve Sinema Bölümü mezunudur. "Recep İvedik 3" filmi ile tanındı. İkinci sezonunda katıldığı "Leyla ile Mecnun" dizisinde çok beğeni topladı, aynı sezon sonunda ayrıldı. Düşük reyting sebebiyle yayından kaldırılan Emir'in Yolu dizisinden sonra TRT1'e transfer oldu. "Beni Böyle Sev" dizisinde başrolü Alper Saldıran ile paylaştı. Son olarak oynadığı "Meryem" filmiyle 50. Uluslararası Antalya Altın Portakal Film Festivali'nde En İyi Kadın Oyuncu Ödülü'nü kazandı. Ayrıca 2014'te başrolünü canlandıran ve senaryosunu yazan Gupse Özay'ın "Deliha" filminde Havva rolünü canlandırmıştır. 2015 eylül ayında başlayan Star TV'de yayınlanan "Eğlendirme Dairesi" isimli programda oynamıştır. Program düşük reytingden dolayı kaldırılmıştır. Atv'de yayınlanan "Seviyor Sevmiyor" adlı dizide Deniz karakterini canlandırmıştır. Dizi 28. bölümde final yapmıştır. Şimdi ise Kanal D'de yayınlanan "Kara Yazı" dizisinde başrolü Emre Kınay , Haluk Bilginer ve Ushan Çakır ile paylaşıyor. İsmail Çamaş İsmail Çamaş (1871, Çamaş, - 12 Mayıs 1954, Çamaş), Türk bürokrat ve siyasetçi. Çamaş Ağaları adıyla bilinen Osmanlı dönemi ayanlarından Hacı Mustafa Ağa'nın oğludur. Mekteb-i Mülkiye'yi bitirdikten sonra, 1898'te Fatsa, 1904’te Zonguldak ilçelerinde kaymakamlık yaptı, daha sonra Canik Mutasarrıf Muavinliği (Canik Valiliği) yapmıştır. Son osmanlı meclisi mebusanında Ordu mebusu yoktu ancak Trabzon Mebuslarından olan İsmail Çamaş Bey Fatsa'dan seçilmişti. Trabzon Muhafaza-i Hukuk-i Milliye Cemiyeti, 12 Şubat 1919’da kuruldu. İsmail Bey de teşkilatın Ordu şubesini açtı. Trabzon Muhafaza-i Hukuk-u Milliye Cemiyeti ilk toplantısını 13 Şubat 1919’da yaptı ve toplantıya Ordu’dan İsmail (Çamaş) Bey katılmış ve ikinci başkanlığa seçilmiştir. Cemiyetin I. Trabzon Kongresi’nde aldığı karar uyarınca İstanbul’a gönderdiği Hacıalizâde İsmail Bey (Çamaş), Eyübzâde Ömer Fevzi (Eyüpoğlu) ve Hatibzâde Emin Beylerden oluşan heyet Sadaret makamına dönemin Osmanlı Sultanı Mehmet Vahdettin'in huzuruna çıktılar ve onun emriyle, 26 Mayıs 1919'da toplanan "Saltanat Şurası"na katıldılar. Ancak buradan sonuç alamayınca Trabzon'a döndüler. İsmail Bey aynı zamanda Müdafaa-i Hukuk cemiyeti Fatsa Şubesi başkanlığı da yapmıştır. Mebus İsmail Çamaş Ordu ilinde Osmanlı meclisi mebusanından başlayarak en uzun süre milletvekilliği yapan isimdir. İsmail Çamaş Ordu iline ve Cumhuriyetin gelişme sürecine doğrudan desteği olan Türkiye Cumhuriyeti'nin temellerini atan siyaset adamlarının başında gelir. Hem Osmanlı İmparatorluğu'nda hem de Türkiye Cumhuriyeti'nde özellikle Fatsa ve Ordu bölgesinin gelişmesi adına büyük çalışmalara imza atmıştır. Fatsa'da bulunan Atatürk İlkokulu, Fatih Camii, Fatsa şehrinin su depolama alanının yerleri yine Mebus İsmail Bey tarafından hibe edilmiştir. Evli ve 4 çocuk babasıdır. Mezarı Çamaş ilçesindeki 18. yy.'da inşa edilen Külekçi camisinin yanındaki tarihi mezarlıkta (Çamaş Ailesine ait) babası Hacı Mustafa Ağanın yanındadır. Mezar taşının üstünde şu dörtlük yer alır; Silvana Silvane "(Farsça:"سیلوانه, ")", İran'ın kuzeybatısında Batı Azerbaycan Eyaleti'nde şehir. İdari olarak Urmiye şehristanı'na bağlıdır ve bu şehristana bağlı olan aynı isimli Silvane bahşı'nın da yönetim merkezidir. Urmiye kenti yakınlarındaki kasabanın 2006 nüfusu 1.187 kişi, denizden yüksekliği 1587 m.'dir. Nüfusu Azeri Türkleri'nden oluşmaktadır. SerdeÅŸt Serdeşt (Farsça: سردشت), İran'ın Batı Azerbaycan Eyaleti'nde şehir. Eyaletin aynı isimli Bukan şehristanı'nın yönetim merkezi olan şehrin 2006 yılı resmi nüfusu 37.115 kişi ve 8.224 hanedir. Eyaletin en güneyinde, Irak sınırı yakınlarındaki şehir,Urmiye Gölü'nün güneybatısında denizden 1300 m. yüksekte kurulmuştur. Nüfusun çoğunluğunu Kürtler oluşturur. İran-Irak Savaşı sırasında İran'da kimyasal silah saldırısına ilk uğrayan şehir Serdeşt'tir. Aynı kaderi yaşayan Irak'taki Halepçe kadar uluslararası basında geniş yer almasa da Serdeşt, Halepçe'den daha önce saldırıya uğramıştır. (1987) PoldeÅŸt Poldeşt (Azeri: Erepler,Farsça: پلدشت), İran'ın Batı Azerbaycan Eyaleti'nde şehir. Eyaletin aynı isimli Poldeşt şehristanı'nın yönetim merkezi olan şehrin 2016 yılı resmi nüfusu 11.472 kişi ve 3.377 hanedir. Şehir, eyaletin kuzey ucunda, Nahçıvan sınırında ve Aras Nehri'nin batı yakasında bulunmaktadır. Eyalet merkezi Urmiye'ye 315 km. uzaklıktaki şehir 12 numaralı karayolu üzerindedir. Şehrin nüfusunun çoğunluğu Azeri Türklerinden oluşmaktadır. Mirabad Mirabad (Farsça: میرآباد, ), İran'ın kuzeybatısında Batı Azerbaycan Eyaleti'nde şehir. İdari olarak eyaletin Serdeşt şehristanı'nın Vezine bahşı'nda yer alır. Kasabanın diğer bilinen ismi Mîrawê'dir. 2006 yılı nüfusu 4.502'dir. Mirabad, Serdeşt ile Piranşehir arasındaki karayolu üerinde yer alır. İran-Irak sınırına yakın bir noktadaki şehir Serdeşt'e 44 km, Piranşehir'e 48 km uzaklıktadır. Ricky Davis Ricky Davis (30 Eylül 1979 Las Vegas), Oyun kurucu mevkiinde forma giyen NBA ve 2010 sezon sonuna kadar Türk Telekom'da oynayacak olan oyuncudur. 1998 yılında Charlotte Hornets tarafından 21. sırada draft edilmiştir. 12 senelik NBA kariyeri boyunca 6 takımda yer almıştır. Bu nedenle istikrar sağlayamamıştır. Buna rağmen iyi bir oyuncudur ve gittiği takımlarda iyi bir performans sergilemiştir. Kurnaz, uyanık bir oyuncu olduğu için kendisine bu anlamlara gelen "Tricky" lakabı verilmiştir. 16 Mart 2003'te Cleveland'da oynarken Utah Jazz maçında muhteşem bir performans göstermiştir. Triple-double yapması için 1 ribaunda ihtiyacı vardır. Son saniyelerde topu kendi potasına atar ve geri dönen topu alarak bir ribaund daha kazanır. Fakat NBA yönetimi bu ribaundu kabul etmez ve Ricky'de ilk triple-double'ını elde edemez. Bundan dolayı Tricky denilmiştir. 2010 yılı sezon sonuna kadar Türk Telekom forması giyecektir. Maksimum ilkesi (karmaşık analiz) Matematiğin bir alt dalı olan karmaşık analizde maksimum ilkesi veya maksimum modülüs prensibi veya en büyük mutlak değer teoremi holomorf bir formula_1 fonksiyonunun tanım kümesi olan bir bölgede fonksiyonun mutlak değeri olan formula_2 'nin yerel bir maksimuma sahip olamayacağını belirten önemli bir sonuçtur. Başka bir deyişle, "f" ya sabit bir fonksiyondur, ya da "f" 'nin tanım kümesi olan bölgede bulunan her "z" için, "z" 'a keyfi derecede yakın ve |"f" |'nin "z"'da alacağı değerden daha büyük değerler veren noktalar bulunur. C 'nin bağlantılı, açık bir alt kümesi olan "D" bölgesinde tanımlı, holomorf ve karmaşık değerler alan bir "f" fonksiyonunu alalım. Eğer "z", kendi etrafındaki belli bir komşuluğundaki tüm "z" ler için özelliğini sağlayan bir nokta ise, o zaman "f", "D" üzerinde, sabittir. Teoremin değişik kanıtları mevcuttur: Teoremin en basit kanıtı, açık gönderim teoremini varsaymakla gerçekleşir. Eğer fonksiyon sabit değilse ve fonksiyonun mutlak değeri yerel bir maksimuma sahipse, o zaman bu yerel maksimum ulaşıldığı nokta etrafındaki, "D" içinde kalan bir açık komşulukaçık gönderim teoremi sayesinde açık bir kümeye gönderilecektir. Bu açık kümede ise, bariz bir şekilde mutlak değeri formula_4 'nun mutlak değerinden daha büyük noktalar vardır ve bu bir çelişkidir. Bir diğer kanıtın genel fikri ise şudur: "f" 'nin karmaşık doğal logaritması olan eşitliğini kullanarak ve holomorf fonksiyonların gerçel ve sanal kısımlarının harmonik fonksiyon olduğu gerçeğini gözlemleyerek log |"f"("z")| 'nin harmonik olduğunu elde ederiz. "z" bu fonksiyon için de yerel bir maksimum olacağı sebebiyle, maksimum ilkesi de kullanılarak, |"f"("z")| 'nin sabit olduğu elde edilir. O zaman, Cauchy-Riemann denklemlerini kullanarak "f"'("z")=0 olduğunu gösteririz ve bu sayede, "f"("z")'nin de sabit olduğu gösterilir. Teoremin hemen arkasından elde edilen bir sonuç ise minimum ilkesidir ve şu bu ilke de şu şekilde ifade edilir: Eğer "f", sınırlı bir "D" bölgesi üzerinde holomorf, bu bölgenin sınırı üzerinde sürekli ise ve "f" 'nin bu bölge üzerinde sıfırı yoksa, o zaman |f (z)| minimum değerini sınır üzerinde alır. Maksimum ilkesinin karmaşık analizin değişik yerlerinde birçok kullanımı vardır. Mesela, şu durumlarda kullanılabilir: Me and My Guitar "Me And My Guitar", () Tom Dice tarafından seslendirilen ve Belçika'yı temsil eden Eurovision 2010 şarkısıdır. Yarı finalde katıldığı grup içerisinde 167 puan toplayarak birinci sırayı almıştır ve finale katılma hakkına sahip olmuştur. Finalde ise 143 puanla 6. olmuştur. Boris Pugo Boris Karloviç Pugo (Letonca: Boriss Pugo, Rusça: Бори́с Ка́рлович Пу́го) (19 Şubat 1937 – 22 Ağustos 1991, Moskova) Letonya asıllı Sovyet siyasetçi ve komünist. Alexander Nevsky Nişanı sahibidir. Pugo, Sovyetler Birliği’ndeki Kalinin şehrinde dünyaya geldi. Ailesi komünist oldukları için 1918 yılında Letonya’nın bağımsızlığını ilan etmesi üzerine Rusya’ya göçer. Aile 1940 yılında Letonya Kızılordu tarafından işgal edilip Letonya Sovyet Sosyalist Cumhuriyeti (Letonya SSC) kurulduktan sonra yeniden ülkelerine döner. 1960 yılında Riga Politeknik Üniversitesinden mezun olur. Üniversite yıllarından itibaren Sovyetler Birliği Komünist Partisi SBKP üyesidir. Bu dönemde Komsomol örgütünde, partide ve devlet görevlerinde bulunur. 1960 – 1984 yılları arasında Letonya SSC Komsomol Örgütü Merkez Komitesi üyeliği, SSCB Komsomol Örgütü Merkez Komitesi üyeliği, SBKP Riga İl Örgütü Sekreterliği ve Letonya SSC KGB Başkanlığı görevlerinde bulunur. Ayrıca 1984 – 1988 yılları arasında Letonya SSC Komünist Partisi Genel Sekreteridir. 1990 – 1991 yılları arasında SSCB İçişleri Bakanıdır. 1991 yılında SBKP Genel Sekreteri Mihail Gorbaçov’a karşı yapılan 1991 Sovyet darbe girişiminde yer alır. Darbenin başarısız olması üzerine önce eşini vurur sonra da kendisi intihar eder. Başarısız darbeden sonra Mareşal Sergey Ahromeyev ile birlikte intihar eden iki kişiden birisidir. Pugo intiharı öncesinde şu notu bırakmıştır; Lost and Forgotten "Lost and Forgotten" (), Pyotr Naliç tarafından seslendirilen 2010 Eurovision Şarkı Yarışması'nda Rusya'yı temsil eden şarkı. Şarkı İngilizce dilinde seslendirilmiştir. Şarkı Pyotr Naliç tarafından yazılmıştır. Şarkı yarışmanın birinci yarı finalinde Moldova'nın temsilcisi SunStroke Project ve Olia Tira'nın şarkısı "Run Away"'den sonra ve Estonya'nın temsilcisi Malcolm Lincoln & Manpower 4'ün şarkısı "Siren"'den önce 2. sırada çıkmıştır. Yarı finalde 17 şarkı arasından 7. olarak finale çıkmış, finalde Romanya'nın temsilcisi Paula Seling ve Ovi'ın şarkısı "Playing with Fire"'den sonra ve Ermenistan'ın temsilcisi Eva Rivas'nin şarkısı "Apricot Stone"'dan önce 21. sırada çıkmıştır. 25 şarkı arasından 11. olmuştur. Bir sonraki gelen 2011 yarışması'nda Rus katılımcı, "Get You" adlı şarkısıyla Aleksey Vorobyov olmuştur. Pyotr Naliç Pyotr Andreyeviç Naliç (Rus: Пётр Андре́евич На́лич, 30 Nisan 1981, Moskova), Rus şarkıcı, söz yazarı ve bestecidir. 2010 Eurovision Şarkı Yarışması'nda Rusya'yı "Lost and Forgotten" adlı şarkıyla temsil etmiştir. Pyotr Naliç'in dedesi Boşnak opera şarkıcısı Zahid Nalić'tir. Moskova Üniversitesi'nden mezun olan Naliç, iki yıl mimarlık yapmıştır. İlk evliliğinden bir oğlu olan Naliç'in ikinci evliliğinden de bir kızı vardır. 2010 Elazığ depremi 2010 Elazığ Depremi, 8 Mart 2010 tarihinde Türkiye Saati ile 04.32'de Elazığ'ın Karakoçan ilçesinde 6.0 büyüklüğünde meydana gelen deprem. Depremde ilk belirlemelere göre en çok hasar, Kovancılar ilçesine bağlı üç köyde meydana gelmiştir. Bölgede incelemelerde bulunan dönemin Sağlık Bakanı Recep Akdağ, 51 kişinin hayatını kaybettiğini ve 34 kişinin yaralı olduğunu açıklamıştır. Dönemin başbakanı Recep Tayyip Erdoğan açıklamasında, depremdeki can kaybının asıl sorumlusunun kerpiç evler olduğunu ve bu evler yüzünden vatandaşların hayatını kaybettiğini söylemiştir. Daha sonra ölen 10 kişinin iki kez sayıldığı açıklanmış ve ölü sayısı 41 olarak duyurulmuştur. Depremde en çok hasarı Okçular, Yukarı Kanatlı ve Kayalık köyleri görmüştür. Boğaziçi Üniversitesi Kandilli Rasathanesi ve Deprem Araştırma Enstitüsü'nün internet sitesindeki verilere göre, saat 04.32'deki ilk depremin ardından bölgede, büyüklükleri en büyük 5.5 - 5.3 - 5.1 ile 2.6 arasında değişen 84 sarsıntı meydana gelmiştir. Palu ilçesi ise en tehlikeli bölge olarak görülmektedir. Son belirlemelere göre büyük depremi takip eden 800 artçı sarsıntı olmuştur. Baskervillerin Köpeği (film, 1959) Baskervillerin Köpeği, 1959 İngiltere yapımı Gotik dedektif filmidir. Özgün adı The Hound of the Baskervilles olan film Türkiye'de ilk kez 15 Mart 1961'de sinemalarda gösterilmiştir. Sir Arthur Conan Doyle'un 1902'de yayımlanan aynı adlı romanından senaryosunu Peter Bryan'ın uyarlayıp yazdığı filmin yönetmeni Terence Fisher'dır. Filmde Conan Doyle'un ünlü dedektifi Sherlock Holmes'u Peter Cushing, ortağı Doktor Watson'ı ise André Morell canlandırmışlardır. Filme adını veren soylu, Sir Henry Baskerville'i ise İngiliz korku sinemasının ünlü aktörü Christopher Lee canlandırmıştır. Filmde yine bu tür korku filmlerin vazgeçilmez oyuncularından John Le Mesurier de rol almıştır. "Baskervillerin Köpeği" gotik korku filmleriyle ünlü İngiliz Hammer Film Productions tarafından yapılmıştır. Filmin başrol oyuncularının tümü de bu şirketin kadrolu oyuncularıdır. Filmin konusu 19. yüzyılın sonlarında geçmektedir. Amcası Sir Charles Baskerville'in esrarengiz bir hayvan tarafından parçalanarak öldürülmesi üzerine İngiltere'nin Devonshire kırsalındaki tarihi malikâneyi devralmak üzere buraya gelen yeğen Sir Henry Baskerville (Christopher Lee), 1700'lü yıllarda ataları olan kötü namlı Sir Hugo Baskerville (David Oxley)'in de aynı şekilde ölmüş olduğunu hatırlar. Ailenin üzerinde bir lânet olduğuna inanılmaktadır. Hayatının tehlikede olduğunu düşünerek Londra'dan ünlü dedektif Sherlock Holmes (Peter Cushing) ve ortağı Doktor Watson (André Morell)'u yardıma çağırır. Zeki dedektif her zaman olduğu gibi kendine has yöntemlerle olayı aydınlatacaktır. Romandan ufak tefek bazı farklılıkları olmasına rağmen filmin kaynağına oldukça sadık bir sinema uyarlaması olduğu belirtilmiştir. Sir Arthur Conan Doyle'un 1902'de yayımlanan romanı bugüne kadar yirmiden çok sinema filmine uyarlanmıştır. Baskervillerin Köpeği (anlam ayrımı) Baskervillerin Köpeği veya The Hound of the Baskervilles şu anlamlara gelebilir: Radzymin Muharebesi Radzymin Muharebesi, Kızıl Ordu'nun 1. Beyaz Rusya Cephesi kuvvetleri ile 39. Panzer Kolordusu arasında gerçekleşen bir dizi çatışmadır. Bu çatışmalar esasen STAVKA'nın Beyaz Rusya Stratejik Taarruz Harekâtı'nın bir parçası olan Lublin-Brest Taarruzu harekâtı sırasında, 1 - 10 Ağustos 1944 tarihleri arasında gerçekleşti. Harekât alanı, Varşova'nın yakınlarındaki bir kasaba olan Radzymin civarıdır. Bu muharebeler sırasında, Varşova'ya 20 km. mesafede, Belostok demiryolu hattı üzerindeki Wolomin kasabası civarı, II. Dünya Savaşı sırasında Polonya'da gerçekleşen en büyük çaplı tank muharebesine sahne olmuştur. Varşova yakınlarında olan Kızıl Ordu'nun giderek yaklaşması, Polonya Direnişi'nin askeri örgütü olan Armia Krajowa'nın Kızıl Ordu'dan destek görme beklentisiyle birleşince, Varşova Ayaklanması'nın başlatılmasına önayak oldu. Savaş, Kızıl Ordu'nun yenilgisiyle sonuçlandı. Bu yenilgini ile birlikte Varşova'da direnişi başlatan Polonyalılara yardım getirememesine neden oldu. Yapılan yardımlar hava yoluyla gerçekleşti. Mareşal Konstantin Rokossovski komutasındaki 1. Beyaz Rusya Cephesi kuvvetleri, Polonya'ya girdikten sonra Varşova yönünde ilerlemeye devam ettiler. Sovyet 65. Ordu'su (12 tümenli), 1. Muhafız Tank Kolordusu desteğinde Varşova'nın kuzeyindeki Serok yönünde ilerledi ve devamında Varşova'yı kuzey yönünden çevirdi. Dokuz tümenli 28. Ordu ile 1. Mekanize Kolordu ve 9. Tank Kolordusu, doğrudan Varşova üzerine ilerledi. Bu ileri harekette, 47. Ordu'dan Siedlce - Minsk Mazowiecki hattıyla, 65. Ordu'dan ise Sokolow Podlaski - Wegrow - Radizmin hattıyla ayrıldı. Aynı zamanda 10 tümenli 47. Ordu, Praga'nın güney yaklaşımını ele geçirecekti. Dört tümenli 70. Ordu ise 47. Ordu'yu, taktik ihtiyat olarak izleyecektir. Aynı zamanda "Cephe"nin diğer kuvvetleri, Vistül Nehri'ni güneyden geçerek Varşova'ya taarruzu, kenti güneyden ve batıdan çevirerek destekleyeceklerdir. Dokuz tümenli 8. Muhafız Ordusu'yla üç tümenli 1. Polonya Ordusu ve dokuz tümenli, bir tank kolordulu 69. Ordu, Magnuzew'den nehri geçecektir. Muharebeye katılan kuvvetler, karşılıklı olarak aşağıdaki gibidir. Sovyet takviye birlikleri Varşova bölgesine Temmuz ayı sonlarında ulaştıktan sonra, 1 Ağustos 1944 günü Varşova Ayaklanması başladı. Minsk'in güneyinden taarruza başlayan General Vedeneev'in 3. Tank Kolordusu, (2. Tank Ordusu'na bağlı)kuzeybatı yönünde ilerleyerek stratejik önemde bir köprü olan Zegrze'de Narew ırmağına 5 km. yaklaştı. General Vedeneev'in bu girmesine karşılık olarak Alman kuvvetleri 31 Temmuz'da taktik karşı taarruzlara başladılar. Alman taarruzu, eksik kadrolu dört panzer tümeni tarafından, Varşova'nın ve Vistül Nehrinin doğu yaklaşım / geçişlerini güven altına almak için yürütüldü. Aynı zamanda bu yönde ilerleyen 2. Tank Ordusu'nun üç tank kolordusunun imhası da amaçlanmaktadır. Mareşal Walter Model komutası altındaki 4. Panzer Tümeni ve 19. Panzer Tümeni ile 5. SS Panzer Tümeni "Wiking" ve Hermann Göring Tümeni, farklı bölgelerden Wolomin bölgesine kaydırıldı ve buraya ulaşmaları 31 Temmuz ile 1 Ağustos tarihlerinde gerçekleşti. Sovyet 3. Tank Kolordusu'nun Hermann Göring ve 19. Panzer Tümenlerinin ilk taarruzları karşısında mevzilerini cesaretle savunmasına karşın, 4. Panzer Tümeni ve 5. SS Panzer Tümeni bölgeye ulaştığında durum Sovyet savunması için, yalıtılmışlık ve karşısındaki sayısal üstünlük dolayısıyla kritik hale geldi. Zaten 1 Ağustos'ta 19. Panzer Tümeni'yle 5. SS Panzer Tümeni'nin ileri unsurları sırasıyla batıdan ve doğudan yaklaşmış ve Okuniew'de buluşmuştu. Bu durumda Sovyet 3. Tank Kolordusu, 2, Tank Ordusu'nun diğer unsurlarından ayrılmıştır. Sonunda 3 Ağustos'ta Wolomin bölgesinde kuşatılan Sovyet 3. Tank Kolordusu'nun zırhlı unsurlarının büyük bir kısmı imha edildi. Diğer Sovyet zırhlı birliklerinden 8. Muhafız Tank Kolordusu ve 16. Tank Kolordusunun yardım girişimleri sonuçsuz kaldı ve bu arada 8. Muhafız Tank Kolordusu da ciddi kayıplara uğradı. Mareşal Model, bir sonraki taarruzu 8. Muhafız Tank Kolordusu'na yapmayı planlamıştı. Ancak Magnuszew köprübaşındaki savunmayı desteklemek için 19. Panzer Tümeni ile Hermann Göring Tümeni'nin geri çekilmesiyle bu plan uygulamaya konamadı. Okuniew civarındaki Alman savunmasının desteklenmesi gerekmişti. Bölgedeki, Varşova yönünde taarruz edecek olan tüm Sovyet birliklerine 2 Ağustos tarihli emirle, ileri hareket durduruldu. Ayrıca 28., 47. ve 65. Ordular, yeni emirle kuzey yönünde döndürüldü ve savunmasız durumda olan Wiszkow'u ve Liwiec Nehri hattını işgal etmeleri istendi. Piyade desteği olmayan 2. Tank Ordusu bölgede kaldı ve Alman kuvvetleriye çatışmayı sürdürdü. Ayrıca 69. Ordu'ya durumunu koruması emredildi. Bu arada General Vasili Çuykov komutasındaki 8. Muhafız Ordusu, Alman taarruzlarını durdurmak ve Garwolin yönünden beklenen Alman taarruzları için pozisyon alması emredildi. Alman birlikleri, 10 Ağustos'a kadar süren çatışmalardan sonra geri çekildiler. Sovyet kayıpları ağır olmasına ağırdı ama, tüm yönlerden Varşova bölgesine taarruz etmelerini engelleyecek ölçüde ağır değildi. 3. Tank Kolordusu'nun zırhı unsurları imha oldu, 8. Muhafız Tank Kolordusu ağır, 16. Tank Kolordusu da ciddi kayıplara uğradı. Genel olarak 2. Tank Ordusu'nun kayıpları yeterince önemliydi ve 5 Ağustos'ta cephe hattından alındı. Sovyet 2. Tank Ordusu'nun 1 - 10 Ağustos tarihleri arasındaki kayıpları 409 ölü, 1..271 yaralı ve 589 kayıptır. Ayrıca 284 tank ve kundağı motorlu top muharebe dışı kalmıştır, kesin kayıp 113 zırhlı araçtır. Bu rakam, ordu mevcudunun % 40'ını oluşturmaktadır. Muharebe öncesinde 30 Temmuz'da Ordu bünyesinde 679 zırhlı araç bulunmaktaydı. II. Dünya Savaşı'ndan sonra Sovyet açıklamalarında Radzymin Muharebesi sırasında uğranılan darbe ve oluşan Alman karşı taarruzları beklentisi, Kızıl Ordu'nun Varşova Ayaklanmasına müdahale etmeme nedeni olarak gösterilmiştir. Batılı tarihçiler tarafından bu açıklama, "komünist propagandası" olarak gösterilmiştir. Bazı Polonyalı ve Batıl tarihçiler, Stalin'in sürgündeki Batı yanlısı Polonya Hükümeti'nin yıkılması için Varşova Ayaklanması'na destek olmak istemediğini savunmaktadırlar. (bilinen Sovyet karşıtı tutum) Görünüşe göre General Vedeneev, 3. Tank Kolordusu'nun kuşatılıp imha edilmesinden sorumlu tutulmadı, savaş sonrasında da görevinde kaldı. 3. Tank Kolordusu'ndan geriye kalan birlikler, Kasım 1944'te 9. Muhafız Tank Kolordusu olarak yeniden düzenlenerek onurlandırıldı. Arnaldo Tamayo MÃ©ndez Arnaldo Tamayo Méndez (d. 29 Ocak 1942) Kübalı kozmonot. ABD dışında Batı Yarımküreden uzaya çıkan ilk insandır. Ayrıca uzaya çıkan ilk Latin Amerikalı ve siyahi kişidir. Soyuz 38 programı kapsamında Sovyet kozmonot Yuri Romanenko ile birlikte uzaya çıktı. Guantánamo'da dünyaya geldi. Yoksul bir ailenin çocuğu olarak dünyaya geldi. Çok küçük yaşta öksüz kaldı, okula gitmeden çalışmaya başladı. 13 yaşına geldiğinde ayakkabı boyacılığı, marangoz çıraklığı ve gazete satıcılığı gibi işlerde çalıştı. Ailesine ekonomik yardım yaparken okumaya çalıştı. Batista rejimi sırasında öğrencilerin gerçekleştirdiği çeşitli protesto eylemlerine katıldı. Küba Devrimiyle beraber İsyancı Ordu Teknik Eğitim Enstitüsüne yazıldı, sonrasında orduya dahil oldu. Küba Hava Kuvvetleri Akademisinden mezun olarak pilot olarak Küba Cumhuriyeti Hava Kuvvetlerine katıldı. Sonrasında savaş pilotu oldu ve MiG-15 kullanmak için eğitim için 19 yaşında Sovyetler Birliği'ne gitti. 1967 yılında Küba Komünist Partisi'ne katıldı. 1978 yılında Sovyetler Birliği'nin Interkosmos (Rusça: ИнтерКосмос) adıyla sosyalist ülkelerle ortak uzay programları kapsamındaki proje için seçildi. Sovyetler Birliği ile Küba arasındaki 7. Intercosmos programı 1 Mart 1978 tarihinde başladı. Kübalı kozmonot Yarbay Tamayo'nun yedeği ise José López Falcón'du. Sovyet kozmonot Yuri Romanenko ile birlikte 18 Eylül 1980 günü Baykonur Uzay Üssünden fırlatıldı. İçinde bulundukları Soyuz 38 modülü Salyut 6 uzay istasyonu ile kenetlendi. Uzayda Tamayo ve Romanenko uzaya adaptasyon sendromunun araştırılmasına dair bilimsel deneyler yaptılar. Dünyanın etrafında 124 kez döndükten sonra Dünya'ya dönüş yaptılar. İçinde bulundukları modül Kazakistan Sovyet Sosyalist Cumhuriyeti sınırları içindeki Jezkazgan kentine 180 km uzaklığa iniş yaptı. Kozmonotluk kariyerinden sonra Küba'da çok bilinen bir kişi haline geldi. Sovyet–Küba dostluk derneklerinde yer aldı. Ayrıca Tuğgeneral rütbesine terfi etti. 1980 yılında askerlikten emekli oldu. Aynı yıl doğduğu yer olan Guantánamo'dan milletvekili seçildi. Uzaya çıkan ilk Latin Amerikalı, ilk Kübalı ve ilk siyahi insan olduğu için Küba Hükûmeti ve Sovyetler Birliği tarafından çok sayıda ödül verildi. Evli ve iki çocuk babasıdır. Glasharmonika Glassharmonika ya da Glass armonika (İngilizce:Glass Harmonica), (Almanca:Glasharmonika), (Fransızca: Armonica de verre), 18. yüzyılda Benjamin Franklin tarafından mekaniksel versiyonu icat edilmiş ve "armonica" (armonika) adını koymuştur. İtalyancada "armonica" harmoni demektir. Parmakların ıslatılmasından sonra dönen düzenek üzerindeki bardaklara sürterek ses çıkarır. Franklin tarafından 1761 yılında tamamen yeniden yapılarak düzenlendi ve Franklin adını İtalyanca harmoni kelimesinden gelen armonica (armonika) koydu. Londra cam üfleyicisi Charles James ile çalıştı ve bir tane yaptılar. 1762'de dünyaya tanıtma galasında Marianne Davies tarafından çalınmıştır. Franklin'in pedallı versiyonunda yatay olarak 37 kase demir, bir dingile tutturuldu. Bu pedal ayakla dönüyordu. Ses ıslak ellerle kenarlara dokunularak çıkarılıyordu. Kenarlar akord etmek için farklı renklere boyanmıştı. A'nın koyu mavi, B'nin mor, C'nin kırmızı, D'nin turuncu, E'nin sarı, F'nin yeşil, G'nin mavi ve tesadüfel gelen bemol ve diyezler beyazdır. 18. yüzyılda bu enstrumanın popülerliği çalanları ve dinleyenleri delirttiği, hastanelik ettiği iddiası nedeniyle azalmıştır. Bu konuda bilinen çoğu rivayet Alman kaynaklıdır. Bu örneklerden biri Alman müzik bilimci Friedrich Rochlitz'dir. "Allgemeine musikalische Zeitung"daki bir yazıda enstrumanın insanı melankolik bir ruh haline sokarak depresyona sürüklediğini iddia etmiştir. CS Pandurii TÃ¢rgu Jiu Pandurii Târgu-Jiu fazla başarısı olmayan ve Liga 1'den düşme mücadelesi veren bir Rumen takımıdır. Liga I: Liga II: Romanya KupasÄ±: Kupa Nehri Kupa Nehri (Hırvatça: "Kupa", Slovence: "Kolpa", Rusça: "Купа") Avrupa'da bulunan nehir. Hırvatistan ile Slovenya arasındaki sınırı oluşturur. Nehir, Hırvatistan'ın Rijeka şehrinin kuzeydoğusunda yer alan Gorski kotar dağlarından doğar. Slovenya sınırı yakınlarında ufak bir akarsu olan Čabranka ile birleşir. Doğuya doğru akmaya devam eden nehir, Lahinja nehri ile birleşip, Vrbovsko yakınlarından geçerek, Karlovac yakınlarında, Dobra ve Korana nehirleriyle birleşir. Nehir, Hırvatistan'ın Sisak kenti yakınlarında Sava Nehri'ne katılır. Kolpa Kolpa, Adana kökenli bir Türk Rock grubu. Temelleri elemanlarının Adana'da geçirdikleri lise yıllarına dayanan Kolpa; 2005 yılında İstanbul’da Bora Yeter (bas) ve Barış Yurtçu (vokal) tarafından kuruldu. 2007 yılında ise gitarda Dinçer Çetin'in yerine yine başka bir lise arkadaşları olan Cenk Taner Dönmez'in geçmesiyle grup ilk albümün kayıtlarında yer alan 3 kişilik kadroya ulaştı. 2009 Nisan ayında bu kadroyla ilk albümleri "Hayat Senin" yayınlandı. Prodüktörlüğünü Matthew Erdem'in yaptığı bu albüm Pasaj Müzik'in alt markası Mucize İşler tarafından piyasaya sürüldü. Sayende ve Koşa Koşa şarkılarına çekilen video kliplerden sonra Kolpa'nın kadrosu davulda Samuray Gökçe'nin de gruba katılımıyla son halini aldı. 2010 Şubat ayında kayıtlarına başladığı 5 cover şarkıdan oluşan maxi single albüm "Maximum" ise 4 haftalık kısa bir süre sonunda 23 Mart 2010 tarihinde Pasaj Müzik etiketiyle piyasaya sürüldü. Bu albümün ilk video klip şarkısı Böyle Ayrılık Olmaz birçok listede 1 numaraya yükseldi. "Maximum" albümünden yayınladıkları 2. video klip şarkısı ise Merve Boluğur ve Çağkan Çulha'nın rol aldığı 'Kadınım' oldu. 2011 Mart ayında Haluk Kurosman prodüktörlüğünde "Son Nefesim"i yayınlayan Kolpa; bu şarkıyla yükselişini hızlandırdı ve "Son Nefesim" Nielsen raporlarına göre 5 hafta boyunca radyolarda en çok çalınan rock şarkı oldu. Klipte Sırp model Sara Vulovic ve oyuncu Murat Prosçiler rol aldı. 2012 Şubat ayında ise yine Haluk Kurosman prodüktörlüğünde 10 şarkılık "Yatağın Soğuk Tarafı" albümünü Pasaj Müzik etiketiyle yayınlayan Kolpa; bu albümle hızlı yükselişini sürdürdü. Albümün kliplenen şarkıları "Yatağın Soğuk Tarafı" ve "Beni Aşka İnandır"ın ardından grup, Altın Kelebek Müzik Ödülleri'nde 2012 yılı Turkcell Müzik En İyi Grup ödülü ve 2013 yılı En İyi Grup ödülüne layık görüldü. "Yatağın Soğuk Tarafı" albümünün bir başka şarkısı olan "Hiç Bitmez Bu Masal", Show TV'de yayınlanan "Pis Yedili" dizisinin jenerik müziği olarak kullanıldı. Aynı zamanda bu dizinin iki bölümünde de Kolpa grubu elemanları konuk oyuncu olarak yer almışlardı. Mary Shelley'den Frankenstein Mary Shelley'den Frankenstein, 1994 İngiltere - ABD ortak yapımı Gotik korku filmidir. Özgün adı Mary Shelley's Frankenstein olan film yapımcı ülkelerde gösterime girdikten üç ay sonra, 24 Şubat 1995'te Türkiye'de de sinemalarda gösterime verilmiştir. İngiliz romancı Mary Shelley'in 1818'de yayımladığı Frankenstein; or, The Modern Prometheus (veya kısa adıyla "Frankenstein") adlı klasik romanından senaryosunu Steph Lady ve Frank Darabont'un birlikte uyarlayıp yazdıkları filmi Kenneth Branagh yönetmiştir. Asıl ününü başarılı Shakespeare uyarlamalarıyla yapmış olan Kuzey İrlandalı sinemacı Branagh aynı zamanda filme adını veren bilim adamı Victor Frankenstein rolünü de üstlenmiştir. Amerikan ve İngiliz sinemasının ünlülerinden oluşan geniş bir oyuncu kadrosuna sahip olan filmde yaratığı Robert De Niro canlandırmaktadır. Helena Bonham Carter, Ian Holm, Tom Hulce, John Cleese ve Aidan Quinn filmin diğer önemli rollerini üstlenmişlerdir. "Mary Shelley's Frankenstein"'ın yapımcısı ise Francis Ford Coppola'dır. Roman 1910 yılından başlayarak onlarca kez sinemaya aktarılmıştı. Ancak Kenneth Branagh'ın bu Frankenstein filminin Mary Shelley'in romanına en sadık uyarlama olduğu kabul edilmektedir. Filmin adının diğer uyarlamalardaki gibi sadece "Frankenstein" yerine "Mary Shelley'den Frankenstein" olarak seçilmiş olmasının da bu nedenle çok yerinde bir karar olduğu söylenmektedir. Film bilgi açlığının çok büyüdüğü, bilimsel devrimlerin ufukta belirdiği bir çağda, 1794 yılında başlar. Babası da bir hekim olan Victor Frankenstein (Kenneth Branagh) tıp eğitimi için gittiği kentte çizgi dışı çalışmalar yapan bir hocasının da etkisiyle takıntılı bir şekilde ölümü engellemekle ilgili deneylere başlar. Ancak ceset parçalarını bir araya getirerek oluşturduğu ve hayat verdiği yaratığın bir canavara dönüşmesi sonucunda yaptığı deneylerin yıkıcı etkilerinin farkına vararak pişman olur. "Mary Shelley'den Frankenstein", En İyi Makyaj Akademi Ödülü'ne aday gösterilmişti. "Bilim kurgu, fantezi ve korku filmleri Akademisi" nin ABD'de dağıttığı Saturn Ödülleri'nin neredeyse tamamına ve "yapım tasarımı" dalında da BAFTA ödülüne aday gösterilmiş olmasına rağmen hiçbir ödül kazanamamıştır. Filmdeki belli başlı karakterler şunlardır: 1794 yılında kaptan Robert Walton (Aidan Quinn) ve adamları yelkenli bir gemiyle Kuzey Kutbuna bir keşif seferi düzenlemişlerdir. Çetin iklim koşulları gemilerini buzulların arasına sıkıştırmıştır. Tam bu esnada kar kitlelerinin arasından tek başına bir adamın gemiye doğru yaklaşmakta olduğunu görürler. Bu saçı sakalı birbirine karışmış bitkin adam adının Victor Frankenstein (Kenneth Branagh) olduğunu söyler ve hikâyesini anlatmaya başlar. Film uzun bir geri dönüşle (flashback) Frankenstein'ın hikâyesini en başından anlatmaya başlar. Victor, İsviçre'nin Cenevre kentinde yaşayan, aynı zamanda da varlıklı bir hekim olan Baron (Ian Holm) ve Barones (Cherie Lunghi) Frankenstein'ın oğullarıdır. Victor'un mutlu geçen çocukluğunun bir döneminde Baron, yetim kalmış küçük Elizabeth (çocukluğunu Hannah Taylor-Gordon oynuyor)'i evlat edinir. Victor Elizabeth'i hiçbir zaman bir kardeş gibi görmeyecek, ilerde de nişanlanacaklardır (Elizabeth'in gençliğini ise Helena Bonham Carter canlandırır). Victor artık bir delikanlı olmuştur. Babası gebe olan annesinin doğumunu kendi malikanelerinde yaptırıken Barones Caroline ölür. Ama bebek William kurtulmuştur. Annesinin bu trajik ölümü Victor Frankenstein'ın yüreğinde derin bir yara açar. Ölümü yeneceğine dair annesinin mezarı başında yemin eder. Bir müddet sonra da tıp eğitimi almak üzere Avusturya'nın Ingolstadt kentine gider. Buradaki en yakın arkadaşı Henry Clerval (Tom Hulce)'dır. Fakültede Paracelsus ve Albertus Magnus gibi modern tıbbın öncülerinin çalışmalarını kendisine örnek alması bazı profesörlerinin tepkisini çekip kızdırırken, çizgi dışı bir bilim adamı olan Profesör Waldman (John Cleese)'ın ilgisini çeker. Profesör Waldman da Victor gibi ölmüş dokuları canlandıracak bazı çalışmalar yapmıştır ama olası tehlikeli sonuçlarının farkına vararak deneylerini rafa kaldırmıştır. Bu nedenle de tutmuş olduğu notları Victor'la paylaşmayı reddeder. Profesör Waldman, hastanedeki bir aşı kampanyası sırasında kendisine zehir verildiğini zanneden cahil bir serseri tarafından bıçaklanarak öldürülür. Serseri derhal asılarak idam edilir. Bunu fırsat bilerek Profesör Waldman'ın notlarına ulaşan ve bunları kendi bilgileriyle birleştiren Victor Frankenstein laboratuvarına kapanarak deneylerine başlar. Amacı yepyeni bir canlı meydana getirmektir. Asılan serserinin gövdesi, ölen profesörün beyni ve birçok cesetten topladığı organ parçalarını bir araya getirerek yepyeni bir vücut oluşturur ve elektrik gücüyle buna can verir. Ancak 'yarattığı' bu şeyden ürker ve yaptığından pişmanlık duyar. Yaptığı 'şeyi' tekrar yok etmeye karar vermişken 'yaratık' (Robert De Niro) ortadan kaybolur. Kaçarken aceleyle üzerine giydiği Victor'un paltosunun cebinden çıkan günlükten her şeyin sorumlusunun Victor Frankenstein olduğunu öğrenen yaratık ondan intikam almaya yemin eder. Yarattığı canavarın kolera salgınında ölmüş olduğunu sanan Victor, Cenevre'ye dönerek Elizabeth'le evlilik hazırlıklarına başlar. Ancak yaratık da peşinden gelmiştir. Yaratık önce Victor'un küçük kardeşi William'ı öldürür. Olay yerine bilerek bıraktığı delillerden katilin hizmetçi Justine Moritz (Celia Imrie) olduğu sanılır ve halk Justine Moritz'i linç ederek öldürür. Yaratıcısını kolayca öldürebilecek durumda olmasına rağmen canavar bunu yapmaz, bunun yerine ondan kendisine benzeyen bir eş yaratmasını ister. Bunun için de linç edilen hizmetçi Justine'in vücudunu kullanması için ısrar eder. Buna yanaşmayan Victor sözünden cayar. Bu da canavarı daha çok kızdırır. Artık Elizabeth'le evlenmiş olan Victor bir koruma ordusu eşliğinde balayına çıkar. Ancak canavar oraya da yetişir ve Elizabeth'in kalbini yerinden sökerek onu öldürür. Elizabeth'in cesedini hızla laboratuvarına taşıyan Victor onun başını Justine'in gövdesine dikerek yeni bir yaratık meydana getirir ve buna can verir. Canavar buraya da gelir ve yeni dişi yaratığı kendisi için yapılmış gelini sanarak Victor'dan almaya çalışır. Victor ve Yaratık kavga ederlerken dişi yaratık (Elizabeth) kendisini yakarak intihar ederken bütün konak da alevler içinde kalır. Film tekrar başa döner. Kutuplarda sıkışıp kalmış yelkenlide aşırı derecede bitkin düşmüş olan Victor kaptana, bunca zamandır yaratığı yok etmek için onun peşinden buralara kadar gelmiş olduğunu söyler ve ölür. Mürettebatın Victor için buzlar üzerinde düzenlediği cenaze töreninde, artık ortaya çıkmış olan yaratık da hazır bulunur. Yaratık yaratıcısının cenazesinde çok üzgün durmaktadır. Tam bu esnada buzullar kırılmaya başlar. Mürettebat gemilerine kaçarken yaratık elinde meşaleyle suda kalmayı tercih eder. Mürettebatın onu gemiye çekerek kurtarmasını istemez. Bunun yerine yüzerek Victor'un cenazesinin bulunduğu buz parçasının üserine tırmanır ve elindeki meşaleyle hem kendisini hem de yaratıcısının cesedini alevler içinde bırakır. Topçu Kışlası Taksim Kışlası ya da Halil Paşa Topçu Kışlası, 1806 - 1940 yılları arasında İstanbul Taksim Meydanı'nda günümüzde Taksim Gezi Parkı'nın durduğu yerde bulunan yapı. Askeri işlevlerinin yanı sıra cambaz gösterileri, at yarışları, Rum hacıların konaklaması gibi amaçlarla da kullanıldı. 1940 yılında İstanbul Valisi ve Belediye başkanı sıfatıyla Lütfi Kırdar'ın isteği ve Avrupalı şehir planlamacılarından Henri Prost'un tavsiyesi üzerine yıkılan kışlanın yerine konut ve sosyal etkinlik alanları inşa edilmesi kararlaştırıldı, fakat planlanan düzenlemelerin pek azı yapılabildi. Şimdi yapının yerinde Taksim Gezi Parkı vardır. Kışla'nın tekrar inşası için Gezi Parkı'nın yıkımı çalışmaları 28 Mayıs 2013 tarihinde başlamış, fakat protestolar sonucu çalışmalar durmuştur. Taksim Kışlası 1806 yılında Osmanlı padişahı III. Selim döneminde yapıldı. Kabakçı Mustafa İsyanı'nda tahrip olan bina, II. Mahmud döneminde onarıldı. Bina birkaç kez yangın geçirdikten sonra Padişah Abdülmecid döneminde Tophane Müşiri Damat Gürcü Halil Rifat Paşa'nın gayretleriyle 19. yüzyıl mimari üslubunda ve çok gösterişli olarak yeniden yapıldı. Uzun avlusu ve geniş kanatları olan iki katlı yapının köşelerinde ve her cephesinin ortasında üç katlı yüksek bölümleri vardı. Rus ve Hint mimarilerinden izler taşıyan yapının iki anıtsal giriş kapısı Harbiye Caddesi ve Talimhâne Caddesi cephelerinin tam ortalarında bulunuyordu. Kışla 1860-1870 yılları arasında Osmanlı ordusunun modernleştirilmesi sürecinde önemli bir rol oynadı ve en şatafatlı günlerini yaşadı. Padişah Abdülaziz'in 1864 yılında Mısır seyahati dönüşünde kışlayı ziyaret edip kışlada yemek yemesi, kışla tarihinde önemli bir olay olarak kayıtlara geçti. İsyandan sonra önemini yitiren kışla, 1913'te "Sanayi ve Ticaret Şirket-i Milliye-i Osmaniye"'ye satıldı. Binanın orta kısmındaki eğitim alanı futbol sahası haline getirildi ve uzun yıllar futbol maçları ve çeşitli gösteriler için kullanıldı. Kışla, I. Dünya Savaşı'nın ardından işgal edilen İstanbul'daki Fransız kuvvetlerinin yönetiminde bulunan Senegalli askerlere tahsis edildi. Cumhuriyetin ilanından sonra da kışlanın avlusundaki futbol sahası futbol karşılaşmaları için kullanılmayı sürdürdü ve kışla Taksim Stadı adını aldı. 1923 yılında Türkiye millî futbol takımı ilk resmi maçını bu sahada Romanya'ya karşı yaptı. 1940'ta şehir planlamacısı Henri Prost'un önerisi ile kışlanın yıkılması, yerine konut ve sosyal etkinlik alanları inşa edilmesi kararlaştırıldı. Kışlanın yıkımından sonra planlanan düzenlemelerin pek azı yapılabildi. Kışla'nın yerine Taksim Gezi Parkı inşa edildi. 16 Eylül 2011 tarihinde İstanbul Büyükşehir Belediye Meclisi'nin aldığı kararla yapının Kentsel Tasarım Projesi ile bir bütünlük içerisinde değerlendirilerek tekrar inşa edilmesi kararlaştırıldı. Fakat 17 Ocak 2013 tarihinde Kültür Varlıklarını Koruma Bölge Kurulu yapının inşasına, "Gezi Parkının İstanbul’un belleğinde yer ettiği" gerekçesiyle onay vermedi. Bu karara İstanbul Büyükşehir Belediyesi tarafından Kültür ve Tabiat Varlıklarını Koruma Yüksek Kurulu nezdinde itiraz edildi. Üst kurul, 1 Mart 2013 tarihinde bölgesel kurulun kararını iptal ederek Kışla'nın tekrar inşasına kesin olarak onay verdi. 31.05.2013 tarihinde Kültür Varlıklarını Koruma Yüksek Kurulu tarafından Gezi Parkı’nda Topçu Kışlası yapımına onay veren karara İstanbul 6. İdare Mahkemesi yürütmeyi durdurma kararı verdi. Kışlanın inşası için Taksim Gezi Parkı'nda kurulan şantiyeye, yıkım ekipmanları 28 Mayıs 2013'ün ilk saatlerinde getirildi.Durumdan sosyal medya aracılığıyla haberdar olan çevre eylemcileri ve onları destekleyen bir kısım halk, parka kamp kurarak nöbete başladı. FC Brașov FC Braşov Liga 1'de mücadele eden bir Rumen takımdır.1936 yılında kurulan FC Braşov takımının renkleri sarı-siyah mücadelelerini oynadığı Tineretului Stadyumunun kapasitesi 8.500 kişidir. Kulüp kuruluş tarihi olan 1936 senesinden 1959 senesine kadar herhangi bir başarı yakalayamamışdır. En önemli başarısı 1959-1960 Liga II sezonunda kazanılan ikinciliktir. Ayrıca FC Braşov takımının müzesinde 1960 yılında kazanılmış bir Balkan Kupası'da vardır. Günümüzde Rumen takımının başkanlığını "Ioan Stamatopol" yapmaktadır. Teknik direktörlük görevini ise Marius Şumudică üstlenmiştir. "21 Mart 2012 itibarÄ±yla" Liga I: Balkan KupasÄ±: Berlin'in ilÃ§eleri Berlin Almanya'nın üç eyalet şehirlerinden biri ve Almanya Federal Cumhuriyeti'nin başkentidir. Eyalet-şehrinde toplam 12 tane ilçe bulunmaktadır "(Almanca'da ilçeler Bezirke olarak adlandırılıyor)". Her ilçe'nin kendine ait bir parlamentosu ve yürütmesi vardır ama yine de bu ilçeler Berlin eyalet hükümetine ve parlamentosuna bağlıdır. 2001 yılında yapılan bir reform sonucu 21 ilçesi bulunan Berlin'in ilçe sayısı 12'ye düşürüldü. Queen Latifah Dana Elaine Owens (d. 18 Mart 1970) en çok sahne adı olan Queen Latifah olarak bilinen Amerikan rapçi, aktris ve şarkıcı. Queen Latifah'nın müzik, sinema ve televizyon dallarındaki çalışmaları ona bir Altın Küre, iki tane Screen Actors Guild Awards, iki tane Image Awards, bir Grammy, ilaveten 6 Grammy adaylığı, bir Emmy Ödülü adaylığı ve bir Oscar adaylığı almasını sağlamıştır. Mika FA Mika Futbol Kulübü (Ermenice:Միկա Ֆուտբոլային Ակումբ - Mika Futbolayin Akumb), Ermenistan'ın başkenti Erivan'da bulunan bir futbol kulübüdür. 1999 yılında Armavia'nın sahibi Mikail Bağdaşarov tarafından birleştirilen Kasak Aştarak ve Mika FC takımlarının birleşmesiyle kurulmuştur. 6 kez Hayastani Ankahutyan Gavat'ı, 1 kez de Ermenistan Süper Kupası'nı kazanmıştır. "3 Mart 2016" Erol Mutlu Ankara Üniversitesi Siyasal Bilgiler Fakültesi, Basın Yayın Meslek Okulu'nu bitiren Mutlu, 1969 yılında girdiği TRT Ankara Televizyonu'nda 13 yıl boyunca yapımcı olarak görev yaptı. 1982'de mezun olduğu okulda araştırma görevlisi olarak çalışmaya başladı. Dört yıl sonra doktorasını tamamlayıp, 1991 yılında doçent, 1996 yılında da profesör oldu. Erol Mutlu ertesi yıl İletişim Fakültesi dekanlığı görevine getirildi. Bir bursla ABD'nde çalışmalarına devam etti. Tayvan'da bir üniversitede konuk öğretim üyeliği yapan profesör Mutlu, 2004 yılında bozulan sağlığı nedeniyle son görev yeri olan Kıbrıs Doğu Akdeniz Üniversitesi'nden ayrılmak zorunda kaldı. Medya ve toplum ilişkileri, globalleşme, iletişim kuramları ve popüler kültür gibi konularda birçok araştırma yapan Prof. Mutlu, Türkiye’de yayınlanan ilk İletişim Sözlüğü’nün de yazarı olup, eşinden 15 gün sonra kanser nedeniyle yaşamını yitirdi. Mutlu'nun biri derleme, beş kitabı bulunuyor. Dolapdere Dolapdere, İstanbul'un Beyoğlu ilçesine bağlı semtlerden biridir. Taksim, Pangaltı ve Kurtuluş ve Kasımpaşa semtleriyle çevrelenen semt nispeten düşük gelir düzeyine mensup insanların yoğun olarak yaşadığı bölgelerdendir. Son yıllarda doğudan gelen iç göçler nedeniyle de nüfus profilinde değişiklikler görülmüştür. Selamsız Selamsız, İstanbul'un Anadolu Yakası'nda bulunan Üsküdar ilçesine bağlı semtlerden biridir. Büyük ölçüde Selami Ali ve Murat Reis mahallelerine yayılan semtin kuzeyinde Sultantepe, kuzeyinde ve kuzeydoğusunda İcadiye, doğusunda Altunizade, güneyinde Valide-i Atik, batısındaysa Mimar Sinan mahalleleri yer alır. Semtin adının, bölgedeki bir cami, bir tekke, bir hamam ve bir çeşmeye adını veren Şeyh Selami Ali'den geldiği sanılmaktadır. Selamsız semti, geçmişte Sulukule, Çürüklük, Küçükbakkalköy, Tophane, Çayırboyu, Lonca semtleriyle birlikte İstanbul'da Romanların en yoğun olarak yaşadığı bölgelerden biriydi. Ancak 1996 yılında 5 bin Roman vatandaşın bölgeden tahliye edildiği bilinmektedir. Semtteki camiler: Selami Ali Camii (1965), Kara Alaattin Camii (Kara Kadı ve Çingene Fırın Camii olarak da anılır; günümüzdeki bina 1937'den sonra yapılmıştır), Goncagül Camii (2001), Şuca Ahmet Paşa Camii, Fevziye Hatun Camii, Ayazma Mescidi ve Fatma Hatun Mescidi'dir. Semtte Feyzullah Efendi Tekkesi (Hindiler Tekkesi olarak da anılır) ve Acıbadem Tekkesi ya da Selami Ali Efendi Tekkesi olarak adlandırılan iki adet tekke de bulunur. Semtteki en büyük mezarlık Bülbülderesi Mezarlığı'dır. Semtin dört bir yanına yayılmış, özellikle cami ve tekkelerin bahçelerinde bulunan pek çok küçük çaplı mezarlık ve türbe de bulunmaktadır. İlya Profiti Rum Ortodoks Kilisesi ile Surp Garabet ve Surp Haç Ermeni kiliseleri de semtte yer alan gayrimüslim ibadethanelerdir. Semtin kapsadığı iki mahalledeki ortaöğretim kurumları Bağlarbaşı Mesleki ve Teknik Anadolu Lisesi, Üsküdar Amerikan Lisesi, Ahmet Keleşoğlu Anadolu Lisesi, Özel Bağlarbaşı Lisesi, İstanbul Fen Lisesi ve Özel Surp Haç Ermeni Lisesi'dir. Semt sınırları içinde kalan ilköğretim okullarıysa Selam Ali İlköğretim Okulu, Bağlarbaşı İlköğretim Okulu, Hilmi Çelikoğlu İlköğretim Okulu, Özel Kalfayan Ermeni İlköğretim Okulu, Özel Semerciyan Cemran Ermeni İlköğretim Okulu, Özel Üsküdar İlköğretim Okulu'dur. Ayrıca yetişkinlere eğitim veren halk eğitim merkezleri de vardır. Sabit DÃ¶nentaev Sabit Dönentaev (Sabit Dönentayoğlu) (Kazak "Сәбит Дөнентайұлы", Sabit Dönentayulı) (1894 - 23 Mayıs 1933), Kazak şair ve hicivci, denemeci ve kamu figürü. 1894 yılında şimdiki Pavlodar bölgesinde bir çoban ailesinde doğdu. Kasım-Haci medresesinde eğitim aldı. Rus şairi Krılov, Tatar şairi Abdullah Tukay ve Kazak şairi Abay Kunanbayoğlu'nun eserlerinden etkilendi. 1913 yılında "Aykap" dergisinde Dönentaev'ın "Hayalım" (Kazakça "Қиялым", Kiyalım) ilk şiirleri yayımlandı. 1915 yılında şair'in ilk kitabı çıktı. Sabit Dönentaev Abaydan sonraki Kazak milli aydınlar nesline ve Alaş milli hareketine aitti. Türk daması Türk daması, oynanışı ile farklılık gösteren Türkiye'de oynanan dama oyunudur. 64 kareden oluşan 8x8 bir tahta üzerinde 16'sı siyah, 16'sı beyaz olarak 32 taş ile oynanır. İkinci ve üçüncü sıraya beyaz taşlar, altıncı ve yedinci sıraya siyah taşlar dizilir ve oyuna beyaz taraf başlar. Taşlar, klasik damanın aksine çapraz hareket etmez, komşu kareler boş ise sağa, sola ve ileri hareket edebilir fakat geri gidemez. Bütün taşların amacı en ileri sıradaki kareye ulaşıp "dama" olmaktır. Dama olarak güçlenen taş geri hareket kabiliyeti kazanır, ayrıca karşı tarafın bir veya birkaç taşını almak şartıyla birden fazla karede L şeklinde hareket edebilir. Taşlar arasında en kıymetli taş dama olarak adlandırılan bu taştır. Damaya ulaşamamış taşlar "yoz" olarak adlandırılır. Dama olmuş taşın hareket kabiliyeti yüksek olduğu için (oyuncunun ustalık derecesine göre) dama, 5 yoz taş değerinde görülür, yani bir dama taşı elde edebilmek için 5 yoz taş feda edilebilir. Türk damasında amaç karşı tarafın taşlarını tüketip oyunu kazanmaktır. Her iki oyuncununda bir hamle hakkı vardır. Bir taraf hamlesini yaptıktan sonra sıra karşı tarafa geçer. Oyun sonunda her iki tarafın da bir taşı kalmışsa (taşlardan biri dama olsa bile), oyun beraberlikle sonuçlanır ve bu durum "gayyım" olarak adlandırılır. 1889 yılında Kitapçı Harekil Efendi iki dama risalesi yayımlamıştır. Beyazıt Devlet kütüphanesi'nde bulunan bu eserde dönemin ünlü damacılarının oyunlarına yer verilmiştir. Eserde; Ethem Bey, Derviş Hampar, Nadir Molla, Halil Paşa, Şakir Baba ve İbrahim Bey'in ünlü oyunları anlatılmaktadır. Sultan Abdülaziz bir dama meraklısı olduğu için o dönem Türk daması için görkemli bir dönem olarak anılmaktadır. Kudüs Arkeoloji Parkı Kudüs Arkeoloji Parkı ("', Okunuşu: "HaGan HaArkeologi Yeruşalayim"), İsrail’in en önemli antik kalıntılarının sergilendiği bir açık hava müzesi olup sınırları kuzeyde Haremi Şerif’e, doğuda Zeytindağı ve Kidron Vadisi’ne, batı ve güneyde Hinnom Vadisi’ne kadar uzanır. Park sınırları içindeki kalıntılar arasında 5.000 yıllık Bronz Çağı’na ve İsrailoğulları’nın Birinci Tapınak, İkinci Tapınak ve Hirodes dönemlerine ait kalıntıların yanı sıra Hristiyan ve İslam dinlerinin hakimiyetinde olduğu dönemlere ait kalıntılara da rastlanmaktadır. 2000 yılının Pritzker Mimarlık Ödülü töreni bu parkta gerçekleşmiştir. 29 Mayıs 2000 tarihinde gerçekleşen tören ile Hollandalı mimar Rem Koolhaas’a ödülü bu parkta verilmiştir. Elgoog Elgoog, Google'ın tersi ya da Aynadaki Google olarak da tanımlanır. Dünyaca ünlü arama motoru Google'ın tersten yazılışı şeklinde ifade edilen sitenin kimler tarafından veya hangi ülke kaynaklı çıkarıldığı bilinmemektedir. Elgoog'ta aranan karakterler ilk başta tersmiş gibi görünür ancak aslında madde başlangıcı sol yerine sağdan olduğu için böyle bir algılama oluşmuştur. İlk zamanlarda sadece eğlence amaçlı ve Google'ı eleştirel bir yapı içerisinde olan Elgoog daha sonra normal bir arama motoru yapısına bürünmüş ancak Google kadar başarılı olamamıştır. Birçok ülkede Elgoog'un kullanımı Çin menşeli olduğu düşüncesi ile kısıtlanmış ya da engellenmiştir. Özellikle son yıllarda Çin merkezli Google'a saldırılar artmış buna bağlı olarak birçok arama motoru çıkarılmış ve çeşitli yöntemlerle Google'un faaliyetlerinin kısıtlanması planlanmıştır. Elgoog'un bu planların bir parçası olduğu kanısı internet dünyasında oldukça yaygındır. Upton Sinclair Upton Sinclair (20 Eylül 1878 – 25 Kasım 1968) Pulitzer Ödüllü Amerikalı yazar. 20. yüzyılın başlarında yazdığı eserlerle şöhrete kavuşmuş ve çok sayıda kitap yazmıştır. Özellikle 1906 yılında yazdığı ve dilimize Chicago Mezbahaları adıyla çevrilen "The Jungle" adlı eseri büyük yankı yapmış ve kamouyunun dikkatinin mezbahalardaki sağlıksız çalışma koşullarına çekmiştir. Eserin yayınlanmasından hemen sonra ABD’deki et sektöründe iyileştirme çalışmaları başlamış ve konuyla ilgili yasal düzenleme yapılmıştır. Baltimore, Maryland’de dünyaya geldi. Babası Upton Beall Sinclair, annesi Priscilla Harden’dir. Babası bir içki satıcısıydı. Sinclair’in büyükbabası oldukça varlıklıydı, Sinclair çoğu zaman onlarda vakit geçirirdi. Sürekli olarak zenginlerin ve fakirlerin bulundukları ortamlarda olması onu etkileyecek ve ileride eserlerinin ilham kaynağı olacaktır. 1888 yılında ailesi New York şehrindeki Bronx bölgesine taşınınca, buradaki koleje gitmeye başlar. Okul masraflarını karşılamak için öykü ve makaleler yazmaya başlar. Sinclair 1900 yılında ilk eşi olan Meta Fuller ile evlenir. 1904 yılında yazmak için üzerinde çalıştığı kitabı için asıl kimliğini saklayarak Chicago’daki mezbaha ve et üretim kombina tesislerinde çalışır. "The Jungle" adlı eser 1906 yılında basılınca çok başarılı olur ve büyük bir ilgi görür. Bu eserden kazandığı parayla hayalindeki ütopyayı kurmak için New Jersey Englewood’a gider ve "Helicon Hall" adında bir sosyalist koloni kurmaya girişir. Sonrasında Kongre seçimlerinde milletvekili adayı olsa da seçilemez. Koloni bir yıl sonra yanacaktır, yangında Lester Briggs adlı marangoz hayatını kaybedecektir. 1911 yılında Meta, eşini terk eder. Sinclair, önce Mary Craig Kimbrough ile daha sonra da Mary Elizabeth Willis ile evlenir. Sırasıyla Kaliforniya, Arizona ve New Jersey’e gider. 1968 yılında Washington’da ölür. Sinclair 1920 yılında Temsilciler Meclisi ve 192 yılında Senato için sosyalist listeden aday olsa da seçilemez. Siyasete bir süre ara verir. 1934 yılında Kaliforniya valiliği için seçime katılır. Seçimlerde Sinclair, Kaliforniya’da "Yoksulluğa Son" (İngilizce: "End Poverty in California") adı verilen kampanyayla büyük destek kazanır. Ancak bu dönemde gerçekleşen büyük toz fırtınaları hasadı kötü etkileyecek ve kitlesel göçe yol açacaktır. Eyaletteki muhafazakârlar da Sinclair’i azılı bir komünist olarak gösterecek ve karşı propaganda yapacaklardır. Sinclair seçimleri kaybedince yazarlığa geri döner. Bu döneme dair yaptığı değerlendirmede ilginç görüşler ileri sürmüştür: Sinclair'in ""Sosyalizm ve Savaş"" adlı broşürünü eleştiren ünlü Bolşevik lider Lenin Sinclari'in burjuva pasifizminden etkilendiğini saptarken, komünist örgüte vurgu yapmamasını eleştirir: Sinclair eserlerinde döneminin sosyal ve ekonomik özellikleri önemli bir yere oturur. Eserlerinde kapitalizmin adaletsizlikleri olarak gördüğü olayların esas olarak Büyük Bunalım yıllarındaki yıkıcı etkisini işler. "The Jungle" adlı eserinde Sinclair, denetimsiz kapitalizm yüzünden işçilerin karşı karşıya kaldığı insanlık dışı koşulları işler. Ancak eserde vurgulanan işçilerin karşılaştıkları zorluklar, uzun iş saatleri, göçmen işçilerin maruz kaldıkları baskı, iş garantisinin olmaması ve düşük maaşlar yerine eserde arka planda yer alan et sektörünün içinde bulunduğu sağlıksız durum daha çok dikkat çekecek ve ABD hükûmeti tarafından yasal düzenlemeler yapılacaktır. Sinclair bununla ilgili ilginç bir benzetme yapar: 1940 – 1953 yılları arasında Lanny Budd adıyla bilinen ve 11 dizi macera kitabından oluşan seriyi yazar. Kahramanı ünlü bir Amerikalı silah üreticisinin oğlu olan dizide I. Dünya Savaşından başlayarak döneme ait çelişkileri ve sol bakış açısını aktarır. Bu dizi basıldığı sırada çok popüler olacak ve 21 ülkede baskısı yapılacaktır. 1943 yılında basılan serideki "Dragon’s Teeth" adlı eserle Pulitzer Ödülü’nü alır. Sinclair’in Monrovia, Kaliforniya’daki evi müze olarak korunmaktadır. Ayrıca kendisine ait çok sayıda el yazması, fotoğraf ve ilk baskı kitaplar İndiana eyaletindeki İndiana Üniversitesi Lilly Kütüphanesinde sergilenmektedir. 1906 yılında basılan ‘’The Jungle’’ adlı eser 1914 yılında filme çekilse de bu film kaybolmuştur ve hiçbir kopyası bulunmamaktadır. Ayrıca Sinclair, çok sayıda filmin senaryo çalışmasında yer almıştır. Bunların en bilineni Sergey Ayzenştayn ile birlikte yapımında yer aldığı ¡Que viva México! filmidir. Bu dönemde Charlie Chaplin ile de ortak çalışmaları olmuştur. 1927 yılında yazdığı Oil! adlı eser ise 2007 yılında çekilen There Will be Blood adlı Oscar ödüllü filme esin kaynağı olmuştur. Ä°ran'daki depremler listesi İran dünyada sismik olarak çok aktif ülkelerden biridir, pek büyük fay hattı boydan boya geçer ki bu ülkenin en az %90ını kapsar. Bu yüzden, İran'da sıklıkla yıkıcı depremler yaşanır. İran platosu, aktiv katlanma, kırılma ve volkanik püskürmeleri içeren çok tipteki tektonik aktivitelere konudur. İran pek çok fay hattına sahiptir ki bu da özellikle ülkenin başşehrinde yaşamayı tehlikeli yapar. Bu ayrıca onun uzun tarihinde feleket getiren deprem aktiviteleri ile bilinir. Bu depremler yalnız binlerce kişiyi öldürmedi aynı zamanda tabii kaynakların da israfına yol açtı. 1900 dan beri İran depremleri nedeniyle en az 126.000 kişi öldü. Makara (olta) Makara, balık tutma aracı olan misinanın sarılarak balık tutma esnasında misinanın toplanması ya da gevşetilmesi işlemini gerçekleştiren araca verilen addır. Makara mekanizması bu anlamda esas olarak sarma ve misina uzunluğunu ayarlama ve dolayısıyla dengesini sağlama gibi işlevler görmektedir. Makara mekanizması, misinanın ileri uzatılması ve oltanın atılması işlevlerini gören çubuk ya da kamış ile bir bütündür. Özellikle amatör balıkçılıkta kullanılmaktadır. Bazı özel şekillerinde doğrudan bota ya da sabit bir parçaya monte edilebilen makara, genel olarak kamış ile birlikte kullanılmaktadır. Kullanımına ilişkin veriler ve Çin tablolarından anlaşılan ise amatör balıkçılıkta makaranın kullanımının M.S. 1195'e kadar dayandığı şeklindedir. Makara, sıkılığı ayarlanabilen altlı üstlü bir yuvaya "makara ayağının" yerleştirilip sıkılması ile kamış üzerine monte edilir. Kol, üzerindeki bir düğme yardımıyla katlanabilir özelliktedir ve ergonomiyi sağlar. Açık vaziyetteki kol yardımıyla misina makara sarılır ya da gevşetilir. Bu yapılırken geri ve ileri istemsiz makara dönüşünü engelleyebilmek için makara göbeğine yerleştirilmiş bir manivela mevcuttur. Misina makara gövdesine sarılı vaziyettedir ve bu bobin yarı korunaklı bir durumdadır. Makaranın misinayı sarış hızı ya da salımı ayarlanabilir. 1. Yaş-Kişinev Taarruzu 1. Yaş-Kişinev Taarruzu, II. Dünya Savaşı sırasında Doğu Cephesi'nde 8 Nisan - 6 Haziran 1944 tarihleri arasında Yaş (Doğu Romanya) - Kişinev (Moldova) bölgesinde gerçekleşen çatışmalardır. Taarruz esas itibarıyla Kızıl Ordu'nun 2. ve 3. Ukrayna Cephelerinin birlikte hareket ederek Romanya'yı istilası girişimidir. Bu haliyle, Stalin'in Sovyet askeri gücünü kullanma ve Balkanlar'daki politik etkiler yaratma yönünden genel planlarıyla uyumludur. Sovyet Yüksek Komutanlığı STAVKA'nın planlarına göre, iki Sovyet "Cephe"si, Kuzey Romanya'daki stratejik olarak önemli Alman savunma mevzilerini alacak ve bölgedeki Alman kuvvetlerini imha edecekti. Bu sonucun elde edilmesiyle tüm Balkanlar'da Kızıl Ordu'nun yakın gelecekteki ileri hareketi açısından önemli bir avantaj sağlanmış olacaktı. Sovyet taarruzu, 1.Targu Frumos Muharebesi ve Podu Iloaiei Muharebesi ile başladı, 2.Targu Frumos Muharebesi ile doruğa ulaştı. Ancak Sovyet kuvvetleri Alman savunmasını aşamadı ve sonuçta taarruz başarısız oldu. Bu sonuç, bir yandan Sovyet birliklerinin düşük muharebe etkinliğinden, diğer yandan da Alman savunma mevzilerinin iyi hazırlanmış bir savunma sağlamasından ileri geldi. Harekât, tarihin unutulmuş olaylarından biridir ve neredeyse tümüyle Sovyet arşiv kayıtlarında ve resmi tarihinde yok sayılmıştır. Askeri tarihçi David M. Glantz'a göre, "Dünya Savaşı'nın sonundan bu yana, neredeyse 60 yıldır, Rus ve Sovyet askeri tarihçiler ve teorisyenler 2. ve 3. Ukrayna Cephe'lerinin 1. Yaş-Kişinev Taarruzu ile ilgili her şeyi tarih kayıtlarından dikkatlice sildiler. Savaş boyunca Sovyetler'in yürüttüğü birçok askeri harekâtta olduğu gibi, bunu bilinçli olarak yaptılar. Bu şekilde bu muharebe de, Sovyet - Alman Savaşı'nın epeyce uzun "unutulan muharebeler" listesine eklenmiş oldu." Habbakuk Habbakuk, Margaret Weis ve Tracy Hickman ikilisinin yazdığı Ejderha Mızrağı evrenindeki hayali karakterlerden biridir. Habbakuk, Balıkçı Kral, Göklerin Efendisi ve Mavi Phoenix olarak da bilinir. O ruhun azmine ve büyük amacına bu şekilde ulaşılacağına inanır. Habbakuk bütün hayvanlarla ilgilenir. O bütün kolcuların,avcıların ve bütün doğadaki yaşam ve ölümü temsil eder. Ayrıca bütün itaat ve sadakati temsil eder. O kalıcılığı ve gerçekleri teşvik edip ödüllendirir. O Krynn'deki iyi druidleri ve kolcuları himayesi altında bulunduğundan güçlü bir varlık göstermektedir. Denizciler ve gezginlerde onu onurlandırırlar. Savaş ve kriz zamanlarında Habbakuk yaşamı yenilemenin çabasını ve yollarını araştırır. En yakın müttefiği Branchala'dır. Mishakal, Paladine ve Kiri-Jolith ile de yakındır. Ayrıca doğa tanrıları Chislev ve Sirrion ile doğadaki paylarından dolayı yakındır. Chemosh ve Zeboim'in, yaşam döngüsüne bakışlarından dolayı karşı çıkar ve onların karşısında durur. Krynn'de gökyüzünün açık olarak göründüğü gecelerde yıldız takımı Phoenix şeklinde görülebilinir. Ã–rs Örs, demircilerin metalleri dövmek için kullandığı alettir. Basit anlatımla bir nesneye şekil vermek için sert bir yüzeye sahip alettir. Modern yöntemlerden önce metal işçiliğinde kullanılan birincil aletti. Günümüzde çoğu örsler güçlendirilmiş çelikten yapılmaktadır. Eski zamanlarda üzerinde taş alet ya da taş alet düzeltisi yapılan sert ya da yumuşak nesnelerdir. GÃ¼ney Asya'daki depremler listesi Aşağıdaki liste Güney Asya deprem listesi dir. Popular Science Popular Science, 1872 yılında Amerika'da yayımlanmaya başlayan popüler bilim dergisidir. Genel okuyucuya hitap eden dergi, bilim ve teknoloji konularını irdeler. "Popular Science", 30'dan fazla dile çevrilmekte ve 45 ülkede yayınlanmaktadır. Dergi, 2012 yılında "Popular Science Türkiye" adıyla Doğan Burda Dergi tarafından Türkiye'de yayımlanmaya başlanmıştır. ABD'de üç ayda bir, Türkiye'de aylık olarak yayımlanmaktadır. "Popular Science"'ın ABD baskısı, çeşitli alanlarda verilmiş 58 ödülün sahibidir. Kuzey kombine Kuzey kombine, kayaklı atlama ve kayaklı koşunun bir araya gelmiş halidir; iki gün süren bir rekabete dayanır. Birinci günde kayakla atlama, ikinci günde kayaklı koşu etkinlikleri gerçekleştirilir. Atletler yarışlarda bireysel,sprint ve takım halinde yer alırlar. Kuzey kombine Olimpiyatlarda, Dünya Kupası'nda, Dünya Şampiyonası'nda sadece erkekler dalında yer alır. Atlayışın dört ana evresi vardır: Inrun,havalanma,uçuş ve iniş. Sporcular atlama noktasına kolları sırtlarının arkasında hafif çömelerek yaklaşırlar. Atlarken doğrulup öne doğru uzanır ve yükseklik kazanmak için kayakları "V" şeklinde açarlar. Atlayışın sonunda, dizler bükülür ve bir ayak diğerinin önünde olacak şekilde "telemark" duruşunda yere inerler. Aralarında sadece boyut farkı bulunan iki atlayış tepesi vardır. Küçük tepe, atlayış ve K noktaları arasındaki 90 m'lik yatay uzaklık nedeniyle K90 olarak da bilinir. Daha büyük olan K120'ninse atlayış ve K noktaları arasındaki uzaklık 120 m'dir. Her bir atlayış için, puanlar uzaklık ve teknik üzerinden verilir. "K noktası" na ulaşan atlayışlar 60 puan değerindedir. Uzun atlayışlar için puan artarken, kısa atlayışlarda puanlar düşer. Beş jüri üyesi ayrıca teknik için 0 ila 20 arası puan verir. Ortaya çıkan üç sonucun toplamında nihai puana varılır. Kayaklı koşu yarışlarının başlangıç sırasını, bir gün önceki kayakla atlama yarışlarının sonuçları, puanların saniyeye dönüştürülmesiyle belirler. Birçok yarışmacı, kaynağın iç kısmına kar gelmesine engel olacak şekilde açılandırdığı kayaklarıyla her bir bacağını öne atarak ayrışır. Buna "skating" stili denir. Yarışmacı ilerledikçe ağırlık bir kayaktan diğer kayağa iletilir. Böylece saatte 30 km hıza ulaşabilirler. Kayaklı koşuda çizgiyi ilk geçen kazanır. ABD Kayak BirliÄŸi 1983 Erzurum depremi 1983 Erzurum Depremi 30 Ekim 1983’te, Erzurum ve çevresinde büyük hasara ve önemli ölçüde can kaybına neden olan yer sarsıntısı. Büyüklüğü 6,9 M olan bu depremde 1.155 kişi ölmüş, 537 kişi yaralanmış, 3.241 konut ağır, 3 bin konut orta ve 4 bin konut hafif hasar görmüş, 30 bini aşkın hayvan telef olmuştur. Makrosismik hasar değerlendirmelerine göre depremin dış merkezi, Muratbağı Kızlarkale Köyü çevresinde yer almıştır. Erzurum-Kars depreminin oluştuğu alan Türkiye’nin birinci derece tehlikeli deprem bölgesidir. Horasan-Narman ilçeleri arasındaki alanı kapsayan deprem bölgesi, çoğunlukla genç kırıklarla (fay) belirlenen alüvyon düzlükleriyle parçalanmış, yüksekliği 1.750-2.500 m arasında değişen engebeli bir topografyaya sahiptir. Genellikle ayrışmış olan volkanik kayaçlar ile zayıf tutturulmuş ya da hiç tutturulmamış kırıntılar, bölgede canlı yer kaymalarına elverişli zemini oluşturur. Kuzey Anadolu Fay Hattı’nın kuzeyinde yer alan bu bölgede özellikle kuzeydoğu-güneybatı ve kuzeybatı-güneydoğu gidişli doğrusal hatların varlığı göze çarpmaktadır. Deprem bölgesinde, depreme bağlı olarak boyları onlarca metreden birkaç kilometreye kadar değişen, genellikle kuzeydoğu-güneybatı gidişli, birbiriyle bağlantısız aralıklı ve basamaklı çok sayıda yarık gelişmiştir. 1976 Çaldıran depremi 1976 Çaldıran depremi, 24 Kasım 1976 tarihinde yerel saatle 12:22'de merkez üssü Van'ın Muradiye ilçesi Çaldıran bucağı olan 7,5 M büyüklüğündeki deprem. 3840 kişi öldü, 9232 bina hasar gördü. 2000 kilometrekarelik bir alandaki evlerin %80'i yıkıldı. Depremin yanı sıra bölgede gece hava sıcaklığının -17 dereceye kadar düşmesi sonucu donma nedeniyle de ölümler oldu. Yağmur ve kar yağışları nedeniyle kurtarma ve yardım çalışmaları gecikti. Deprem en çok Muradiye ve çevre ilçeler olan Erciş ve Özalp'de can ve mal kaybına sebep oldu. 3.304 kişilik nüfusa sahip Çaldıran'da evlerin %95'i yıkıldı ve 615 kişi öldü. Ağrı iline bağlı Diyadin ve Taşlıçay ilçeleri dolayları da etkilendi. 7,9 M büyüklüğündeki 1939 Erzincan depreminden sonra o güne kadarki Anadolu'da yaşanan en şiddetli depremdir. Bölgenin yaşadığı en büyük depremlerden biri olan bu depremin büyüklüğü 7,5 M olarak ölçüldü. Birçok kişi deprem sonrasında evsiz kaldı. Fenerbahçe (basketbol takımı) koçları listesi Fenerbahçe Basketbol Şubesi A Takımı'nda teknik direktörlük yapan kişiler ve elde ettikleri başarılar: KardeÅŸ Kardeş (< kardaş < karındaş), anne veya babadan en az birinin ortak olduğu kişilerin birbirlerine göre durumuna verilen addır. Kardeşler erkek ya da kız olabilirler. Birçok toplumda kardeşler anne babalarıyla birlikte aynı ortamda oynayarak ve eğlenerek çocukluklarını birlikte geçirerek büyürler. Bu kalıtsal ve fiziksel yakınlık birbirlerine karşı sevgi ya da düşmanlık gibi duygusal hisler beslemelerine neden olur.