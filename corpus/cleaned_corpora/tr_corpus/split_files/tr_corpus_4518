olgularıdır. Trombotik trombositopenik purpurada eritrositlerin hemolizi ve plaketlerin azalma­sıyla birlikte küçük damarlarda plaket ve fibrinden yapılı beyaz trombuslar oluşur. DIC (disseminated intravascular coagulation) vücuttaki küçük damarların tümünde trombusların oluşmasıyla karakterize, önlem alınmadığında ölümle sonlanabilen sistemik bir tablodur. Başlıca DIC nedenleri: "DIC sürecinin başlamasıyla birlikte dokularda çeşitli zararlar belirir:" Gen mühendisliğiyle elde edilen t-PA (doku plazminojen aktivatörü) bir kateter aracılığıyla trombozlu alana doğrudan verildiğinde plazminojenin plazmine dönüşümünü aktifleştirir ve plazmin de trombozu eritir. Semadirek Semadirek ya da Samotrake (Yunanca: Σαμοθρακη, okunuşu: "Samothraki"), Yunanistan'ın Meriç iline bağlı, güneybatısındaki Gökçeada'dan 37 km, kuzeyinde Yunanistan ana karasındaki en yakın noktadan (Dedeağaç yakınları) 48 km uzaklıkta, Türk-Yunan deniz hududunun sadece birkaç mil batısında kalan bir ada ve bu adanın en büyük yerleşim merkezidir. Adada fazla gelir kaynağı olmadığından nüfusu gittikçe azalmaktadır (1991'de 3083, 2005'te 2300). Bazı tarihi kalıntılar bulunmakla birlikte, tarihte çok önemli bir rol oynamamıştır. En yüksek noktası olan 1624 metreye yükselen en yüksek noktası olan Oros Fengari (Ay Dağı) Trakya güney kıyılarından ve Çanakkale batı sahil şeridinden kolaylıkla görülebilmektedir. İlyada Destanı'nda da Semadirek adasının ufuktaki silüetinin bahsi sık sık geçmektedir. Yunanca ismi Trakya Samos'u (Sisam adasının Yunanca adı) anlamında Samos Thrakis'den gelmiş, Osmanlı döneminde yüksek dağ silüetine uyumlu bir isimle "Semadirek" şeklinde adlandırılmıştır. Adanın en büyük yerleşimi Kamariotissa'dır. Semadirek belediyesi ise Fengari Dağı'nın (Ay Dağı) eteklerinde yer almaktadır. Adadaki çoğu yerleşimin nüfusu binden azdır. Adanın güneyinde hiçbir yerleşim bulunmamaktadır. Bu, Fengari Dağı'nın kıyılara dik inişinden kaynaklanır. Adanın en küçük yerleşimi güneybatıdadır. Kitada adlı yerleşimde 1 tarla ve 3 hane bulunur. Edirne Vilayet Matbaası Müdürü Şevket Dağdeviren'in yazdığı 1892 tarihli salnameye göre; Dedeağaç Sancağı'nın Semadirek nahiyesi ile İmroz arasındaki denizde şiddetli fırtınalar eksik olmaz ve tehlikelidir. Semadirek ile Enez arası ise tehlikeli sığınaklarla çevrili olup, süngercilerin anlattığına göre fazlaca mermer sütunlar bulunurdu. Batı yönünde Kameryonca Limanı vardır ki, Lodos ve Poyraz havalarda burada 200 kadar gemi korunabilir. Diğer iskeleler; Limindi, Kaçaba, Yesiru ve Palapoki’dir. Eni ve Ençe’de çeşme, Kalyonbel Karyotis’te yemiş bahçeleri,Bizans döneminden kalma mezarlar ile eski üzüm bağları, Çokalarya harap iskelede eski Yunan’dan kalma çömlek fabrikaları, Çetyomar Platya’da bir nehir ve Fronidya Tunafet Platanyus Kiryo Bezo’da içinde sülük olan bir göl bulunur. Kasabanın kalesinin 1430 yılında Enez kralı Palamid Yes Galetizyu tarafından yapıldığı bir mermer üzerinde yazılıdır. Adada 1873 yılında çiçek ve 1888 yılında enflüanza salgınları olmuş ve çok kişi ölmüştür. 594 aile; 2992 nüfus bulunur, 3 aile İslam, kalanı Ortodoks Hristiyandır. Şapçı Şapçı (Yunanca: Σάπες / Sapes), Yunanistan'da, Batı Trakya'da, Rodop vilayetinin (nomos) Gümülcine'den sonra ikinci büyük şehridir. Konum itibarıyla, Dedeağaç-Gümülcine yolunun ortasında yer almaktadır. Şapçı Kasabası Gümülcine iline bağlı bir ilçe merkezidir. Gümülcine’ye 27 kilometre, Dedeağaç’a 38 kilometre mesafededir. Kasaba her iki vilayet merkezlerinin arasında bulunmaktadır. Kasaba adını etrafındaki dağlardan çıkarılan şap madeni ocaklarından almaktadır. 17.yüzyılda kasabayı ziyaret eden Evliya Çelebi on ciltlik ünlü seyahatnamesinde, kasaba hakkında bize bazı bilgiler vermektedir. Gezginimiz kasabanın bir dağ eteğinde olup 200 evi, iki camii ve iki hanı olduğunu, köy halkının bütün çevre dağlardan şap çıkararak geçimlerini sağladığını söyler. Osmanlı-Türk hâkimiyetine geçiş yılı bağlı olduğu Gümülcine ile paraleldir. Yani Sultan I.Murat’ın ünlü komutanı Gazi Evrenos Bey tarafından 1362-1364 yıllarında Osmanlı topraklarına katılmıştır. Kasabada sağlık merkezi, belediye, karakol, vergi dairesi, postane, telefon idaresi, üç tane banka şubesi, bir azınlık ilkokulu, iki cami, bir mescit bulunmaktadır. Bugün ibadete açık olan iki camiden biri olan Hamidiye (minareli) Camii, günde beş vakit, Cuma, bayram ve teravih namazlarında ibadete açıktır. Eski adıyla Süleyman Paşa Camii olarak da bilinmektedir. Ancak adı zikredilen camiden günümüzde herhangi bir eser mevcut değildir. Günümüzde ibadete açık olan Minareli Camii tarihi bilinmemek kaydıyla köy halkı tarafından inşa edilmiştir. Cami ayrıca 1990 yılında kapsamlı bir tamir geçirmiştir. Kasabanın ikinci camisi olan Çarşı veya Çınarlı Camii ise minaresiz olup inşa tarihi bilinmemektedir. Rivayetlere göre 1941 yılında adı geçen cami, Bulgarlar tarafından belli bir süre kilise olarak kullanılmıştır. Çarşı Camii 1997 yılında kapsamlı bir tamir görmüştür. Çarşı Camii sadece Cuma, bayram ve teravih namazlarında ibadete açıktır. Yukarı Mahalle veya Hamit Mahallesi Mescidi’nin de inşa tarihi bilinmemektedir. Mescit akşam, yatsı ve teravih namazlarında ibadete açıktır. 2009 yılı Haziran Ayı’nda kapsamlı tamirden geçirilerek tekrar ibadete açılmıştır. Kasabanın azınlık ilkokulu Çarşı Camii’nin yanında, 6 sınıftan ibaret olup 7 öğretmen ve 90 öğrencisi ile hizmet vermektedir. İlkokulun tarihi Osmanlı hamamından dönüştürülerek günümüzdeki konumuna getirildiği yaşlılar tarafından ifade edilmektedir. Kasabanın mezarlığı batı kesiminde, oldukça bakımlı olup takriben 350 yıllık mezar taşlarına rastlanmaktadır. Mezarlık Hıristiyan Mezarlığı ile karşı karşıyadır. Kasabada mevcut olan vakıf malları sırasıyla şöyledir 1 - Minareli Camii içi 221,40 metrekare, genel 2 dönüm 359 metrekare, 2 - Çarşı Camii içi 170 metrekare, genel 247,17 metrekare, 3 - YukarÄ± Mahalle Mescidi genel 74,10 metrekare, 4 - Eski tekke yeri 146 metrekare, 5 - Eski mektep 68 metrekare olup camiye vakıf edilmiştir 6 - Merkezde dükkân 11,25 metrekare, 7 - Mezarlık genel 31 dönüm 50 metrekare 8 - Şapçı mevkiinde 1.tarla 4 dönüm, 2. tarla 2 dönüm 220 metrekare. 9 - Karacaoğlan Köyü Mevkii’nde tarla 2 dönüm 750 metrekare, 10 - Çiftlik Köyü Mevkii’nde tarla 2 dönüm 900 metrekare Kasaba Yunan ve Türklerden oluşan bir yerleşim birimidir. Müslüman hane sayısı 470 olup, nüfus da 1500 kişidir. Kasabadaki soydaşların günümüzde geçim kaynağı, esnaflık, çiftçilik ve serbest meslekten oluşmaktadır. Κasabada Nisan 2009 ayında açılışı yapılan ve halen faaliyette olan, Şapçı Azınlık Kültür ve Folklor Derneği kasaba halkına kültür alanında en iyi hizmet verebilme amacıyla kurulmuştur. Kasabada dini ve milli değerlere saygı gösterilmekte, gelenek ve görenekler özüne uygun bir şekilde yaşatılmaya devam etmektedir. Ladik (anlam ayrımı) Ladik ile aşağıdakiler kastedilmiş olabilir: İskeçe İskeçe veya Xanthi (Yunanca: Ξάνθη / "Xanthi", ), Yunanistan'ın kuzeyinde, Batı Trakya'da, aynı adı taşıyan ilin ("nomos") merkezi olan kenttir. Osmanlı kaynaklarında Eskice, İsketye ve İskete olarak da kaydedilen İskeçe isminin eski “Skeča”dan geldiği düşünülmektedir. Zira günümüzdeki İskeçe Pomakları skeča ismini kullanır. Xanthi adı da Strabon'un bahsetmiş olduğu antik “"Xantheia"” şehrinden gelmiştir. İskeçe, doğusundaki Gümülcine ve daha doğusundaki Dedeağaç illeri ile birlikte Yunanistan'da Türklerin en yoğun olarak bulundukları bölgelerden biridir. Drama Köprüsü isimli türküye adını veren Drama Şehri de bu bölgeye komşudur. İskeçe bölgesi ile ilgili ilk tarihi kayıtlar MÖ 879 yılına dayanır. Küçük bir yerleşim birimi olarak başlayıp, Trakya tarihinin, (iç) savaşlar, yıkımlar gibi, tüm evrelerinde yer aldı. Her ne kadar Osmanlı İmparatorluğu 1363 yılında Edirne'nin fethi ile Balkanlar'a yerleşmiş olsa da, İskeçe'nin yanı sıra bugünkü Kavala, Drama ve Serez bölgelerinin Osmanlı hâkimiyeti altına girmesi ancak 26 Eylül 1371 tarihindeki Çirmen zaferi ile gerçekleşmiştir. Yerel Türk nüfusunu güçlendirmek amacıyla Anadolu ve özellikle Konya bölgesinden İskeçe ve civar illere halk yerleştirilmiştir. Osmanlı'nın genişleme döneminde, İskeçe, orduların çıkış noktalarından biri iken, Osmanlı'nın Balkanlar'daki hâkimiyeti azalma sürecine girdikten sonra, İmparatorluğun Balkanlar’da tutunmasında belirleyici rol oynamıştır. 1715 yılına gelindiğinde İskeçe tütünü ile tanınmış ve bu ürünü sayesinde bölgenin refah düzeyi artmıştır. Mart ve Nisan 1829'da gerçekleşen iki şiddetli deprem ile şehir büyük bir yıkıma uğramış, ancak bu olay yeniden yapılanmasında büyük öneme sahip olmuştur. 1877-1878 Osmanlı-Rus Savaşı ile Osmanlı İmparatorluğu’nun Balkanlar'daki sınırlarının bu bölgeye gerilemesi ile birlikte, bölgeye olan Rus ve Bulgar saldırıları artmıştı. Osmanlı İmparatorluğu'nun yardımından yoksun olarak, İskeçe halkının da katıldığı Batı Trakya Türklerinin silahlı mücadelesi ile, Osmanlı için son derece olumsuz şartlar içeren Ayastefanos Antlaşmasının daha sonra Berlin Antlaşmasına dönüşmesinde katkıları olmuştur. Edirne Vilayet Matbaası Müdürü Şevket Dağdeviren'in yazdığı 1892 tarihli salnameye göre; Gümülcine sancağının bir kazası olan İskeçe, Adalar denizi (Ege denizi) sahilinde, 93 köy ve 2 kasabadan oluşan 30609 değişik kökenden nüfusu olan bir kazadır. Dünyaca ünlü "Yenice tütünü" bu kazada üretilir. Kasabada 1527 ev, 5 cami, 2 mescit, 2 tekke, 2 ilkokul, 3 manastır, 5 kilise, 2 iskele 2 un fabrikası, 873 dükkan, 31 han, 2 otel, 3 gazino, 3 hamam, 130 çeşme, 2 şadırvan, 8 değirmen, 29 fırın, hükûmet konağı, jandarma dairesi, depo, askeri daire, telgrafhane, gureba hastanesi ve 72 mağaza vardır. 6000’e yakın yabancı işçi tütün istif, denk ve bohça bağlama işlerinde çalışır. İthalat ve ihracatı merkeze 3 saat uzaklıktaki Karaağaç iskelesinden yapılır. Bu iskeleye haftada 2 defa Avusturya, Yunan, İngiliz ve Osmanlı gemileri uğrar. Yıllık 114807 tonalito ağırlığında 233 vapur ve 356 yelkenli gelip gittiği için havası ve suyu kirlidir. Ortadaki büyük meydanda Pazar yeri kurulur ve Hacı Emin Ağa’nın yaptırdığı büyük saat burada yer alır. İskeçe Balkan Savaşları esnasında, sırası ile Bulgaristan, Yunanistan ve yine Bulgaristan tarafından işgal edildi. Ancak Osmanlı İmparatorluğu’nun Edirne'yi yeniden ele geçirdiği dönemde yöre halkının mücadelesi ve Osmanlı tarafından yapılan yardımlar sayesinde İskeçe ve Gümülcine’deki Bulgar hâkimiyeti kaldırıldı. Ancak, ardından kurulan ve İskeçe'yi de kapsayan Garbi Trakya Hükümeti'nin, 1 Eylül 1913 tarihinde bağımsızlığını ilan etmesi, Osmanlı, Rus İmparatorluğu ve Bulgaristan tarafından hoş karşılanmayınca, bölgede etkinlik gösteren Osmanlı subayları geri çağrıldı ve İstanbul Antlaşması ile İskeçe dâhil, Batı Trakya bölgesi Bulgaristan'a bırakıldı. I. Dünya Savaşı'nın patlak vermesi ile İskeçe, Bulgaristan ve Yunanistan arasındaki cephenin ortasında kaldı. Osmanlı'nın savaşa katılması ve Bulgaristan'ın hâkimiyetinin azalması ile birlikte bölgeyi Yunanistan'a bağlamayı amaçlayan, Yunanistan ve Fransa denetimli kuruluşlar etkinlik göstermeye başladılar. Yunanistan'ın diplomatik girişimler ile bağımsızlık çabalarını bastırdığı bölgede, İskeçe'nin de dâhil olduğu Batı Trakya'nın akıbetinin halkoyu ile belirlenmesine karar verildi. Mayıs 1920'de gerçekleşen halkoyu ile, Türk nüfusu ezici çoğunluğu elinde bulundurmasına rağmen, sonuç bölgenin Yunanistan'a bağlanması yönünde oldu. Millî Mücadele döneminin sona ermesi ve Lozan Anlaşması’nın imzalanması ile İskeçe Türk halkı nüfus mübadelesinden muaf tutuldu. İskeçe bir kez daha II. Dünya Savaşı'nda Bulgaristan tarafından işgal edildi. Bunu takip eden Yunan İç Savaşı boyunca da İskeçe halkı yerel mücadelelerde yer almaya devam etti. Günümüzde ise, İskeçe'de Batı Trakya Türkleri'nin azınlık sorunları ve insan haklarının Yunanistan tarafından ihlallerine karşı siyasi mücadele sürmektedir. Günümüzde İskeçe modern bir kent kimliğine sahip, zengin tarihi, doğası ve gelenekleriyle her yıl büyük miktarda yerli ve yabancı ziyaretçi kabul etmektedir. Her yıl Şubat sonu veya Mart başına doğru düzenlenen Karnaval ve Eylül başındaki eski kasaba festivali (Γιορτές Παλιάς Πόλης) görülmeye değer etkinlikler arasındalar. Ayrıca her cumartesi düzenlenen kent pazarı da ziyaret edilebilir. Narenciye Narenciye ya da turunçgiller, turunç, portakal, mandalina, greyfurt ve limon gibi ekonomik değeri yüksek olan "Citrus" cinsi meyve ağacı türlerini de içine alan bir bitki topluluğudur. Vatanı Çin ve Hindistan olan, fakat bugün hemen hemen ılıman iklime sahip bütün memleketlerde kültür şekilleri yetiştirilmektedir. Türkiye'de güney ve güneybatı Anadolu ile kuzeydoğu Akdeniz bölgelerinde tarımı yapılır. Yaprak dökmeyen, uçucu yağ taşıyan küçük ağaçlardır. Yaprakları tam, yumurtamımsı, parlak ve derimsidir. Çanak ve taç yaprakları beş parçalıdır. Taç yaprakları etli, beyaz veya pembe renkli, hoş kokuludur. Meyveler sarı ve turuncu renkli, çok gözlü ve etlidir ve kış meyveleridir. Meyvelerin tadı ekşidir ve C vitamini açısından zengindirler. %3 yağ içerirler. Bu tÃ¼rlerin hepsi de "Citrus" ("C.") cinsi bitkilerdir: Bu tür ise bazılarınca Citrus cinsi içinde bazılarınca Citrus cinsi dışında ayrı bir cinsin (Poncirus cinsi) türü olarak görülmektedir. Bu bitkilerin meyvelerinden gıda olarak faydalanıldığı gibi, meyve kabuklarından, yapraklarından veya çiçeklerden, parfümeride koku ve lezzet vermekte kullanılan uçucu yağlar da elde edilir. Citrus, deodorant ve göz kremleri karışımlarında da kullanılmaktadır. Kozani Kozani (Türkçesi Kozana), Yunanistan'ın Batı Makedonya bölgesinde, aynı adı taşıyan ilin (nomos) idarî merkezi olan şehirdir. 2001 nüfusu 47.500'dir. Osmanlı Devleti döneminde Balkanların önemli merkezlerinden biriydi. Epir bölgesi ile Selanik arasındaki yol güzergâhı üzerinde bulunması nedeniyle 17. yüzyıl ve 18. yüzyılda Orta Avrupa ülkeleri ile hayli gelişmiş ticari ilişkiler kurmuş olup, bu dönemden kalma gözalıcı eserleri barındırmaktadır. Bunların başlıcaları 1664 tarihli Aya Nikola Kilisesi ve saat kulesi (Mamatsios), 1668 tarihli Rum Mektebi ve kütüphanesi gelmektedir. Bugün de İyon Denizi sahilini Türkiye sınırına bağlayan Via Egnatia otoyolu Kozani'den geçmektedir. Kayılar (şehir) Kayılar (“"Kayalar"” veya “"Kaylar"” şeklinde de okunur), (, Katharevousa: Πτολεμαΐς, "Ptolemaïs"), Yunanistan’da Kozani ili Eordia belediyesine bağlı bulunan kasaba. Rumca adı 1927'de ""Ptolemaida"" olmuştur. Osmanlılar’ın Rumeli’de ilk mesken tuttuğu yerlerdendir. 1923'teki Türkiye-Yunanistan nüfus mübadelesi'nden sonra Kayılar'ın Türk halkı Amasya, Tokat, Sivas ve Samsun'a göç etmiştir. Osmanlı döneminde "Cuma, Cumapazarı, Serfice Cuması, Kayalar" isimleriyle de anılırdı. 1927’ye kadar Rumca "Kailaria" olarak adlandırılan Kayılar, 20 Ocak 1927’de yapılan isim değişikliği sonucu Büyük İskender’in komutanlarından I. Ptolemaios Soter ve kızı Ptolemaïs’in anısına "Ptolemaida" adını aldı Arkeolojik bulgulara göre Kayılar’ın bulunduğu bölgede yerleşik yaşam Neolitik Çağ’da başladı. Kayılar ve çevresi II. Filip devrinde Makedonya Krallığı hakimiyetinde idi. Büyük İskender’in komutanlarından I. Ptolemaios Soter bu yöreden yetişti. M.Ö. 68’de Makedonya Krallığı’nın kesin olarak Roma tarafından fethedilmesi ile Roma hakimiyetine giren yörede bugün Kayılar kasabasının bulunduğu alanda Roma döneminde önemli bir yerleşim yoktu. Batı Roma’nın yıkılmasından sonra yöre, değişik zamanlarda Doğu Roma İmparatorluğu, Bulgar Krallığı, Selanik Krallığı, Latin Krallığı, İznik İmparatorluğu topraklarına katıldı. Bizans’ın içine düştüğü karışıklıklardan yararlanarak 14. yüzyılın ikinci yarısından itibaren Avrupa kıtasına geçen Osmanlılar, I. Murat’ın 1389’a kadar devam eden saltanatı sırasında üç kol üzerinden Balkanlar’ı fethe girişti. Anadolu'da 1345 yılında topraklarına kattıkları Karesioğulları Beyliği ile daha sonra hakimiyet altına aldıkları Müslüman Türk beylikleri Rumeli'ye göçürülecek Müslüman Türk nüfusu da sağlamışlardı. Karesi Beyliği komutanları iken Osmanlı hizmetine giren Gazi Evrenos Bey, Anadolu'daki Kayıları, Rumeli'de kendi adlarıyla anılacak olan Kayılar'a götürdü. Yerleşimin Osmanlı tahrir defterlerindeki adı "Kazay-ı Cum'a" ("Kayılar Kazası") şeklindedir. Osmanlı yönetimi altında bir dönem Selanik'e, bir dönem Manastır'a, bir dönemde Manastır eyaletinin Serfiçe sancağına bağlandı. Kayalar, "Yukarı" ve "Aşağı Kayalar" olmak üzere iki mahalleye ayrılmaktaydı. Bu iki mahalleyi "Sulu Dere" olarak anılan bir dere ayırıyordu. Günümüzde dere kurutulmuş ve eski yatağı bir caddeye dönüştürülmüştür. I. Balkan Savaşı sırasında Rumlar'ın eline geçen Kayılar, 1918'de bir kırsal topluluk olarak tanındı. Nüfusu büyük ölçüde Türkler'den oluşmaktaydı. 1924 Nüfus Mübadelesi'nden sonra Kayılar'ın Türk halkı Anadolu’ya gitti ve kasabaya Pontus Rumları yerleşti. 1941-1944 arasında Alman işgaline uğradı. Bölgedeki zengin linyit rezervleri ve dört termoelektrik santral bulunur. Yunanistan'ın elektrik ihtiyacının % 70'ini bu santrallerden karşılanır. Nüfusun çoğunluğunu oluşturan Türkler, mübadeleyle Kayalar’dan ayrılmıştır. 17 Temmuz 1923 tarihli İcrâ Vekilleri Heyeti Kararnamesi’ne göre, mübadillerin bir kısmı Amasya, Tokat ve Sivas’a nakledildiler. 7000 mübadil de Samsun’a sevk edildi. Boşalan Kayalar'da Aşağı Kayalar Mahallesi’ne Gelibolu, Trakya ve Karadeniz bölgesinden; Yukarı Kayalar Mahallesi’ne Ege ve Marmara bölgesinden gelen Rumlar yerleştirildiler. Karaferye Karaferye (Yunanca: Βέροια, "Veroia") Yunanistan'ın Orta Makedonya bölgesinde, Imathia vilayetinin (nomos) merkezi olan ve Selanik'e yaklaşık 76 km uzaklıkta 40000 nüfuslu bir şehirdir. Osmanlı Devleti döneminde Selanik ve Manastır gibi iki önemli şehri birbirine bağlayan yol üzerinde olması nedeniyle Balkanlar'ın en önemli merkezlerinden biriydi. 1924 Nüfus Mübadelesi öncesinde yoğun bir Türk nüfus, ayrıca II. Dünya Savaşı Yahudi Soykırımı öncesinde kalabalık bir Yahudi nüfus barındırmaktaydı. Bölgesel önemi bulunan ticari ve idari merkez sıfatını günümüzde de sürdürmektedir. İyon Denizi sahilinden Türkiye sınırına uzanacak şekilde planlanan Via Egnatia, Selanik'ten önceki çıkışında Karaferye'den (Verioa) geçmektedir. Karaferye yakınındaki (13 km.) Vergina'da yakın geçmişte keşfedilen Makedon kral mezarları nedeniyle bölgenin turistik önemi artmış, mezar alanı UNESCO Dünya Mirası listesine alınmıştır. Türkiye'de Hititoloji'nin öncüsü olann Sedat Alp Karaferyelidir. Anatolia (albÃ¼m) Anatolia, Pentagram grubunun 1997 yılında piyasaya sürdüğü müzik albümüdür. Albümde bulunan birçok parça İngilizcedir. Türkiye'de Raks Müzik etiketiyle, Avrupa'da Century Media Records etiketiyle piyasaya sürülmüştür. Aşık Veysel uyarlaması olan "Gündüz Gece" dışında tüm şarkılar Pentagram imzalıdır. Albüme katkıda bulunanlar arasında eski Pentagram solisti Ogün Sanlısoy, pop müzik sanatçıları Emre Altuğ, Ferhat Göçer ve Sertab Erener vardır. İskender Paydaş "Behind the Veil" şarkısında klavye, Ercan Irmak "Time" şarkısında ney, Ahmet Koç da "Anatolia" şarkısında bağlama çalmıştır. Kalamarya Kalamarya (Yunanca'da Καλαμαριά) Selanik büyükşehiri sınırları içinde, Selanik merkezinin 5 km. kadar güneydoğusuna düşen, Yunanistan Makedonyası'nın Selanik merkezden sonra ikinci, Yunanistan genelinin ise dokuzuncu büyük belediyesidir. Nüfusu artış eğiliminde olup, 1991'deki 87.000 nüfus günümüzde 95.000'e ulaşmıştır. Kalamarya'nın bulunduğu bölge 1924 Nüfus Mübadelesi öncesinde neredeyse boş iken, Yunanistan'a göçen Anadolu Rumları içinde yaklaşık 100.000 kişilik bir kitleyi kabul eden Selanik şehrinin yeni yerleşim alanı ihtiyacının karşılanması amacıyla iskan ve inşa edilmiştir. Kalamarya'ya özellikle Pontus Rumları yerleştirilmiş ve şehir bu etnik özelliğini günümüze kadar koruyarak Yunanistan'da Pontus kültürünün başlıca merkezi haline gelmiştir. Audrey Hepburn Audrey Hepburn (; doğum Audrey Kathleen Ruston; 4 Mayıs 1929 – 20 Ocak 1993), İngiliz-Hollandalı sinema oyuncusu ve hayırseverdir. Hollywood yıldızı ve moda ikonudur. Belçika'nın Ixelles, Brüksel Bölgesi kentinde doğdu. Annesi Hollandalı bir barones, babası zengin bir İngiliz bankacıydı. Anne ve babası, Audrey henüz bir yaşındayken boşandı ve Audrey annesinin yanında kaldığından babasını bir daha göremedi. 10 yaşındayken annesi başka bir adamla evlendi ve Hepburn yeni babası ile birlikte Nazi işgali altındaki Hollanda'ya göç etmek zorunda kaldı. Burada oldukça zor bir çocukluk geçiren Hepburn'un sinemaya büyük ilgisi vardı ve oyuncu olmanın düşlerini kuruyordu. Savaşın bitmesinden sonra Londra'ya gidip bir bale okuluna yazıldı ve bir süre sonra modellik yapmaya başladı. Oyuncu olabilmek için İngiltere'ye giden Hepburn, ilk filmi "Young Wives Tale"da (1951) rol aldığında 22 yaşındaydı. Bu ilk filminde güzelliği ve zarafeti ile izleyen herkesin dikkatini çeken Hepburn hızlı bir yükselişe geçti. "Monte Carlo Baby", "Lavender Hill Mob" ve "Secret People" gibi filmlerde oynadıktan sonra Hepburn, 1952'de rol aldığı "Roman Holiday" ile büyük başarı kazandı. Bir prensesi canlandırdığı "Roman Holiday" Hepburn'un ilk başrolüydü ve Gregory Peck ile birlikte rol aldığı film sayesinde En İyi Kadın Oyuncu Akademi Ödülü'nü kazandı. Bu ödül onu bir anda yıldız mertebesine yükseltti ve Hepburn hızını hiç kaybetmeden art arda başarılı yapımlarda rol aldı. 1954'te usta yönetmen Billy Wilder'ın "Sabrina"sında ünlü oyuncu Humphrey Bogart ile rol alan güzel yıldız bu filminden bir Oscar adaylığı kazandı. Daha sonra Hepburn "War And Peace", "Funny Face", "Love in the Afternoon", "Green Mansions" ve "The Unforgiven" gibi filmlerde rol aldı. 1957 senesindeki Billy Wilder Love in the Afternoon filminde Gary Cooper ile oynar, bu iyi bir aşk filmidir. Kariyerinin bu kısmında dönemin en ünlü yönetmenleri ve aktörleri ile çalışan Hepburn çalıştığı herkesi kendine hayran bırakıyordu. O yalnızca güzel ve yetenekli bir oyuncu değil aynı zamanda zarif bir hanımefendiydi. Güzel yıldız daha sonra "My Fair Lady", "Breakfast at Tiffany's" ve "Wait Until Dark" gibi filmlerle büyük başarı kazandı.1962 de Tiffany'de Kahvaltı'da George Peppard ile başrolleri paylaştı ve usta Yönetmen Blake Edwards tarafından yapılmış bir filmdir. Burada gelgitler yaşayan bir kadının iç dünyasını oynar. Audrey Hepburn bu başarılı oyunculuk kariyerinin yanında birçok yıldız oyuncu gibi özel hayatıyla da sürekli gündemde kaldı. Gerek William Holden ile yaşadığı fırtınalı aşk gerek Mel Ferrer ile yaptığı sorunlu evlilik tüm dünya tarafından yakından takip edildi. Hepburn'un Mel Ferrer'den Sean adında ve Dr. Andrea Dotti'den Luca adında iki çocuğu var. Audrey Hepburn 1990'da oyunculuğu askıya aldı ve yalnızca çok özel projelerde yer aldı. Audrey Hepburn 20 Ocak 1993'te İsviçre'de bağırsak kanserinden öldüğünde 63 yaşındaydı. Hepburn'un mezarı şu an İsviçre'de bulunuyor. Audrey Hepburn tüm oyunculuk kariyeri boyunca sayısız ödülün sahibi oldu. 1954'te "Roman Holiday" ile kazandığı Oscar'ın yanında tam 4 kez En İyi Kadın Oyuncu Oscar'ına aday gösterildi. Bunun yanında 2 kez İngiliz Film Akademisi Ödülleri BAFTA'yı kazanan Hepburn bu ödüle iki kez de aday gösterildi. Ayrıca Hepburn'un iki adet Altın Küre Ödülü var. ! colspan="3" style="background: #DAA520;" | Akademi Ödülleri ! colspan="3" style="background: #DAA520;" | BAFTA Ödülleri ! colspan="3" style="background: #DAA520;" | San Sebastian UluslararasÄ± Film Festivali ! colspan="3" style="background: #DAA520;" | New York Film Critics Circle Award ! colspan="3" style="background: #DAA520;" | Altın Küre Ödülleri ! colspan="3" style="background: #DAA520;" | Screen Actors Guild Award ! colspan="3" style="background: #DAA520;" | Grammy Ödülleri Drowning Pool Drowning Pool, davulda Mike Luce, gitarist C.J. Pierce ve basçı Stevie Benton'dan oluşan 1996 çıkışlı Teksas, Dallas'lı Hard Rock, Alternatif Metal grubu. "Mike Luce" ve gitarist C.J. Pierce'ın New Orlenas'dan Dallas'a taşınıp orada bass'çı "Stevie Benton" ile tanışması ile ilk adımlarını attı. Güçlü ve karekterli vokal arayışları sonrasında "Dave Williams"ı da aralarına alan grup, kurulduktan 2 yıl sonra "Kittie" gibi gruplarla aynı sahneyi paylaşmaya başladı. Demolar kaydedip yayımlayan grubun bu şarkıları Dallas'ın en önemli radyo istasyonlarından biri olan (KEGL)'de listelere girince, grup kısa sürede Sony Müzik bünyesindeki Wind-up plak şirketi ile albüm anlaşması yapmayı başardı. Grubun kariyerindeki ilk ve vokalist Dave Williams ile kaydettiği son albüm olan "Sinner", 2001 yılında yayınlandı. Jay Baumgardner (Papa Roach, Orgy, Coal Chamber) prodüktörlüğündeki albümde yer alan "Bodies" ve "Tear Away" isimli şarkılar sayesinde, kısa sürede çok popüler gruplar arasına isimlerini yazdırdılar.Özelikkle "Bodies" adlı parçası İkiz Kule saldırılarından sonra sık dinlenen bir parça oldu. Başarılı vokalist Dave Williams 2002 yılında OzzyFest' turnesinde tur otobüsünde ölü bulundu.Ölüm sebebinin kalp yetmezliği olduğu açıklandı. Grup Dave'in ölümünden sonra bir süre ara veren grup özellikle Switched vokalisti Ben Schigel'i aralarında görmek istediklerini belirttiler fakat yoğun çabalara rağmen Schigel Drowning Pool'a katılmayı reddetti.Bunun üzerine grup 2003 yılında seçme yapmak zorunda kaldı. Seçmelerde öne çıkan isim Dino Cazares ile çalışan Jason "Gong Jones oldu,Jason'ı aralarına alan grup 2003 yılının Aralık ayında kayıtlara başladı.Nisan ayında Desensitized'ı yayınlayıp Damageplan ve SOiL ile tura çıktılar. Yaptığı başarılı işe rağmen Jason,"Parasını alamaması,grubun Ben Schigel'den vazgeçmemesi,grup ile arasında müzikal farklılık bulunması" nedeniyle 14 Haziran 2005 tarihinde gruptan ayrılıp Florida'lı grup AM Conspiracy'e katıldı. Memleketleri Dallas düzenlemek istedikleri konserden önce Jason'ın gruptan ayrılmasıyla şok yaşayan Drowning Pool ikinci şoku yapımcıları Wind Up Records'un grup kadrosundaki istikrarsızlığı öne sürüp anlaşmayı feshetmesiyle yaşadı. Vokal için Dimebag Darell'ın ölümüyle dağılan Damageplan'ın vokalisti Patrick Lachman'ın adı geçmesine rağmen yeni vokalistin yakın arkadaş oldukları SOiL grubunun müziğe ara veren vokalisti Ryan McCombs olduğu açıklandı.Bu durum grubun SOiL ile arasını açılmasına neden oldu. OzzFest'te Ryan McCombs'un vokalistliğini ilan eden grup 2005 ve 2006 yılını konserlerle geçirdi."Eleven Seven Music" ile anlaşan grup 2007 yılında Ben Schigel ve Nikki Sixx prodüktörlüğünde "Full Circle"ı yayınladı. Onu, 2009 yılında piyasaya sürülen canlı albüm Loudest Common Denominator izledi. Stevie Benton'ın yüz kaslarında oluşan rahatsızlık 2007'deki This Is For The Soldiers Tour'un iptal edilmesine yol açtı. Ardından Know Your Enemy Tour 2008 düzenlendi. Ozzfest 2008, Crue Fest 2, Ozzfest 2010 etkinliklerinde sahne alan grup Saliva, Seether ve Korn ile tura çıktı. Grubun adını taşıyan 4. stüdyo albümü Drowning Pool New Jersey'deki "House of Loud" stüdyolarında Kato Khandwala tarafından kaydedildi. 27 Nisan 2010'da piyasaya sürüldü. Sevendust, Dope, Five Finger Death Punch, Godsmack, Shinedown, Puddle of Mudd, My Darkest Days ve 10 Years ile tura çıktı. 2011 yılında, vokalist arayan eski grubu SOiL'in Scars albümünün yayınlamasının 10 yıldönümünü Birleşik Krallık'ta düzenlediği tura katılan Ryan McCombs ile 29 Kasım'da yollar ayrıldı. McCombs, Drowning Pool ile iki albüm çıkarabilen ilk ve tek vokalistti. 5. albüm için materyal hazırlayan grup üyelerinden C.J. Pierce ve Mike Luce, eski Nonpoint üyeleri ile "Voodoo Corps" grubunu kurdu. Bu sırada aradığı vokalisti The Suicide Hook grubunda buldu. Son olarak Grup aralarına Jason Moreno yu aldı. Dave Williams'ın ölümünün 10. yılı için besteledikleri şarkı "In Memory Of" grubun Moreno ile kaydettiği ilk şarkı. Dave Williams döneminde sözlerde ve grup tarzı içe kapanık, asosyallik ağırlıklı olmuştur. C.J. Pierce'ın PRS gitarından ve Mesa Boogie "Dual Rectifier"ından çıkan, pentatonik gitar kalıpları, yoğun Wah pedal ve bilgisayar efekti kullanımı, Wah pedal ile kısa süren sololar Nu-Metal gitar partistonlar grubun müzik tarzının genel dayanağı olmuştur. Dave Williams'ın ölümünden kısa bir süre önce PRS yerini Gibson "Flying V"ye, Mesa Boogie "Dual Rectifier" ise Randall amfiye bırakmıştır. Demo dönemlerinden "Sinner"a aktarılan parçalarda Drop C (C,G,C,F,A,D) akort sistemi kullanılırken Sinner sezonunda yazılan parçalar ve grubun günümüze kadar olan parçalarında Drop B (B,F#,B,E,G#,C#) akort sistemi kullanılmıştır. Jason Jones'un gruba katılmasıyla rock star tavırlar, seksapellik öne çıkmış, sözler bireysellikten isyankarlığa taşınmıştır. Desensitized döneminde, gitar stili büyük ölçüde değişmiştir. Powerchord ritimler öne plana çıkmış, wah kullanımı azalmış sololarla sınırlı tutulmuştur. Tarz aynı dönemde ortaya çıkan Damegeplan ile benzer olmuş(gitar partisyonları açısından) ve bu grupla tura çıkılmıştır. Ruslar Ruslar (, "Russkiye"; trl: "Russkie"), genellikle Rusya'da yaşayan Doğu Slav halkı veya bu halkın soyundan olan kimselere denir. Dünya çapında yaklaşık 132 milyon kişi civarında bir nüfusa sahiptirler. Çoğunlukla Ortodoks Hristiyan ve Moskova merkezli Rus Ortodoks Kilisesi'ne bağlıdırlar. Sayıları az da olsa aralarında eski pagan inançlarını da benimseyen belli bir kesim vardır. Rusların ataları erken Orta Çağ zamanlarında Doğu Avrupa Ovası'na göç eden Doğu Slav boylarıdır. Rusların ayrı bir etnik grup olarak ilk kez tanınması 15. yüzyıla rastlar. Bu sıralarda onlara Moskova Çarlığı'nın bölgesel bir güç olarak birleşmesinden dolayı Muskovit Rusları deniliyordu. 17. ve 19. yüzyıllar arasında Sibirya ve Rus Uzak Doğusu'na yerleşen Rus göçebeler sayesinde etnik Rusların yaşama alanı genişledi. Hannover Hannover, Almanya'nın Aşağı Saksonya ("Niedersachsen") eyâletinin başkentidir. Nüfusu 535.061'in üstündedir. Oldukça geniş yeşil alanlara ve parklara sahip olan kent, aynı zamanda Almanya'nın en büyük fuar kentidir. Dünyaca ünlü "Expo" fuarı 2000 yılında burada yapılmıştır. Ayrıca her yıl düzenlenen "Cebit" Bilişim Fuarı ile de kent turist çekmektedir. Hannover, II. Dünya Savaşı'ndan çok zarar görmüş olan bir kent olduğu için tarihi yerleri az, eski şehri (Altstadt) ise küçüktür. Ünlü filozof ve matematikçi Gottfried Wilhelm Leibniz bu kente hayatının bir dönemini geçirmiş ve burada ölmüştür. Ortaçağda Leine nehrinin sol (güney) kıyısında kurulmuş olan kentin adının Yüksek Kıyı anlamına gelen "Honovere" tabirinden geldiği sanılmaktadır. Önceleri salcı ve balıkçıların yaşadığı küçük bir kent olan Hannover, 13. yüzyılda ticaret yollarının kesiştiği, nispeten büyük bir şehir haline gelmiştir. Kara taşımacılığının zorlu olduğu bir dönemde, nehrin gemilerle kullanılabilir kuzey kısmında yer alması, ticari açıdan büyümesinin etkenlerinden biri olarak sayılır. Bir Hansa ticaret birliği şehri olan Bremerhaven'e Leine nehri ile bağlı olması ve Kuzey Almanya Düzlüğünün(•) güneyinde, Harz dağlığının ise batısında bulunması doğu ile batı arasındaki katır kervanları da dahil olmak üzere önemli bir kavşak noktası durumundaydı. Hannover şehri, Ren, Ruhr ve Saar nehri vadileri ile güney doğusunda bulunan sanayi merkezlerine, doğusu ve kuzeyindeki düzlük bölgelere açılan bir kapı ve Harz dağlığının eteklerinde seyreden, Aşağı Saksonya, Saksonya ve Turingiya arasındaki kara trafiği için önemli bir merkez durumundaydı. II. Dünya Savaşı'nda, Hannover önemli bir kavşak noktasıydı. Bu özelliği ve oldukça gelişmiş silah sanayii 1940 yılından itibaren başlayan müttefiklerin hava saldırılarına fazlasızyla maruz kalmasına neden oldu. Şehrin önemli holdingleri Stöcken semtindeki AFA, Misburg semtindeki Deurag-Nerag, Vahrenwald ve Limmer semtlerindeki Continental, Linden semtindeki Hanomag ve NMH ve Ricklingen semtiyle Laatzen'deki Alüminyum İşletmeleri (VLW) idi. Hava saldırıları sadece silah sanayii tesisleri ve demir yollarıyla sınırlı olmayıp, özellikle mesken alanlarını da vurdu. Savaş boyunca 6.700 civarında şehir sakini müttefiklerin bomba yağmurunda can verdi. 150.000 haneden yaklaşık %5'i ayakta kalmayı başarabilmiştir. Savaştan sonra Aegidienkirche harabesi yeniden imar edilmeyerek savaş kurbanları ve zorbalık anıtı olarak harap halde bırakıldı.. Savaştan sonra Hannover Almanya'nın Britanya güçleri tarafından istila edilmiş bölgesinde kalıp, 1946 yılında Federal Almanya'da eyaletler kurulduğunda Aşağı Saksonya eyaletinde yer aldı. Hannover Almanya'nın kuzeyinde yer almaktadır. Şehrin güneyinde üniversite şehri olan Göttingen, doğusunda Volkswagen'nın fabrikasının kurulmuş olduğu Wolfsburg bulunmaktadır. Vadi üzerine kurulu olan şehir tamamen dümdüzdür, bu özelliği sayesinde özellikle yazın şehrin bisikletle dolaşılması imkânını sağlamaktadır.Şehrin içinden Leine nehri geçmektedir. Ayrıca şehirde yapay oluşturulmuş bir göl olan Maschsee vardır. Özellikle, Ağustos ayında yapılan Maschsee festivali oldukça ilgi çekicidir. Bunun haricinde, yeni belediye binasının (Neues Rathaus) arkasında da bir gölet bulunmaktadır. Hannover'de yıl boyunca ortalama sıcaklık 8,7 °C civarında görülmektedir. Bunun yanında kış aylarında sıcaklık 0 °C'nin altına çok nadir düşmektedir. Bol yağış alan bir coğrafi alan içerisinde yer alan Hannover'e yılda ortalama 660 mm. yağış düşmektedir. Mayıs - Ağustos ayları arasında sıcaklık artmakta ve 22-27 °C civarına çıkabilmektedir. Hannover 13 kentsel bölge (belediye) ve 51 alt yönetsel bölümlenmeden oluşmaktadır. Merkez tren istasyonu olan "Hannover Hauptbahnhof", yüksek hızlı trenler (ICE), şehirler arası trenler (IC), bölgesel-eyalet trenleri (Regional Express RE, Metronom), Banliyö trenleri (S-Bahn) ve kent içi hafif raylı sistem - metro hattı ile beslenmektedir. Hannover Havalimanı, Aşağı Saksonya'nın başkenti Hannover'den 11 km uzaklıktadır ve Almanya'nın dokuzuncu büyük havalimanıdır. 1952 yılında, bugünkü özelliklerine göre dizayn edilen havaalanı, mimari açıdan Moskova'nın Sheremetyevo Havalimanına örnek oluşturmuştur. Uluslararası havacılık kodu HAJ'dır. 2000 yılında bölgesel banliyo hattı (S-Bahn) ile raylı taşımacılığın bir durağı haline getirilmiştir. Hannover, A2 ve A7 adlı iki otoyol tarafından sarılmıştır. Lokal otoyol olan A352, bu otoyollara bağlanmaktadır. Ayrıca A37 lokal otoyolu havaalanına ulaşımı sağlamaktadır. Bunun yanında B3, B6, B65 lokal otoyolları Hannover'in batı ve güneybatısına hizmet vermektedir. Hannover, özellikle hafif raylı sistem bakımından yoğun fakat aksine oldukça düzenli bir ağa sahiptir. Üstra adlı şehir içi ulaşım düzenleyicisi kurum tarafından yürütülen hizmet, otobüs tramwaylar aracılığıyla sağlanmaktadır. TW 6000 ve TW 2000 tramwayları olarak iki tür ile hizmet verilmektedir. Ayrıca Mercedes tarafından üretilen doğal gaz otobüsleri, tramway hattının uğramadığı bölgelerde ve ring hattalarında taşımayı sağlamaktadır. İkinci dünya savaşında yoğun bombardımanlara maruz kalan Hannover'de eski mimari binaların sayısı oldukça azdır. Tarihi Altstadt semtinde şehrin eski ihtişamını gösteren bazı binalar görülebilir. Bunun dışında şehrin önemli kısmı 1945 yılından sonra imar edilmiştir. Hannover Üniversitesi'nin merkez kampüsü, eski bir kraliyet sarayı olan Welfenschloss ve müştemilatından oluşmaktadır. Hannover genel itibarıyla sanayi, hizmet ve ticaret kentidir. Bunların yanı sıra dünyanın en büyük fuarlarına ev sahipliği yapmaktadır. TUI, Bahlsen, Komatsu-Hanomag, Solvay, Sennheiser Electronic, KIND İşitme Cihazları, Rossman, BREE dünya çapında üretim yapan ve tanınan büyük firmalardır. Ayrıca Volkswagen Nutzfahrzeuge (VW Ticari Araçlar), Continental, Johnson Controls, WABCO firmalarını bünyesinde barındırmaktadır. Finans ve Sigorta şirketlerinin yoğun biçimde faaliyet gösterdiği kentte Niedersachsen Eyaleti'nin büyük medya kuruluşları, TV ve Radyo istasyonları da Hannover merkezli yayın yapmaktadırlar. Aynı zamanda bir fuar başkenti olan Hannover 1947 yılından itibaren bu işlevini yerine getirmektedir. Özellikle Expo 2000 fuarı ile bu unvanını kanıtlamıştır. Hannoverimpuls Hannover Eyalet Başkent Belediyesi ve Hannover Bölgesinin ortak ekonomi geliştirme kuruluşudur. Kurulduğu 2003 yılından bu yana Hannover ve çevresindeki şirketlerin kuruluşunu, yerleşimini ve iş gelişimini teşvik edip desteklemekte. Hannover ve bölgesinin ekonomisinin gelişmesi için yedi branşa ağırlık verilmektedir: Otomotiv sektörü, enerji sektörü, bilişim ve iletişim teknolojileri, sağlık sektörü, fotonik teknolojiler, yaratıcılık sektörü ve imalat teknolojileri. Bu ana branşlarda; aktif olan şirketlerin, Almanya'ya ve özellikle Hannover çevresinde yerleşimini sağlamak için değişik programlarla destek sağlanır. Üç ayrı ülke merkezi ile uluslararası olan ilişkiler teşvik edilir. Bu ülke merkezleri; özellikle Rusya, Hindistan ve Türkiye ile ilişkileri ve iletişimi sağlar. 12 Nisan 1896 yılında kurulan kentin futbol takımı kısaca Hannover 96 olarak adlandırılmaktadır ve 2016 yılında küme düşerek Alman 2. Liginde (2. Bundesliga) oynamaktadır. Görülmesi gereken yerlerin başında içinde çeşitli park ve bahçe düzenlemelerinin bulunduğu, su oyunlarının düzenlendiği çeşmeleri bulunan Herrenhäuser Garten'dır. Bu parkın yakınında bir de müze vardır (Herrenhausen Museum im Fürstenhaus). Kentin tarihi yeri olan eski şehirde "(Altstadt)" tuğla gotiği ("Backsteingotik") stilinde yapılmış eski belediye binası "(Altes Rathaus)", Leibniz'in yaşamış olduğu evi ve Marktkirche bulunmaktadır. DÃ¶rtgen Dörtgen, herhangi üçü doğrusal olmayan dört noktayı sırayla birleştiren doğru parçalarının oluşturduğu kapalı şekle denir. Dört kenarı ve dört köşesi olan çokgendir. Dörtgenler, konveks (dışbükey) ve konkav (içbükey) olabilirler. Dörtgen denilince akla konveks dörtgenler gelmelidir. Dörtgenin temel elemanları açı, köşe ve kenarlardır. Bütün dörtgenlerin iç açıları ölçüleri ve dış açılar toplamı 360° dir. Bütün dörtgenler iki adet köşegene sahiptir. Özel Dörtgenler genellikle: UNESCO Birleşmiş Milletler Eğitim, Bilim ve Kültür Örgütü ya da İngilizce kısaltmasıyla UNESCO ("United Nations Educational, Scientific and Cultural Organization"), Birleşmiş Milletler'in özel bir kurumu olarak 1946 yılında kurulmuştur. Bu kurumun yasası 1945 yılı Kasım ayında Londra'da 44 ülkenin temsilcilerinin katıldıkları bir toplantıda kabul edilmiştir. Merkezi Paris'te bulunan ve Genel Konferans, Yürütme Konseyi, Sekreterlik olmak üzere üç organı olan UNESCO eğitim, bilim ve kültür alanlarındaki amaçlarını kendisine üye olan her devlette kurulan Millî Komisyonlar aracılığıyla gerçekleştirmeye çalışmaktadır. UNESCO'nun Filistin'i üye olarak kabul etmesinden sonra Amerika Birleşik Devletleri kuruma yaptığı maddi desteği çekti. Bunun üzerine 2011 Kasım ayında UNESCO, Bali'de Dünya Somut Olmayan Kültürel Miras Listesi ile ilgili düzenlenecek toplantı dışındaki tüm programlarını yıl sonuna kadar iptal etti. Üye devletlerin temsilcilerinden oluşan Genel Konferans 1946-1953 yılları arasında halinde her yıl toplanmışken 1954'ten bu yana iki yılda bir toplanmaktadır. Bugüne kadar ise 37 Genel Konferans toplanmıştır. UNESCO'nun çalışma programlarını kabul eder ve bütçeyi belirler. Genel Konferans'a katılan ve hükûmetlerince aday gösterilen temsilciler arasından dört yıl için seçilen UNESCO Yürütme Konseyi 58 üyeden oluşur. Genel Konferans tarafından altı yıl için seçilen bir Genel Direktör'ün yönetimi altında çalışan UNESCO Sekreterliği, eğitim, bilim, kültür ve iletişim bölümlerine ayrılmıştır. Sekreterliğin başlıca görevi, iki yıllık UNESCO programlarının uygulanması için gerekli bütün teknik çalışmaları yapmak, tedbirleri almaktır. Dave Williams David "Dave" Williams (29 Şubat 1972; Princeton, Teksas - 14 Ağustos 2002) Amerikalı Rock şarkıcısı. Alternatif metal grubu Drowning Pool'un ilk vokalistidir. 2002 yılında tur otobüsünde ölü bulundu. Ölüm nedeninin uyuşturucu kullanımı olduğu sanılmaktadır. Yapılan otopsi sonucu Dave Williams'ın çok nadir görülen bir kalp rahatsızlığından dolayı öldüğü anlaşılmıştır. Fakat resmi olarak herhangi bir açıklama yapılmadı. Dünya Gümrük Örgütü Dünya Gümrük Örgütü ( (WCO); (OMD)), ulusal gümrük idarelerinin etkili ve verimli çalışmalarını sağlamak ve geliştirmek amacıyla kurulmuş bir uluslararası örgüttür. Örgütün merkezi Brüksel'de yer almaktadır. İlk olarak 1952 yılında Gümrük İşbirliği Konseyi adıyla kurulan örgüt ilk toplantısını üyesi olan 17 Avrupa ülkesi ile 26 Ocak 1953 yılında Brüksel'de yapmıştır. 1994 yılında Dünya Gümrük Örgütü adını almıştır. Şu anda 150 üyesi olan bu örgüt, uluslararası ticaretin %95’inden fazlasının işleyişinden sorumludur. Türkiye’nin Gümrük İşbirliği Konseyine katılımına dair anlaşma 29 Ocak 1953 tarihli, 8321 sayılı Resmi Gazete’de yayımlanarak yürürlüğe girmiştir. Dünya Gümrük Örgütü bünyesinde imzalanan bazı uluslararası sözleşmelere Türkiye de taraf olmuştur. Bunlardan “Gümrük Rejimlerinin Basitleştirilmesi ve Ahenkleştirilmesine İlişkin Uluslararası Sözleşme (Kyoto Sözleşmesi)” 18 Mayıs 1973 tarihinde Kyoto’da imzalanmış ve yasal prosedürünün tamamlanmasından sonra 25 Eylül 1975 tarihinde yürürlüğe girmiştir. Türkiye, 27 Eylül 1994 tarihli ve 4035 sayılı kanunla katılınması uygun bulunan, Kyoto Sözleşmesi ve 6 ekini bazı ihtirazi kayıtlarla 22 Nisan 1995 tarihinde kabul etmiş bulunmaktadır. Anılan sözleşmenin yürürlüğe girdiği tarihten itibaren taraf ülkelerin sözleşme eklerine çok sayıda rezerv koymaları nedeniyle sözleşme ve eklerinde değişiklik yapılması zorunlu hale geldiğinden Dünya Gümrük Örgütü bünyesinde “Revize Kyoto Sözleşmesi Çalışma Grubu” oluşturulmuştur. Revizyon çalışmaları 4 yıllık bir çalışma neticesinde Nisan 1999’da tamamlanmış olup; Revize Sözleşme, kabul edilmesi zorunlu olan Ana Metin ve Genel Ek ile taraf olunması ihtiyari olan 10 Özel Ek’ten oluşmaktadır. Sözleşmeyi kabul eden Akit Tarafların Genel Eki kabul zorunluluğu bulunmaktadır ve söz konusu Ek’e rezerv konulamayacağı hususu hükme bağlanmıştır. Revize Sözleşmenin nihai halinin yürürlüğe konulmasına ilişkin prosedürü belirleyen Protokol (Protocol of Amendment) 26 Haziran 1999 tarihinde Akit Tarafların imzasına sunulmuştur. Sözleşme metni ve genel eki içeren değişiklik protokolü 40 Akit Tarafın onay kaydı olmaksızın bu Protokolü imzalamasından ya da onay veya katılma belgelerini tevdi etmelerinden üç ay sonra yürürlüğe girecektir. Sözleşmeyi kabul yolunda Japonya, ABD, AB, gibi ekonomik olarak güçlü devletler ve birlikler ticaret ortaklarının izleyecekleri politikayı beklediklerinden, revize hükümlerin süratle yürürlüğe girmesi mümkün olamamıştır. Dünya Gümrük Örgütü bünyesinde imzalanan bir diğer uluslararası anlaşma 28 Haziran 1990 tarihinde İstanbul’da imzalanıp 27 Kasım 1993 tarihinde yürürlüğe girmiş bulunan “Eşyanın Geçici Kabulüne İlişkin İstanbul Sözleşmesi”dir. Geçici kabule ilişkin tüm hükümlerin tek bir metin içerisinde yer almasını amaçlayan söz konusu sözleşme bir ana metin ve on üç ek kabul edilmesi İstanbul Sözleşmesi’ne taraf olunması için zorunludur. İstanbul Sözleşmenin 29. Maddesi Ana Metin hariç ilgili Ek buna imkân tanıdığında ve söz konusu Ek’te yer alan hükümler ile ulusal mevzuat arasında farkın belirtilmesi halinde rezerv konulabileceği hükmünü ihtiva etmektedir. Türkiye, İstanbul Sözleşmesinin Ana Metni ile Geçici Kabul Belgelerine İlişkin Ek A (ATA Karneleri ve CPD - Carnet de passage en Douane) ve Sergi, Fuar, Toplantı ve Benzeri Etkinliklerde Teşhir Edilecek veya Kullanılacak Eşyaya İlişkin Ek B.1’i onay kaydıyla imzalamıştır. Öte yandan, Avrupa Birliği 15 Mart 1993 tarihli kararı ile onay kaydıyla imzaladığı sözleşmeyi bütün ekleri ile birlikte bazı eklere rezerv koymak suretiyle kabul etmiş ve uygulamaya başlamıştır. Seyyah (Murat Çelik albümü) Seyyah, Murat Çelik'in 2002 yılında Düş Sokağı Sakinleri grubundan ayrıldıktan sonra Su Düşleri albümünden sonra çıkardığı ikinci solo müzik albümüdür. Türkçe sözlüdür. Bu albümde Uğur Varol da perdesiz klasik gitar, yaylı tambur, perdesiz elektrik gitar ve ebow çalmıştır. Uluslararası Göç Örgütü Uluslararası Göç Örgütü "(İngilizce: International Organization for Migration - IOM)" acil durumlarda yardım, mültecilerin yeni bir ülkeye yerleştirilmesi, gönüllü geri dönüşlere yardım, göçmen sağlığı, para gönderme ve yasal göç seçeneklerinin desteklenmesi gibi alanlarda faaliyet gösteren uluslararası bir örgüttür. Merkezi İsviçre’nin Cenevre şehrinde bulunan ve hükümetler arası bir kuruluş olan IOM, toplam 173 üye devletten oluşmaktadır. 1951 yılında "Intergovernmental Committee for European Migration (ICEM)" adıyla II. Dünya Savaşı'ndan etkilenerek göç eden insanlara yardım etmek amacıyla kurulan örgüt daha sonra isim değiştirerek bugünkü halini aldı. Örgütün resmi dilleri İngilizce, Fransızca ve İspanyolcadır. Genel sekreterliğini 2018 yılında beri Portekizli bir avukat, sosyalist parti üyesi ve 1995-1997 yılları arasında Savunma Bakanı olarak hizmet etmiş António Vitorino yapmaktadır. IOM, 2016 yılının Aralık ayında tam olarak Birleşmiş Milletler çatısı altına girmiştir. Birleşmiş Milletler Göç Ajansı ismi ile de anılmaktadır. 5 Aralık 1951 yılında kurulan IOM, 5 Aralık 2011'de 60. kuruluş yılını kutlamıştır. 1991'de sona eren 1. Körfez Savaşı sırasında ilk defa Türkiye'de faaliyetlerine başlamış olan IOM, ana ofisi Ankara olmak üzere, Istanbul, Gaziantep, İzmir gibi diğer ofisleri ve 1000'in üzerindeki çalışanıyla göçmenlerin 3. ülkelere yerleştirilmesi, sınır-ötesi insani yardım ve mülteci koruma programı gibi çalışma alanlarıyla çok sayıda göçmene ve faydalanıcıya ücretsiz olarak hizmet vermektedir. Uluslararası İmar ve Kalkınma Bankası Uluslararası İmar ve Kalkınma Bankası (International Bank for Reconstruction and Development; IBRD), 1944 yılında Bretton Woods Anlaşması'nda Uluslararası Para Fonu ile birlikte kurulmuştur. IBRD, Dünya Bankası’nın ana borç veren kuruluşdur. Kişi başına geliri nispeten yüksek olan kalkınmakta olan ülkelere borç vermektedir. IBRD tarafından verilen krediler; otoyollar, okul, hastane gibi altyapı yatırımlarına ve hükümetlerin ülke ekonomilerinin işleyişini geliştirmek üzere hazırladıkları programlara yöneliktir. Hey (dergi) Hey, 1970'lerin başından 1980'lerin sonuna dek Milliyet yayın topluluğunca çıkarılan müzik ve gençlik dergisidir. Dergi, en tutulduğu dönemde haftada 60,000 satış sayısını yakaladı. Hey Dergisi 18 Kasım 1970'te yayın hayatına başlamıştır. Derginin editörü Doğan Şener, önemli muhabir-yazarlarından birisi de Yener Süsoy'dur. Dergi her hafta yerli ve yabancı şarkıların listesini yayınlamıştır. Derginin önemli kalemlerinden biri de 1998 yılında vefat eden gazeteci, yazar ve televizyoncu Erhan Akyıldız'dır. O yıllarda dergide kalem oynatan bir diğer önemli isim bugün köşe yazarlığına devam eden Arda Uskan'dır. Müzik yanında sinemaya da yer veren derginin bu sayfalarını Ercüment Akman hazırlıyordu. 1980'li yıllarda Erdoğan Sevgin'in yayın yönetmenliğinde yayın hayatını sürdüren derginin daha sonraki yayın yönetmeni ise derginin kurulduğu yıllarda stajyer olarak görev yapmış Hulusi Tunca olmuştur. 80'lerin ortasından kapadığı tarihe kadar Tunca'nın yönetiminde yayınlanan dergide Kanat Atkaya, İbrahim Seten, Tolga Akyıldız, Erdal Gökkaya, Ramiz Dağlı, Ali Öztürk, Lokman Yavuz, Muzaffer Kantarcıoğlu, Afşin Akın, Uğur Çakır, Adnan Tamirak, Nurgün Çatkın, Şansal İlgün gibi isimler yer almıştır. Yine 80'li yıllarda popüler müzik sanatçılarından Umay Umay ve Rüya Ersavcı da dergide yazarlık yapmıştır. 1980'li yılların sonunda Cağaloğlu'ndaki binasından önce Ferahevler, daha sonra da Tarabyaüstü'ndeki binasına taşınan Hey Dergisi değişen ekonomik koşullar nedeniyle önce aylık olarak yayınlanmış daha sonra da kapanmıştır. Dergi kapanmadan önce Mayıs 1988'de yayın hayatına Hey Dergisi'nin bir uzantısı olarak başlayan Hey Girl Dergisi bugün halen Doğan Burda Dergi Grubu bünyesinde yayın hayatına devam etmektedir. Hey Dergisi'nin en çok ilgi gören bölümleri olarak; müzik listeleri, radyo program listeleri, mektup arkadaşı köşesi ve posterler örnek olarak gösterilebilir. Hey Dergisi'nin yayın hayatının son bulmasında Şubat 1987 tarihinde yayın hayatına başlayan ve bugün yine Doğan Burda Dergi Grubu bünyesinde yayınlanmakta olan Blue Jean dergisi ile rekabet edemeyişinin etkisi büyüktür. 1980 yılının ikinci yarısında müzik dergisi Hey'in mizah eki olarak sadece 10 hafta yayınlanabilmiş bir dergi. Karikatürist Nuri Kurtcebe'nin yönettiği dergideki başlıca yazar ve çizerler Nuri Kurtcebe, Necdet Şen, Kandemir Konduk, Gökhan Gürses, Levent Tarhan ve Fatih Aydoğdu'ydu. Hey Hey ile şu maddeler kastedilmiş olabilir: Un (anlam ayrımı) Bilgisayar Destekli Mimarlık Tasarımı Bilgisayar Destekli Mimarlık Tasarımı (kısaca BDMT), bir mimarlık tasarımının bilgisayar kullanılarak ya da bilgisayar yardımı ile yapılması işlemine denir. Bilgisayar Destekli Mimarlık Tasarımı, İngilizcede "Computer Aided Architectural Design"ın başharlerinden kısaltılarak "CAAD" olarak adlandırılır ve genel bilgisayar destekli tasarımın (BDT ya da CAD) bir alanı olarak sayılır. Çeşitli kaynaklar, ilk Bilgisayar Destekli Mimarlık Tasarımı (BDMT) örnekleri olarak 1960'lı yıllarda ABD ile İngiltere'de yapılan bağımsız iki ayrı çalışmayı gösterirler. İngiltere'de Whitehead ile El'Dars'ça geliştirilen program, odalar arasındaki yürüme uzaklığını en aza indirgemeye çalışarak, iki boyutlu kat planları üretti. ABD'de, Souder ile çalışma arkadaşları katod ışınlı tüp (CRT) ve ışıklı kalem kullanarak, insanlarca tasarlanmış hastane planlarını yürüme uzaklığı açısından değerlendiren program geliştirdiler. İki çalışma aynı amaca iki ayrı yöntemle (ilk tasarlama ile değerlendirme) ulaşmaya çalışmaları açısından ayrıldılar. Ballerup Belediyesi Ballerup Belediyesi, Danimarka'da, başkent Kopenhag yakınlarında bir yerleşim birimidir. Ayrı bir belediyesi olmasına karşın, ekonomisi ile toplumsal yapısının Kopenhag'a çok dayalı olmasından ötürü, Kopenhag'ın bir yörekenti olarak da sayılabilir. 34 kilometrekarelik alana yayılı Ballerup'da 2005 sayımına göre 46.759 kişi yaşar. Doğusunda Herlev, kuzeyinde Værløse, batısında Stenløse ile Ledøje-Smørum ve güneyinde de Albertslund ile Glostrup yerleşim birimleri bulunur. Mike Patton Michael Allan Patton (d. 27 Ocak 1968), Amerikalı müzisyen. Öncü alternatif metal grubu Faith No More'un vokalisti olması ve çeşitli tarzlarda verdiği eserler ile tanınmaktadır. Mike Patton ilk olarak Mr. bungle da vokal yapıyordu. Son derece kendine has, deneysel bir sounda sahip olan grup Patton'ın yer yer agresif yer yer hüzünlü daha doğrusu her moda girebilen vokalleriyle zenginliğine zenginlik kattı. Bu sırada vokalistiyle yollarını ayıran ve yeni vokal olarak Chris Cornell gibi isimleri düşünen Faith No More Patton'la çalışmak istedi. Mike Patton'ın vokalleriyle The Real Thing, Angel Dust, King For a Day Fool For a Lifetime gibi başarılı albümlere imza attılar. 1990'ların sonlarında çıkardıklar Album of the Year,grubun son albümü oldu. İçten yanmalı motor İçten yanmalı motorlar, yakıtın motor içinde yanma odası adı verilen sınırlı bir alan içinde yakılması ile oluşan basıncın, piston denen parçayı hareket ettirmesi ile oluşan makinedir. İçten yanmalı motorların öncülü sayılan, içinde bir piston bulunan metalik silindirden oluşan bir düzenek 1673’te Paris’te fizikçi Christiaan Huygens ve asistanı Denis Papin tarafından geliştirilmiştir. Belçikalı mühendis Etienne Lenoir 1859’da “Gazlı ve genleşmiş havalı motor” adı altında iki zamanlı içten yanmalı bir motorun patentini almış ve 1860 yılında elektrik ile ateşlenen ve su soğutmalı ilk içten yanmalı motoru geliştirmiştir. Bu motorlara içten yanmalı motor adının verilmesinin sebebi, yanma olayının motor içerisinde gerçekleşmesindendir. Dıştan yanmalı motorlar da ise dışarıda yanma gerçekleştiğinden bunlara dıştan yanmalı motorlar denilmiştir. Örneğin: Buhar kazanlı motorlar. İçten yanmalı motorlarda yanma odasının motorun içine taşınmasıyla birlikte oldukça kompakt motorlar üretilebilmiştir ve otomobillerin oluşması sağlanmıştır. Bir enerji formunu (elektrik, kimyasal enerji...benzin, tiner, LPG vb.) mekanik enerjiye çeviren makine'ye motor denir. Yakıt, karbüratör veya Yakıt enjeksiyonu sistemiyle belli bir oranda hava ile karıştırılarak yanma odası denilen silindirin içine gönderilir. Karışım piston tarafından sıkıştırılarak buji yardımıyla ateşlenir. Dizel motorlarda ateşleme buji yerine yüksek basınç altında sıkıştırmayla yapılır. Karışım karbondioksit (CO) ve karbonmonoksit (CO'e )dönüşür. Bu reaksiyon hacim ve ısı yaratır. Bu da pistonların salınım hareketi Krank mili yardımıyla mekanik enerjiye dönüştürülerek iş yapılmış olur. Yakıt olarak önceleri gazyağı kullanılmış günümüzde ise benzin, mazot ve LPG (Sıvılaştırılmış Petrol Gazı) oldukça yaygındır. Günümüz teknolojisinde "hibrit" otomobiller üretilmeye başlanmıştır. Bu otomobillerde iki farklı türden motor bulunur. Yani hibrit adı, biri yanmalı ve diğeri elektrikli olan iki motor tipine sahip olmasından gelir. Günümüzde kullanılan içten yanmalı motorların ezici çoğunluğu 4 zamanlı içten yanmalı motorlardır. 4 zaman ifadesi piston işlevlerinin bir sınıflandırmasıdır. Bu zamanlar ve işlevleri aşağıdaki gibi sıralanabilir: 1. Emme: Temiz hava ve benzin karışımı üstte sağ taraftaki emme kanalındaki sübapın açılmasıyla ve pistonun aşağıya doğru hareketinden oluşan vakum etkisiyle silindir içerisine alınır 2. Sıkıştırma: Silindir içerisine alınan hava ve yakıt karışımı pistonun yukarı hareketiyle sıkıştırılarak hem sıcaklığı hem de basıncı yükseltilip çok ufak bir hacme hapsedilir. Bu esnada her iki sübap ta tam kapalı konumda olup, yalıtım sağlanmaktadır. 3. Yanma: Sıkıştırılan benzin ve hava karışımı sübapların tam ortasında yer alan buji ile ateşlenerek yanma gerçekleşir. Aracın hareketini sağlayan güç bu anda üretilir. 4. Egzoz: Yanma sonrasında piston yukarı geri gelirken, yanmış artık gazlar üst sol tarafta yer alan egzoz sübapının açılmasıyla dışarıya atılır. Ardından pistonun aşağıya tekrar gelmesi esnasında 1. çevrim yani emme safhası tekrar başlar. Enerji verimi,tüketilen yakıtın kimyasal enerjisinin üretilen mekanik enerjiye oranı olarak tanımlanır ise,Modern turboşarjlı motorların yaklaşık verimi %20 dir. İçten yanma termodinamik olayının teorik maksimum verimi %35 olduğu göz önüne alınırsa ,geri kalan %15 lik enerji kaybı yakıtın sıkıştırılmasında,pistonların sürtünmesinde ,ve diğer işlemlerine gerçekleştirilmesine harcanır. Benzinli motor Benzinli motor, bir tür içten yanmalı motordur. Benzinli motorlarda kullanılan yakıt benzin olup, yakıt dizel motordan farklı olarak karbüratör adı verilen bir düzenek sayesinde, sıvı olarak değil buharlaşıp hava ile karışarak silindire girer. Benzinin oksijen (hava) ile oluşturduğu karışım sonucunda yanma gerçekleşir. Yakıt hava karışımının silindirin içinde bir kıvılcım ile yanması sonucu bir patlama meydana gelir. Burada yine dizel motordan farklı yanmayı sağlamak için kıvılcım yani buji kullanılır. Patlamanın ortaya çıkardığı basınç, piston tarafından hareket enerjisine dönüştürülür. Benzinli motorun çalışma prensibini oluşturan çevrim dört zamanlı çevrim ya da Otto çevrimi olarak da anılır. Bu çevrim 1876 yılında Alman mühendis Nikolaus Otto tarafından bulunmuştur. Çevrim dört aşamadan oluşur. Tom Gordon'a Aşık Olan Kız Tom Gordon'a Aşık Olan Kız (İngilizce: "The Girl Who Loved Tom Gordon"), korku/gerilim yazarı Stephen King'in 1999 yılında yayınlanan kitabı. 2006 yılında sinemaya da aktarılmış, ABD'de en çok satanlar listesine girmiştir. Dokuz yaşındaki Trisha McFarland, annesi ve abisiyle birlikte yaşamaktadır. Önceleri, boşanmış olan babası ve annesinin kavgalarından bunalan Trisha şimdi de, ergenlik bunalımı yaşayan abisinin annesiyle girdiği ağız dalaşlarına katlanmak durunundadır. Haziran ayında bir pazar günü, annesi ve abisiyle ormanda yürüyüşe çıkar. Çişi gelen Trisha ailesinden ayrılıp ormanın içinde uygun bir yer aramaya başlar. Yeniden kavgaya başlayan annesi ve abisi ise Trisha'nın geride kaldığını farketmeyeceklerdir. Yürüyüş patikasını bulamayan Trisha kaybolmuştur. Ormanın içinde bir dere bulur, umutla dereyi takip etmeye başlar. Trisha'ya umut veren tek şey walkmanidir. Taraftarı olduğu beyzbol takımı Red Sox'un maçlarını kısa sürelerle dinlemeye başlar. Takım oyuncularından Tom Gordon ile ilgili hayaller kurar. Takip edildiğini hisseden Trisha açlıkla, yalnızlıkla ve ormandaki bilinmeyen şeyle mücadele edebilecek midir? Gerçekten takip altında mıdır ve ormandan kurtulmayı başarabilecek midir? Stephen King, bu romanında korku öğesini hemen hemen hiç kullanmamış, gerilime ağırlık vermiştir. İnsanın doğa karşısındaki çaresizliğini, buna rağmen taşıdığı direnme gücünü sergilemiştir. İnsanların yapayalnız kalması durumunda ortaya çıkabilecek takip edilme sanrısını dile getirmiştir. King bu kitabında ayrıca, tanrı kavramını da sorgulamaktadır. Tanrı kitapta üç ayrı biçimdedir: Kayıpların Tanrısı, Tom Gordon'un Tanrısı ve Subaudible. Kayıpların Tanrısı kara sineklerden oluşan gözleri ve jilet tırnaklarıyla Trisha'yı takip etmektedir. Tom Gordon'un Tanrsı, daha çok sporla ilgilenen bir tanrıdır. Subaudible ise Trisha'nın babasının inandığı bir tanrıdır. Harry Potter (anlam ayrımı) Harry Potter, J. K. Rowling tarafından yazılan roman serisi. Harry Potter ayrıca şu anlamlara gelebilir: Hogwarts Hogwarts Cadılık ve Büyücülük Okulu, İngiliz yazar J.K. Rowling tarafından kaleme alınan Harry Potter serisindeki cadılık ve büyücülük eğitimi veren kurgusal okul. Kısa adıyla Hogwarts, İngiltere'de bulunur ve sihir aleminin prestijli okullarından biridir. 11. yüzyılda 1000'li yıllarda çağın en önemli 4 büyücüsü tarafından kurulmuştur. Dört okul binası da onların soyadlarını taşır: Godric Gryffindor, Helga Hufflepuff, Rowena Ravenclaw ve Salazar Slytherin. Yedi yıllık eğitim sürecine başlayacak öğrencilerini on bir yaşından itibaren alır. Öğrenciler Hogwarts Express ile okula gelirler. Hogwarts, her yıl 1 Eylül'de açılmaktadır. Her yıl 1. sınıfların hangi binaya gideceklerini belirlemek için bir seçme yapılır. Bu seçim "Seçmen Şapka" tarafından yapılır. Hogwarts kampüsünün en şatafatlı yapısını oluşturan Hogwarts Şatosu'nun tüm karmaşık oda ve geçitlerini bilen biri yoktur. Katların arasında bulunan merdivenlerin her cuma değişmesi bu hareketli şatonun tamamıyla öğrenilememesinin nedenlerinden biridir. Fakat Çapulcu Haritası işaretlenemez yerler dışında tüm Hogwarts'ı göstermektedir. Çapulcu Haritası; Aylak (Remus Lupin), Kılkuyruk (Peter Pettigrew), Patiayak (Sirius Black) ve Çatalak (James Potter) tarafından yapılmıştır. Okulun kurulduğu dönemle ilintili olarak 18. yy mimarisinden etkilenen okulun içi, ünlü büyücü ve cadıların heykelleri, portreleri ve yine büyü dünyasıyla ilgili birçok nesneyle süslenmiştir. Hogwarts'ta, şatodan başka bu şatonun çevrelediği bir göl, bir Quidditch sahası ve Bitkibilim (Büyücülük dünyasında bitkileri inceleyen bir bilim dalı) derslikleri bulunur. Okul, öğrencilere yasak olan Yasak Orman ile çevrilidir. Okulun Latince sloganı ""Draco Dormiens Nunquam Titillandus""un Türkçe çevirisi ""Uyuyan Bir Ejderhayı Asla Gıdıklama""dır. Hogwarts yeni kurulduğu zamanlarda kurucular öğrencilerini kendileri seçerdi. Fakat Godric Gryffindor ve kurucular öldükten sonra bu işin ne kadar zor olacağını fark etmiş ve kendi şapkasını onların yerine bu işi yapması için büyülemiştir. Dört kurucu da şapkanın içine beyin koymuştur. Yeni okul yılının açılış töreninde seçme işlemi Seçmen Şapka tarafından yapılır. Seçmen şapka Hogwarts'ın kuruluşundan itibaren, yeni öğrencileri, yetenek ve becerilerine göre bölümlere ayıran sihirli ve oldukça eski görünümlü bir şapkadır. Okulun dört kurucusunu temsilen, özellikleri farklı dört ana binası vardır; Aslen Godric Gryffindor'a ait olan Seçmen şapka okulun ilk günü düzenlenen bir törende o yıla özel şarkısını okur ve yeni başlayan tüm öğrencilerin kafasına konulur. Şapkanın şarkısı her törende değişir. Zihinbend ile öğrencileri değerlendirdikten sonra ait oldukları binayı yüksek sesle söyler, bu değerlendirme yalnızca bir kez yapılır. Şapkanın kararını etkileyebilen tek kişi Harry Potter'dır, onun için Slytherin düşünülmesine rağmen onun isteğiyle Gryffindor'a yerleştirilmiştir. Ayrıca ikinci senesinde Harry Potter'a Sırlar odası canavarı Basilisk'i öldürecek olan Godric Griffindor'a ait kılıcı çıkartarak onu ölümden kurtarmıştır ve Neville Longbottom'ın Nagini'yi(Lord Voldemort'un yılanı ve aynı zamanda bir hortkuluk) öldürebilmesi de kılıcın şapkada belirmesiyle olmuştur. Harry Potter serisinde Hogwarts Cadılık ve Büyücülük Okulu'unda kullanılan sistem, binaların isimleri okulun kurucuları olan Godric Gryffindor, Salazar Slytherin, Rowena Ravenclaw ve Helga Hufflepuff'un soyadlarından gelir. Okula yeni gelen her öğrenci Seçmen Şapka'nın yaptığı seçim sonucunda bir binaya yerleştirilir. Bu bina seçiminden sonra her öğrencinin nerede kalacağı, hangi yatakhanede uyuyacağı, kimlerle ders yapacağı belirlenir. Öğrencilerin yaptıkları binalarından puan düşürebilir ya da yükseltebilir. Sene sonunda en fazla puana sahip olan binaya Bina Kupası verilir. Başkan: Biçim Değiştirme Profesörü ve Müdür Yardımcısı Minerva Mcgonagall Kurucu: Godric Gryffindor Arma: Kırmızı bir alanın üstünde altın sarısı bir aslan bulunur. (Bu nedenle Gryffindor’un rengi altın sarısı ve kırmızıdır.) Hayalet: Sir Nicholas de Mimsy-Porpington (Neredeyse KafasÄ±z Nick) Özellikleri: Gryffindor’lar cesaretleriyle bilinirler ve oldukça çalışkanlardır. ('Yiğittir Gryffindor'da Kalan Çocuklar!) Seçmen Şapka'nın Tanımı: "Seni Gryffindor'a yollarım belki, Zamanla olursun aslanın teki, Yiğittir Gryffindor'da kalan çocuklar, Hepsinin yüreği, nah, mangal kadar." Konumu: Gryffindor Kulesi’nin girişi yedinci kattadır. Giriş büyük bir pembe ipek elbise giymiş Şişman Kadın tablosunun arkasındadır. Eğer doğru parolayı biliyorsan ona söylersin, o da arkaya doğru açılarak yuvarlak girişi açığa çıkartır. Dinlenme odası rahat koltuklar, bir şömine ve birçok masa içerir. Şömine iletişim kurmak için dışarıyla bağlantılıdır fakat çok önemli bir olay olmadıkça Gryffindorlular aileleriyle iletişim kurmak için baykuş kullanırlar. Ayrıca salonda bulunan duyuru panosunda gerçekleşecek Hogsmeade gezileri, ikinci el kitap alım-satımları veya öğrencilerin bireysel Çikolata Kurbağası Kartları değişimleri veya benzeri değişimler yapılır. Kuleye çıkan iki merdiven vardır. Erkekler merdiveni üzerinde yedi yatakhane bulunur. (Her yıl için.) Kızların merdiveni üzerinde de yedi yatakhane bulunmaktadır.(Her yıl için.) Kızların merdivenlerinin üzerinde bir büyü vardır. Böylece eğer bir erkek onların merdivenlerinden yukarı çıkmaya çalışırsa birkaç adım sonra merdivenler düzleşir ve merdivenler kaydırak şeklini alır. Çıkan kişi de kayarak merdivenin başına döner. Hogwarts: Bir Tarihe göre kurucular, kızların erkeklere göre daha güvenilir olduklarını düşünüyorlardı. Böylece kızların merdivenlerinde büyü varken erkeklerin merdivenlerinde bu büyü yok. Her yatakhane dışarıya bakan pencereler içeren yuvarlak bir oda olup dört direkli yataklar içerir. Godric Gryffindor Hogwarts'ı kuran 4 kuruculardan biridir. Godric Gryffindor bir safkandır. Godric, büyü yerine muggle(büyücü olmayanlar) silahları kullanmıştır. 4 yaşında üstünde Godric Gryffindor yazan bir kılıç ona hediye edilmiştir. Godric, büyücülük ile ilgilendiği zamanlarda "Biçim Değiştirme" ye özel bir yeteneği olduğunu keşfetti ve hayatının büyük kısmını Mısır'da en iyi biçim değiştiren kişilerin yanında geçirdi. Godric, Mısır'ı terk etmek üzereyken bir hırsız kılıcını çalmıştır. Hırsızlar kum üzerinde kaçarken önlerinde bir aslan belirmiş aslan hırsızları korkutmuştur. Aslan böylece Godric Gryffindor'u kurtarmıştır. Godric, aslana borçlu olduğunu hissederek bina amblemini aslan yapmıştır. Başkan: Profesör Pomona Sprout Kurucu: Helga Hufflepuff Arma: Sarı bir alanın üstünde siyah porsuk. (Bu nedenle Hufflepuff’ın renkleri kanarya sarısı ve gece siyahıdır. Ayrıca kurucu Helga Hufflepuff istediği zamanlar porsuğa dönüşebiliyordu.) Hayalet: Şişman Keşiş Seçmen Şapka’nın tanımı: "Belki de düşersin Hufflepuff’a, Haksızlığı hemen kaldırıp rafa, Adalet uğruna savaş verirsin, Her yere mutluluk götürmek için." Konum: Giriş yapılan portreye erişebilmek için Giriş Salonu’ndaki ana merdivenlerin sağındaki kapıdan geçmek ve kilerdeki bir fıçıya Helga Hufflepuff ritmiyle vurmak gerekir. Kişi yanlış bir şey yaparsa fıçıda sirkeye boğulur. Her ne kadar İksir Sınıfı’yla aynı seviyede olsa da İksir Sınıfı’ndan olabildiğince farklıdır. Diğer Ortak Salonlarda görebildiğimiz gibi Hufflepuff Ortak Salonu da bina renkleriyle bezenmiştir. Gryffindor Kulesi’nde olduğu gibi Hufflepuff Ortak Salonu da sarı renkli askılarla donatılmıştır ve içeride birçok konforlu koltuk bulunmaktadır. Ortak Salon her daim güneşli gibidir, dairesel pencerelerle dolu ve seraların, yeşil çimlerin görüntüsünü yakalar. Birçok tünel de bulunmaktadır. Hufflepuff çalışkanlığa, disipline, sadakâte ve arkadaşlık ilişkilerine değer veren binadır. Ambleminde porsuk bulunurken, renkleri kanarya sarısı ve gece siyahıdır. Bu binanın başkanı herboloji öğretmeni Pomona Sprout, hayaleti ise Şişman Keşiş'tir. Hufflepuff'un kurucusu Helga Hufflepuff'tır. Başkan: Profesör Filius Flitwick Kurucu: Rowena Ravenclaw Arma: Gece mavisi bir alanın üstünde bronz bir kartal. (Bu yüzden Ravenclaw renkleri gece mavisi ve bronzdur.) Hayalet: Helena Ravenclaw, (Gri Leydi) Seçmen Şapka’nın tanımı: "Ravenclaw kısmetin belki, Oradakilerin hiç çıkmaz sesi, Mantıktır onlarca önemli olan, Öyle kurtulurlar tüm sorunlardan." Konum: Ravenclaw Kulesi Şato’nun batı yanına konumlandırılmıştır. Giriş, beşinci katta, tepede sıkıca sarmalanmış bir merdivenden gidilen bir kapıdır. Kapıda hiç kol ve anahtar girişi yoktur, ama konuşan, bronz, kartal şeklinde bir kapı tokmağı vardır. Tokmak bir soru sorar, eğer doğru cevap verirsen, tokmak cevaptaki kişiyi över ve kapı sallanarak açılır. Ortak oda, diğer ortak odalar gibi binanın renkleriyle dekore edilmiştir. (mavi ve bronz ipek duvar asmaları, ve yıldızlarla dekore edilmiş bir gece-mavisi halı). Ve duvarlar, zarif kemerli camlarla çevredeki dağların, Quidditch sahasının ve seraların mükemmel görüntüsünü görmeyi sağlar. Kitaplıklar, masalar ve sandalyeler, ve girişin karşısında, yatakhanelere giden başka bir kapı vardır. Bu kapının yanında, Rowena Ravenclaw’ın diademini taktığı beyaz mermer heykel bulunur. Başkan: Horace Slughorn'un emekliye ayrılmasına kadar bina başkanlığındadır. Emekliye ayrılmasından sonra Severus Snape'ın müdürlük ve ilerki zamanda kaçısından sonra yeniden Horace Slughorn. Kurucu: Salazar Slytherin. Arma: Yeşil alanın üstünde gümüş bir yılan. (Bu yüzden Slytherin renkleri gümüş ve yeşildir.) Yılan, kurucunun çatalağız olmasını ifade eder. Hayalet: Kanlı Baron Konum: Slytherin ortak salonu alçak tavanlı, yeşil lambalar, sandalyeler ve her yerdeki kurukafalarla zindan gibi görünür. Gölün altına kurulmuştur. Seçmen Şapkanın tanımı: "Düşersin belki de Slytherin’e sen, Bir başkadır sanki oraya giden, Amaçları için neler yapmazlar, Açıklasam bitmez sabaha kadar." Slytherin hırsa, kurnazlığa, liderliğe, becerikliliğe, kural tanımamazlığa ve en önemlisi büyücülerin safkan olmasına önem verir. Ama safkan olmaları onlara ayrı bir avantaj sağlamaz. Sadece övünürler. Ambleminde yılanı kullanan bina, renk olarak da yeşil ve gümüşü benimsemiştir. Kurucusu ise Salazar Slytherin'dir. Severus Snape ve Horace Slughorn Slytherin'in eski başkanlarıyken, Kanlı Baron binanın hayaletidir. Öğrencilerinin neredeyse hepsi safkandır. Ama yarım kanlar ve çok nadiren muggle doğumlu büyücüler ve cadılar da alınmaktadır. Slytherin ortak salonu ve yatakhanesi, Hogwarts Gölü'nün altındaki bir zindanda yer almaktadır. Sert taşlardan yapılmış uzun ortak oda yer altındadır ve tavandan sarkan yeşilimsi ışıklarla aydınlanırlar. Odada çoğu şey siyah deridir ve pencereleri gölün derinliklerine bakar. Korkutucu heykellerle doludur. Öğrencileri gölün derinliklerine bakan pencerelerinden gölün dibindeki ilginç yaratıkları, dev balığı ve gemi enkazını görmekten haz alır. Öğrencileri yeşil ipek kumaşlar ile ve gümüş işlemeli süslü yatak örtüleri olan eski tip dört direkli yataklarında uyur. Bu binada yetişen öğrencilerin hemen hemen hepsi karanlık büyülerle ilgilenir. Voldemort da Hogwarts'ta okuduğu sırada bu binaya seçilmiştir. Ayrıca efsanevi Merlin de bu binadandır. Hogwarts her yıl eğitime 1 Eylül'de başlar ve dönem bir sonraki yılın Haziran ayında son bulur. Öğrenciler, kış ve bahar tatillerinde Hogwarts'ta kalma seçeneğine sahiplerdir. Kalede kalan öğrencilere ders yapılmaz ve öğrenciler Noel kutlamalarına katılabilirler. Paskalya haftasında da ders yoktur, fakat final sınavları yaklaştığından artan ödevlerden dolayı, öğrenciler zamanlarını ders çalışmaya ayırırlar. Bayramlar ve hafta sonları dışında öğrencilerin tatilleri yoktur. Ayrıca, öğrenciler üçüncü yıllarında tatil günleri Hogsmeade köyünü (ailelerinin izniyle) ziyaret edebilirler. Bir dönemde 4 bayram vardır. Bunlar; sene başındaki başlangıç bayramı, yıl sonu ziyafeti, Cadılar Bayramı ve Noel'dir. Üçbüyücü Turnuvası'ndaki Ateş Kadehi günü gibi özel günlerde de kutlamalar yapılabilir. Biçim değiştirme esasen bir nesnenin özelliklerini değiştirme sanatıdır. Dersin öğretmeni Profesör McGonagall olup, "Değiştirme Sihirleri" (bazı nesnelerin yalnızca bir parçasını değiştirmek, örneğin bir insana tavşan kulakları vermek); "Kaybolma Sihirleri" (bir nesneyi tamamen yok olmasını sağlamak ve "Yanılsama Sihirleri" (boş havadan dışarı nesneler yaratmak) gibi konular dahil kuram tabanlı bir derstir. Cansız bir nesneyi canlı bir nesneye dönüştürmeyi mümkün kılar. Genellikle Karanlık sanatlar şeklinde kısaltılır. Bu ders diğer büyücüler tarafından yapılan büyüleri, tılsımları, lanetleri ve uğursuzlukları engellemeyi, Karanlık Sanatlara karşı koymayı, Karanlık yaratıklardan ve kötü büyülerden korunmayı sağlayan savunma yöntemlerini öğretir. Dersin profesörü hep değişir. Voldemort iki kere bu dersin öğretmeni olmak istemiş, ama işi alamayınca derse uğursuzluk büyüsü koymuştur. Quirrell (Harry'e dokunmasıyla kuma dönüşmüş), Gilderoy Lockhart (Hafıza büyüsünün geri tepmesiyle hafızası silinmiş), Remus John Lupin (Kurt adam olduğu anlaşılınca okuldan ayrılmış) ve Alastor Moody'in (Sahte Moody olduğu ve Voldemort'un geri dönmesinde payı olduğundan Ruh emici öpücüğüne maruz kalmış) başına gelenlerden sonra okul müdürü Albus Dumbledore derse yeni bir profesör bulmakta epey zorluk çekmiştir. Sihir Bakanlığı'ndan olan Dolores Umbridge ise ilk senesinin sonunda Yasak Orman'da at adam sürüsünün saldırısına uğrayarak dersin uğursuzluğu konusundaki bitmez tükenmek bilmeyen söylentileri körüklemiştir. 6.sınıfta İksir hocası Prof. Snape bu dersin sorumlusu olmuştur. Dumledore'un neden böyle bir karar aldığı son kitapta ortaya çıkmıştır. Bu Snape'in Zaferi şeklinde Melez Prens'te anlatılır. Snape'in Dumbledore'ı öldürmesinden sonra kaçması dersi yine başsız bırakmıştır. 7. Sınıfta ise bu derse Ölüm Yiyen Amycus Carrow girmektedir. Hogwarts Savaşı sırasında Voldemort ölünce ders üzerindeki uğursuzluk kalkmıştır. Sadece birkaç öğrenci bu dersi alır. Neden derseniz, aritmansi çok sıkıcı ve karmaşık bir ders olarak okulda ün salmıştır. Genellikle zeki öğrenciler derse girip Profesör Vector'ün sıkıcı konuşmalarını dinlemeyi göze alırlar. Hermione de bunlardan biridir. Dumbledore sihirli yaratıkların bakımı dersi için Hagrid'e görev vermiştir. Hagrid olmadığı zaman Profesör Grubbly-Plank bu işi yapar. Hagrid bütün sihirli yaratıkların zararsız ve mükemmel olduğu görüşündedir. Harry, Ron ve Hermione Hagrid'i kırmak istemedikleri için Hagrid'in bu düşüncesine katılırlar. Hogwarts bekçisi yaratıklara karşı büyük bir sevgi beslemektedir ve bu dersin profesörlüğünü almakta pek gecikmemiştir. Patlar Uçlu Kelekerler, Hipogrif ya da Testraller olsun, Hagrid yaratıkların özelliklerini sıkıcı sıkıcı anlatmak yerine genellikle uygulamalı olarak göstermeyi tercih eder. Uçuk kaçık biri olan Profesör Trelawney tarafından Kuzey Kulesi'nde ve At Adam Firenze tarafından ilk kattaki mistik olarak tasarlanmış bir sınıfta öğretilen derstir. Bu derste sihirli kürelere, çay, kahve ve el fallarına bakarak gelecek hakkında kehanetler yapılır. Çoğu kişi tarafından gereksiz ve saçma bir ders olarak bilinse de günümüzde gerçek kehanetler vardır. Profesör Sprout'un seralarda yapılan dersidir. Asa kullanımı gerektirmese de derslerden kurtulup, sihirli bitkilerle uğraşmak bazı öğrencilerin hoşuna giden bir aktivitedir. Neville Longbottom bu derse karşı çok ilgili olmakla beraber, üstün yeteneğe sahiptir bu derste. Daha sonra bu dersin öğretmeni olur. Bir hayalet olan Profesör Binns tarafından öğretilir. Büyücü dünyasının, ünlü büyücü ve cadıların geçmişi anlatılır. Çok az öğrenci bu sıkıcı dersten zevk alır. Bu ders tamamen Muggle'larla ilgilidir. Büyücülere Muggle'ların yaşam tarzları ve alışkanlıkları hakkında bilgi verilir. Voldemort, görevinden istifa etmiş olduğu sanılan (kaybolduğu için böyle düşünülmüş olabilir) Muggle Bilimleri öğretmeni Charity Burbage'ı muggle yanlısı fikirleri yüzünden "Avada Kedavra" laneti ile Malfoyların malikanesinde öldürmüştür. Cansız bedenini de hortkuluk'u olan yılanı Nagini'ye akşam yemeği olarak sunmuştur. Draco Malfoy evinde olan bu olaydan çok etkilenmiştir. Karışık olmasından ve yoğun çalışma gerektirmesinden dolayı çoğu kişi tarafından önemli bir ders olarak görülür. Profesör Snape de dersi pek kolay yapıyor sayılmaz. Öğrenciler Snape gelip onları eleştirene kadar masalarında oturur, kazanlarında malzemeleri karıştırıp, kaynatıp iksirler yapmaya çalışırlar. Ders Hogwarts binasının hapishane kısmında gösterilir. Melez Prens kitabından bu yana iksir öğretmenliğini Horace Slughorn üstlenmiştir. Astronomi dersine Profesör Sinistra girer. Ders Hogwarts'ın en uzun kulesi olan astronomi kulesinde gerçekleşir. Öğrenciler astronomi dersinde gezegenleri ve yıldızları gözlemlerler. Ayrıca 6. filmin sonunda Dumbledore, Severus Snape tarafından "Avada Kedavra" laneti ile bu kuleden aşağı düşmüştür. Tılsım karışık büyüleri, lanetleri, kapsayan bir derstir. Kısa boylu sevimli biri olan Profesör Filius Flitwick tarafından öğretilir. Öğrenciler objeleri uçurmak, çağırmak gibi şeyleri öğrenirler. Bu derste koruma büyüleri de öğretilir. Hatta Profesör Filius ve diğer Profesör ve öğrenciler 7. kitapta Hogwarts'ı korumak için şu büyüleri kullanmışlardır (protego maxima - fionta duri - repello inimigotum - cave inimicium - protego totalum). Uçuş Dersleri, öğrencilerin süpürgeleriyle uçmayı öğrendikleri derstir. Dersin öğretmeni olan Madam Hooch ayrıca Hogwarts'ta Quidditch hakemidir. Harry, ilk bölümde bu derste Malfoy, Neville'nin Hatırlatıcısını aldığı için Harry onu uçarak kovalamıştır. Malfoy'un attığı hatırlacıyı 15 metre pike yaparak yakalayan Harry'i gören Profesör McGonagall onu 1. sınıfta olmasına rağmen Gryffindor Quidditch takımına almıştır. Sıradan Büyücülük Düzeyi J.K. Rowling 'in Harry Potter serisinde geçen birinci seviye sınavlara verilen isimdir. Bu terim yerine SBD kısaltması kullanılabilmektedir. Bu sınavların ardından 7. sınıfın sonunda FYBS - Feci Yorucu Büyücülük Sınavları gelmektedir. SBD 'ler büyücülük öğrencileri için çok önemli sınavlardır. Çünkü bu sınavlardan alacakları sonuçlara göre bir sonraki yıl girecekleri dersleri belirleyecek ve meslek seçimi yapacaklardır. Bu sınav 5. sınıfta yapılır. SBD 'lerden alÄ±nabilecek dereceler: Hogwarts Cadılık ve Büyücülük okulundaki bütün gizli geçitleri bilen kimse yoktur. Fred ve George öğrenciler arasında gizli geçitleri en iyi bilenlerdir. Merdivenlerin ve geçitlerin devamlı değişmesi kimsenin bilmemesinin bir nedenidir. Sırlar Odası, okulun kurucularından olan Salazar Slytherin'in, okulun en altında inşa ettiği bir çeşit gizli bölümdür, Mızmız Myrtle'ın tuvaletinden girilir ve çataldili konuşmak gerekir ama 7. kitapta gördüğümüz gibi çataldilinde "Açıl" kelimesinin söylenişini taklit etmek de işe yarar, Sırlar Odası'nda sadece Slytherin'in varisine itaat eden bir basilisk bulunmaktadır. Bu basiliskin gözlerine bakanlar ölür fakat 2. kitapta hiç ölüm olmamıştır çünkü herkes bir şekilde gözlerin yansımasını görmüştür. Colin kamerasından, Hermione ve Penelope Clearwater Hermione'nin aynasından, Mrs. Norris sudaki yansımadan görmüştür. Neredeyse Kafasız Nick zaten bir ölü bir daha ölemezdi. Nick'in içinden gözleri gören Justin Finch-Fletchey da bu nedenle ölmemiştir. 7. kitapta Ron, Harry'nin çataldili konuşmasını taklit ederek "Açıl " demiştir ve Sırlar Odasına girip birkaç tane basilisk dişi almışlardır. (Hortkulukları yok edebilen nadir şeylerden biri basilisk zehridir) ve o dişlerle, bir hortkuluk olan Hufflepuff'ın kupasını Hermione yok etmiştir. Hogwarts'ta bulunan ve genç büyücülerin büyü adına tüm ihtiyaçlarını karşılayabilecekleri aletlerin bulunduğu oda. Hogwarts'ın 7. katındaki boşkafa Barnabas'ın ifritlere bale öğrettiği goblenin arkasındaki boş duvar ihtiyaç odasının girişidir. Hermione bu oda hakkında şunları söylemiştir: "Yalnızca büyücülerin gerçekten ihtiyaçları olduğunda ortaya çıkar." Dumbledore'un Ordusu olarak tüm büyücüler burada çalışmışlardır. Oda dışarıdan görünmezdir ve etrafı camlarla kaplıdır. Ginny Weasley burada çok güçlü bir büyücü olduğunu keşfetmiştir. Ayrıca öğrencilerin çoğunun patronus'u bu odada görülmüştür. Daha sonra Cho Chang'in ekibe dahil ettiği bir arkadaşı tarafından Dolores Umbridge'e odanın yerini söylemesi sonucu oda bulunmuştur ve D.O adı sebebiyle Albus Dumbledore suçlanmış ve Azkaban'a yollanması kararlaştırılmıştır. Ancak Dumbledore bundan anka kuşu sayesinde bir çeşit cisimlenmeyle kurtulmuştur. (Normalde Hogwarts arazisinde cisimlenme yapılamaz ancak müdürün ayrıcalığı vardır.) Daha sonra bu odada Draco Malfoy diğer eşi Borgin&Burkes'te bulunan Kaybolan Dolap'ı tamir ederek ölüm yiyenleri şatoya almıştır. Son kitapta ise bu oda okuldaki yeni düzene karşı olan öğrencilerin yaşam alanı haline gelmiştir. Neville odayı ilk keşfeden ve oraya yerleşen öğrencidir. Ayrıca Aberforth'un