Bu ilaveler ilk şekli bozmadan, aynı üslupta yapılmıştır. Bu eklemelerden sonra mabet 175 metre uzunlukta, 134 metre genişlikte muazzam bir yapıya dönüştü. Caminin çevresinde 12,20 metre yükseklikte kalın bir duvar vardır. Dünyadaki en fazla sütuna sahip olan mabet, Kurtuba Camii'dir. Sütunlardan oluşan 19 paralel yol, bu doğrultya dik 36 adet yolu dik açıyla keser. 850 adet olan sütunların çoğu granitten, bazıları da çeşitli taşlardan yapılmıştır. Sütunlar, tuğlalardan ve beyaz taşlardan meydana gelen kemerleri destekler. Kurtuba Camii'nin en güzel kısmı mihrabı ve minberidir. Mihrap at nalı şeklindedir. Mihrap kemerinin dayandığı sütunlar eşsiz güzelliktedir. Kurtuba Camii Kemerleri Caminin dış süsleri çok zarar görmüş olmasına rağmen iç süsleri hala göz kamaştırıcıdır. Mabedin bir diğer özelliği de kemerlerin iki katlı olmasıdır ve bu özellik yalnız bu camide bulunmaktadır. Kurtuba Camii, 1236'da katedrale çevrilmiştir. 1523'te çeşitli ilaveler yapılmıştır, fakat bu arada orta kısımlardan 63 adet çok güzel sütun kaldırılmıştır. Bu harika eserdeki mimari özellik, kendisinden sonraki pek çok esere örnek olmuştur. İlhan Özkeçeci, "Doğu Işığı: XII-XIII. yüzyılda İslam Sanatı", İst. 2006 Abdurrahman AbdurrahmanlÄ± Abdülaziz (anlam ayrımı) Abdülaziz aşağıdaki anlamlara gelebilir: Abdülhak Abdülhak aşağıdaki anlamlara gelebilir: AbdÃ¼lkadir Abdülkadir aşağıdaki anlamlara gelebilir: PubChem PubChem, kimyasal moleküllerin bilgi tabanıdır. Sistem ABD Ulusal Sağlık Dairesine bağlı Ulusal Tıp Kütüphanesi kuruluşu olan Ulusal Biyoteknoloji Merkezi tarafından işletilir. PubChem internet aracılığıyla ulaşılabilir. Milyonlarca bileşiğin yapısı ve tanımlayıcı bilgileri şu adresten elde edilebilir. FTP. Amen Corner Amen Corner 1966 sonlarında Galler'in Cardiff kentinde kurulmuş başarılı bir Britanyalı rock grubudur. Grubun adı James Baldwin'in 1954 tarihli bir oyunundan gelmekteydi. Grup Galler'de yaşayan 7 okul arkadaşı tarafından kurulmuştu. Başlarda blues ve caz eğilimli bir tarzı olan grup anlaşmalı oldukları plak şirketleri tarafından daha ticari bir tarza yönlendirildi. İlk 45likleri ve ilk albümleri Decca plak şirketinin bir yan kuruluşu olan Deram'dan çıktıysa da, ilk büyük başarılarını 1969 başında Immediate şirketinden çıkarttıkları Lucio Battisti bestesi ""(If Paradise Is) Half as Nice"" 45liğinin liste başı olmasıyla yaşadılar. Bunu Roy Wood bestesi ""Hello Susie""nin ilk beşe girmesi izledi. 1969 yılına kadar grup gençlik tarafından çok seviliyordu. Yaptıkları televizyon gösterileri de (""A night with Amen Corner"" ve ""Stars in their eyes"") büyük başarı kazandı. Grup üyeleri büyük bir taşra evinde birlikte yaşıyorlar ve pahalı arabalar ve yarış atlarıyla sıradışı bir hayat sürdürüyorlardı. Bir konser kaydı olan "Farewell To The Real Magnificent Seven" albümü ve Beatles'in "Get Back" adlı şarkısını yorumladıkları son bir 45likten sonra grup 1969 sonunda dağıldı. Saksafoncu Alan Jones ve Mike Smith birlikte Judas Jump grubunu kurarken, gitarist Andy Fairweather-Low, davulcu Dennis Byron, klavyeci Blue Weaver, basçı Clive Taylor ve gitarist Neil Jones birlikte Fair Weather grubunu oluşturdular. Bu grup da Britanya listelerinde 6 numaraya çıkan ve bir folk rock klasiği olan ""Natural Sinner"" 45liği ve 1970 yılında kaydettikleri bir albümden sonra dağıldı. Fairweather-Low 1970'li yıllarda başarılı bir solo kariyer yaptı, ""Wide Eyed and Legless"" parçası 1975'te listelere girdi. Daha sonra Fairweather-Low Eric Clapton, George Harrison ve Roger Waters'la, ayrıca Strawbs ve Bee Gees gibi gruplarla da birlikte çalıştı. Blue Weaver da Bee Gees için 1970'lerin ortalarından 1990'lara kadar klavye çaldı. Amen Corner'ın Decca için yaptıkları kayıtları "The Collection" serisinde yayınlandı. Immediate kayıtlarıysa, 45likleri, albümü ve yayınlanmamış bir albüm için yaptıkları kayıtları kapsayacak bir şekilde "If Paradise Was Half as Nice:The Immediate Anthology" adıyla yayınlandı. Sehim Sehim; basit eğilme etkisi altındaki bir yapı elemanının eğilme göstermeden önceki çubuk ekseni durumu ile elastik eğri durumu arasındaki deformasyon miktarıdır. Anılan kuvvet altında yapı elemanın yaptığı deplasman ‘sehim’ olarak anılır. The Addicts The Adicts 1975'te oluştu Widnes, Ipswich, Suffolk, İngiltere'de kurulmuş bir rock grubudur. Grup Decca şirketiyle anlaşmalıydı. Beyli, PerÅŸembe Beyli, Ordu'nun Perşembe ilçesine bağlı sahile 3 km uzaklıkta bir mahalle Ordu iline 13 km, Perşembe ilçesine 10 km uzaklıktadır. Çizgili ishak kuşu Çizgili ishak kuşu ("Otus brucei"), baykuşgiller familyasına ait küçük kulaklı bir baykuş türüdür. İshak kuşuna görünüşte benzer olup vücudunun arka tarafında şeritler ve daha az karmaşık renkte tüyler görülür. Sesi daha yumuşaktır. Kumruya benzeyen bir ya da birkaç hecenin daha hızlı tekrarından oluşur. Boyları 20-22 cmdir. Kulakları diktir. Omnivordurlar. Geceleri avlanırlar. Böcekler, kertenkeleler, örümcekler, ve küçük memeliler ile beslenirler. Üremeleri Nisan-Haziran ayları arasında olur. Yumurtalarını ağaç kovuklarına bırakırlar ve bir seferde 4-6 yumurta bırakırlar. Kuluçka süreleri yaklaşık olarak 27 gündür. Yavrular 30 günde tüylenirler. Yarı çöllerde yaşar. Avrupa'da sadece Şanlıurfa'nın Birecik ilçesinde yaşarlar. Lloyd Alexander Real Estate Lloyd Alexander Real Estate İngiliz rock grubudur. 1967 yılında çıkarttıkları "Gonna Live Again / Watcha Gonna Do" 45liği en önemli çalışmalarıdır. Grup üyelerinin önemli bir kısmı 1969 yılında Audience grubunu kurmuşlardır. The All The All Alman rock grubudur. 1968 yılında yaptıkları "You Don't Have To Say / I Don't Go Back" 45'liği grubun en önemli çalışmasıdır. Firuz AÄŸa Camii Firuz Ağa Camii İstanbul'da Sultanahmet'te Atmeydanı'nda bulunan cami. 1491'de II. Bayezid'in hazinebaşısı Firuz Ağa tarafından yaptırılmıştır. Sekiz köşeli kasnağa oturan kubbesiyle cami Bursa üslubundadır. Dört sütunlu ve üç kemerli-kubbeli son cemaat yeri revakı merdivenlidir. Dış avluya giriş kapısı tramvay yolu üzerinde parmaklıklı bir duvardadır. Minaresi soldadır. Sağ tarafında bir tuvalet vardır. Portali mukarnaslıdır Divanyolu’nda, Adliyeden Sultanahmet’e inen yolun sağında bulunan Firuz Ağa Cami, II.Beyazıt’ın Hazinedarbaşısı Firuz Ağa tarafından yaptırılmıştır. Divanyolu’nun genişletilmesinden önce daha büyük bir avlusu olan cami, kapısı üzerindeki yazıttan da anlaşılacağı üzere, 1491 yılında yapılmıştır. Kitabedeki yazı Şeyh Hamdullah Efendi’ye aittir. Tek kubbeli küçük camilerin tipik bir örneği ve Bursa üslubunun basit bir karışımı olan Cami, kare planlıdır. İçeride duvarların oluşturduğu dört köşenin yukarı kısımlarına dört bingi inşa edilmiş ve böylece oluşan sekiz köşeli kasnağın üzerine kubbe oturtulmuştur. Caminin iç avlusu yoktur. Yapı kesme taştan olup, kubbe kasnağı 12 kenarlı ve basıktır. Her duvarda altlı üstlü ikişer pencere vardır. Son cemaat yerinin derinliği 4.25 m. Ve üç kubbelidir. Bu bölümün sütun başlıkları stalaklitlidir. Cümle kapısı dışarı biraz çıkıntılı olup, sade silmeli bir çerçeveye sahiptir. Kapının kenarları yuvarlağa oldukça yakın basık kemerli, beyaz ve pembe mermerden yapılmıştır. Kemer üstünde iki sıra, dört satırlık kitabe, onun da üzerinde sade bademler işlenmiştir. Tam ortada bir şemse, yanlarda ise birbirinin eşi iki geometrik Muhammed yazısı bulunmaktadır. Firuz Ağa Camisi’nin tek şerefeli minaresi sol tarafta olup, gövdeye geçen pabuç kısmı son derece kısa ve baklavalıdır. Gövde ve kaide arasındaki çap farkı çok azdır. Şerefe ve korkuluk klasik üsluptadır. Firua Ağa’nın türbesi günümüzde yoktur. Türbe binası Divanyolu’nun genişletilmesi sırasında Sadrazam Keçecizâde Fuat Paşa’nın emriyle yıktırılmış, Firuz Ağa’nın mermer mezar sandukası minarenin bulunduğu sol duvar önünde, açıklıkta durmaktadır. Caminin mezarlığı ise tamamen kaldırılmıştır.Yapının Projeleri İstanbul 4 Numaralı Kültür Varlıklarını koruma bölge kurulu müdürlüğü tarafından 2019 yılında onaylanmıştır. Meg White Megan Martha White (d. 10 Aralık 1974, Michigan) Amerikan The White Stripes grubunun bateristidir. Yaygın inanışın aksine grubun solist ve gitaristi Jack White'ın kız kardeşi değil eski eşidir. "Seven Nation Army" parçasında bateride gösterdiği performansı popülaritesini arttırmıştır. Campus Martius Campus Martius (Latince Roma'lı kahramanların üzerinde yürüdüğü "Tanrı Mars'ın alanı", İtalyanca "Campo Marzio"), Antik Roma'da halk tarafından sahiplenilmiş yaklaşık 2 km² (600 acres) genişliğinde alan. Orta çağlarda Roma'nın en meşhur yeriydi. Günümüz Roma'sının IV rione'si (bölge) olan Campo Marzio, orijinal alanın daha küçük bir bölümünü içerir ve aynı adı taşır. Roma'nın kuruluşundan önce, Campus Martius Tiber Nehri'nin Tiber adası yakınlarındaki kıvrımının batısına yakın, Quirinal Tepesi'nin Doğusunda ve Capitol Tepesi'nin Güneydoğusunda alçak seviyeli bir düzlüktü. Bie efsaneye göre, Campus Martius Roma'nın son Kralı Tarquinius Superbus'a ait bir buğday tarlasıydı ancak Roma Cumhuriyeti'nin kuruluşu sırasındaki devrimde yakılmıştı. Şehrin kurulmasının ardından gelen ilk yüzyıllarda bölge hala Servian Duvarı'nın dışındaydı. Campus, atların ve koyunların otlatılması, Roma ordusunun askeri eğitim etkinlikleri için ya da ordunun sahip olduğu silahları kullanma hakkı olan özel kişiler tarafından eğitim amaçlı kullanılmıştır. Roma savaş tanrısı olan Mars'a ithaf edilmişti ve üzerinde antik bir sunak vardı ve zamanla ordu ve askerlerle bağlantılı hale gelmeye başlamıştı. Başlangıçta, alan sıklıkla askerleri eğitmek amaçlı kullanılmıştı. Sonradan, başarılı geçen askeri seferlerin kutlanması için yapılan geçit törenlerinin merkeziydi. Şehir duvarlarının dışında olması nedeniyle, Campus Martius dinleyiciler, şehre giremeyen yabancı elçiler ve yabancı tapınım kültlerine ait tapınaların dikilmesi için uygun bir yerdi. MÖ 221'de, Campus Martius'un güney tarafında Tiber yakınlarında Circus Flaminius inşa edildi. Araba yarışları için yapılan bu pist, sonradan Via Flaminia'yı da yaptıran Gaius Flaminius Nepos'un adıyla anıldı. Sulla'nın çağında, birçok bina, etkili Roma'lılar tarafından satın alındı ve "insulae" (apartman blokları) ve villa'lar ortak kullanım alanlarına kadar girdi. Ardından zaman içinde "comitia centuriata" adını alarak ,silahlarla birlikte yapılan şehir toplatıları ve şehir milis'leri için toplanma yeri haline geldi. Pompey, Roma'nın ilk taş tiyatro binasını MÖ 55 yılında Campus Martius'da inşa ettirdi: Bu bölgedeki ilk gerçek anıttır. Alan aynı zamanda seçim toplantıları içinde kullanılmıştır. Julius Caesar, "Saepta" (içinde seçim yapılan bina) yeri olarak burayı uygun görmüş ve bunlar sonradan mirasçısı Augustus tarafından tamamlanmıştır. MÖ33'de Octavian, Dalmaçya Savaşı ganimetleriyle Porticus Octaviae'yı (Octavian portiko'su) yaptırmıştır. Roma İmparatorluğu'nun başlarındaki Augustus döneminde, alan resmi olarak şehrin bir parçası haline geldi. Şehir 14 yönetim bölgesine bölündü ve Campus Martius, Doğu'da VII "Via Lata" ve nehir yakınlarındaki IX "Circus Flaminius" arasında ikiye bölündü. Campus Martius, aynı zamanda Roma Senatosu tarafından Augustus barışını kutlamak için yaptırılan Ara Pacis'i de (Barış Sunağı) içerir. Augustus'un İmparatorlukta istikrarı sağlama uğraşlarının başarıya ulaştığını sembolize eder. Marcus Vipsanius Agrippa, orijinalinde bataklık olan zemine "Laconicum Sudatorium" ya da Agrippa Hamamları olarak bilinen, havuz,hamam,parklar ve tapınaklar inşa ettirdi, Porticus Argonautarum ve en dikkat çekici olanı olarak Hadrianus zamanında yeniden inşa edilen ve bu gün hala ayakta olan Pantheon'da yine onun tarafından inşa ettirilmiştir. MÖ 19'da yeni hamam ve yapılara su sağlayan Aqua Virgo tamamlandı. Çok da bilinmeyen kuzey köşesinde devasa Augustus Mozelesi bulunur. Yapılan diğer binalar şöyledir: Marcellus Tiyatrosu, Isis tapınağı (Caligula döneminden), hamamlar ve Nero köprüsüd. 80 yılındaki büyük yangından sonra, Domitian yanan anıtlara ek olarak bir stadium (bugünün Piazza Navona'sı) ve bir "Odeion" (küçük bir gösteri salonu) yaptırtmıştır. Aşamalı olarak Campus zaman içinde tapınak,kamu binaları, dolmuş filled with temples and public buildings, sirkler, tiyatrolar, portikolar, hamamlar, anıtlar, sütunlar ve obelisk'lerle dolmuştur. İlginç bir şekilde, alan her ne kadar savaş tanrısı Mars'a adanmışda da Geç Roman döneminde onun adına hiçbir yapı inşa edilmemiştir. Bu alan her ne kadar başlangıçta şehir duvarlarının dışında kalsada, sonunda savunma amaçlı olarak 270 yılında yapılan Aurelian Duvarı'nın içine alınmıştır. Barbar istilalarından sonra Roma'ya su sağlayan kemerlerinin yıkılması üzerine, tepeler üzerindeki nüfus hızla azaldı ve Tiber nehri suyuna bağlı olarak taşkın tehlikesine rağmen Campus Martius etrafından yoğunlaştı. Nehre ve Vatikan'a olan yakınlığından dolayı, alan Orta Çağ'da şehrin en meşhur yeri haline geldi. Nehir, gelişen bir ekonomiyi ve su tedariğini desteklerken, şehre gelen hacılarda bölgenin zenginleşmesine yardımcı oldu. Roma'yı Avrupa'nın geri kalanına bağlayan yol olan Via Cassia, Roma'ya Campus Martius'un kuzey köşesindeki "Porta del Popolo" dan ("halkın kapısı") geçerek giriyordu. Via Cassia, Roma'yı diğer kentler Viterbo, Siena ve Floransa'ya bağladığı için Orta çağın en önemli yolu haline geldi. Bölgenin öneminin artması üzerine, birkaç papa bölgenin şartlarını geliştirmeye karar verdiler. 1513-1521 yılları arsında Papa Leo X, "Porta del Popolo" yu Vatikan'a bağlayan bir yol yaptırdı. Önceleri "Via Leonina" olan yolun adı, papa'nın ardından meşhur limanı nedeniyle "Via di Ripetta" adıyla anılmaya başlandı. Bölgenin temizliği için birkaç Roma su kemeri restore ettirildi. Orta çağ'da Roma nüfusunda yaşanan olağanüstü artış sonucunda Campus Martius, birçok yabancın yerleştiği kalabalık, multi-kültürel bir yer haline geldi. 1555 yılında, Papa Paul IV Campus Martius'un kuzey köşesini Yahudi nüfusu için getto olarak düzenletti. Rönesans'ın ardından, Roma'nın tamamında olduğu gibi Campus Martius çok fazla değişmedi; başka büyük yapı projeleri olmadı ve nüfusu azaldı. Bu durum, Roma'nın 1870 yılında yeni doğan İtalya krallığının başkenti olmasıyla değişti. Bundan sonra bölge daha kalabalık hale geldi ve nehir taşkınları için bölgeye setler yapıldı. Bu her ne kadar bölgeyi su taşkınlarına karşı daha güvenli hale getirdiyse de, yüksek setler Ripetta ("küçük bank") olarak bilinen geleneksel seti ve nehre doğru uzanan dar caddeleri ve nehir kıyısındaki yerel mimari örneği evlere zarar verdi. Jimmy Neutron Jimmy Neutron, 20 Haziran 2002 tarihinde yayınlanmaya başlanan 3 boyutlu Amerikan animasyon televizyon dizisidir. Zeki olmasına rağmen popüler olamayan Jimmy, yazılılarından hep "A++" alır. Şapşal arkadaşı Sheen ve obur arkadaşı Carl hep Jimmy'nin yanındadır. Jimmy'nin avanak bir babası ve akıllı bir annesi vardır. Babası Hugh, oyuncak ördeklerden ve turtalardan hoşlanır. Jimmy görmeden inanmayacağınız icatlar yapar. ANA KARAKTERLER : DiÄŸer karakterler: Sucuk Sucuk , , , ; "sucuk", ), başlıca Türkiye, Azerbaycan ve Kazakistan'da tüketilen, genel olarak Orta Asya coğrafyasından Balkanlar'a kadar yaygın şekilde tüketilen, şişirilip kurutulmuş bağırsak içine baharatlı et kıyması doldurularak yapılan bir tür fermante et ürünüdür. Uzun raf ömrüne sahip bir tüketim malzemesidir. Tamamıyla büyükbaş hayvan ve özellikle de dana eti ile yapılmış olanı daha makbul ve lezzetlidir. Ancak ekonomik olarak satın alınmasını kolaylaştırmak üzere küçükbaş hayvan eti de sıkça karıştırılır. Sucuk, yağ ve tuz içeren bir besin maddesidir. Ayrıca, kimyon, sumak, kırmızı biber gibi baharatlar ve sarımsak içermektedir. Sucuklar ayrıca, içlerindeki su miktarına göre kuru, tam kuru, yarı kuru, az kuru türlere sahiptir. Tam kuru %30-35, yarı kuru %40-50, az kuru %50’den fazla su içerir. Geleneksel Türk sucuğu tam kuru grubuna girer. Sucuk daha çok ızgara yapılarak, yumurtalı ve kuru fasulye yemeğine katılarak tüketilir. Sabah kahvaltısı da dahil olmak üzere gün boyu tüm öğünlerde tüketilebilmektedir. Balkanlar'da tüketildiği gibi Orta Asya'da ve Orta Doğu ülkelerinde'de önemli bir besin kaynağıdır. Bulgaristan'da, çiğ sucuk dilimlenerek rakının yanında meze olarak sunulur. Kinetik teori Kinetik teori veya gazların kinetik teorisi, gazların basınç, sıcaklık, hacim gibi makroskopik özelliklerini moleküler bileşim ve hareketlerine bağlı olarak açıklayan teoridir. Esas olarak, teori Isaac Newton'un kanısının tersine basıncın moleküller arası statik itmeden kaynaklanmadığını, bunun yerine belli hızlarda hareket eden moleküller arası çarpışmalardan kaynaklandığını söyler. Kinetik teori aynı zamanda kinetik-moleküler teori veya çarpışma teorisi olarak da bilinir. Bir ideal gazın moleküler modeli, bir gazın içinde bulunduğu kabın duvarlarına uyguladığı basıncın, gaz moleküllerinin bu duvarlara çarpmalarından ortaya çıktığını kabul eder. Bu modeli geliştirmek için aşağıdaki yaklaşımlar yapılır İdeal bir gazın moleküllerinin, içinde bulunduğu kabın(küp) duvarlarına uyguladığı kuvvet Basınç, birim alana uygulanan kuvvet olduğundan Bu eşitlikte kap, küp olduğundan V=L Bu sonuç gösteriyor ki basınç, birim hacimdeki molekül sayısı ve moleküllerin ortalama öteleme kinetik enerjisiyle doğru orantılıdır. Yani bir kaptaki gazın basıncını arttırmanın bir yolu, kaptaki birim hacimdeki molekül sayısını arttırmaktır. Tıpkı arabanın lastik basıncını arttırmak için ona hava basmamız gibi. Gazların kinetik teorisine göre Bu eşitlikte sıcaklığın, ortalama moleküler kinetik enerjinin doğrudan bir ölçüsü olduğu görülebilir. Ayrıca bu eşitlik bir ideal gazın iç enerjisinin yalnızca sıcaklığa bağlı olduğunu ifade eder. v 'nin kare köküne, moleküllerin "hızlarının karelerinin ortalamasının kare kökü" (rms) denir. Kök hızı için aşağıdaki eşitlik vardır: Kök hızına ait bu eşitlik, belirli bir sıcaklıkta, genel olarak; daha hafif moleküllerin, ağır moleküllere göre daha hızlı hareket ettiğini gösterir. Örneğin molekül ağırlığı 2x10 kg/mol olan hidrojen, molekül ağırlığı 32x10 kg/mol olan oksijene göre 4 kat hızlı hareket eder. Aşağıda bazı moleküllerin 20C da kök hızları listelenmiştir. Küçük kartal Küçük kartal ("Hieraaetus pennatus"), atmacagiller (Accipitridae) familyasından orta büyüklükte bir kartal türü. Boyları 47 cm, kanat açıklıkları 120 cmdir. Ağaç veya kayalıklara yuva yapar ve 1-2 yumurta koyarlar. İki ayrı kuş tüyü formu vardır. Soluk kuşlar, daha koyu bir baş ve uçuş tüyleriyle çoğunlukla hafif gridir. Diğer form, koyu gri uçuş tüyleriyle orta-kahverengi kuş tüyüne sahiptir. Ötüşü tiz bir "kli-kli-kli" şeklindedir. Erkekler yaklaşık 700 gram, dişiler 1 kg ağırlığındadır. Küçük memeliler, sürüngenler ve kuşları avlarlar. Güney Avrupa, kuzey Afrika'da ve orta Asya' da yayılış gösterirler. Göçmendirler. Kışı güney Asya da geçirirler. Ali Nejat Ölçen Ali Nejat Ölçen (d. 1922, Amasya) 4.(XV) ve 5.(XVI) Dönem İstanbul milletvekili, araştırmacı yazar. DPT Uzmanı, Hacettepe Üniversitesi Ekonomi Bölümü öğretim görevlisidir. Türkiye İnsan Hakları Kurumu Vakfı (TİHAK) kurucu üyesidir. Evli ve iki çocuk babasıdır. Mehmet Esen Mehmet Esen (d. 1958, İstanbul), Tiyatro, sinema ve dizi oyuncusu, yönetmen. Sahnede izlediği Münir Özkul'dan etkilenerek Cihangir İlkokulu'nda sahneye koyup sergilediği tek kişilik oyunuyla sanat hayatına yatkınlığı ortaya çıkan Esen, Ankara Atatürk Lisesi'nde okurken, tiyatroya olan ilgisini sürdürdü. Öğrencilik yılarında Ankara Deneme Sahnesi'nde eğitim alıp, aynı yerde kadroya girerek, kurs arkadaşı Altan Erkekli ile ilk oyunu "Bozkır Dirliği"`nde rol aldı. O yıllarda amacı AST bünyesine katılmak olsa da; Küçük Sahne'de yollarının kesiştiği ve sonradan ""Dünyanın en önemli oyuncularından, usta, insan"" şeklinde tanımladığı Erkan Yücel aracılığı ile Devrimci Ankara Sanat Tiyatrosu'na (DAST) girdi. DAST sürecinde, işkence, gözaltı ve kötü davranışlara maruz kaldı. Bir süre sonra İnşaatlarda çalışarak kazandıkları parayla Ankara Halk Tiyatrosu'nun oluşumunu gerçekleştirmişlerse de, Haldun Taner'in yönlendirmesiyle; İstanbul'a geçti. Münir Özkul'un yönetmenliğinde Erol Toy'un yazdığı "Düş ve Gerçek", Ahmet Önel'in yazdığı "Kaşif-i Eyvah Nadir Efendi" adlı Meddah oyunlarını oynadı. 12 Eylül'de tutuklanarak bir süre cezaevinde kaldı. Önemli sağlık sorunları yaşayıp kalp ameliyatı geçiren sanatçı, ""Ustamdır"" dediği Genco Erkal'la tanışmasıyla Dostlar Tiyatrosu'nda oynamaya başladı. Ustası "Erkan Yücel"`in ölümünden aşırı derecede etkilenerek sanat yaşamına 4 yıl ara verdi. Ve Erkan Yücel'in anısına "Düş ve Gerçek"i tekrar oynayarak sanat yaşamına geri döndü. Dönemin İzmir valisi Nevzat Ayaz'ın desteğiyle pasaport yasağını delerek Berlin Kültür Senatosu'nun davetlisi olarak Almanya'ya gitti ve Tiyatrom oluşumuna katıldı. Sanatçı Kerim Afşar'ın, "Suçlular ve Suçsuzlar" oyununda kendisine başrol vermesiyle büyük başarı elde etti. Berlin'de Alman ve Türk Tiyatrolarında yönetmen ve oyuncu olarak birçok önemli projede yer aldı. 1994 yılında Leman Kültür'de Tuncel Kurtiz'in el vermesiyle doğaçlama olarak yaptığı Meddah gösterisiyle yeni bir akım başlattı. Bu dönem Cem Yılmaz ve Ata Demirer'e de bu şekilde yol açtı. 1997'de yine Almanya'ya giderek "Theater Forum"'da (Berlin) tiyatro çalışmaları yaptı. 2000 yılında Türkiye'ye döndü. Almanya izlenimlerini anlatan "Aşk Hayattan Büyük" adlı bir roman yazdı. Son olarak Dod Tiyatrosu'nda "Festen" adlı oyunda oynadı. Sinema, dizi projeleri ve tiyatro çalışmalarını, oyuncu ve yönetmen olarak sürdürüyor. Mehmet Esen'in bu konudaki açıklaması şöyledir: ""İsmail Dümbüllü kavuğunu iki kişiye veriyor. Erkan Yücel ve Münir Özkul. Her ikisi de benim ustam. Erkan Yücel kavuğunu bana verdi. Duyduğuma göre de, Dümbüllü'nün orijinal kavuğu Mehmet Akan tarafından Bitpazarı'nda bulunmuş; bizdekiler takke aslında..."" SİNEMA FİLMLERİ DİZİLER Şah kartal ("Aquila heliaca"), atmacagiller (Accipitridae) familyasından bir kartal türü. Kaya kartalına çok benzerler, ama biraz daha küçüktürler ve onlar kadar güçlü değildirler. Boyları 80 cm, kanat açıklıkları 200 cmdir. Yuva başka ağaçlarla kuşatılmamış bir ağaca yapılır ve burdan çevreyi görebilirler. Yuva ağaç dalları, ot ve tüylerle döşenir. Mart veya Nisan'da dişiler, iki veya üç yumurta bırakırlar. 45 gün sonra yavrular yumurtadan çıkarlar. Çoğunlukla bir sincap türü olan susliks ile beslenir ve ayrıca diğer kemirgenleri, ağaçsansarlarını, tilkileri ve kuşlarıda tüketebilirler. Güneydoğu avrupa, batı ve orta asyada dağılım gösterirler. Göçmendirler. Kışı Hindistan, Çin ve Afrika'da geçirirler. Avrupa'da soyu tükenme tehlikesindedir. Daha önce yayılış alanlarından olan Macaristan ve Avusturya'nın büyük kısmında artık görülmemektedirler. Macaristan'da yuva yapan nüfus 70-80 çift kadardır. Küçük ormanları tercih ederler. Diğer kartallardan farklı olarak dağlar, büyük ormanlar ve ağaçsız bozkırlarda yaşayamazlar. Ülke ve Özgürlük Ülke ve Özgürlük, Jim Allen'in yazdığı, filmlerinde ezilen sınıfları konu edinmesi ile tanınan İngiltere'li yönetmen Ken Loach'un yönettiği 1995 yapımı film. Filmde Büyük Britanya Komünist Partisi'ne üye bir işsiz olan ve İspanya İç Savaşı'nda Cumhuriyetçilerin tarafında savaşa katılmaya karar veren David Carr'ın hikâyesi anlatılır. Ayrıca film İspanya İç Savaşı'na, Uluslararası Tugaylar aracılığıyla cumhuriyetçilere destek olmak üzere bizzat katılan George Orwell'ın burada yaşadıklarını kitaplaştırdığı Katalonya'ya Selam (Homage to Catalonia) adlı eserinde anlatılanlara geniş yer vermiştir. Film, FIPRESCI Uluslararası Eleştirmenler Ödülü ve Cannes Ekümenik Jüri Ödüllerinin sahibidir. Fighting the World Fighting the World, Amerikalı heavy metal grubu Manowar'ın 1987 tarihli albümüdür. Albüm çıkmadan önce grup sahne şovları ve ilkel imajlarıyla ön plandaydı. Bu albüm grubu tam olarak müziğiyle kitlelere tanıtmıştır. Tüm şarkılar Joey DeMaio tarafından yazılmıştır. Kaşören, Çeltik Kaşören, Konya'nın Çeltik ilçesine bağlı bir mahalledir. Konya il merkezine 230 km, Çeltik ilçesine 10 km uzaklıktadır. Mahallenin eski adı Renkoğlu'dur (Kürtçe: Rengan). Warriors of the World Warriors of the World, Amerikalı heavy metal grubu Manowar'un 2002 tarihli dokuzuncu albümüdür. Albümdeki Nessun Dorma parçası, grubun vokalisti Eric Adams'ın önceki yıl ölen annesine adanmıştır. Albümde, grubun klasik heavy metal ve power matal tarzından farklı olarak Wagner, Pavarotti ve Elvis Presley parçaları da yer almaktadır. Albümdeki "Warriors of The World United" parçasına 2002'de video klip çekilmiştir. HÃ¢l denklemi Hâl denklemi, fizik ve termodinamikte hal değişkenleri arasındaki bir ilişkidir. Daha spesifik olarak hal denklemi belirli fiziksel koşullar altında bir maddenin halini belirten termodinamik bir denklemdir. Maddenin sıcaklık, basınç, hacim ve iç enerjisiyle alakalı iki veya daha fazla hal fonksiyonu arasında bağ kuran yapıcı bir denklemdir. Hal denklemleri sıvıların, sıvı karışımlarının, katıların ve hatta yıldızların içlerini açıklamada da kullanılır Van der Waals hal denklemi (1873) "(p+a/v^2)(v-b)=RT" "a = 12R^2T^2cr" ve "64Pcr ve b = RTcr/8Pcr" Ä°malat İmalat (İngilizce: "manufacturing"), bir hammaddeyi veya yarı mamülü işleyerek bir sanayi ürünü, bir mal üretme işlemlerinin bütününe denir. Talaşlı imalat (tornalama, frezeleme, delik delme, taşlama, v.s.) döküm, plastik şekil verme (dövme, haddeleme, soğuk ve sıcak çekme, ekstrüzyon), kaynaklı birleştirmeler ve sac metal işleme başlıca imalat türleridir. Ãœretim Üretim; insan ihtiyaçlarını karşılamak için mal ve hizmetlerin miktarını ya da faydalarını artırmaya yönelik çabalar olarak tanımlanabilir. Bu sebeple üretim, imalat kavramından ayrılır; zira imalat, üretimden farklı olarak sadece bir malın sayısını ya da faydasını arttırma çabasıdır. Ayrıca üretim, mal veya hizmet üreten bir işletmenin üç temel faaliyetlerinden birisidir. Mal ve hizmetlerin faydaları, ürünün şeklini, yerini, zamanını ve mülkiyetini değiştirerek sağlanabilir. Ürünün şeklinin değiştirilerek insanların ihtiyaçlarına daha iyi hizmet etmesini sağlayarak ürüne değer katılabilir. Kilden çanak çömlek yapılması, top kumaştan elbise yapılması gibi... Ürünün çok bulunduğu ya da üretildiği yerden az bulunduğu yerlere ya da onlardan yararlanacak kişilere taşıyarak ürüne değer kazandırılabilir. Ürünler üretildikleri anda hemen tüketilemeyebilirler, ürünlerden ihtiyaç duyulduğu anda faydalanılabilmesi için saklanmaları (stok) da ürüne değer katar. Üretilmiş ürünlerin onlara en fazla ihtiyaç duyanların mülkiyetine geçmesine aracılık edilerek (Satıcılar) sağlayarak da ürüne değer kazandırılabilir. Gümrük vergisi Gümrük vergisi, dış ticaret yapan iki veya daha fazla ülke arasında ve hizmetlerin ülkeye girişlerinde o ülke ekonomisinin aldığı vergidir. Bir ülke başka ülkeye ihracat yaptığında karşı ülke malın ülkeye girişinde gümrük vergisi adında belli oranlarda ve mal çeşidine göre çeşitlenmiş para alır. Gümrük vergisi uygulamasının faydaları ve sakıncaları vardır. Yapılması gereken ülke ve dünya şartlarına göre ne iç piyasayı tembelleştirici, ne de iç piyasayı dış piyasanın ezmesine müsaade edici olmayan bir politika ile gümrük vergilerinin ayarlanmasıdır. Dünya piyasasında rekabet artırıcı ve iç piyasayı güçlendirici düzenli ve devamlı politikaların uygulanmasında gümrük vergileri önemli bir araçtır. Kara Yılan İnliyor Black Snake Moan, 2007 yılı yapımı sinema filmi. Memphis, Tennessee'de çekimleri yapılan film adını, Blind Lemon Jefferson'un 1927 yılına ait bir şarkısından almaktadır. Lazarus eşi tarafından terk edilmiş olan bir çiftçidir. Ayrılığın acısını bir dönem uğraştığı baladlara sığınarak gidermeye çalışmaktadır. Rae ise sancılı bir çocukluk geçirmiş ve akabinde gençlik yıllarında da sözde mutluluğu aradığı erkeklerin kollarında geçirmekte olan kasabanın fahişesi görüntüsünde bir kızdır. Rae'nin tek bağlılğı figüründeki erkek arkadaşının askere gidişi sonrası bunalıma girer ve değişik mekân ve kişilerde mutluluğu aramaya başlar. Ne var ki bir müddet sonra erkek arkadaşının samimi arkadaşı tarafından dövülerek yola atılır. Lazarus tarafından bulunan ve tedavi edilen Rae kendine gelmeye başlar. Ancak bu arada Lazarus ondaki psikolojik sarsıntıyı fark etmiş ve kendince düzenleme yoluna gitmek için onu eve zincirlemiştir. Anksiyöz Rae ve ayrılık acısını hisseden Lazarus bir müddet sonra birbirlerinin kendilerini bulmalarına yardımcı olduklarını fark edeceklerdir. Black Snake Moan () isimli albüm 30 Ocak 2007 tarihinde, New West Records şirketi tarafından yayınlandı. Albüm içinde, çeşitli sanatçıların şarkılarının yanı sıra Samuel L. Jackson'ın bizzat kendisinin seslendirdiği 4 şarkı da yer almaktadır. Albümde yer alan 17 şarkı klasik ve modern blues tarzındadır. David Gibbins David Gibbins (d. 1962) Kanadalı sualtı arkeoloğu ve yazar. İngiliz asıllı her ikisi de akademik olarak bilimle uğraşan anne ve babadan Saskatchewan, Kanada'da doğmuştur. Çocukluk ve gençlik yıllarında çoğunluğu deniz seyahati olmak üzere pek çok yeri görme imkânına kavuşmuştur. İngiltere'de Bristol Üniversitesinde Eski dönem Akdeniz ile ilgili çalışmalarından dolayı ödül ve derece almıştır. Cambridge Üniversitesinde arkeoloji doktorasını tamamlamıştır. Scuba dalışlarına 15 yaşından itibaren başlamış ve pek çok batığın araştırılmasında yer almıştır. Ekibi ile beraber 1999-2000 yıllarında Türkiye civarında bulunan 5. yüzyıla ait bir geminin keşfinde yer almıştır. Eğitim ve akademik hayatı sonrası yazarlık serüveni başlamış ve İngiltere'de 2005 yılında yayınlanan Atlantis kitabı 28 dile çevrilerek yarım milyonun üstünde satış rakamına ulaşmıştır. İkinci kitabı Crusader Gold ise 2006 Haziranında okurlarla buluşmuştur. HiÃ§biryerde Hiçbiryerde, 2002 Türkiye yapımı Tayfun Pirselimoğlu filmidir. Yönetmenin ilk filmi olma özelliğini taşır. İlk gösterimi, 26 Nisan 2002'de 21. Uluslararası İstanbul Film Festivalinde yapıldı. 20 Eylül 2002'de gösterime girdi. Filmin VCD ve DVD'si gibi, Cengiz Onural'ın bestelerinden oluşan ve Zuhal Olcay'ın da yer aldığı film müziği albümü de satışa sunulmuştur. Şükran (Zuhal Olcay), Haydarpaşa Garının gişesinde çalışan 40 yaşlarında bir kadındır. Ölen kocasının siyasi geçmişinden dolayı çok zor zamanlar geçirmiş olan Şükran, oğlu Veysel'i siyasi olaylardan uzak tutarak korumaya çalışmaktadır. Ancak, bir gün Veysel kaybolur. Şükran, oğlunun doğal nedenlerden kaybolduğunu düşünerek yetkili makamlara başvurur; ancak her seferinde reddedilir, aramalarından sonuç alamaz. Oğlunun kız arkadaşı Şule'nin (Devin Özgür Çınar), kendisini oğlunun öldürüldüğüne inandırmaya çalışması da onu ikna etmez. Aramalarına devam eden Şükran, konuştuğu kişilerin verdiği bilgiler doğrultusunda oğlunun Mardin'de olduğuna inanacak ve oğlunu aramaya bu şehre gidecektir. Filmin müziği, Yeni Türkü, Aria, İncesaz gibi gruplardaki çalışmalarıyla tanınan Cengiz Onural tarafından bestelenmiştir. Film müziği albümünde, film için yapılan bu özgün bestelerin yanında, Zuhal Olcay'ın filmden repliklerine de yer verilmiştir. Oyuncu ayrıca, albümdeki parçalardan birini de seslendirmiştir. Düzenlemelerde, ağırlıklı olarak çello kullanılmıştır. Albümde yer alan parçalar şunlardır: Hiçbiryerde, 21. İstanbul Film Festivali'nin Ulusal Yarışma Bölümünde yarıştığı sırada Denetleme Alt Kurulunca sakıncalı bulunarak, Ümit Ünal'ın 9 adlı filmiyle birlikte üst kurula havale edilmiş; bu iki filme eser işletme belgesi verilmemiştir. Buna, filmde polise yapılan eleştirinin yol açmış olabileceği yorumları yapılmış ve bu karar pek çok kişi ve kuruluşça eleştirilmiştir. 21. Uluslararası İstanbul Film Festivali'nin Ulusal Yarışma jürisi başkanı yönetmen Erden Kıral da, Denetleme Üst Kurulunun 9 ve Hiçbiryerde'yi yasaklanması durumunda jüriden istifa edeceğini açıklayarak tepkisini belirtmiştir. Denetleme Üst Kurulu ise, yaptığı toplantıda, 9 ve Hiçbiryerde filmlerinin yasaklanmamasına ve bu filmlere işletme belgesi verilmesine karar vermiştir. Superior vena kava Vena kava superior veya üst anatoplardamar, vücudun üst kısımlarından gelen oksijenden fakir kanı kalbe taşır. Vena cava superior; vücudun baş, boyun ve üst ekstremitelerinden gelen oksijenden fakir kanı taşıyan sağ ve sol brakiosefalik venlerin birleşmesiyle oluşur. Burdan aldığı kanları kalbin sağ atriumuna taşır. Alexandre Millerand Alexandre Millerand (d. 10 Şubat 1859 - ö. 7 Nisan 1943), Başbakanlık ve Cumhurbaşkanlığı yapmış Fransız siyasetçi. Hukuk öğrenimi gördü. 1885'te Sosyalistlerin listesinden Millet Meclisi'ne girdi. Kısa bir süre sonra Sosyalist solun önderi durumuna geldi, 1896'ya değin sol yayın organı "La Petite République"'i yönetti. 1899'da René Waldeck-Rousseau'nun "cumhuriyetçi savunma" kabinesine ticaret bakanı olarak girdi; çalışma koşullarının iyileştirilmesi, deniz ticaretinin hızlandırılması, ticaret ve eğitim kaynakları ile posta sisteminin geliştirilmesiyle ilgilendi. 1909'da Aristide Briand'ın ilk kabinesinde bayındırlık bakanı olarak görev aldı, devlet demiryollarının yeniden düzenlenmesini sağladı. Ekim 1910 demiryolu grevinin bastırılmasında askeri birliklerin kullanılmasının sorumluluğunu Briand'la birlikte üstlendi. 1912'de Raymond Poincaré hükûmetinde savaş bakanlığına getirildi, yüksek komutanlığı yeniden düzenleyerek askeri havacılığa ilk kez belirli bir statü kazandırdı. René Viviani kabinesinde de aynı görevi sürdürdü, ama Ekim 1915'te istifa etti. 1918'de Manevi ve Siyasal Bilimler Akademisi üyeliğine seçildi. Ocak 1920'de Georges Clemenceau'nun istifası üzerine başbakan ve dışişleri bakanı oldu. Ağırlıklı olarak Versailles Antlaşması'nın uygulanmasıyla ilgilendi. Mayıs 1920'de devrimci grev girişimlerini boşa çıkardı. Ayrıca SSCB'ye karşı Polonya'ya savaş malzemesi sağlamak için büyük çaba harcadı. Eylül 1920'de Cumhurbaşkanı Paul Deschanel hastalık nedeniyle istifa etmek zorunda kaldı. Bu arada ılımlı merkez sağ koalisyonu Ulusal Blok'un başkanı olan Millerand, anayasada değişiklik yaparak cumhurbaşkanının yetkilerini artırma niyetinde olduğunu gizlemeksizin bu göreve seçildi. Ama radikallerden ve sosyalistlerden oluşan Sol Koalisyon ("Cartel des Gauches") Mayıs 1924 seçimlerinde başarı sağladı. Muhafazakârları açıkça destekleyerek cumhurbaşkanının geleneksek yansızlığını göz ardı ettiği için sol çoğunluğun şiddetli saldırısıyla karşılaşan Millerand, desteklenebilir bir kabine kurmayı başaramayınca istifa etmek zorunda kaldı. Özer Gürbüz Özer Gürbüz (d. 1936 Sinop Türkiye), Türk siyasetçi. İstanbul Üniversitesi Hukuk Fakültesi'ni bitirdi. Yargıtay Cumhuriyet Başsavcı yardımcılığı, Danışma Meclisi Sinop Üyeliği (15 Ekim 1981 - 6 Kasım 1983), Halkçı Parti kurucu üyeliği, XVII.ve XVIII. dönem Sinop Milletvekilliği ile TBMM başkanvekilliği yaptı. Evli ve iki çocuk babasıdır. Milletvekillerimiz Son cemaat yeri Son Cemaat Yeri, büyük camilerde camiye bitişik revaklı yerdir. Bu yerin bir tarafı (avlu tarafı) açıktır. Avludaki cemaat yeri denilebilecek bu yer, avludan yüksek bir platformdadır. Duvarları pencereli ve mükebbirelidir (balkon). Döşeme mermerdir ve örtü olarak kilim, tahta, hasır kullanılır. Eğer caminin cümle kapısından (ana kapı) içeri girildiğinde sahına açılan ikinci bir kapı varsa, bu iki kapı arasındaki bölüme de cemaat yeri denir. Burası kapalıdır ve halı kaplıdır. X-9 Shrike Bell Uçak Şirketi nin karadan havaya bir prototipdir.X-9 Shrike likit yakıt kullanır. Nükleer silahlarlarla test edilen güdümlü füzedir. GAM-63 Rascal. Test amacıyla 31 X-9 roketi yapılmıştır. Test uçuşları Nisan 1949, Ocak 1953 tarihleri arasında tamamlanmıştır. Bu test programı sayesinde aerodinamik, kılavuz sistemler, iletici sistemeler ve denge testleri hakkında daha fazla bilgiye ulaşıldı. Testler sonunda hiçbir sağlam füze kalmamışrtır. X-9'un arta kalan parçalarından dikine havalanmayı dengeleyeci bir parçası Larry Bell müzesinde sergilenmektedir. Mentone, Indiana Matanzas ili Matanzas ili, Küba'nın ortabatı kesiminde yer alan ildir. Kuzeyde Florida Boğazı, kuzeydoğuda Villa Clara, güneydoğuda Cienfuegos illeri, güneybatıda Antil Denizi, batıda da La Habana iliyle çevrilidir. 1879'da oluşturulmuştur. Kuzey kesiminin büyük bölümü girintili kıyılarla ve verimli ovalarla, güney kesimi ise mangrov bataklıkları ve bataklık ovalarla kaplıdır. Başlıca kentler her ikisi de önemli birer şeker liman olan kuzeydeki Matanzas ve Cárdenas ile Jovellanos'tur. Matanzas kenti, il merkezi olmanın yanı sıra önemli bir turizm merkezidir. İl topraklarından Matanzas kentini ve Colon'u Havana'ya bağlayan büyük kara ve demir yolları geçer. Matanzas ili'nin 14 belediyesi vardÄ±r. "Kaynak: 2004 resmi sayımı" 1976 yeni idari yapılanmada yüzölçümleri verileri" The Anglos The Anglos 1960'lı yılların ortalarında Jimmy Miller'in giriştiği bir müzik projesidir. The Anglos adıyla çıkan 45lik Jimmy Miller tarafından solo olarak 1965 yılında New York'ta kaydedilmiştir. Ancak doğru olmayan bir diğer iddiaya göre Steve Winwood da bu projede yer almış ve plak Miller ve Winwood'un ortak çalışması olarak Londra'da kaydedilmiştir. Ancak Winwood bu projeye katılımının olmadığını resmi internet sitesinde açıklamıştır. Buna karşın "Incence" adlı parça Winwood'un ve The Spencer Davis Group'un eski 45liklerini içeren "The Spencer Davis Groups Singles" adlı albüme alınmıştır. KahramanmaraÅŸ milletvekilleri Kahramanmaraş milletvekilleri, Türkiye Büyük Millet Meclisinin 1. döneminden beri Kahramanmaraş şehrini temsil eden milletvekilleri ve senatörlerin listesidir. Hırvatistan bayrağı Hırvatistan Cumhuriyeti'nin resmi bayrağıdır. Hırvatistan Bayrağı üç eşit yatay alandan oluşmaktadır. Bu yatay alanlar Pan-Slav renkleri olan Kırmızı-Beyaz-Mavi renkleriyle bezenmiştir. Hırvatistan Bayrağı 21 Kasım 1990 yılında tasarlanmıştır. Bayrağın ortasında kırmızı-beyaz ağırlıklı askeri arma vardır. Armada 25'e bölünmüş kırmızı-beyaz kareler vardır. Armanın üst kısmında ise beş tane sembol vardır. Soldan sağa sırayla; North American X-10 North American X-10, X-9 Shrike dan elde edilen uçuş bilgilerinden sonra devam eden test programı . Programın amacı insansız uçuş teknolojisi ,modern füze asistan programı ve teknolojisini geliştirmektir. Rüzgâr sörfü Rüzgâr sörfü genellikle iki ile beş metre arasında yüzer bir tahta ve hareketini tek bir yelken ile sağlayan su üzerinde yapılan bir yelken sporu dur. Yelken grubu tahtaya her yönde serbestçe dönebilen esnek bir mafsal ile bağlıdır. Dümen ile yönlendirilen bir yelkenli den farklı olarak rüzgâr sörfü direk ve yelkeni döndürülerek, eğilerek ve tahtasının üzerine basılarak yönlendirilir. Rüzgâr sörfü sporu hem yelkenli hem de sörf sporlarının temel öğelerini birleştiren ve kaykay, snowboard, su kayağı, wakeboard gibi diğer bazı sporların da atletik olarak belirli bazı öğelerini paylaşan bir spordur. Her ne kadar bir yelkenli teknenin küçültülmüş hali gibi bir görüntü verse de, rüzgâr sörfü başka hiçbir yelkenli tekne tasarımının teklif edemeyeceği deneyimler sunar. Rüzgâr sörfü yelkenli tekneler arasında dünya hız rekorunu elinde tutmaktadır . Rüzgâr sörfünde zıplanabilir, ters taklalar atılabilir, kişi kendi etrafında hızlı dönüşler yapabilir ve diğer başka hiçbir yelkenlinin yapamayacağı serbest stil hareketler gerçekleştirilebilir. Her ne kadar rüzgâr sörfü yapabilmek için dalga gerekmese de dünyanın en büyük dalgalarına ilk binenler yine rüzgâr sörfçüleri olmuştur. Rüzgâr sörfü "hız", "slalom", "etap yarışı", "dalga", "süperX", ve "serbest stil" olmak üzere birbirinden farklı bazı disiplinleri içerir. Rüzgâr sörfü her ne kadar 0 ile 95 km / saat hızında esen rüzgârlarda yapılabilse de birçok eğlence maksatlı yelkenci için 25 ile 45 km / saat arası hızlarda esen rüzgârlar ideal olarak suyla teması en aza indiren kızaklama şeklinde seyir şartları sağlar. Daha hafif esen rüzgârlar yer değiştirme şeklinde seyir ile sonuçlanır. Rüzgâr sörfü sporunda ekipman seçiminde dikkat edilmesi gereken hususlar vardır. Rüzgârın şiddetine bağlı olarak yelken değiştirilerek en yüksek performans alınır. Dalgaların yüksekliği ve rüzgâra bağlı olarak değiştirilen yelkene göre en uygun sörf tahtası seçilir. Seçilen söft tahtası için hız ve dönüş performansında artış sağlamak adına ona uygun sörf tahtası fini seçimi yapılır. Avni Doğan (1951 doğumlu siyasetçi) Avni Doğan (d. 26 Ocak 1951, Elbistan, Kahramanmaraş, Türkiye), Türk siyasetçi. Öğretmen Okulu ve Anadolu Üniversitesi Eğitim Ön Lisans'ı bitirdi. Öğretmenlik, "Zaman", "Yenidevir", "Akit" Gazeteleri Köşe Yazarlığı, XX., XXI., XXII.ve XXIII Dönem Kahramanmaraş Milletvekilliği ile Adalet ve Kalkınma Partisi Kurucu Üyeliği yaptı. Evli ve üç çocuk babasıdır. Mahfil Mahfil, cami içindeki müezzinlere ait mekan. Müezzin mahfili yahut hünkar mahfili şeklindedir. Etrafı tahta veya taş parmaklıkla çevrilidir. Müezzin mahfilinde müezzinler ezan, kaamet, tesbihat sesleri verirler; bazen imamın tekbirlerini tekrarlarlar. Bunların yüksekliği 3 metreye kadar çıkar, mermer veya ahşap ayaklarla desteklenir. Bazıları basamaklıdır, bazıları dayama merdivenlidir. Tavanları süsleme sanatıyla döşelidir. Genellikle sahının sağ-orta kısmında (Sultanahmet Camii) yer alır. Küçük Ev Küçük Ev, 1974-1983 yılları arasında yayınlanmış, 19. yüzyılda geçen ve Laura Ingalls Wilder adında bir yazarın hayatını konu alan bir televizyon dizisidir. ABD yapımı dizinin orijinal adı 'dir. Yönetmenliğini William F. Claxton, Maury Dexter, Victor French, Michael Landon ve Leo Penn'in yaptığı dizinin başrollerinde Michael Landon, Melissa Gilbert, Karen Grassle ve Melissa Sue Anderson yer almışlardır. Türkiye'de ilk olarak 70'li yılların sonunda TRT'de gösterilmiş, 2000-2002 yılları arasında ise Kanal 7'de tekrar edilmiştir. Musalla taşı Musalla taşı Camilerin avlusunda, masa şeklindeki taşa verilen addır. Cenaze namazı kılınmak üzere camiye getirilen tabut bu taşın üzerine konulur. Büyük camilerde birkaç musalla taşı bulunabilir. Musalla taşı kıble duvarına yakındır. Bazı mescitlerde ise caminin giriş kapısı önündedir. Arakiyeci Ahmet Mescidi'nde bir küp mermer şeklindedir. Aparicio MÃ©ndez Aparicio Méndez Manfredini (1904 - 1988), Uruguaylı siyasetçi. 1976-1981 yılları arasında Uruguay Devlet Başkanı olarak görev yaptı. Montevideo'daki Cumhuriyet Üniversitesi'nde idare hukuku profesörlüğü, 1961-1964 yılları arasında da sağlık bakanlığı yaptı. 1973 yılında Ulusal Güvenlik Konseyi üyeliğine getirildi. Başkan Juan María Bordaberry'yi deviren askeri cunta tarafından devlet başkanlığına atandı. 1 Eylül 1976 tarihinde göreve başladıktan hemen sonra bir kararname çıkararak 1966 ve 1971 genel seçimlerine katılan bütün siyaset adamlarına 15 yıl süreyle siyaset yapma yasağı getirdi. Devlet başkanlığı boyunca ekonomik kalkınmanın siyasi özgürlüklerden önce geldiğini vurguladı. 1977 yılında seçimlerin 1981 yılında yapılacağını açıkladı. 21 Haziran 1979 tarihinde Arjantin Devlet Başkanı Jorge Videla ile birlikte iki ülkeye ait Salto Grande hidroelektrik santralini işletmeye açtı. Yapılacağı açıklanan seçimler yaklaşırken, 30 Kasım 1980 tarihinde askeri yönetimi kurumsallaştırmayı amaçlayan yeni bir anayasa tasarısı halkoyuna sunuldu ve reddedildi. Görev süresince cuntanın desteğine ve güvenine dayandı. Buna rağmen cuntanın uygulamalarını tam olarak benimsemedi ve destek vermedi. Üçüncü Konstantinopolis Konsili Üçüncü İstanbul Konsili, Batı Ortodoksları, Roma Katolikleri ile diğer birçok batı Hristiyanlarının 6. ekümenik konsili olarak kabul edilir.. 7 Kasım 680 tarihinde ilk oturumu, 16 Eylül 681 tarihinde son oturumu yapılmıştır. İsa'nın iki tabiatı (Kutsal ve insan) gibi iki iradesi olduğu bu konsilde kabul edildi. Bu iki irade birbirleriyle çatışmaz ve çelişmez. Konsilde monotelitizm (İsa'da iki tabiat fakat tek irade bulunduğu iddiası) mahkûm edilmiştir. Ateşten Kalbe, Akıldan Dumana Ateşten Kalbe, Akıldan Dumana (Özgün adı: Lock,Stock and Two Smoking Barrels) 1998 yapımlı İngiliz mafya komedi filmi. Filmin senaristi ve yönetmeni Guy Ritchie'dir. Matthew Vaughn'ın yapımcılığını yaptığı film, ABD başta olmak üzere birçok ülkede başarılı olmuştur. Guy Ritchie'nin ikinci yönetmenliği olan filmin başrol oyuncuları ise Jason Flemyng, Dexter Fletcher, Jason Statham ve Nick Moran'dır. Filmde Sting de rol almaktadır. Film Jason Statham'ın ilk filmidir. Film daha sonra çekilmiş başka bir Guy Ritchie filmi olan "Snatch" (Kapışma) ile bazı benzerlikler taşımaktadır. Kumar, hızlı cinsellik, uyuşturucu kullanımı, şiddet ve aşırı küfürden dolayı 13 yaş ve üzerine tavsiye olunmaktadır. 1999 yılında filmin aynı isimli soundtrack albümü piyasaya sürülmüştür ve albümde 27 parça yer almaktadır. "Lock, Stock...The Series" adında, filmin devamı niteliğinde bir dizi de çekilmiştir. Kardeş gibi büyümüş olan 4 kumarbaz arkadaş Eddie, Tom, Soap (çeviride Sabun ama herkes ona Soup yani çorba derler) ve Bacon (çeviride domuz pastırması), Balta Harry Lonsdale ve özel koruması ve katili Büyük Chris (ve onun oğlu küçük Chris). İki salak İngiliz hırsız ve beş kişiden oluşan uyuşturucu kullanan adamlar. Poker lafı Eddie, Tom, Soap ve Bacon'ın en çok sevdikleri şeydir. Her dördü kendi çapında iyidirler kumarda. Fakat garip insanlardan borç alarak, kanunsuz mal satarak ve polislerden kaça kaça sokaklarda çalınma mallar satarak para kazanmakta ve biriktirmektedirler. Artık 20,000 pound'a yakın paraları vardır. Şimdi dörtlü başına geleceklerden habersiz Balta Harry ile hayatlarının kumarını oynamak isterler ki işler yolunda gitmez. Aralarında en iyinin Eddie olduğunu düşünen dörtlü, Eddie'yi kumara gönderirler. İçeriye sadece Eddie'yi bırakırlar ve kumar başlar. Pek fazla oyuncu yoktur, oyun devam ettikçe gerilim de artar. Fakat en sonunda Harry ve Eddie karşı karşıya kalırlar. Eddie kumarda çok iyidir, karşısındakinin hareketlerinden ne yapacağını anlar. Bir süre sonra para artmaya başlar, Eddie biraz tereddüt etse de kendisine güvendiğinden kabul eder ve işe girer. Ancak bilmediği bir şey vardır, Balta lakaplı Harry kendisi hakkında her şeyi öğrenmiştir ve bilerek her şeyi ayarlamıştır. Eddie, Harry'nin hilesiyle oyunu kaybeder. Oldukça garip insanlarla dolu bir barda bekleyen diğer üç arkadaşın yanına gelen Eddie kötü haberi verir. Eddie ve arkadaşlarının bir hafta içinde tüm parayı ödemeleri gerekmektedir, ödemezlerse her geçen gün dördünün de birer parmağı gidecektir. Eddie'nin babası JD ise oğlunu pek sevmeyen ve bir süre sonra Balta Harry'i tanıdığı anlaşılan bir bar sahibidir. Şimdi eskiden JD ile Balta Harry'nin tanıdık olduğu anlaşılınca, Harry hemen tedarikçisi Büyük Chris'i oraya barını almak için tehdit etmeye gönderir. Bu arada dörtlü ise ne yapacaklarını düşünürken bir anda garip bir olaya kulak misafiri olurlar. Yan komşuları beş salak okul uyuşturucu satıcısından para ve uyuşturucu çalacaktır. Eddie'nin planı şöyledir: Onlar parayı alacak ve ardından Bacon, Soap, Tom ve Ed onlardan parayı soyacak. Şimdi soygun başarılıyla gerçekleştirilir fakat uyuşturucuyu satmak istedikleri mafya patronu da aynı beşlinin patronları çıkınca, olaylar karışır. Bu da yetmezmiş gibi Balta Harry antika iki silahı çalmayı emretmiştir fakat hırsızlar onları yanlış anlayıp satınca ve bu silahları Tom alınca olaylar yine karışır. Yudo Yudo şu anlamları taşımaktadır: Şeytanın Ölüsü The Evil Dead (Türkiye’de Şeytanın Ölüsü olarak da bilinir), 1981 yapımı bir korku filmidir. Sam Raimi tarafından yazıldı ve yönetildi. Başrollerde Bruce Campbell, Ellen Sandweiss ve Betsy Baker vardır. Filmde tatil için Tennessee ormanındaki bir kulübeye giden 5 üniversite öğrencisinin yaşadıkları anlatılıyor. Tatilleri, kötü ruhları uyandıran bir ses bandını buldukları zaman kabusa dönüşüyor. Filmdeki vahşet ve şiddet sahneleri çok tartışmalıydı. Avrupalı bir dağıtıcı firma tarafından kabul edilene kadar neredeyse bütün Amerikalı film dağıtıcıları tarafından geri çevrilmişti. Galası 15 Ekim 1981’de yapıldı. Bütçesinin 375.000 $ olduğu tahmin ediliyor. Günümüzde eleştirmenler ve izleyiciler tarafından korku türünün bir klasiği olarak kabul edilir. Baş kahraman Ash, sevgilisi Linda ile birlikte, yanlarına başka bir çift (Scotty ve Shelly) ve arkadaşları Cheryl'i alarak, Tennessee ormanındaki bir kulübeye hafta sonu tatillerini geçirmeye giderler. Kulübenin mahzeninde ölülerin kitabı Necronomicon'u (Book of the Dead) ve bir ses bandı bulurlar. Kitaptaki büyülü sözleri içeren bu ses bandını çaldıklarında farkında olmadan intikam isteyen eski iblisleri uyandırırlar. Bir süre sonra içlerinden bazıları iblislerin etkisi altına gireceklerdir. Neredeyse gece olmuştur. Dışarıdan gelen sesi duyan Cheryl kulübeden çıkar. Ormanda ağaçlar tarafından vahşice tecavüze uğrar. Kulübeye döndüğünde başından geçenlere kimse inanmaz. Kendisini götürmesi için Ash’e yalvarır. Ve Ash onu kasabaya götürmeye karar verir. Yola çıkarlar ama geldikleri köprünün yıkıldığını, dönüş yolunun kapandığını görünce tekrar kulübeye dönerler. Döndükten kısa bir süre sonra Cheryl iblise dönüşür ve Linda’yı ayak bileğinden yaralar. Cheryl’i mahzene kilitlerler. Pencereden gelen görünmeyen bir güç tarafından, kendi odasında iblise dönüştürülen Shelly, Scotty’ye saldırır. Ash’le Scotty, Shelly’yi parçalara ayırıp dışarıya gömerler. Scotty ormandan çıkış için başka bir yol aramaya gider. Ash kulübeye döndüğünde mahzenin kapısının açık olduğunu ve Cheryl’in kaçtığını görür. Bu arada Scotty, yaralı vaziyette geri döner ve bilincini kaybetmeden önce Ash’e, ormandan çıkış için bir yol bulduğunu söyler. Ash, ayak bileğinden yaralı Linda’yı kontrol etmeye gider. Onun da iblislerce ele geçirildiği görür. Linda’yı dışarı sürükler ve kürekle kafasını gövdesinden ayırır. Ash kulübeye döndüğünde Scotty’nin ölmüş olduğunu görür. Bu arada Cheryl camı kırarak içeri girmeye çalışıyordur. Ash ona ateş eder ama öldüremez. Scotty de iblise dönüşmüştür. Cheryl ve Scotty, Ash’e saldırırlar. O sırada çığlık atmaya başlarlar ve vücutlarından duman tüter. Çünkü Ölülerin Kitabı şöminenin yanına düşüp, kenarından yanmaya başlamıştır. Kitabı yanmasının iblisleri yok edeceğini anlayan Ash, son bir hamleyle kitabı şöminenin içine atar. Kitap yanınca iblisler erir ve güneş doğar. Tek kurtulan Ash’dir. Kulübeden dışarı çıkar. Tam kabusun bittiğini düşünürken aniden kötü ruhlar tekrar Ash’in peşine düşer. Ash’in korku dolu yüzünün gösterilmesiyle film sonlanır. Film, Tennessee ormanında terk edilmiş bir kulübede çekildi. Çekimler yaklaşık 2 yıl sürdü. Bu süre içinde ekipten ve oyunculardan işi bırakanlar olmuştu. Bu yüzden Sam Raimi, işi yarıda bırakan oyuncuların yerine dublörler ve cansız mankenler kullanmak zorunda kalmıştır. Filmi baştan sona oynayan sadık aktörlerden biri Ash karakterini canlandıran Bruce Campbell idi. Filmin DVD’sindeki açıklamalara göre sık sık kamyonetin kasasında mısır pekmezine (ekibin sahte kan olarak kullandığı şey) bulanmış halde eve dönüyordu. İçerdiği vahşet sahnelerinden dolayı filmin orijinal versiyonu Finlandiya, Almanya, İzlanda ve İrlanda dahil olmak üzere birkaç ülkede yasaklandı. Ağaç tecavüzü sahnesi Almanya’da kimileri tarafından kadın düşmanlığı olarak tanımlandı. Ve bazı sivil kuruluşlar sayesinde filmin yayınlanması neredeyse 10 yıl boyunca engellendi. Stephan King de dahil kimi ünlü isimler bu yasağı eleştirdi. Şiddet sahneleri büyük oranda çıkartılmış versiyon ancak 1992’de yasallaştı. Filmin tam versiyonu 2001’e kadar Alman DVD piyasasına giremedi. Daha sonra İngiltere’de ve 2002’de Finlandiya’da da 18 yaş uyarısı konularak yasak kaldırıldı. Carl Menger Carl Menger (d. 23 Şubat 1840 - ö. 26 Şubat 1921), Avusturyalı iktisatçı. Eski bir ekonomi gazetecisiydi. Daha sonra akademik görevler aldı. 1903'te emekliye ayrıldı. Avusturya Okulu'nun kurucusu olarak tanındı. Marijinal fayda kuramıyla öznel değer kuramının geliştirilmesine katkıda bulunmuştur. Menger iktisadi olguları bireylerin davranışına indirgeyerek değer kuramını bu temelde geliştirdi. Örneğin, bir malın değişim değerinin o malın kullanım değeriyle, yani tüketiciye sağladığı tatminle açıklanabileceğini öne sürdü. En önemli yapıtı olan "Grundsätze der Volkswirtschaftslehre"de (1871; İktisadın İlkeleri) fayda, değer ve fiyat arasındaki ilişkileri ortaya koymaya çalıştı. 1867'de Krakow Üniversitesi'nde doktorasını tamamlayan Menger, bir süre devlet hizmetinde çalıştı. Daha sonra 1873'te Viyana Üniversitesi'nde siyasal iktisat profesörü oldu.Bu görevini kısa kesintiler dışında 1903'e değin sürdürdü. Bu tarihten sonra da zamanını iktisatla ilgili araştırmalar yaparak geçirdi. Rıfat Bayazıt Rıfat Bayazıt, (1912, Maraş - 30 Temmuz 1986), Türk siyasetçi. 1942 yılı Ankara Üniversitesi Hukuk Fakültesi mezunudur. Tekel Bakanlığı Gümrük İşleri Müdürlüğü Tetkik Memurluğu, Pazarcık Sorgu Hâkimliği, Besni Hâkim Muavinliği, Andırın, Osmaniye, Gaziantep, Kahramanmaraş, Çankırı, Kilis, Adana Hâkimlikleri, Yargıtay 3. ve 1. Ceza Daireleri Başkanlıkları, Yargıtay 1. Başkanvekilliği, Türk Eczacıları Birliği Haysiyet Divanı Üyeliği, Yüksek Seçim Kurulu Üyeliği, Maliye Bakanlığı Ayırma Meclisi Üyeliği, Milliyetçi Demokrasi Partisi Kurucu Üyeliği, Danışma Meclisi Kahramanmaraş Üyesi (15 Ekim 1981 - 6 Kasım 1983), Danışma Meclisi Adalet Komisyonu Başkanlığı, TBMM XVII. Dönem Kahramanmaraş Milletvekillğii yapmıştır. Evli ve dört çocuk babasıdır. Bülend Ulusu Hükümeti'nde Adalet Bakanlığı yapmıştır. Tüpgazla çalışan buzdolabındaki gaz kaçağını önlemeye çalışırken, tüp alev alıp patlamış ve yanarak ölmüştür. Mehmet Atay Mehmet Atay (d. 1957 Ankara). İlk, orta ve lise öğrenimini Ankara'da tamamladı. 1975 yılında Ankara Devlet Konservatuvarı Tiyatro bölümünü kazandı. 1980 yılında mezun oldu. Aynı yıl Ankara Devlet Tiyatrosuna girdi. "O güzelim Kaymaklı Dondurma Rengi Elbise" Devlet Tiyatrosunda görev aldığı ilk oyun. Bütün Oğullarım, Gölgeler, Ana Hanım Kız Hanım, İlkbaharda İntihar Yasak, Bakkhalar, Ak Tanrılar, Galelei Galileo, Beyaz Geceler, Büyük Aşıkların Sonuncusu, Goya, Suç ve Ceza Görev aldığı oyunlardan bazıları. Son oynadığı oyun, Gorgon'un Armağanı. İki Pazartesi'nin Hikayesi, Aşk-ı Memnu ve Troyalı Kadınlar yönetmenlik denemeleridir. Beyaz Geceler'deki oyunuyla Sanat Kurumu ve Kültür Bakanlığı en iyi oyuncu ödülü, İzler'deki oyunu ile Tiyatro Eleştirmenleri Birliği özel ödülü, Aşkı Memnu yönetmenlik çalışmasıyla ve Halktan Biri'ndeki kompozisyonuyla en iyi oyuncu ödüllerini aldı. Birçok belgeselin ve film oyuncularının (Robert de Niro, Sean Connery) seslendirmesini yapmıştır. 2002 yılından itibaren 9 yıl yayında kalan Bizim Evin Halleri dizisinde Peyami karakterini canlandırmıştır. Sesli kitap yayıncılığını Türkiye'de ilk defa sürekli bir medya uygulaması olarak internet üzerinde başlatmıştır. Roma'nÄ±n yedi tepesi Roma'nın yedi tepesi, Tiber nehrinin doğusunda ve şehrin merkezinde yer alan tepeler topluluğudur. Erken Roma'nın, politik yaşamı, dini ve Roma mitolojisinde her biri bir figür olarak yer alan yedi tepesi şöyledir; Eski Roma'daki adı; Cermalus, Cispius, Fagutal, Oppius, Palatium, Sucusa ve Velia. Sonraki Roma'daki adı; Efsanelere göre şehrin orijinal yeri olan Palatine Tepesi'nde ("Collis Palatinus") Romulus tarafından kurulmuştur. Geri kalan altı tanesinin günümüzde adları şöyledir; Aventine Tepesi ("Collis Aventinus"), Capitol Tepesi ("Capitolinus"), Quirinal Tepesi ("Quirinalis"), Viminal Tepesi ("Viminalis"), Esquiline Tepesi ("Esquilinus") ve Caelian Tepesi ("Caelius"). İsimlerini akılda tutabilmek için Quirinal ile başlayan İngilizce anımsatıcı bir yöntem geliştirilmiştir ve şöyledir: Queen Victoria Eyes Caesar's Awfully Painful Corns for the Quirinal, Viminal, Esquiline, Caelian, Aventine, Palatine and Capitoline Hills. Başlangıçta ve geleneksel olarak, tepeler küçük yerleşimcilerce işgal edilmiştir ancak Roma kenti olarak bahsedilen alan içinde gruplandırılmamış ya da tanımlanmamıştır. Yedi tepenin sakinleri bir seri dinsel oyun sırasında birbirleriyle ilişki kurmaya başladılar. Roma şehrinde böylece, başlangıçta ayrı olarak hareket eden gruplar birlikte hareket etmeye başladılar.Tepeler arasındaki bataklık alanların drenajını yaparak fora ya da pazar alanları oluşturdular. Şimdilerde oldukça meşhur olan Vatican tepesi (Latinnce "Collis Vaticanus"), Tiber nehri'nin kuzeybatısındadır ve Roma'nın yedi tepesinden birisi değildir. Bunun gibi, Kuzey'deki Pincian tepesi (Latince "Mons Pincius"), Batı'daki Janiculum tepesi'de (Latince "Ianiculum"), geleneksel yedi tepe'ye dahil değildirler. Şu anda Roma'nın yedi tepesinden beşi, (Aventine, Caelian, Esquiline, Quirinal ve Viminal tepeleri) anıtlar, binalar ve parklar ile kaplıdır. Capitol'de Roma belediyesi bulunur, Palatine tepesi ise arkeolojik alandır. Roma'nın yedi tepesinden biri olmayan Vatican tepesi, nehrin karşı tarafında bulunur. Konstantinopolis'de aynı Roma gibi yedi tepe üzerine kurulmuş ve bu nedenle isimlerinden biri Yedi tepeli şehirdir. Faik Baysal Faik Baysal (d. 1922, Adapazarı - ö. 9 Aralık 2002, İstanbul), Türk yazar ve şair. İlk, orta ve liseyi Saint-Joseph Fransız Lisesi'nde okudu. 1942 yılında İstanbul Üniversitesi Edebiyat Fakültesi Fransız Dili ve Edebiyatı Bölümü'ndeki yüksek öğrenimini tamamladı. Sonra gazetelerde, şirketlerde, ansiklopedilerde çevirmenlik ve çeşitli liselerde Fransızca ve İngilizce öğretmenliği yaptı. Gazetelerde ve dergilerde çalıştı. II. Dünya Savaşı boyunca yedek subay olarak orduda görev aldı. Başından sonuna kadar Meydan Larousse'un çalışmalarına katıldı. İlk romanı Sarduvan'ı 1944 yılında yayınladı. Arkasından çok sayıda şiir, öykü ve roman yazdı. Sarduvan'la Orhan Kemal Roman Armağanı'nı Sancı Meydanı'yla Sait Faik Hikâye Armağanı'nı kazandı. Fransızca'dan çeviriler yaptı. İlk şiiri Gündüz dergisinde çıkan (1936), 1943'ten bu yana, en çok Varlık dergisinde şiir, hikâyelerine, gazetelerde tefrika romanlarına rastlanan Baysal, konularını büyükbabasının yanında çocukluğunu geçirdiği Adapazarı ve çevresi köy ve kasabalarında, İstanbul'un kenar mahallerinden aldı, sefalet ve serseriliklere kaymış insanların hayat dramlarını inceledi. Faik Baysal, 9 Aralık 2002'de vefat etti. Baysal, öyle gözler önünde olmayan, köşesinde kozasını ören; ömrünü edebiyatla iç içe yaşamaya, hatta bununla soluk almaya adayan, çevirileriyle yeryüzü kültürlerine açılmayı bir yaşama biçimine dönüştüren aydınlanmacı bir yazın insanıydı. Şiirle adım attı yazın dünyasına. Ama asıl öykü ve romanlarıyla "1940 Kuşağı" içinde yer aldı, adını duyurdu. Bir bakıma 1944'te yayımladığı ilk romanı Sarduvan, yazarımızın edebiyat alanındaki yönelimini de ortaya koyan bir yapıt oldu. Romanın yeni basımındaki sunuş yazısında, Baysal; "Roman büyük gürültü kopardı ve sonunda edebiyat kazandı," derken; gerçekten de o koparılan gürültünün üzerinde, en az bu roman kadar, durmak gerektiğini düşündürüyordu bizlere. Baysal, 19 yaşında bir genç edebiyatçı olarak, içinden çıktığı toplumun sorunlarına ilgi duyan, yaşanılan düzensizlik ve yoksulluklardan rahatsız olan biridir. Amacı o tanıklığını romanıyla yansıtmaktır. Öyle de yapar. Yazar, gelip yaşadığı kentle yüzleşirken; taşrada (Adapazarı) yakından tanıdığı bir yörenin insan-yaşam gerçekliğine döner yüzünü. Duyduğu rahatsızlık toplumdaki değişimle gelen çarpıklık, yozlaşmadan kaynaklanır. Yazarı harekete geçiren de toplumun vicdanı olma duygusudur diyebiliriz. Bunu kendisi şöyle dile getirir: "Ben Sarduvan'ı daha çok bu rezilliği sarsmak, okuyucuya uyarıda bulunmak, biraz abartılı da olsa insanımızın gerçek dramını gözlerin önüne sermek, edebiyatımızı saçmasapan kitaplarıyla halkı afyon yutmuş gibi uyutan tefrikacılarımızın gerçek yüzlerini ortaya koymak için yazdım." Romancımız, döneminin yazın ortamına da tepki duymaktadır aslında. Bu ilk roman, Baysal'ın bundan sonraki edebiyat yolu için bir kilometre taşı olur. 1957'de yayımladığı ikinci romanı Rezil Dünya, o çıkışının ne denli yerinde olduğunu pekiştiren bir örnektir. Henüz köy-kent kavramlarının edebiyatımızda tartışılmadığı bir ortamda, toplumcu bir bakışla yalın gerçekçilik savının roman ve öyküde nasıl biçim alabileceğini gösterebilen bir kuşağın yazarıdır, Baysal. Bir yanı "Garip Şiiri"nin getirdiği açılımla dışa/sokağa/toplum yaşamına, ötedeki 'küçük insan'a nasıl bakılması gerektiğini; diğer yanı da toplumcu gerçekçi bakışla insan-toplum gerçekliğinin nasıl yansıtılması gerektiğini gösterir. İşte bu iki bileşimdir Faik Baysal kuşağının edebiyatını var eden. Gelenekselle modern arasındaki çizginin önünü açan, düzyazıda yeni bir dil kurup biçim geliştirerek, farklı bakış açılarının edebiyatı nasıl zenginleştirebileceğini gösterirler. Baysal, işte bu oluşumun en 'sahih', en 'yalın' yerinde durur. İnandırıcı, içten, insanı ve toplumu seven, yerellikten çok yöre/kasaba-kent gerçekliğini önceleyen; giderek de öykü ve romanlarında bunun daha derişik yanlarını irdelemeyi amaçlayan bir tavır geliştirdiğini söyleyebiliriz. Elleri Sesinin Rengindeydi (1998) kitabındaki öyküleri bunun güzel örneğini sergiler. Rezil Dünya (1957), Drina'da Son Gün (1972) ve Voli (1993) romanları değişimin dönemsel tanıklıklarını içermesi bakımından hem Faik Baysal'ın anlatı dünyasında, hem de romancılığımızda önemli bir yere sahiptir. Son romanı Madam Bambu'dur. Ortaöğretim Genel Müdürlüğü Ortaöğretim Genel Müdürlüğü, Türkiye Cumhuriyeti Millî Eğitim Bakanlığına bağlı olan Mesleki ve teknik anadolu lisesi, Anadolu lisesi, fen lisesi, sosyal bilimler lisesi gibi ortaöğretim kurumlarından sorumlu genel müdürlüktür. Ortaöğretim Genel Müdürlüğü Öğretim Materyalleri ve İçerik Geliştirme Daire Başkanlığınca güncellenen öğretim programlarına yönelik ihtiyaç duyulan içerikleri bilgi ve teknoloji yönüyle nitelikli olarak hazırlamak, ders içeriklerini elektronik ortamda öğretmen ve öğrencilerin kolaylıkla ulaşabileceği bir yapıya kavuşturmak, ders kitaplarını etkileşimli tahta ile uyumlu hale getirmek, öğretim programlarının kazanımlarını destekleyici sorular hazırlamak ve paylaşmak amacıyla hazırlanan bir sitedir. OGM Materyal Web Sitesi Durum fonksiyonu Termodinamikte, hal fonksiyonu maddenin bulunduğu hale nasıl ulaştığını değil maddenin o andaki hali ile ilgili olan bir özelliktir. Bir hal fonksiyonu sistemin denge halini açıklar. Örneğin, iç enerji, entalpi, entropi hal değerleridir çünkü termodinamik sistemlerde değerlenebilir olarak bir denge açıklarlar. Aynı zamanda mekanik iş ve ısı yöntem değerleridir çünkü değerlenebilir olarak termodinamik sistemlerde denge sistemleri arasında geçişleri açıklarlar. Jonathan Gallant Jonathan Gallant (d. 23 Temmuz 1976), KanadalÄ± gitarist. Billy Talent grubunun bas gitaristi. Basa 12 yaşında başladı. Billy Talent grubunun solisti Benjamin ile okulda tanıştı. Bates College Bates College, Amerika Birleşik Devletleri'nin Maine Eyaleti'nde 1855 yılında kurulmuş olan üniversitedir. US News and Rankings tarafından ABD'nin en iyi liberal sanat üniversitelerinden biri olarak seçilmiştir. Business Week'in yaptığı bir araştırmada ise tüm Amerikan Üniversiteleri arasında 50. sırada yer almıştır. 1996 Avrupa Parlamentosu seÃ§imleri (Avusturya) 1996 Avrupa Parlamentosu seçimleri (Avusturya), 13 Ekim 1996 tarihinde Avusturya'da yapılan seçimlerdir. Bu seçimle Avusturya'yı Avrupa Parlamentosu'nda temsil edecek vekiller belirlendi. Suffolk Ãœniversitesi Suffolk Üniversitesi (ya da Suffolk), ABD'nin Massachusetts eyaletinin Boston, Massachusetts kentinde bulunan özel bir üniversitedir. 1906 yılında kurulmuştur. Esquiline Tepesi Esquiline Hill, Roma kentinin ünlü yedi tepesinden birisidir. "Esquilino" isminin kökeni hakkında tartışmalar halen sürnektedir. Bir görüşe göre tepe adını üzerinde bol miktarda bulunan pırnal , "exculi" den alır. Bir başka görüşe göre ise, Roma henüz yeni bir kentken, Capitolium, Palatium ve Caelian'ın kuzey etekleri en gözde yerleşim alanlarıydı ve sakinleri "inquilini" yani "iç şehirliler" olarak adlandırılırlardı ancak Aurelian, Oppius, Cispius, Fagutalis ise "exquilini" yani "varoş" olarak adlandırılırdı. Colosseum'un inşa edilmesinden ardından yükselişe geçen bölge, oldukça gözde bir yerleşim yeri haline geldi. "Oppius" olarak bilinen güney uçtaki araziler İmparator Nero tarafından "Domus Aurea" nın yapımı için istimlak edildi ve sonra aynı bölgeye Trajan, kalıntıları hala görülebilen Trajan Hamamı'nı yaptırttı. Uzak Kuzeydoğusundaysa, "Cispius" olarak bilinen tepede Santa Maria Maggiore Bazilikası bulunur. 1781 yılında, Myron'lu Discobolus olarak da bilinen bir disk atan atlet'e ait mermer heykel bulunmuştur. Yasin Sülün Yasin Sülün(d. 17 Aralık 1977, İstanbul), Türk eski futbolcudur. Beşiktaş alt yapısından yetişen ve Beşiktaş'ın 100. yılında şampiyonluk elde ettiği kadrosunda bulunan futbolcudur. 2012'den beri Beşiktaş altyapısında takımlar çalıştırmaktadır. Eski Fenerbahçeli futbolcu Cemil Turan'ın yeğenidir. Bir dönem Altay'ın da formasını giyen oyuncu 2008-2009 sezonunun devre arasında bir zamanların efsane takımı Sarıyer'e transfer olmuştur. Bir buçuk sezon burada oynadıktan sonra aktif kariyerin noktalamıştır. Türkiye U-21 millî takımı formasını 10 kez giydi. Ümit millî takımın Türk futbolu tarihinde ilk defa gruptan çıkarak Slovakya'da düzenlenen 2000 Avrupa Şampiyonası Finalleri'ne katılan kadroda bulundu. Altyapısından yetiştiği kulüp olan Beşiktaş JK'da 18 Kasım 2011 tarihinde Beşiktaş U18 altyapı takımında teknik direktörlük kariyerine başladı. 2012-2013 ve 2013-2014 sezonlarında Beşiktaş U17 takımınını çalıştırdı.2014-2015 sezonunda Beşiktaş U19 takımını çalıştırdı.2015-2016 sezonunda Beşiktaş U21 takımını çalıştırdı.2016-2017 sezonunda U-21 Futbol Takımı Teknik Sorumluluğunu yapmaktadır. U-21 Süper Ligi 2014-2015 sezonunda, Beşiktaş’ın Nevzat Demir Tesisleri’nde oynanan U19 maçında Beşiktaş ile Kayseri Erciyesspor karşı karşıya geldi. Maçta sahalarda eşine ender rastlanacak bir fair play örneği sergilendi. Maçın ilk yarısı 1-1 bitti. Maçın 72. dakikasında gelişen Beşiktaş atağında Kamil Cebeci, Erciyessporlu Erdem Doğan ile rakip ceza sahasında girdiği ikili mücadele sonunda yerde kaldı. Hakem Batuhan Bayar pozisyonu penaltı olarak değerlendirdi.Beşiktaş U-19 Takımı Antrenörü Yasin Sülün, penaltı kararının haksız olduğunu düşünerek, penaltı atışını kullanan Eslem Öztürk'den atışı gole çevirmemesini istedi. Eslem de penaltıyı yavaş bir vuruş ile rakip kalecinin kucağına atarak, fair-play örneği sergiledi. U-21 Süper Ligi 2016-2017 sezonunda, Beşiktaş’ın Fenerbahçe U21 ile Lefter Küçükandonyadis tesislerinde oynadığı ve 3-1 kazandığı maçta, Beşiktaş U21 Takımı Teknik Direktörü Yasin Sülün büyük bir fair-play örneği sergiledi. 51.dk.da Alparslan Demir sakatlanarak oyuna devam edemedi . Fenerbahçe 3 oyuncu değiştirme hakkını doldurdu ve 10 kişi kaldı. Beşiktaş U-21 Teknik Direktörü Yasin Sülün, 2 oyuncu değiştirme hakkı varken Sedat Şahintürk'ü oyundan alarak yerine başka bir oyuncu sokmadı. Böylelikle karşılaşma onar oyuncu ile tamamlandı.Yasin Sülün maç sonu yaptığı açıklama da, "Hiçbir galibiyet bir gencin geleceğinden daha önemli değildir." dedi. Caelian Tepesi Caelian tepesi (Latince "Collis Caelius", İtalyanca Celio), Roma'nın ünlü yedi tepesinden birisidir. Tullus Hostilius'un saltanatı zamanında, Alba Longa'nın nüfusunun tamamı Caelian tepesinde zorunlu ikamete tabi tutulmuştu. Titus Livy tarafından aktarılan bir efsaneye göre tepe adını, burada bir yerleşim kuran ya da ölümünün ardından arkadaşı Servius Tullius tarafından onurlandırılmak istenen Caelius Vibenna'dan alır. Cumhuriyet dönemi Roma'sında, Caelian tepesi en gözde yerleşim yerlerinden birisi ve zengin muhitiydi. Caracalla hamamı altında devam eden kazılarda bu döneme ait tamamı duvar resimleri ve mozaiklerle dekore edilmiş görkemli villalar ortaya çıkarılmıştır. Caelian tepesinde, ayrıca Santi Giovanni e Paolo Bazilikası ve Santo Stefano Rotondo antik bazilikası bulunur. Christy Brown Christy Brown (5 Haziran 1932 – 7 Eylül 1981), İrlandalı yazar ve ressam 22 çocuklu bir ailenin, hayatta kalabilen 13 çocuğundan biri olarak Dublin'de doğmuştur. Beyin felci ile dünyaya gelmiş ve uzun süre hareket ve konuşma yetenekleri olmadan yaşamıştır. Doktorlar, başlangıçta C. Brown'un zihinsel olarak özürlü olduğunu düşünmüşlerdir ve öleceğini söylemişlerdir. Fakat annesi doktorların sözüne aldırmayarak oğlunun eğitilebileceğine inandı. Annesinin bu çabaları sonuç verdi ve Christy Brown sol ayağını kullanarak yazmayı ve resim yapmayı başardı. Konuşmaya başlaması ile birlikte, doktorlar tedavi biçimini değiştirerek fizyoterapiye ağırlık vermişler, böylelikle yazar daha rahat hareket edebilmeye başlamıştır. Yaşamı boyu yardıma muhtaç olarak yaşaması onun İrlanda'nın tanınmış yazarları arasına girmesini engellememiştir. Sadece sol ayağını kullanarak yazdığı eserler, onun dünya çapında bir üne kavuşmasını sağlamıştır. Kendi hayat hikâyesini yazdığı Sol Ayağım (My Left Foot) adlı eseri filme alınmıştır. Baş rolünü Daniel Day-Lewis'in oynadığı Sol Ayağım filmi büyük bir başarı kazanmıştır. Bu tarzda yazdığı diğer kitabı da (Down All The Days) en çok satanlar listesine girmiştir. Londra'ya yaptığı birkaç ziyaret dışında bir kere de Amerika'ya giden yazar, tüm yaşamını Dublin'de geçirdi. Christy Brown 1981'de öldü. Christy Brown hayat hikâyesinin bulunduğu "Sol Ayağım" kitabında annesine sık sık teşekkür etmektedir. Ailesi onunla hep gurur duyduÄŸunu belirtiyor. 1973 Background Music: Poems 1976 A Shadow on Summer 1976 Wild Grow the Lilies 1978 Of Snails And Skylarks Ölüm Hattı Ölüm Hattı (film), Cellular 2004 yapımlı gerilim filmidir.Filmin neden kaçırıldığını bilmeyen bir kadının bulduğu parçalanmış telefon kablolarını birleştirmesiyle Ryan diye bir adama ulaşması ve ondan yardım istemesi konu alınıyor.David R. Ellis'in yönettiği filmin başrollerinde Kim Basinger ve Chris Evans vardır.Filmin senaryosunu Chris Morgan ve Larry Cohen yazmıştır ki,aynı ikili "Telefon Külübesi" isimli yine telefonla ilgili bir filmin de senaristleriydi. Jessica Martin (Kim Basinger) sıradan bir hayat yaşamakta olan bir yüksek okul biyoloji öğretmenidir. Emlakçı bir kocası ve çok sevdiği bir oğlu vardır. Oğlu Ricky de annesini çok sevmektedir. Bir gün Jessica oğlunu servise bırakır, eve girer, yabancı bir ülkeden olan hizmetçisi ona telefona arama geldiğini ve birilerinin mesaj bıraktığını söyler. Ancak Jessica telefona bakamadan bir anda Ethan (Jason Statham), Dmitri (Eric Etabari) ve Deason (Matt McColm) diye üç kişi içeri girerler, ani bir hareketle hizmetçiyi öldürür ve Jessica'yı kaçırırlar. Jessica neden kaçırıldığını ve kimin kaçırdığını anlamadan mecburen arabaya biner. Bir eve giderler, Ethan onu bir odaya kapatır ve odada bir telefon vardır. Tam, Jessica telefona uzanmak isterken Ethan tekrar gelir ve elindeki çekiçle telefonu kırar. Ethan gittikten sonra çaresizlik içinde Jessica uzun süredir yapmadığı kablo birleştirme işini yapmaya çalışır. Kabloları birleştirir ve tanımadığı birisine, Ryan'a (Chris Evans) ulaşır. Ryan başıboş sıradan bir gençtir. Eski sevgilisini geri kazanma çabalarını sürdürürken,plajdan çıkmış giderken bir anda telefonu çalar. Telefondaki Jessica'dır ve başına gelenleri anlatır fakat Ryan bunun bir ruh hastası, telefon sapığı ya da eğlenmek için arayan kadın olabileceğini düşünse de onu ikinci hatta tutar. Fakat bir süre sonra Ethan ile Jessica'nın arasında geçen konuşmayı duyduktan sonra artık Ryan Jessica'yı kurtarmaya çalışır. Olaylar çığırından çıkmaya başlar ve bir süre sonra Ethan'ın LAPD'den olması işleri daha da karıştırır. Şimdi ölüm hattındaki Jessica'nın kurtulması Ryan'ın elindedir. Bu arada işe bir polis daha karışır (Macy). Yetişkin gözetimi altında her yaş grubuna uygundur. $56,051,920: $32,003,620 ABDde ve dünyada $24,048,300 ise kadar başarı elde etmiştir. Viminal Tepesi Viminal Hill (Latince "Collis Viminalis", İtalyanca "Viminale", Roma'nın yedi tepesinden en küçük olanıdır. Parmak şeklinde çıkıntıyla Roma'nın merkezini işaret eden ve Kuzeybatı'daki Quirinal tepesi'nden Güneydoğu'daki Esquiline tepesi'ne uzanan bir tepedir ve Teatro dell'Opera ve Termini Tren İstasyonu'na ev sahipliği yapar. Tersinmezlik Termodinamikte, geri döndürülemez olan işlemlere tersinmez denir. Termodinamiğin bu bakış açısına göre, doğal olan bütün işlemler tersinmezdir. Tersinmezlik olgusu, bir termodinamik sistemde etkilenen moleküller başka bir termodinamik sisteme aktarılsa bile,yeni termodinamik sistemdeki atom ve moleküllerin diziliş ve düzenlerinin eski termodinamik sistemdekinden farklı olması nedeniyle oluşmaktadır. Belirli bir miktarda "dönüşüm enerjisi","çalışan cisim" molekülleri bir halden başka bir hale geçerken birbirleri üzerinde iş yaptıkları için harcanmalıdır. Bu dönüşüm esnasında belirli bir miktar ısı enerjisi moleküller arası sürtünme ve çarpışmalar nedeniyle kaybedilecek veya dağılacaktır. Bu enerji işlem ters çevirildiğinde geri kazanılabilir olmayacaktır. Bu durum Rudolf Clausius tarafından "Termodinamik süreçte kullanılabilir olmayan bir miktar ısı vardır." şeklinde ifade edilmiştir. Naoko Takeuchi Naoko Takeuchi, Kenji ve İkuko Takeuchi'den doğmuştur. Shingo adında bir erkek kardeşi vardır. Aile üyelerinin isimlerini "Sailor Moon" 'un mangasında kullanmıştır ve bundan röportajlarında ve birkaç çizgi romanda bahsetmiştir. Kofu İçi Lisesi'ne girdi. Denizci kıyafeti tarzındaki Japon okul üniformalarından giyen Takeuchi astronomy ve manga kulüplerine katıldı. Bu deneyimlerinin etkileri sonradan, "Sailor Moon" 'da olduğu kadar "Love Call" ve "Rain Kiss" adlı manga çalışmalarında da ağır bir şekilde görülür. Bu yaşlarda manga sanatçısı olmak istiyordu, fakat babası Kenji, yapamadığı takdirde başka bir meslek bulması gerektiğini söyledi. Bu aşamada, kimya okumak için koleje gitti. Takeuchi, Kyoritsu University of Pharmacy'den eczacı olarak dereceyle mezun oldu. Bitirme tezini "Ultrasonun Yol Açtığı Trombolitik Hareketlerin Artan Etkileri" üzerine vermiştir. Aralarında 2. Nakayoshi Çizgi Roman Ödülü'nün (1985) ("Yume ja Nai no Ne" için) de yer aldığı çeşitli ödüller kazandı. " Çıkışından itibaren Naoko Takeuchi'nin küçük veya büyük tüm çalışmalarının listesi: Convair X-11 The Convair X-11 (orijinal ismi Convair XSM-16A) Atlas füze programı kapsamında test edilen ilk füzedir. Sonrasında ise daha da geliştirilmiş Convair X-12 fırlatıldı . Toplamda 12 adet X-11 test amacıyla üretilmiştir . ilk 3 füze sadece statik testini kapsayan uçuşlar gerçekleştirdi . X-11 , 4 ve 6 numaralı iki füze beklenmedik bir kaza sonucunda imha oldu . Diğer tüm test uçuşları belirtilen yönergelerde tamamlandı. test serisi 11 Haziran, 1957 da başladı ve 3 Haziran , 1958 de bitti . 2007 Avrupa Salon Atletizm Şampiyonası 2007 Avrupa Salon Atletizm Şampiyonası, Birleşik Krallık'ın Birmingham şehrinde bulunan National Indoor Arena'da düzenlenmiş olan Avrupa Salon Atletizm Şampiyonası'dır. 2 Mart cuma günü ile 4 Mart pazar günü arasında gerçekleştirilmiştir. Birmingham şehri daha önce 2003 Dünya Salon Atletizm Şampiyonası'na da ev sahipliği yapmıştı. Convair X-12 Convair X-12 Atlas roket programında test edilen 2. nesil füzedir . Bir önceki model olan X-11 e göre daha modern avionikler sahiptir . Proje uygun olarak 3 yeni motor tasarlandı , önceki model olan Convair X-11 sadece 1 motor tasarımı kullanıldı .Füze gücünü 1.5 kademe likit yakıt roket den almaktaydı . Birinci uçuş 1958 de yaptı. X-12 Atlas roket programının ,zamanın çığır açan 1.5 aşamalı roket motoru ile gelenekselleşmiş kaliteli bir meyvesiydi. 1× Steerable (gimbled) XLR-43-NA-5 (ana aşama) HasÄ±r Hasır, kurumuş bitki saplarından, saz gövdelerinden veya rafyadan örülmüş, genellikle taban döşemesi, bazen duvar ve tavan kaplaması olarak kullanılan bir cins ot kilim. Hasır, kolaylıkla toplanarak dürülebilir. Kullanıldığı yere, yapıldığı malzemeye göre değişik türleri vardır. Kaba hasır kalın sazlardan örülür, altlık sergisi olarak oda tabanlarında, kır yemeklerinde, kır kahvelerinde, gezi yerlerinde kullanılır. Kefen ve tabut yerine Anadolu'nun birçok yerinde kullanıldığı da olur. Sebze, meyve taşımak için kullanılan zembil, damacana ve büyük şişelerin çevresine örülen koruyucu kaplar da genellikle hasırdandır. Eskiden halıların altına, yere serilir, duvara asılır, camilerde yaygı olarak kullanılırdı. İnce hasırla, şapka, çanta, sofra örtüsü, eteklik gibi çeşitli eşyalar yapılır. Bugün daha çok bitki lifleri yerine sunî elyaf kullanılarak hasır örülmektedir. Koltuk, iskemle ve taburelerin oturacak yerlerini hasır örgüden yapmak 17. yüzyılda başlamış, temiz ve zarif görünüşü dolayısıyla gitgide değer kazanmıştır. Hasib Dede Hasib Dede (d. 1800, Konya - ö. 1870, Konya), Türk şair. Bir süre Sultan Veled Medresesi'ne devam etti. Hünerli Vecdi Efendi'den Arapça ve Farsça dersleri aldı. Mevlevi sanatkârları arasına girerek eski şairleri inceledi. Edirneli Mustafa Nakşî Dede'den resim yapmayı öğrendi. 1829 yıulında dergâhın neyzenbaşılılığına yükseldi. Mısır valisi İbrahim Paşa'nın daveti üzerine Mısır'a giderek paşaya ney'ini dinletti. Hekimliğe merak saldı. Sonra Konya'ya gelerek hücresine çekildi ve ömrünün sonuna kadar burada kaldı. Ruhban sınıfı Ruhban sınıfı, başta Hristiyanlık olmak üzere belirli bir din bünyesinde din adamlığını meslek olarak