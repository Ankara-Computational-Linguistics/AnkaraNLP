Redmond Lee Redmond, Guinness Rekorlar Kitabı'na, "dünyanın en uzun tırnaklı insanı" olarak geçen Amerikalı bayandır. 1979 yılından beri uzatmaya başladığı tırnaklarını, kuruduklarında diş fırçasıyla temizleyerek, zeytinyağıyla besleyerek ve sertleştirici kullanarak korumaktadır. Alzheimer hastası olan kocasının bakımı nedeniyle tırnaklarını kesmek zorunda olduğunu belirten Redmond, uzun tırnaklarına rağmen kocasının sakalını her gün kestiğini kaydetti. MÃ– 39 NilÃ¼fer '79 Nilüfer '79, Nilüfer'in 1979 çıkışlı, beşinci stüdyo albümüdür. Sanatçı bu albümüyle ilk çıktığı günden birlikte çalıştığı Odeon Plak'la yollarına ayırıp Burç Plak'a geçmiştir. Nilüfer bu albümünde, Ülkü Aker'den Mehmet Teoman'a, Cenk Taşkan'dan Suat Sayın'a uzanan şarkı sözü yazarı ve müzisyen ekibiyle çalışmıştır. 1979 yılında çıkan albümde daha çok Türk Sanat Müziği şarkı sayısı daha fazladır. Bu şarkılarla potpori yapılmıştır. Düzenlemeler: Osman İşmen Llanfairpwllgwyngyllgogerychwyrndrobwllllantysiliogogogoch Llanfairpwllgwyngyllgogerychwyrndrobwllllantysiliogogogoch (kısaca Llanfair PG ya da Llanfair), Büyük Britanya'da bulunan Galler'deki Anglesey adasının güneyinde yer alan bir yerleşim yeri. Llanfairpwllgwyngyllgogerychwyrndrobwllllantysiliogogogoch ismine sahip olan bu yerleşim birimi Avrupa kıtasındaki en uzun isme sahip yerdir. XIX. yüzyılda burada yaşayan bir ayakkabıcı, köyünün yakınından geçen Londra-Manchester trenlerinin Anglesey yakınında durabilmesi için gerekli olan garın yapımını sağlamak amacıyla bu tekerlemeyi bulmuştur. Köylünün amacı bu sayede diğer yöredeki insanların ilgisini çekip Llanfair'in ekonomisini geliştirmekti. Yapılan başvurular neticesinde bu isim kabul edildi ve buraya yakın bir yerde tren garı açıldı. Köy, kısa sürede Büyük Britanya ve diğer ülkelerde tanınmaya başlandı. Bu sayede köyün turizmi gelişti. Tam olarak şeklinde okunur. Dünyanın en uzun internet adresi bu köye aittir. 2002 yılında Guinness Rekorlar Kitabı'na geçmiştir. Bu adres şöyledir: www.llanfairpwllgwyngyllgogerychwyrndrobwllllantysiliogogogochuchaf.org.uk'dir. NilÃ¼fer '80 Nilüfer'in 1980 tarihli, altıncı stüdyo albümüdür. Sanatçı bu albümünde ağırlıklı olarak Fikret Şeneş'in sözlerine imza attığı aranjman formunda eserler seslendirmekle birlikte, 80'li yıllar süresince ara ara seslendirmeye devam edeceği alaturka formda şarkılara yer vermiştir. Sensiz Olmaz (albüm) Sensiz Olmaz, Nilüfer'in Mayıs 1982'de yayınlanan, yedinci stüdyo albümüdür. Sanatçı bu albümünde Ülkü Aker'den Selami Şahin'e, Coşkun Sabah'tan Suat Sayın'a oldukça geniş bir şarkı sözü yazarı ve müzisyen ekibiyle çalışmıştır. Ahmet Selçuk İlkan ve Faruk Nafız Çamlıbel'e ait iki şiir de bu yapım için bestelenmiştir. Düzenlemeler: Osman İşmen Single'lar NilÃ¼fer '84 Nilüfer'in Şubat 1984 tarihli, sekizinci stüdyo albümüdür. Sanatçı bu albümünde ağırlıklı olarak sözlerinde ve müziklerinde Ülkü Aker, Çetin Akcan ve Onno Tunç imzası bulunan şarkılar seslendirmiştir. Albümünde yer alan Kar Taneleri adlı şarkı, Nilüfer'in seslendirdiği, sözlerinde ve müziklerinde Kayahan imzası bulunan ilk şarkıdır. Bir Selam Yeter Nilüfer'in 1985 tarihli, dokuzuncu stüdyo albümüdür. Sanatçı bu albümünde Ülkü Aker'den Selmi Andak'a, Aysel Gürel'den Melih Kibar'a birden fazla şarkı sözü yazarı ve müzisyenle çalışmıştır. Albümde yer alan Erkekler Ağlamaz aldı şarkı, o zamana değin sadece yorumcu olarak dinleyicilerinin karşısına çıkan Nilüfer'in ilk söz ve müzik çalışması olma niteliği taşımaktadır. Geceler (Nilüfer albümü) Nilüfer'in Şubat 1987 tarihli, onuncu stüdyo albümüdür. Sanatçı bu albümünde, Geceler ve Bazen Hayaller Kurarım adlı iki yeni şarkı haricinde, ağırlıklı olarak 60'lı ve 70'li yıllarda farklı farklı sanatçılar tarafından seslendirilmiş olunan popüler müzik şarkılarını seslendirmiştir. Esmer GÃ¼nler Esmer Günler, Nilüfer'in Ekim 1988 tarihli, on birinci stüdyo albümüdür. Sanatçı bu albümünde Kayahan'dan Adnan Ergil'e, Aysel Gürel'den Banu Kırbağ'a, Selmi Andak'tan Buğra Uğur'a oldukça geniş bir müzisyen ekibiyle çalışmıştır. Sen MÃ¼himsin Sen Mühimsin, Nilüfer'in 9 Ağustos 1990'da dinleyicilerin beğenisine sunulan on ikinci stüdyo albümüdür. Sanatçı bu yapımda ağırlıklı olarak sözlerinde ve müziklerinde Kayahan imzası bulunan şarkılar seslendirmiştir. Yine Yeni Yeniden (albÃ¼m) Yine Yeni Yeniden, Haziran 1992'de dinleyicilerin beğenisine sunulan, Nilüfer'in on üçüncü stüdyo albümüdür. Sanatçı bu albümünde, Aysel Gürel'den Onno Tunç'a, Şehrazat'tan Leyla Tuna'ya, Kayahan'dan Adnan Ergil'e oldukça geniş bir şarkı sözü yazarı ve besteci ekibiyle çalışmıştır. "Yeniden Sev" adlı eser, Nilüfer'den sonra, İspanyolca sözlerle dünyaca ünlü müzik grubu Gipsy Kings tarafından da seslendirilmiştir. CÃ¼ce ipek maymunu Cüce ipek maymunu ("Callithrix pygmaea") Marmosetgiller familyasından bir primat türü. Doğduğunda yalnızca 15 gramdır. Kuyruk hariç ortalama 136 mm boyunda olan bu hayvanların kuyrukları çoğu zaman vücutlarından daha büyük olur. Bu özellikleriyle beraber, Güney Amerika kıtasının en küçük maymunu unvanını kazanmıştır Küçücük boylarına rağmen 5 metre sıçrayabilen cüce ipek maymunları, Yukarı Amazonlarda, Peru, Ekvador, Kolombiya, Bolivya ve Brezilya'da yaşamaktadırlar. Ne Masal Ne RÃ¼ya Ne Masal Ne Rüya, Nilüfer'in on beşinci albümüdür. Aysel Gürel'den Leyla Tuna'ya, Adnan Ergil'den Onno Tunç'a oldukça geniş bir şarkı sözü yazarı ve besteci ekibiyle hazırlanmıştır. CÃ¼ce kayman Cüce kayman ("Paleosuchus palpebrosus"), alligatorgiller (Alligatoridae) familyasından Güney Amerika'nın kuzeyinde yaşayan en küçük timsah türü. Türün dişileri nadiren 1.2 m uzunluğa, erkekleri ise en fazla 1,5 m uzunluğa kadar ulaşabilmektedir. Evrim Solmaz Evrim Solmaz (d. 27 Ağustos 1972, Ankara) Türk tiyatro, sinema ve dizi oyuncusu. Kariyerine 1990 yılında Ankara Hacettepe Üniversitesi Devlet Konservatuvarı Tiyatro Bölümünde başladı. Dört yıllık eğitiminin ardından 1994 yılında İstanbul’a yerleşen oyuncu, burada Beşiktaş Kültür Merkezi’nde "Otogargara" adlı Yılmaz Erdoğan'ın yazdığı müzikli oyunla profesyonelliğe adım attı. Ardından "Bir İstanbul Masalı " adlı oyunu ve "Gümüşsuyu Papatyalar" adlı tek kişilik oyunu oynadı. Son olarak 2009 yılında "Kumsal" adlı oyunda rol aldı. Kamera karşısına 1995 yılında ilk kez geçerek sinema ve dizi filmlerde oynayan Evrim Solmaz, Çasod üyesidir. Solmaz; Jazz Cafe gibi oluşumlarda oyunlar sergilemiş, caz şarkıcılığı yapmış, dans, folklör, mankenlik, binicilik, savaş sanatları ve oyunculuk gibi eğitimler edinmiştir. Devam eden yıllarda birçok tiyatro, sinema, tv dizisi ve tv filmlerinde rol aldı. Kadir Has Üniversitesi Güzel Sanatlar Fakültesinde Oyunculuk odaklı yüksek lisans yapmış olan Solmaz, 2006 yılından itibaren Müjdat Gezen Sanat Merkezi Tiyatro Bölümü’nde Öğretim Görevlisi olup, Ankara, Bursa, İzmir, Marmaris ve İstanbul’daki okullarda "Sahne Tatbikatı" dersleri vermektedir. Ayrıca 2000 yılından beri savaş sanatları ile ilgilenen sanatçı 4 yıl kick-boks yapmış, 2004'ten beri ise Ebmas da Wing Tzun Kung Fu ve Escrima dallarında "eğitmenlik eğitimi" almıştır. Evrim Solmaz, 2013 yılında Arda Şener ile evlenmiştir. 2014 yılında da bir oğlu dünyaya gelmiştir. Yaşasın Okulumuz (albüm) Yaşasın Okulumuz, bir yardım albümü. TOÇEV'in okul yaptırmayı ve okulların fiziksel koşullarını iyileştirmeyi hedefleyen projesi için özel olarak hazırlanmıştır. Albüm için Ahmet Özden tarafından "Daha Dün Gibi" şarkısı yapılmış ve Burcu Güneş, Fatih Erkoç, Işın Karaca, Özcan Deniz ve Yavuz Bingöl tarafından seslendirilmiştir. Albüm piyasaya sürülmemiş, sanatçıların düzenlediği yardım gecesinde projeye 10 liralık bağış yapan kişilere gönderilmiştir. Albümde beraber söylenen bu şarkının solo versiyonları ve her sanatçının kendi albümlerinden bir parça yer almaktadır. Albüme bu isimlerin dışında başka sanatçılarda şarkılarıyla destek olmuştur. James J. Braddock James Walter Braddock, Amerikalı Dünya ağırsıklet boks şampiyonudur. Büyük bunalımdan sonraki boksa geri dönüşü kendisine Külkedisi Adam takma adını kazandırmıştır. Menajeri Joe Gould'dur. Yaşamı daha sonra 2005'te çekilen Külkedisi Adam (Cinderella Man) adlı filmle beyazperdeye aktarıldı. Braddock, 7 Haziran 1905'te New York'ta ünlü olduğu Madison Square Garden'dan birkaç sokak ötede doğdu.James Walter Braddock 1905’te, İrlanda kökenli bir ailenin oğlu olarak New York’ta doğdu. 21 yaşında profesyonel boksa başlayan Braddock ilk olarak hafif-ağır siklette maçlara çıkmaya başladı. Geçen üç senelik süreçte, boksörlerin geçinmek için sürekli dövüşmek zorunda olduğu o dönemin kriterlerine göre oldukça başarılı bir grafik çizen Braddock, çıktığı 46 maçın 34’ünü kazanıp, 5’ini beraberlikle tamamlama başarısı göstermişti. Bu zaferlerin arasında, dönemin en ünlü boksörlerinden Tuffy Griffiths’e karşı alınan nakavtlı galibiyet de vardı. Braddock bu dönemde sıkı yumrukları ve sağlam tekniği ile bahisçilerin de favori boksörü haline gelmişti. Başarılarıyla dünya şampiyonluğu maçına çıkma hakkını da kazanan Braddock, Tommy Loughran’a yenilerek bu şansını yitirecektir. Bu maçın ardından geçen yıllar ise Braddock için gerçek bir felaket dönemiydi. 1929’da başlayarak tüm dünyada yıkıcı etkilerde bulunan ekonomik bunalım ABD’de de, özellikle Braddock’ın gelir düzeyindeki insanlarda ciddi bir darboğaza sebep olmuştu. Bu yokluk döneminde, eşi(Mae) ve üç çocuğunun (Rosy, Howard, Jay) geçimini sağlayabilmek için ardı ardına maçlara çıkan Braddock bakımsızlık koşulları ve çeşitli sakatlıklarından dolayı peşpeşe yenilgiler almaya başlamıştır. Loughran maçından 1933’e kadarki 3,5 senelik dönemde, sıradan boksörlerle yaptığı 24 maçta 16 yenilgi alan ve bunların ancak 6’sını kazanabilen Braddock artık dünya boksunun adını tamamıyla unuttuğu bir isim haline gelmişti. O ise tanınmamasını dert etmiyor, hem bulabilirse gündelik işlerde çalışıyor, hem de sakat sakat maçlara çıkarak ailesine bakmaya çabalıyordu. Braddock 1933’ten sonra grafiğini biraz olsun düzeltmeye ve galibiyetler almaya başladı. 1934’ün Haziran ayında ise eline ummadığı bir fırsat geçti. Dönemin önde gelen boksörlerinden Corn Griffin’in rakibi sakatlığından dolayı maça çıkamayacaktı ve acilen başka bir rakip ayarlanmalıydı. Fakat hiç kimse Griffin gibi bir boksörün karşısına birkaç günlük bir antrenmanla çıkma cesareti gösteremiyordu. Boks menajeri olan eski bir tanıdığı aracılığıyla bu görev Braddock’a verildi. Maç Griffin için basit bir sıçrama tahtası olarak görülüyordu, Braddock ise alacağı küçük miktardaki paranın derdindeydi. Maçın sonucu herkes için sürprizdi: Braddock Griffin’i 3. raundda nakavtla mağlup etmişti. Bu maçın ardından boks dünyası da Braddock ismini birden hatırlamıştı. Eskinin gözde boksörü şimdinin sürpriz savaşçısıydı artık. Bu sürpriz Lewis karşısında da tekrarlanmış ve Braddock boks camiasının en önde gelen boksörlerinden olan rakibini mağlup etmeyi başarmıştı. Bu maçın ardından, rakibi dünya klasmanının 2 numarası olarak gösterilen ve yakın zamanda şampiyonluk maçına çıkması beklenen Art Lasky idi ve Braddock bu karşılaşmayı da hakemlerin oybirliği kararıyla kazanıyordu. Bu önemli galibiyetler Braddock’a en büyükle karşılaşma şansını vermişti sonunda. Braddock boks tarihinin en güçlü boksörlerinden, dönemin dünya ağır siklet boks şampiyonu Max Baer’in karşısına çıkıyor ve her an nakavtının beklendiği 15 raundluk maçı sayıyla kazanarak bir inanılmazı başarıyor, dünya şampiyonluğu unvanına sahip oluyordu. Yaşamında bir insanın çekebileceği bütün çileleri tecrübe eden Braddock dünya boksunun zirvesine çıkmış ve Külkedisi Adam (Cinderella Man) lakabını almıştı. Daha sonra Joe Louis’e yenilerek kemerini kaybeden Braddock, yine de, azmi ve inancıyla boks tarihine adını altın harflerle yazdırıyordu. Braddock boksta güç kadar yüreğin de önemli olduğunun kanıtı olmuştu. 1938’de boksu bırakan Braddock İkinci Dünya Savaşı’nda Amerikan ordusunda görev yaptı. 1974’te, 69 yaşında iken hayata gözlerini yumdu. Yaşam mücadelesi, 2005 yılında Cinderella Man adındaki filmle beyazperdeye aktarıldı. Köklük, Çaybaşı Köklük, Ordu ilinin Çaybaşı ilçesine bağlı bir mahalledir. Ordu ili büyükşehir belediyesi olmadan önce köy statüsü taşıyordu. Köye Köklük adının verilişi konusunda bir bilgi yoktur. Eskiden Tekke köyünün bir mahallesiydi. Nitekim 1928 tarihli köy listesinde adı geçmemektedir. 1951'd Tekke köyünden ayrılarak ayrı bir köye dönüştürüldü. Buna bağlı olarak 1950 genel nüfus sayımında yer almadığı halde, 1955'te Ünye kazasının Çilader nahiyesinin bir köyü olarak geçer. Eskiden Çilader adıyla nahiye olan Çaybaşı 1990 yılında ilçe yapılınca Köklük de Çaybaşının bir köyü haline geldi. Doksanüç Harbi'nin ardından Rus idaresindeki Gürcü topraklarından Osmanlı ülkesine göç etmiş olan Müslüman Gürcülerin bir kısmı Köklük'e yerleşmiştir. Bu dönemde Köklük, Ünye kazasında Ermenilerin yaşadığı kırsal yerleşmelerden biriydi. 19. yüzyılın sonunda kaza sınırları içinde 1.744'ü kadın ve 2.071' erkek olmak üzere toplam 3.815 Ermeni yaşıyordu. 1915'te Ermeniler zorunlu göçe tabi tutulmuştur. Köyde "Kilisyan" (kilise yanı) olarak bilinen mevkiide bir Ermeni kilisesi olduğu bilinmektedir. Çaybaşı kasabasına 9 km uzaklıktadır. Nilüfer'le 1997 yılında piyasaya sürülen, Nilüfer'in on altıncı albümüdür. Sanatçı bu albümde, Fahir Atakoğlu'ndan Mete Özgencil'e, Şehrazat'tan Kayahan'a oldukça geniş bir şarkı sözü yazarı ve besteci ekibiyle çalışmıştır. Albüm çıktığı andan itibaren büyük satış rakamlarına imza atmıştır. Albüm toplam 753.000 tiraj yaparak yılın en çok satan albümlerinden biri olmuştur. Yeniden YetmiÅŸe Nilüfer'in on yedinci stüdyo albümü ve ikinci derleme/ seçki albümüdür. Sanatçı bu albümünde 70'li yıllarda seslendirmiş olduğu ve bugün artık her biri birer popüler müzik klasiği haline gelmiş olan, ilk dönem şarkılarını bir araya getirmiştir. 1-2-3-12 Düzenlemeler: Aykut Gürel 4-6-13 Düzenlemeler: Buğra Uğur 5-7-10-11 Düzenlemeler: Ozan Çolakoğlu 8-9 Düzenlemeler: Erdal Kızılçay Büyük Aşkım (albüm) Büyük Aşkım, Nilüfer'in on sekizinci stüdyo albümüdür. Sanatçı bu albümünde, Şehrazat'tan Kayahan'a, Adnan Ergil'den Fahir Atakoğlu'na, Mete Özgencil'den Yaşar'a oldukça geniş bir şarkı sözü yazarı ve besteci ekibiyle çalışmıştır. Olur mu... Olur mu? / Gözünaydın Olur mu... Olur mu? / Gözünaydın, Nilüfer'in on dokuzuncu albümüdür. Bu albüm, 2 Temmuz 2003 tarihinden itibaren tüm müzik marketlerdeki yerini almıştır. SÃ¼rprizler Nilüfer'in yirminci albümüdür. Sanatçının daha önce hiçbir yapımda yer almamış ve/ veya 45'likler üzerinde kalmış, ender bulunan kayıtlarından oluşan konsept bir albüm prodüksiyonudur. Karar Verdim Nilüfer'in yirmi birinci stüdyo albümüdür. Sanatçı bu albümünde çoğunlukla sözlerinde ve müziklerinde kendi imzası bulunan eserleri seslendirmekle birlikte, yıllar yılı birlikte çalıştığı Adnan Ergil ve Şehrazat gibi isimlerin de şarkılarını seslendirmiştir. DDT DDT, "(dikloro difenil trikloroethan)" çok zehirli ve inatçı bir böcek öldürücüdür. Kolayca vücut dokusundaki yağlarda çözülür ve gıda zincirinde birikmeye başlar. 1939 yılında keşfedilen DDT, dünyada en yaygın biçimde kullanılan böcek ilacıydı. Balıklar ve kuşlar için çok öldürücü olduğu anlaşıldı. Kuşların yumurtalarının kabuklarını zayıflattığı ve üremelerini sonuçsuz bıraktığı için az kalan birçok türün soyunun tükenmesine yol açacaktı. 1970'li yıllarda ABD ve Avrupa'da yasaklandı. DDT'nin zararlı olduğu Rachel Carson tarafından bulunmuştur. DDT kullanıldığı zamanlar canlıların (insanlar, hayvanlar, bitkiler ve diğer canlılar) büyük bir bölümü hasar görmüştür. DDT çok etkileyici bir ilaçtır ve bütün canlıları öldürebilecek bir etkisi vardır. Bu yüzden kullanımdan kalkmıştır. Ayrıca Türkiye'de de yasaklanmıştır.Ancak hala sigara içinde kullanılmaktadır. DaniÅŸ Yurdakul Daniş Yurdakul, (d. 1903, Sivas) - (ö. 5 Ocak 1968), Türk bürokrat. Mülkiye mezunudur. Tarsus, Beyoğlu ve 1938 ile 1941 yılları arasında Çankaya kaymakanlıkları, İstanbul Emniyet 4.ve 5.Şubeler müdürlüğü, İstanbul Polis Okulu Seyri Sefer Öğretmenliği, 1941 ile 1942 yılları arasında Bingöl, 1942 ile 1943 yılları arasında Edirne, 1943 ile 1949 yılları arasında Eskişehir, 1949 ile 1950 yılları arasında Zonguldak ve merkez valilikleri yapmıştır. TBMM XI. Dönem Tokat milletvekilliği ile Kurucu Meclis Cumhuriyet Halk Partisi Temsilciliği (6 Ocak 1961 - 25 Ekim 1961) ve Başkanlık Divanı Katip üyeliği yapmıştır. Evli ve bir çocuk babasıdır. Lou Bega Lou Bega ya da David Lubega (13 Nisan 1975, Münih), Alman Latin pop şarkıcısıdır. Babası Ugandalı, annesi İtalyandır. Yumurta tozu Yumurta tozu, yumurta kabuğundaki mikrop ve mikrobiyolojik bakteriler bulunması nedeniyle endüstriyel kullanım amaçlı olarak üretilmiş gıda ürünü. Özellikle Avrupa ve Kuzey Amerika'da yoğun kullanıma sahiptir. Ayrıştırılarak beyazı ya da sarısı toz haline getirildiği gibi, bütün yumurta da toz halde kullanıma sunulabilmektedir. Tozun üzerine yaklaşık üç kat su katılarak, taze yumurta kıvamı elde edilebilmektedir. Yumurtalar büyüklüğüne göre ölçülendirilir ve sınıflanır. Avrupa'da modern yumurta ölçüleri aşağıdaki gibi tanımlanır: Avustralya'da ölçüler aşağıdaki gibi tanımlanarak etiketlenir: Batı Avustralya'da standart ve ilave ölçüler ise aşağıdadır: Yeni Zelanda'da minimum yumurta ölçüleri: Feldkirch, Vorarlberg Feldkirch, nüfus yönünden Vorarlberg'in ikinci büyük şehridir. Feldkirch Avusturya'nın en batı beldesidir. 30 Eylül 2007'de, şehir nüfusu 32.193'tür. 1986 Kuşadası Altın Güvercin Müzik Yarışması Birinci Kuşadası Altın Güvercin Müzik Yarışması, 26 Temmuz 1986 tarihinde düzenlenmiştir. Fatih Erkoç "Yolverin A Dostlar" ile birinci, Grup Lokomotif "Hoşçakal" ile ikinci, Arzu Ece ise "Sevgin Yeter Bana" ile üçüncü olmuştur. Ayrıca, Şerif Yüzbaşıoğlu özel ödülünü "Dansa Çağrı" ile Zerrin Özer ve Harun Kolçak ve Çiğdem Talu özel ödülünü "Aşık Olmak" ile Füsun Önal ve Suna Yıldızoğlu almıştır. Bekir Suphi Aktan Bekir Suphi Aktan, (1908 - 1985) Türk bürokrat. 1930 yılında Küre kaymakam vekilliği, 1942 yılında Safranbolu, 1946 yılında Adapazarı Kaymakamlığı ile 1949 ile 1950 yılları arasında Muş, 1950 ile 1952 yılları arasında Tokat, 1962 ile 1964 yılları arasında Mardin ve 1964 ile 1966 yılları arasında Kocaeli valilikleri yapmış bürokraktır. XXIII. Dönem İstanbul milletvekili, eski diplomat Gündüz Aktan'ın babasıdır. NTV Spor NTV Spor, 17 Mart 2008 tarihinde yayın hayatına başlamış olup Ocak 2018'de Discovery Communications'a satılan spor kanalı. Yayın haklarının sona ermesi nedeniyle 17 Mart 2018 tarihinde son vererek yerini DMAX kanalına bırakmıştır. Bir dönem NBA yayın haklarının Doğuş Yayın Grubu'nda olduğu dönemde bazı NBA maçlarını yayınlamıştır. Futbolda Pro League (Belçika Ligi); basketbolda Türkiye millî basketbol takımının maçlarını, EuroLeague maçlarını, Basketbol Süper Ligi'nden 2-3 maç; voleybolda ise Sultanlar Ligi'nden 2-3 maç yayınlamıştır. "NTV Spor", 2010 yılı başında Kral TV'nin karasal yayın frekansından yayın yapmaya başlamış ve bu sayede izlenilebilirliğini artırarak tam anlamıyla ulusal bir spor kanalına dönüşmüştür. Kanal 23 Temmuz 2012 tarihinden 16:9 yayın formatına ve tam zamanlı HD yayına geçiş yapmıştır. Discovery Communications, Doğuş Yayın Grubu'na ait ulusal yayın yapan spor kanalı NTV Spor'u satın almaya karar verdi. İki kurum satın alma için anlaştı. Alım işlemi Şubat 2018'de resmî olarak tamamlandı ve de 17 Mart 2018'de NTV Spor'un yayın hayatına sonlanıp yerine DMAX'ın yayına başlayacağı NTV Spor'un resmî Facebook sayfasından ve de resmî web sitesinden ilan edildi. 17 Mart 2018 tarihinde oynanan Fenerbahçe-Galatasaray derbisi ardından yayınlanan %100 Futbol programı 22:30'da sona erdi ve kanal yayın hayatına Murat Kosova'nın anonsu ile son verdi. Sunuculuğunu Bağış Erten ve Banu Yelkovan yapmaktadır. Sporları tartışmak yerine onların sanatsal yönleri, arkada kalan özellikleri irdelenmektedir. Süper Lig'de oynanan haftanın maçları sonrasında Pazartesi geceleri 23:00'da yayınlanan futbol tartışma programı. Süper Ligde geride kalan haftanın değerlendirildiği programda futbol yorumcuları Mehmet Demirkol, Metin Tekin, Önder Özen yorumları ile katkıda bulunmaktadır. NTV ile ortak yayın olarak maç sonralarında ve maçların devre aralarında yayınlanmaktadır. 2016-2017 sezonuna kadar Güntekin Onay'ın sunduğu 2017-2018 sezonundan itibaren Murat Kosova'nın sunduğu programda futbol yorumcusu Rıdvan Dilmen de yorumları ile katkıda bulunmaktadır. Süper Lig'de oynanan maçların değerlendirildiği program Pazar saat 17:00'da yayınlanmaktadır. Ercan Taner'in sunduğu programda futbol yorumcuları Bağış Erten, Metin Tekin ve Önder Özen de yorumları ile katkıda bulunmaktadır. Hafta içi her akşam saat 18.00'da başlayan Ercan Taner ve Özgür Buzbaş'ın sunduğu spor haber programı. NTV Spor'da ana haber bülteni yerine geçen programda sunucular tarafından günün spor haberleri yayınlanmakta ve yorumlanmaktadır. Pazartesi'den Perşembe'ye saat 11.10'da başlayan programda, Ntv Spor Müdürü Fuat Akdağ ve Mehmet Demirkol spor basınından öne çıkan konuları değerlendiriyor. Roksan Kunter, Tuğba Dural, Emek Ege, Emre Gönlüşen, İsmail Şenol sunumlarıyla ekrana gelen program, Cumartesi 09:00 da başlayarak gün boyu ara ara sıcak gelişmeleri aktarmaktadır. Tuğba Dural ve İsmail Şenol'un sunumuyla ekrana gelen program, Pazar 09:00'da başlayarak gün boyu ara ara sıcak gelişmeleri aktarmaktadır. Avrupa liglerinde haftanın maçlarından goller yayınlanıyor ve Güntekin Onay ve Emek Ege bu ligleri değerlendiriyor. Program Cumartesi akşam üzeri saat 17:00'da yayınlanmaktadır. Cumartesi günleri öğle 13:30'da yayınlanan program'da Bağış Erten ve Banu Yelkovan, Beşiktaş, Fenerbahçe ve Galatasaray, başta olmak üzere takımların taraftarlarını yanlarına alarak Süper Lig'i değerlendirmektedir. Erbatur Ergenekon ve Mert Aydın spor basınında öne çıkan haberleri ve gazete başlıklarını değerlendiriyor. Programa izleyiciler de telefon, Facebook,Twitter, footbo.com, e-mail ve SMS yoluyla katılabilmektedir. Program hafta içi her sabah saat 07:00'da yayınlanmaktadır. Emre Gönlüşen'in sunumuyla ekrana gelen, gün ortasında güne yansıyan gelişmeleri aktarmaktadır. Program hafta içi her gün saat 14:00'da yayınlanmaktadır. Emek Ege tarafından günün spor basınında öne çıkan gelişmelerinin anlatıldığı spor programıdır.Önceleri Emek Ege ve Özgür Buzbaş sunmuş daha sonra Özgür Buzbaş'ın yerine kısa bir süreliğine Burcu Esmersoy dahil olmuştur. Spor Gecesi hafta içi her gün saat 23.00'da yayınlanmaktadır. NTV Spor kanalı her hafta çeşitli belgeseller yayınlamaktadır. Özellikle Futbolun 50 Harikası ve Uluslararası Futbol Rekabetleri gibi futbol belgeselleri çok izleyici çekmektedir. Dünyanın en önemli rekabetlerini ve futbol şehirlerini konu alan programda, takımların incelemeleri, yıldız futbolcuların görüşleri, taraftarların maç öncesi beklentileri, maçın atmosferi incelenmektedir. Kentlerle özdeşleşen kulüplerin tarihinden ve kültüründen izler ekrana gelmektedir. Programı Banu Yelkovan ve Bağış Erten sunmaktadır.Yayın akışı canlı yayınlara göre değişmekle beraber genellikle gece kuşağına girmektedir. NTV Spor, 25 Haziran 2011'de HD yayına başlamıştır. Sadece bazı canlı yayınlarda HD yayın yapan kanal, 23 Temmuz 2012 tarihinden itibaren tam zamanlı HD yayına geçmiştir. Böylece tüm canlı karşılaşmalar, programlar ve diğer yayın içerikleri HD olarak yayınlanmaya başlanmıştır. 27 Kasım 2015 tarihinde Türksat 4A'ya şifresiz ve ücretsiz olmuştur. 17 Mart 2018'de kanalın yerini DMAX'e bırakmasıyla yayın hayatına son vermiştir. NTV Spor Smart HD, D-Smart platformunda 1 Temmuz 2013 tarihinden itibaren test yayınına, 1 Ağustos 2013 tarihinde de düzenli yayına başlayan Doğuş Yayın Grubu kanalıdır. Haftada oynanan 10 La Liga karşılaşmasından hepsini yayınlamıştır. Voleybol Avrupa kupa maçları, atletizm ve tenis maçları da bu kanaldan yayınlanmaktadır. 2013-2014 Euroleague sezonu'da 1 maç NTV Spor'da olmak üzere bu kanaldan yayınlanmıştır. 2015 yılı itibarıyla La Liga yayın haklarını Digiturk'ün alması sebebiyle artık La Liga'yı yayınlamayacaktır. Kanal D-Smart Aile paketi ve Sinema-Dizi paketi hariç diğer tüm paket kullanıcılarına açıktır. Kanal şu an için sadece yüksek çözünürlüklü (HD) yayın yapmaktadır. 1 Ağustos 2015 tarihi itibarıyla yayın hayatına son verilmiştir. NTVSpor.net, 15 Mayıs 2000 tarihinde MSNBC ortaklığı ile Spor portali olarak yayın hayatına başlayan web sitesi. Llaima Yanardağı Llaima, Şili'nin güneyinde, Conguillío Milli Parkı sınırlarında, Temuco'nun 100 km doğusunda 3.125 metre yüksekliğinde bir stratovolkandır. Volkan, Şili'nin en aktif volkanlarından biridir. Volkan bulutlarının 3000 metre yüksekliği bulduğu son patlaması 5 Nisan 2009 tarihinde gerçekleşmiştir. 2006 Dünya Kadınlar Voleybol Şampiyonası 2006 Bayanlar Dünya Voleybol Şampiyonası, 31 Ekim- 16 Kasım tarihleri arasında Japonya’da düzenlendi. Maçlar Tokyo, Sapporo, Kobe, Nagoya ve Osaka kentlerinde oynandı. Onbeşincisi yapılan şampiyonaya Afrika’dan 3, Norceca’dan 4, Güney Amerika’dan 4, Asya’dan 5 ve Avrupa’dan 8 ülke olmak üzere toplam 24 ulusal takım katıldı. Takımlar altışarlı dört gruba ayrıldılar ve kendi aralarında tek devreli lig usulü karşılaştılar. Gruplarında ilk dört sırada yer alan takımlar ikinci tura yükseldiler. İkinci turda sekizerli iki grup oluşturuldu ve takımlar karşı gruptan gelen dört takımla karşılaştılar. İlk turda alınan puanlar bu gruplarda da geçerli oldu. Maçlar sonunda gruplarında ilk iki sırada yer alan takımlar yarı finale yükseldi. Yarı finalde çapraz olarak eşleşen takımlardan galip gelenler finalde karşılaştı. Bu maçlar sonucunda Rusya dünya şampiyonu oldu. 31 Ekim, 2006 1 Kasım, 2006 3 Kasım, 2006 4 Kasım, 2006 5 Kasım, 2006 31 Ekim, 2006 1 Kasım, 2006 3 Kasım, 2006 4 Kasım, 2006 5 Kasım, 2006 31 Ekim, 2006 1 Kasım, 2006 3 Kasım, 2006 4 Kasım, 2006 5 Kasım, 2006 31 Ekim, 2006 1 Kasım, 2006 3 Kasım, 2006 4 Kasım, 2006 5 Kasım, 2006 8 Kasım, 2006 9 Kasım, 2006 11 Kasım, 2006 12 Kasım, 2006 8 Kasım, 2006 9 Kasım, 2006 11 Kasım, 2006 12 Kasım, 2006 Chris Masters Chris Masters (d. 8 Ocak 1983; Los Angeles, Kaliforniya) Amerikalı profesyonel güreşçi. Masters eğitime 16 yaşında Ultimate Pro Wrestling’de başladı. Burada 1 yıllığına eğitim gördü ve sonra bir sakatlık geçirince, aksiyondan 3 ay uzakta kalmak zorundaydı. Bu süre içerisinde, Masters WWE’nin UPW’den başvuru talebi aldığını öğrendi, bu yüzden güreşten 3 yıllığına ayrıldı ve WWE’nin ilgisini çekecek olan şeyi, güçlü bir fiziğe sahip olmak için uğraştı. Çalışmalarının karşılığını aldı, WWE 2003 yılında şirkete gelmesi için kontrat sundu. Masters aynı yıl WWE’nin alt kadaemesi, eğitim yeri Ohio Valley Wrestling’de eğitim gördü. OVW’de, güreş becerilerini geliştirdi ve karakterini geliştirdi. Tag Team ve tekli maçlarda bir sürü galibiyet aldı. Masters WWE’nin ana kadrosuna çağrıldığı zaman, WWE onu The Masterpiece olarak tanıttı. Vücudu mükemmel, bir heykel kadar dayanıklı olarak tanıtıldı. Masters, Matt Morgan’a Masterpiece gimmick’ini tanıtması için inandı, Vince McMahon onu Paul Orndorff’tan daha iyi yapabilmek için cesaretlendirdi. ’’The Masterpiece’’ Chris Masters WWE’de başlangıcını RAW’da, aşırı derecede heel olarak yaptı, entrance’ı sırasında vücudunu göstere göstere, abarta abarta gelmesi bunun sebebiydi. 21 Şubat 2005 RAW’da güreş dünyasına WWE Şampiyonu John Cena’ya meydan okuyup onu bir armwrestling maçında yenerek tanıtıldı. İlk gerçek güreş WWE Süperstar’ı Stevie Richards’a karşı yaptı. Maç sırasında Master Richard’ın burnunu Polish Hammer ile kırdı. The Polish Hammer ilk maçından aylar sonra Masters’ın Özel Hareketi olmaya devam etti, fakat sakatlık tehlikesi yüzünden sadece rakibin göğsüne vuracaktı. 18 Nisan RAW’da Masters full nelson’ın kendi versiyonu olan Master Lock’un kurtulunulmaz bir submission ilan etti ve kurtulana 1000 dolar vereceğini söyledi. Yarışma serilerine başladı ki bunların adı Master Lock Yarışmaları olacaktı. Masters bu yarışma sayesinde Master Lock ile galibiyetleri herhangi bir güreşçinin submission ile kazanamadığı kadar maç kazandı, bu rekor önceden Kurt Angle’a aitti. Backlash’te Melissa Coates’i Masterlock Challenge’da yendi. Bu yarışmaların kriterleri vardı. Yarışmacı bir sandalyeye oturacak, Masters arkadan ona Master Lock bağlayacak ve sandalyeden kaldıracaktı ve yarışma başlayacaktı. Hakem rakip bayılır veya kilitten kurtulamazsa Masters’ı galip sayacaktı. Çoğu Jobber’ı bayılttı. Başka bir olay ise Shawn Michaels herhangi bir güreşçiden daha uzun süre kilitten kurtulmayı denedi fakat yarışma sırasında Masters, Shawn’ın saçlarından tutup çekince Shawn kaybetti. Ayrıca Masters kilidi kendisi bırakırsa da kazanıyordu ki Shawn ile maçında bunu uyguladı. Lower-Card güreşçiler, Val Venis ve Sgt. Slaughter ile feuda girdi, ikisi de Master Lock’u açmakta başarılı olamadı. Hilebazca taktikler kullandı, güreşçilere maçtan önce saldırdı veya hile yaptı(örnek olarak Sgt. Slaughter’ın Cobra Clutch’ından kurtulmak için Cobra Clutch yaptı). Masters yarışmanın ödülünü her hafta arttırarak 20,000$’a çıkardı ve bazen bonus para da ekledi. 18 Temmuz’da 400 pound’luk Rosey’i yendikten sonra, Masters Big Show’a meydan okumasını belirtecek şekilde ‘’Burada kimin büyük olduğu önemli değil!’’ dedi. Big Show yarışmaya katılmayı kabul etti. Karakterinden dolayı, Big Show ile maçında ringden kaçtı. Ağustos’un sonlarında, Masters HBK ile bir feuda girdi. Kendisiyle Carlito’yu aynı takıma sokup HBK ve Flair ile maç yaptılar. Maç sırasında Master, Flair’i submission ile yendi. Michaels 5 Eylül’de bir Masterlock Yarışması’na katıldı. Yarışma sırasında kötü bir şekilde galibiyet aldı, submission’î bırakıp sandalyeyle Michaels’a saldırdı ve sonra tekrar kilit bağladı. Yarışmada ikisi arasında galip bulamamıştı. Unforgiven’da normal bir maçta Michaels Masters’ı yendi. Masters, bir RAW güreşçisi arkadaşı, Edge ile, Smackdown’ı Survivor Series’deki brand maçı için istila eden güreşçilerden biriyle işbirliği yapmaya başladı. Rey Mysterio’ya saldırdılar. Taboo Tuesday’de Matt Hardy&Rey vs Edge&Masters maçı ayarlandı. Edge maça katılamayınca yerine Gene Stinsky geçti. Maçı Rey Mysterio ve Matt Hardy Rey’in Masters’ı tuş etmesi sonucu kaybetti. Survivor Series’deki geleneksel eleme maçında Masters’ta bulundu, maç sırasında Bobby Lashley’e Master Lock denerken Bobby kurtuldu ama kilit tam bağlanamadığı için Master Lock kırılmış sayılmadı. Masters ilk WWE Championship maçını 28 Kasım RAW’da yaptı. Maç Kurt Angle, Cena ve Masters’ın arasında üçlü pes ettirme maçıydı. Herkes Angle veya Masters’ın submission’ı olduğundan Cena’nın kaybedeceği düşünülüyordu. Maçta Masters, Cena’dan sandalye ve STF yiyince kaybetti. Maçtan sonra Cena’ya 2 kez Master Lock yapıp Cena’yı bayılttı ve maça göre kariyerinde daha önemli bir yerdi çünkü Cena’yı bayıltan ilk ve tek kişi oldu. Masters 5 Aralık RAW şovunda RAW GM’i Eric Bischoff için yapılan bir testte, ki Vince McMahon jüriydi, Eric’e yardım ederek mübaşir rolü oynadı. Ringde Bischoff’un savunması için durdu, Bischoff ona adını sordu. Masters gerçek adını Chris Masters olduğunu söyledi. Masters yalan söylediği için diskalifiye oldu. McMahon Kayfabe’i bozarak onun gerçek adının Chris Mordetzky olduğunu söyledi. 12 Aralık RAW’da, Chris Masters Viscera’yı New Year’s Revolution’da John Cena’nın WWE kemeri için yapılacak Elimination Chamber maçına girmek için yendi. Maçta Viscera, büyük bir vücuda sahip olmanın Master Lock ile bayılmanın kolay olduğunun bir göstergesi oldu. 26 Aralık RAW şovunda Masters, Chavo Guerrero ile Elimination Chamber maçında en son kimin gireceğiyle ilgili Beat the Clock yarışmasında karşılaşıp kazandı, fakat Chavo Master Lock’tan kurtulmak için uzun süre direnince Masters HBK’in şov açılışında yaptığı en kısa süreyi geçemedi. New Year’s Revolution’da Masters Carlito sayesinde Elimination Chamber maçından elendi. Maç sırasında ikili beraber çalışmasına rağmen, son 3’te Masters Cena’ya Master Lock yaparken Masters’a arkadan low blow geçirdi ve roll-up ile kazandı. 9 Ocak’ta, ikilinin arasındaki söz kavgasından sonra, ikili takım olup Shawn Michaels ve Kurt Angle ile maç yaptılar. Maç sırasında Shawn ringden ayrıldı. Masters, Angle’ı Master Lock ile bayıltıp kazandı. 16 Ocak’ta Masters, Cena’ya Master Lock Yarışması’nın bir parçası olması için meydan okudu. Cena meydan okumayı kabul etti ve kilitten kurtulmak için birçok hareket denemesine rağmen Edge, Cena’ya kemeri ile saldırdı ve yarışma bitti. İbrahim Cüneyt Canver İbrahim Cüneyt Canver (d. 1952, Adana - ö. 27 Nisan 2002), Türk siyasetçi. Ankara Üniversitesi Hukuk Fakültesi mezunudur. Serbest Avukatlık yapmıştır. TBMM XVII. ve XVIII. Dönem Adana Milletvekilidir. XVII. Dönem TBMM Başkanlık Divanı Kâtip Üyesidir. Evli ve iki çocuk babasıdır. 12 Eylül askeri darbesinin ardından 1983 seçimleriyle açılan 17'nci dönem TBMM'nin Fikri Sağlar ile birlikte en etkin muhalefet isimlerinden biriydi. Srebrenitsa Srebrenica (Boşnakça: "Srebrenica, Сребреница"; okunuş: "Srebrenitsa"), Bosna-Hersek'in doğusunda, Sırp Cumhuriyeti'nin içinde bulunan, Bosna-Hersek ile Sırbistan'ın sınırındaki kenttir. Ayrıca burada, Bosna Savaşı sırasında birçok Boşnak, Sırplarca kıyımdan geçirildiğinden, Srebrenitsa Katliamı adını bu yerleşim biriminden almıştır. 1990'lı yıllarda, kentin çoğunluğu Bosnalı Müslümanken, bugün yarıdan fazlası Sırplardan oluşmaktadır. KavakpÄ±nar, Pendik Kavakpınar: İstanbul ilinin Pendik ilçesine bağlı bir mahalle. İstanbul Pendik ilçesine bağlı bir mahalledir, nüfusu 57000 civarındadır.Mahalle geçmişi 30 yılı geçmemekle beraber özellikle Pendik'in Kartal dan ayrılarak ilçe olduğu günden itibaren nüfusu hızla yükselmiştir. Eskiden Yayalar köyüne ait ekili kırsal alan olarak bilinir. Mahalle Çamçeşme semtiyle beraber anılır ve posta kodu 34899'dur. Komşu mahalleler Güllübağlar, Esenler, Çamçeşme, Güzelyalı, Orhangazi, Ramazanoğlu ve Kurtköy'dür. Mahallede; 3 İlkokul, 3 Ortaokul, 2 İmam Hatip Ortaokulu, 2 İmam Hatip Lisesi, 2 Kütüphane, 2 Sağlık Ocağı, 7 Cami, 1 Cemevi, Birçok Park, 2 PTT şubesi, Mezarlık, 2 Halı Saha, 1 Akaryakıt İstasyonu, Belediye Araç Deposu, Sanayi Sitesi, Kültür Merkezi ve 1 Spor Kompleksi bulunmaktadır. Yılmaz Hocaoğlu Yılmaz Hocaoğlu (1941, Adana - 8 Ağustos 1993, İzmir), Türk siyasetçi. Ankara İktisadi ve Ticari İlimler Akademisinden mezun olmuştur. Ankara Yüksekokullar Talebe Birliği Başkanlığı, Türkiye Millî Talebe Federasyonu Başkanlığı, Çukurova Pamuk Tarım Satış Kooperatifleri Birliği Müfettişliği, Ulaştırma Bakanlığı Müşavirliği, Türkiye Emlak Kredi Bankası, Çay işletmeleri Genel Müdürlüğü, T.C. Emekli Sandığı Yönetim Kurulu Üyelikleri yapmıştır. TBMM 4.(XV), XVII., XVIII.ve XIX. Dönem Adana Milletvekilidir. 4.(XV), XVIII. ve XIX. Dönem TBMM Başkanvekilidir. Evlidir. 1993 yılında İzmir'de geçirdiği bir trafik kazasında aynı araç içinde bulunan Yafes Öztürk ile birlikte hayatını kaybetti. Türemiş kelime Türemiş kelime veya türemiş sözcük, isim ve fiil köklerine veya diğer türemiş kelimelere yapım ekleri getirilerek türetilen kelime. Yalın hâldeki türemiş kelimeler gövde olarak da bilinir. Türetilen kelime, genellikle türediği kelimeyle ilişkili olmakla birlikte, tamamen yeni bir anlama sahiptir: "su" (madde) ve "suluk" (kap) gibi. Türemiş kelimeler, türetildikleri kelimenin türüne göre ikiye ayrılır: İsimden türeyenler: İsim köklerine yapım eki getirilerek yapılan kelimelerdir. Fiilden türeyenler: Fiil köklerine yapım eki getirilerek yapılan kelimelerdir. Türemiş kelimeler çekim eki alabilir. Bu durumda türemiş kelime özelliğini yitirmezler. Örneğin aşağıdaki cümledeki tüm kelimeler türemiştir: Herhangi bir kökten başlayarak birden fazla türemiş kelime (gövde) oluşturulabilir. Bunlara sırasıyla birincil gövde, ikincil gövde, üçüncül gövde vs. denir. Örnekler: Birden fazla kez türetilmiş kelimelerde kelime türü kök veya bir önceki gövdeden farklı olabilir. Örnek: Murat Daltaban Murat İsmail Rauf Daltaban (d. 1966, Ankara), Türk oyuncu ve tiyatro yönetmeni. Salkım Hanımın Taneleri filmiyle Hırsız Polis dizisindeki rolleriyle tanındı. In-yer-face akımı oyunlarını Türkçe olarak ilk kez sergileyen DOT'un kurucularındandır. ODTÜ Maden Mühendisliği'nde okudu. 1992'de Ankara Üniversitesi Dil ve Tarih-Coğrafya Fakültesi Tiyatro Bölümü Oyunculuk Ana Sanat Dalı'ndan mezun oldu. İstanbul Şehir Tiyatroları'nda çalıştı. Bir dönem kulüplerde grubuyla rock ve punk tarzı müzik yaptı. 1999'da Salkım Hanımın Taneleri filminde Ermeni Klarnetçi Artin'i canlandırdı. Filmde Sarı Gelin türküsünü Ermenice söyledi. 2004 yılı sonlarında Şehir Tiyatroları'ndan istifa etti. Hırsız Polis dizisinde hırsız Mavi'nin sorunlu ağabeyi Ali Rıza'yı (Arıza) oynadı. Bu rolle geniş kitlelerce tanındı. 2005 yılında Özlem Daltaban ve Süha Bilal'le birlikte DOT'u kurdu. İstanbul Beyoğlu'nda faaliyet gösteren tiyatroda, Büyük Britanya'da doğmuş olan in-yer-face akımı oyunlarını sahneye koydu ve bazılarında rol aldı. Özlem Daltaban'la evli olan oyuncunun 2004 doğumlu Arda Kuzgun adında bir oğlu vardır. Sadu Sadu veya Sadhu (IAST: "sādhu" (erkek), "sādhvī" or "sādhvīne" (kadın)), Hinduizm ve Caynacılık'ta çileci bir yaşam sürüp sadaklarla hayatını idame eden, kendini dünya nimetlerinden uzaklaştırmış kişilerdir. Kendilerine ayrıca "jogi", "sannyasi" veya vairagi biçiminde de hitap edilmektedir. Kelime anlamı "sadhana"yı uygulayan veya ruhsal disipline ermek için sabit bir yolu takip eden kişidir. Çoğunluğu yogi olsa da, her yogi bir sadu değildir. Bu kişiler hayatın ilk üç Hindu amacının (ashrama) peşinden koşmaya adanmışlardır: kama (eğlence), artha (pratik amaçlar) ve dharma (görev). Bu amaçlar ediniliğinde, bir Sadu, meditasyon ve Brahman'ı düşleme yoluyla moksha'ya (özgürlüğe) erişebilir. Sadu'lar Hinduizm'de (Sanatan Dharma) safran rengi, Caynacılıkta ise sannyāsa'larını (Dünya'daki mallarını geride bırakma) temsil eden beyaz renk kıyafetler giyerler. Kadın Sadulara ise "sādhvī" veya "aryike" diye hitap edilebilir. Theravada Budizm'e göre, bu terim kadim Pali dilinde, söylenen bir şeye katılmak amacıyla ya da Buddha'nın bir konuşması zikredildikten sonra kullanılmaktadır. "Çok güzel söylediniz, çok yerinde bir söz, katılıyoruz" manasında iki üç kere "Sadu! Sadu! Sadu!" diye tekrarlanır. Sadhu (Sanskritçe: साधु) terimi, Monier Monier-Williams'a göre Rigier ve Atharvaveda'da, "düz, sağ, doğrudan hedefe götüren" anlamına gelir. [not 1] Vedik edebiyatın Brahmanas katmanında, terim, bağlama göre "iyi düzenlenmiş, nazik, istekli, etkili veya verimli, huzurlu, güvenli, iyi, erdemli, onurlu, dürüst, asil" olan birini ifade eder. Hindu Destanlarında bu terim, "aziz, adaçayı, kahin, kutsal adam, erdemli, iffetli, dürüst ya da doğru" birisini ifade eder. Sanskritçe terimler sādhu ("iyi adam") ve sādhvī ("iyi kadın"), kendi ruhsal uygulamalarına odaklanmak için toplumun dışında ya da kenarında yaşamayı seçenleri ifade eder. Kelimeler kök sādh'dan gelir, yani "hedefe ulaş", "düz yap" veya "iktidarı kazan". [7] Aynı kök "manevi uygulama" anlamına gelen sādhanā kelimesinde de kullanılır. Kelimenin tam anlamıyla ″ sadhana ″ veya manevi disiplin yolu uygulayan kişi anlamına gelir. Sadular tüm maddi ve cinsel bağlarını bırakarak Hindistan'ının dört bir yanındaki inlerde, ormanlarda ve tapınaklarda yaşarlar. Hindistan'da yaklaşık 4-5 milyon sadu yaşamaktadır. Karma etkisinin ortadan yok olması için, kendilerine acı çektirmek amacıyla, zor pozisyonlar alarak o şekilde senelerce dururlar. Toplumu koruduklarına inanıldığından halkın çoğu onlara yiyecek getirmekte ve destek olmaktadır. Sadular asla sadaka kabul etmezler ancak kendisine sadu görüntüsü vermiş pek çok dilenci bu imajla para kazanmaktadır. Melihat GÃ¼lses Melihat Gülses, (d. 1 Ekim 1958; Akşehir, Konya) Klâsik Türk müziği yorumcusudur. İlkokul ve ortaokulu Anadolu’nun çeşitli illerinde tamamladı. Lise eğitimini Fatih Kız Lisesi’nde tamamladı. Lisedeyken konservatuvara devam etti. 1976’da İTÜ Türk Musikisi Devlet Konservatuvarı ses eğitimi (şan) bölümüne girdi ve 1984’te eğitimini tamamladı. 1981’de TRT İstanbul Radyosu’na girdi. TRT radyo ve televizyonlarında programlar yaptı. Yurt dışında verdiği konserlerde Türkiye'yi ve Türk müziğini tanıttı. Önemli sanatçılarla çalışmalar yaptı. 1996 yılında çıkan "Tatyos Efendi" albümünün ve 2002 yılında çıkan İncesaz adlı müzik topluluğuna ait İki/Eylül Şarkıları albümünün solistliğini yaptı. Seslendirmiş olduğu birçok eser dinleyenleri tarafından hâlen kabul görmekte ve dinlenmektedir. Melihat Gülses hâlen TRT İstanbul Radyosu’nda çalışmalarına devam etmektedir. Neva adında kızı ve Alihan adında bir oğlu vardır. Ã–mer Kaner Ömer Kaner (d. 21 Mayıs 1951, İstanbul), Türk eski millî futbolcu, teknik direktör. Eskişehirspor ve Fenerbahçe'nin eski futbolcularındandır. 1974-75 Türkiye 1. Futbol Ligi sezonunda Eskişehirspor formasıyla 14 gol atarak Süper Lig Gol Kralı olmuştur. Futbola önce Almanya'da mahalli liglerde başladı ve daha sonra askerliği için döndüğü vatanında Havagücü Takımında yer aldı. Burada kısa süre içerisinde ilk onbirin vazgeçilmez oyuncusu olmayi başardı. Bunu gören Eskişehirspor yönetimi 1973-74 sezonu için Ömer'i kadrolarına dahil ettiler. 1973-74 te gollerine başlayan Ömer Kaner, 1974-1975 sezonunda Eskişehirspor formasıyla 14 gol atarak Türkiye liginin gol kralı oldu. Eskişehirspor'dan sonra Fenerbahçe(1975-77), Zonguldakspor(1977-79), Alman takımı Freiburg FC(1979-81), Eskişehirspor(1981-83), Karagümrük(1983-84) ve Bakırköyspor(1984-85) takımlarında oynadı. Futbolu 1985 Bakırköyspor formasıyla, Fenerbahçe'ye karşı jübile maçı yaparak bıraktı. Futbol kariyeri boyunca 270-300 arası maçta forma giyen Kaner, Fenerbahçe'de 90 maçta yer aldı. 1974 RCD Kupası'nda Pakistan ile oynanan maçta bir kez A Milli formasını giydi. 1985'te Bakırköyspor'da antrenörlüğe başladı. 1986 yılında İngiltere'de Bobby Robson'ın düzenlediği kursları başarı ile bitirerek İlk büyük diplomasını aldı ve yurda döndü. Fenerbahçe'de, Pal Csernai(1987-88), Todor Veselinoviç(1988-90), Guus Hiddink(1991) ve Joseph Venglos(1991-93)'un yardımcılıklarını yaptı. Bu arada Teknik Direktörlük diplomasını başarıyla kazanan Kaner, 1993'te başladığı teknik direktörlük kariyerinde sırasıyla Denizlispor(1993-94 Şampiyon), Zeytinburnuspor, Sarıyer, Erzurumspor, Aydınspor, Diyarbakırspor(Play off Final), Çaykur Rizespor, Göztepe, Kemerspor, Karşıyaka, Eskişehirspor, Elazığspor, Kayserispor, Pogoń Szczecin(İkinci olarak UEFA ya katıldı.), Altay, Hatayspor ve Aksarayspor'u çalıştırdı. 1993-1994'te çalıştırdığı Denizlispor'u Süper Lig'e çıkardı. Ömer Kaner hâlen Türkiye millî futsal takımı'nı çalıştırmaktadır. Aynı zamanda UEFA PRO lisansı sahibi olarak TFF 'de baş eğitimci konumunda görev yapmaktadır. Küfür (söz) Küfür, hoş olmayan, kırıcı, incitici ve görgüsüz, mahalle ağzının kullandığı sözlerdir. Eskiden küfür olarak sayılan bazı kelimeler bugün günlük hayattaki sıradan sözcükler olarak anımsanmaktadır. Örneğin: "Salak" kelimesi 1980'li yıllara kadar en adi ve büyük bir küfür sayılırken şimdi günümüzde o kadar da etkili bir kelime değildir ve küfrün derecesi kişiden kişiye değişebilir. Engerekgiller Engerekgiller (Viperidae) bir zehirli yılanlar familyasıdır. Bu yılanlar Avustralya ve Madagaskar dışında dünyanın her yerinde bulunabilir. Hepsinin zehrin enjeksiyonunu sağlayan göreli olarak uzun dişleri vardır. Tip cins = "Engerek" - Laurenti, 1768 Herbert Brenon Herbert Brenon (13 Ocak, 1880 - 24 Haziran, 1958) film yönetmeni. 1930'lu yıllarda çektiği sessiz filmler ile tanınır. Dublin, İrlanda'da doğmuştur. Yönetmen olmadan önce karısı Helen Oberg ile birlikte Vodvil oyunlarında yer alırdı. Çiftin Gerben (1908) ve Stephen (1911) isminde iki çocukları vardır. Romanlardan sinemaya uyarlanan Peter Pan (1924) ve Beau Geste (1926) gibi filmleri yönetmiştir. Sorrell and Son isimli filmiyle 1. Akademi Ödülleri'nde En İyi Yönetmen Akademi Ödülü'ne aday gösterilmiştir. Los Angeles, Kaliforniya'da ölmüştür. Just Feel (albüm) Just Feel, Dolapdere Big Gang'in ikinci albümü. Bu albümde dünyaca ünlü hit şarkıları kendi etnik tarzlarıyla söylüyorlar. Albümde Işın Karaca ve Teoman'da konuk sanatçı olarak yer alıyorlar. Dünyaca ünlü coverların yanı sıra birde "Oh Life" adlı gruba ait yeni bir şarkı da yer alıyor. Sorrell and Son Sorrell and Son 1927 y覺l覺 ABD yap覺m覺 sessiz film. İlk gösterim tarihi 2 Aralık 1927'dir. Film Herbert Brenon yazmış ve yönetmiş, ertesi yıl 1. Akademi Ödülleri'nde En İyi Yönetmen Akademi Ödülü'ne aday gösterilmiştir. Aynı isimli Warwick Deeping romanından Elizabeth Meehan tarafından uyarlanmıştır. 1933 yılında ilk filmdede yer alan H.B. Warner'ın tekrar Stephen Sorrell'ı canlandırdığı bir devamı çekilmiştir. Daha sonra 1987 yılında bir televizyon dizisi yapılmıştır. Ashikaga Takauji İmparator, Ashikaga şogunluğu sırasında da yalnızca simgesel olarak hükümdarlığını sürdürdü. Takauji imparatorluk hükûmetini devirmiş olduğu için, 19. yüzyılda Japon İmparatorluğu'nun yeniden canlandığı dönemde Japon tarihinin en büyük hainlerinden biri olarak anıldı. Ancak II. Dünya Savaşı'ndan sonra imparatora beslenen saygının azalmasıyla Takauji'nin önemi de yeniden kabul edilmeye başlandı. Ashikaga Tadayoshi Stereo kameralar Stereo kameralar cisimlerin uzaklığını belirlemede kullanılır. En iyi bilinen örnekleri Mars'taki Spirit ve Opportunity robotlarının kulladığı stereo kameralardır. Ashikaga şogunluğu Ashikaga şogunluğu (Japonca: 足利将軍家; Ashikaga Shōgunke; anlam: Ashikaga Shogun Ailesi), 1336 ya da 1338 yılından 1573 yılına değin Japonya'yı yöneten şogunluğu. Japonya tarihinde kurulmuş olan üç şogunluğun ikincisidir. Ashikaga şogunluğunun adı bugünkü Ibaraki ilinin Ashikaga şehri ve çevresini yönetmiş olan Ashikaga klanından gelmektedir. Bu şogunluğun 3. şogunu Ashikaga Yoshimitsu tarafından Kyoto'nun Muromachi semtinde inşa edilen köşküden dolayı daha sonra Edo döneminde Muromachi şogunluğu (室町幕府; Muromachi Bakufu) olarak adlandırıldı. Kuruluş tarihi üzerinde başlıca iki tez mevcuttur: Seviye Belirleme Sınavı 2012 yılında Milli Eğitim Bakanlığı tarafından aşamalı olarak kaldırılma süreci başlatıldı. 2013 yılında sadece 8. sınıfların girdiği SBS yapıldı. 2013-2014 eğitim-öğretim yılında yerine TEOG sistemi getirilerek kaldırılmış oldu. Dorus Dorus Yunan mitolojisinde Hellen'in oğlullarından biri ve Dor halkının efsanevi atasının adıdır. Doros'un babası Hellen ve annesi peri Orseis'tir. Kardeşleri Xuthos ve Eolos'tur. Xantippe Doros'un kızı ve Pleuron'un karısıdır. Hellen krallığını oğulları arasında bölüştürür. Doros kendi ahalisine Dorlar adını verir. Utkan Demirci Utkan Demirci Türk mühendis ve Profesör. Stanford Üniversitesi, Tıp Fakültesi, Canary Kanser Erken Teşhis Merkezinde kendi araştırma grubunun başında görev yapmaktadır. 2005-2014 yılları arasında Harvard Üniversitesi Tıp Fakültesi Brigham and Women's Hastanesi ve Harvard-MIT Sağlık Blimleri ve Teknolojileri Biyomedikal Mühendisiği Bölümü'nde Biyo Akustik Mikro Elektro Mekanik Sistemler Laboratuvarını (BAMM Lab) kurdu ve yönetti. Dr. Demirci 2013 yılında epilepsi hastalığının tanı ve tedavisinde kullanılabilecek ucuz ve etkili bir cihaz geliştirerek Bright Future Ödülüne layık görülmüştür. 2006 yılında AIDS hastalığı üzerine yaptığı başarılı çalışmalarlaMassachussetts Institute of Technology Technology Review Magazine tarafından biyoteknoloji alanında dünyayı değiştirecek olan ilk 35 bilim insanı arasında gösterilen Türk Bilim insanıdır. Ankara Çankaya'da doğdu. 6 yaşında İstanbul' a gitti. Liseyi Kadıköy Maarif Koleji ve Anadolu Lisesi'nde bitirdi. Üniversite giriş sınavında ilk 100'e girme başarısı gösterdi ve Boğaziçi Üniversitesi Elektrik-Elektronik Fakültesi'ne yerleşti. Burada 1 yıl okuduktan sonra, Türkiye Cumhuriyeti Millî Eğitim Bakanlığı bursu ile Amerika Birleşik Devletlerinde bulunan Michigan Üniversitesi'ne kabul edildi ve burada lisans eğitimini derece ile tamamladı. Ardından 2001 yılında Stanford Üniversitesi'de yüksek lisansını tamamladı ve aynı üniversitede doktora eğitimine başladı. 2005 yılında hem doktorasını tamamladı hem de işletme yönetimi yüksek lisans derecesi aldı. Dr. Demirci, 2007 yılında "Dünyanın geri kalmış yerlerindeki HIV/AIDS sağlık sorunları için CD4 ucuz, tek kullanımda atılabilir Biyonano Çip" projesi ile TÜBİTAK, TTGV ve TÜSİAD tarafından her yıl başarılı bilim insanlarına verilen Teknoloji Ödüllerinden "Nanoteknoloji, Biyoteknoloji ve Nanobiyoteknoloji Onur Ödülü"ne layık görülmüştür. Dr. Demirci, 2008 yılında da Kadıköy Maarif Koleji ve Anadolu Lisesi Mezunlar Derneği tarafından Kristal Martı ödülüne layık bulunmuştur. Herat Herat (, Eski Türkçe "Heri"), Afganistan'ın batısında Herat Vilayeti'nin merkezi olan kent. 2013 Tahminine göre 1,436,300 kişi nüfusu ile Herat Afganistan'ın nüfus itibarıyla ikinci büyük şehridir. Münbit Herey Nehri vadisinde konumlanmıştır. Kandehar ve Mezar-ı Şerif kentlerine 1. No.lu devlet yolu ile veya dış çevre yolu bağlıdır. Şehir İran içinde bulunan Meşhed şehrine İslam Kale sınır şehri dolayısıyla bağlıdır Herat'ın tarihi antik çağlara dayanmaktadır. Yunan tarihçi Herodot, Herat'ın Orta Asya'nın buğday ambarı olduğunu yazmıştır. MÖ 330 yılı civarında kent Büyük İskender tarafından alındı. Daha sonra ise kent Selevkoslar'ın eline geçti. MÖ 167 yılında da kente Partlar egemen oldu. Sasaniler (226-652) döneminde Ak Hun İmparatorluğu ile Sasaniler arasında geçen savaşlarda Herat stratejik bir öneme sahipti. 786-809 yılları arasında kent Abbasiler tarafından yönetildi. Herat, 1000 yılında Gaznelilerin 1040 yılında ise Selçukluların eline geçti. Daha sonra Harzemşahların bir parçası oldu. 1221 yılında Herat Cengiz Han tarafından yerle bir edildi. 1381 yılında da Timur tarafından tekrar imha edildi. 15. yüzyılda kent bir süre Karakoyunlular tarafından yönetildi. 1507 yılında Özbekler'in eline geçen kent 1510 yılında Şah İsmail tarafından Safevi Devleti'ne katıldı. 1750 yılında Herat, Ahmet Şah Durani'nin eline geçti. Herat 1860 yılında Dost Muhammed Han tarafından Afgan Devleti'nin bir parçası haline getirildi. 19. yüzyıl boyunca kent İngilizler, İranlılar ve Afganlar arasında birçok savaşlara sahne oldu. Sovyet-Afgan Savaşı sırasında Herat Sovyetler Birliği tarafından işgal edildi. 10-20 Mart 1979 tarihleri arasında kentte Sovyetler'e karşı çıkan isyanı bastırmak üzere Sovyetler kenti bombalayarak 20.000 kişinin ölümüne neden oldular. Kent 1995 yılında Taliban'ın eline geçti. 2001 yılında ABD'nin Afganistan'a yaptığı müdahale sonucu Taliban kenti terk etmek zorunda kaldı. Günümüzde Herat, ABD destekli Hamid Karzai hükûmeti tarafından yönetilmektedir. TRT Radyo 1 TRT Radyo 1, 9 Eylül 1974'te Türkiye Radyolarının TRT 1 adı altında birleştirilerek 24 saat yayına geçmesiyle kuruldu. 1987'de TRT Radyo 1 adını aldı. Nart destanlarÄ± Nart destanları (; ; Osetçe:Нарты кадджытæ; "Narty kaddžytæ"; Çeçence:Нарт Аьрштхой) , Kuzey Kafkasya halklarının sözlü geleneği içerisinde anlatılan ve büyük ölçüde derlenmiş olan yiğitlik destanı. Destan en geniş biçimi ile Adıgeler arasında bulunmaktadır. Ayrıca Abaza, Abhaz, Ubıh, Karaçay, Balkar, Oset, İnguş ve Svanların dillerinde söylenen Nart destanı parçaları (tekstler) vardır, bunların hepsi Adıge destanları ile birlikte büyük bir bütünlük oluşturur. Bütün bu destan söylentileri, özellikle şarkı ("орэд"/vered), türkü ("пщыналъ"/pşınatl), öykü (хъишъэ/hiş'e) gibi türlerde derlenmişlerdir. Bu destanların tümü aynı kategoriden sayılsalar da, anlatılar bir topluluktan diğerine farklılıklar da göstermektedirler. Örneğin aşk ve ihanet (entrika) ögeleri Kabartay ve Oset varyantlarında daha gelişmiş ve daha belirginleşmiştir. Kafkasyada yaşayan halkların ortak kültür ürünleri olan Nart destanları, Karaçay-Balkar Türklerinin sözlü halk edebiyatında da önemli bir yer tutar. Ayrıca; Çerkes, Abhaz-Abaza, Oset, Çeçen-İnguş ve Kumuk Türklerinin halk kültüründe de yer alan Nart destanları, bunların her bir varyasyonu birbirlerine benzemekle birlikte kendisine özgü millî unsurları bünyesinde barındırdıkları ve aralarında bazı farklılıkların olduğu da bir gerçektir. Nartlar, aynı adlı destanlarda bahsedilen bir halktır ve gerçekte bu ada sahip bir toplumun geçmişte yaşayıp yaşamadığı bilinmemektedir, fakat yaygın görüşe göre tek bir toplum olmayıp binlerce yıldır birlikte yaşayan ve değişik ırklardan gelen kavimlerin kaynaştığı bir Kafkas halkıdır. Daha doğrusu bugün de var olan bir halklar bütünüdür. Karaçay-Balkar (Alan ve Tavlu), Çeçen-İnguş (Nohçı ve Galgay), Oset (İron ve Digor), Abhaz, Adıge, Avar ve başka pek çok küçük nüfuslu toplumlarının kültürel olarak kaynaşmasıyla ortaya çıkmıştır, ancak her biri kendi dillerini konuşur. Buna karşın ortak kültürel unsurların kime ait olduğu ve hangisinden geldiğini belirlemek bazen çok zor bazen de imkânsızdır. Bu nedenle bir iki örnek vermekle yetinilecektir. Nart mitolojisinin içerisindeki Türk unsurları bulmaya çalışmak zordur. Bazı kavram, isim ve olaylar birebir Türk söylencelerini andırırken genellikle Kafkas dillerine benzer. Fakat tutarlı ve uyumlu bir örüntü içerisindedir. Ufuk Tavkul'a göre de; Nart destanları Kafkas kökenli Adıge ve Abhazların olduğu kadar, Türk kökenli Karaçay-Balkarların ve Hint-Avrupa kökenli Osetlerin de millî destanları arasındadır. Nartlara değişik bir karakter kazandıran Çeçen-İnguşlar ve Avar, Lezgi, Lak, Dargı, Kumuk gibi farklı etnik kökenlere sahip Dağıstan halkları için de Nart destanları onların ulusal kültürlerinin ve halk edebiyatlarının ayrılmaz bir parçasıdır. Adıge Nartlarının destanları 7 cilt (ve basımı tamamlanamamış 8. cilt), 26 bölüm ve 700'den çok metin halinde derlenip 1968-1971 yılları arasında Maykop'ta yayınlanmıştır. Destan, değişik karakterdeki çok sayıda kadın ve erkek kahramanı, gök ve yer tanrılarını, yarı tanrıları, göğsü kılıçlı orman adamlarını ("мэзыл1"), hortlakları ("хьадэджад") ve Ölüler Ülkesi ("Хьадрыхэ") insanlarını, Yisp ("Исп") denilen cüceleri, büyücü ("уды, нэгъуч1ыцэ") ve kahinleri ("усэрэжъ"), devleri ("иныжъ"), perileri ("тхьэ1офыд"), ejderhaları ("блaгъо", "шэгьыблэ"), define bekçilerini ("1этэт") ve bunlar gibi birbirinden farklı mitik yaratıkları konu edinmektedir. Nart destanı,çok eski dönemler insanının eğitimi, yaşama hazırlanması, model alınacak kişileri ve davranışları gösterme gibi öğretici görevleri yerine getiriyordu. Bu nedenle örnek alınacak kahramanları ve dünya görüşünü sunuyor, kaçınılması gereken davranışları ve kötü örnekleri de sergileyip dışlatıyordu. Destanda ünlü bir Nart kahramanının nasıl doğduğu, yaşam serüveni ve nasıl öldüğü bir bir anlatılmaktadır. Nart kahramanları,genellikle gizleri ya da zayıf noktaları, büyücü ya da kahinlere danışılarak öğrenildikten sonra öldürülebilmektedirler. Örneğin Savsırıko / Sosruko dizlerine silah işlediği öğrenildikten sonra, Peterezi analığı Joko-nan'ın (Жъокъо-нан) sabahleyin ilk bakışı ile denk düşecek bir okun öldüreceği öğrenildikten sonra öldürülebilmiştir. "Nart" (ya da Şapsığ söyleyişiyle "Nat") sözcüğü "Gözüpek, korkusuz kahraman" gibi anlamlar içermektedir ve bir görüşe göre Adıgece kökenlidir. Ne (göz)+ Tı (verme) "Netı/Nat" gözünü veren, gözünü budaktan esirgemeyen, korkusuz kahraman demektir. Başka bir iddia ise, etimolojik olarak Nar(göz) + Ant (adige isminin en eski ve gerçek hali) kelimelerinin kısaltılmışıdır. Ant'ların gözü-gözdesi anlamına gelir. Nart destanlarının MÖ 3. - MÖ 1. binyıl boyunca geliştiği, Bronz Çağı, özellikle Demir Çağı'nda biçimlendiği, o çağlara ve izleyen daha yakın dönemlere özgü izler de taşıdığı görülmektedir. Bütün bu gelişim süreci içinde anaerkil aileden ataaerkil aileye, sınıfsız toplumdan sınıfların belirdiği aşamalara geçiş durumları izlenebilmektedir. Setenay veya (Setenay-guaşe, Сэтэнай-гуащэ); destan kahramanı bilge kadındır. Nartların akıl danıştığı bir anaerkil kadını tipidir. Onun kişiliğinde anaerkil düzenin özellikleri görülebilmektedir. Diğer söyleyiş biçimleri: "Setenay" Adıgece "kılıç veren" (Сэ/Se "kılıç" + тэн/ten, тын/tın "veren") anlamına gelmektedir ("ay" aidiyet ekidir). Guaşe ("гуащэ") ise "kadın, hanım" anlamı taşır. Sosruko veya Savsırıko (Саусырыкъо), Setenay-guaşe'nin taşın içinden doğmuş olan oğludur, dizleri dışında vücuduna silah işlemez. Diğer söyleyiş biçimleri: Sosruka; Adigece "Kızgın Oğlan" (Сао [Шъао]-сыр-ы-къо/Save [Ş'ave] - sır-yı-ko ve "Kılıçla Saldıran" (Сао[Сэуэ]/Save [Seve]) anlamlarına gelir. Şebatınıko (Шэбатыныкъо) veya Badınıko; bir kahramanlık örneğidir. O, her davranışıyla örnek bir yiğittir. Savsırıko'nun kuzenidir (teyze oğludur). Diğer söyleyiş biçimleri: Şebatınıko, Adıgece "Щe (ok) + бэ (çok) + тын (veren) + къo (oğul) sözcüklerinin bileşimidir. "Çok ok veren" ya da "Ok atan kişi" gibi anlamlar içermektedir.. Verzemeg; akıllı ve ağır başlıdır. Bütün Nartlar onu örnek alırlar. Nart kahramanlarının lideri ve Setenay-guaşe’nin kocasıdır. Değişik söyleyiş biçimleri: Karaçay-Balkar Türkçesiyle “Örüzmek” adının “örüz” (ırmak, akarsu) + “mek, bek” (bey, prens) şeklinde iki ayrı kelimenin birleşmesinden oluştuğu düşünülmektedir, bu takdirde anlamı “ırmağın beyi, ırmağın sahibi” demek olur. Peterez; Nart destanlarında adı geçen bir kahraman ve destan kişisidir. Sabahleyin analığı Jokonan'ın (Жъокъо-нан) Peterez'e ilk bakışına denk düşecek bir ok dışında, kendisine silah işlemiyordu. Değişik söyleyiş biçimleri: Peterez; Adıgece "düzgün burunlu" anlamına gelir (pe=burun, terez=düzgün). Nêsren veya Nêsren-jak'e (Несрэн-жак1э); doğruluğu, adaleti ve dürüstlüğü simgeler. Nart Kurultayı'nın (Хасэ) Başkanıdır. "Nesren" sözcüğü, AdIgece "En önce erişen", "Uzağı gören" gibi anlamlar içermektedir. Nartlardan ateşi çalıp insanları ateşsiz ve karanlıkta bırakan, üstelik tanrılığa da kalkışan Pak'o'yu (Пак1о) kızdırdığından Kaf dağına, bir anlatıya göre de Elbüz tepesine zincirlenmiş, tıpkı Prometheus efsanesinde olduğu gibi, başına bir kartal dikilmiştir. Kartal geceleri Nêsren'in göğsünü parçalayıp acı çektirir, ama gündüzleri ak bir güvercin gelip göğsünü gagası ile sıvazlar ve acısını dindirip, yarasını iyileştirir. Vücuduna silah işlemeyen Peterez, zorlu bir uğraştan sonra, attığı oklarla kartalı kalbinden vurur. Bunları gören Pak'o kaçar. Böylece Nêsren-jak'e kurtulur, Nartlar şölenler düzenleyip şarkılar söylerler, Peterez'i öven sözlerle bu büyük başarıyı kutlarlar. O dönemler kocadığına ve elden ayaktan düştüğüne Nart Kurultayınca ("Нарт Хасэ") karar verilen saygın yaşlılar, son ziyafetin verildiği Aleg'lerin 30 m boyunda ve her biri sekiz öküz tarafından çekilebilmiş çok sayıda iri sütunlar üzerinde kurulan Büyük evindeki Ölüm Kurultayı ("Ук1 Хасэ") sırasında öldürülmektedirler. Aleglerin evi kadın erkek yaşlıların, adından bile ürktüğü bir evdir. Örneğin, yaşlı Verzemeg de, zehir içirilerek ya da içki kupasına gizlice konacak bir zehirli yılana sokturularak öldürüleceklerden biridir. O dönemler, sıradan kişiler ve kocamış kadın ve erkekler, kışın, özellikle de en soğuk günlerde Jığeyıbg ("Жъыгъэибг") denilen Yaşlılar Dağında kızaklara bindirilip, üstten dik uçuruma doğru kaydırılmakta ya da yüksek yar ile Aşe Irmağı arasındaki kumsala bırakılarak ölüme terk edilmektedir. Uçurum boyunca, sürüler halinde aç kargalar uçuşmakta, gagalanacak yaşlıları beklemektedir. Gelenek acımasızdır ve ondan kaçınmak olanaksızdır. Ama Verzemeg, saygın ve ünlü bir Nart olduğundan, farklı, kendisine yaraşır bir eğlenti ("джэгу") ve ağırlama eşliğinde, farkına bile vardırılmadan öldürülecektir. Tha ya da Thaşho (Тхьашхо; en büyük Tanrı), Nartlara, elçi olarak küçük bir kuş gönderir, "Uzun ömürlü ve çoğalan, ama geride bir ün bırakmamış Nartlar olarak mı yaşamayı istersiniz, ya da kısa ömürlü, ama ünü büyük Nartlar olarak mı anılmayı seçersiniz?" diye sordurur. Nartlar Kurultayı toplamaya ve karar almaya gerek bile duymadan, hemen oracıkta yanıtlarını bildirirler: "Hayvan gibi onursuzcasına çoğalarak yıllarca yaşamayı istemiyoruz: Ömrümüz kısa da olsa, ünümüz büyük olsun!" derler. Bunun üzerine Thaşho, Nartların beslenme kaynaklarını yenilememeye (üretmemeye) başlar. Nartlar çevreyi tarayarak ve elde kalmış olan son avlarını da tüketerek, sonunda Maykop kentinin güneyindeki Fışte Dağının (Rusça: Fişt) eteklerine tırmanmaya başlarlar. Ama açlıktan bitkin düşmüş olan Nartlar daha ileriye gidemezler. Yaşça da en küçükleri olan Şıvjıy’ı (Шыужъый), son kez toplu bir yemek yiyebilmek için, elde kalan tek anaç domuzu (къоныжъ) getirmesi için gönderirler. Şıvjıy, domuzu bir dere yatağında bulur, oku ile vurup atının üzerine koyar ve dönüş yoluna koyulur. Dönerken atıyla geçtiği yerler, domuzun ağırlığı nedeniyle, karda ilerleyen birinin açtığı yol gibi, oluk biçiminde açılır ve buralardan dağ suları dere olup akmaya başlarlar. Yolda, adını duyduğu, ama kendisini görmediği insan soyundan genç ve küçük cüsseli biri ile karşılaşır: "Sen Kırım taraflarında yeni türediği söylenen küçük insan soyundan biri olmalısın, kimsin, neyle geçiniyorsun, nerede ve kiminle yaşıyorsun?" diye sorar. "Adım Pak'oko Tatarşav (Пак1окъо Тэтэршъау; Pako oğlu Tataroğlan)" der, "Sizin gibi avlanarak geçiniyorum, ileride bir kulübede annemle birlikte yaşıyorum, buyur" diye sözlerini tamamlar. Tatarşav, daha genç olduğundan Şıvjıy'ın solundan ve omuz boyu gerisinden yürüyormuş. Büyüğe saygıyı ifade eden ve şimdilere değin süren bu Adıge geleneğinin o dönemden kaldığı ve zamanla diğer insan topluluklarına da yayıldığı Adıgeler arasında anlatılır. Ayrıca Tatarşav'ı görenler Nart görmedim demesinler! (Тэтэршъао зилъэгъугъэм нарт слъэгъугъэп ерэмы1у!) özdeyişi de o karşılaşmadan kalmıştır, çünkü Nart görmüş son kişi olan Tatarşav, Nartlardan sonra, Nartlar gibi bir yiğit ve gerçekten Nart sayılan bir kahraman olmuştur. Yol ayrımına geldiklerinde, Şıvjıy: "Tatarşav, annene bir armağan göndermeden seni bırakamam, Nartlara yakışmaz bu, ama yoksul biriyim, altın gibi değerli bir şeyim yok" der, bir meşe ağacını eğer, tepesini sivriltip ucuna götürmekte olduğu domuzun bir budunu kesip takar, "Al bunu, azar azar evine götürürsün, kurutursanız kış boyunca ikinize de yeter" der ve yoluna devam eder. Nartlar son yemeklerini yer, müzik ve şarkılar eşliğinde son danslarını da oynarlar, ardından topluca derin bir uykuya yatarlar. Onların Fışte Dağı eteklerinde, ama bilinmeyen bir yerde, hâlâ uyumakta oldukları yaşlılar arasında anlatılır. Çeçen destanları, Nart-Ortshoy Destanı adını taşır ve farklıdır. Çeçen destanlarına göre, Nartlar başka bir bölgeden Ortshoy ülkesine gelen ve Ortshoylarla karşılaşan, ama her biri birer yiğit olan başka bir diyarın kahramanlarıdır. Ortshoylar, Ortshoy diyarını saldırganlardan ve devlerden korumaya çalışan yurtseverler ve yerel kahramanlardır. Dağıstan halkları arasında ise, erken İslamlaşma nedeniyle Nart anlatıları çok azalmıştır. Dağıstan halkları arasında Arap-İran çıkışlı İslami anlatılar ve destanlar daha yaygındır. İtalya'da en çok arananlar listesi İtalya'da en çok arananlar listesi İtalyan İçişleri Bakanlığı tarafından yayımlanır ve eyalet polisi tarafından son derece tehlikeli kabul edilen otuz kişiyi içerir. Kaçaklar yakalandığı zaman,bu listeden çıkarılır ve diğer bir kişisel listeye yerleştirilir. Olivier Dacourt Olivier Nicolás André Dacourt kısaca "Olivier Dacourt", (d. 25 Eylül 1974), FC Internazionale Milano forması giyen Fransız futbolcudur. Dacourt, kariyerinde şu ana kadar, Strasbourg, Everton, Lens, Leeds United, Roma'da forma giydi. 2005-2006 sezonunda Coppa Italia finalini Roma ekibiyle kaybeden oyuncu, daha sonra Bosman Kuralı ile takımının kupayı kaybettiği FC Internazionale Milano'ya transfer oldu. Şu anda da bu kulüpte oynamaktadır. Millî takımda da 21 maçta 1 gol kaydeden oyuncu, oynadığı takımlar sebebiyle de hem Ligue 1, hem Premier League, hem de Serie A tecrübesine sahiptir. Fransız oyuncuya "Merazzuri" taraftarları "General" lakabını takmışlardır. Bunun sebebi ise sahada yaptığı başarılı hareketlerdir. Pop punk Pop punk, pop ve punk rock türlerini harmanlayan bir müzik türüdür. Power pop ve Psychedelic Pop gibi rock müzik etkisinde gelişen müzik türleridir. 1980'li yıllara gelindiğinde dünyada daha çok hardcore punk yaygın olduğu için pop punk fazla tanınamadı ve yayılamadı ama Buzzcocks, The Jam, The Undertones, and Descendents gibi gruplar tarafından yapılmaya devam edildi. 1990'lı yıllarda pop punk büyük çıkış yakaladı ve 1990'lı yıllara damgasını vuran müzik türlerinden biri oldu. Green day ve Blink 182 bu türün yaygınlaşmasındaki baş gruplardı. Müzikal olarak pop punk, punk dinliyicileri tarafından çok tartışılır fakat müzik otoriteleri pop punkı daha doğrusu gerçek pop punkı "punk rock wity poppy sound" olarak tanımlar yani neşeli, mutlu, melodik punk, fakat bu durum gerçek pop punk grupları için geçerlidir, örneğin the ramones, Blink 182, Sum 41, Screeching Weasels, Allister, Fenix tx, Green Day, Mest, The F-ups, Mxpx gibi gruplar pop punk gruplarıdır fakat good charlotte, simple plan (son albümlerinden dolayı) gibi pop punk grubu olarak bilinen gruplar ilk başta pop punk grubu olarak başlamış fakat sonradan pop müziğe dönmelerinden dolayı pop rock/power pop grupları olmuşlardır fakat toplumda bu gruplar pop punk gözüyle anıldığı için pop punk çok fazla pop ağırlıklı rock türü olarak sanılır ve günümüzde pop punk emo türüyle karşılaştırılır, aslında bu iki türin birbirleriyle alakası yoktur emo hardcore müzikten gelir ve EMO müziği pop punka benzemez daha çok alternatif rock kaynaklıdır. Sonuç olarak pop punk 1990'ların sonlarında ve 2000'lerin başlarında müzikal olarak altın çağını yaşamış Blink 182'nin dağılması ve Sum 41'in daha çok metale yönelmesiyle günümüzde tam olarak birkaç grup tarafından yaşatılmaktadır. Francis Obikwelu Francis Obiorah Obikwelu (d. 22 Kasım 1978, Nijerya) 2001'den beri Portekiz vatandaşlığı olan Nijeryalı sprint atletidir. 2004 Yaz Olimpiyatları'nda 100 metre dalında elde ettiği ikincilik, Portekiz'e olimpiyatlarda kısa mesafe koşularında kazandırdığı ilk madalyadır. 2006 yılında yapılan Avrupa Atletizm Şampiyonası'nda hem 100 hem 200 metrelerde altın madalya aldı. 1978'den sonra bu şampiyonada bu iki dalda altın madalya almış ilk atlettir. 14 yaşında, Nijerya'daki futbol antrenörleri onu atletizme yönlendirmeye çalışmıştır. İki yıl sonra, 1994 Afrika Küçükler Şampiyonası'nda Nijerya'yı 400 metre dalında temsil ederek gümüş madalyanın sahibi olmuştur. Recreation (film, 1914) Recreation , yönetmenliğini ve başrolünü Charlie Chaplin' in üstlendiği 1914, ABD yapımı kısa bir komedi filmidir. Chaplin'in Keystone Stüdyoları' ndaki 23. filmidir. Libertad (futbol kulübü) Club Libertad Asunción, 1905'te Paraguay'ın başkenti Asunción'da kurulmuş bir spor kulübüdür. Futbol ve basketbol branşlarında faaliyet göstermektedir. Sperlonga Sperlonga merkezi İtalya'nın Lazio Bolgesi'ne bagli Latina ili'nin bir komunu ve kasabasidir. Sperlonga Roma ile Napoli şehirleri arasında bir sahil kasabasıdır. Yerleşmi merkesinin Batısında Terracina, Kuzeyinde Fondi, Kuzeydoğusunda Itri ve Doğusunda Gaeta bulunur. Kent nüfusu 3,091 olan Sperlonga, Roma'ya 50 km uzaklıktadır. Antik Roma'da da bir yerleşim merkezi olan Sperlonga'da İmparator Tiberius'un yaptırdığı ünlü villası bulunmaktadır. Ayrıca Latincesi speluncae olan ve kente adını veren grottolardan (yapay mağara) biri de bulunmaktadır. Sperlonga'nin nüfusu (1.4.2010 tahminleri itibarıyla) 3.270 kişidir. 19. ve 20. yy/da kasaba nüfusunun gelişimi şu gösterimde incelenebilir: Sperlonga'nin şu komünlerle sınırları bulunur:Fondi, Itri Sherone Simpson Sherone Simpson (d. 12 Ağustos 1984) Jamaikalı sprint atletidir. 2004 Yaz Olimpiyatları'nda takım arkadaşları Aleen Bailey, Veronica Campbell, Tayna Lawrence ve Beverly McDonald olmuştur. 2005 Dünya Atletizm Şampiyonası'nda ise takım arkadaşları Daniele Browning, Aleen Bailey ve Veronica Campbell olmuştur. Gündüz Tekin Onay Gündüz Tekin Onay, (31 Mayıs 1942, Çankırı - 4 Ocak 2008, İstanbul) 1976-1977 yıllarında Beşiktaş'ı de çalıştırmış ve çalıştırdığı takımlarda altyapıdan pek çok yetenekli futbolcuyu keşfetmiş futbolcu, futbol antrenörü, teknik direktör. Profesyonel futbolculuk kariyerine 1957 yılında Eskişehirspor kulübünde başladı. Daha sonra sırasıyla Bursa Akınspor, Kardemir Karabükspor, Muhafızgücü, Karşıyaka, Şekerspor ve Kastamonuspor kulüplerinde oynadı. 1968-69 sezonunda Kastamonuspor forması giyen Onay, sakatlığı nedeniyle futbolu bırakınca sezonun devre arasında takımın teknik direktörlüğüne getirildi. Antrenörlüğe başladığında 26 yaşındaydı. 1970'te genç millî takımın teknik direktörlüğüne getirildi. 2 sene sonra kulüp futboluna geri dönerek Adanaspor'u çalıştırmaya başladı. Sezonda ligde düşmek zor kurtulsalar da Onay, Fenerbahçe ile arka arkaya oynanan biri kupa biri lig maçı olmak üzere iki maçta da rakibini yenerek dikkat çekti. Sonraki sezon da takımda kaldı. Bu sefer ligde daha başarılı olup, yedinci oldular. 1974-75 sezonu ise Onay'ın Adanaspor'da geçirdiği en iyi sezon oldu. Adanaspor ligde dördüncü olmayı başardı. Avrupa Kupaları'na katılmayı 2 puan ile kaçırdılar. Bu performansı ile dikkat çeken Onay, önce Bursaspor ile anlaşsa da daha sonra 1975-76 sezonuna Zonguldakspor'da girdi. Bu birliktelik sadece birkaç ay sürdü. 5 haftada 3 beraberlik, 2 mağlubiyet aldı. Bu beraberliklerin ikisi Galatasaray ve Fenerbahçe'ye karşıydı. Ekim ayında teknik direktörler konusunda sorunlu yıllar geçiren Beşiktaş'ın başına getirildi. Beşiktaş'ın başına geçtiğinde ise takımın 5 maçta sadece iki beraberliği vardı. Onay'lı ilk haftada galibiyet gelse de Onay, takımı yukarılara taşıyamadı ve Beşiktaş ligde 11. olarak tarihinin en kötü sonucunu aldı. Sonraki sezon, Onay takımda büyük değişiklikler yaparak takımı yeni sezona hazırladı. Ancak 1977'nin şubat aylarında takım ligden kopunca Onay istifa etti. Beşiktaş başında 43 lig maçına çıkan Onay, bu maçların 12'sini kazandı. 21 beraberlik alan Onay, 10 maçta mağlup oldu. 1977-78 için Zonguldakspor'a geri döndü. İlk sezonunda ligde averaj ile sekizinci olup, Avrupa Kupaları'na 5 puan uzakta kaldılar. Türkiye Kupası'nda ise çeyrek finale yükseldiler. İyi geçen bu sezon sonrası takımda kaldı. Sonraki sezon da ligdeki sekizinciliklerini korudular. 1979-80 sezonu Zonguldakspor için daha da iyi geçen bir sezon olarak devam etse de Kasım 1979'da Onay görevinden istifa ettiğini açıkladı. Devre arasında eski takımlarından Adanaspor'a döndü ve takımı küme düşmekten kurtardı. Ligi 29 puan alan 4 takımdan biri olarak bitirdi ve onuncu oldu. Sonraki sezon Adanaspor, 1. Lig şampiyonluğunu uzun süre takip etti. Sezon sonunda lider Trabzonspor'un 5 puan ardından lig ikincisi oldular. Onay, sezon sonunda kariyerinde ilk kez bir kupa finaline çıktı. Ancak Başbakanlık Kupası finalinde Boluspor'a 3-1 yenilerek kupayı kaybettiler. 1981-82 sezonunda Bursaspor'a transfer oldu. Bursaspor ile ligde bekleneni veremedi. Ligde 12. olan takım, kümede kalmayı son maçlarda garantiledi. Türkiye Kupası'nda ise yarı finale çıkma başarısını gösterdiler. 1982-83 sezonunda Onay'ın yeni takımı Mersin İdman Yurdu oldu. Onay, yine lig yerine kupada başarı gösterdi. Mersin İdman Yurdu, Türkiye Kupası'nda finale yükseldi. Fenerbahçe ile karşılaşan Mersin İdman Yurdu, iki maçta da mağlup olarak kupayı kazanamadı. Buna rağmen Fenerbahçe'nin ligi de kazanması ile Mersin ekibi UEFA Kupa Galipleri Kupası'na katılma hakkı kazandı. Ancak Avrupa'ya gitme hakkı kazanan ekip, ikinci lige düştü. Antalyaspor ile aynı puan ve aynı averaja sahip olan takım, daha az gol attığı için ligden düşmüş oldu. 1983-84 sezonuna boşta başlayan Onay, sezonun ikinci yarısı yeniden Adana'ya, ancak bu sefer Adana Demirspor antrenörü olarak döndü. Ancak yine Antalyaspor ile aynı puanı alan ekip, kötü averaj dolayısıyla 2. Lige düştü. 1984-85 sezonunda MKE Ankaragücü'nü yönetti. Lig dördüncüsü oldular. Ancak sezon sonunda yollarını ayırdılar. 1985-86 sezonun ikinci yarısı Onay'ın yeni takımı Kayserispor oldu. Ancak kötü giden takımın durumunu düzeltemedi ve lig sonuncusu olarak küme düştüler. 1986'da yeniden Zonguldakspor'un başına geçti. Sezonu 11. olarak bitirdiler. Kariyerine bir sezon ara veren Onay, 1988-89 için bir kez daha Adanaspor'un başına geçti. Adanaspor, 13. oldu ve bir puan ile kümede kaldı. 1989-90 sezonunda Gençlerbirliği'ni çalıştırdı. Ancak sezon ortasına doğru yönetimle anlaşamayan Onay takımdan ayrıldı. 1990-91, Onay'ın bir kez daha Adanaspor'un başında yer aldığı bir sezon oldu. Ancak 1991 yılının başlarında kötü giden sonuçlar nedeniyle takımdan ayrıldı. 1996'da Adanaspor'a yeniden döndü. Takımın şirketleşmesinde büyük görev alan Onay, Uzan ailesi ile sorunların çıkması sonucu takımdan ayrıldı. 1990'ların sonlarından itibaren genç millî takımlar'da görev yaptı. Onay, Türkiye liginde çeşitli takımlarda 462 maçla lig rekoru kırdı. 3 sezon genç millî takımlar teknik sorumluluğu görevini sürdürdü. Aktif futbol yaşantısından sonra, yönetici ve antrenör olarak Türk Futbolu'na hizmet etti.Türkiye Futbol Federasyonu’nda Teknik Başdanışmanlık dahil olmak üzere çeşitli görevler yaptı. Futbol Federasyonu Araştırma, Planlama, Eğitim ve Geliştirme (ARPEG) Genel Koordinatörü olarak görev yaptı. Antrenörlüğün yanı sıra çeşitli gazetelerde spor yazarlığı ile futbol adına 14 kitap yazdı. Evli ve 2 çocuk sahibi olan Gündüz Tekin Onay, spiker Güntekin Onay’ın babasıdır. Mezarı Zincirlikuyudadır. Segestria senoculata Segestria senoculata, Segestriidae familyasından bir örümcek türü. Boyu yaklaşıl 9 mm dir. Altı gözlü örümceklerdendir. Abdomen tüp şeklinde uzunlamasınadır. Karapaks parlak koyu kahverengi olup uzuncadır. Bacakları koyu halkalı açık kahverengidir. Gri renkli abdomeninin gerisinde bazı yılanların desenlerini hatırlatan şekillerden dolayı İngilizcede "snake-back spider" ('yılan sırtlı örümcek') ya da "leopard spider" ('pars örümcek') adı da kullanılır. Eski duvarlarda, harabelerde ve ağaç kabukları içerisinde tüp şeklinde yuvalar yaparlar. Yuvanın giriş deliğinden dışarıya doğru altı veya daha fazla örü ipliği uzanır. Avrupa'tdan Gürcistan'a kadar yayılım gösteren Palearktik türüdür. "Segestria senoculata castrodunensis" alt türü İsviçre'de bulunur ve sitematik durumu belirgin değildir. Türkiye'de de görülür. Halefoğlu, Kars Halefoğlu, Kars ilinin Merkez ilçesine bağlı bir köydür. Köyün eski adı, 1854 yılı kayıtlarında Halefoğlu, 1918 yılı kayıtlarında ise Halifeoğlu olarak geçmektedir. Köy, Kars il merkezine 15 km uzaklıktadır. Köyde 1886 yılında 97 Rum ve 143 Kürt yaşamaktaydı. Svetlana Masterkova Svetlana Aleksandrovna Masterkova (; d. 17 Ocak 1968) Rus eski orta mesafe koşucusu. Mil koşusunda eski dünya rekorunun, 1000 m'de ise mevcut dünya rekorunun sahibidir. 1996 Yaz Olimpiyatları'nda hem 800 metre hem de 1500 metrede altın madalya kazandı. Açinsk'te (Sibirya) doğan Masterkova, atletizme bir 800 metre koşucusu olarak başladı. İlk olarak 1985 Avrupa Gençler Atletizm Şampiyonası'nda 800 metrede 6. sırada yer aldı. Atılımını 1991 yılında gerçekleştirdi ve Sovyetler Birliği Ulusal Şampiyonası'nı kazandı. Bu da onun Tokyo'daki 1991 Dünya Atletizm Şampiyonası'na katılmasını sağladı. Tokyo'da finalde sekizinci oldu. Sonraki sezonlarda, bazı küçük başarılar elde etti (1993'te Dünya Salon Atletizm Şampiyonası'nda gümüş madalya da dahil), ancak sakatlıklar da yaşadı. 1994 ve 1995 yıllarında kızı Anastasiya'yı dünyaya getirdiği için atletizme ara verdi. 1996 yılında atletizme geri döndü. Sadece 800 metreyi koşmak yerine, Masterkova dört yıl boyunca yarışmadığı bir mesafede, 1500 metrede de yarışmaya karar verdi. Rusya Şampiyonası'nda, her iki mesafeyi de en iyi zamanlarda kazandı. Ancak 800 metrede Olimpiyat altınının gerçek favorisi değildi; Maria Mutola ve Ana Fidelia Quirot'un Atlanta'da şampiyonluk için mücadele etmesi bekleniyordu. Masterkova başından beri yarışı önde götürdü ve tüm yarışa liderlik ederek Olimpiyat şampiyonu oldu. Bu sürprizden sonra Masterkova, 1500 metreyi de benzer şekilde kazanarak büyük bir üzüntüye neden oldu, böylece Tatyana Kazankina'nın 1976 Yaz Olimpiyatları'ndaki performansını eşitledi (Kelly Holmes da 2004'te bu performansı tekrarlayacaktı). Ayrıca o sezonu 1000 metre ve mil mesafelerinde iki yeni dünya rekoru kırarak tamamladı. Sonraki yıl aşil tendonu sakatlığı 1500 metre yarı finalinde yarışı bırakmasına neden olduğu için Masterkova, Dünya Şampiyonası'nda bu başarıyı tekrarlayamadı. Ancak 1998 sezonu yine onun adına çok başarılı geçti ve 1500 metrede Avrupa şampiyonasını bir şampiyonlukla taçlandırdı. 1999 Dünya Atletizm Şampiyonası'nda, Masterkova yine her iki orta mesafe etkinliğine de katıldı. Ludmila Formanová tarafından kazanılan 800 metrede bronz madalya kazandı, 1500 metrede ise dünya şampiyonu oldu. Bunlar onun son büyük başarılarıydı. 2000 yılında Sidney'deki 2000 Yaz Olimpiyatları'na katıldı, ancak eleme