Silba Silba, Adriyatik Denizi'nde, Hırvatistan'a bağlı olan bir adadır. Yüzölçümü 14.98 km'dir. En yüksek noktası 83 m yüksekliğindeki Varh'tır. Nüfusu 2001 yılı itibarı ile 265 olup nüfus yoğunluğu kilometrekare başına 17.7 kişidir. Yazın adanın nüfusu binlerce kişiye çıkmaktadır. Adada otomobiller yasaktır. Drvenik Mali Drvenik Mali, Adriyatik Denizi'nde, Hırvatistan'a bağlı olan bir adadır. Yüzölçümü 3.3 km'dir. En yüksek noktası 79 m yüksekliğindedir. Nüfusu 2001 yılı itibarı ile 54 olup nüfus yoğunluğu kilometrekare başına 16.4 kişidir. Adadaki ana gelir kaynakları tarım, balıkçılık ve turizmdir. Male Srakane Male Srakane, Adriyatik Denizi'nde, Hırvatistan'a bağlı olan bir adadır. Yüzölçümü 0.61 km'dir. En yüksek noktası 40 m yüksekliğindedir. Nüfusu 2001 yılı itibarı ile 9 olup nüfus yoğunluğu kilometrekare başına 14.8 kişidir. Ana gelir kaynakları tarım ve balıkçılıktır. Ireneusz Jeleń Ireneusz Jeleń (d. 9 Nisan 1981, Cieszyn), Polonyalı eski millî futbolcudur. Futbola "Piast Cieszyn"'de başlayan Jeleń, bu takımda profesyonel olmuştur. Bu takımda profesyonel olduktan sonra, 2001 yılında "Beskid Skocźow" takımına gitmiştir. Bir yıl sonra Jeleń, Wisła Płock takımına gitmiştir. 2006 FIFA Dünya Kupası bittikten sonra 2006 yılında AJ Auxerre takımına transfer olmuştur. Orada başarılı bir performans sergilemiştir. Son zamanlarda performansından biraz uzakta kalmıştır. 2011 yılında Lille OSC takımına transfer oldu. Edward Emerson Barnard Edward Emerson Barnard (16 Aralık 1857 - 6 Şubat 1923), Amerikalı astronomdur. Yaygın olarak E. E. Barnard ismiyle, yetenekli bir astromomi gözlemcisi olarak tanındı. Özellikle 1916 yılında keşfettiği Barnard Yıldızı ile tanınır ve adı verilerek onurlandırılmıştır. 1876 yılında 130mm'lik bir mercekli teleskop satın aldı ve 1881'de ilk kuyruklu yıldız keşfini yaptı. Fakat bu keşfi duyurmakta başarısız oldu. Daha sonra aynı yıl içinde ikinci ve 1882'de de üçüncü kuyruklu yıldız keşfini yaptı. 1880'lerde Hulbert Harrington Warner, keşfediceği kuyruklu yıldız başına 200 dolar teklif etti. Bu dönemde Edward, toplam beş adet kuyruklu yıldız keşfetti ve bu parayı yeni bir ev inşa etmek için kullandı. 1887 yılında Lick Gözlemevi ekibine katıldı. 1889'da Dünya perspektifinden Lapetus uydusunun Satürn'ün halkaları arkasından geçişini gözlemledi. 1892 yılındaki bir nova gözleminde, gaz emisyonlarına dikkat çeken ilk bilim insanı olmuştur. Aynı yıl, Jüpiter'in beşinci uydusu Amalthea'yı keşfetti. 1609'da Galileo Galilei'den beri Jüpiter'de yeni bir uydu keşfeden ilk kişi oldu. Bu, görsel gözlem yoluyla keşfedilen son uydu olmuştur. 1895 yılında astronomi profesörü olarak Chicago Üniversitesi'ne katıldı. Böylece Yerkes Gözlemevi'ndeki 40-inç (1,000 mm) teleskobu kullanması mümkün oldu. Bu dönemdeki pek çok işi Samanyolu'nu fotoğraflamak oldu. Max Wolf ile birlikte, gökadanın bazı karanlık bölgelerinin aslında gaz ve toz bulutları ile arka planda gizlenmiş çok uzak yıldızlar olduğunu keşfetti. 1916 yılında, özdevinim hızı diğer yıldızlara göre çok yüksek olan Barnard Yıldızı'nı keşfetti. Ayrıca öncü bir astronomi fotoğrafçısıydı. Tıpkı Messier kataloğu'ndaki gibi sayısal belirtmelerle bir karanlık bulutsu kataloğu oluşturdu. Bu bulutsular, Barnard 1 ile başlar ve Barnard 370 ile sona erer. 1881 ile 1892 yılları arasında üçü dönemsel olmak üzere on dört kuyruklu yıldız keşfetmiştir: Ebe kurbaÄŸa Ebe kurbağa ("Alytes obstetricans"), Discoglossidae familyasından bir kurbağa türüdür. Genellikle Batı Avrupa'da yaşar. Dikkati çeken en önemli özelliği üreme davranışları olmuştur. Erkek kurbağa, dişisinin şeritler halinde bıraktığı yumurtaları döller, bu yumurtaları arka bacaklarına sardıktan sonra yuvaya döner. Yumurtalar bu şekilde üç hafta kadar bekler. Erkek kurbağa zaman zaman beslenme amacıyla, kimi zaman da yumurtaları ıslak tutabilmek için dışarı çıkar. Yumurtaların açılma döneminde koruyucu kılıf açılır ve yavrular suyla buluşur. Ebe kurbağa, 5–6 cm. boyunda, yuvarlak gövdelidir. Boz renkli derisinde çok sayıda siğil mevcuttur. Üreme dönemi ilkbahar ve yaz mevsimleridir. Emmental peyniri Emmental peyniri, genellikle İsviçre'de yapılan bir peynir türüdür. İnek sütünden yapılır. Sert peynir türlerinden olup sarı renktedir. Emmental, ilk defa Bern yakınlarındaki Emme nehri vadisinde üretilmiştir. Peynir adını bu bölgeden almaktadır. Günümüzde İsviçre'den başka Hollanda, Norveç ve Almanya gibi Avrupa ülkelerinde de üretilmektedir. Süte önce termofilik P. Shermanii kültürü eklenir. Kültürlerin rehidre olması için yaklaşık 30 dk beklenir. Yaklaşık 33 °C derecede peynir mayası ile kestirilir. Ardından ortaya çıkan telemeler bezelye büyüklüğünde kesilir. Telemeler bez torbalara doldurulur ve süzülmeye bırakılır. Suyunu attıktan sonra ortalama 80–90 cm çapındaki kalıplara doldurulurlar ve peynir kalıbının büyüklüğüyle orantılı ağırlık altına alınırlar. Daha sonra tuz oranı %18 - %20 olan salamuraya alınırlar. Kurutma amaçlı olarak üzerleri ince bir tabaka halinde kaplanır. Ortam sıcaklığının 22-27 °C derece olduğu depolarda iki ay kadar dinlenmeye bırakılırlar. Bu süreç içerisinde peynirde karbondioksit atılımı olur ve peynir içinde görülen geniş delikler ortaya çıkar. Bu sürecin ardından da olgunlaşma adı verilen dinlenme süreci gelir. Peynir, kendine özgü aromasını bu dönemde kazanır. Olgunlaşma sürelerine göre isimlendirilirler. 1918-1919 Alman Devrimi 1918–1919 Alman Devrimi ya da Kasım Devrimi, I. Dünya Savaşı’nın sonunda Friedrich Ebert önderliğinde anayasal monarşiden parlamenter demokrasiye geçiş sürecidir. Savaşın Almanya’nın aleyhine gelişmesinden dolayı Alman halkının üzerinde oluşan gerilim, ülkede yeni bir rejimin kurulması gerektiği düşüncesini ön plana çıkarmıştı. Devrimin amacı monarşi rejiminin yerine demokratik bir cumhuriyet kurmaktı. Bu hedef, İmparator II. Wilhelm’in tahttan çekilmesiyle sonuçlanan, 1 hafta, 4 gün süren ilk aşamada gerçekleşti. Almanya’daki radikal solcular komünist bir rejim kurmak istediği için bu devrim, komünist devrimciler ile anti-komünistler arasındaki bir iç savaşa dönüştü; bu durum, devrimin ikinci aşamasını yarattı. İkinci aşama tam olarak 9 ay, 1 hafta sürdü ve yönetim biçimi parlamenter demokrasiye dayanan Weimar Cumhuriyeti’nin zaferiyle sonuçlandı. Gelişmiş Avrupa devletleri dünyanın yeniden emperyalist paylaşımını sağlayabilmek için I. Dünya Savaşı'nı başlattılar. Bu savaşın bir tarafında Fransa, Büyük Britanya ve Rus İmparatorluğu yer alırken diğer tarafında dünyanın emperyalist bölüşümünde diğerlerine göre geri kalan Alman İmparatorluğu ile müttefikleri Avusturya-Macaristan İmparatorluğu ve Osmanlı İmparatorluğu yer aldı. Dünyadaki sol hareketler bu savaşı durdurabilmek için harekete geçtiler. İkinci Enternasyonal 1907 Stuttgart Kongresi'nde savaşın yaklaşması durumunu görüşerek bazı kararlar aldı. Bu kararların özünü, "savaş tehlikesinin olduğu durumlarda en etkin araçları kullanarak savaşın başlamasını engellemek, savaşın başladığı durumda ise savaşın bir an önce bitirilmesine dair faaliyet yürütmek ve savaşın doğurduğu ekonomik ve politik durumdan faydalanarak kapitalist sınıfın yönetimini devirmeye çalışmak" oluşturuyordu. II. Enternasyonal'de en etkin parti olan Almanya Sosyal Demokrat Partisi (SPD) de ilk başta tüm diğer Enternasyonal üyesi partiler gibi savaşa karşı çıkıyordu. Fakat 4 Ağustos 1914’te savaş kredilerini onayladı. Savaş kredilerinin onaylanmasına karşı tek hayır oyunu Karl Liebknecht kullandı, ona kısa bir süre sonra da, daha sonra anarşist olan Otto Rühle katıldı. SPD ilk başlarda kitleler içinde savaş karşıtı bir çalışma yürütürken parti yönetiminin böyle bir karar alması. kitleler üzerinde sürpriz bir etki yarattı. SPD, kitlelerden gelecek bir tepkiyi engelleyebilmek için sendikaları kullandı. Hatta bazı sendikalar savaş sırasında Alman emperyalizminin kendi ürünleri için yeni pazarlar kazanmasının Alman işçi sınıfına kazandıracakları hakkında propaganda yaptılar. SPD tüm Avrupa’da artan milliyetçiliğin Alman işçi sınıfı üzerinde de artmasının sonucunda oy kaybına uğrayacağı düşüncesiyle milliyetçi tavır almaya başladı. 1916 yılında işçiler için çıkarılan bir askeri yasa ile SPD üyelerinin %66’sı kendini cephede buldu. Savaşın ilk yıllarında sendika üyelerinin sayısı yarı yarıya düşmüştü. Parti içinde savaş karşıtı muhalefet çok cılız kaldı. Rosa Luxemburg savaş karşıtı faaliyetler düzenlendiği için tutuklandı Liebknecht askerlik yaşı geçmiş olmasına rağmen zorla askere alındı ve sonrasında tutuklandı. Parti içindeki sol kanat, odaklarını yitirince iyice güçsüzleşti. SPD devrimci, enternasyonalist bir çizgiden iyice uzaklaşarak egemenlerle işbirliği içinde oldukça milliyetçi bir görünüm almaya başladı. Bu durum aynı zamanda II. Enternasyonal’in sonunun geldiğini gösteriyordu. Savaş sırasında işçi sınıfının durumu oldukça kötüleşmişti. Yüz binlerce işçi cephede öldü. Geride kalanların ise her türlü hakları yavaş yavaş ellerinden alınıyordu. İlk başlardaki milliyetçi coşku hızlı bir şekilde kayboluyordu. 1915'te küçük çaplı da olsa yer yer eylemler yapılıyordu. Bu kendiliğinden meydana gelen gösteriler gittikçe büyüyerek, polisle çatışmaya kadar varabiliyordu. 1 Mayıs 1916’da Rosa Luxemburg ve Karl Liebknecht’in başını çektiği Enternasyonalist Grup bir gösteri düzenledi. Bu gösteri boyunca “Kahrolsun savaş”, “Kahrolsun hükûmet” sloganları atıldı. Bu gösterinin ardından Liebknecht tutuklanarak 2,5 yıl ağır hapis cezası aldı. Bunun üzerine 55.000 işçi kendiliğinden greve çıktı. SPD içinde bir grup savaşa karşı muhalefet etmeye başladı. Bu grup savaşa başından beri karşı olan Luxemburg ve Karl Liebknecht’in grubuyla beraber Nisan 1917’de partiden ayrılarak Bağımsız Almanya Sosyal Demokrat Partisi’ni ("Unabhaengige Sozialdemokratische Partei Deutschlands" - USPD) kurdular. Spartakistler USPD’ye katıldılar ama bu süreç boyunca hep bağımsız politikalarını sürdürdüler. Spartakistlerin ayrı bir örgütlenmeye girmemesinin nedeni, daha önce SPD’den ayrılamamalarındaki nedenle aynıydı: Sosyal Demokrat örgütler içinde yer alarak kitlelerden kopmama düşüncesi. Nisan 1917’de silah sanayisinde çalışan 200.000’den fazla işçi ekmek karnelerindeki kısıtlamalara karşı greve çıktı. Bu grevin ardından Almanya’nın ilk İşçi Konseyi ("Arbeiterrat") kuruldu. Var olan sendikaların, işçilerin kendi taleplerini ve ihtiyaçlarını dile getirmekten çok uzakta kalması, işçilerin kendi inisiyatifleriyle öz örgütlüklerini oluşturmaya girişmesine sebep oldu. Berlin'de bir cephane fabrikasında çalışan 10.000 işçi doğrudan seçim yoluyla, ikisi metal işçisi üçü USPD üyesi olan 5 kişilik bir konsey seçtiler. Konseyler, ekonomik taleplerinin yanında, savaşa ilhaksız son verilmesi, sansürün son bulması, siyasi tutukluların serbest bırakılması ve seçimlerin yapılması gibi siyasi taleplerde de bulunuyorlardı. Siyasal örgütlenmesini Devrimci İşçi Temsilcileri ("Revolutionaere Obleute") olarak gerçekleştiler. 1917’de Rusya'da Ekim Devrimi'nin gerçekleşmesi tüm dünyada büyük bir etki yarattı. Bu etki Alman işçi sınıfını da büyük bir oranda etkiledi. Aynı şekilde Ocak 1918’de Avusturya-Macaristan İmparatorluğu'nda işçiler arasındaki savaş karşıtı hareketlilik yaşanıyordu. Viyana’da da işçi konseyi kuruldu. Avrupa'da yaşanan bu hareketlilik işçi sınıfının mücadelesini giderek şekillendiriyordu. Ocak 1918'de özellikle Berlin, Kiel, Hamburg, Ruhr bölgesi ve Münih gibi şehirlerde grevler iyice yaygınlaştı. Berlin'de greve çıkan işçi sayısı 500.000, bütün Almanya'da ise 1 milyondu. Bu grevler sırasında Berlin'de Büyük Berlin İşçi Konseyi ("Arbeiterrat von Gross-Berlin") kuruldu. Hükûmet bu hareketliliği dağıtmak için elinden gelen her şeyi yapıyordu. Grevdeki işçilerle polis arasında çatışmalar yaşanıyordu. Büyük Berlin İşçi Konseyi gücünü arttırabilmek için SPD’ye katılım çağrısında bulundu. SPD işçi sınıfının kendiliğinden gelişen mücadelesini, devrimci ilerlemesini engellemek ve hareketi kendi kontrolü altına alabilmek için bu çağrıya olumlu cevap verdi. Konseye katılan SPD yöneticisi katılma sebebinin, ülkeye zarar gelmesini engellemek ve grevleri hızla sonlandırabilmek olduğunu açıkladı. İşçi sınıfı ise her türlü olumsuz duruma karşın, yine de SPD’yi kendi partileri gibi görmeye devam ediyordu. 1918’in sonbaharında ordu, savaşı kaybettiğini anlayınca hükûmete ateşkes görüşmelerinin başlaması ve SPD’nin de hükûmete katılması yolunda bir ültimatom verdi. Alman hükûmeti de savaş sonrası durumun yarattığı sorunlara daha geniş kesimleri ortak etmek ve yaşanan işçi sınıfının hareketliliklerinden dolayı bu hareketlilikleri bastırabilmek için SPD’ye hükûmette yer alması teklifinde bulundu. Eylül 1918’de SPD teklife olumlu cevap verdiğinde, devrimcilerin bakış açısına göre yine işçi sınıfına ihanet ediyordu. Ordu savaşı bitirmek istiyor olmasına rağmen Deniz Kuvvetleri Komutanlığı, İngiliz Donanmasına karşı Ekim 1918’de son bir saldırı yapma kararı aldı. Erler bu karara tepki göstererek komutan ve subaylara isyan ettiler. Daha sonra isyancı erler tutuklanarak Kiel’e getirildiler. Başta tersane işçileri olmak üzere binlerce Kiel’li işçi gösteri düzenledi. Subaylar göstericilere ateş edince askerlerde ayaklanarak asker konseyleri kurdular. 20.000 denizcinin kurduğu asker konseylerini, çoğunluğunu tersane işçilerinin oluşturduğu işçi konseyleri takip etti. 4 Kasım’da tüm Kiel şehrinin denetimi işçi ve asker konseylerinin elindeydi. Ayaklanma 5 ve 6 Kasım’da Lübeck, Brunsbüttel’e daha sonra da Altona, Bremen, Bremenhaven, Cuxhaven, Flensburg, Hamburg, Neümünster, Oldenburg, Kendsburg ve Rostock şehirlerine yayılarak buralarda da işçi ve asker konseyleri kuruldu. Kuzey Almanya’da başlayan hareketlilik 7 Kasım’da güney ve orta Almanya’ya da yayıldı. Braunschweig, Frankfurt, Hannover, Lüneburg, Münih gibi büyük şehirler de işçi ve asker konseyleri kuruldu. 8 Kasım’da Münih İşçi, Asker ve Çiftçi Konseyi’nce Bavyera Cumhuriyeti’nin kurulduğunu ilan etti. Devrimci İşçi Temsilcileri ve Karl Liebknecht 6 Kasım’da toplanmıştı. Liebknecht devrimi başlatma tarihi olarak 8 Kasım önerisi kabul edilmeyince 11 Kasım gününde anlaştılar. Kitleler bu tarihi beklemeyip 9 Kasım’da sokaklara döküldüler. Silahlı işçiler ve askerler sokakları doldurdular. Bunun üstüne 9 Kasım sabahı Berlin’de Spartakistler ve Devrimci İşçi Temsilcileri iki ayrı genel grev çağrısı yapınca işçiler greve çıktı. Bir grup Liebknecht’in önderliğinde İmparatorluk Sarayı’nı bir grup da Emniyet Sarayı’nı ele geçirdi. USPD’nin sol kanadından olan Eichorn devimci polis şefi ilan edildi. Rosa Luxemburg da dahil olmak üzere siyasi tutuklular serbest bırakıldı. SPD kitlelerin hareketi büyünce hareketi destekliyor gibi görünmek için hükûmetten çekildi. Bu işçi sınıfı üzerinde egemenliğini sağlama almak için yapılan bir politik manevraydı. Liebknecht’in imparatorluk sarayından işçi ve askerlerin sosyalist cumhuriyetini ilan ettiği sıra SPD önderi Scheidemann cumhuriyeti ilan ederek devrimci hareketi engelliyordu. SPD, USPD’yi anayasa hazırlanasıya kadar devrimci hükûmet kurmaya razı etti 10 Kasım’da 3 SPD’li ve 3 USPD’linin yer aldığı Halk Temsilcileri Konseyi ("Rat der Volksbeauftragten") kuruldu. İşçi ve askerler tabandan örgütlenerek kendi kurdukları konseylerin yanında yukardan oluşturulmuş Halk Temsilcileri Konseyi’nin varlığını anlamlandıramıyorlardı. Ama her şeye rağmen kendilerinin partileri olarak gördükleri Sosyal Demokrat partilerinin kurduğu bu kurumu da devrimci olarak görüyorlardı. Spartakistler Birliği, USPD’den gelen hükûmete katılma teklifini reddederek bütün iktidarın konseyler tarafından alınması gerektiği yönünde çalışma yürütüyorlardı. Spartakistler Birliği ve Devrimci İşçi Temsilcileri’nin çağrısıyla Tüm Berlin İşçi ve Asker Konseyleri 10 Kasım’da toplandı. Spartakistler yeterli gücü oluşturamadılar ve Liebknecht’in önerdiği genel konsey çağrısı kabul edilmedi. Onun yerine 14 SPD’li asker, 7 SPD’li ve 7 USPD’li işçiden oluşan Yürütme Konseyi seçildi. Yürütme Konseyi kurucu meclise karşı sorumlu olacaktı. İkili iktidarın söz konusu olduğu bu dönemde işçi sınıfı üzerinde en etkili siyasi güç SPD’ydi. SPD parlamentarizm yanlısıydı ve konseylerin iktidarına dayalı bir sistem onun için Ekim Devrimi’yle aynı şeydi ve bir an önce düzenin yeniden kurulmasını istiyordu. SPD merkezi bir an önce parlamenter siteme geçilip işçi ve asker konseylerinin ortadan kaldırılmasını istiyordu. SPD’nin sol kanadı ise konseylerin kalabileceğini ama ancak ekonomik alanda çalışmasını, siyasi bir kurum olmaması gerektiğini düşünüyorlardı. USPD’nin merkezinin görüşü SPD’nin sol kanadıyla aynıydı. USPD’nin sol kanadında yer alan Devrimci İşçi Temsilcileri ve USPD içinde yer almasına rağmen bağımsız bir siyaset izleyen Spartakistler Konseyler Cumhuriyetinden yanaydılar. Rosa Luxemburg ve Karl Liebknecht her türlü parti diktatörlüğüne karşı çıkıyorlardı. Kasım ayaklanmasını devrimci bir durum olarak değerlendirmelerine rağmen SPD’nin karşı devrimci durumunu anlayarak bunu teşhir etmeye çalıştılar. Ama Spartakistler Birliği bu karşı devrimi engelleyebilecek kadar ne güçlüydüler ne de örgütlüydüler. Kitleler hâlâ SPD’nin yoğun bir etkisi altındaydılar. Spartakistlerin ajitasyon ve propaganda çalışmaları işçi sınıfını kendine çekmekte yetersiz kalıyordu. Kitleler parlamentonun kurulmasını ve bir an önce seçimlerin yapılmasını istiyordu. Karşı devrim gittikçe güçleniyordu. Devlet yapısın tüm aygıtları yerli yerinde duruyordu eski sistem aynı şekilde işliyordu. Devrimci bir dönüşüm hiçbir şeyde görülmüyordu. Ordu da aynı şekilde duruyordu: aynı subaylar, aynı emir komuta zinciri. Bu durum karşı devrimin gelişmesi için oldukça geniş bir alan sağlıyordu. Ordu ve hükûmette eski subaylardan Freikorps (Gönüllüler Alayı) oluşturulması düşüncesiyle böyle bir güç oluşturulmaya başlandı. Bu güç devrimin bastırılmasında büyük bir rol oynayacaktı. 15 Aralık’taki USPD kongresinde Rosa Luxemburg’un hükûmetten çekilme önerisi reddedildi. 16 Aralık’ta Almanya 1. İşçi ve Asker Konseyleri Kongresi gerçekleşti. 489 delegeden 289’u SPD’li, 90’ı USPD’li, 10’u Spartakistti. Delegelerin sadece üçte biri işçiydi geri kalanlar aydın, gazeteci, sendika ve parti bürokratlarıydı. İşçi konseylerini ağırlıklı olarak orta sınıf “temsil ediyordu”. Kongre tüm yasama ve yürütme yetkilerini Halk Temsilcileri Konseyine devretti. Seçtiği merkez konseyin görevi ise Halk Temsilcileri Konseyi denetlemekti. Bu durumu olumsuz karşılayan USPD merkez konseyden çekildi. Berlin’de savaş sırasında donanmaya alınan işçilerin oluşturduğu Halk Donanma Birliği’nin ("Volksmarinedivision") SPD’nin işçi ve asker konseylerin etkisizleştirme politikası çerçevesinde maaşları kesilince 23 Aralık’ta şehir kumandanı Otto Wels’i esir alarak şehir sarayına kapandılar. 24 Aralık’ta SPD hükûmeti saldırı emri verdi. Bu durumu öğrenen işçiler donanma erleriyle dayanışmak için sarayın önüne geldiler bu dayanışma sayesinde saldırıyı gerçekleştiren askerlerin silahlarına el koyuldu ve subayların rütbeleri söküldü ve bu şekilde karşıdevrim durdurulmuş oldu. Bu olay SPD’nin kitlelerle arasının açılmasını sağladı. Tabandan gelen baskılara dayanamayan USPD konseyden çekilmek zorunda kaldı. Ve bu şekilde Almanya’nın en yüksek iki siyasal kurumu olan Halk Temsilcileri Konseyi ve İşçi ve Asker Konseyleri Merkez Konseyi sadece SPD üyelerinden oluşuyordu. İşçi sınıfının ve kitlelerin yükselen hareketini devrimci bir politizasyonunu sağlayacak devrimci bir örgütün ihtiyacını hisseden Spartakistler Birliği 30 Aralık’ta diğer sol gruplarla birlikte Almanya Komünist Partisi’ni ("Kommunistische Partei Deutschlands" - KPD) kurdular. Partinin gündeminde ilk sırada seçimler yer alıyordu. Çoğunluk seçimlere katılmama kararı almasına rağmen, Rosa Luxemburg’un görüşü seçimlere katılıp kitlelerden kopmama eğilimindeydi ama çoğunluğu ikna edemedi. Kasım Devrimi sırasında Berlin polis şefliğine atanan USDP’nin sol kanadından Emil Eichhron görevinden alındı onun yerine hükûmet sağ eğilimli başka birini atadı. Eichhron döneminde polis kurumu sanki devrimci bir kurum gibi davranmıştı. Eichhron hükûmetin bu kararını tanımadı, bu kararı ancak işçi ve asker konseyi yürütme organın verebileceğini söyledi. 4 Ocak’ta bakanlık tarafından resmen kovulmasına rağmen bürosundan çıkmadı. Hükümetin bu tutumu kitleler tarafından tepkilerle karşılandı. 5 Ocak’ta USPD protesto kararı aldı fakat KPD bunu bir protesto gösterisine indirgemeye karşı çıktı ve işçilere silahlanma çağrısı yaptı. 5 Ocak’ta kitleler çok büyük oranda katılım gösterdi ve bu ertesi günde sürdü. Bunun üzerine USPD, Devrimci İşçi Temsilcileri ve KPD Alman devriminin geleceği için hükûmeti devirmek üzere genel grev ve genel gösteri kararı aldı. Bu olayların üzerine 33 üyeli Geçici Devrimci Komite ("Provisoricher Revolutionsausscha") kuruldu. Kitleler basın organlarını ve bazı ulaşım noktalarını ele geçirmişti. Devrimci komite tam bir görüş oluşturamamıştı. Bundan sonra ne yapılacağını kimse bilmiyordu. KPD de dâhil kimse hükûmetin devrilmesi gerektiğinden emin değildi. Ama yine de parti kitleler içinde olmayı tercih etti. Bolşeviklerin temsilcisi Radek geri çekilmeyi önermişti ama KPD kitlelerden kopmamak gerektiği düşüncesiyle hareket etti. SPD’li hükûmet karşıdevrim hazırlıklarını başlamıştı. Berlin’e asker yığmaya ve Freikorps (Gönüllü Birlikleri) gönderme kararı aldı. İşçi ve asker kitleleri devrimci komitenin kararlarını beklerken 11 Ocak’ta karşı devrim saldırıya geçti. KPD’nin büroları ordu tarafından işgal ediliyordu. 13 Ocak’ta ise Berlin’e karşıdevrim hâkim oluyordu. Hükûmet devrimci hareketi tamamen ortadan kaldırmak için Freikorps sayesinde tüm devrimcileri öldürüyordu. 15 Ocak’ta da Rosa Luxemburg ve Karl Liebknecht öldürüldüler. Almanya’da işçi ve asker kitlelerinin var olan düzene karşı gerçekleştirdikleri Ocak ayaklanması hareketin doruk noktasıydı. Hareketin net bir politik görüşünün olmaması hareketin karşı devrim karşısında manevra kabiliyetini sınırladı. Rosa Luxemburg bunun farkındaydı ama o ve Spartakistler her şeye rağmen işçi sınıfının yanında olmayı tercih ettiler. 19 Ocak’ta yapılan seçimlerde SPD oyların % 38’ni USPD ise %7,5’nü aldı. Seçimlerin sonunda SPD burjuva partilerle beraber hükûmet kurdu. Hükûmet ilk olarak işçi ve asker konseylerini dağıttı. Yer yer güçlü ayaklanmalar ve grevler gerçekleşmiş olmasına rağmen karşı devrim güçlerine karşı çok uzun süre dayanamadı. Kömür işçilerinin başlattıkları kitle grevleri Berlin’e de ulaştı. Berlin’de yarım milyon işçi konseylerin tanınması, siyasi tutukluların serbest bırakılması, olağanüstü döneme ait yargı organlarının kaldırılması, karşıdevrimci örgütlenme olan Freikorpslar’ın dağıtılması ve kısa sürede devrimci silahlı birliğin kurulması talepleriyle genel greve çıktı. İşçi sınıfın yoğun olduğu bölgelerde hareketlilik artıyordu. Taleplerinin bütününü üretim araçlarının toplumsallaştırılması içeriyordu. Toplumsallaştırma hareketi özelikle Ruhr bölgesinde ve Halle, Marseburg gibi işçi bölgelerinde ortaya çıkmıştı. Parlamentodan ve partilerden umudu kesen işçi sınıfı, ekonomik duruma karşı tepkilerinin artmasıyla harekete geçmişti. SPD’li Noske’nin yönettiği Freikorpslar özellikle Ruhr bölgesi ve işçi sınıfının devrimci eylemin yükseldiği yerlerde karşıdevrim terörünü başlatmışlardı. Mart 1920’ye kadar karşıdevrim binlerce devrimciyi katletti. 1920 seçimlerinde USPD, Ocak 1919 seçimlerindeki 2,3 milyon oyunu 5 milyona çıkartmıştı. Mücadele deneyimlerinden sonra işçi sınıfının arasına mesafe koyduğu SPD ise 6 milyonluk oy kaybı yaşamıştı. KPD ise karşıdevrim hareketinden sonra illegale çekilmek zorunda kaldı. Kasım ayaklanması sırasında Bavyera, işçi sınıfı açısından hareketli bir yerdi. 7 Kasım’da cumhuriyet ilan edildi. Cumhuriyetin ilanıyla oluşturulan Devrimci İşçi Konseyi ("Revolutionarer Arbeiterrat") başkanlığına Kurt Eisner getirildi. Freikorpsların burada oluşamaması konsey hareketinin güçlenmesine olanak tanıdı. Bu durum hükûmeti rahatsız ediyordu. Ocak 1919 seçimlerinde oyların büyük çoğunluğunu Bavyera Halk Partisi ("Bayerishe Volkspartei") aldı. Ondan sonra SPD aldı. USPD ise oyların çok az bir kısmını aldı. 17 Mart’ta SPD’li Joahnnes Hoffmann SPD, SPD ve Çiftçiler Birliği’nden ("Bauernbund") oluşan hükûmeti kurdu. Macaristan’da konsey cumhuriyeti ilan edilmesi ve Viyana‘da işçilerin konsey kurması, Münih ve Augusburg’daki konseylerde de konseyler cumhuriyeti kurulması düşüncesi hâkim oldu. 5 Nisan’da Münih’de Konsey Cumhuriyeti ilan edildi. KPD ise Almanya’nın bütününde bir konsey cumhuriyeti yaratmadan önce Bavyera’da yaratılmasını erken olduğunu bularak Konsey Cumhuriyetine katılmayı reddetti. Hoffmann hükûmeti konseyleri tamamen reddetti hükûmetin denetimdeki askeri birliklerle 13 Nisan’da saldırıya geçti. Konsey yanlıları bu saldırıyı durdu. Hükûmet bu yenilgi karşısında Bavyera’ya asker yollanması talebinde bulundu. Bavyera’da da Freikorps birlikleri oluşturulmaya başlandı. Bu güçler kısa sürede birleşip Münih’i kuşatma altına aldı. Daha önceki eleştirilerine rağmen KPD önderi işçileri yalnız bırakmamak ve her şeye rağmen onların içinde olmak gerekir düşüncesiyle konseylerin başına geçti. Durum oldukça kötüydü, kuşatma 16 gün sürdü ve Noske’nin birlikleri ve Freikorps 30 Nisan’da Münih’e girdi ve komünistlere büyük saldırılar gerçekleştirdi. Böylece Münih İşçi ve Asker Konseyleri Cumhuriyeti yıkıldı. Karşı devrim tüm Almanya’yı sardı. SPD, devrimcilerin yükselişini ve devrimi engelledikten sonra burjuvazi tarafından gözden çıkarılmıştı. Kapp Darbesi de politikanın bir parçasıydı. İsmini eski Doğu Prusya Valisi Kapp’dan alan darbe, Mart 1920’de gerçekleşti. Darbeyle beraber Berlin’in bütün kilit noktaları ele geçirildi. SPD liderleri başkenti darbecilere bırakarak kaçtılar. Ruhr bölgesinde işçilerce örgütlenen 50.000 kişilik Ruhr Kızılordusu ("Rote Ruhrarmee") darbecilerle kıyasıya çatıştı. Darbeciler kitle desteği ve siyasal meşrutiyet sağlamak için Sosyal Demokrat Hür Sendikalar lideri Carl Legien’den yardım istedi. Hayatı boyunca uzlaşmacı bir çizgide kalan Legien kendinden beklenmedik bir şekilde bu teklifi reddedip bütün işçileri genel greve çağırdı. İşçi sınıfı bu çağrıya olumlu cevap verdi. 15 Mart’ta başlayan grev bütün ülkeye yayıldı. Grev başladıktan 4 gün sonra Darbeciler Berlin’den çekilmek zorunda kalacaktı. Komünist işçiler Almanya’nın çeşitli yerlerinde tekrar konseyleri kuruyordu. 22 Ocak’ta SPD ve sendikalar işbaşı çağrısı yaptı. KPD’nin genel greve devam edilmesi yönündeki çağrıları işçi sınıfı tarafından karşılık bulmadı. Legien’in isteği üzerine USPD, SPD ve sendikaların desteklediği bir hükûmetin kurulması durumunda KPD “böylesi bir hükûmeti devirmeye yönelik bir çalışma içine girmeden, yasal muhalefet yapacağını” açıkladı. SPD burjuva partilerinin oluşturduğu bir hükûmete dışarıdan destek vererek hükûmet dışında kaldı. Bu süre zarfında işçi sınıfının hareketliliğini geriletme çabası içerisindeydi. Ocak 1919’un bir tekrarı yaşanıyordu. Direnişe devam eden işçilere hükûmet saldırmaya devam etti. Ordu tarafından Ruhr Kızıl Ordusu dağıtıldı. KPD Kapp Darbesi karşısında pasif bir tutum sergilemesi daha sonrasında da grevi desteklemekte tereddüt etmesi işçi sınıfının bu hareketi sırasında etkisiz kalmasını sağladı. İşçi sınıfına ihanet eden karşıdevrimci süreç içinde yer alna SPD’nin kuracağı hükûmete karşı bu hükûmeti devirmeye çalışmayacağını söylemesi partinin sol kanadı tarafından tepkiyle karşılandı. Ekim 1919 Kongresi’nde partiden ayrılmış olan sol kesimler Nisan 1920’de Almanya Komünist İşçi Partisi'ni ("Kommunistische Arbiterpartei Deutschlands" - KAPD) kurdular. KPD’nin 107 bin kişilik üye sayısının yarısını aldı. USPD Haziran seçimlerde oyunu nerdeyse 2 katına yükselterek 4,9 milyon oy aldı. SPD 5,6 milyon oy aldı, KPD ise 441 bin oy alarak diğerlerine göre oldukça güçsüz bir duruma geldi. Almanya Komünist İşçi Partisi'nin oluşturan ekip seçimlere katılmayı ve de sendikalar içinde çalışmayı karşı çıkıyordu. KAPD kısa süre içinde siyasal gücünü yitirerek önemsizleşti. Bu radikal sol kanadın ayrılmasından sonra KPD ile USPD’nin sol kanadı arasındaki farklılıklar iyice azaldı. USPD’nin bu sol kanadı III. Enternasyonal’e katılmayı düşünüyordu. Bu bağlamda III. Enternasyonal’le görüşmeler başladı. III. Enternasyonal, katılma koşulu olarak parti içinde Kautsyky ve Hilferding’in önderlik ettiği reformist kanatla bağlarını koparıp KPD ile birleşmesini ve demokratik merkeziyetçiliği uygulaması gerektiğini belirledi. KPD ise böyle bir “kitle partisin sulandırıcı etkisinden” çekindiğini söylemesine rağmen USPD ile görüşmeye başlamıştı. 17 Aralık 1920’de Berlin’de yapılan kongreyle beraber Vereinigte Kommunistische Partei Deutschlands’ı VKPD (Birleşik Almanya Komünist Partisi) kuruldu. USPD’nin yarısı VKPD’ye geçti. USPD içinde geri kalanların bir kısmı partide kalırken bir kısmı da SPD’ye geçti. VKPD başındaki birleşik kelimesini atarak KPD olarak anılmaya başlandı. Kısa bir sürede 500.000 üyeye sahip olan KPD artık kitlesel bir güç haline gelmişti. 20 Şubat 1920’de yapılan seçimlerde Orta Almanya’da en güçlü parti KPD olmuştu. Seçimlerden sonra sosyal demokrat bölge valisi “işçileri komünistlerin teröründen kurtarmak ve asayişi sağlamak” için bölgeye güvenlik güçlerini yığmaya başladı. Güvenlik güçleri bazı şehirleri işgal etmeye başladı, bunun üzerine işçiler ayaklanmaya başladı. KPD, Kapp Darbesi sırasında ikircikli kalan tutumunun tekrar yaşanmasından korkarak güvenlik güçlerinin saldırısını beklemeden saldırıya geçme kararı aldı. KPD Berlin’deki günlük yayını olan Kızıl Bayrak ("Rote Fahne") gazetesi işçilere genel grev ve ayaklanma çağrısı yaparak, işçilerin silahlanması yönünde çalışma yürütmeye başladı. KPD’nin bu çağrısı işçiler tarafından bir karşılık bulamadı. KPD’nin ayaklanma yolundaki bütün çabaları bir şeye yaramadı. Hükûmet bile bu ayaklanma girişimini pek ciddiye almayıp yerel bir durum olarak görüyordu. Bu bağlamda orduyu bile kullanmaya gerek görmedi. Yöredeki ayaklanmalar 1 Nisan’da tamamen bastırıldı. KPD’nin zamanlama hatası işçilerle bağ kurmasını engelledi. Kapp Darbesini’deki sürecin tekrar yaşanmaması için güttüğü politika süreci yanlış değerlendirerek tekrar başarısız oluyordu. 1921’den 1923’e kadar işçi sınıfı hareketi sakin bir dönem geçiriyordu. Savaş sonrası Almanya’da ekonomi bir türlü düzelmemişti. 1923 yılı ekonomik krizlerin yoğun olarak yaşandığı bir yıl oldu. Enflasyon artışı işçi sınıfına büyük bir darbe vurmuştu, enflasyon karşısında işçi ücretleri eriyordu. Sendikalar işçilerin ekonomik taleplerini bile karşılayamaz hale gelmişti, ayrıca işçilerin durumunu iyileştirmek adına hiçbir şey yapmıyordu. Bu durum işçilerle sendikaların arasının iyice açılmasına sebep olmuştu. 1922 yılında işçi sınıfı içinde hala güçlü olan SPD 1923’lere gelindiğinde bu gücün büyük bir kısmını yitirmişti. 1923’te KPD işçi sınıfı içinde gücünü iyiden iyiye arttırdı. Aralık 1922’de Komitern’in IV. Kongresinde alınan komünistlerin sol kanat sosyal demokratlarla beraber “işçi hükûmetlerine” katılma kararına uygun olarak KPD, SPD ve sendikalarla beraber “işçi hükûmeti” kurmak istiyordu. Komünistler bu ekonomik duruma karşı tepkisini ortaya koymaya başladı. Komünistler, örgütsel gücü olan konseyleri tekrar kuruyor, KPD’nin öncülüğünde nasyonal sosyalistlerin saldırılarına karşı işyeri savunma grupları oluşturuyordu. 1 Mayıs 1923’te işçi sınıfı tekrar şaha kalkıyordu. Almanya’nın birçok şehrinde yapılan gösterilere 750.000 işçi katıldı. Ruhr bölgesinde başlayan grev büyük bir etki yaratmıştı. Bu grev boyunca bazı fabrikalarda işgaller gerçekleştirildi. Bu grevler haziran ayında birçok yere yayıldı. Berlin’de metal işçilerin başlattığı grev bir süre sonra genel greve dönüştü. Bu grevlere polisin yanında bir de nasyonal sosyalistler saldırıyordu. Çıkan çatışmalarda yüzlerce kişi öldü. Grevlerin ekonomik talebi olan maaşlarının artırılmasın yanında siyasal taleplerde yükseliyordu. İşçilerin grevi hükûmet karşıtı bir nitelik alıyordu. Ağustos ayına gelindiğinde Almanya’nın birçok yerinde grevler gerçekleşiyordu. 11 Ağustos’ta Berlin İşçi Konseyleri tarafından Cuno hükûmetini çekilmesi talebiyle genel grev çağrısı yapıldı. Genel grev çağrısı kısa bir sürede bütün Almanya’da karşılık buldu. SPD’nin savaş tazminatlarını ödeme garantisi vermesine rağmen bu yeni oluşan Cuno hükûmetinin bu tazminatları ödemeyi reddetmesine karşılık Ruhr bölgesinin büyük bir kısmı Fransa ve Belçika tarafından işgal edilmişti. 12 Ağustos’ta enflasyonu düşürememesi ve Ruhr bölgesinin işgaline karşı bir şey yapamamasından da dolayı Cuno hükûmeti yıkıldı. SPD, Alman Halk Partisi ("Deutsche Volkspartei" - DVP) ile beraber hükûmet kurdu. SPD daha önceden olduğu gibi yine sınıf hareketini bastırıyordu, işçi sınıfı içinde her şeye rağmen etkili olan SPD grevleri bastırıyordu. Burjuvazin bütün kararlarına onay verirken devrimin en önemli kazanımlarımdan olan 8 saatlik işgününün kaldırılmasına bile ses çıkarmadı. Ekim ayına gelindiği zaman KPD işçi sınıfının bu hareketliliğinin tekrar bir devrimci durum yarattığı görüşündeydi. Bu çerçevede silahlı işçi birlikleri oluşturuyor, devrim hazırlıkları yapıyordu. Ama buna rağmen Komitern’in görüşü çerçevesinde “işçi hükûmetleri” kurmayı düşünüyordu. Bu bağlamsa Saksonya ve Thüringe’de SPD’yle ortak koalisyona girdi ve de yerel hükûmete 3 bakan verdi. Merkezi hükûmet bu yerel hükûmete karşı bir saldırı planı içindeydi. 20 Ekim’de eyalete ordu birliklerini yığmaya başladı. KPD bunun üzerine genel grevi başlatma ve silahlı ayaklanma kararı verdi. 21 Ekim’de Saksonya İşyeri konseyleri, 140 fabrika konseyi, 120 sendika şubesi, 79 kontrol komitesi, 66 parti şubesi ve SPD’linde dahil olduğu 498 delegeyle bir toplantı gerçekleştirdi. SPD’nin genel grev ve ayaklanmadan yana olmadığı ortaya çıkınca işçilerin büyük çoğunluğu KPD’den yana olmasına rağmen, KPD tek başına grev çağrısı yapmaya cesaret edemedi. Saksonya ve Thüringen’deki “işçi hükûmetleri” mücadele edilmeksizin yıkıldı. Sadece merkezin kararırından haberi olmayan KPD’nin Hamburg örgütü 23 Ekim’de ayaklandı. İşçi sınıfından kopuk girişilen bu ayaklanma başarısızlıkla sonuçlandı. 1923 yılının sonuna doğru burjuvazinin artık işine yaramayan SPD hükûmetten ayrılmıştı. KPD yasaklanmıştı ve faaliyetlerini illegal olarak devam ettirmeye çalışıyordu. Almanya sağ bir eğilim içine girmişti. 0 Mart 0 Mart hayali bir tarihtir. Bu ifade Microsoft Excel gibi bir yazılımda, değişken süreli ayları ve artık yılları ifade etmek için kullanılabilir. Aynı zamanda bazen astronomlar tarafından Şubat'ın son günüyle eş anlamlı olarak kullanılır. Ömer Güney Ömer Güney Türk mimar. Erken Cumhuriyet dönemi mimarlığında çok önemli bir yapı olan İstanbul Radyoevi’ni tasarlamıştır. 6 Mayıs 1927 yılında ilk yayın programına başlamış İstanbul Radyosu zaman içinde elverişli stüdyo ihtiyacı daha da arttı. 1939 yılında Basın ve Yayın Umum Müdürlüğü tarafından bu ihtiyacı gidermek için açılan yarışmayı Ömer Güney proje ekibinde olan Doğan Erginbaş ve İsmail Utkular ile birlikte kazandı. 1939 ile 1947 yılları arasından inşa edilen ve 150 kilovat gücündeki vericisiyle orta dalga üzerinden yayın yapan İstanbul Radyoevi’nin 19 Kasım 1949 tarihinde dönemin Cumhurbaşkanı İsmet İnönü tarafından resmen açılmasından beri halen hizmet vermeye devam etmektedir. Berar Sultanlığı Berar, Dekkan sultanlıklarından biridir. 1490 yılında kurulmuştur. Berar tarihi genellikle Güney Hindistan'da art arda hüküm sürmüş muhtelif hanedanlıkların egemenliğine geçmiş bir ülke olan Deccan'la anılır. İlk kayıtlar Andra veya Satavahana İmparatorluğunun bir parçası olduğunu göstermektedir. Serdar Kılıç (eğitmen) Serdar Kılıç (d. 3 Haziran 1969; Şarkışla, Sivas), Türk motivasyon konuşmacısı, eğitmen ve doğa bilimci. 93 Harbinden sonra Güney Kafkasyadan Sivasa yerleşmiş Karapapak kökenli ailede dünyaya gelen Kılıç, 1976-1979 Mukavemet kayağı Cross Country kayak eğitimi aldı. 1980-1989 yıllarında Temel Hayatta Kalma Eğitimleri, Kampçılık ve İzcilik Faaliyetlerinde bulundu. 1990-1991 yıllarında Temel Dağcılık Eğitimleri gördü, yurt içinde ve yurt dışında birçok dağ tırmanış gerçekleştirdi. Orta Doğu Teknik Üniversitesi'nde jeoloji mühendisliği eğitimine devam ederken, bu bölümden beden eğitimi ve spor bölümüne geçti ve 1995 senesinde buradan mezun oldu. Yüksek lisansını "Spor Organizasyonu ve Yönetimi" üzerine yaptı. Bu dönemde, "Egzersiz Fizyolojisi", "Sporcu Beslenmesi ve Sağlığı" gibi konularda sertifikalar aldı. Haliç ve Marmara Üniversitesi gibi öğretim kurumlarında öğretim görevlisi olmuştur. Bu üniversitelerde "Liderlik ve Grup Dinamikleri", "Rekreasyon Yönetimi" ve "Doğa Sporları" gibi dersler vermiştir. Takım çalışması, liderlik, iletişim, risk alma, takım halinde başarılı olma konusunda yeteneklerin geliştirildiği ve test edildiği Eco Challange, Camel Trophy, Terra Incognita, Trans Jebel Sarhro, Dünya Navigasyon Şampiyonası vb. dünya genelindeki serüven yarışmalarında takım lideri olarak Türkiye’yi ilk kez ve pek çok kere temsil etmiştir. Zor arazi koşullarında arama kurtarma ve hayatta kalma eğitimleri vermiştir. Birçok kez kurtarma operasyonlarında yer aldı. 2004'te, Bolu'nun Mudurnu ilçesine bağlı Taşkseti beldesinde "Camp Wolftrack" isimli bir kamp kurdu. İnsanları doğaya yönlendirme, motivasyon ve kişisel gelişim adına hizmet vermektedir. Aynı zamanda şirketler arası basketbol ligi olan 'Business League' organizasyonunun kurucusudur. 2008-2009 arasında Sky Türk kanalında "İçimdeki Doğa", 2010-2011 yıllarında Ntv'de "Doğada Tek Başına", 2011'de yine Ntv'de "Doğada Çocukla", 2012'de Ntv'de "Doğada Tek Başına Dağ Evi" ve son olarak "2014'te TRT Haber'de "Doğadaki İnsan" isimli belgesel dizilerinde yer aldı. Bu programlarda, doğada nasıl hayatta kalınacağına dair eğitici bilgiler vermekteydi. Aynı zamanda Sarıkamış Harekâtı gibi insan-doğa arasındaki mücadeleyi anlatan bir kısa belgesel hazırladı. "Doğaya Dönüş" isimli bir kitabı bulunmaktadır. Jameer Nelson Jameer Nelson (d. 9 Şubat 1982), National Basketball Association (NBA) takımlarından Denver Nuggets forması giyen Amerikalı profesyonel basketbolcu. Kolej basketbolunu Saint Joseph's Üniversitesi'nde oynamıştır. 2004 NBA Seçmeleri'nde Denver Nuggets tarafından 20. sırada seçilmiştir. 2015 yılında Nate Robinson ile takas edilerek draft olduğu takım Denver Nuggets'ın yolunu tutmuştur. With Oden on Our Side With Oden On Our Side, İsveçli Melodik Death Metal grubu Amon Amarth'ın 2006 yılında piyasaya sürdüğü albümdür. Kamuran Yavuz Mehmet Kamuran Yavuz (d. 30 Aralık 1947, Tekirdağ), Türk eski millî futbolcu, teknik direktör. Eskişehirspor'un eski futbolcularındandır. 1960'larda ve 1970'lerde Eskişehirspor uzun seneler forma giymiştir. 21 kez millî takımlara çağrılan Kamuran Yavuz, 7 kez Türkiye U-18, 1 kez Türkiye U-21, 13 kez de Türkiye forması olmak üzere toplam 25 kez millî formayı giymiştir ve müsabakalarda 1 gol kaydetmiştir. 1980'lerın başından beri Türkiye profesyonel futbol liglerinde yardımcı antrenörlük ve teknik direktörlük yapan bir futbol adamıdır. 1995-96 sezonun başında için Çanakkale Dardanelspor ile anlaştıştı ve Çanakkale Dardanelspor'u 1. Lig şampiyonu yaprak Süper Lig'e yükselmesini sağladı. NOT:"Evsahibi olarak Türkiye baz alınmıştır." Aydın'daki ilköğretim okulları listesi Aydın sınırları içindeki 446 ilköğretim veya dengi eğitim kurumunun ilçelere göre sıralanmış listesidir. Thomas Moore Thomas Moore (d. 28 Mayıs 1779, Dublin, İrlanda - ö. 25 Şubat 1852, Wiltshire, İngiltere), İrlandalı şair, yazar ve besteci. İrlandalı bir ayakkabı imalatçısı olan John ve Anastasia Codd Moore'un çocukları olarak dünyaya geldi. Birçok şiirini topladığı İrlanda Melodileri adlı eseriyle ün kazandı. Kitabın içeriğindeki toplam 130 şiir beste haline getirildi. Şiirleri besteleyen John Stevenson, bunların çoğunu İngiliz elit tabakasına dinleti olarak sundu. Kitapta yer alan Lalla Rookh adlı şiiri, dönemin çok okunan şiirleri sıralamasında yer edindi. Moore, çeşitli yergiler de yazdı. Özellikle IV. George yönetiminin politikaları şairin yergilerinden nasibini aldı. Bu yergilerinin en bilineni 1818 tarihli The Fudge Family in Paris adlı eseridir. Lord Byron'ın kendisine kalmış olan elyazmalarını yayınlamayarak yaktı. Ardından 1830'da Lord Byron'ın Mektup ve Günlükleri isminde bir kitap yazdı. Ä°slam ekonomisi İslam ekonomisi ya da İslamî ekonomi, Müslüman bilim insanları tarafından "İslam din ve gelenekleri ile uyumlu bir ekonomik düzeni teşvik olarak" tanımlanır. İslamda insan mutlak anlamda hür değildir. Dolayısıyla insan, diğer alanlarda olduğu gibi ekonomiyle ilgili faaliyetlerinde de Allah’ın koyduğu sınırlara uymak zorundadır. İslam faizi (riba, paradan para kazanma) ve gararı (risk almadan para kazanmayı), kumarı ve ticarette aldatmayı yasaklar. Belli miktarda (nisap) zenginlerden mallarının bir kısmını (40'ta 1) fakirlere zekat olarak vermeyi zorunlu kılar. Faiz ve gararın yasaklanması ile parası olanın çalışmadan para kazanması engellenmiş ve kazanç emeğe dayalı hale getirilmiştir. Duran paradan zekat alınması ile de paranın durağan durması engellenerek yatırım teşvik edilmiştir.. Ekonomik dünyada ise "İslam ekonomisi" kavramı ile daha çok İslam şeriatının faizi (Riba) kınamasından dolayı oluşan "faizsiz (İslami) bankacılık sistemi" kastedilir. Müslüman bilim insanları, İslam ekonomisini ne kapitalist ne de sosyalist olarak tanımlar. İslam ekonomisinin her iki sisteminde negatif özelliklerine sahip olmayan bir "üçüncü yol" olduğunu iddia ederler. İslami ekonomide üretim ve tüketim araçlarında özel mülkiyet hakkı vardır. Kişisel kazanç ve teşebbüs hürriyetinin teşvik edildiği serbest bir piyasa ekonomisi vardır. Ticaret belli sınırlar içerisinde serbesttir. Ücret, işe veya beceriye göre serbest piyasa şartlarında karşılıklı rızayla oluşur. Rekabet, "mü'min mü'minin kardeşidir" ilkesinin sonucu olarak sınırlandırılmıştır. Bunun için ahilik gibi esnaf örgütleri kurulmuştur. Thomas Moore (anlam ayrımı) Thomas Moore şu kişileri ifade edebilir: Low Ki Brandon Silvestry veya tanınan sahne adlarıyla Low Ki veya Senshi (d. 6 Eylül 1979; Brooklyn, New York), Amerikalı profesyonel güreşçi. Birçok bağımsız federasyonda güreşen Low Ki, ilk olarak Total Nonstop Action'da boy gösterdi. Burada TNA X Division Championship kemerini kazandı. Sonra Florida Championship Wrestling'e geçip Kaval adını aldı. WWE NXT şovunu kazandı ve WWE süperstarı oldu. WWE macerası fazla uzun sürmeyen Kaval, ilk maçında Drew McIntyre'a mağlup oldu. İlk galibiyetini Dolph Ziggler'e karşı alan Kaval, Survivor Series'te kemer maçına çıktı; fakat kazanamadı. 2 gün sonra sözleşmesi feshedildi. Turkish Power Wrestling'e geçen Low Ki, kıtalararası unvan maçında Murat Bosporus'a kaybetti. Erkan Velioğlu Erkan Velioğlu (d. 28 Şubat 1941, Rize), Türk teknik direktör. Ağırlıklı olarak İzmir bölgesinin futbol ekiplerinde teknik direktörlük yapmış futbol adamı. Özellikle Göztepe'ye olan yakınlığıyla tanınır. 1980'lerın başından beri Türkiye profesyonel futbol liglerinde yardımcı antrenörlük ve teknik direktörlük yapan bir futbol adamıdır. En büyük başarısı 1980-81 sezonunda Göztepe'yi 1. Lig şampiyonu yaparak Süper Lig'e yükselmesini sağlamasıdır. Celal Kıbrızlı Celal Kıbrızlı ya da bazı kaynaklara göre Celal Kıprızlı(d. 28 Nisan 1950, Giresun), Türk teknik direktör. Ankaragücü'nün teknik direktörlüğünü yapmıştır. Hâlen TRT-Radyo1 Kanalında süper lig maçlarını yorumlamaktadır. 1990'ların başından beri Türkiye profesyonel futbol liglerinde yardımcı antrenörlük ve teknik direktörlük yapan bir futbol adamıdır. 1996-97 sezonun başında için Şekerspor ile anlaştı ve Şekerspor'u 1. Lig Üçüncüsü yaparak Süper Lig'e yükselmesini sağladı. Son olarak 2010-11 sezonun başından itibaren Ankara'nın 2. Lig ekiplerinden Hacettepe çalıştırdı fakat alınan başarısız sonuçlardan ötürü Eylül 2010 tarihinde istifa etti.02.07.2012 tarihinde Kızılcahamamspor A.Ş. takımının başına geçti. 10 Nisan 2014'te Ankaragücü ile anlaşmıştır. Ankaragücü 1. Lig'e çıkamaması üzerine 31 Mayıs 2014 tarihinde Celal Kıbrızlı ile yollarını ayırmıştır. Hacettepe Üniversitesi Kastamonu Tıp Fakültesi Hacettepe Üniversitesi Kastamonu Tıp Fakültesi Hacettepe Üniversitesi'nin 13 fakültesinden biri olarak 2007 yılında Kastamonu'da kurulmuştur. Hacettepe Üniversitesi Kastamonu Tıp Fakültesi’ne 2007-2008 öğretim yılında biri okul birincisi kontenjanından olmak üzere 21 öğrenci alınarak öğrenime başlanmıştır. Hacettepe Üniversitesi Kastamonu Tıp Fakültesi’nde öğrenim hakkı kazanan öğrenciler 361.730 taban puanla kontenjanlara yerleşmişlerdir. ÖSS taban puanlarına göre Hacettepe Üniversitesi Kastamonu Tıp Fakültesi Türkiye genelinde 72 tıp fakültesi arasında 6. sırada yer almıştır. Hacettepe Üniversitesi Kastamonu Tıp Fakültesi öğrencileri, Hacettepe Üniversitesi Tıp Fakültesi öğrencileri ile aynı koşullarda (aynı amfilerde, aynı laboratuvarlarda, aynı öğretim üyelerinden) eğitim almaktadırlar. Kastamonu Üniversitesi Tosya Meslek Yüksekokulu Kastamonu Üniversitesi Tosya Meslek Yüksekokulu 2010 yılında Kastamonu, Tosya'da kurulmuş meslek yüksekokuludur. Kastamonu Üniversitesi içindeki meslek yüksekokulu 8 bölüm içermektedir. Tosya Yerleşkesinde eğitim öğretim faaliyetlerini sürdümektedir. Tosya Meslek Yüksekokulu'nun özgörevi Türkiye'nin ara eleman gereksinimini karşılayacak nitelikte bilgi ve teknoloji üretmek, bilim verilerini yaymak, ulusal alanda gelişme ve kalkınmaya destek olmak, sanayi ve teknolojiye kalite kazandırmak, bünyesinde barındırdığı programlarla en iyi ve donanımlı bir şekilde eğitim öğretim ve araştırma yapmaktır. Skool Daze Skool Daze bir bilgisayar oyunudur.Yaratıcısı David Reidy'dir ve 1985'te yapılmıştır.Klass of 99 oyununun yeniden düzenlenmiş halidir. Oyunda Eric adlı karakteri yönetiyorsunuz.Amacınız okul bilgisayarına girip kendinizle ilgili dosyaları silmek.Bunun için öncelikle çan şeklinde asılan objeleri düşürmelisiniz.Alçakta olanlar zıplayarak (J tuşu) yüksekte olanları ise hocaların kafasından taş sektirerek (Boşluk tuşu) düşürebilirsiniz.Tüm objeleri topladıktan sonra her düşürdüğünüz öğretmenden bir harf öğrenirsiniz.Fakat Mr.Creak çok yaşlı olduğu için harfini hatırlayamamaz.Ona harfi hatırlatmak için bombayı sarı sınıftaki (sekreterliğin hemen sağındaki) kasanın önünde patlatmalısınız.Bunu yaptıktan sonra Fen Laboratuvarından kristali almanız gerekmektedir.Bu kristali sabah töreni sırasında bir çocuğun üzerine bırakarak sekreterin aşağıya inmesini sağlayabilirsiniz.Sekreter indikten sonra onun bilgisayarından şifreyi girip oyunu bitirmeniz gerekmektedir ;ama bunları yaparken 10.000 ceza sınırını geçmemeye dikkat etmelisiniz.Zira 10.000 ceza puanını geçerseniz okuldan atılırsınız. Oyundaki karakterler öğretmenler öğrenciler ve okul çalışanlarından oluşuyor. BafÃ©timbi Gomis Bafétimbi Fredius Gomis (d. 6 Ağustos 1985, La Seyne-sur-Mer), Senegal asıllı Fransız millî futbolcudur. Suudi Arabistan Profesyonel Ligi takımlarından El-Hilâl'da forma giymektedir. Gomis, profesyonel futbolculuk kariyerine 2004 yılında 19 yaşında iken Fransa'nın Ligue 1 ekiplerinden olan Saint-Étienne'de başladı. Gomis, Saint-Étienne ile 1 sezonu tamamladıktan sonra Saint-Étienne tarafından Gomis'in tecrübe kazanması için başka bir Ligue 1 ekiplerinden olan Troyes'ye yarım sezonluğuna kiralandı. Gomis, Troyes'de kiralık olarak oynadığı süreçte çıktığı 13 maçta 6 gol kaydetti. Gomis, Saint-Étienne'ye döndükten sonra 3,5 sezon daha oynadı. Gomis, Saint-Étienne'de bulunduğu 4,5 sezon boyunca çıktığı 142 maçta 40 gol kaydetti ve bu başarısı Fransa'nın büyük takımlarını ve de birçok başka Avrupa takımlarının dikkatini çekti. Gomis, Saint-Étienne'den 2009 yılında ayrılarak Lyon ile anlaşma imzaladı. Gomis, Lyon forması ile 2009 yılından bu yana çıktığı 178 lig maçında 65 gol kaydetti. Gomis, 2017-18 Süper Lig'de 29 gol atarak, Türkiye Liginde gol kralı oldu ve böylece Türk futbol tarihinde ligde bir sezonda en fazla gol atan yabancı futbolcu oldu. 23 Ağustos 2018 tarihinde Suudi Arabistan Profesyonel Ligi takımlarından El-Hilâl kulübüne iki yıllık bir anlaşma yaparak 7 milyon € ücret karşılığında transfer olmuştur. Gomis, Fransa millî futbol takımında forvet olarak görev yapmaktadır. Gomis, millî takım forması ile 2008 yılından bu yana çıktığı 12 maçta 3 gol kaydetmiştir. Bir kez millî takım idmanında, bir kez de lig maçı esnasında aniden bayılan Gomis'e vazovagal senkop teşhisi konuldu. Bilal Ã–zdemir Bilal Özdemir (30 Nisan 1987), Türk futbolcu. İnegölspor'da forma giymektedir. Almanya'da dünyaya gelen Bilal çocuk yaşta ailesiyle beraber Türkiye'ye geri dönüş yaptı ve burada İnegölspor altyapısında futbola başladı. 2005 yılında profesyonelliğe geçiş mukavelesi imzalayarak buraya as takıma alındı. İnegölspor için ilk resmî karşılaşmasına 25 Aralık 2005 tarihinde Kırşehirspor'a karşı oynanan 2. Lig karşılaşmasında çıktı. Ardından beş sezon düzenli olarak ilk on birde forma giydi. takımının 2007-08 sezonunun sonunda 2. Lig'den 3. Lig'e düşdüğünde takım'dan ayrılmadı. İki sezon art arda 3. Lig play-off karşılaşmalarında elenip 2. Lig'e yükselme kaçırılınca 2010-10 sezonun başında takımdan ayrılarak Akhisar Belediyespor'a transfer oldu. İki sezonu burada geçiren ve 2011-12 sezonunda 1. Lig şampiyonluğu yaşayan Özdemir, 2013-14 sezonu başında eski takımı İnegölspor'a döndü. Reichsleiter Reichsleiter ("Ulusal Lider"), Nazi Partisi içinde ikinci en yüksek siyasi düzeyde rütbeydi. Partide Paramiliter bir rütbe olarak görev yapmış bir Reichsleiter Führer'e bağımlıydı. "Reichsleiter" kendilerine verilen tüm alanlardaki görevlerini yerine getireceğine de Adolf Hitler'e doğrudan bildirirdi. Militarizm Militarizm, bir ülkede ordu gücünün aşırı derecede ağır basması, her tür sorunu askerî yöntemlere başvurarak çözme, bundan dolayı silahlı kuvvetlere öncelik tanıma eğilimi ve savaşı yüceltmektir. Ordu kavramının Fransızca karşılığı olan "militaire" (İngilizce: "military") etimolojik olarak Latince "askerlik ve savaşa dair" anlamına gelen "militaris"'e dayanmaktadır. Dolayısıyla, militarizm (Fr. militarisme, İng. militarism) kavramını Türkçe’ye "orduculuk" veya "askercilik" olarak çevirmek mümkündür. Militarizm kavramı ilk olarak 1860’larda Fransız anarşist düşünür Pierre-Joseph Proudhon tarafından kullanılmaya başlanmış; bu kavramın yüzyılı aşan tarihçesi bir yandan tarihsel olaylar, bir yandan da düşünsel gelişmelerle şekillenmiştir. Tarihçi Volker R. Berghahn’a göre militarizm tartışmalarının önemli bazı referans noktaları şöyledir: 19. yüzyılda zorunlu askerlik pratiğinin gelişmesi ve yaygınlaşması, I. ve II. Dünya Savaşı, Japonya ve Almanya’nın militarist saldırgan politikaları, liberalizm ve Marksizmin farklı militarizm tanımlamaları, özellikle "üçüncü dünya" ülkeleri bağlamında yürütülen "asker-sivil ilişkileri" tartışmaları ve Batı’da gelişen ‘askeri-sinai kompleks’. Berghahn’ın 1980’lerin başında yaptığı bu listeyi güncellemek gerekirse, uzaya kadar uzanan silahlanma yarışı ve nükleer silahların yaygınlaşması (1980’ler), Soğuk Savaş'ın sona ermesi, feminist ve post-yapısalcı militarizm eleştirileri, İsrail-Filistin çatışması ile Amerika Birleşik Devletleri’nin küresel askeri hegemonyası eklenebilir. Militarizm ve militarizasyon (veya militaristleşme) kavramları çoğu zaman eşanlamlı olarak kullanılmışlardır. Ancak, son yıllarda birçok yazar, ideolojik oluşumları incelerken militarizm kavramına, militarizmin yaygınlaşma ve kurumsallaşma süreçlerini incelerken ise militarizasyon (veya militaristleşme) kavramına başvurmaktadırlar (Chenoy 1998, 101; Enloe 2004, 219). Militarizmin birçok tanımında ‘savaş’ ve ‘savaş hazırlığı’ ön plana çıkmaktadır. Örneğin, Michael Mann’a göre militarizm “savaş ve savaş hazırlığını normal ve arzu edilir bir sosyal etkinlik olarak algılayan tüm yaklaşımlar ve kurumsal oluşumlardır.” Mann’ın tanımındaki ‘savaş hazırlığı’ ifadesi önemlidir zira militarizmin savaşlarla özdeşleştirilmesi, yalnızca savaş bağlamında düşünülmesi yanıltıcıdır. Geçtiğimiz yüzyılda militarizm üzerine en kapsamlı çalışmalardan birini yapmış olan tarihçi Alfred Vagts’ın deyimiyle, “militarizm savaş zamanından çok barış zamanında gelişir.” Başka militarizm tanımlarında, ordunun siyasal ve toplumsal hayatta etkin rol alması, sorunların çözümünde şiddet kullanımının meşru görülmesi, hiyerarşinin yüceltilmesi, erkekliğin şiddet kullanımı kadınlığın ise korunma ihtiyacı ile özdeşleştirilmesi gibi özellikler de vurgulanmaktadır. Militarizmin en genel tanımlarından birini Avrupa tarihçisi Michael Howard yapmıştır: “askeri altkültüre ait değerlerin toplumun egemen değerleri olarak algılanması.” Bu ifade biraz daha genişletilerek militarizm, askeri değer ve pratiklerin yüceltilmesi ve sivil alanı şekillendirmesi olarak tanımlanabilir. Ancak bu şekillendirmeyi tek taraflı, öznesi belli bir ilişkiyle sınırlı görmek yanlış olacaktır. Askeri darbelerde olduğu gibi bazı durumlarda ordu veya askeri kesim militaristleşme süreçlerinde doğrudan etkin bir rol oynarken birçok başka durumda militarizm, öznesi/özneleri belli olmayan, sivillerin aktif katılımı ve rızasını içeren süreçlerle yaygınlaşır. Bu tespitlerden yola çıkan araştırmacılar, son yıllarda militarizmi incelerken savaşlar ve askerler kadar ‘barış’ dönemleri ve ‘sivil’ pratikleri de ciddiye almaya başlamışlardır. Songun, Kuzey Kore'nin "önce ordu" siyasetinine verilen isimdir. Buna göre Kore Halk Ordusu'nun devlet işlerinde ve ülke kaynaklarının kullanımında önceliği bulunmaktadır. Violent Revolution Violent Revolution Alman thrash metal grubu Kreator'un dokuzuncu stüdyo albümü. 25 Eylül 2001'de yayınlanan albümdeki göteborg etkilerine rağmen grup on yıl süren ve Renewal ile başlayan kendi metal tarzlarını bırakıp 80'lerdeki thrash metal tarzlarına dönmüşlerdir. Hakan AteÅŸ Hakan Ateş (d. 13 Mayıs 1988; Akhisar, Manisa), Türk futbolcudur. 2. Lig ekiplerinden Tokatspor'da oynamaktadır. Futbola Akhisar Belediyespor altyapısında başlayan Hakan, daha sonra 2007 yılında profesyonelliğe geçiş mukavelesi imzalayarak buraya as takıma alındı. Akhisar Belediyespor için ilk resmî karşılaşmasına 18 Mart 2007 tarihinde Bursa Merinosspor'a karşı oynanan 3. Lig karşılaşmasında çıktı. İlerleyen yıllarda ilk onbir'de düzenli olarak forma giymeye başladı. 2009-10 sezonunda takımıyla 2. Lig'i ikinci sırada tamamlayıp 1. Lig'e yükselmeyi başardı. Revo Uninstaller Revo Uninstaller, Microsoft Windows'un yerleşik "Program Kaldır" uygulamasında alternatif olarak tasarlanan "VS Revo Group" firması tarafından geliştirilen bir yardımcı yazılım. Revo Uninstaller'in en önemli özelliği eksik program kaldırma rutinlerinin geride bıraktığı gereksiz dosyaları ve kayıt defteri girdilerini kaldırmaktır. Ürünün iki farklı sürümü mevcuttur. Biri ücretsiz sahipli yazılım olarak dağıtılan "Free" sürümü, diğeri ise shareware lisansı altında dağıtılan bir "Pro" sürümüdür. Biarritz - Anglet - Bayonne HavalimanÄ± Biarritz - Anglet - Bayonne Havalimanı (Fransızca:"Aéroport de Biarritz - Anglet - Bayonne") (IATA:BIQ, ICAO:LFBZ) ya da diğer bilinen adlarıyla Biarritz Havalimanı ya da Parme Havalimanı Fransa'nın Biarritz kentindedir. Biarritz'in 5 km güneydoğusundadır. 09/27 doğrultusunda, 2,250 metre uzunluğunda asfalt kaplamalı pisti bulunmaktadır. Franz Ritter von Epp Franz Ritter von Epp (16 Ekim 1868, Münih - 31 Ocak 1947, Münih), 20. yüzyılın başlarında bir Alman İmparatorluk Ordusu'nun bir subayı ve politikacı ve 1933-1945 yılları arasında Bavyera'da Reich valisi Naziydi. Katolik ressam Rudolf Epp ve eşi Catherine'nin üç çocuğundan en büyüğüydü. İki kız kardeşi, Helen ve Augusta vardı. Münih'te ilköğretim okulunda okudu. Liseden sonra 16 yaşında 9 Ağustos 1887 tarihinde üç yıllık gönüllü olarak Bavyera ordusunda Bavyera Piyade Alayı'nda bir subay oldu. 1896'da Münih'teki Harp Akademisi'nde Üsteğmen olarak görev yaptı. Genelkurmay için istenilen nitelikler olmadığı için üç yıl sonra ayrıldı. I. Dünya Savaşı'nda 1916 yılı sonbaharında Sibiu Muharebesi'nde yer aldı. 1917 yılında, Romanya'ya gitti. 1918 yılında sonbaharında Batı Cephesi'nde kısa bir süre için Alman bahar saldırı sırasında Venedik Alplerinde, Kemmel Muharebesi'nde bulundu. Pour le Mérite madalyası verildi. I. Dünya Savaşı'nın sonunda Albay rütbesine, Haziran 1921'de de Tümgeneral rütbesine terfi etti. 1928 yılında BVP'den ayrıldıktan sonra NSDAP için Alman Parlamentosu'nda Reichstag'ın bir üyesi oldu. Alman Koloni Derneği, Almanya'nın kayıp koloni kazanmak için adamış bir organizasyon lideri olarak 1928 yılından 1945 yılına kadar bütün Askeri-Siyasi NSDAP başkanı Ofisi olarak görev yaptı. 1933 yılında Bavyera için, Reichsstatthalter ve sonra Reichskommissar oldu. Epp'in Bavyera siyasetinde merkezi hükümetin etkisini sınırlamak için girişimi başarısız oldu. Ancak savaş sonuna kadar Reichsstatthalter gibi siyaseten önemsiz görevini de sürdürdü. 1945 yılında Rupprecht Gerngroß liderliğindeki "Freiheitsaktion Bayern" ile Nazilere karşı bir grup ile ilişkili olduğu için Paul Giesler'in emriyle tutuklandı. Kalp rahatsızlığına muzdarip olarak savaş sonunda Bad Nauheim'daki bir hastaneye yatırıldı. 9 Mayıs 1945 tarihinde, hastanede bir katip, Epp'in orada hasta olduğunu ABD Karşı İstihbaratından gelen ajanları uyararak haber verdi ve tutuklandı. Nürnberg'de yargılanmayı beklemek üzere Münih'te bir esir kampına gönderildi ve 31 Ocak 1947 yılında, 78 yaşında, esir kampında tutukluyken öldü. Diego da Costa Lima Diego da Costa Lima (d. 30 Eylül 1988, Duque de Caxias) Brezilyalı futbolcudur. Zimbru Chișinău'da oynamaktadır. Futbol altyapı eğitimini ülkesinde amatör küme ekiplerinden altyapılarında aldıktan sonra 2010-11 sezonun başında Primeira Liga ekiplerinden Nacional Madeira'a transfer olmuştur. Bir sezon burada oynadıktan sonra 2010-11 sezonun başında Maxwell Ofuyah ve Tarek Amer ile 1. Lig ekiplerinden Akhisar Belediyespor'a transfer olmuştur. Akhisar Belediyespor için ilk resmî karşılaşmasına 22 Eylül 2010 tarihinde Boluspor'a karşı oynanan 1. Lig karşılaşmasında çıktı. Akhisarspor forması giyen ilk yabancı futbolcudur. Périgueux - Bassillac Havalimanı Périgueux - Bassillac Havalimanı (Fransızca: "Aéroport de Bassillac - Périgueux") (IATA: PGX, ICAO: LFBX) Fransa'nın Bassillac kentindedir. Havalimanı Périgueux kentine hizmet vermektedir. 12R/30L ve 12L/30R doğrultusunda iki adet pisti vardır. Championnat de France amateur 2 Championnat de France amateur 2 ya da kısacası CFA2, 1998 yılında Fransa Futbol Federasyonu tarafından kurulmuştur. Takımlar sekiz gruba ayrılır(A, B, C, D, E, F, G, ve H). 128 takımdan oluşmaktadır. Fransa'nın en yüksek ve en kaliteli beşinci lig konumundadır. Ligde bir sezonda toplam 2720 maç yapılmaktadır. CFA'ya 14 takım yükselirken, 29 takım ise Division d'Honneur'a düşmektedir. Amiens AC Bastia (res.) Beauvais (res.) Chartres Dieppe Dives Dunkerque Ã‰vreux Grande-Synthe Gravelines Hazebrouck Marck Oissel Pacy VEF (res.) Paris (res.) Saint-Omer Arras Calais Chambly Créteil (res.) Douai Feignies Les Lilas Lesquin Prix-lès-Mézières Racing Paris Reims (res.) Roye-Noyon Sainte-Geneviève Sedan (res.) Valenciennes (res.) Wasquehal Auxerre (res.) Dijon (res.) US Forbach AS Illzach Modenheim Jarville JF Jura Dolois Foot SR Saint-DiÃ© CO Saint-Dizier FC Saint-Louis Neuweg US Sarre-Union SC Schiltigheim SC Selongey Strasbourg (res.) Vauban Strasbourg Troyes AC (res.) Vesoul Andrézieux Chambéry Monts d'Or Azergues Clermont (res.) Cournon-d'Auvergne Feurs Grenoble (res.) Gueugnon (res.) Imphy Decize Le Puy Ornans Pontarlier Saint-Priest Saint-Marcel Thiers Valence Vénissieux Bagnols Pont Borgo Calvi Corte ÉF Bastia Fréjus Saint-Raphaël (res.) Furiani-Agliani Gardanne Grasse La Valette Marseille Consolat Marseille (res.) Monaco (res.) Montpellier (res.) Nice (res.) Nîmes (res.) Trinité Toulon Le Las Agen Aurillac (res.) Arcachon Bayonne (res.) Bergerac Béziers Blagnac Brive Libourne-Saint-Seurin (res.) Mont-de-Marsan Saint-Alban Sète (res.) Tarbes Toulouse FC (res.) Tournefeuille Trélissac Angers (res.) ASA Issy Blois Bourges Chamois Niortais (res.) Châteauroux (res.) Châtellerault Cholet Cognac Le Poiré-sur-Vie Nantes (res.) Sainte-Geneviève Saint-Pryve Saint-Hilaire Saumur Thouars Tours (res.) Alençon Changé Concarneau Dives Ecommoy La Chapelle-des-Marais Mondeville Montagnarde Saint-Lô Saint-Malo Vertou Vitré Brest (res.) Guingamp (res.) Laval (res.) Lorient (res.) ResmÃ® Site A Haber a Haber, Turkuvaz Medya Grubu tarafından kurulmuş haber kanalı. Kanalın genel yayın yönetmenliğini Habertürk TV'nin eski genel yayın yönetmeni Erdoğan Aktaş üstlenmiş, 2011'de yerine eski yardımcısı Cengiz Er geçmiştir. Hem HD hem de SD yayın yapmaktadır. Türkiye'nin ilk HD yayın yapan haber kanalıdır. TRT Türk'ten sonra geniş ekran formatında yayın yapan ikinci haber kanalıdır. 24 Nisan 2011'de test yayınına, 25 Nisan 2011'de ise normal yayına başlamıştır. Haber yayınının yanı sıra, bazı futbol karşılaşmalarını da yayınlamaktadır. Copa America 2011'in yayın haklarına sahip olup, tüm maçları HD kalitesi ile naklen yayınlamıştır. 2011 İtalya Süper Kupa Finalini de HD kalitesiyle yayınlamıştır. Türkiye Kupası 2011-2012 sezonu maçlarının bazılarını da HD kalitesiyle canlı yayınlamıştır. 28 Kasım 2015 tarihinde, Kasım 2015 Türkiye genel seçimlerinde yaptığı yayınlardan dolayı YSK ve RTÜK tarafından kanala 25 ayrı ceza verildi. a Haber Radyo, Türkiye genelinde farklı Frekanslardan yayın yapan Turkuvaz Medya Grubu bünyesindeki ulusal haber radyosudur. İstanbul'da 88.8 ve 90.2, Ankara'da 90.0 ve 99.7, İzmir'de 95.2 ve 104.3, Bursa'da 88.8, Antalya'da 97.6 ve 102.0, Adana'da 97.8 Frekanslarından yayın yapmaktadır. 2014 yılında Radyo Turkuvaz'ın kapanmasıyla yayına başlayan a Haber Radyo yayınlarının önemli bir kısmı a Haber Televizyonu ile paralel içeriktedir. Radyo, Turkuvaz Medya Grubu'na bağlıdır. a News, Turkuvaz Medya Grubu tarafından kurulmuş uluslararası haber kanalı. 3 Nisan 2017'de yayın hayatına başlayan ilk özel uluslararası İngilizce haber kanalı. Türkiye'nin TRT World'den sonra ikinci İngilizce uluslararası haber kanalı olarak yayın hayatına başladı. Türksat 3A uydusu 11999 V 11666 3/4 frekansından HD kalitesinde izlenebilmektedir. Caldwell kataloğu Caldwell kataloğu, amatör gökbilim gözlemcileri için hazırlanmış, 109 parlak yıldız kümesi, bulutsu ve gökadadan oluşan bir gökbilim kataloğudur. Sir Patrick Caldwell-Moore bilinen adıyla Patrick Moore tarafından Messier Kataloğu'nu tamamlayıcı olarak derlenmiştir. Messier Kataloğu'nda amatör gökbilimciler tarafından sıkça kullanılan ve gözlemler için ilginç olan derin uzay nesneleri listelenmiştir. Ancak Moore bu listenin Hyades, Çift Küme (NGC 869 ve NGC 884) ve NGC 253 gibi pek çok parlak derin uzay nesnesini içermediğini belirtti. Dahası Moore, Kuzey Yarımküre gözlemlerine dayanarak derlenen Messier Kataloğu'nun, Güney Yarımküreden görülen Omega Centauri, Centaurus A, Mücevher Kutusu ve 47 Tucanae gibi parlak derin uzay nesnelerini kapsamadığını belirtmiştir. Hızla 109 nesnenin bir listesini derledi (Messier Kataloğu'ndaki nesnelerle eşleşecek numaralarla) ve Aralık 1995'te Sky & Telescope'da yayımlandı. 1929 Wall Street iflası 1929 Wall Street İflası () (Ekim 1929), aynı zamanda Great Crash ve Stock Market Crash of 1929 olarak da bilinir. Yani Türkçesiyle "Büyük İflas" ve "1929'un Borsa Çöküşü" olarak bilinir. Etkilerinin uzunluğu ve kapsamı göz önüne alındığından ABD tarihinin en yıkıcı borsa çöküşüdür. Çöküş, tüm sanayileşmiş batı ülkelerine etki ederek 12 yıllık Büyük Depresyon döneminin başlangıcını sinyal verdi. Ve bu, Birleşik Devletler'de Amerikan II. Dünya Savaşı seferberliğinin başlangıcı olan 1941'in sonuna kadar sürdü. Çoğu akademisyen 1929 Wall Street iflasını boom and bust'ın (ani artış ve çöküş) yeni teorilerinin bir parçasının tarihi gelişimi olarak gördü. J. J. Redick Jonathan Clay "J. J." Redick (d. 24 Haziran 1984; Cookeville, Tennessee), NBA'de New Orleans Pelicans forması giyen Amerikalı basketbolcu. Kolej performansını Duke Üniversitesi'nde göstermiştir. 2006 NBA Draftı'nda Orlando Magic tarafından ilk turda 11. sıradan seçilmiştir. Duke, 4 Şubat 2007'de formasını emekliye ayırmıştır. Redick, yüksek üçlük ve serbest atış yüzdesiyle tanınır. J. J., Jeanie ve Ken Redick'in oğludur. Babası Ohio Wesleyan Üniversitesi'nde iki yıllığına, ikiz ablaları Catie ve Alyssa ise Campbell Üniversitesi'nde basketbol oynamışlardır. Erkek kardeşi David, sakatlık nedeniyle bırakmaya karar verene dek Marshall Üniversitesi Amerikan futbolu takımında oynamıştır. David daha sonra J. J. ile Orlando'ya taşınmış ve Virginia Tech'e dahil olmuştur. Kız kardeşi Abby, Drexel Üniversitesi'nde basketbol oynamaktadır. Ulusal OÅŸinografi Merkezi Ulusal Oşinografi Merkezi (İngilizce: "National Oceanography Centre", NOC); İngiltere'de Uluslararası Çevre Araştırma Kurulu (NERC) tarafından yürütülen, sahil bölgelerinden derin okyanuslara değin okyanus araştırma ve teknolojik geliştirme ile ilgilenmekle yükümlü bir okyanus bilim enstitüsüdür. Leptin Leptin (Yunanca: λεπτός ""leptos"", zayıf), "tokluk hormonu" diye de adlandırılan, peptidler sınıfından, tokluk duygusu yaratarak organizma içindeki yağ stoklarını ve iştâhı düzenleyen bir hormondur. Leptin; vücudun en büyük Endokrin organı olan yağ(adipöz) dokusundan salgılanır. Rahmi Gümrükçüoğlu Rahmi Gümrükçüoğlu, (d. 1927) - (ö. 1 Nisan 1998, İstanbul), Türk diplomat. 1948'de Mülkiye'yi bitirdikten sonra Londra Ekonomi Okulunda ekonomi öğrenimi, ABD'de Harvard Üniversitesinde ekonomi siyaseti ve hükûmet idaresi konusunda master yapmıştır. Dışişleri Bakanlığında, 1949 yılında meslek memuru olarak göreve başlamış, 1975-1978 yılları arasında Tahran Büyükelçisi olarak görev yaptı. 1979-1981 arasında Bakanlıkta Genel Sekreter Ekonomik İşler Yardımcılığı görevinde bulundu. 1989 yılında Londra Büyükelçisi olarak emekliye ayrılmıştır. OECD, Dünya Bankası, Uluslararası Para Fonu, Avrupa Topluluğu, GATT, FAO, Dünya Gıda Programı, UNIDO gibi uluslararası kuruluşların ihtisas komisyonlarının çalışmalarına katılmış, Bölgesel Kalkınma İşbirliği Teşkilatı'nın kurulmasını sağlamış, Türkiye'yi temsil eden çeşitli heyetlere başkanlık yapmıştır. İslam Konferansı Ekonomik Programı'nı hazırlayan üye ülkeler temsilcilerinden oluşan komiteye de başkanlık etmiştir. Evli ve iki çocuk babasıydı. Yeniköy'deki evinin önünde geçirdiği trafik kazasında ağır yaralandıktan sonra kaldırıldığı hastanede yaklaşık dört ay yoğun bakımda kaldıktan sonra 1 Nisan 1998 sabahı ölmüş ve Yeniköy mezarlığı'nda toprağa verilmiştir. Elektrik enerjisi Elektrik enerjisi, elektriksel potansiyel enerjiden yeniden türetilen enerjidir. Bir elektrik devresi tarafından çekilen ve tüketilen enerjiyi açıklar. (örneğin elektriksel güçten elde edilir). Bu enerji, devrede üretilen elektrik akımı ve elektrik potansiyeli kombinasyonu tarafından elde edilir. Bu noktadaki elektriksel potansiyel enerji, başka bir enerji türüne dönüştürülür. Böylece tüm elektriksel enerji, kullanılmadan önceki potansiyel enerjidir. Potansiyel enerjiden elde edilen elektrik enerjisi daima başka bir enerji türü olarak açıklanabilir (ısı, ışık, hareket, vb.). Elektrik üretimi, diğer enerji biçimlerindeki elektrik enerjisinin üretilmesi işlemidir. Elektrik uygulamaları için, elektriğin ilk üretilme işlemidir. Diğer işlemler, elektrik güç endüstrisi tarafından gerçekleştirilen, elektrik iletimi, dağıtımı ve hidroelektrik santral vasıtasıyla elektrik gücünün depolanması yöntemleridir. Elektrik, çoğunlukla bir elektrik santralinde elektrik üreteci (generatör) tarafından üretilir. Elektrik enerjisi ölçü birimi olarak, çoğunlukla kilovatsaat (kWh) kullanılır. 1988 Başbakanlık Kupası 1988 Başbakanlık Kupası, 1987-88 Türkiye 1. Futbol Ligini ikinci tamamlayan Beşiktaş ile 1987-88 Federasyon Kupası Türkiye Kupası ikincisi Samsunspor arasında oynanan 25. Başbakanlık Kupası maçıdır. 1 Haziran 1988'de, Ankara 19 Mayıs Stadyumu'nda oynanan maçı 3-2 kazanan Beşiktaş, beşinci kez kupanın sahibi oldu. Reichsheer Reichsheer (Türkçe anlamı: İmparatorluk Ordusu), Almanya'nın I. Dünya Savaşı sonrası 1919 yılından 1935 yılına kadar Versay Antlaşması'nın izin verdiği ölçüde büyüklük ve kuvvete sahip olan Reichswehr'e bağlı kara kuvvetleridir. Versay Antlaşması gereğince Alman Ordusu 100.000 kişi ile sınırlandırıldı ve ağır silahlardan (tank, bombardıman uçağı, ağır topçu vs.) yoksun bırakıldı. Ordunun sınırlandırılması Alman halkının büyük bölümü -özellikle aşırı milliyetçiler ve Adolf Hitler- tarafından, bir utanç sembolü olarak görüldü. Daha sonra 1935 yılında Naziler Almanya'da iktidara geldikten 2 yıl sonra kaldırıldı ve yerine Heer kuruldu. Yeni kurulan bu kara kuvvetleri Reichsheer'e göre kat kat güçlü oldu ve gelişmiş araç gereçler ile silahlarla donatıldı. Reichsheer sadece şu kadar güçten oluşmaktaydı: Tuğba Ekinci Tuğba Ekinci (d. 9 Haziran 1977, Kars) Türk pop müzik şarkıcısı. Şov dünyasına girişi Osman Sınav'ın Ekinci'yi keşfetmesiyle oldu. Bodrum'da 'Mavi Düşler' dizisini çekerken Ekinci'yi gördü ve teklifte bulundu. Çarkıfelek'te bir süre hosteslik yaptı. Kral TV'de VJ oldu. 1994'te Güzellik Yarışması'na girdi, elemeleri geçti ve ilk 20 aday arasında yer aldı. Babasının izin vermemesi sonucu yarışmadan çekilmek zorunda kaldı. Erol Köse ile tanışması şarkıcılık kariyerinin başlangıcı oldu. Özcan Şenyaylar'dan özel şan dersleri aldı. Buzda Dans yarışmasının finalisti idi. Pendik Lisesi mezunudur. Annesi hemşire, babası İTÜ mezunu inşaat mühendisidir. Fatih Özbilen'in eski eşidir. Tuğba Ekinci'nin eski sevgilileri arasında 'Karadağlar'ın Gülali'si İbrahim Çelikkol ve Ümit Cem Şenol yer alıyor. Moskova Barış Antlaşması Moskova Barış Antlaşması, Kış Savaşı'nda Finlandiya'nın yenilgiyi kabul etmesi üzerine Sovyetler Birliği ile Finlandiya arasında 21 Mart 1940 tarihinde imzalanan barış antlaşmasıdır. Ancak 25 Haziran 1941 tarihinde Devam Savaşı'nın başlamasıyla antlaşma geçerliliğini yitirmiştir. 29 Ocak 1940'ta Fin Hükümeti, Sovyetler Birliği'nin ilk barış teklifini almıştı. O zamana kadar, Kızıl Ordu Finlandiya'daki önemli stratejik noktaları almak için savaşmıştı. Finlandiya Vyborg şehri ve Ladoga Gölü onun bir parçası gibi Karelya bölgesinde konuşlanmıştı. Buna ek olarak, Hanko Yarımadası 30 yıl Sovyet kontrolü altına alınacaktır. Fin hükûmeti ilk barış teklifini reddetti ve İsveç, İngiltere ve Fransa'ya askeri yardım taleplerini gönderdi. Finlandiya bu devletlerden ve Milletler Cemiyeti'nden destek umuyordu. Fin Ordusu'nun durumu kötüleşmeye başlamıştı. Bu durum karşısında Carl Gustaf Emil Mannerheim, Sovyetler Birliği ile barış görüşmesi yapmak için hazırlanıyordu. Böylece Mannerheim barış görüşmelerine başladı ve 21 Mart 1940 tarihinde Moskova Barış Antlaşması imzalandı. Balıklar Kümesi Balıklar Kümesi (ayrıca "Balıklar Grubu" olarak da bilinir) Balıklar takımyıldızı yönünde bulunan ve gökada zinciri oluşturan bir gökada kümesi. Kahraman-Balıklar Süperkümesi'nin bir parçasıdır ve NGC 383 Grubu ile NGC 507 Grubu'nu kapsamaktadır. Kümenin en parlak üyesi eliptik gökada NGC 410'dur. Lüdmila Gurçenko Lüdmila Markovna Gurçenko (, "Lüdmila Markivna Hurçenko", kısaca - "Lyusia", 12 Kasım 1935 - 30 Mart 2011), Sovyet ve Rus oyuncu ve şarkıcı. Harkov, SSCB Ukraynası'nda Mark Gavriloviç Gurçenko (d. 1898 - ö. 1973) ve Yelena Aleksandrovna Simonova-Gurçenko'nun (d. 1917 - ö. 1999) kızı olarak dünyaya geldi. II. Dünya Savaşı'ndan önce Mordvynivski provulok 17 numarada giriş katında tek odalı bir dairede oturdular. Ailesi o zamanlar Harkiv Bölge Filarmonisi'nde çalışıyordu. Mark Gurçenko "bayan" (Rus akordeonu) çalmasıyla bilinirdi. Çocukluğunun bir bölümü babası orduda ve konser ekibiyle savaştayken annesiyle Alman işgalcileri arasında geçti. Harkiv'in kurtuluşundan sonra yerel Beethoven Müzik Okulu'nun giriş sınavına girdi. Mahmut Nedim Akdilek Mahmut Nedim Akdilek, (d. 1865 – ö. 11 Mart 1940, İstanbul), Osmanlı bürokrat. 1911 - 1923 yılları arası Yemen valiliği olmak üzere devlet hizmetinde bulunduğu sürenin büyük bir kısmını imparatorluğun Arap vilayetlerinde geçirmiştir. 30 Ekim 1918’de imzalanan Mondros Ateşkes Antlaşması uyarınca Yemen’deki Osmanlı birliklerinin silah bırakması gerekiyordu, ama şehrin valisi Mahmut Nedim Bey bu emre 45 gün boyunca uymadı. Osmanlı askerleri Mart 1919'da çekilmeyi tamamladı ancak şehirde hâlâ Osmanlı memurları bulunuyordu. Şehri ele geçiren İmam Yahya Osmanlı memurların şehri terk etmesine izin vermiyordu, çünkü bu memurların hem yerli halka hem de İmam Yahya'nın kendisine borcu vardı. Kurtuluş Savaşı sürerken hem Mahmut Nedim Bey, hem de İmam Yahya TBMM'ye mektuplar yazdı. Mektuplara 13 Ekim 1923'te "Yemenlilerin kendi idarelerini kurmalarının uygun ve gerekli olduğunu, maddi taleplerin yerine getirilmesinin mümkün olmadığını, ancak teşkilatlanma için gerekli uzman veya memura ihtiyaç duyulduğu takdirde maaşlarının Yemen idaresi tarafından verilmesi kaydıyla Türkiye’nin yardımcı olabileceği" yazıldı. İmam Yahya, Lozan Barış Antlaşması’nın ardından resmî görevi sona eren Mahmud Nedim Bey’in Yemen’de kalmasını istedi. Ancak Mahmud Nedim Bey 1924 yılında Türkiye'ye döndü. Döndükten sonra kendisine ödenmeyen maaşlarını almak için mücadeleye başladı. Böylece 1932’de kendisine 5 bin lira değerinde gayrimenkul verildi. 1935 yılında Recep Peker’e parasal yardım mektubu yazdı, ancak olumsuz yanıt aldı. İlk defa 1935 yılında Milliyet gazetesinde tefrika edilen anıları ""Osmanlı İmparatorluğu Arabistan'da Nasıl Yıkıldı?"" ismiyle Ali Birinci tarafından derlenmiş ve 2001 yılında İsis Yayınları tarafından yayınlanmıştır. NGC 507 Grubu NGC 507 Grubu, Balıklar takımyıldızı yönünde bulunan zengin bir gökada grubu. NGC 383 Grubu ile birlikte Balıklar Kümesi'ni oluşturur. Gökyüzünde Beta Andromedae ile Messier 33'ün arasında yer alır. 22 üyesi olduğu tahmin edilmektedir. Skaler (fizik) Fizikte, bir skaler, vektörden farklı olarak, koordinat sisteminin döndürülmesi veya değiştirilmesi (Newton mekaniğinde), herhangi bir Lorentz dönüşümü ya da uzay-zaman dönüşümü (görelilikte) sonucunda değişmeyen (bazen kısaca "yönü olmayan" nicelik olarak tanımlanan) basit bir fiziksel niceliktir. Bir fiziksel nicelik, sadece bir sayı değil, Matematik'ten farklı olarak sayısal bir değerin fiziksel bir birimle çarpımı olarak tanımlanır. Nicelik birime göre değişmez (mesela 1 km ile 1000 m aynı uzunluktadır) fakat sayı birime bağlıdır. Yani, mesafe örneğinden gidersek, uzunluk, koordinat sistemine özgü birim vektörlerin uzunluğuna bağlı değildir. Koordinat sisteminde yapılacak değişimler skalerin hesaplanış formülünü değiştirebilir; fakat skalerin kendisi değişmez. Aynı şey boyutsuz olmayan bütün fiziksel nicelikler için de geçerlidir. Kütle, elektriksel yük, sıcaklık ve bir ortamdaki bir noktanın elektrik potansiyeli skaler niceliklerdir. 3 boyutlu evrende iki nokta arasındaki mesafe skalerdir, fakat birinden diğerine olan yön ile beraber belirtildiğinde, (yönü belirtmek için herhangi bir düzlemle yaptığı açıyı üzere birden fazla fiziksel niceliğe ihtiyaç duyacağımız için) vektörel bir nicelik olur. Örneğin kuvvet, büyüklüğü ve yönü ile beraber tanımlanması gerekeceğinden skaler bir nicelik değildir. Fakat kuvvetin büyüklüğü yalnız başına skaler olarak ifade edilebilir. Mesela herhangi bir nesneye etki eden yerçekimi kuvveti skaler değildir, fakat büyüklüğü skalerdir. Skaler Skaler aşağıdaki şekillerde kullanılmaktadır; SerdarlÄ±, Tortum Serdarlı, Erzurum ilinin Tortum ilçesine bağlı bir mahalledir. "Ödik" Ermenice "hodig" , "otlak" anlamına gelmektedir. Daha önceleri Yukarıkatıklı adında köy iken, 3 Haziran 1988 tarihindeki kararla "Serdarlı" adıyla belediye statüsü alarak beldeye dönüştü. Belde'nin nüfusunu yerleşik olarak yaşayan 2 etnik grup oluşturur. Eski ve genel adıyla ismi ""Ödik"" veya ""Ödük"" - ""Öd-hik"") muhtarlık zamanında ise ""Yukarı Ödük"" , ""Yukarı Elmalı"" ve ""Yukarı Katıklı"" olarak kayıtlara geçirilmiştir. 1989 yılında belde statüsüne kavuşmuştur ve bugünkü Serdarlı adını almıştır.Ermenice isimler daha sonradan değiştirilse bile kullanılan mahalle isimleri (Vakir, Albansas, Zegiszor, Hacinis, Guluş, Norişin vb.) olarak mevcuttur.Belde nüfusunu Türkler ve Rize ilinin İkizdere Çamlıhemşin ve Çayeli ilçelerinin dağlık kesimlerinden 1850'li ve 1920 yılları arası göç eden Hemşinliler oluşturur. Tortum ilçe merkezinin kuzey batısında Doğu Karadeniz bölgesinde yer alan beldenin, İlçeye uzaklığı 55 km, Erzurum şehir merkezine uzaklığı ise 103 km' dir. Mescit dağı eteklerinde kurulu olan belde,dağlar arasında ödük deresi ve vadisi boyunca yerleşiktir. Karadeniz Bölgesi içerisinde olması hasebiyle dağınık bir yerleşim burada da görülür. Yalnız burada dağınık olan evler değil üç veya dört haneden oluşan mahallelerdir.Belde merkezinin rakımı ortalama ("1.685" m' dir.Belde sınırları boyunca Ödük vadisi nin akarsu yatağı, yükseltilere bağlı olarak ("1.420" m ,"1.540" m ve "1.650" m) arasında değişkenlik gösteren rakıma sahiptir.Ödük vadisi genel olarak Türkiye'de Karadeniz iklimi altındadır.Bahar ve Sonbahar oldukça bol yağışlı geçer Yaz mevsimide çoğunlukla yağışlıdır,Kış mevsiminde ise bol kar yağar fakat don şeklinde soğuk yoktur.Vadinin yüksek kesimlerinde karasal iklimde görülür. Hipsistariler Hipsistariler, Hipsistos'a (Yunanca: Ὕψιστος, "En Yüce" Tanrı) tapan ve çoğunluğu Kapadokya, Pontus, Bitinya ve güney Rusya'da Karadeniz kıyılarında yaşamış bir dini grup. Hipsistari sözcüğüne MÖ 200 ve MS 400 yılları arasındaki çeşitli belgelerde rastlanır. Hipsistarilerin, Hristiyanlığın ilk dönemlerinde yayılmasına yardımcı oldukları düşünülür. Putlara tapmayan ve kurban kesmeyen bu grubun bazı inanışları Hristiyanlık, Yahudilik ve Zerdüştçülükle benzerlikler gösteriyordu. Bazı yiyecekleri yemiyorlar, sebt gününde çalışmıyorlar, sünnet olmuyorlardı. Yaratıcı ve yüce bir tanrıya inanıyor ancak tanrı için Hristiyanlar gibi "Baba" tanımlamasını kullanmıyorlardı. Zengin bir aileden gelen Konstantinopolis Başpiskoposlarından Nenizili Gregor'un babası da Hipsistari iken Hristiyan eşinin telkinleriyle Hristiyan olmuş, daha sonra Nenizi piskoposluğu yapmıştır. 1982 Kanada Grand Prix 1982 Kanada Grand Prix, 13 Haziran 1982'de, Circuit Gilles Villeneuve'de düzenlenen Formula 1 yarışı. 1982 Formula 1 sezonunun 8. yarışı olan Kanada yarışının hemen başında; durgun durumdaki Ferrari pilotu Didier Pironi'nin aracına arkadan çarpan Riccardo Paletti hayatını kaybetti. Paletti, 1994 San Marino Grand Prix'sinde yaşamını yitiren Roland Ratzenberger ve Ayrton Senna'nın öncesinde, yarış esnasında ölen son Formula 1 pilotu olmuştu. Murat Şeker (d. 25 Haziran 1973, İstanbul), Türk film yapımcısı ve yönetmeni. SugarWorkz film şirketinin sahibidir. 17 yaşında Kerevitaş fabrikasında 15 liseli arkadaşıyla çalışmaya başladı. 1991'de İstanbul Üniversitesi İktisat Fakültesi'ne girdi. 3 yıl burada eğitim gördükten sonra Mimar Sinan Üniversitesi Sinema