eder. Va'de-yi didar odur. Ve hatem saadettedir. Hak en doğrusunu bilir Bütün dönüşler onadır 724 yılının cemaziyel ahir ayının yedisi pazar günü Kulların en zayıfı, Allah'ın rahmeti ve mağfiretine muhtaç Ali bin Hasan bin Ahmed'in eliyle ve Allah'ın yardımıyla kitap tamamlandı. Üç yüz sekseninde cihan şahı Ki kimse görmedi bir böylesini yüz bin kıranda Zi'l-hicce'nin yirmisi bir sabah vakti Altın gizlendiğinde ansızın Hamedan bölgesinde Cihanın halini sorar idim âlimden Dedi ya uykudur ya yeldir ya efsane Dedim o huzura ne vakit erer gönül söyle Dedi ya hayal ya sarhoş ya çılgındır Birinci cildin sonu Sözlük Âb-Dâr Sarayda padişahın içeceklerini hazırlamakla ve şarap veya suyunu doldurmakla görevli hizmetkâr. Abdullah Bin Tahir Horâsân'da kurulmuş olan ilk bağımsız İran-İslam devletlerinden biri olan Tahiroğulları hanedanının hükümranlarından biridir. 828-840 yılları arasında Horâsân ve Kirmân'a hâkim olmuş, aynı dönemde isyan hareketi başlatan Bâbek Hurreme-din'e karşı savaşmış ve onu yenmiştir. Adudu'd-devle 932 ile 1062 yılları arasında İran'da hâkim olan Büveyhoğulları devletinin en ünlü hükümdarlarından birisidir. Onun zamanında Büveyhî hanedanı kuvvet ve kudretinin doruk noktasına ve en geniş sınırlarına ulaştı. Âmid Eskiden padişaların vezir veya yüksek rütbeli birisi için kullandığı sıfatlardan birisi. Amîdân İleri gelenler, oluşturanlar. devletin temelini Âmil Divanda daha çok mali işlere bakan, vergi ve haraç tahsili yapmakla görevli kişilere denir. Ammâr Bin Hamza Peygamberimiz Hazreti Muhammed'in amcasının oğlu. Ases Gece bekçisi. Âve İran'ın orta kesiminde bulunan Save yakınlarında bir şehir. Baht Bir tür saz. Bâmiyân Afganistan'ın kuzeydoğusunda, Belh ve Gazne arasındaki dağlık bölgede kurulmuş olan bir şehirdir. Budistlerin meşhur heykelleri bu şehirdedir. (DİA) Bâr vermek Padişahın huzuruna çıkmak için padişahın izin vermesidir. Bedahşan Kuzeydoğu Afganistan'da bir idarî bölge. Afgan Türkistanı olarak da bilinen bölgenin kuzeyinde Amuderya, güneyinde Hindukuş dağları, doğusunda Doğu Türkistan, batısında ise Kunduz ırmağı bulunur. (DİA) Behrâm Çûbîn Sâsânî padişahlarından Hürmüz bin Nûşirevân'ın nedim ve ordu komutanlarından biridir. Çok zayıf olduğu için çûbîn denmiştir. Belh Afganistan'ın kuzeyinde bir şehir ve eyalet. Belh şehri Amuderya'nın güneyindeki Dehâs ırmağı üzerinde ve Kûhibâbâ dağının eteğinde kurulmuştur. Eski Farsçada (Persçe) Bâhtriş, Avesta'da Bâh-di (Bahdrî) ve Grekçede Baktra şeklinde geçen Baktres'ten (muhtemelen Dehâs ırmağının eski adı) alır. Arap coğrafyacılar güzeliklerini anlata anlata bitiremezler şehirlerin anası anlamına gelen ümmü'l Bilâd terimiyle anarlar. Belh'te başta Mevlânâ olmak üzere pek çok İslam âlimi ve sûfî yetişmiştir. (DİA) Beni Ağlab Abbasilere bağlı olarak kuzey Afrika'da hüküm süren bir sülale. Saltanat merkezleri Kayravan olup 908 yılında Fatımîler tarafından ortadan kaldırılmıştır. Berid Önce kadim İran devletleri tarafından kullanılan ve daha sonra başta Abbasi ve Selçuklu devletlerinde de yaygın olan posta sistemi. Ülkenin farklı yerlerinde meydana gelen hadiseleri sultana haber vermek için beridler vasıtasıyla haber yollanırdı. Beridi gönderen kişiye ise sahib-i berid denirdi. Bermekîler Abbasîler devrinde başta vezirlik olmak üzere çeşitli makamlarda bulunan bir aile. Bermekî ailesinin ataları hakkındaki bilgiler çok az ve ekseriya efsanevî rivayetlerden ibarettir. Daha çok İranlı tarihçilerin kaydettikleri rivayetler, Bermekîlerin atalarının Sâsânî Devleti'nin ilk zamanlarından itibaren vezirleri olduklarını ve bu görevin babadan oğula geçerek asırlarca devam ettiğini ileri sürerler. Bermekîlerin İslam devletiyle temasları hakkındaki bilgiler de aynı şekilde yetersiz ve gerçekleri aksettirmekten uzaktır. Buhâra Mâverâünnehr'de tarihî bir şehir. Zerefşân ırmağının aşağı havzasındaki büyük vahada yer alır bugün Özbekistan Cumhuriyeti sınırları içinde bulunmaktadır. Şehrin denizden yüksekliği 220 metredir. Kara ikliminin tesiri altında olup kışlar soğuk, yazlar çok sıcaktır. İslam medeniyetinin en önemli şehirlerinden biridir. (DİA) Cafer Bermek Yahya bin Bermek'in oğullarından biridir. Kaynaklarda hakkında çeşitli hikâyeler anlatılan Cafer Bağdat'tan hiç ayrılmamış ve devamlı halifenin yanında kalmıştır. Çok iyi bir tahsil gören, edebiyat ve sanattan anlayan Cafer hemen her gün halife ile ilmî ve edebî sohbetler yapıyordu. Fazl doğu eyaletlerine vali tayin edilince Cafer de batı eyaletlerine vali tayin edildi. Âdeta devletin taşra idaresi Yahya'nın oğulları arasında taksim edilmişti. Ancak Cafer Bağdat'tan ayrılmayıp eyaletlerini vekilleri vasıtasıyla idare ediyordu. Posta teşkilatı olan berid ona bağlanmış, ayrıca darphanenin idaresi de ona verilmişti. Darphane ilk defa halife dışında birine bağlanmış oluyordu. Ayrıca o sırada veliahd olan Me'mûn'un hocası olarak da tayin edilmiştir. (DİA) Camegi Asker ve gulamlara verilen aylık maaş. Ceyhun Orta Asya'nın en büyük iki nehrinden biri. Kuzeyden, başlıca Pamir Vahan suyu, Kızılsu (Vahş/Uranovodsk), Kâfirnihân ve Surhân, güneyden de Kökçesu kollarını alarak Kunduz-Belh hizasında kuzeybatıya döner. Bu dönüşten sonra kısmen çöller ve bozkırlar içinde, herhangi bir kol almadan kuzeybatı yönünde ilerler, sonunda muhtelif kollara ayrılarak Aral gölüne dökülür. 2.540 km. uzunluğundaki nehrin kıyılarında önemli yerleşim merkezleri yer alır. Amuderya'yı çeşitli milletlerin değişik isimlerle andıkları görülmektedir. (DİA) Çevgân Özellikle ortaçağda Orta ve Uzakdoğu saraylarında oynanan ve bugünkü polo oyununa benzeyen atlı top oyunu. Çigil Türk boylarından biri Çubdâr Sultan ve vezirlerin huzurunda ellerinde altın ve gümüş çubuklar bulunan köle ve hizmetkârlara verilen isim. Dâî İslam dünyasında ortaya çıkan bazı fırkalarda mezhebi yayma yetkisi verilen kimsenin görev unvanı. İsmailîyye ve Karmatîlerde da'vet adı verilen mezhep faaliyetlerini yürütmek için imam tarafından yetki verilmek suretiyle tayin edilen dâîler, mezhep bünyesi içinde hüccetten sonra gelen önemli bir mevkiye sahiptirler. Kendi aralarında hiyerarşik bir sisteme tabi tutulan bu görevliler içinde en yüksek rütbeye sahip bulunan, bazan dâî-i ekber veya bab unvanıyla da anılan ve imamın sözcüsü durumunda olan dâî'd-duâttır. Bu en yüksek dâî, her türlü ilim ve mezhep faaliyetlerini yürütme konusunda bir üst rütbe olan hüccete karşı sorumludur. (DİA) Deryâ-yı Rûm Akdeniz'e verilen isimdir. Deylem İran'ın kuzeyinde Gîlân eyaletinin bir bölümünü teşkil eden, Hazar deniziyle Kazvin arasındaki dağlık bölgenin ve bu bölgede yaşayan kavmin adı. Deylemîler İran'ın kuzeyinde yaşayan bir kavimdir. Büveyhoğulları devletini kurmuş ve 945 yılında Bağdat'ı ele geçirmişlerdir. Rey bölgesindeki hâkimiyetlerine Gazneli Mahmud son vermiş ama asıl büyük darbeyi Tuğrul Bey vurmuştur. Büveyhoğulları devletinin yıkılmasının ardından Deylemliler paralı asker olarak çalıştılar. (DİA) Deyr-Geçî Kum ile Kaşan arasında bulunan bir yerleşim birimi. Arap kaynaklarında Deyru'l Ces şeklinde gelmiştir. (Dehhoda) Dizdar Kale muhafızı. Kale bekçisi. Ebu Ali İlyâs Kirmân'a 912 yılında hâkim olan Âl-i İlyas hanedanlığının kurucusudur. Tam adı Ebu Ali Muhammed bin İlyas bin al-Yas' Semerkandi olup 967 vefat etmiştir. Aynı yıl Büveyhoğulları padişahlarından Azdu'd-devle tarafından Kirmân alınmıştır. Ebu Cafer Mansur Bu Devanikî 754-775 yılları arasındaki Abbasi Halifesi. Devanikî denmesi ile ilgili şöyle anlatılır. Halife olduğu zaman küçük büyük, kadın erkek bütün Kûfe halkına para dağıtacağına dair söz verdi. Parayı dağıttıklarında kişi başına sadece beş dirhem düştü. Devanik, aslı Farsça olan Dank kelimesinin çoğulu olup altıda bir anlamına gelir. Ebu'l Fazl Sezgi 1072 yılında ölen Sistan emiri. Emir-i Hares Muhafız emiri. Bazı İslam devletlerinde sarayı korumak ve hükümdarın vereceği cezaları infaz etmekle görevli birliğin emîri. Emîr-i hares, Arapça emîr ve hares (tekili haris) muhafız kelimelerinden oluşmuştur. Emîr-i hareslik bir müessese olarak ilk defa Muaviye tarafından kurulmuştur. (DİA) Erdem Hurdabe Alparslan'ın tahta çıkmasında çok etkili rol oynamış olan büyük Selçuklu komutanlarından biri. Esfar bin Şiruye Verdavendi Hicri 316 yılında Abbasi hilafetine karşı isyan etmiş Deylem serdarlarından biri olup Taberistan, Gürgan, Rey, Kazvin ve Alamut kalesini ele geçirmiştir. Faryâb Farab da denmektedir. Seyhun ırmağının batı sahilinde Belh yakınlarında bulunan şehrin adı. Meşhur filozof Farabi bu şehirdendir. Timur bu şehirde vefat etmiştir. Fuzayl Bin İyaz Hicri 107'de (M. 725) doğdu. Temîm kabilesinin Yerbü boyundandır. Oğlu Ebû Ubeyde baba tarafının aslen Kûfeli bir aileden olduğunu, babasının Semerkant'ta doğduğunu ve Ebîverd'de yetiştiğini söyler. Horâsân'ın ilk büyük sûfîlerinden olan Fudayl aynı zamanda güvenilir bir hadis râvisidir. Ebü'l-Ferec İbnü'l-Cevzî, sözleri ve yaşama tarzı ile sonraki sûfîler üzerinde derin etkiler bırakan Fudayl hakkında bir menâkıbnâme kaleme almıştır. Garcistan bkz. Guristan. Gebr Ateşperest. Mecusî. Zerdüştlük dinine inanan kimse. Kadim İran dilleri uzmanı İbrahim Purdavud'a göre aslı Aramice olan Kâfir kelimesiyle aynı köktendir. Bugün Türkçede kullanılan Gevur sözcüğünün kökü bu kelimedir. Gerdekuh Damgan yakınlarında bir dağın adı. O dönemde İsmailîlerin kalelerinden biri bu dağda idi. Gersivez İran mitolojisinde Siyaveş'i öldürmek için çaba sarf eden Afrasyab'ın kardeşidir. Gulam Divan ıstılahı olarak saray hizmetkârı, asker ve uşak anlamına gelmektedir. (ıstılahat-ı divani) Gulâmân-ı Hass (Kapıkulu) Sarayda padişahın arkasında sürekli olarak ayakta bekleyen saray hizmetkârlarından bir gruptur. (Dehhoda) Gur Bkz. Guristan Guristan Bugün Afganistan'da Kandehar yakınlarında, Horâsân'ın ortasında, Gazne'ye yakın bir yerleşim birimi. Hazreti Ali'nin hilafeti döneminde Müslüman oldular. Bölgeye Gur da denmektedir. Bu bölgede yaşayan halka Gurî veya Gurîyan denilmektedir. Bu bölgede 11481215 yılları arasında Gurlular devleti adıyla bir Türk devleti kurulmuştur. Hâce Selçuklu ve Gazneliler döneminde vezirler için verilen unvan. Hacib Perdedar ve derbân olarak da isimlendirilmiştir. Halkın, sultanın huzuruna destursuz girmesini engelleyen kişidir. Gazneliler döneminde haciplerin kendilerine has hilatleri vardı. Bunlar siyah aba, iki terekli külah ve altın kemerden oluşmaktaydı. Hacegan hacibi siyah aba yerine renkli aba giyerdi. Haciplerin reis ve başlarına Hacib-i Büzürg denirdi. Hâmân Firavun'un veziridir. yüzyıla kadar burada yaşayan halka verilen ad. Bazı İslam coğrafyacıları Hârizm'i (Hâ-rezm. Harzem) batıda Oğuz Türklerinin ülkesi, güneyde Horâsân, doğuda Mâverâünnehr, kuzeyde yine Türk topraklarıyla çevrili bir ülke olarak tanıtır. Hârizm'in ortaçağdaki başlıca şehir ve kasabaları Amuderya (Ceyhun) nehrinin sağ tarafında yer alan eski başşehir Kâs, sol tarafında yer alan ikinci başşehir Gürgenç (Cürcâniye) ve bölgenin Moğol istilâsından sonraki merkezi olan Hîve ile (Hîvak) Hezâresb, Dergân, Berkan, Kerder, Zemah-şer, Cigerbend, Sedver (Sedûr), Kerderânhâs, Zerdûh, Ertehuşmisen, Derhâs, Beratigin, Çağmîn, Hâmcerd, Gâvhâne, Nevkefâğ, Medminiye ve Git'tir. Emevîler'le birlikte Mâverâünnehr üzerinden Hârizm'e İslam akınları başladı. I. Yezîd devrinde (M. 680-683) Selm bin Ziyâd Hârizm halkından 400.000 dirhem alarak onlarla anlaştı (Belâzürî, s. 600). Hârizm'deki dâhilî karışıklıklardan faydalanan Kuteybe bin Müslim kumandasındaki İslam ordusu 93'te (M. 712) bölgeyi fethetmiştir. Harun Reşid Abbasî halifesi (M. 786-809). Yaygın görüşe göre Muharrem 149'da (M. Şubat-Mart 766) veya 30 Zilhicce 145'te (M. 20 Mart 763) Rey'de doğdu. Babası Halife MehdîBillâh, annesi Hayzürân bint Atâ olup Hz. Abbas'ın yedinci göbekten torunudur. Küçük yaştan itibaren sarayda iyi bir eğitim görerek büyüdü. Mürebbisi, muhtemelen oğlu Fazl ile sütkardeşi olmasından dolayı baba diye hitap ettiği İran asıllı Yahya bin Hâlid el-Bermekî idi. Henüz genç iken Bizans'a düzenlenen iki seferi komuta etti. İstanbul'a kadar ilerlemiş ve Bizanslıların vergi vermesi şartıyla barış imzalanmıştır. İlim ve eğitime önem veren Harun Reşid, Abbasî hanedanının İslam dünyası dışında en fazla tanınan simasıdır. Hassakiyan Sultana yakın ve bağlı olan kişiler. Sürekli sultanın hizmetinde olan kişiler. Hatim-i Tâî Câhiliye döneminin cömertliğiyle ünlü şairi. Tay kabilesinin reisidir. Babası Abdullah o henüz çocukken ölmüş, kendisini zengin ve cömert bir kadın olan annesi Guneyye (Inebe) bint Afîf yetiştirmiştir. Hâtim'in cömertliği, aşırı harcamalarını engellemek için kardeşleri tarafından hapsedilecek kadar iyiliksever olan annesinden gelir. Hatim menkıbelerde İslamiyet'ten önceki mert ve cömert Arap tipinin ideal örneğini oluşturur. Bugün dahi birinin cömertliği övülürken, Hâtim'den daha cömert (ecved min Hatim) denilmektedir. Hayl Asker, ordu. Bir grup süvari. Taife, kabile, aşiret, akraba, yakın çevre. Haylbaşı 20-30 kişilik bir birliğin komutasına sahip olan kişidir. Herât Afganistan'ın batısındaki tarihî bir şehir ve bu şehrin merkez olduğu eyalet. Afganistan'ın batısında bulunan Herirûd ırmağının kenarında çok eski dönemlerde kurulmuştur. Adına çivi yazılı eski Farsça kitabelerde Haraiva, Avesta'da ve Grekçe metinlerde Aria, Areia şeklinde rastlanır. Batlamyus ve diğer Grek coğrafyacıları, bereketli Herîrûd vadisinde bulunan şehirler arasında Herat'tan da bahsederler. Büyük İskender'den sonra bu bölge Aria'daki İskenderiye adıyla anılır. İslam fetihlerinden biraz önce Orta Asya'dan gelen Eftalitler'in (Akhun-lar) hâkimiyeti altındaydı. Hz. Osman'ın Basra valisi Abdullah bin Âmir'in gönderdiği Ahnef bin Kays idaresindeki ordu Horâsân'ı 31 (M. 652) yılında fethedince, Herat da sulh yoluyla Müslümanların eline geçti. Herat kültür ve sanat açısından en önemli dönemini Timurlu yönetiminde yaşamış ve bu dönemde ortaya çıkan Herat ekolü Osmanlılardan Bâbürlülere kadar bütün İslam sanat merkezlerinde etkisini hissettirmiştir. Hıtay İslam tarih ve edebiyat kitaplarında çok kullanılan bu kelimenin kökenini ve coğrafyayı tam olarak belirlemek oldukça müşküldür. Çin'in kuzeyi, Mançurya, Moğolistan ve Doğu Türkistan'a itlak olunur. Hita veya Hoten Moğol boylarından birinin adıdır. Uzun süre bu bölgede hüküm sürdüğü için bölge bu adla anılmıştır. Horâsân Horâsân ismi eski Farsça'da hur (güneş) ve âsân (âyân gelen, doğan ) kelimelerinden meydana gelmiştir ve güneşin doğduğu yer, güneş ülkesi doğu bölgesi anlamını taşımaktadır. İsim muhtemelen Sâsânîler zamanında ortaya çıkmış ve kısa zamanda yaygınlaşmıştır. Horâsân tarihte İran'ın kuzeydoğusunda yer alan çok geniş bir coğrafî bölgenin adı idi. Günümüzde bölgenin toprakları üç parçaya ayrılmış olup Merv (Mari), Nesâ ve Serahs yöresi Türkmenistan, Belh ve Herat yöresi Afganistan, kalan kısmı da İran sınırları içinde bulunmaktadır. En geniş kesim İran'ın elindedir. İslam coğrafyacılarına göre genellikle Horâsân doğudan Huttel (Tacikistan'da Kulab çevresi), Gur (Orta Afganistan) ve kısmen Sicistan (Sîstan) güneyden Deştilût ve Kirmân ile Rey arasındaki Fars toprakları batıdan Deştikevîr'in batı kısmı ve Taberistan ile Cürcân kuzeyden de Türkmenistan'ın bir bölümü, Hârizm ve Mâverâünnehr tarafından çevrilmiş geniş bir alandır. X. yüzyılın sonlarına doğru Horâsân Gaznelilerin eline geçti ve 427'de (M. 1036) Selçukluların Ceyhun'u aşarak buraya girmesine kadar onların hâkimiyetinde kaldı. Dandanakan Savaşı'nın (H. 431 / M. 1040) ardından Horâsân bütünüyle bir Selçuklu toprağı haline geldi ve 100 yıldan uzun bir süre devletin en önemli eyaleti olarak barış ve sükûn içinde yaşadı. Önce Çağrı Bey'in, daha sonra Alparslan ve Melikşah'ın yönetiminde kalan bölge, Merv'i başşehir seçen Sencer'in altmış yıl süren idaresinde de refah düzeyini korudu. Hoten Doğu Türkistan'ın güneyinde tarihî bir şehir ve bölge. İlk ismi Yotkan olan Hoten, eskiçağdan itibaren Budist kültürünü Orta Asya'ya bağlayan en önemli merkezi teşkil etmiştir. Çinliler tarih boyunca buraya büyük önem vermişler ve Türkler gibi kutsal taş kabul ettikleri yeşim sebebiyle Hotenlileri daima hoş tutmaya çalışmışlardır. Öte yandan Hindistan ve Tibet'e yakın olması şehri bir anlamda Orta Asya'nın merkezi durumuna getirmiştir. 744 yılında kurulan Büyük Uygur Kağanlığı sınırlarına dâhil olan Hoten, bu devirde ve özellikle bu devletin 840 yılında Kırgızlar tarafından yıkılması üzerine bölgenin yoğun biçimde Uygur göçmenlerince iskân edilmesinden sonra tamamen Türkleşti Uygurların X. yüzyılın sonlarında Karahanlı Devleti'ne bağlanmasından sonra da İslamlaştı. Hurreme-din (Hürremdin - Hürremiyye) Mezdek tarafından kurulan dinî harekete ve aşırı Şia'nın tesiriyle gelişen İran kaynaklı Arap aleyhtarı değişik fırkalara verilen ad. Büyük ihtimalle Mecusîlikle eşanlamlı olarak kullanılan ve iyi, isabetli din anlamına gelen Bihdin isminden etkilenilerek Hürremdîniyye olarak da anılan fırkanın bu ismi almasının sebebi kesin olarak bilinmemektedir. Müslüman müelliflerin çoğu, fırka mensuplarının her şeyi hoş ve mubah saydıklarını göz önünde bulundurarak kelimenin Farsça hurrem (şen, neşeli) isminden geldiğini ileri sürerler (bkz. Deylemî, s. 25). Bu arada Mezdek'in, öğretisinin eski bir merkezi olan Erdebil yakınlarındaki Hürrem kasabasına, Hürremiyye adlı bir dağa yahut Belh'in Hürremâbâd köyüne nisbetle fırkanın bu isimle anıldığı şeklindeki görüşler yanında, kocasının öldürülmesinin ardından önce Medâin'e, daha sonra Rey'e kaçan ve mezhebi orada yaymaya çalışan Mezdek'in karısı Hürreme'den dolayı fırkanın bu ismi aldığı da söylenmektedir. Hürremiyye bazen Mezdekiyye ile eşanlamlı olarak kullanıldığı gibi farklı olarak da düşünülmektedir. Kırmızı renkli elbiseler, işaretler ve bayraklar kullandıkları için Hürremiyye'den Muhammire diye bahseden İbnü'n-Nedîm, bu isimle mezhebin bir bölümünü değil, genel olarak Mezdek'in hareketini kastetmektedir. Hürremiyye'yi iki gruba ayıran Abdulkâhir el-Bağdâdî ise birinci grubun İslam'dan önceki Mezdekîler, diğerinin de onların devamı olan Bâbekiyye ve Mâzyâriyye fırkaları olduğunu söylemekte ve bu ikincileri Hürremdîniyye adıyla zikretmektedir. Hûzistân İran'ın güneybatısında bir eyalet. Çöl görünümlü yaylalarında dolaşan bedevî Arap kabilelerinden dolayı İranlıların 1925'e kadar Arabistan dedikleri Hûzistân'ın batısında Irak, güneyinde Basra körfezi, kuzeyinde Zagros sıradağları yer alır. Müslümanların gelişine kadar sırasıyla Elâmlılar, Sümerler, Akkadlar, Gutiler, Bâbilliler, Asurlular, Medler, Persler (Ahamenîler), GrekMakedonlar, Parth-Arsakiler (Eşkâniyân) ve Sâsânîler'in idaresinde kaldı. Hûzistân bölgesi, 17 (M. 638) yılından itibaren Kârûn nehri boyunca İlerleyerek önce Ahvaz'da, daha sonra Şüster'de Hürmüzân'ı yenen Basra Valisi Ebû Mûsâ el-Eş'ari idaresindeki İslam ordusu tarafından fethedildi. Bölgede ilk ciddi Osmanlı hâkimiyeti, 1534-1535 kışında Hemedan ve Basra'ya kadar giden Kanunî Sultan Süleyman'ın Irakeyn Seferi sırasında buradaki Arap kabilelerinin biat etmesiyle gerçekleşti. Nişancı Celâlzade Mustafa Çelebi Basra Katîf, Bahreyn adalarıyla birlikte Müşa'şa' topraklarının da tahririni yaptırdı. (Tabakâtü'lmemâlik, vr. 272b). Osmanlı kaynaklarında bu bölgeye Diyâr-ı müşa'şa' da denilmiştir. Irak Sâsânîler döneminde Irak'ı da içine alacak şekilde İran'ın tamamına Îrânşehr adı veriliyor, dil-i Îrânşehr (İran'ın kalbi) tabiriyle de Irak'a işaret ediliyordu. Bölgenin Farsça ilk adının Sûristan olduğu, sonraları İranlıların buraya Irakistan da dedikleri bilinmektedir. Irak isminin ilk defa Bâbil toprakları için kullanıldığı tahmin edilmektedir. İbni Hurdâzbih Ebü'l-Kâsım Ubeydullâh bin Abdillâh bin Hurdâzbih (ölümü H. 300 / M. 91213) Kitâbü'l-mesâlîk ve ‘l-memâlik adlı eseriyle tanınan İslam coğrafyacısı. Eserleri günümüze ulaşan İslam coğrafyacılarının en önemli ilk temsilcisidir. Büyük babası Abbâsîlerin ilk döneminde İslamiyet'i kabul eden bir Mecusîdir. Babası ise Halife Me'mûn zamanında (M. 813833) Taberistan valisi idi. Muhtemelen Horâsân'da doğmuş olan İbni Hurdâzbih Bağdat'ta büyüdü ve eğitim gördü ayrıca İshak el-Mevsilî'den mûsiki dersleri aldı. Önce Cibâl eyaletinin posta ve istihbarat müdürlüğüne, daha sonra aynı teşkilâtın Bağdat ve Sâmerrâ'daki başkanlığına getirildi. Kitabü'l-mesâlik, coğrafya yazıcılığında Irak bölgesinin hilâfet merkezi olması esasına göre düzenlenen ve Irak ekolü kitapları adıyla bilinen eserlerin ilkidir. Verilen bilgilerin büyük kısmı kara ve denizyollarına hasredilmiş, bu yolların dört yönde gelişmesi izlenerek Hindistan ve Çin gibi ülkeler tanıtılmıştır. İkta Kamu otoritesinin, tasarrufundaki arazi ve taşınmaz malların mülkiyet, işletme veya faydalanma hakkını kişilere tahsis etmesi. Sözlükte kesmek, ayırmak anlamındaki kat' kökünden türetilen iktâ' kelimesi, terim olarak, devlet başkanı veya onun adına yetki kullanan merci tarafından özellikle arazi gibi taşınmaz mallarla maden ocağı ve benzeri tabii kaynakların mülkiyet (temlik), işletme (irfâk) yahut faydalanma (intifa, istiğlâl) hak veya imtiyazlarının ya da bir bölgenin vergi gelirlerinin uygun gördüğü kimselere tahsisini ifade eder. Kendisine iktâ verilen kimseye iktâî, iktâdâr, mukta' leh (mukta') denir mukta' aynı zamanda iktâ edilen şey demektir. İsbicab Türkistan sınırında büyük ve geniş bir şehir. Zengin altın madenlerine sahiptir. İtabname Azarlama mektubu. Bir hükümdarın bir başka hükümdarı suçlamak ve kınamak için kaleme aldığı mektup. Kadı Hukukî uyuşmazlıkları ve davaları karara bağlamak üzere devletçe tayin edilen görevli, hâkim. Arapçada kaza (kadâ) kökünden ism-i fail olan kâdî, fıkıh terimi olarak insanlar arasında meydana gelen çekişme ve davaları şer'î hükümlere göre çözümlemek için yetkili makamca tayin edilen kişiyi ifade eder. (Mecelle, M. 1785). (DİA) Kadı'l-kudat Kadıların tayin, azilleriyle yetkili kimseye denir. terfi ve Kalaçûr Türklere has bir tür uzun kılıç. Karmatî Aşırı Şiî İsmailîyye mensup bir zümre. Karmatîler Kûfe'deki Ismailî dâîsi Hamdan Karmat'a (Ölümü H. 293 / M. 906) mezhebine (Karâmita), bin Eş'as nisbetle bu adı almışlardır. İbn Manzûr onları ayrı bir kavim olarak tanıtır. Taberî, 255 (M. 869) yılı olaylarını anlatırken Karmâtiyyûn diye anılan Zenc isyanının destekçisi bir gruptan bahseder (Târih, IX, 419). Mes'ûdî ile Makdisî ise Karmatîlerin bir Sudan halkı olduğunu belirtirler. Karmat isminin Sevâd bölgesindeki Benî Ukayl'in kolu Benî Karmat'tan geldiği, Karmatîlerin ve liderleri Hamdân'ın Arap asıllı olduğu da rivayet edilmektedir. Genel kabule göre Karmatîler 255 yılında Abbâsîlere karşı düzenlenen Zenc isyanı sırasında ortaya çıkmışlardır. Hareketin kurucusu olarak kabul edilen Hamdan, Sâbiîliğe mensup olup Kûfe yakınlarındaki Dür köyündendir ve büyük ihtimalle 264'te (M. 87778) Abdullah bin Meymûn'un yahut oğlu Ahmed'in dâîlerinden Hüseyin el-Ahvazî'nin telkinleriyle İsmailîyye hareketine katılmış, onun ölümünden ya da Sevâd bölgesini terk etmesinden sonra İsmailîyye'nin o bölgedeki dâîsi olmuştur. Kâşân İran'da çinileriyle ünlü tarihî şehir. Merkezî İran platosunda, deniz seviyesinden 945 m. yükseklikte, İsfahan'ı Tahran'a bağlayan tarihî karayolu üzerinde kurulmuştur. Şehir isminin, cami süslemeciliğinde kullanılan kâşî adı verilen mavi ve yeşil renkli bir taşın işçiliğiyle tanınmasından kaynaklandığı söylenmiştir. Şehrin güneybatısında, kuruluşu milattan önce V. binyıla kadar giden Tepe Siyâlk antik yerleşim merkezi bulunmaktadır. İslam coğrafyacıları Cibâl bölgesinde yer alan Kâşân'ın küçük fakat güzel ve önemli bir şehir olduğunu yazarlar. V. (M. XI.) yüzyılın ortalarında büyük Selçuklu Devleti'nin kurulmasından sonra Kâşân'ın önemi arttı. Birçok Kâşânlı Selçukluların hizmetinde üst kademelerde yer alırken şehirde imar faaliyetleri hızlandı. VII. (M. yüzyılda coğrafyacı Yâkut el-Hamevî, kendi zamanında buranın başka yerlere satılan güzel yeşil renkli kâseleriyle tanındığını ve halkının Şiî olduğunu kaydeder. Kâşgar Doğu Türkistan'da tarihî bîr şehir. Şehrin tarihi Han hanedanına (MÖ. 206 - MS. 220) kadar götürülebilir. O tarihten Tang hanedanına kadar (M. 618-907) Çin kaynaklarında Şule adıyla zikredilen Kâşgar, Çinlilerin oturduğu Hançeng (Şule) ve Müslümanların oturduğu Huiçeng (Şufu) denilen iki semtten meydana geliyordu. Taberî'nin naklettiğine göre Kuteybe bin Müslim 96'da (M. 715) Fergana bölgesine kadar ilerlemiş ve Kâşgar'ı 629'dan beri ellerinde tutan Çinlilerden almıştı. Daha önce buranın sahibi olan Karluklar 750'de şehri tekrar ele geçirdiler ve bölgede Türk idaresini yeniden kurdular. Ardından şehre Uygurlar hâkim oldu 920 civarında Tagan Tegin adlı bir Türk dihkanının idaresindeydi, Kâşgar'da hüküm süren ilk Müslüman Türk hükümdarı Karahanlılardan Abdulkerim Satuk Buğra Han'dır (Ölümü H. 344 / M. 955). Kerec Tahran yakınlarında, Kerec ırmağının kenarında, Kazvin yolu üzerinde kurulmuş bir yerleşim yeri. Kırbân Yay ve tirkeşi tutturmak için boyna bağlanan, tasmaya benzeyen bir atkı. Kirmân İran'da bir şehir ve bu şehrin merkez olduğu idarî bölge. İran'ın ortasındaki Deşt-i Lût çölünün güneybatısını kuşatan dağlık kesimde, M. 240 yılına doğru Sâsânî İmparatoru I. Erdeşîr'in emriyle ileri bir savunma merkezi olarak kurulmuştur. Kirmân ve çevresinin fethine Hz. Ömer'in hilâfeti sırasında 17 (M. 638) yılında başlanmışsa da zaman zaman çeşitli isyan ve karışıklıklara sahne olan bölgede kesin İslam hâkimiyeti 102 (M. 720) yılında Emevî Halifesi Ömer bin Abdülazîz zamanında kurulabilmiştir. Kubât Sâsânî İmparatorluğu'nun 19. padişahıdır. Sâsânîlerin ünlü padişahlarından Nûşirevân'ın babası 43 yıl padişahlık yapmıştır. Mezdek Kubâd'ın zamanında zuhur etmiş ve Kubâd Mezdek'in dinini kabul etmiştir. Kûhistân Horâsân'ın vilayetlerinden birisi olup Nişabur ile Herat arasında yer almaktadır. Kuleyn birimidir. Rey yakınlarında bir yerleşim Kum İran'ın en önemli dinî merkezlerinden biri. Bazı yazılı belgelerden, ne zaman kurulduğu bilinmeyen Kum'un Büyük İskender tarafından tahrip edildiği ve Sâsânî Kralı I. Kubâd (M. 488-531) tarafından tekrar kurulduğu öğrenilmektedir. Hicri 23 (M. 644) yılında Ebû Mûsâ el-Eş'arî kumandasındaki İslam ordusunun fethettiği söylenen şehri çok daha sonra, 94'te (M.712-13) Kûfeli Şiî Arapların kurduğu yolunda bir de görüş bulunmaktadır. Buna göre Kûfeli Şiî Araplar burada birbirine yakın yedi ayrı yerleşim merkezi kurmuşlar ve bunları bir surla koruma altına almışlardır. Kum ismi de bu yedi merkezden birinin adı olan Kumîdân'dan, o da Kumemeydân'dan (tepeciklerle çevrili yer) gelmiş olabilir. Şiî kaynaklarında yer alan Kum adının Kâim lakabıyla anılan Muhammed elMehdî taraftarlarınca verildiği yahut Hz. Peygamber'in mi'raca çıkarken kendisine gösterilen ve insanların Hz. Ali'nin imametini kabul etmesini engellemeye çalışan şeytana, kum (kalk, git) demesiyle ilgili olduğu şeklindeki rivayetler ise şehre kutsiyet atfetme çabasının bir sonucudur. Maçin Kuzey Çin'e, yani Türkistan'a verilen ad. İbn Baytar, Ravend kelimesini açıklarken şöyle diyor Farslar Kuzey Çin, yani Türkistan'a Çin Maçin derler. Aslının, Çin ve mavera-yi Çin olma ihtimali vardır (Dehhuda). Mâverâünnehr Ceyhun nehrinin kuzey ve doğusunda kalan bölgeye İslam tarihçi ve coğrafyacıları tarafından verilen isim. Orta Asya'ya yönelik İslam fütuhatından sonra Arapça kaynaklarda Ceyhun nehrine (Amuderya/Oxus) izafeten nehrin öte tarafında bulunan bölge anlamında kullanılmıştır. İran, Çin, Yunan ve Arap kaynaklarında Turanî ve İranî kavimler arasında sınır olarak kabul edildiği bildirilen Ceyhun nehrine eski Türklerin Ögüz adını verdikleri kaydedilmektedir. Mâverâünnehr tabiri IX. (M. XV.) yüzyıldan itibaren Farsça kaynaklarda kullanılmaya başlanmıştır. Arapça metinlerde Mâverâü'lCeyhûn ya da Haytal, Batı kaynaklarında Transoxiana (Transoxania) diye anılan bölgeye bazı Türk müellifleri Çay-ardı adını vermişlerdir. Mâverâünnehr'in hangi şehir ve bölgeleri kapsadığı konusunda bilgi veren Arap coğrafyacılarından İstahrî güneyde Ceyhun nehriyle sınırlanan bölgenin Buhâra, Semerkant, Soğd toprakları, Üşrûsene (Uşrusana), Şâş (Taşkent), Fergana, Keş (Kiş), Nesef (Nahşeb), Sagâniyân (Çagâniyân), Huttal (Huttalân), Tirmiz, Guvâziyân, Ahsîkes, Hârizm, Fârâb, İsbîcâb, Talaş, Îlak ve Hucend'i kapsadığını İbn Havkal doğusunda Pamir, Rest ve düz bir çizgi üzerinde Huttel'e sınır Hint topraklarının, batısında Taraz'dan itibaren batıya doğru Bârâb (Fârâb), Sütkent, Semerkant'a tabi Soğd, Buhâra ve tabi yerler, Hârizm ve Hârizm denizine (Aral gölü) kadar yay halindeki bir çizgi üzerinde Oğuzlar ve Karluklar ülkesinin kuzeyinde Fergana'nın doğu ucundan Taraz'a kadar uzanan düz bir çizgi üzerindeki KarIuk topraklarının, güneyinde ise Bedahşan ve Hârizm denizine kadar düz bir çizgi üzerinde Ceyhun nehrinin yer aldığını ve Huttal'in de Mâverâünnehr'e dâhil olduğunu kaydeder. Medain Sâsânîlerin başşehri. Bugünkü Bağdat'ın 30 km. kadar güneydoğusunda Dicle nehrinin her iki yakasına Partlar ve Sâsânîler döneminde karşılıklı kurulan yedi ayrı şehirden meydana gelmiş, bu şehirler taş veya duba köprülerle birbirine bağlanmıştır. Arapça medîne (şehir) kelimesinin çoğulu olan medâin, Ârâmîler tarafından bu şehirler topluluğuna verilen aynı anlamdaki medrnethâ adının Arapçaya uyarlanmış şeklidir. Meharik Zekeriya Razi'ye nisbet edilen Mehariku'l Enbiya adlı kitaptır. Menât İslam'dan önce Arap putperestliğinde üstün varlıkla (Allah) insanlar arasındaki aracı tanrılardan biridir. Kur'an'ın bildirdiğine göre (Necm suresi 19-20), putperest Araplar tarafından Allah'ın kızları olarak kabul edilen Lât ve Uzzâ ile birlikte Menât adlı puttur. Menât, Sâmî panteonunun en eski ilâhlarından biridir. Onun adına, Babilonya verimlilik ilahesi İştar'ın isimlerinden biri olan Menutum şekliyle Sargon öncesi dönemde de rastlanmaktadır. (DİA) Metinde Menât'tan bütün putlar ve özellikle o bölgede bulunan Budistlerin heykelleri kastedilmiştir. Aynı bölgede bir yer adı. Menşur Hükümdar tarafından yapılan bir tayini, bir görev veya muafiyeti yahut iktâ tevcihini bildiren belge. Sözlükte yaymak, dağıtmak, kitabı basıp yayımlamak, diriltmek anlamlarına gelen neşr kökünden türemiş olup dağılmış, yayılmış demektir. Herkese duyurulmak, açıklanmak ve yayılmak amacıyla yazıldığı için bu belgelere menşur denilmiştir. Merdâvîc bin Ziyar (Ölümü M. 935) Ziyârî hanedanının kurucusu ve ilk hükümdarı. Baba tarafından Ârî kökenli Gîlliler'in (Cîlî) Dâhil bölgesinde yaşayan asil bir koluna, anne tarafından Rûyân sipehsalarına mensuptur. Zamanın diğer hanedanları gibi Ziyârîler de sonraları, İslam öncesi tanınmış bir nesebe bağlanmak isteğiyle Ziyar'ın babası Verdânşah'ın Sâsânî İmparatoru Hüsrev zamanında Gîlân kralı olan Argüş Ferhâdân'ın soyundan geldiğini iddia etmiştir. Asıl ününü Abbasî hilafetine karşı bağımsızlık çabaları ve kadim İran kültürünü yeniden diriltmeye çalışmasıyla kazanmıştır. Mervrûd Horâsân'da Belh ile Merv şehirleri arasında, Merv ırmağı yakınlarında bir şehirdir. Hazreti Osman devrinde fethedilmiştir. Mevlîyan Buhâra'da bir ırmaktır. Sâmânîlerin bu nehrin kenarına kurdukları büyük bağları vardı. Mezdek Sâsâniler döneminde ortak mülkiyet düşüncesini savunan Zerdüşt din adamı. Yaklaşık 528 yılında Nûşirevân tarafından öldürülmüştür. Mihrigân bayramı Her ayın on altıncı gününe denir. Kadim İranlıların sonbaharın başladığı (Mihr ayı) 21 Eylül – 21 Ekim tarihleri arasında kutladıkları ikinci büyük milli bayramdır. İran inançlarına göre mihrigân gününün bayram olarak kutlanmasının birkaç sebebi vardır. Bunlardan birisi şudur Kave, Dahhak'a karşı mücadele ederken melekler ona yardım için yeryüzüne inmiş ve Feridun tahta o gün oturmuştur. Mûbed Mecusî din adamı. Mecusîlikte kadılık görevi bulunan din adamına verilen isim. Mûbed-i Mûbedân Mecusîlikte en derecedeki din adamlarına verilen isim. Muhammed Arabî Gazneli komutanlarından birisidir. Muhtesib Divan teşkilatı üst Mahmud'un ıstılahı olarak görevleri şu şekilde tarif edilmiştir. Çarşı ve pazarda alışveriş fiyatlarını denetler ve tüccarları şeriata uygun olmayan işlerden ve halkı kandırmaktan men ederdi. Mukarmat Harflerin ve satırların birbirine yakın ve sıkışık bir şekilde yazıldığı yazı türü. Multan Pakistan'ın Pencab eyaletinde bir şehir. Mutemet (Âmil) Vergi ve haraç toplamakla görevli olan memurdur. Münhi Haber bildiren, haberci, casus. Nahşeb Buhâra yakınlarında bir şehir olup İslam coğrafya kitaplarında Nesef olarak geçmektedir. Türkler Karşi demiştir. Naib Asıl anlamı nöbet bekleyen olup devlet teşkilatında vekil ve muavin anlamlarına gelir. Nân-pâre Padişah tarafından hizmetinde olanlara geçimlerini sağlaması için bağışlanan mülk. Nân-pâre ile ikta arasındaki fark ile ilgili olarak Darke şunları yazmıştır İkta, ikta sahibine verilen toprak olup gelirinden sadece üst düzey kişilere pay verilirdi. Nân-pâre ise bağışlanan kişini o topraktan ekip biçerek kazanç sağlayabildiği topraktır. Nedim Eğlence meclislerinde sultana eşlik eden kişi. Sultana çok yakın olan bu kişinin sahip olması gereken bazı özellikleri şu şekilde sıralanmıştır Kâtiplik bilgisine sahip olmak, şiirden anlamak ve pek çok şiir ezberlemiş olmak, tıp ve nücum ilminden anlmak, kadim milletlere ait hikâyeleri bilmek, tavla ve satranç bilmek, Kur'an ve tefsir ilminden, fıkıhtan ve şeriat kurallarından haberdar olmak. Nimrûz İran'ın doğu eyaleti olan Sistan'a verilen adlardan biridir. Nişabur Sâsânî hükümdarlarından Şapur tarafından kurulduğu söylenen Nişabur, 2. Yezdicerd döneminde Horâsân'ın önemli şehirlerinden biriydi. Hazreti Osman döneminde Müslümanlar tarafından savaş yapılmaksızın fethedilmiştir. Sâmânîler döneminde eski önemine kavuşan Nişabur, Tuğrul Bey tarafından ikametgâh olarak seçilmiştir. Selçukluların son döneminde kuzeyden gelen Oğuzlar ve daha sonra Moğollar tarafından yağmalanan ve yakılan şehir daha sonra hiçbir zaman eski azamet ve görkemine ulaşamamıştır. Nûşirevân-ı âdil Sâsânî padişahlarından en meşhurudur. Babası Kubâd'ın yerine geçmiştir. Babasının zamanında ortaya çıkan ve büyük bir güce ulaşan Mezdek'i ve taraftarlarını ortadan kaldırmıştır. Uyguladığı adaletli yönetim sayesinde birçok Arap ve İranlı tarihçi tarafından adaletli uygulamalarına dair pek çok hikâyeler anlatılmış ve Adil lakabıyla anılmıştır. Otağbaşı Sekiz veya on kişiden oluşan asker grubuna komutanlık eden kişidir. Peşapuye Tahran'ın bulunan bir yer. güneydoğusunda Reşt İran'ın Gilan eyaletinde, Hazar Denizi kenarında yer alan bir şehir. Reis, Riyaset Server, serdar, halkın ileri geleni. Gazneliler döneminde bölgelere atanan ve sahib-i berid, âmil ve kadı ile aynı yetkiye sahip olan hâkimdir. Rey Tahran yakınlarında bulunan tarihi şehir. Rey şehrinden olan kişilere Razi nisbeti verilmiştir. İran'ın en eski şehirlerinden biridir, bu sebeple, Şehyu'l-Bilad ismiyle anılır. Hazreti Ömer zamanında fethedilmiştir. Abbasîler zamanında İran'da kurulan mahalli devletler, Sâmânî ve Selçuklular zamanında önemli merkezlerden birisi haline gelmiştir. Moğol saldırısında yerle bir olan şehir bir daha eski günlerine dönememiştir. Rikabdar Atın üzengisini tutarak sultan veya emirin ata binmesine yardım eden hizmetkâra verilen isimdir. Gazneliler döneminde bunun yanında rikabdar çok acil ulaştırılması gereken mektupları ulaştırmakla da sorumluydu. Rûd Yaylı çalgılar grubundan bir tür müzik aleti. Sahib-haber Haberci, muhbir, casus. Memlekette olup bitenden haberdar olabilmesi için padişahın farklı bölgelere gönderdiği casuslara verilen isim. Sâve Tahran'ın güneyinde yer alan tarihi bir şehir. Sepid-Camegan Kendilerine siyah renk elbiseyi alamet olarak seçen Abbasîlere karşı muhalifliklerini bildirmek için beyaz elbise giyen gruplar. Halife Mansur döneminde ortaya çıkan ve Şiî olan bu grup Ceyhun nehri çevresinde Mukni' tarafından kurulmuştur. Taraftarlarına İslam'da haram olan fiilleri yapmanın hiçbir mahsurunun olmadığını tebliğ etti. Serahs Tarihi İpekyolu üzerinde, Meşhed yakınlarında, İran ile Türkmenistan sınırında yer alan bir şehirdir. Sera-perde Sefer sırasında padişah için kurulan çadıra ve bu çadırın etrafına duvar vazifesi görmesi maksadıyla çekilen perdeye bu isim verilmektedir. Sipah-sâlâr Gazneliler döneminde ordunun en önemi rütbelerinden biridir. İmarat-ı cuyuş veya Zemaat-ı cuyuş adıyla da anılmaktadır. Barış dönemlerinde genelkurmay başkanı mevkii görevinde bulunur. Bu makam bazen vezirlik olarak da tanınıyordu. Büyük vilayetlere atanmış bir sipah-sâlâr bulunurdu. Surre İçine altın veya gümüş paralar konulan küçük keseye denir. Sutûdân Mecusîlerin ölülerinin kemiklerini attıkları kuyular. Mecusîlikte ölüler toprağa gömülmez, bunun yerine yüksekçe bir dağın tepesine bırakılırdı. Sadece kemikleri kalıncaya kadar orada kalır ve daha sonra bir kuyuya atılırdı. Süleyman bin Abdu'l Melik 715-717 yılları arasında tahta oturmuş olan Emevî halifesidir. Babasının ölümü üzerine kardeşi tahta geçmiş ve onun ardından tahta kendisi oturmuştur. Kaşgar ve Pencap bu dönemde fethedilmiş olup ayrıca Şam'daki Emevî Camii'de bu dönemde yapılmıştır. Sümenat Hindistan'ın en büyük dini merkezlerinden birisidir. Sultan Mahmud tarafından fethedilmiş ve burada bulunan pek çok heykel yıkılmıştır. Süfyân el- Servî 715 yılında Kûfe'de doğmuş ve 778 yılında Basra'da vefat etmiştir. Tebe-i tabiin'in büyüklerindendir. Şahne Sultanın yanında bulunan ve şehri korumakla görevli olan süvari birlikleridir. Gazneli ve Selçuklular zamanında şu anlamlarda kullanılmıştır a) Askeri yönetici Sultan tarafından belli bir şehir için atanır. b) Padişahın halkın işleriyle ilgilenmesi, suçluları cezalandırması için atadığı yöneticilerdir. Siyasetname'de bu anlamda kullanılmıştır. c) Muhafız. Şuknân Hindistan'ın kuzeyinde, Mâverâünnehr sınırında bulunan bir yerdir. Tarih-i İsfahan Müellifin Siyasetname'yi yazarken kullandığı önemli eserlerden birisidir. Günümüze kadar ulaşmamıştır. Tevki Birkaç farklı anlama gelmektedir. a) Bugün imza olarak adlandırılan işarettir. Bu işaret mektupta yazılanların doğruluğunu onaylamak için kullanılan mühürdür. Tevki' etmek, padişah veya hâkimin yazılan bir mektubu onaylamak için kâğıdın alt kısmına adını yazıp mühür basmasıdır. b) Mutlak olarak padişah fermanı anlamına gelir. c) Sultan veya hâkimin mektubun altına, kenarına veya arkasına yazdığı yazıdır. Tirmiz Özbekistan'ın cenûbunda, Amuderya'nın şimal kıyısında, bu nehir ile Surhunderya nehrinin kavşağında bulunan yeni Tirmiz şehrinin biraz daha garbında ve Amu-derya'nın orta Aral adlı adasına nazır, kıyısında harabeleri bulunan eski bir şehir. Hafız-Ebru gibi bazı tarihçiler şehrin İskender döneminde kurulduğunu yazmışlar şehir çevresindeki Helenistik döneme ait bazı kalıntılar bu durumu doğruluyor. (DİA.) Tûr Dağı Hazreti Musa'nın Tanrı'ya yakardığı dağdır. Hazreti Musa Kıssası'nda Kur'an'da geçmektedir. Tûz Fars eyaletinde, Ahvaz'a yakın bir şehir olup Arapça kaynaklarda Tuc olarak geçer. Burada dokunan kumaşlar Tûzî olarak meşhurdur. Ümerâ-yı Hass Önde gelen komutan ve eyalet yöneticileri. Yakub Bin Leys Hicri 224 yılında Sistan'da bağımsızlığını ilan eden Saffâriyan hanedanının kurucusudur. Aynı yıl Herat'ı kuşatmış ve Şiraz ve bütün Fars eyaletini ele geçirmiştir. Daha sonra Belh ve Toharistan'ı da kuşatmıştır. 259 yılında Tahirîleri Horâsân'dan uzaklaştırmış ve Taberistan'a yönelmiştir. Taberistan Hâkimi Hasan bin Zeyd Alevi'yi mağlup ettikten sonra Ahvaz üzerinden Bağdat'a yönelmiştir. Halife Mu'tamad'in kardeşi Muvaffak ile girdiği savaşta mağlup olmuş ve 265 yılında ölmüştür. Yezdgird-i Bezehger 399 yılında tahta geçen Sâsânî şahıdır. Birinci Yezgird olarak da bilinir. İran kaynaklarında Yezdgird-i Bezehger (Günahkâr Yezdgird) olarak meşhur olmuştur ama yabancı kaynaklar onun iyi yönlerini yazmıştır. Zerdüşt din adamlarının devlete olan etkilerini azaltmak istemiş ama din adamları buna izin vermemişler, bu yüzden de günahkâr olarak adlandırılmıştır. (Dehhuda) Zâbulistân Bu isim Afganistan'ın kısm-ı cünubiyyesiyle Beluçistan'ın kısm-ı şimalisine verilip Kabulistan, Horâsân, Sistan, Mekran ve Sind ile muhata idi. Dağlık ve miye-cariyesi çok bir yer olup ahalisi şecaatlarıyla meşhur idi. Şehname'de Kabilistan ile pek çok zikrolunan bu isim el-yevm gayri musta'mal olup Hitte-yi mezkûru Afganistan ile Beluçistan arasından munkasimdir. (Kamusu'l Alam) Zenadîk Zındık kelimesinin çoğuludur. Tanrı'ya ve ahirete inanmayan kimse. Zerradhane Silahhane. Cephane. malzemelerinin muhafaza edildiği depo. Savaş (2) Özaydın, Abdülkerim, Nizamülmülk , Diyanet İslam Ansiklopedisi, c. 33 (İstanbul 2007) s. 194-196. Siyasetname. (Çev. 1386, s. 56 Rosenthal, Ortaçağ'da İslam Siyaset Düşüncesi, çev. Ali Çaksu, İstanbul 1996, s. 99101 (13) Nizamü'l-Mülk, kitabın mukaddimesinde 50 fasıl olduğunu söylüyor. (14) Nizamü'l-Mülk, Siyasetname, haz. 1387 (15) Coşkun Alptekin, Büyük Selçuklular , Doğuştan Günümüze Büyük İslâm Tarihi, ed. Kenan Seyithanoğlu, cilt 7, Çağ Yayınları, İstanbul, 1992. s. 184-202. [2] Sözü edilen vakıanın Hz. Ömer devrinde Bağdat'ta vuku bulmuş olması tarihsel olarak mümkün değildir. Zira Bağdat H. 145'te Abbasi halifesi Mansur tarafından kurulmuştur. [3] Yani gadre uğrayanların şikâyetlerini padişaha iletmek için aracılık yapan tercüman yahut haciplerin (perdedârlar) meseleyi çarpıtma ya da eksik anlatmasının önüne geçmek için böyle bir usul takip edilmiştir. [4] Bu gelenek uzun süre İran'da devam etmiştir. Bazen şikâyeti olan kişi kâğıt bir elbise giyerdi. [5] Sâmânîler'de saltanat süren hükümdara bir lakap vermek adet idi. Sözü edilen emir öldükten sonra emir-i mazi lakabıyla anılmıştır. [6] İsmailîler [7] Abbasi halifesi [8] Mehdiye ile kastedilen, merkezi bugünkü Tunus'ta olan, Afrika'daki Fatımî Alevilerinin merkezidir. Burasını ilk Fatımî halife Abdullah el-mehdi (H. 303) kurmuştur. [9] Sultan Zahiru'd-devle İbrahim bin Mesud Gaznevi (M. 1059) [10] Görevden alınmasının alametidir. [11] Gazneliler [12] Metinde yatak kelimesi geçmektedir. [13] Bahse konu zat, Şeyhu'l İslam Hace Abdullah Ensari'dir. [14] Bugünkü Bahreyn değildir. [15] Fatımî halifeleri kastedilmektedir. [16] Kastedilen kişiler, Hazreti Musa, Hazreti İsa ve Hazreti Muhammed'dir [17] Er-razi billâh, 20. Abbasi halifesi [18] Mervli demektir. [19] Tarihsel olarak birbirlerinin olmalarına imkân yoktur. Sosyolojik Düşünmek Çeviri Abdullah Yılmaz ePub düzenleme Meritokrasi İkinci Sürüm Eylül 2014 Bu saydığım isimler olmasaydı kitabın yazılması hakkıyla gerçekleşmeyecekti. Bu kitabı düşünülebilir, yazılabilir ve basılabilir kılan bütün insanların ismini tek tek saymam imkânsız. Bu kitap her şeyden önce meslektaşlarım ve öğrencilerimle yaptığım konuşmalardan ve dinlemelerden ortaya çıktı. Düşünme ve yazma, özel olduğu kadar sosyal bir faaliyettir. İçindekiler İçindekiler Giriş Sosyoloji, ama ne için. Özgürlük ve bağımlılık Biz ve onlar Yabancılar Birlikte ve ayrı Armağan ve mübadele Güç ve seçim Kendini koruma ve ahlâki görev Doğa ve kültür Devlet ve millet Düzen ve kaos Hayat uğraşına dalmak Sosyolojide tarzlar ve araçlar Daha fazlası için ek okuma önerileri Dizin Giriş Sosyoloji, ama ne için. Sosyoloji, farklı biçimlerde düşünülebilir. En basit yolu, tepeleme kitap dolu, sıra sıra dizilmiş uzun kütüphane raflarını düşünmektir. Bütün kitapların başlıklarında, altbaşlıklarında ya da içindekiler listesinde sosyoloji sözcüğü yer alır (zaten bu yüzden kütüphane görevlisi onları bu raflara dizmiştir). Kitapların üzerinde kendilerine sosyolog diyen (yani, öğretmenlik ya da araştırma görevi yaparken resmi unvanları sosyolog olan) yazarların isimleri vardır. Bu kitapları ve yazarlarını düşünmek demek, sosyolojinin uygulandığı ve öğretildiği uzun yıllar boyunca birikmiş bir bilgi yığınını düşünmektir. Ve böylelikle sosyolojiyi bir tür kitap ciltleme geleneği olarak bu alana yeni ayak basanların, ister uygulamacı sosyologlar olmayı isterse de yalnızca sosyolojinin sunduğu neyse onu elde etmeyi amaçlasınlar, ilk başta almaları, tüketmeleri ve sindirmeleri gerekli ciltler dolusu bilgi olarak düşünebilirsiniz. Ya da daha iyisi sosyolojiyi durmak bilmeksizin yeni birilerinin girdiği bir alan olarak düşünün (nihayetinde, kitap raflarına her zaman yeni kitaplar eklenir) sosyolojiyi, canlı bir ilgi, yeni deneyimler karşısında kabul edilmiş anlatıların durmaksızın sınanması, biriktirilmiş bilgiye durmaksızın ekler yapılması ve bu süreç içinde bilginin değiştirilmesi olarak, kısaca bitmek bilmez bir faaliyet olarak düşünebilirsiniz. Sosyolojiyi bu şekilde düşünmek gayet doğal görünüyor. Bu, nihayetinde X nedir. türü bir soruya yanıt verirken izlediğimiz yoldur. Örneğin, Aslan nedir. sorusuyla karşılaştığımızda parmağımızla hayvanat bahçesinde bir kafese konmuş belli bir hayvanı ya da bir kitaptaki resmi gösteririz. İngilizce bilmeyen birinin Kurşunkalem nedir. sorusu karşısında cebimizden belli bir nesneyi çıkarıp gösteririz. İki örnekte de belli bir sözcükle belli bir nesne arasında bir bağlantı arayıp buluruz. Sözcükleri, nesnelere gönderme yaparı, nesneleri temsil eden şeyler olarak alırız her sözcük bizi ister bir hayvan ister yazma aracı olsun özgün bir nesneye gönderir. Söz konusu sözcüğün gönderme yaptığı böyle bir nesne bulmak (yani sözcüğün göndergesini bulmak) başlangıç sorusunun doğru ve faydalı bir yanıtıdır. Bir kere böyle bir yanıt bulduğumda, daha sonra karşılaşacağım bilmediğim bir sözcüğün, neye, hangi bağlantıyla ve hangi koşullarda gönderme yaptığına bakarak nasıl kullanılacağını bilirim. Bahsettiğimiz yanıt türü bana tam da bunu, verili bir sözcüğü nasıl kullanacağımı öğretir. Bu yanıt bana nesnenin kendisi, sorduğum sözcüğün göndergesi olarak gösterilmiş şey hakkında bilgi vermez. Ben yalnızca nesnenin neye benzediğini bilirim ve böylelikle gelecekte de onu sözcüğün temsil ettiği şey olarak tanıyacağım demektir. Bundan dolayı parmakla gösterme yönteminin bana öğreteceği şeyin sınırları, hem de çok dar sınırları vardır. Sözcüğün gönderme yaptığı nesnenin ne olduğunu bulur bulmaz, muhtemelen hemen yeni sorulara geçerim Bu nesnenin özgünlüğü nereden geliyor. Başka nesnelerden farkı nereden geliyor ki onu ayrı bir isimle çağırıyoruz. Bu bir aslandır. Ama kaplan değildir. Bu bir ku rşu nka lemd ir. Ama tükenmez kalem değildir. Eğer bu hayvana aslan demem doğru, kaplan demem yanlışsa, onda aslanda olan ama kaplanda olmayan bir şeyin (aslanı kaplan değil aslan yapan bir şeyin) olması gerekir. Aslanları kaplanlardan ayıran belli bir farklılık olmalıdır. Ancak bu farklılığı keşfedersek, aslan sözcüğünün temsil ettiği nesneyi bilmekten ayrı olarak aslanları gerçekten aslan yapan şeyin ne olduğunu bilebiliriz. Dolayısıyla sosyoloji hakkındaki soruya verilen ilk yanıt bizi tam olarak tatmin etmekten uzaktır. Daha başka şeyleri düşünmemiz gerekiyor. Sosyoloji sözcüğünün belli bir bilgi yığınını ve aynı anda ona eklemeler yaparak bu bilgiyi kullanan belli pratikleri temsil ettiğine ikna olduktan sonra, artık o bilgi ve pratikler hakkında yeni sorular sormanın zamanı gelmiştir. Bir şeyi diğerlerinden farklı olarak sosyolojik yapan nedir. Bir şeyi öteki bilgi yığınlarından ve öteki bilgi kullanma/üretme pratiklerinden farklı kılan nedir. Aslında, sosyoloji kitaplarıyla dolu kitap raflarına baktığımızda gözümüze çarpan ilk şey başka raflar olacaktır. Çoğu üniversite kütüphanesinde, muhtemelen hepsi de sosyoloji den başka isimler taşıyan, sözgelimi etiketlerinde tarih , siyasal bilimler , hukuk , sosyal politika , ekonomi yazan kitapların en yakın raflara yerleştirilmiş olduğunu göreceksiniz. Bu gibi rafları birbirine yakın olacak şekilde düzenleyen kütüphaneciler belki okuyucuların rahatı ve istedikleri kitabı kolayca bulmalarını düşünmüştür. Sosyoloji raflarına göz gezdiren okuyucuların zaman zaman örneğin tarih ya da siyasal bilimler raflarına konmuş bir kitabı arayacaklarını ve bu kitapları, örneğin fizik ya da makine mühendisliği raflarındaki kitaplardan daha sık arayacaklarını varsaymışlardır (ya da biz öyle olduğunu tahmin edebiliriz). Akıllarından bu düşünceler geçmiş olsun ya da olmasın, kütüphaneciler doğru olanı yapmıştır. Yan yana dizilmiş bilgi kümelerinin ortak çok şeyleri vardır. Hepsi de insan ürünü dünyayla, dünyanın insan etkinliklerinin izlerini taşıyan, insanların eylemleri olmaksızın var olması düşünülemeyen parçası ya da boyutlarıyla ilgilidir. Tarih, hukuk, ekonomi, siyasal bilimler, sosyoloji, hepsi de insan eylemlerini ve bunların sonuçlarını tartışır. Bu da paylaştıkları çok şey olduğu anlamına gelir ve dolayısıyla gerçekten aynı gruba girerler. Gelgelelim, eğer bütün bu bilgi kümeleri aynı alanı araştırıyorlarsa, onları birbirinden ayıran şey, varsa, nedir. Farklılık yaratan farklılık , bölünmeyi ve ayrı isimleri haklılaştıran şey nedir. Bütün benzerliklerine ve ortak ilgileri ve alanlarına rağmen, hangi gerekçeyle tarihin sosyoloji olmadığında ve ikisinin birden siyaset bilimi olmadığında ısrar edebiliriz. Bu sorulara hemen hiç düşünmeden yanıtı yapıştırırız Bilgi kümeleri arasındaki bölünme, inceledikleri dünyadaki bölünmüşlüğü yansıtmalıdır. Onları birbirinden farklılaştıran insan eylemleri ya da insan eylemlerinin özellikleridir ve bilgi kümeleri arasındaki bölünme bu olgunun bilincine varılmasından başka bir şey değildir. Bundan dolayı deriz ki, sosyoloji halihazırda süregelen ya da zamanla değişmeyen genel nitelikli eylemler üzerinde yoğunlaşırken, tarih, geçmişte gerçekleşmiş ve bugün artık olmayan eylemlerle ilgilidir sosyoloji dikkatini bizim toplumumuzda (ne anlama geliyorsa) gerçekleşen eylemlere ya da bir toplumdan ötekine değişmeyen eylem türlerine verirken, antropoloji, bizimkinden uzak ve farklı toplumlardaki insan eylemlerini anlatır. Sosyolojinin öteki yakın akrabalarına gelince kesin yanıt vermek biraz zor olacaktır ancak yine de şunları söyleyebiliriz Siyasal bilimler, ağırlıklı olarak iktidar ve yönetimle ilgili eylemleri tartışır ekonomi, mal ve hizmetlerin üretilmesi ve dağıtılması kadar kaynakların kullanılması ile ilgili eylemleri ele alır hukuk, insan davranışını düzenleyen normlar ve bu normların/kuralların nasıl ifade edildiği, yükümlülükler getirdiği ve uygulandığı ile ilgilidir... Şimdiye kadar anlatılanlar ışığında, aynı yoldan ilerleyerek sosyolojinin öteki disiplinlerin dikkatinden kaçmış şeylerden beslenen bir tür artıkçı disiplin olduğunu görebiliriz. Öteki disiplinler kendi mikroskopları altına ne kadar çok şey alırlarsa sosyolojiye o kadar az şey kalır sanki, orada , insan dünyasında, özgün araştırma dalları tarafından içkin niteliklerine bağlı olarak ayrıştırılmayı ve seçilip alınmayı bekleyen sınırlı sayıda olgu vardır. Sorumuza verilen böyle kesin bir yanıtın içerdiği sorun şudur Bu yanıt ancak bize aşikâr ve tartışmasız doğru gelen başka çoğu inanç gibi, kişinin sözünü etmeden kabul eder göründüğü bütün varsayımlara daha yakından bakmadığımız sürece kesinliğini korur. Her şeyden önce, insan eylemlerinin belli sayıda ayrı tipe bölündüğü fikri de nereden ç ık tı. Nereden mi, eylemlerin bu şekilde sınıflandırılmış olması ve bu sınıflandırmada her dosyaya ayrı bir isim verilmiş olmasından (öyle ki ne zaman politikadan, ne zaman ekonomiden ve ne zaman hukuki meselelerden bahsedeceğimizi ve nerede neyi bulacağımızı biliriz) ve başkaları değil de belli tür eylemler üzerinde araştırma yapmaya, etraflı görüşler sunmaya, yol göstermeye ya da tavsiyelerde bulunmaya tek kendilerinin hakkı olduğu iddiasında bulunan bilgili ve güvenilir bir grup uzmanın olmasından. Ancak biz soruşturmamızı bir adım daha ileri götürelim Kendi başına insan dünyasının ne olduğunu nasıl bilebiliriz. Yani, ekonomi, politika ya da sosyal politika biçiminde parçalanmadan önce ve böylesi bir parçalanmadan bağımsız olarak insan dünyasını nasıl bilebiliriz. Hiç kuşkusuz, bunu kendi hayat deneyimimizden öğrenmiyoruz. Kimse şimdi politika sonra ekonomi dünyasında yaşamaz kimse İngiltere'den Güney Amerika'ya gitmekle sosyolojiden antropolojiye geçmiş olmaz ya da bir yıl daha yaşlandığında tarihten sosyolojiye geçmez. Eğer yaşarken böylesi alanları ayırabiliyorsak, eğer bu eylemin burada ve şimdi politikaya ait olduğunu diğerinin de ekonomik karakter taşıdığını söyleyebiliyor- sak, bunun tek nedeni bize her şeyden önce bu tür ayrımlar yapmanın öğretilmiş olmasıdır. Dolayısıyla gerçekten dünyanın kendisini değil, dünyayla ilişkimizi biliriz bir bakıma, dünya imgemizi, dilden ve eğitimden kazandığımız yapı taşlarından sıkıca örülmüş bir modeli pratiğe geçiririz. Demek ki, akademik disiplinler arasındaki farklılıklardan yansıyan biçimiyle insan dünyasında doğal bir bölünmenin olmadığını söyleyebiliriz. Tersine, insan dünyasının zihnimizde taşıdığımız ve sonra yaptığımız işlere uyguladığımız zihinsel haritasında görünenler, insan eylemleriyle uğraşan akademisyenler arasındaki işbölümünün sonucudur bu, her bir alanın uzmanlarının ayrılmasıyla ve her bir grubun hükmettikleri alana neyin ait olup neyin olmadığına karar verme hakkıyla desteklenip pekiştirilen bir işbölümüdür. İçinde yaşadığımız dünyaya yapısını kazandıran da bu işbölümüdür. Bundan dolayı, gizimizi çözmek ve farklılık yaratan farklılığın saklandığı yeri bulmak istiyorsak, başlangıçta dürüst bir biçimde dünyanın doğal yapısını bize gösteriyor gibi görünen, kerametleri kendinden menkul disiplinlerin pratiklerine baksak iyi olur. Artık aradaki farkı doğuran şeyin ilk başta bu pratiklerin kendisi olduğunu kestirebiliriz eğer bir yansıtma varsa, bu bizim sandığımızın tam tersi yöndedir. Çeşitli çalışma alanlarının pratikleri birbirlerinden nasıl ayrılırlar. İlk bakışta bunlar, çalışma konuları olarak seçtikleri şeylere karşı tutumları bakımından çok az farklılık gösterir ya da hiç farklılık göstermezler. Hepsi kendi konuları ile ilgilenirken aynı davranış kurallarına uyar. Hepsi ilgili olguların tümünü toplamaya gayret eder hepsi olguları hakkında herhangi bir kuşkuyu ortadan kaldırmaya çalışır olgular denetlenir ve yeniden denetlenir ve bu yüzden olgular hakkındaki ham bilgi güvenilir olur hepsi olgular hakkında yaptıkları önermeleri açıkça, belirsizliğe yer bırakmaksızın anlaşılabilecek ve önermeyi türettikleri kanıtla ve yine gelecekte mevcut olabilecek herhangi bir kanıtla sınanabilecek biçime sokmaya çalışırlar hepsi yaptıkları ya da savundukları önermeler arasındaki çelişkileri ayıklamaya ya da ortadan kaldırmaya çalışırlar ki aynı zamanda doğru olabilecek iki önerme birden ortaya atılmamış olsun. Böyle yapmadıkları takdirde eleştirilmeye ve iddialarını geri çekmeye hazırdırlar. Demek ki, uzmanların görevlerinin ve hikmetlerinin, yani mesleki sorumluluklarının nasıl anlaşılacağı ve uygulanacağına ilişkin hiçbir farklık yoktur. Muhtemelen, akademik pratiklerde çoğu başka özellikleri bakımından da bir farklılık bulamayacağız. kamusal ilişkilerinde, iş ve eğlence yerlerinde normal günlük hayatlarını yaşayan insanlar) ya da özel olarak tasarlanıp sıkı bir biçimde kontrol edilmiş deney koşullarında (örneğin, bilerek tasarlanmış düzenekler içinde insan tepkileri gözlendiğinde ya da insanlar olur olmaz karışıklıkları ortadan kaldırmak üzere tasarlanmış sorulara yanıt vermeye yönlendirildiklerinde) gözlerler bu da olmazsa, geçmişte yapılmış benzer gözlemlerden (örneğin, kilise kayıtları, nüfus sayımları, polis arşivleri) elde edilen kanıtları kendi olguları olarak kullanırlar. Bütün akademisyenler biriktirdikleri ve tetkik ettikleri olgulardan sonuçlar çıkarırken ve bunları doğrular ya da çürütürken aynı genel mantık kurallarını izlerler. Göründüğü kadarıyla farklılık yaratan farklılık arayışımızda son umudumuz, her inceleme dalı için tipik sorularda, farklı disiplinlerden düşünürlerin insan eylemlerine bakarken, onları inceler ve açıklarken görüş açılarını {bilişsel perspektifler) belirleyen sorularda ve bu gibi soruların ürettiği bilgiyi düzene sokup insan hayatının verili bir bölümünün modeline ya da boyutuna katmak için kullanılan ilkelerde yatmaktadır. Çok kaba bir yaklaşımla, örneğin ekonomi, birincil olarak insan eylemlerinin maliyetleri ile sonuçları arasındaki ilişkiye bakacaktır. Muhtemelen insan eylemlerine, bu eylemleri gerçekleştirenlerin, yani aktörlerin ya da faillerin erişmek ve kendilerine en yararlı olacak biçimde kullanmak istedikleri kıt kaynakların idaresi açısından bakacaktır. Dolayısıyla ekonomi, failler arası ilişkileri, arz ve talebin düzenlediği mallar ile hizmetlerin yaratılması ve mübadelesinin unsurları olarak görecektir. Son olarak ekonomi, kaynakların yaratılması, elde edilmesi ve çeşitli talepler arasında dağıtılması sürecine ilişkin bir modele göre bulgularını düzene sokacaktır. Siyasal bilimler ise, en azından başka faillerin fiili ya da tahmini tutumlarını değiştiren ya da onlar tarafından değiştirilen (genellikle güç ve nüfuz başlığı altında tartışılan bir etki) özellikte insan eylemleri ile ilgilenecektir. Siyaset, insan eylemlerini böylesi güç ve nüfuzlardaki dengesizlik açısından ele alacaktır belli failler, etkileşim sürecinden muhataplarına oranla davranışları daha köklü bir değişikliğe uğramış olarak çıkacaktır. Siyasal bilimler muhtemelen bulgularını güç, tahakküm, otorite vb. kavramlar etrafında örgütleyecektir bu kavramların hepsi ilişkide tarafların mücadelesini verdikleri şeyleri elde etme şanslarındaki farklılaşmaya gönderme yapar. Ekonominin ve siyasal bilimlerin bu ilgileri (beşeri bilimlerin geri kalanları tarafından gözetilen ilgi alanları gibi) hiçbir biçimde sosyolojiye yabancı değildir. Bunu sosyoloji öğrencilerine önerilen herhangi bir okuma listesini görür görmez anlayacaksınız bu liste neredeyse kesin olarak kendilerini tarihçi, siyasal bilimci ya da antropolog olarak adlandıran ve bu sınıfa sokulan düşünürlerin kaleme aldığı birkaç çalışmayı içerecektir. Ne var ki, diğer sosyal araştırma dalları gibi sosyolojinin de kendi yorumlama ilkeleri kadar kendi bilişsel perspektifi, insan eylemlerini soruşturmak üzere kendi soru kalıpları vardır. Geçici bir ilk özet olarak diyebiliriz ki, sosyolojiyi farklı bir yere koyan ve ona belirleyici karakterini veren şey, insan eylemlerini geniş çaplı oluşumların öğeleri olarak görme alışkanlığıdır- bu oluşumlar ise karşılıklı bir bağımlılık (eyleme girişilme ihtimalinin ve eylemin başarı şansının öteki faillerin kimler olduğu ya da ne yapabileceklerine bağlı olarak değiştiği bir durum anlamında bağımlılık) ağına takılmış faillerin rastlantısal olmayan birlikteliği biçiminde düşünülebilir. Sosyologlar bu şekilde hep birlikte ağa takılmanın insan faillerin muhtemel ve fiili davranışları açısından sonuçlarının neler olduğunu soracaktır. Bu gibi ilgiler sosyolojik araştırmanın nesnesine biçim verir oluşumlar, yani karşılıklı bağımlılık ağları, eylemin karşılıklı koşullayıcılığı ve faillerin özgürIüklerinin genişlemesi _va da daralması sosyolojinin en ağırlıklı ola rak üzerinde durduğu meselelerdir. Senin benim gibi tek tek failler sosyolojik çalışmanın görüş alanına bir karşılıklı bağımlılık ağı içindeki birimler, üyeler ya da ortaklar olma kapasiteleriyle girecektir. Denebilir ki, sosyolojinin merkezi sorusu şudur Ne yaparlarsa yapsınlar ya da yapabilir olurlarsa olsunlar, insanların başka insanlara bağımlı olmaları ne anlamda önemlidir insanların her zaman ve kaçınılmaz olarak başka insanlarla ortaklık, iletişim, mübadele, rekabet, elbirliği halinde yaşamaları ne anlamda önemlidir. ( İşte sosyolojik tartışmanın özel alanını oluşturan ve sosyolojiyi beşeri ve sosyal bilimlerin görece özerk bir dalı olarak tanımlayan (ve ne araştırma amacıyla seçilmiş insanlar ve olayların ayrı bir koleksiyonu ne de öteki inceleme alanlarının ihmal ettiği türden belli bir insan eylemleri dizisi olan) bu soru türüdür. Sonuçta diyebiliriz ki, sosyoloji en başta insan dünyası hakkında bir düşünme biçimidir, ilke olarak aynı dünya hakkında başka yollarla da düşünebilirsiniz. Sosyolojik düşünce tarzından ayrılan öteki yollar arasında sağduyu özel bir yer işgal eder. Belki diğer akademik dallardan daha çok sosyoloji, kendi yeri ve pratiği için önemi tartışılmaz sorunlarla dolu olan sağduyuyla (hayatımızdaki günlük işlerimizi yürütmek için faydalandığımız zengin ancak dağınık, sistematik olmayan, genelde bağlantıları belirsiz ve söze dökülemeyen bilgi ile) ilgilidir. Aslında çok az bilim dalı sağduyuyla ilişkisini açıktan dile getirir çoğu, sağduyunun bırakın bir soran oluşturduğuna, mevcut olduğuna bile değinmez. Çoğu bilim dalı kendileri gibi saygın ve sistematik bir araştırma çizgisi izleyen diğer bilim dallarıyla onu birleştiren köprülere ya da onlardan ayıran sınırlara göre kendini tanımlama peşindedir. Sağduyuyla, çizilen sınırları ya da yapı taşlarını yerinden oynatacak ölçüde ortak bir zemini paylaştığını düşünmez. Kabul etmek gerekir ki, onların bu ilgisizlikleri yersiz değildir. Sağduyunun örneğin fiziğin, kimyanın, astronominin ya da jeolojinin ilgilendiği konular hakkında söyleyecek hemen hemen hiçbir şeyi yoktur (ve sağduyunun bu gibi konularda söyleyebildikleri de, onlar karmaşık bulgularını sıradan insanların kavrayabileceği ve anlayabileceği hale getirmeyi başardıkları oranda bu bilimlerin kendileri sayesinde olur). Fiziğin ya da astronominin ilgilendiği konular sıradan insanların görüş ufkuna, yani senin benim günlük deneyimimiz çerçevesine pek girmez. Ve bu yüzden biz, uzman olmayan sıradan insanlar, bu gibi konular hakkında bilim insanlarının yardımı, hatta verdikleri eğitim olmaksızın bir kanıya varamayız. Bu ve benzeri bilimlerin araştırdığı konular yalnızca sıradan insanların akıl sır erdiremediği çok özel koşullarda, örneğin milyonlarca dolarlık bir hızlandırıcının ekranında, dev bir teleskopun merceğinde ya da bin feet derinliğinde bir kuyunun dibinde ortaya çıkarlar. Ancak bilimciler onları görebilir ve onlar üzerinde deney yapabilir bu konular ve olaylar verili bilim dalının, hatta onun seçilmiş uygulayımcılarının tekelindeki bir mülktür hem de meslekten olmayan kimsenin ortak olamadığı bir mülk. Çalışmalarının hammaddesini sağlayan deneyimin biricik sahibi olan bilimcilerin o materyalin işlenme, çözümlenme ve yorumlanma biçimleri üzerinde tam bir denetimleri vardır. Bu süreçten çıkan ürünler başka bilimcilerin, ama sadece onların, kılı kırk yaran değerlendirmelerine dayanmak zorundadır. Onlar kamuoyuyla, sağduyuyla ya da(uzman olmayan görüşlerin herhangi bir başka biçimiyle yarışmak zorunda kalmazlar bunun tek nedeni, üzerinde çalıştıkları ve 1af ettikleri konularda kamuoyu ya da sağduyuya özgü bir görüş bulunmamasıdır. Sosyolojiye gelince işler çok farklıdır. Sosyolojinin çalışma alanında dev hızlandırıcılara ya da radyoteleskoplara benzer bir şey yoktur. Sosyolojik bulgu için hammadde sağlayan bütün deneyimler, sosyolojik bilgiyi oluşturan hemen her şey sıradan insanların normal günlük hayatlarında yaşadıkları şeylerdir deneyim, bazen pratikte mümkün olmasa da, ilke olarak herkese açıktır ve deneyim bir sosyologun büyüteci altına girmeden önce zâten herkes tarafından, sosyolog olmayan, sosyolojik dili kullanma ve olayları | sosyolojik görüş açısından görme eğitimi almamış bir kişi tarafından yaşarız ve birbirimizi etkileriz. Hepimiz elde ettiklerimizin başka insanların yaptıklarına bağlı olduğunu çok iyi biliriz. Hepimiz birçok kere arkadaşlarla ya da yabancılarla iletişim kopukluğunun acısını çekmişizdir. Sosyolojinin bahsettiği her şey zaten hayatımızda olmuş şeylerdir. Zaten öyle olması da gerekir, aksi halde hayatımızı yürütemezdik. Başkalarıyla birlikte yaşamak için bir sürü bilgiye ihtiyaç duyarız ve sağduyu bu bilginin adıdır. Günlük rutinlerin içine iyice daldığımızda, olup bitenlerin anlamı üzerinde pek durup düşünmeyiz hatta özel deneyimimizi başkalarının başına gelenlerle karşılaştırmaya, bireysel olandaki sosyal olanı, tikel olandaki genel olanı görmeye fırsatımız hiç olmaz sosyologların bizim yerimize yaptıkları tam da budur. Biz onlardan kişisel hayat hikâyemizin başka insanlarla paylaştığımız tarih ile nasıl örüldüğünü bize göstermelerini bekleriz. Ne var ki, sosyologlar bu kadar derine insinler ya da inmesinler, yola çıkmak için seninle ve benimle paylaştıkları gündelik hayat deneyiminden, her birimizin günlük hayatına girmiş ham bilgiden başka bir hareket noktaları yoktur. Yalnızca bu nedenden dolayı sosyologlar, fizikçilerin ve biyologların örneğini ne kadar sıkı biçimde izlerlerse izlesinler ve çalışmalarının konusuna ne kadar uzak dururlarsa dursunlar (yani senin ve benim hayat deneyimlerime tarafsız ve uzaktan bakan bir gözlemcinin yaptığı gibi orada dışarıda bir şey olarak baksınlar) kavramaya çalıştıkları deneyimin iç bilgisinden tamamen kopamazlar. Ne kadar çabalarlarsa çabalasınlar, sosyologlar yorumlamaya çalıştıkları deneyimin iki yanında da, aynı zamanda hem iç hem de dış yüzünde de kalmaya mecburdurlar. (Sosyologların bulgularını kaydederken ve genel önermelerini kaleme alırken biz zamirini ne kadar sık kullandıklarına dikkat edin. Biz hem çalışan hem de çalışılanı içine alan bir nesne yi belirtir. Bir fizikçinin kendileri ile moleküller arasındaki ilişkiden bahsederken biz zamirini kullandığını tahayyül edebilir misiniz. Ya da kendileri ve yıldızlar hakkında bir genelleme yaparken biz diyen astronomları.) Sosyoloji ile sağduyu arasındaki özel ilişki hakkında söyleyecek daha başka şeyler de var. Modern fizikçilerin ya da astronomların gözlemleyip üzerine teori ürettiği fenomenler masum ve bozulmamış bir biçimde, işlenmemiş, etiketlerden, hazır tanımlardan ve ön yorumlardan özgür (yani, yorumların ortaya çıkmasını sağlayacak deneyleri kuran fizikçilerin önceden yaptığı türden yorumlar dışında) ortaya çıkar. Onlar kendilerine isim versin diye, kendilerini öteki fenomenlerin arasına katsın ve kendilerinden doğru düzgün bir bütün oluştursun diye, kısaca kendilerine anlam versin diye fizikçileri ya da astronomları beklerler. Ancak önceden hiç anlam verilmemiş böyle temiz ve el değmemiş fenomenlerin sosyolojik karşılıkları , eğer varsa, birkaç tane vardır. Sosyologların araştırdığı türden insan eylemleri ve etkileşimleri, ne kadar dağılmış, bölük pörçük olursa olsun, hepsi faillerin kendileri tarafından isimlendirilmiş ve teorize edilmiştir. Sosyolog onları irdelemeye başlamadan önce, sağduyusal bilginin nesnesi olmuşlardır. Aileler, örgütler, akrabalık ilişkileri, komşuluk ilişkileri, şehirler ve köyler milletler ve kilise cemaatleri ve düzenli insan etkileşimiyle bir arada tutulan başka gruplaşmalar zaten faillerce anlamlandırılmış ve önemleri belirlenmiştir, öyle ki failler eylemleri sırasında bu anlamların taşıyıcıları olduklarını bilirler ve ona göre davranırlar. Sıradan failler ve meslekten sosyologlar onlardan bahsederken aynı isimleri, aynı dili kullanmak zorunda kalacaklardır. Sosyologların kullanabilecekleri her terim senin benim gibi sıradan insanların sağduyusal bilgisi tarafından verilmiş anlamlar ile son derece yüklenmiş olacaktır. Yukarıda açıklanan nedenden dolayı sosyoloji, sağduyuyla, kimya ya da jeoloji gibi bilimlerin gösterdiği mağrur sükûneti gösteremeyecek kadar yakından ilgilidir. Sen ve ben insanın karşılıklı bağımlılığından ve insan etkileşiminden bahsedebiliriz, hem de bunu yetkinlikle yaparız. Hepimiz onları uygulamaz ve yaşamaz mıyız. Sosyolojik söylem herkese açıktır herkese katılması için yapılmış daimi bir davet değildir ama açıkça belirlenmiş ya da aşılmaz sınırlar da koymamıştır. Güvenliği önceden garantiye alınmamış belli belirsiz sınırlarıyla (sıradan deneyimle erişilemeyecek konuları araştıran bilimlerin tersine), sosyolojinin sosyal bilgi üzerindeki egemenliği, konusu üzerinde yetkin hükümler verme hakkı her zaman itiraza açıktır. İşte bu yüzden, uygun sosyolojik bilgiyle her zaman sosyolojik fikirlerle dolu olan sağduyu arasına sınır çekmek, tutarlı bir bilgi kümesi olarak sosyolojinin kimliği açısından çok önemli bir konudur ve sosyologların bu konuya diğer bilimcilerden daha fazla dikkat etmesinin nedeni de budur. Sosyolojinin ve sağduyunun -senin ve benim hayat hakkındaki ham bilgimizinpaylaştıkları konuyu, yani insan deneyimini elealış biçimleri arasında en azından dört temel farklılık sayabiliriz. Öncelikle, sağduyudan farklı olarak (başka, daha çok gevşek ve daha az ihtiyatlı bir biçimde özdenetimli olduğu söylenen bilgi biçimlerinden ayrı olan) sosyoloji, bilimin bir vasfı olduğu kabul edilen sorumlu konuşmanın katı kurallarına kendini uydurmaya gayret eder. Buna göre, sosyologlardan beklenen, mevcut kanıtlarla desteklenmiş önermeler ile ancak geçici, sınanmamış bir tahmin statüsüne hak kazanabilecek önermeler arasında herkesin görebileceği ve anlayabileceği ayrımlar yapmaya büyük özen göstermeleridir. Sosyologlar, en çok gönül verdikleri ve şiddetle savundukları inançlar bile olsa, yalnızca kendi inançlarından kaynaklanan fikirleri, bilimin genelde saygın otoritesini taşıyan sınanmış bulgular olarak göstermekten sakınacaklardır. Sorumlu konuşma kuralları kişiden işyerinin -nihai sonuca götüren ve güvenilirliğinin garantisi olma iddiasındaki bütün sürecin- kapılarını sınırsız bir kamusal irdeleme için ardına kadar açmasını talep eder bu kalıcı davet yeniden sınayacak ve diyelim ki bulguların yanlış olduğunu kanıtlayacak herkese açık olmalıdır. Sorumlu konuşma, konusuna ilişkin yapılmış öteki önermelerle de ilişkilendirilmelidir ne kadar karşıt ve bu yüzden de yersiz olurlarsa olsunlar, öteki görüşleri görmezlikten gelemez ya da sessizlikle geçiştiremez. Sorumlu konuşmanın kuralları bir kere dürüst biçimde ve titizlikle gözetilirse, ortaya çıkan önermelerin güvenilirlikleri, inanılırlıkları ve hatta pratik yararlılıklarının büyük oranda artacağı, garanti olmasa bile umulur. Bilimin tasdik ettiği inançların güvenilir olduğuna ilişkin ortak düşüncemiz, ağırlıkla bilimcilerin gerçekten sorumlu konuşmanın kurallarını izleyecekleri ve bir bütün olarak bilim mesleğinin, her üyesinin her defasında buna uyup uymadığını denetleyeceği umuduna dayanır. Bilimcilerin kendilerine sorarsanız, onlar da sundukları bilginin üstünlüğünden yana bir argüman olarak sorumlu konuşmanın erdemlerine işaret ederler. İkinci farklılık yargı oluşturmak için materyalin çıkarıldığı alanın büyüklüğü ile ilişkilidir. Meslekten olmayan çoğumuz açısından, böyle bir alan bizim kendi yaşam dünyamızla, yaptığımız şeyler, karşılaştığımız insanlar, izleyeceğimiz amaçlar ve başka insanların kendileri için koyduklarını,tahmin ettiğimiz amaçları ile sınırlıdır. Bu, çoğumuzun pek yetemediği ya da böyle bir çaba sarf etmekten hoşlanmadığı ölçüde kaynak ve zaman gerektireceğinden, yapsak bile nadiren, kendimizi günlük kaygılarımız düzeyinden kurtarıp daha geniş bir deneyim ufkundan bakmak üzere yukarıya çekeriz. Ne var ki, hayat şartlarının muazzam çeşitliliği veri alındığında, yalnızca kişisel hayatımızın dünyasına dayanan her deneyim zorunlu olarak kısmi ve çok büyük bir ihtimalle tek yanlı olacaktır. Bu gibi sorunlar ancak kişilerin hayatlarını yaşadıkları dünyalar çokluğundan çıkarılan bütün başka deneyimler bir araya getirilir ve karşılaştırılma giderilebilir. Karıştığı girift bağımlılıklar ve bağlantısallıklar ağı -tek bir kişinin hayat hikâyesinden bakılarak gözlenemeyecek kadar geniş bir alana uzanan bir ağ- gibi kişisel deneyimin eksikliği de ancak o zaman ortaya çıkacaktır. Ufukların böylesine genişlemesinin toplam sonucu, .bireysel hayat hikâyesi ile engin sosyal süreçler deryası arasındaki sıkı bağın, bireyin belki farkında olmadığı ve kesinlikle denetleyemeyeceği o bağın keşfi olacaktır. İşte bu nedenden dolayı, sosyologların bireysel hayat dünyasının sunduğundan daha geniş bir bakış açısı arayışları büyük bir farklılık yaratır yalnızca nicel bir farklılık (daha çok veri, tek tek örnek olaylar yerine daha çok olgu ve istatistik yeri) değil nitelik ve bilginin kullanımı bakımından da bir farklılık yaratır. Hayatta kendine özgü amaçlar güden ve başına gelecekleri daha fazla denetlemek için mücadele eden senin benim gibi insanlar için, sosyolojik bilgi sağduyunun veremediği bir şeyler sunar. Sosyoloji ile sağduyu arasındaki üçüncü farklılık tek tek her kişinin insan gerçekliğine anlam verme biçimleriyle kişilerin meraklarını gidermek için, neden bu değil de şunun olduğunu ya da durumun neden böyle olduğunu nasıl açıklamaya kalkıştıkları ile ilişkilidir. Benim gibi senin de, kendi deneylerinden kalkarak eylemlerinin yaratıcısı olduğunu bildiğini düşünüyorum biliyorsun ki (zorunlu olarak senin eyleminin sonuçları olmasa da) yaptığın şey senin maksadının, umudunun ya da niyetinin ürünüdür. Sen normal olarak yaptığını, ister bir nesneye sahip olmayı arzu etmiş ol, ister öğretmeninden bir aferin almayı, isterse arkadaşlarının iğnelemelerine bir son vermeyi amaçlamış ol, arzu ettiğin bir durumu yaratmak için yaparsın. Gayet doğal olarak eylemini düşünme biçimin sana bütün öteki eylemleri anlamlı kılman için bir model hizmeti görür. Bu gibi eylemleri, niyetlerini kendi deneyimlerinden bildiğin başkalarına atıfta bulunarak açıklarsın. Bu, elbette, açıklama araçlarımızı yalnızca emsal oluşturan kendi dünyamızdan elde ettiğimiz müddetçe, çevremizdeki insan dünyasını anlamlandırabildiğimiz tek yoldur. Genelde dünyada olan biten her şeyi birilerinin kasti eylemlerinin sonucu olarak algılama eğilimi taşırız. Olanlardan sorumlu kişiler ararız ve bulduğumuzda da araştırmamızın tamamlandığına inanırız. Hoşumuza giden her olayın arkasında birilerinin iyi niyetinin, hoşlanmadığımız her olayın arkasında da birilerinin kötü niyetinin yattığını varsayarız. Bir durumun, kimliği belli birilerinin bilinçli eyleminin sonucu olmadığını kabul etmek bizim için zordur ve herhangi bir can sıkıcı durumun, birilerinin bir yerlerde doğru olanı yapar yapmaz düzelebileceğine ilişkin inancımızdan öyle kolay vazgeçmeyiz. Politikacılar, gazeteciler ya da ekonomi danışmanları gibi, bizim için herhangi biri olmaktan öte olan kişiler dünyayı bizim adımıza yorumlarlar, üstelik yorumları bizim eğilimimizle uyum içindedir ve onlar, sanki devlet ya da ekonomi bizim gibi tek tek bireyler için düzenlenmiş de İhtiyaçları ile talepleri olabilirmiş gibi devletin ihtiyaçlarından ve ekonominin taleplerinden bahsederler. Diğer yandan onlar milletlerin, devletlerin ve (bu türden oluşumların yapılarında derinlere işlemiş) ekonomik sistemlerin karmaşık sorunlarını sanki birinin isimlendirebileceği, kamera karşısına koyabileceği ve görüşme yapabileceği birkaç bireyin düşünceleriyle faaliyetlerinin sonuçlarıymışçasına resmederler. Sosyoloji bu kişiselleştirilmiş dünya görüşüne karşı çıkar. Sosyoloji gözlemlerine bireysel failler ve tekil eylemler yerine oluşumlardan (bağımlılık ağlarından) yola çıkarken, tamamen kişisel ve özel olan kendi düşüncelerimiz ve işlerimiz de dahil, insan dünyasını anlamanın anahtarı olarak bildiğimiz o güdülenmiş birey metaforunun yerinde olmadığını gösterir.,Kişi sosyolojik olarak düşünürken insanlık halini, hem güdülerimizi hem de eylemliliğimizin sonuçlarını açıklayan en acımasız gerçeklikleri, yani insanların karşılıklı bağımlılığının çok katlı ağlarını çözümleyerek anlamlandırmaya çalışır. Son olarak dünyayı ve kendimizi anlamamızda sağduyunun gücünün (sağduyunun sorgulanamazlığı, kişinin kendini olumlamasını sağlama kapasitesi), hükümlerinin görünüşteki tartışma götürmez karakterine bağlı olduğunu hatırlayalım. Bu, sağduyumuzu biçimlendiren ama aynı zamanda onun tarafından biçimlendirilen günlük hayatın rutin, tekdüze doğasına dayanan döngüdür. Günübirlik işlerimizin çoğunu oluşturan alışılagelmiş ve tekdüze hareketlerimizi sürdürdükçe çok fazla kendimizi irdeleme ve çözümleme gereği duymayız, yeteri kadar sıklıkla yinelendiğinde şeyler bildik hale gelirler ve bildik şevler kendi, kendilerini açıklarlar soru ve kuşku doğurmazlar. Bir bakıma görünmezdirler. İnsanlar her şey her zamanki gibi , herkes her zamanki gibi dedikleri sürece sorulacak soru ve neredeyse yapılacak hiçbir şey yoktur. Aşinalık yalnızca sorgulayıcılığın ve eleştirinin değil, aynı zamanda yenilik arayışının ve değiştirme cesaretinin de en amansız düşmanıdır. Alışkanlıkların ve karşılıklı olarak birbirlerini pekiştiren inançların hükmü altındaki bu bildik dünya ile karşılaştığında, sosyoloji herkesin işine burnunu sokan ve sıklıkla sinir bozucu bir yabancı gibi davranır. Sosyoloji sakinler arasında kimsenin bırakın yanıtlamayı, sorulduğunu bile hatırlamadığı sorular, sorarak rahat ve sessiz hayat tarzını bozar. Bu gibi sorular belli olan şeyleri bulmacalara dönüştürür bildik. olanı bilmedikleştirir. Ansızın hayatın günlük akışı masaya yatırılır. Artık o yalnızca olası tarzlardan biri, tek ve eşsiz olmayan, doğal olmayan bir hayat tarzı olarak görünür. Acımasızca özbilinç kazandırılan zavallı kırkayak artık bir adim bile atamaz olur.) Bazıları kendilerini aşağılanmış hissedebilirler o zamana kadar bildikleri ve bundan gurur duydukları şeyler şimdi değerden düşmüş, belki de değersiz ve komik oldukları gösterilmiştir bu tür bir şoka uğrayan kimse hoşnut kalmaz. Ne var ki, öfke anlaşılır bile olsa bilmedikleştirmenin yararları da vardır. En önemlisi, o kişinin hayatım daha bilinçli, daha kavrayışlı ve belki de daha özgür ve denetimli yaşamasının, daha önce düşünülmemiş imkânların önünü açabilir. Hayatı bilinçli bir biçimde yaşamanın gösterilen çabaya değdiğini düşünen herkes için sosyoloji hararetle sıkılan bir yardım eli olacaktır. Sosyoloji sağduyuyla sürekli ve yakın bir diyalogu korumakla birlikte, onun sınırlılığım aşmayı amaçlar sağduyunun doğal olarak önünü tıkama eğilimi duyduğu imkânların önünü açmaya çalışır. Ortak sağduyusal bilgimize hitap ederken ve meydan okurken, sosyoloji bizi deneyimlerimizi yeniden değerlendirmeye, muhtemel yorumlarının daha birçoğunu keşfetmeye ve sonuçta şeylerin bugün oldukları gibi ya da bizim olduklarına inandığımız (daha doğrusu hiçbir zaman olmamış olabileceklerini düşünmediğimiz) gibi oldukları konusunda daha eleştirel, daha az uzlaşmacı olmaya sevk edebilir, yüreklendirebilir. Sosyolojik düşünme sanatının sağlayacağı temel hizmetin her birimizi ve hepimizi daha duyarlı kılmak olduğunu söyleyebiliriz duygularımızı keskinleştirebilir, gözlerimizi daha fazla açabilir, öyle ki şimdiye kadar mevcut ancak görünmez olan insanlık durumlarını keşfedebiliriz. Hayatlarımızın bariz olarak doğal, kaçınılmaz, değiştirilmez ve ebedi özelliklerinin, insan gücünün ve insan kaynaklarının kullanılmasıyla ortaya çıkmış olduklarını bir kere anladıktan sonra, artık onların kendi eylemimiz de dahil insan eyleminden bağışık olduğunu ve insan eylemine geçit vermediklerini kabul etmemiz zor olacaktır. Sosyolojik düşünmek, denebilir ki, kendi başına bir güç, sabitleme karşıtı bir güçtür. Besbelli sabitlenmiş haliyle o güne kadar baskıcı olan dünyayı