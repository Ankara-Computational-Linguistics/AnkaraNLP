görünür. Doktor, Brian'ın orta yaş krizine girdiğine karar verir. Brian bunun üzerine seyahate çıkar. Seyahat sonrası kendisini iyi hisseden Brian, eve döndükten kısa bir sonra Stewie, ondan intikam almak için evin salonuna işer. Bunu yaptığını hatırlamayan Brian, Dr. Kaplan'a geri giderek sorununun kökenine inmeye karar verir. En son olayın Peter ve Lois arabalarını yıkarken birbirleri ile su savaşı yaparken olduğunu söyledikten sonra Dr. Kaplan, Brian'ın Lois'e aşık olduğunu düşünür. Brian ve Lois, durum hakkında konuşur ve ikili arkadaş kalmaya karar verir. Brian'ın Lois'e aşık olduğundan habersiz olan Peter, Brian'ın ileride bir ahmakla beraber olacağını tahmin eder. 2008 yılındaki incelemesinde IGN yazarı Ahsan Haque bölüme 10 üzerinden 8 puan verdi ve bölümde Brian'ın Lois'e olan aşkını "mükemmel bir şekilde inandırıcı bir şekilde sunduğunu ve neredeyse yürekleri burkan bir hikâye olduğunu" söyledi. Haque ayrıca "her ne kadar bölümdeki her şaka komik olmasa da, dizinin Brian'ın hislerine odaklanması hem eğlence hem de dizinin devam eden hikâyesi açısından önemli" yorumunda bulundu. Dalga kırılması Dalgaların derinlikleri farklı bir ortamdan diğerine geçerken doğrultu değiştirmesine kırılma denir. Başka bir deyişle dalga kırılması; açık denizdeki paralel dalgaların kıyıya yaklaşması sonucunda kendini taşıyamayacak ölçüde yükselerek kırılmasıdır. Yerel rüzgarlar (özellikle kıyıda esen rüzgarlar), Med-Cezir nedeniyle kıyı derinliğinin değişimi, kıyı boyu cereyan eden akıntılar, kıyı platformunun gradyanı ve topoğrafyası, kıyı çizgisinin geometrisi dalga kırılmasını etkileyen başlıca faktörlerdir. Kırılmasının gelişimi ise şu şekilde olur; Dalga hareketinin etkisi su seviyesinden derinlere indikçe azalır, bu yüzden derin sularda dalga hareketi dip ile etkileşim halinde olamaz. Belli bir sığlığa ulaşınca dalganın hareketi dip ile etkileşim haline geçer. Su sığlaştıkça dalga kendine yeterli yer bulamadığı için yukarı doğru yükselmeye başlar, yani dalga yüksekliği artar. Bu yükselmeden dolayı bir süre sonra dalganın stabilitesi bozulur, bu bozulma noktasında dalga kırılmaya başlar. Kırılma ile dalga, dalga yalama zonuna uzanır ve takiben hızla geri çekilmesi ile süreç tamamlanmış olur. Geri çekilme sırasında kıyıda bulunan çökeller denize doğru taşınır. Kırılma sürecinde dalga zirvesi kendini derinlik değişimine ve kıyı çizgisine göre yeniden konumlandırır. Dalga kırılması sonucu açığa çıkan enerji en önemli kıyı şekillendirici etmendir. 1-Spilling Breaker: Düz sahillerde oluşan, çok açıklardan ve dik olmayan kırılmalardır. Sığ sahile gelene kadar azar azar kırılır. Tepe noktasında köpük kısmı oluşur. 2-Plunging Breaker: Tipik Hawaii tatil posterlerindeki sörfçülerin cenneti olmasını sağlayan dalga kırılması şeklidir. Çok büyük bir enerji türbülansa gider ve çok azı geriye yansır. En çok enerji açığa çıkartan kırılma budur. 3-Collapsing Breaker: Plunging ve Surging tiplerinin arasındaki tiptir. Ön kısmı yükselir ve patlar, dönme şeklinde patlamaz. Türbülansa fazla enerji gitmez. 4-Surging Breaker: Daha çok dik yamaçlı, kayalık bölgelerde görünür. Çok dar bir bölgede oluşur ve yarısından çoğunu geri yansıtır. Dalga kırılması neticesinde oluşan kıyı ve sahiller (kumsallar) ekosisteme çok büyük bir katkıda bulunur. Birçok canlının yaşamı bu bölgelerde geçer ve yumurtalarını buralarda bırakırlar. Dalgalar aynı zamanda tortuları getirdiği için deniz bitkileri için de yaşam imkânı sağlar. Bundan başka kırılmaların olduğu yerler genellikle oksijeni bol bölgelerdir, bu sebepten dolayı birçok deniz canlısının özellikle bu bölgelerde yaşadığı gözlenir. Örneğin bazı köpek balığı türleri özellikle kırılmanın olduğu bölgelerde yaşar ve avlanır. â€¢ Bird, E., Coastal Geomorphology, An Introduction. John Wiley&Sons;2000. • Erinç, S. Jeomorfoloji 2 ,2010. Der Yayınları. â€¢ http://denizmili.com/post/2362994665/dalga-k-r-lmas â€¢ https://web.archive.org/web/20150921133539/http://www.sailing.boun.edu.tr/sailing_old/html/arastirmalar/dalga.pdf • Monroe ve Wicander, 2005, Fiziksel Jeoloji (çev: Dirik, K. ve Şener M.) UEFA Uluslar Ligi UEFA Uluslar Ligi, UEFA üyesi federasyonların erkek millî futbol takımları arasında yapılması planlanan uluslararası futbol turnuvası. İlk Uluslar Ligi, 2018 FIFA Dünya Kupası sonrası Eylül 2018'de başlayacak ve şampiyon Haziran 2019'da belli olacaktır. Turnuva büyük oranda FIFA uluslararası maç takviminde yer alan dostluk maçlarının yerini alacaktır. 55 takım ilk turnuva için 2017 UEFA millî takımlar sıralamasına göre A Liginde 12 takım, B Liginde 12 takım, C Liginde 15 takım ve D Liginde 16 takım olmak üzere dört lige ayrıldı. Her lig kendi içinde üçerli veya dörderli takımdan oluşan 4 gruba ayrıldı. En üst lig olan A Liginin grup birincileri Haziran ayında UEFA Uluslar Ligi şampiyonu olmak için final aşamasında karşılaştı. Final aşaması tek maçlı eliminasyon sistemi kura ile belirlenecek 2 yarı final maçı, üçüncülük maçı ve final maçından oluştu. Ev sahibi ülke 4 yarı finalist takım arasından belirlendi. Liglerde düşme ve yükselme sistemi de uygulandı. Alt liglerin tüm grup birincileri bir üst lige yükselirken grup sonuncuları (D Ligi hariç) bir alt lige düştü. Gruplardaki takım sayısı farklılığı nedeniyle C Liginin en kötü grup üçüncüsü de D Ligine düştü. İlk sezonunun tamamlanmasının ardından UEFA, 2020-21 sezonundan başlamak üzere değişiklik yapılmasına karar verdi. Buna göre A, B ve C Ligleri on altışar D Ligi ise 7 takımdan oluşacaktır. A, B ve C Ligleri dörderli 4 gruptan D Ligi ise 1 tane dörtlü ve 1 tane üçlü olmak üzere 2 gruptan oluşturulacaktır. Liglerin oluşumunda 2018-19 UEFA Uluslar Ligi#Genel sıralaması kullanılacaktır. Uluslar Ligi şampiyonu olmak için yine A Ligi grup birincileri arasında finaller düzenlenecektir. Finaller 4 grup birincisi arasından birinin ev sahipliğinde yapılacaktır. Liglerde düşme ve yükselme sistemi uygulanacaktır. Alt liglerin tüm grup birincileri bir üst lige yükselirken grup sonuncuları (C ve D Ligi hariç) bir alt lige düşecektir. D Liginden sadece 2 takım C ligine yükseleceği için D Liginden düşecek 2 takım grup sonuncuları arasındaki düşme play-offları ile belirlenecektir. Şampiyon İkincilik Üçüncülük Dördüncülük BÃ¶len Matematikte bir tamsayının böleni, o sayıyı elde etmek için bir sayıyla çarpılması gereken tam sayıyı ifade eder. Bir sayının kendisinden küçük bir sayıya bölünmesi sonucu kalanın 0 (sıfır), bölümün ise tam sayı olması bölünebilirlik olarak tanımlanır. Hüseyin Dündar Hüseyin Dündar adlı kişiler: Ağrı Dağı Millî Parkı Ağrı Dağı Millî Parkı, 2004 yılında, Ağrı dağı ve çevresindeki 88.014 ha alanda ilan edilen millî park. Nuh tufanı, Türkiye'nin en yüksek dağı ve en büyük buzulu, meteor çukuru, yaban hayatın çeşitliliği ile dikkat çeker. Alan, bitki ve hayvan tür zenginliği, peyzaj ilginçliği, volkanizma ile ilgili ilginç yer şekilleri, jeolojik özellikleri, sulak alanları, turizm ve dağcılık potansiyeli ile dikkat çeker. Millî park Türkiye, İran, Nahcivan, Ermenistan sınırlarının kesişim noktasındadır. Ağrı'nın Doğubayazıt, Iğdır'ın Aralık ve Karakoyunlu ilçeleri alan sınırındadır. Ağrı merkeze 100 km mesafededir. Avrupa ve Türkiye'nin en yükseği 5137 m'lik Ağrı Dağı ve 3898 m'lik Küçük Ağrı dağı park sınırlarında bulunur. Görülmesi gereken yerlerden birisi de "Buz Mağarası"dır. Mağara Küçük Ağrı dağının eteklerinde, Doğubayazıt'ın Hallaç köyüne 3 km uzaklıktadır. Halkın Buzluk adını verdiği mağaranın tavan ve duvarlarından damlayan sular donarak buz tabakaları oluşturur. Ağrı Dağı 4000 m'ye kadar 1. jeolojik zamanda oluşmuş bazalt kütleleri, bu yükseklikten sonra andezit lavlarıyla oluşmuş volkanik dağdır. Dağın zirvelerinde takke şekilli Türkiye'nin en büyük buzulu yer alır. Zirvenin son 400 m'lik bölümünde gerçek buzul bulunur. Millî park alanında kayalık alanlar, dağ bozkırları (200 m-4000 m), kuzey taraflarda çalı toplulukları (2000 m-2500 m), karla kaplı alanlar (4000 m+) bulunur. Yörede çoğunluğu mevsimlik olan dereler doğar. Malaryesin, Yakup Peygamber, Buzhane, Karahan ve Söhlü deresi çevrede bulunan akarsulardır. Dere yatağı çevrelerine yaylalar ve köyler kurulmuştur. Park içinde; Iğdır ili, Karakoyunlu ilçesi, Korhan yaylasında meteor sebebiyle oluştuğu kabul edilen çukur yer alır. 60 m derinlik, 35 m genişliğe sahiptir. Yeni yapılan araştırmalarda çukurluğun karstik erime süreci sonucunda oluşmuş obruk olduğu tespit edilmiştir. Nuh'un gemisinin kalıntılarının bulunduğuna inanılan alan Doğubeyazıt yakınlarındadır. Telçeker ve Üzengili köyleri arasındaki alanda gemi siluetine benzer arazi yapısının geminin kalıntısı olduğuna inanılır. Alan doğal sit alanı ve açık hava müzesi olarak kontrol altına alınmıştır. Parkta Türkiye'ye endemik bir tür olan Süphan kertenkelesi yaşar. Alpin kuş türü olan ur keklik ile sakallı akbaba alanda yaşayan diğer türlerdir. Üçü Ağrı Dağı'na ait olmak üzere 21 endemik çiçek bulunur. Endemik tür olan acem güzel esmeri (Erebia iranica dromulus) ile nesli tehlikede olan Apollo kelebeği yörede yaşayan kelebek türleridir.. Park alanında bitki örtüsünü; ardıç, huş, gürgen, kafkas üçgülü, aküçgül, yabani fiğ, kırmızı üçgül, yabani yonca, tilki kuyruğu, koyun yumağı, yabani arpa,buğday ve çavdar oluşturur. Millî parkta görülen hayvan türleri şunlardır.: Ur keklik, çil keklik, kaya kekliği, çatal boynuzlu dağ keçisi, yaban koyunu, tavşan, tilki, kurt, yaban domuzu, vaşak, akbaba, kartal, doğan, şahin, engerek yılanı, sazan ve alabalık. Ağrı Dağı yürüyüş sporları ve dağcılık açısından önem taşımaktadır. Olta balıkçılığı, yamaç paraşütü, fotoğrafçılık amacıyla gelen turistleri ağırlamaktadır. Antalyaspor 2014-15 sezonu Antalyaspor 2014-15 sezonu Antalyaspor'un kuruluşunun 48. sezonudur. Takım bir önceki sezon Süper Lig'i 17. sırada tamamladı ve sezona PTT 1. Lig'de başladı. Sezon başında kulüp başkanlığında Gültekin Gencer, teknik direktör koltuğunda ise Engin Korukır bulunuyordu. 9 Kasım 2014'te Korukır ile yollar ayrıldı ve yerine Hami Mandıralı getirildi. 23 Şubat 2015'e kadar takımın başında kalan Hami Mandıralı'nın da sözleşmesi iptal edildi ve 24 Şubat 2015'te Yusuf Şimşek dönemi başladı. Takım Türkiye Kupası'nda ise 2. Tur'da Büyükşehir Belediye Erzurumspor'a elendi. 2014-2015 sezonu hazırlıklarının 1. etabını Davraz'da tamamlayan takım, 2.etap kampı için 18 Temmuz'da Bolu’ya gitti. Türkiye 1. Ligi'nin 3., 4., 5. ve 6. sırada bitiren takımlar play-off yarı finali oynamaya hak kazanırlar. Bundan dolayı sezonu 5. bitiren Antalyaspor, talimata göre lig dördüncüsü Adana Demirspor'la eşleşti ve ilk maç Antalyaspor'un sahasında oynandı. Play-off yarı finalinde iki maç sonunda rakibine üstünlük kuranlar tek maçlı eleme sisteminin uygulandığı final maçına yükselirler. Adana Demirspor'u eleyen Antalyaspor, yarı finalin diğer ayağında Alanyaspor'u eleyen Samsunspor'la eşleşti. Karşılaşma kurallara göre tarafsız bir sahada oynanacağı için TFF, maçın İstanbul'da Başakşehir Fatih Terim Stadı'nda oynanmasına karar verdi. Okyanusal kabuk Okyanus tabanlarında magmadan gelen malzemenin katılaşması ile oluşan kabuk. Okyanusal kabuk dünyanın bir parçası olan litosfer kabuğunun üzerinde bulunan okyanus havzalarıdır. Mafik kayaçlardan ya da demir ve magnezyum açısından zengin olan sima dan oluşur. Sial’in kalınlığı okyanus ve deniz tabanlarında az iken, kara tabanlarında fazladır. Katmanı oluşturan taşlar daha çok volkanizmanın etkisiyle oluşmuştur. Ayrıca yoğunluğu en düşük katmandır (2,7g/cm³) . Bileşiminde silisyum ( Sİ ) ve Alüminyum ( AL ) bileşikleri fazla olduğu için bu iki elementin sembolleri yan yana getirilerek katmana Sial adı verilmiştir. Hemen Sial’in altında yer alan katılaşmış taşlardan oluşan katmandır. Bu katmanda kalınlık fazla değişmez, buna rağmen okyanus tabanlarında daha kalındır. Yoğunluğu Sial’ den fazladır ( 3,3 g/cm 3 ). Bileşiminde silisyum ( Sİ ) ve Magnezyum ( Mg ) bileşikleri fazla olduğu için bu iki elementin sembolleri yan yana getirilerek katmana Sima adı verilmiştir. Okyanusal kabuk denince yaklaşık 3–4 km lik su tabakasının altında taban çamuru 1–2 km sediman, yaklaşık 4–5 km kalınlıkla okyanus bazaltları adı verilen toelitik bazaltlar yer almaktadır. Yeryuvarlağı üzerindeki kabuk tabakası kıtasal ve osenik olmak üzere iki ana yapısal birime ayrılmaktadır. Kıtasal kabuk yoğunluk yönden osenik kabuğa göre daha hafif ve daha kalındır. Osenik kabuk ise okyanusların ve denizlerin deniz havzalarının temelini teşkil etmektedir. Kabuk yeryüzünden Moho kesiklik yüzeyine kadar devam etmekte ve birbirinden farklı kalınlıklara sahip kıtasal kabuk (25–75 km) ve okyanusal kabuk (5–7 km) şeklinde tanımlanmaktadır. Kıtalarda ve okyanuslarda farklı kalınlıklarda olan yerkabuğu yukarıda da belirtildiği gibi kıtasal ve okyanusal kabuk şeklinde ikiye ayrılmaktadır. Gözlemler, jeofizik incelemeler ve yorumlamalar üst kabuğun granitik bileşimde olduğunu göstermektedir. Bu bölüm başlıca Silisyum ve Alüminyum elementlerinden oluştuğu için eski literatürde sial şeklinde adlandırılan bölüme karşılık gelmektedir. Bu kesimin ortalama yoğunluğu 2,7 gr/cm³ tür. Kıtasal kabuk bazalt/gabro bileşimindedir. Geniş ölçüde Silisyum, Alüminyum ve Magnezyum elementlerinden oluştuğu için eski tanımlamalara göre sialsima şeklinde adlandırılan bölüme karşılık gelmektedir. Bu kesimin ortalama yoğunluğu ise 2,8-3,0 gr/cm³ tür. Orojenik bölgelerde yaklaşık 75 km ye kadar ulaşabilen, genellikle 30–50 km derinliklerde bulunan Moho Kesiklik Yüzeyi, kabuk ve üst manto arasındaki sınırı çizmektedir Kıtasal kabuktan çok farklı bir bileşim ve yapıya sahiptir. Üst manto sınırını teşkil eden Moho Kesiklik Yüzeyi’ne kadar olan kalınlığı yaklaşık ortalama 6 km dolayındadır. Bir çökelme ortamı oluşturan ve ortalama derinliği yaklaşık 4400 m olan okyanus tabanı üzerinde kalınlığı ortalama 500 m kadar olabilen pekişmemiş derin deniz sedimanlarının varlığı, bunların altında da görülen ve ofiyolitik istif olarak adlandırılan kayaç istifinin bulunduğu kabul edilmektedir. Okyanusal kabuk kıtasal kabuğa oranla daha gençtir. Üst mantoya ait magmatik malzemenin okyanus ortası sırtlardan veya manto yükseltilerinden itibaren bazaltik bileşimli lavlar şeklinde devamlı olarak yukarı çıkması ve kabuğa eklenmesi ile oluşmaktadır. http://www.yerbilimleri.com Alaybey Camii Alay Bey Camii (Arnavutça: "Xhamia e Allajbegisë") Arnavutluk Cumhuriyeti Debre ilinde bulunan Osmanlı camii. Bugün Debre ilçesinin Burim köyünde bulunmaktadır. 1578'den önce "Alay Bey" tarafından Mescit olarak inşa edilmiştir, ve 1967'de Alaybey Camii'nin çoğu deprem yüzünden yıkıldı. 1970'te Enver Hoca'nın komünist ve ateist hükûmeti tarafından "millî kültür simgesi" olarak ilan edilmiştir. Elbasan kentindeki Nazire Camii'ye benzemektedir. Fakat bugüne kadar düzgün ve tarihe uygun bir şekilde restore edilmemiştir. Minaresi sıvalandı. SÄ±r (film, 2012) Sır (İngilizce özgün adıyla The Tall Man, Türkçesi "Uzun Adam"), yönetmenliğini ve senaristliğini Pascal Laugier'nin üstlendiği, gizem ve gerilim türlerindeki 2012 yapımı Kanada-Fransız filmi. Başrollerini Jessica Biel, Jodelle Ferland ve Stephen McHattie'nin paylaştığı film, Washington eyaletindeki Cold Rock adlı kasabada yaşanan çocuk kaçırma olaylarını konu almaktadır. The Tall Man The Tall Man ile şunlar kastedilmiş olabilir: Sır (anlam ayrımı) Sır, varlığı veya bazı yönleri açığa vurulmak istenmeyen, gizli kalan, gizli tutulan şey. Şu anlamlara da gelebilir: Pazar Camii (AkÃ§ahisar) Pazar Camii (Arnavutça "Xhamia e Pazarit"), Murad Bey Camii "(Xhamia e Murad Beut)" veya Varoş Camii "(Xhamia e Varoshit)", Arnavutluk Cumhuriyeti Akçahisar kentinde bulunan tarihi bir Osmanlı camii. Arnavutluk'un "millî kültür simgesi" statüsüne sahiptir. Pazar Camii 1533 ve 1534 yıllarında Murad Bey tarafından inşa edilmiştir. 20 metrelik uzunluğa sahiptir. 1967 Enver Hoca'nın komünist hükûmeti tarafından kapatılmıştır ve minaresi yıkılmıştır. 1991'de komünist rejimin iktidarı kaybetmesinden sonra cami tekrar ibadete açılmıştır. 1994'te, Osmanlı dönemde daha büyük olan minare şerefesi komünizm dönemde yıkılmıştır ve sonra yeniden inşa edilmiştir. 2010 senelerde Türk İşbirliği ve Koordinasyon Ajansı Başkanlığı (TİKA) tarafından yapılan restorasyon prejesinde tarihi camii'nin görünüşü komple değiştirilmiştir. İçindeki tarihî Müslüman freskler ve nakkaşlık işleri mâlesef yok edildi. 2013 FIBA 20 Yaş Altı Avrupa Basketbol Şampiyonası 2013 FIBA Avrupa U-20 Şampiyonası EuroBasket U-20'in 16.sı 9 - 21 Temmuz 2013 tarihleri arasında Tallinn,Estonya'da 20 ülkenin katılımıyla gerçekleşti. Turnuvanın şampiyonu ikinci şampiyonluğunu kazanan İtalya oldu.Turnuvanın MVP'si Amedeo Della Valle seçildi. Birinci tur maçları 8 Aralık 2012’te Almanya’nın Freising şehrinde oynanmıştır. Turnuva Takımı Pazar Camii (Ergiri) Ergiri Camii (Arnavutça: "Xhamia e Gjirokastrës") veya Pazar Camii "(Xhamia e Pazarit)", eskiden Memi Bey Camii "(Xhamia e Memi Beut)", Arnavutluk Cumhuriyeti'nin Ergiri kenti'nde bulunmakta olan tarihi bir Osmanlı camii. 1757 yılında Memi Bey tarafından inşa edilmistir ve Ergiri kentinin Yeni Çarşısında bulunmaktadır. Camii'nin yanında 1727 yılında inşa edilen bir Bektaşi Cemevi (Tekke Camisi) bulunmaktadır. Camii, Ergiri kentinde tek sağ kalan camii'dir. Eskiden Ergiri'de 15 camii vardın. İkinci dünya savaşında 2 camii yıkıldı. Enver Hoca'nın komünist rejimi zamanında şehirdeki bütün camiiler yıkılmıştır. Bir tek "Pazar Cami"si kaldi. O da sirküscüler için kullanıldı. Muse (anlam ayrımı) Muse sözcüğü ile şunlardan biri kastedilmiş olabilir: Berat KurÅŸunlu Cami Kurşunlu Cami (Arnavutça: "Xhamia e Plumbit" veya "Xhamia e Izgurliut") veya Ahmet Bey Camii, Arnavutluk Cumhuriyeti'nin Berat kentinde bulunan tarihi bir Osmanlı camisi. Berat Kurşunlu Cami 1553 ve 1554 yılları arasında inşa edilmiştir ve Arnavutluğun "millî kültür simgesi" olarak anılır. Enver Hoca'nın komünist zamanında mimarlık müzesi olarak kullanılmıştı. 2014'e kadar Türk İşbirliği ve Koordinasyon Ajansı Başkanlığı (TİKA) tarafından yapılan restorasyon prejesinde tarihi camii'nin görünüşü değiştirilmiştir. İşkodra Kurşunlu Cami Kurşunlu Camii (Arnavutça: "Xhamia e Plumbit") veya Buşatlı Mehmet Paşa Camii, Arnavutluk Cumhuriyeti'nin İşkodra kentinde bulunmakta olan tarihi bir Osmanlı camii. Camii, İşkodra kentinde Osmanlı'dan kalan tek camiidir. Şehirdeki diğer 34 camiiler Enver Hoca'nın komünist ve ateist rejimi tarafından yıkılmıştır. Ayrıca Kurşunlu Camii, Arnavutluk'taki tek duvarlı kulakçıklı camiidir. İşkodra Kurşunlu Camii, 1773 yılında Buşatlı ailesinden gelen Buşatlı Mehmet Paşa tarafından inşa edilmiştir. 1967 yılında minaresi komünist eylemciler tarafından yıkılmıştır. Kurşunlu Camii'ni 2013 yılında sel bastı. Senelerdir tekrarlanan restorasyon sözü bugüne kadar gerçekleştirilmemiştir. Minaresi hâlâ eksik. Dıraç Fatih Camii Fatih Camii (Arnavutça: "Xhamia e Fatihut") veya Küçük Camii ("Xhamia e Vogël"), Arnavutluk Cumhuriyeti'nin Dıraç kentinde bulunan tarihi bir Osmanlı camii. Ülkenin en eski camiilerden biridir. Camii'ye Fatih Sultan Mehmet'in adı koyulmuştur. Camii 1502 ve 1503 yılları arasında inşa edilmiştir ve Arnavutluğun "millî kültür simgesi" olarak anılır. Enver Hoca'nın komünist ve ateist hükümetin zamanında Fatih Camii 1967'den itibaren 23 sene boyunca kapatılmıştır, minaresi yıkılmıştır. Camii anca 1990 yılında yeniden açılmıştır. Ancak 2011 yılında Dıraç Fatih Camii resore edilmiştir. Osmanlı dönemde daha büyük ve geniş olan minaresi çok basit bir şekilde yeniden inşa edilmiştir. Ä°ngiliz Cocker Spaniel İngiliz Cocker Spaniel, bir av köpeği cinsi. Etkin, iyi huylu, spor köpeğidir. standing well up at the withers and compactly built. "Alan" veya "çalışma" cocker'ları ve "gösteri" cocker'ları vardır. Birkaç spaniel çeşidinden biridir ve Field Spaniel ve İngiliz Springer Spaniel'in işçi köpek formuna yakın olmasına rağmen bir miktar Amerikan kuzeni Amerikan Cocker Spaniel'e benzer. ABD dışında, bu cins genellikle kısaca Cocker Spaniel olarak bilinirken ABD'de ise Amerikan Cocker Spaniel olarak bilinir. "Cocker" sözcüğü çoğunlukla çulluk (woodcock) avlamak için kullanılmalarından kaynaklanmaktadır. Spaniel türü köpekler neredeyse 500 yıldır sanat ve edebiyatta yer edinmiştir. İlk olarak Initially, İngiltere'deki spaniel'ler kara spaniel'leri ve su spaniel'leri olmak üzere ikiye ayrılmıştır. Bugün gördüğümüz cinslere uzanan spaniel'ler arasındaki bu farklılaşma 19. yüzyılın ortalarına kadar başlamadı. Bu süre boyunca, kara spaniel'leri biraz daha özelleşmiş oldu ve ağırlıklarına dayanılarak türler arası ayrımlar yapıldı. 1840 Rural Sports Ansiklopedisi'ne göre, Cocker'lar 5.5–9 kg idi. Kale Camii Kale Camii (Arnavutça: "Xhamia e Kalasë"), Arnavutluk Cumhuriyeti'nin Leş kentinde bulunan tarihî bir Osmanlı camii. Ülkenin en eski camiilerinden biridir. Ancak Hıristiyanlar ve dinsizler tarafından yıkılmıştır. Camii 1522 yılında I. Süleyman tarafından inşa edilmiştir. Enver Hoca'nın komünist ve ateist hükümetin zamanından beri Kale Camii, Arnavutluğun "millî kültür simgesi" olarak anılır. O zamandan beri harabe durumunda. Tarihe uygun şekilde restore edilmemiştir. Amir El-Falaki Amir El-Falaki (d. 21 Ağustos 1973) , Fas asıllı Danimarkalı şarkıcı. Kopenhag, Danimarka'da doğmasına karşın Fas ve Arap kökenlidir. Şarkıcı Aneela Mirza ile tanışarak oluşturdukları "Toy-Box" adlı müzik grubuyla 1999-2001 yılları arası fırtına gibi estiler. Daha sonra ayrılmışlar ve de Amr El-Falaki'de Aneela gibi kendi yoluna gitmiştir. Love Thy Trophy "Love Thy Trophy" (), komedi dizisi Family Guy'ın ikinci sezonunun beşinci bölümü olup, Fox kanalında 'de yayımlandı. Bölümde Peter ve komşuları, Quahog'da düzenlenen bir geçit töreninde ödül kazanan bir gösteri düzenler. Ödül kısa süre içerisinde komşuların saplantısı haline gelir ve ödül kaybolduğunda komşular birbirleri ile kavga etmeye başlar. O sırada Meg, Stewie'yi terk edildikten sonra evlât edindiğini ve onun uyuşturucu bağımlısı olduğunı söyleyerek daha fazla bahşiş almayı başardığı işinden kazandığı para ile kendisine bir Prada çanta alır. Komşular ise daha sonra aralarındaki anlaşmazlıkları giderir ancak Meg'in yaptıkları sebebiyle bir koruyucu barınağa bırakılan Stewie'yi kurtarırlar ancak bu sırada Meg'in Prada çantasını kaybederler. Bölümün sonunda Brian'ın köpeklerin buldukları şeyleri gömme içgüdüleri sebebiyle ödülü de gömdüğü öğrenilir. Quahog'da her yıl düzenlenen hasat festivali geçit töreninin bu yılki teması, Peter tarafından Tony'nin Angela'yı çıplak gördüğü bir "Who's the Boss?" bölümü olarak seçilmiştir. Peter, Quagmire, Cleveland ve Joe tarafından hazırlanan gösteri kazanır ancak adamlar, Altın İstiridye ödülünün kimin evinde tutulacağı konusunda anlaşmazlığa girerler ve ödülü, yolun ilerisinde heykeller tarafından engellenen bir yere koymaya karar verirler. Ertesi gün ödül kaybolur ve herkes birbirinden şüphelenmeye başlar. Meg, bir gözleme evinde kendisine bir süredir istediği Prada çantasını alabilmek için işe başlar. Lokanta sahibi Flappy, Stewie'nin onun bebeği olduğuna inanır ve bu sebeple işi Meg'e verir. Meg, Stewie'nin kokain bağımlısı bir bebek olduğunu müşterilere söylediğinde müşterilerin kendisine daha fazla bahşiş verdiğini fark eder. Stewie, lokantadaki gözlemeleri beğendiği için bu oyuna dahil olur. Çocukları Koruma Hizmetleri'nden bir görevli, Flappy'e Meg'in adresini sorar. Spooner Caddesi'nde komşular kayıp ödül için kavga etmektedir ve Joe, Quagmire ve Cleveland, Griffinlerden kötü bir şekilde bahseder. Onların Griffinler hakkında kötü sözler söylemesi, Meg'i arayan görevliyi, Stewie'nin birçok farklı kökenden çocukla birlikte yaşadığı bir barınağa yönlendirir. Komşular, Stewie'yi kurtarmak için aralarındaki anlaşmazlıkları bir kenara bırakır. Casusluk görevi başarısızlıkla sonuçlandığında, Meg'in Prada çantasını Stewie ile değiş tokuş yaparlar. O gece Rod Serling, Brian'ın ödülü Griffinlerin bahçesine gömdüğünü söyler. Brian, sırrını açığa çıkardığı için Serling'e bir kürekle saldırır ve onu da gömmeye kalkar. Bölümün sonunda Stewie, Flappy'nin gözlemelerini artık yiyemediği gerekçesiyle hastalanmış, ateşi yükselmiştir. "Trainspotting" filminde olduğu gibi kendisin tavanda yürüdüğü ve ardından kafasını çevirerek kendisine baktığı bir hayal görür. Bölüm, yazar ekibi Mike Barker ve Matt Weitzman tarafından yazıldı ve Jack Dyer tarafından ikinci yapım sezonundan sonra yönetildi. Dizide tekerrür eden oyuncu kadrosunun yanı sıra ses oyuncusu Tara Charendoff ve oyuncu Debra Wilson'ın konuk oyunculuklarına yer verildi. Tekerrür eden konuk oyuncular arasında Lori Alan, Mike Henry, Danny Smith, Jennifer Tilly ve Patrick Warburton yer aldı. 2008 yılındaki incelemesinde IGN'den Ahsan Haque bölüme 10 üzerinden 9.3 puan vererek "bu bölümdeki hikâye başarılı bir şekilde aktı" yorumunda bulundu ve bölümdeki kesitlerin "az sayıda tutulduğuna" dikkat çekerek, hikâyenin kendisinin bölümün mizahının büyük bir kısmını sırtladığını belirtti. Haque, "Love Thy Trophy" isimli bölümde bazı karakterler hakkında "yeni bazı önemli bilgilerin de açığa çıktığını" sözlerine ekledi. Death Is a Bitch "Death Is a Bitch" (), komedi dizisi Family Guy'ın ikinci sezonunun altıncı bölümü olup, Fox kanalında 'de yayımlandı. Bölüm aslında dizinin birinci sezonu için yapıldı ancak ikinci sezonda yayımlandı. Bu sebeple bu bölümde Meg karakteri Mila Kunis yerine Lacey Chabert tarafından seslendirildi. Norm Macdonald, Azrail karakteri ile konuk oyuncu olarak bölümde yer aldı. Lois, Peter'ın göğsünde bir şişlik bulur ve bu şişliğin kanser olabileceğinden şüphelenerek Peter'ı bir doktora yönlendirir. Test sonuçları gelmeden önce Peter, hayatının geri kalanını sanki son günlerini yaşıyormuşçasına geçirmeye karar verir ve kendisine bir hayat sigortası satın alabilmek için evdeki eşyalarını satışa çıkarır, hatta kendisine bir tabut bile almaya çalışır. Test sonuçları geldiğinde, Peter'ın göğsündeki şişliğin iyi huylu bir tümör olduğu anlaşılır. Peter bunun üzerine hayatına farklı bir açıdan bakmaya başlar ancak hapishane masraflarını ödemek istemez. Bunun üzerine sigorta formunda kendisinin vefat ettiğini yazar. Aile iyi haberi kutlarken Ölüm (Azrail), Peter'ı almaya gelir. Lois'in protestolarına rağmen Ölüm, Peter'ı kendisi ile birlikte götürmeyi başarır. Göz yaşları ile dolu bir vedadan sonra Peter, Ölüm'den kaçmaya başlar. Kovalamaca sırasında Azrail, bir buz kütlesine basarak kayar ve düşüp ayağını kırar. Lois, Azrail'in ayağı iyileşene kadar kendi evlerinde kalmasını ister ve bu sayede Azrail'i Peter'ı alma fikrinden vaz geçirmeyi hedeflemektedir. Aile, Azrail kendi evlerinde kaldığı sürece dünyadaki herkesin ölümsüzleştiğinin farkına varır. Ölüm, Peter'ı, kendisi yaralı olduğu sürece kimsenin ölemeyecek olmasını kimse ile paylaşmaması konusunda uyarır ancak Peter, sahip olduğu bu bilgi sebebiyle One Financial Plaza binasından atlar ancak ölmez (binadan atlayıp ölmeyeceğine dair arkadaşları ile bahse girer ve ölmediği için bahsi kazanır), 300'den fazla bira içer ancak alkol zehirlenmesinden ölmez ve bardaki tehlikeli adamlarla dalga geçer ancak onların kendisine saldırmasına rağmen hayatını kaybetmez. Adamlar, Peter'ın söylediklerine ("Hey. Sen Richard Simmons değil misin?" ve "Hey. Sen Richord Simmons'ın en iyi arkadaşı Richard Simmons değil misin?") kızar ve Peter'a ateş açar ancak Peter ölmez. Kargaşa sırasında kurşunlardan birisi Cleveland'ı vurur ve adamlardan birisi de kendisini vurur. Bardaki bütün müşteriler ölmediklerini anladıktan sonra birbirlerine ateş etmeye başlar. Stewie, Lois'i öldürmeye çalışır ve eğer Ölüm'ün kuralları işleseydi bunu başarmış olacaktır ancak Lois'in ölmediğini görünce Ölüm'ü iyileştirmek zorunda olduğunun farkına varır. Lois, Ölüm'ü Peter'ı kendisi ile birlikte götürmemesi konusunda ikna etmeyi başardığı an, artık kimsenin ölmediği haberi televizyonda belirir. Ölüm sinirlenir ancak Peter'ı öldürerek cezalandırmak yerine Lois'e verdiği sözü tutmaya karar verir ve bunun üzerine Azrail olma görevini Peter'a vererek insanların aslında halen ölebileceklerini kanıtlamasını ister. Peter, kalabalık bir uçakta bulunan "Dawson's Creek" karakterlerini öldürmekle görevlendirilir. Eğer onları öldürürse, Çarşamba günleri FOX'taki "güzel" programlar dışında izleyecek başka hiçbir program olmayacağını söyleyen Peter, uçaktaki yolcuların büyük çoğunluğunun çocuk olmasını da söyleyerek onları öldürmeyi başaramaz. Bunu yerine Peter, farkında olmadan iki pilotun ölümüne yol açar ve insanların artık ölümsüz olmadığının kanıtlanmasının ardından oyuncu Karen Black, uçağı güvenli bir şekilde indirir. Griffinler ve Azrail, aralarını düzeltir ve yollarını ayırır ancak Azrail, evden ayrılmadan önce "Geri döneceğim. Hem de çok, çok kısa bir süre içerisinde." der. 2008 yılındaki incelemesinde IGN yazarı Ahsan Haque bölüme 10 üzerinden 8.7 puan verdi ve bölümün "son derecede zevk verici" olduğunu söyleyerek "çok miktarda akılda kalan espriyi içerdiğini" belirtti. Haque, bölümdeki Ölüm karakterinin de öne çıktığını sözlerine ekledi. Ethem Tankurt Ethem Tankurt (d. 10 Şubat 1958, Kocaeli), Profesör doktor ve gastroenteroloji uzmanı. Hacettepe Üniversitesi Tıp Fakültesi mezunu olup, özellikle yurt dışı kaynaklı ve Türk basınında geniş yer edinmiş çalışmaları ile tanınmaktadır. Uzun yıllar Marmara Üniversitesi ve Dokuz Eylül Üniversitesi'nde eğitim kademelerinde yer aldıktan sonra 2007 yılında çalışmalarına özel sektörde devam etme kararı almıştır. Günümüzde çalışmalarına İzmir Özel Kent Hastanesi'nde devam etmektedir. Ethem Tankurt 1975 yılında Ankara Fen Lisesi, 1981 yılında Hacettepe Üniversitesi Tıp Fakültesi’nden mezun oldu. Aynı yıl yine Hacettepe Üniversitesi’nde İç Hastalıkları uzmanlığına başladı ve 1985 yılında tamamladı. Askerlik ve zorunlu hizmetin ardından Marmara Üniversitesi İç Hastalıkları Anabilim Dalında öğretim görevlisi olarak çalışmaya başladı. 1991 yılına kadar bu görevi sürdürdü ve aynı sürede gastroenteroloji yandal uzmanlığını tamamladı. 1992 yılında Dokuz Eylül Üniversitesi Gastroenteroloji Bölümünde yardımcı doçentliğe, 1993 yılında da doçentliğe atandı. Türkiye’deki çalışmalarının yanı sıra karaciğer transplantasyonu üzerine araştırma ve çalışma gerçekleştirmek üzere 1994 yılında Paris’e gitti. 1997 yılında aynı üniversitede profesör unvanı aldı. 2007 yılına kadar çalışmasını bu üniversitede sürdürdü. Bu tarihte üniversiteden ayrılarak İzmir Kent Hastanesi gastroenteroloji bölüm direktörülüğü görevine başladı. Günümüzde çalışmalarına bu hastanede devam etmektedir. Ethem Tankurt, European Board of Gastroenterology ve Türk Gastroenteroloji Board’u sahibidir. Bunlarla birlikte üyesi olduğu kurumlar: Ethem Tankurt’un ulusal ve uluslararası dergilerde yayınlanmış 40'tan fazla makalesi ve 8 kitap bölümü bulunmaktadır. Bunlarla birlikte bazı çalışmaları ulusal ve uluslararası basında geniş yer bulmuştur. Türkiye'de Kapsül Kolonoskopi ve Kapsül Endoskopi uygulamalarının öncü doktorlarındandır. 2008 yılında Aspirin'in Karaciğer Kanseri'ni önlediğini ortaya çıkarmasıyla kamuoyunda bilinirliğini artırmıştır. Ancak Türkiye basınında yer alan en ünlü çalışması Türk Kahvesi'nin karaciğer kanserini önlediğini ortaya çıkarmasıdır. Bu haber 6 ulusal kanal ana haber bülteninde, 8 ulusal gazetede ve sayısız haber web sitesinde yer almıştır. http://www.hurriyet.com.tr/saglik/24644155.asp https://ethemtankurt.com.tr/biyografi/ https://www.kentsaglikgrubu.com/doktor/7/prof-dr-ethem-tankurt.html Haiti armasÄ± Haiti arması, Karayipler'de yer alan Kuzey Amerika ülkesi Haiti'nin resmi devlet armasıdır. Arma ilk olarak bugünkü haline benzer bir şekilde 1807 yılında kullanılmaya başlanmış, günümüzdeki hali ile de 1986 yılında bu yana kullanılmaktadır. Armada bir palmiye ağacının arkasında sağında ve solunda üçer adet olmak üzere toplamda altı adet dökümlü bayrak gözükmektedir. Palmiye ağacının önünde ise top arabası bulunmaktadır. Yeşil bir çimenliğin üzerinde resmedilen armada yeşillikler üzerinde top mermisi, kırık zincirler, davul, tüfek ve çapa gibi cisimler bulunmaktadır. Palmiye ağacının en tepesinde ise bir sopanın ucuna takılmış kırmızı ve mavi renklerde, özgürlüğün sembolü olarak Frigya başlığı gözükmektedir. Armanın en önünde bulunan afişte ise Fransızca olarak Haiti'nin ulusal sloganı olan " L'Union Fait La Force" (Türkçe:"Birlikten güç doğar") yer almaktadır. Ülkenin 1964 ile 1986 yılları arasında diktatör bir rejim ile yönetildiği dönemlerde bayrakta değişikliğe gidilmiş ve dikey olarak bayrağı ikiye bölen siyah ve kırmızı renkler kullanılmıştı. Bu değişiklik armada da kendini göstermiş dökümlü bayraklarda bu yeni bayrak resmedilmiştir. Renksiz Tsukuru Tazaki'nin Hac Yılları , Japon yazar Haruki Murakami’nin Japonya’da 2013 yılında yayımlanan romanıdır. Yazarın on üçüncü romanıdır. Roman, Japonya’da henüz yayımlanmadan önce online siparişler yoluyla çok satanlar arasına girmiş ve bir ay içinde bir milyondan fazla satmıştır. İngiltere’de 12 Ağustos 2014’te gece 12:00’de satışa çıkarılarak alışılmadık pazarlama stratejisi ile piyasaya sunulan roman; gösterişli tanıtım kampanyası ile gündeme gelmiştir. Türkçe’ye Hüseyin Can Erkin tarafından çevildi ve 23 Ekim 2014’te piyasaya sürüldü. Eser, otuz altı yaşına bir adamın (Tsukuru Tazaki) hayatını ve yalnızlığını anlatırken duygusal travmaların kişileri nasıl toplumdan soyutladığını; insanların birbirini nasıl etkilediklerini, kişinin kendini keşfetmesini, acıyı ve kabullenişi özetler. Her romanının merkezine bir müzik eserini yerleştiren yazarın bu romanında Franz Liszt’in “"Années de Pèlerinag"e” başlıklı piyano yapıtının “"Le mal du pays"” (Vatan Hasreti) bölümü, romanın merkezindeki en belirgin motiftir. Hasret duyusunun çok güzel betimlendiği bu müzik parçasını roman kahramanı Tsukuru Tazaki saplantılı bir biçimde dinler. Romanın kahramanı Tsukuru, tren istasyonları inşa eden, trenlere tutkulu bir genç mühendistir. Romantik ilişkisinde yaşadığı tıkanma onu, geçmişi ile hesaplaşmaya götürür. Tsukuru, yetişkinliğe travmatik bir şekilde adım atmıştır. Ait olduğu beş kişilik arkadaş grubundaki diğer arkadaşlarının aile soyadlarının renk isimlerinden oluşması ve birbirlerini bu renkleri kullanarak (kızıl, mavi, ak, kara) çağırmaları bile onda temel bir eksiklik ve hatta kimliksiz olma hissi yaratmıştır. Kendini renksiz ve dışlanmış hisseden Tsukuru’nın arkadaşları günün birinde gerçekten de onunla görüşmeyi keserler. Sebebini bilmeden gruptan dışlanmış ve nedenini sormaya cesaret edememiş olan Tusukuru, çok bunalımlı bir dönem geçirir. 16 yıl sonra yarasının halen kapanmadığını fark ederek “neden” sorusunun yanıtını bulmak için eski arkadaşları ile yüz yüze görüşüp gerçeği açığa çıkarmaya çalışır. Bu arayış sırasında kendisinin o kadar da renksiz olmadığını keşfeder. Mirabal KardeÅŸler Mirabal kardeşler olarak bilinen Patria, Minerva ve María Teresa; 1930'dan 1961'e değin Dominik Cumhuriyeti'ni yöneten Rafael Trujillo diktatörlüğüne karşı mücadele veriyordu. 1960 yılında diktatörlük karşıtı mücadeleleri ülke çapına yayıldı. 25 Kasım 1960 tarihinde diktatörlüğe karşı mücadele ettikleri için diktatörlük polislerince durdurulduktan sonra üç kardeş ve şoförü Rufino de la Cruz boğazlanarak, dövülerek öldürüldüler. Cinayetin ardından olay örtbas edilmek için cesetler cipe konuldu ve bir uçurumdan atılarak kaza süsü verilmeye çalışıldı. Olay kamuoyuna Trujillo'nun yandaş gazetesi "El Caribe" tarafından araba kazası olarak duyuruldu. Ancak bu örtbas girişimi başarısız oldu. Kardeşlerin kurdukları Clandestine Hareketi öldürülmelerinden bir yıl sonra diktatörlüğün yıkılmasında önemli rol oynadı. BM Genel Kurulu, 1999 yılında Mirabal Kardeşler'in ölüm yıl dönümü olan 25 Kasım gününü Kadına Yönelik Şiddete Karşı Uluslararası Mücadele Günü olarak ilan etti. Climax Studios Climax Studios, merkezi İngiltere'nin Portsmouth şehrinde bulunan İngiliz video oyunu geliştirme şirketi. 1988 yılında Karl Jeffery tarafından kurulmuştur. Climax Games tarafından geliştirilen oyunlar şu şekildedir: Yalçın Oğuz Yalçın Oğuz, (d. 1939, Sinop), Türk siyasetçi. Ankara Üniversitesi Hukuk Fakültesi mezunudur. Gürpınar ve Türkeli Hâkimliği, Serbest Avukatlık, Türkiye Büyük Millet Meclisi 4.(XV) Dönem Sinop Milletvekilliği yapmıştır. Evli ve dört çocuk babasıdır. Belize arması Belize arması, Orta Amerika'da yer alan Belize'nin resmi devlet armasıdır. Ülkenin bağımsızlığını kazandığı 1981 yılından itibaren resmi arma olarak kullanılmaya başlanmıştır. Armanın merkezinde yer alan kalkan üçe bölünmüş durumda bulunmaktadır. Kalkanda ki gümüş zemine sahip ilk bölümde çapraz olarak konumlandırılan çekiç ve kürek yer almakta olup, yanında yer alan ve altın sarısı zemine sahip ikinci bölümde ise yine çapraz olarak konumlandırılan balta ve testere bulunmaktadır. Kalkanın bu bölümlerinde bulunan semboller ülkenin geneli itibarıyla çok sayıda var olan değerli olarak kabul edilen ağaçlarını simgelemektedir. Kalkanın alt kısmında yer alan üçüncü bölümde ise heraldik açıdan sağ tarafa bakan, beyaz yelkeni olan ve flamaları sallanan üç direkli bir gemi yer almakta olup, bu gemi ülkeye denizden gerçekleştirilen yerleşimi ifade etmektedir. Kalkanın arka kısmında yeşil bir zemin üzerinde duran Mahagoni ağacı gözükmekte olup, bu ağaç ülkenin ahşap sanayisini simgelemektedir. Kalkan heraldik açıdan sağ tarafından kreol toplumunu temsilen omuzunda balta taşıyan kreol bir kişi tarafından, heraldik açıdan da sol tarafından siyahi toplumu temsilen omuzunda kürek taşıyan siyahi bir kişi tarafından tutulmaktadır. Bu kalkan tutucular ile ülkede var olan etnik çeşitlilik ifade edilmektedir. Kalkanın alt kısmında yer alan beyaz zemine sahip logo bandında ise latince olarak "Sub Umbra Floreo" (Türkçe:"Gölgede büyürüm ben") yazmaktadır. Tüm bu belirtilen semboller çelenk şeklinde konumlandırılan ve yeşil yaprakları bulunan ağaç dalı ile çevrelenmiştir. Auxerre Auxerre, Fransa'nın orta kesiminde, Burgonya bölgesine bağlı Yonne ilinin merkezi olan şehir. Paris'in yaklaşık 150 km güneydoğusunda, Yonne Nehri kıyısındadır. Roma İmparatorluğu öncesi ve Roma dönemlerinde gelişerek 3. yüzyılda piskoposluk merkezi ve civitas (eyalet merkezi) oldu. XI. Louis tarafından 1400'lerde Fransa'ya katıldı. Kinaleksi Mescidi Kinaleksi Mescidi (Arnavutça: "Xhamia Gjinaleks") veya Gin Aleksi Camii ("Xhamia e Gjin Aleksit"), Arnavutluk Cumhuriyeti'nin Devline (Delvina) yakınında bulunan Rusan köyünün içinde bulunmakta olan tarihi bir Osmanlı dinî yapımı. Enver Hoca'nın komünist hükümetinin Ateizm kampanyası zamanında sağ kalan az camilerden biridir. Onun zamanından beri, 1963'ten beri "millî kültür simgesi" olarak anılmaktadır. Ginaleksi Mescidi, Evliya Çelebi'ye göre 1670 senesinden önce inşa edilmiştir. 12. yüzyılın kilise kalıntıların üstünde kurulmuştur. Mescid'e, İslâmı kabul eden bir Hristiyanın adı koyulmuştur. Adı Aleks idin. Mescid yapımın içinde iki Türbe bulunmaktadır. Kaçkar Dağları Millî Parkı Kaçkar Dağları Millî Parkı büyük bölümü Rizenin Çamlıhemşin ilçesinde, bir bölümü Erzurum ve Artvin illerine uzanan millî park. 51.550 hektarlık mili park Fırtına Deresi ile Hemşin Deresi arasında yer alan Kaçkar Dağları üzerinde kurulmuştur. Alan; korunmuş doğal ekosistem, alüvyal ormanlar, alpin çayırlıklar, çalı toplulukları, yaşlı ormanlar, güncel buzullar ve oluşturduğu şekiller ile yörede yüzyıllar içinde oluşan otantik kırsal hayat ve kültürü ile korunmaya değer bulunmuştur. Yörede tarihi değere sahip eser ve kalıntılar ile kültürel değerler yer almaktadır. Zir kale, Kale-i Balâ, Elevit kalıntıları, Çat Köprüsü, tarihi konaklar, Vartivor ve Hodoçur yayla şenlikleri, bunlardan bazılarıdır. Alp Orejonezi sırasında oluşan dağlık kütleler genelde granitik ve granit kayaçlardan oluşur. Türkiye'de Pleistosen devrinde buzullaşmanın görüldüğü ve halen aktif buzullaşmanın görüldüğü sınırlı alanlardan biridir. 9 buzul vadisi, asılı vadiler, buzul gölleri, moren set gölleri, sirkler, buzul vadileri ve morenler bulunur. Dağların yükseklerinde 0.5 hektardan büyük 79 tane buzul gölü bulunur. Millî park alanında nemli dere, orman, alpin ve subalpin ile bataklık ve sucul vejetasyon tipleri belirlenmiştir. Endemizmin yüksekliği ile dünyada 25 önemli ekolojik bölgeden biri kabul edilir. Alanda 30 memeli türü tespit edilmiştir: Gelincik, ağaç sansarı, sansar, porsuk, vaşak, su samuru, karaca, çengel boynuzlu dağ keçisi, kurt, ayı, yaban keçisi, yaban domuzu. 12 takıma ait 136 kuş türü belirlenmiştir. Bunlardan 92'si kesin koruma altındaki, 34 adeti korunan fauna türleri listesindedir. Bölgede bulunan 2500 bitki taksonundan, 160'ı bölge, 300'ü Türkiye açısından endemiktir. Orman gülünün 3000 m yükseklikte görüldüğü tek yerdir. Doğu Karadeniz meşesi (Quercus pontica) relikt (kalıntı) bir tür olması açısından önemlidir. 300-1500 metreler arasında geniş yapraklı ormanlar görülür. Gürgen, kayın, kestane, ıhlamur, meşe türleri bu ormanları oluşturur. Alçaklardaki çalı türleri psödomaki biçimindedir. 1500 metreden yüksek alanlarda Doğu Karadenize özgü doğu ladini, Doğu karadeniz göknarı, sarıçam saf ve karışık ormanlar oluştururlar. Bu iğne yapraklı türler arasına yer yer huş türleri ve titrek kavak karışır. Ormanların yerini 2400 metreden sonra alpin bitkiler alır. 2400–2850 m arasındaki kuzey yamaçlarda, kafkas orman gülü, mersin yapraklı ayı üzümü en çok rastlanan türlerdir. Kafkas orman gülü yanında, eğri çayırsaçı (Deshampsia flexuosa), yabani zambak, dağ lahanası (Polyganum bistorta), altınbaşak (Solidago virgo-aurea) gibi otsu türler görülür. Otların yüzeyi kapatamadığı kayalık alanlarda yosun ve likenler rastlanır. 51.550 hektarlık millî parkın, 10.300 hektarlık kısmı ormanlarla kaplıdır. Bu ormanların %27'si bozuk, %73'ü mormal ormandır. Yusufeli sınırlarında 89 hektarlık Sarıçam ormanı bulunur. Yörenin rekreasyonel imkânları şu gruplarda toplanabilir: Doğa yürüyüşü, kanoçuluk, doğa Doğa fotoğrafçılığı, dağcılık, zirve tırmanışı, sportif balıkçılık, kayaklı yürüyüşler, kayak, piknik imkânı, doğa kampı, dağ bisikletçiliği, yaban hayatı ve kuş gözlemciliği, boğa şenlikleri ve yayla şenlikleri, kaplıca sağlık turizmi, Ekstrem spor türleri. Kaçkar Dağları Milli Parkı Uzun Devreli Gelişim Planı hazırlanmış, tur güzergâhları, çadırlı kamp yerleri belirlenmiştir. Karadeniz sahil yolundan milli parka Çamlıhemşin'den ulaşılmaktadır. Rize Çamlıhemşin uzaklığı 62 km, Çamlıhemşin-Ayder 17 kmdir. Güneyden ulaşmak için Erzurum-Artvin karayolunu kullanmak gerekir. Sarıgöl, Altıparmak, Yaylalar köyleri üzerinden ulaşım sağlanabilir. Hüseyin Paşa Camii Hüseyin Paşa Camii (Arnavutça: "Xhamia e Hysen Pashës") veya Saat Camii ("Xhamia e Sahatit"), Arnavutluk Cumhuriyeti'nin Berat kentinde bulunan tarihi bir Osmanlı camii. Camii 1670 yılında inşa edilmiştir ve Arnavutluğun "millî kültür simgesi" olarak anılır. 1870'te restore edilmiştir ve yanında saat kulesi inşa edilmiştir. Enver Hoca'nın komünist hükümetin Ateizm kampanyası zamanında Camii'nin bir tek minaresi bırakılmıştır. Sonra minareside yıkılmıştır. 1967'de saat kulesi'de yıkılmıştır. Anca 1994'te yeniden inşa edilmiştir. Bekarlar Camii Bekarlar Camii (Arnavutça: "Xhamia e Beqarëve"), eskiden Süleyman Paşa Camii ("Xhamia e Sylejman Pashës"), Arnavutluk Cumhuriyeti Berat kenti'nin "Mangalem" semtinde bulunan tarihi bir Osmanlı camii. Pazar Camii 18. yüzyılında ve yeniden 1826 senesinde inşa edilmiştir. 1967 Enver Hoca'nın komünist hükümetinin Ateizm kampanyası zamanında Bekarlar Camii çok zarar görmüştür ve ibadete kapatılmıştır. Onun yerine 1961 senesinde Arnavutluğun "millî kültür simgesi" olarak ilan edildi. Son cemaat yeri mağaza olarak kullanılmaktadır. Elbasan Kral Camii Kral Camii (Arnavutça: "Xhamia e Mbretit"/"Xhamia Mbret") veya Hünkâr Camii "(Xhamia e Hynqarit)", Arnavutluk Cumhuriyeti'nin Elbasan kentinde bulunmakta olan tarihi bir Osmanlı camii. Arnavutluğun "millî kültür simgesi" olarak ilan edildi. Kral Camii 1492 yılında Sultan II. Bayezid tarafından inşa edilmiştir ve Arnavutluk Berat kentindeki Sultan Camii'ye benzemektedir. 1967 yılında, Arnavutluk Enver Hoca'nın komünist hükûmeti tarafından dünyanın ilk ateist devleti olarak ilan edildikten sonra, Elbasan Kral Camii "Siyasî Halk Eğitimi Merkezi" olarak kullanıldı. Camii'nin minaresi yıkıldı ve avlusu değiştirildi. Elbasan Kral Camii 2013 yılında restore edildi. Berat Sultan Camii Sultan Bayezid Camii (Arnavutça: "Xhamia e Sulltanit") veya İmparator Camii veya Kral Camii ("Xhamia e Mbretit"/"Xhamia Mbret"), Arnavutluk Cumhuriyeti'nin Berat kentinde bulunmakta olan tarihi bir Osmanlı camii. 1948 yılında Arnavutluğun "millî kültür simge" olarak ilan edildi. Sultan Camii 1492 yılında Sultan II. Bayezid tarafından inşa edilmiştir ve Arnavutluk Elbasan kentindeki Kral Camii'ye benzemektedir. Camii'nin yanında bir Kervansaray ve bir Halveti Tekkesi bulunmaktadır. 1967 yılında, Arnavutluk Enver Hoca'nın komünist hükûmeti tarafından dünyanın ilk ateist devlet olarak ilan edildikten sonra, Berat Sultan Camii ibadete kapatılmıştı ve çok zarak görmüştü. Roland Nungesser Roland Nungesser (d. 9 Ekim 1925, Nogent-sur-Marne, (Val-de-Marne) - ö. 30 Mart 2011, Saint-Mandé (Val-de-Marne)) Fransız gaullist siyasetçi. Paris Hukuk Fakültesi'nde lisans eğitimini almıştır. Hür Siyasal Bilgiler Okulu (Paris Siyasal Bilgiler Enstitüsü) mezunudur. Fransız Halkının Birliği'nin (RPF) eski üyesidir. 1958-1997 yıllarında Gaullist çizgideki partilerden milletvekili seçilmiştir. Georges Pompidou hükümetlerinde görevler almış, meclis başkanvekilliği görevini üstlenmiştir. Beyin kanaması nedeniyle ölmüştür. Yerel YÃ¶netimler Meclis Hükümet Halid Baha Halid Mahfuz Baha (d. 1965), Yemenli diplomat ve eski petrol ve mineral bakanı ve Yemen'in eski başbakanı. Devlet Başkanı Ali Abdullah Salih'in istifası ve daha fazla kan dökülmesini önlemesini isteyerek ve Mart 2011 yılından bu yana Yemen devrimini destekleyerek aktif olmuştur. Halid Baha, 14 Ekim 2014 tarihinde Başbakan adayı olarak Birleşmiş Milletler'in Büyükelçisiydi. Yemen'in Kanada Büyükelçisi olarak hizmet vermeye devam etmektedir. Başbakan Halid Mahfuz Baha, Cumhurbaşkanı Abd Rabbuh Mansur al-Hadi ile beraber Husi hareketinin yönetime müdahale edip varılan anlaşmalara uymadığı gerekçesiyle istifa etti. 12 Nisan 2015 tarihinde başkan yardımcısı olarak göreve başladı. Baha koalisyon kazanımları arasında, bir hükûmet sözcüsüne göre 16 Eylül 2015 tarihinde "kalıcı" olmak için birkaç diğer bakanla beraber Aden'e geri döndü. Kubbeli Camii Kubbeli Camii (Arnavutça: "Xhamia e Kubeliesë"), Kaplan Paşa Camii veya Bekarlar Camii, Arnavutluk Cumhuriyeti'nin Kavalye kentinde bulunmakta olan tarihi bir Osmanlı camii. Arnavutluğun "millî kültür simge" olarak ilan edildi. Kavalye Kubbeli Camii 1735 ve 1736 yılların arasında Ali Haydar Bey tarafından inşa edilmiştir. 1967 yılında, Arnavutluk Enver Hoca'nın komünist hükûmeti tarafından dünyanın ilk ateist devlet olarak ilan edildikten sonra, Kubbeli Camii kapatılmıştı ve çok zarak görmüştü. 70 metre uzakta bulunan daha eski ve tarihi olan camii zaten yıkıldı. Yerine inşa edilen 2008 senesi modern camii, tarihe uygun olmayan bir şekilde inşa edildi. Arnavutluk mimarisi için önemli olan tarihi Kubbeli camii, bugüne kadar yeniden inşa edilmedi. İmrahor İlyas Bey Camii Mirahor Camii (Arnavutça: "Xhamia e Mirahorit") veya İmrahorlu İlyas Bey Camii ("Xhamia e Iljaz Bej Mirahorit"), Arnavutluk Cumhuriyeti'nin Görice kentinde bulunmakta olan tarihi bir Osmanlı camii. Osmanlı padişahı II. Bayezid döneminde İmrahor İlyas Bey tarafından inşa edilmiştir. Sonra ise, 1948 yılında, Arnavutluğun "millî kültür simge" olarak ilan edildi. 1495 yılında Arnavutluğun ilk camilerden biri olarak inşa edilmiştir. 1961 yılında, Arnavutluk Enver Hoca'nın komünist hükûmeti tarafından Mirahor Camii cemaate kapatılmıştı ve çok zarak görmüştü. 32 metrelik Minaresi depremde çöktü. Minaresi anca 2008 yılında daha basit bir şekilde yeniden inşa edildi. O seneden itibaren gerçekleştirilen restorasyonda caminin tarihî son cemaat yeri camla kapatılmıştı. Panama arması Panama armas覺, Orta Amerika'da yer alan Panama'n覺n resmi devlet armas覺d覺r. Armanın merkezinde yer alan kalkan ikişer tane üst ve alt bölümde bir bütün olarak da orta bölümde yer almak üzere beşe bölünmüş durumda bulunmaktadır. Kalkanın üst kısmında yer alan iki bölümden ilkinde ülkenin Kolombiya ve İspanya'dan şiddetli bir şekilde ayrılmasını simgeleyen beyaz zemin üzerine çapraz bir şekilde konumlandırılmış silah ve kılıç bulunmaktadır. Üstte yer alan kırmızı zemine sahip diğer bölümde ise Panama Kanalı yapımı esnasında gerçekleştirilen çalışmalara istinaden çapraz bir şekilde çapa ve kürek konumlandırılmıştır. Kalkanın alt kısmında yer alan bölümlerden ilkinde mavi zemin üzerine konumlandırılmış ve zenginliği ifade eden altın sarısı bereket boynuzu yer almakta olup, diğer bölümde ise beyaz zemin üzerine konumlandırılmış ve ülke içi ulaşımı simgeleyen açık kanatları bulunan altın sarısı tekerlek yer almaktadır. Kalkanın orta bölümünde ise bir bütün olarak gün doğumu ve gün batımı ile birlikte Panama kanalı görüntülenmektedir. Kalkanın üst kısmında yer alan ve ülkenin bağımsızlığını kabul eden ilk ülke olan ABD'yi simgeleyen gümüş kartal ise gagasında beyaz logo bandı tutmaktadır. Üzerinde latince olarak devlet sloganı olan ve Panama kanalının tüm dünya tarafından kullanılmasına atfen söylenen "Pro Mundi Beneficio" (Türkçe:"Dünyanın refahı için") sloganı yazmakta olup, bandın sol ve sağ tarafları kalkanın üst bölümü üzerine konumlandırılmıştır. Kalkanın hemen arka tarafında sağda ve solda ikişer adet olmak üzere çapraz olarak konumlandırılan mızraklar dökümlü Panama bayrağı ile gösterilmiştir. Armanın üst bölümünde yer alan on adet yıldız ise ülkedeki on adet ili temsil etmektedir. Peklin Camii Peklin Camii veya Saat Camii (Arnavutça: "Xhamia me Sahat") veya Abdurrahman Paşa Camii ("Xhamia e Abdurrahman Pashës"), Arnavutluk Cumhuriyeti'nin Peklin kentinde bulunmakta olan tarihi bir Osmanlı camii. Camii ilk önce 1666 ve 1667 yılları arasında Arnavut Abdurrahman Abdi Paşa tarafından inşa edilmiştir. Büyük bir yangından sonra camii 1830lar senelerde Xhaferr Sadëk Pasha ("Câfer Sadık Paşa") tarafından yeniden inşa edilmiştir. Başkent Tiran'daki Edhem Bey Camii'ye benzemektedir. Bugün ise Arnavutluğun "millî kültür simge" olarak ilan edildi. 1970 yılında Arnavutluk, Enver Hoca'nın komünist hükûmeti tarafından dünyanın ilk ateist devleti olarak ilan edildikten sonra, Peklin Camii yıkılmıştır. Anca saat kulesi ve avlusu kaldı. Avlusu bir kahvehane olarak kullanıldı. Komünist rejiminin istifa ettikten sonra, 1992'de yeniden inşaat ile başlandı. Yerine inşa edilen postmodern camii, para sıkıntısından dolayı tarihe uygun olan bir şekilde inşa edilemedi. Eskiden kırmızı tuğladan olan kubbesi, bugün kurşun ile kapatılmıştır. Minaresi çok basir bir şekilde inşa edildi. Mahmut Alicanoğlu Mahmut Alicanoğlu, (d. 1915, Sinop) - (ö. 1 Ocak 1980), Türk siyasetçi. Ankara Üniversitesi Hukuk Fakültesi mezunudur. Genç Kazası Münferit Sulh Hâkim Muavinliği, Vezirköprü Kazası Ceza Hâkimliği, Ankara Millî Koruma Mahkemesi Münferit Millî Koruma Hâkimliği, Ankara Savcı Yardımcılığı, Bilecik Ceza Hâkimliği, İstanbul Sulh Hâkimliği, İstanbul Hâkimliği, İstanbul Asliye Ceza ve 3. Ağır Ceza Mahkemeleri Salahiyetli Üyeliği, Türkiye Hukuk Müellifleri Cemiyeti Kurucu Üyeliği, Maliye Tahsil Müfettişliği, Yazarlık, TBMM 1.(XII) Dönem Sinop Milletvekilliği yapmıştır. Evli ve dört çocuk babasıdır. Mahmut PÄ±nar Mahmut Pınar, (d. 1910, Boyabat, Sinop) - (ö. 12 Kasım 1969), Türk siyasetçi. İstanbul Güzel Sanatlar Akademisi Mimari Bölümü mezunudur. Titaş İnşaat Şirketi Teknik Büro Şefliği, Serbest Mimarlık, Kastamonu Orman Başmüdürlüğü İnşaat Kontrol Amirliği, Türkiye Büyük Millet Meclisi XI. Dönem Sinop Milletvekilliği yapmıştır. Evli ve üç çocuk babasıdır. Dost Dost ÅŸu anlamlara gelebilir: Muradiye Camii (Avlonya) Muradiye Camii (Arnavutça: "Xhamia e Muradies") veya Kurşunlu Camii "(Xhamia e Plumbit)", Arnavutluk Cumhuriyeti'nin Avlonya kentinde bulunmakta olan tarihi bir Osmanlı camii. Camii 1537 ve 1542 yılları arasında Mimar Sinan tarafından I. Süleyman adına inşa edilmiştir. Caminin kubbesi kırmızı kilitli taş ile kapatıldığına rağmen, ismi "Kurşunlu Camiî" olarak da biliniyor. Bugün ise Avlonya Muradiye Camii Arnavutluğun "millî kültür simge" olarak ilan edildi. 1967 yılından itibaren, Arnavutluk, Enver Hoca'nın komünist hükûmeti tarafından dünyanın ilk ateist devleti olarak ilan edildikten sonra, Muradiye Camii "Bölgenin Mimarlık Müzesi" olarak kullanılmıştı. 18 metrelik minaresi, şehirdeki artık tek minare olarak hâlâ duruyor. III. Richard III. Richard (d. 2 Ekim 1452, Fotheringhay Şatosu, Northamptonshire, İngiltere - ö. 22 Ağustos 1485, Leicestershire, İngiltere) 1483 – 1485 döneminde Plantagenet Hanedanı'nin bir altkolu olan York Hanedanı'ndan son olarak krallık yapan İngiltere Kralı. İngiltere Kralı IV. Edward'in küçük kardeşi olarak ve Gloucester Dükü unvanını taşıyan Richard 1461'de ağabeyinin ölümü üzerine İngiltere krallık tahtına geçirilen ağabeyinin oğlu 12 yaşında çocuk olan V. Edward için "Lord Savunucu (Lord Portector)" unvanı ile taht naibi olarak 1483'e kadar yeğeni yerine İngiltere'nin gerçek yöneticiliğini yapmıştır. 1483'te küçük yaşta yeğeni V. Edward ve onun kardeşi olan Richard Shrewsburyli;yi Londra Kulesi'nde hapse attırmış; gayrimeşru olarak kendi III. Richard adı ile İngiltere Kralı adıyla İngiltere Krallık tahtını eline geçirmiş ve 6 Temmuz 1483'de dini törenle kral olarak taç giymiştir. Küçük yaşta prensler olan V. Edward ve kardeşi olan Richard Shrewsbury Ağustos 1482'den itibaren hiç ortalıkta görülmemişlerdir ve bu iki genç prensin III. Richard'ın emirleri ile öldürüldükleri ortaya çıkmıştır. Bu olay İngiltere tarihinde ve edebiyatında "Kulede Prensler (Princes in the Tower)" adı verilen efsanevi yazılara konu olmuştur. III. Richard'ın kısa krallık döneminde Ekim 1483 büyük bir ayaklanma çıkmış ve bu bastırılmıştır. Buna rağmen III. Richard'ın ülkeyi enerjik ve yetenekli bir şekilde yönettiği kabul edilmektedir. Fakat ikinci büyük ayaklanmada Lancaster hanedanı'nın son mensubu olan Henry Tudor bir ordu ile Fransa'dan İngiltere'ye geçerek İngiltere Kralı olduğunu iddia etmiştir. Bunun üzerine III. Richard ordusu ile onun üzerine kuzeye yönelmiş ve iki ordu arasında Doğu Midlands bölgesinde yapılan Bosworth Muharebesi'nde III. Richard yenilmiş ve bu muharebe alanından kaçarken öldürülmüştür. Yerine yeni Tudor Hanedanı'nin kuran VII. Henry İngiltere Kralı olarak taç giymiştir. İngiltere'de Tudor dönemi tarihçileri ve yazarları dolayısıyla günümüzde III. Richard bir canavar ruhlu, Makyavelizm prensiplerini devamlı uygulayan, tahta geçmek için genç yeğenlerini bile bile öldürten bir politikacı hükümdar olarak görülmektedir. Bu görüntüye en güzel örnek 16. ve 17. yüzyıllarda yaşamış İngiliz ünlü tiyatro yazarı William Shakespeare'in kariyerinin gençliğinde hazırlamış olduğu III. Richard adlı trajedi oyunudur. Fakat günümüzde ve 20. yılda III. Richard'ı yerin dibine batıran bu görüşe karşılık olarak III. Richard'ı daha pozitif olarak kabul eden çeşitli cemiyetler kurulmuştur. Shakespeare'in oyununda ve bunun sinemaya aksetmesinde baş rolü oynayan Laurence Olivier, Ian McKellen ve Al Pacino gibi aktörler bu Kral Richard rolünü daha kompleks bir şekilde yorumlayıp onu yeniden insanı şekilde göstermişlerdir. III. Richard'ın cesedi Bosworth Field Muharebesi meydanından getirilip Leicester'de bir manastırın şapeline gömülmüştür. Bu şapel ve bağlı olduğu manastır 16. yüzyılda İngiltere Reformasyonu sırasında kapatılmış ve yıkılmıştır. Bu manastırın mevki Grayfriars (gri manastır) olarak bilinmiş ve manastırın şapeli de herkese açık St. Nicholas adı verilen bir kilise olmuştur. Bundan sonra 5 yüzyıl III. Richard'ın mezarı kaybolmuştur. 20. yüzyıl başlarında bu yıkılmış kilisesinin bulunduğu mevki ve civarının üzerine çimento ve asfalt dökülüp bu mevki belediye otoparkına dönüştürülmüştür. 2012'de Leicester Üniversitesi bu mevkiye bir arkeolojik kazı yapıp bir iskelet bulmuştur. Bu iskelet üzerine en modern arkeolojik yöntemler kullanılarak (radyokarbon tarihleme yöntemi, genetik analizler gibi) bu iskeletin III. Richard'ın olduğu ispat edilmiştir. Bundan sonra III. Richard'ın cesedinin kalıntıları, yapılan bir törenle Leicester Katedrali'ne 25 Mart 2014'te gömülmüştür. Richard 2 Ekim 1452'de Northhamptonshire'daki Fotheringhay Şatosunda doğmuştur. Babası York Dükü Richard Plantagenet ve annesi ise karısı Düşeş Cecily Neville idi. Kendinde büyük üç erkek kardeşi ( Edward, Edmond Plantagenet ve sonra Clarence Dükü olan George Plantagenet) ve üç kız kardeşi (Yorklu Anne, Suffolk Düşesi olan Elizabeth ve Yorklu Margaret ) bulunmaktaydı. Çocukluğunu annesinin yaşadığı Fotheringhay Şatosu'nda ve olasılıkla ailesinin sahip olduğu diğer malikanelerde (Sandal Şatosu, Ludlow ve "Barnard Castle" Şatosunda) geçirmiştir. Babası olan York Dükü Richard çocuk yaşta iken Lancaster hanedanından İngiltere kralı olan VI. Henry'nin annesi olan eski kraliçe ve Fransa kralı kızı olan Margaret Anjoulu (1429-1482) tarafından yetiştirilmesine karşı gelmekteydi. Bu İngiltere kraliyetinin yönetimi hakkında aralıklı ama arka arkaya krizler çıkmasına neden oldu. Bu krizlerden birinde eski kraliçenin Lancasterliler ordusuna kendinin topladığı bir Yorklular ordusu ile karşı gelen York Dükü Ekim 1459'da Ludford Bridge Muharebesi'nde yenik düştü ve İrlanda'ya kaçmak zorunda kaldı. Kendisi İngiltere'de vatan haini ilan edildi ve tüm mal ve mülkü devlet tarafından müsadere edildi. Fakat York Dükü taraftarları Yorklular, Anjoulu Margaret'a karşı mücadeleye devam ettiler. York Dükü taraftarlarının kurduğu Yorklular ile Anjoulu Margaret'in Lancasterliler devlet ordusu arasında Temmuz 1460'da yapılan Northampton Muharebesi'nde York Dükü taraftarları ordusu galip geldi. Bunun üzerine York Dükü Richard Eylül 1460'ta İrlanda'dan İngiltere'ye geri dönebildi. Bu galibiyetten sonra York Dükü İngiltere krallığını eline geçirmek için çaba vermeye başladı. Ama York Dükü Richard'ın ordusu ile Margaret Anjoulu'nun Lancacasterliler devlet ordusu arasında Aralık 1460'ta yapılan Wakefield Muharebesi'nde York Dükü Richard büyük bir yenilgiye uğradı ve kendisi ve ikinci oğlu olan Edmond Plantagenet bu muharebede hayatlarını kaybettiler. Kocası savaşta ölen York Düşesi Cecily Neville kendiyle yaşamakta olan iki oğlunun, George ve Richard'ın, galip Lancasterliler tarafından öldürülmelerini önlemek için Haziran 1461'de onları Manş Denizi karşısında bulunan "Alçak Ülkeler (Pays Bas, günümüzde Belçika)"'da hüküm süren Bourgogne Dükü olan Philipe le Bon yanına gönderdi. George ve Richard bu yabancı ülkede birkaç ay kaldılar. Bu sırada yeni York Dükü olan büyük kardeşleri Edward'ın komuta ettiği Yorklular ordusu Towton Muharebesi'nde Lancasterliler devlet ordusuna galip geldi. Bunun üzerine Richard ve ağabeyi George tekrar İngiltere'ye döndüler. Richard'ın ağabeyi olan ve Towton Muharebesi galibi olan Edward, Lancaster Hanedanından olan kral VI. Henry'yi 29 Mart 1461'de krallıktan azledildikten sonra IV. Edward adı ile İngiltere Krallık tahtına geçti. Yeni kralın küçük kardeşleri olan Richard ve George 26 Haziran'ada ağabeyleri IV. Edward'ın dinsel taç giyme töreninde hazır bulundular. Ağabeyi George'a Clearance Dükü asalet unvanı verildi. Bir iki ay sonra 1 Kasım'da daha 9 yaşında iken genç Richard'a da Gloucester Dükü asalet unvanı verildi ve bundan sonra Richard Gloucester Dükü olarak anılmaya başlandı. Bundan sonra Richard'a şövalyelik eğitimi vermek için kuzeni olan 16. Warwuick Dükü Richard Neville'nin Wensleydale, Yorkshire'da bulunan Middleham Şatosu adlı malikanesinde çocukluğunun dört yılını geçirdi. Bu dört yıl bazı tarihçiler tarafından 1461 sonundan 1465 başında 12 yaşına geldiği zamana kadar olarak verilmekte veya diğerleri tarafından ise 1465 başından 1468'de 16 yaşına girdiği zaman olarak bildirilmektedir. Arşivlerde 1465'te kral IV. Edward'ın 1565'te Warwick Dükü Richard Neville'e küçük kardeşi Richard'ın eğitimi ve yatılı masraflarını karşılamak üzere 1000 £ ödeme yaptığını gösterir bir belge bulunmaktadır. Warwick Dükü Richard Neville'e sonradan birkaç defa kralları tahttan indirip yenilerini tahta geçirdiği için "Kral Yapıcı (Kıngmaker)" lakabı verilmiştir. Genç Gloucester Dükü Richard Middleham Şatosu'nda sonradan evleneceği Warwick Dükü'nün küçük kızı Anne Neville ile tanışmıştır. Warwick Dükü'nün büyük kızı ise Richard'ın ağabeyi olan Clarance Dükü George ile evlenmiştir. Bu malikanede Richard sonradan kendisine gayet sadık olarak yüksek idarecilik ve danışmanlık görevi yapacak Francis Lovell'le de arkadaşlık yapmıştır.. 1 Kasım 1461'de Richard'a Gloucester Dükü unvanı verilmiştir. 12 Ağustos 1462'de ise İngiltere ülkesinin kuzeyinde, Yorksahire'da Richomnd lordluğu dahil, ve Galler'de Pembroke'da büyük araziler ona malikane olarak ağabeyi tarafından verilmiştir. Bu araziler yanında 12. Oxford Kontu John De Vere'e ait olan ve onun vatan haini olarak ilan edilip Doğu Anglia bölgesinde bulunan tüm mülkleri devletçe müsadere edildikten sonra bu müsadere edilmiş araziler de yeni Gloucester Dükü Richard'a devredilmiştir. 1461'de doğum gününde Gloucester Dükü Richard Gloucester Kalesi ve Corfe Kalesi hakimi olarak; "İngiltere, İrlanda ve Akitanya Amirali" olarak ve "Kuzey İngiltere Valisi" olarak atanmıştır. Temmuz 1469'da Kral IV. Edward'ın tahtı kendi eline geçirmesi çabalarında baş destekçisi olmuş olan 16. Warwick Kontu Richard Neville, damadı olan ve kralın küçük kardeşi olan Clarance Dükü George'un da desteğini alarak, Kral IV. Edward'ın aleyhine dönmüş ve bir ayaklanma başlatmıştır. Bu ayaklanmanın bastırılması için görevlendirilen, daha 17 yaşında olan, Gloucester Dükü Richard'a tüm İngiltere'nin savunması için 17 Ekim 1469'de "İngiltere Komiseri (Constable)" görevi verilmiştir. Ayrıca Kral Edward, tahttan uzaklaştırdığı Lancaster hanedanını hala tutan birçok kişinin bulunduğu Galler ülkesinde krallığın duruma hakim olabilmesi için de kral kardeşi Gloucester Dükü Richard'ı Kasım'da (1. Hastings Baronu William Hastings'in yerine) Kuzey Galler Lord Baş Hakimi ve 1470 başlarında "Galler Baș Nazırı ve Vekilharcı" görevlerine tayin etmiştir. Bu rollerde Warwick Kontunun kendi başına ayaklanmasını bastırmakta, genç Richard gayet büyük bir rol oynamıştır. Ayaklanması bastırılmaya başlandığı zaman 16. Warwick Kontu Richard Neville 1470'te bir diğer isyan başlatarak bu sefer Lancaster hanedanından olan eski kraliçe Margaret Anjoulu ile müttefiklik ve şahsi ilişkiler kurup onun oğlu VII. Henry'nin İngiltere Kralı tahtına tekrar çıkmasını sağlamaya çaba vermeye başlamıştır. York hanedanının savunmakla görevli olan 1. Hastings Lordu William Richard ve Rivers Markizi Anthony Woodville, Lanacasterliler taraftarı ve 16. Warwick Kontu Richard Neville'nin kardeşi olan Lord Montagu karşısında Doncaster'da yapılan bir çarpışmada yenilip Lord Montagu tarafından yakalanmaktan güç kurtulup İngiltere'den Avrupa sahillerine kaçtılar. Bunun üzerine Kral IV. Edward ve kardeşi Gloucester Dükü Richard da Avrupa kıtasına kaçmak zorunda kaldı. 2 Ekim'de iki kardeş King's Lynn limanından iki ayrı gemi ile Manş Denizi'ni geçtiler. Kral IV. Edward Marsiep'te Gloucester Dükü Richard Zeeland'da (günümüzde Hollanda) Avrupa kıtasında karaya çıktılar. İngiltere'den o kadar acele ayrılmışlardı ki yanlarında hiçbir para bulunmamaktaydı. Gemi taşıma ücreti olarak Edwarad, gemi kaptanına kıymetli kürk paltosunu vermişti ve Richard ise ücret olan 3 sterlini Zeeland kasaba idarecesinden borç alarak ödemişti. 26 Kasım'da Londra'da Warwick tarafından yeniden toplanan tek Parlamento 26 Kasım'da iki kardeşi vatana ihanetten suçlu buldu ve onların tüm unvanları ellerinden alındı. Bundan sonra Avrupa'da sığınmacı olan IV. Edward ve kerdeşi Richard Brugge'da, eskiden Edward kral iken İngiltere'de Burgundi Düklüğü Londra elçisi olan, Louis de Gruthus'un evinde ikamet ettiler. Londra'da Lancasterli VI. Henry kral olmakla beraber tüm iktidar gücü 16. Warwick Kontu Richard Neville'nin elinde bulunmaktaydı. Warwick Kontu İngiltere'nin gayet zor durumda olduğunu sanki unutarak Burgundi Dükü'na karşı savaş açtı. Buna karşılık olmak üzere Burgundi Dükü Edward'a İngiltere Krallığı'nı tekrar geri almak için mali destek ve askeri yardım sağladı. Hansa tüccarlarından alınan 20.000 £ borç ile Yorklu kral IV. Edward 1471'de 36 gemi ile topladığı 1200 askerle 11 Mart 1471'de İngiltere'ye çıktı. Gayet genç yaşta olmakla beraber Gloucester Dükü Richard ağabeyi IV. Edward'ın 1471'de İngiltere'yi tekrar eline geçirmesinde gayet büyük katkıda bulundu. 14 Nisan 1471'de Lancasterliler ordusu ile yapılan Barnet Muharebesi'nde Yorklular ordusunun öncülerine 18 yaşına girmiş olan Gloucester Dükü Richard komuta etti. IV. Edward komutasındaki Yorklular ordusu 16. Warwick kontu olan Richard Neville komutasındaki Lancasterliler ordusunu büyük bir mağlubiyete uğrattı. Bu muharebede yenik olarak kaçmakta iken Warwick Kontu kendi askerleri tarafından öldürüldü. Bu mağlubiyet Fransa'ya eski kraliçe ve Lancasterliler başı olan Anjoulu Margeret'a erişince, o ağabeyi olan Fransa kralı desteği ile yeni bir ordu toplayıp yanında oğlu ve Lancasterliler İngiltere kralı veliahtı Galler Prensi olan Edward Westminsterli ile birlikte İngiltere'ye çıktı. Onun ordusuna İngiltereli Lancasterliler katıldılar. Anjoulu Margeret Lancasterliler ordusu ile Gallere doğru yürüyüşe geçti. Yeniden İngiltere Kralı olmuş olan IV. Edward, Barnet Muharebesi'nde galip gelmiş olan Yorklular ordusu başında onu takip etti. İki ordu arasında Tewkesbury Muharebesi başladı. Bu muharebede 18 yaşında olmasına rağmen Yorklular ordusunun sağ kanadında bulunan öncülerine yine Gloucester Dükü Richard komuta etti. 4 Mayıs 1471'de yapılan "Tewkesbury Muharebesi" Lancasterlilerin Yorklulara karşı kararlı mağlubiyeti ile sonuçlandı. VI. Henry'nin oğlu ve Lancasterliler kral veliahtı Galler Prensi olan Edward Westminsterli bu muharebeden sonra öldürüldü. Daha sonra devlet şeref veya gerçek görevleri de (örneğin hayat boyu Cumberland Yüksek Şerifliği, İskoçlara karşı İngiltere ülkesi koruma mevkileri olan kuzey Yorkshire'da "Sheriff Hutton" ve "Middleham" kaleleri ve Cumberland'da Penrith kalesi komutanlıkları; İskoçlara karşı Kuzey Başkomutanı ve Baş Devlet Nazırlığı vb) verildi. Böylece Gloucester Düü Richard İngiltere Krallığı içinde gayet önemli görev ve unvanlarla en güçlü soylu kişi oldu. Temmuz 1472'de Gloucester Dükü Richard ölmüş olan 16. Warwick Kontu Richard Neville'in 16 yaşında olan kızı "Anne Neville" ile evlendi. Anne Neville daha önce Tewkesbury Muharabesi'nden öldürülen ve Lancasterliler Galler Prensi olan Edward Westminsterle evlilik anlaşması yapmış ve onun ölümü ile hukuken dul kalmıştı. Gloucester Dükü Richard'ın bu evliliği İngiltere'de gayet ünlü, güçlü ve zengin bir asil ailesi olan Neville'lerin hangi kısımlarının kral tarafından hukuki bakımdan sorunlu olmadığını göstermesi olarak kabul edilmektedir. Bu evliliğin özel bir niteliği de Kral'ın ve Gloucester Dükü'nün kardeşi olan Clarance Dükü George'un Anne Neville'nin ablası ve 16. Warwick Kontu'nun diğer bir kızı olan İsabelle Neville ile 1469'dan beri evli olması idi. Clarance Dükü George küçük kardeşinin evliliğini pozitif görüşle kabul etmemişti ve iki kardeşin arası açılmıştı. Bu anlaşmazlığa başlıca sebep iki kız kardeşin arasında baba mirasının bölüşülmesi ile ilişkili idi. Warwick Kontu çok büyük Beuchamp malikane arazileri ve servetini karısı Anne Baeuchamp'ın mirası dolayısı ile elde etmişti. Anne Beauchamp'ın babasının hiç erkek çocuğu olmamış ve ona ait olan bu malikane arazileri, servet ve kalıtsal "kontluk" unvanlarının hepsi Anne Beauchamp'a ve kocası Warwick Kontuna geçmişti. Anne Baeuchamp daha yaşamaktaydı ve teknik olarak bu malikane arazileri ve servetin sahibi o idi. Ama miras olan kalıtsal unvanlar, malikane arazileri ve servetin hangi kızına (ve dolayısıyla hangi kızın kocasına) geçeceği bu iki kızla evli olan iki erkek kardeş arasında büyük husumet yaratmıştı. Ayrıca Clarance Dükü bu yeni evliğin Katolik kilisesi evlilik kurallarına göre şüphe götürür olduğunu ve iki erkek kardeşin iki kız kardeşe evlenmesinin genellikle kilise tarafından yasak edildiğini de iddia etmişti. Gloucester Dükü Richard evlendikten sonra Warwick Kontu'nun malları ve mülkleri üzerindeki haklarını ve hatta karısının mirası olarak tuttuğu kalıtsal Warwick ve Salisbury kontluk unvanları üzerindeki hakkını bile bırakmayı kabul etti. Kendine verilmiş olan "İngiltere Büyük Saray Nazırı" görev ve unvanını da ağabeyi Clarance Dükü George verdi. Fakat Riohard 1471'de Warwick Kontu'nun devletçe müsadere edilmiş ve kendine ağabeyi kral tarafından bağışlanmış olan malikane arazilerinin sahipliğini kendi elinde tuttu. Bu malikane arazileri Penrith, Sheriff Hutton ve Middleham'ı ihtiva etmekteydi. Richard ve karısı ana ikametgahlarını Mitcham Şatosu'nda kurdular. Ama iki kardeş arasındaki ihtilaf tükenmedi ve anlaşmazlık o kadar ileri gitmişti ki iki erkek kardeş ve kendi yandaşları arasında sanki bir açık savaş varmış şeklini almıştı. Kral Edward 1475'te iki küçük kardeşi arasında resmi bir arabuluculuk girişimi yaptı. İki erkek kardeş ve eşleri iki kız kardeş Warwick Kontu'nun mirasını sanki Warwick Kontu "doğal olarak kendi eceliyle ölmüş gibi" kabul etmelerini ve mirası ona göre bölüştürülmesini öngördü. Bu evlenmenin kilise hukukuna uygun olması için Roma'da bulunan papalık idaresinden özel izin almak gerekmişti ve bu izin de 1472'de gerçekleşti. Clarance Dükü George ağabeyi kral IV. Edward'ın desteğini tedricen kaybetmeye başladı. Bu ağabey-küçük kardeş ihtilafının sonucu 1477'de göründü. 12 Aralik 1476'da Clarance Dükü George'un karısı İsabelle öldü. Dük yeni karısı olarak kendi kızkardeşinin üvey kızı olan Mary Burgundili ile evlenmek istedi. Bunu kızkardeşi Margaret kabul etti. Ama kral IV. Edward bu evliliğin uygun olmayacağı nedenini ileri sürerek Clarance Dükü'nü bu evliliği yapmaktan men etti. Bunda Richard'ın hiçbir etkisi olmadığı ve bunun kralın kardeşi George ile ilişkilerinin gittikçe soğumasına işaret olduğu tarihçilerce belirtilmektedir, O yıl Clarance Dükü George tutuklandı ve Londra Kulesi'nde hapis edildi. Krala karşı bir komplo kurup ona ihanet suçundan Kral IV. Edward başkanlığında Parlamento tarafından yargılandı. Suçlu bulunarak 18 Şubat 1478'de hapis olduğu Londra kulesinde idam edildi. Söylentilere göre bu idam edilme bir büyük fıçı "Malvaziye" tipi üzümden yapılmış İtalya'dan ithal edilmiş özel şarap içinde boğulmak şeklinde olmuştur. Richard ve karısı Anne İngiltere ülkesinin kuzeyinde, Barnard Castle, Sheriff Hutton ve Middleham'daki şatolarda yaşamaya devam ettiler. Tek çocukları olan Edward Mirchamlı Mitchamm şatosunda doğdu. 1470'li yıllarının sonuna doğru Richard bu şatolarda genel vali olarak kuzey İngiltere'yi şahsen idare etti. Yönetiminin yetenekli ve adaletli olduğu ve bölge halkı tarafından sevildiği belirtilmektedir. Birkaç kilise kurumuna büyük destek verdiği ve 1478'de Mitcham'da bir eğitim koleji kurduğu bildirilmektedir. Bu arazilerin kuzeyinde bağımsız İskoçya bulunmakta idi. Kuzey İngiltere ve güney İskoçya arasında geleneksel olarak hayvan kaçırmak için karşılıklı birbirine saldırma olayları olağandı. Richard kuzeyde vali iken bundan dolayı çıkan ufak çarpışmalara katıldığı bildirilmektedir. IV. Edward'ın hükumet sürmesinin son yıllarında, 1482'de, İskoçların İngiltere'nin sınır kalesi olan Berwick-upon-Tweed kalesi ve şehrini ellerine geçirmeleri de Richard'ı uğraştırmış ve sonunda İskoçların bu kaleden atılmalarında Richard önemli rol oynamıştır. IV. Edward 9 Nisan 1483'te 41 yaşında öldü. Büyük oğlu olan ve yine Edward ismini taşıyan veliahtı 13 yaşında idi ve Galler'de Ludlow şatosunda dayısı 2. Rivers Kontu Anthony Woodville yanında yaşamaktaydı. Daha yetişkin olmadığı için tahta geçince hukuken devletin mutlaka bir taht naibi tarafından yönetilmesi gerekmekte idi. Fakat bunun nasıl yapılacağı tartışma konusu oldu. Yeni kralın dayısı Anthony Woodville V. Edward'ın gerçek devlet idaresini eline almasa bile hemen bir dinsel törenle taç giymesini istemekteydi. Ölmüş kralın yakın danışmanı ve Saray Nazırı olan Lord Hastings ise taç giyme töreni yapılmadan bir taht naibi olarak Gloucester Dükü Richard'ın "Savunucu Lord" unvanı ile İngiltere ülkesinin yönetimini ele almasını ve genç V. Edward'a ise yetişkinliğinde törenle taç giydirilmesini savunmakta idi. Sonunda bir orta çare bulundu. 4 Mayıs'ta genç V. Edward'a bir dinsel törenle taç giydirildi. Aynı zamanda onun yetişkinlik yaşına erişmesine kadar amcası Gloucester Dükü Richard "İngiltere Lord Savunucusu" unvanı ile tüm yetkilerle devlet başkanı görevine geçti. Gloucester Dükü Richard ağabeyi kral IV. Edward'ın ölmesi haberini 15 Nisan'da aldı. Kuzey İngiltere'deki evinden hareket ederek Northampton'a 29 Nisan'da yetişti. Orada 2. Buckingham Dükü Henry Stafford ve yeğeni olan genç yeni kral ile birlikte Ludlow'dan Londra'ya gitmekte olan Lord Rivers ile buluştu. Ertesi sabah Lord Rivers ve yeni genç kralın maiyetindekiler Buckhingham Dükü'nün emri ile tutuklandılar. Genç kral V. Edward Londra'ya yanında sadece Gloucester Dükü Richard ve Buckingham Dükü ve onların sağladığı maiyetle 4 Mayıs'ta geldi. Gloucester Dükü Richard 8 veya 10 Mayıs'ta resmen "İngiltere Lord Savunucusu" olarak ilan edildi ve devlet idaresini kendi eline aldı. Yeğeninin dini törensel taç giyme yeri geleneksel olarak Westminster Abbey'de olması gerekirken, Richard'ın emri ile bu törenin Londra Kulesi'nde 24 Temmuz'da yapılacağı ilan edildi. Genç kralın annesi kendisinin ve diğer oğlunun hayat güvenliğinden şüpheli olduğu için diğer çocukları ile Westmister Abbey'ye sığındı. Richard yeni devlet yöneticisi olarak Buckhingham Dükü'ne verdiği hizmetten dolayı Galler'de birçok malikane arazisi bağışladı. 13 Haziran'da toplanan bir Naipler Konseyi toplantısı sırasında bu konsey üyeleri olan Lord Hastings, 1. Derby Markizi Thomas Stanley; York Başpiskoposu Thomas Rotherham ve Ely Piskoposu John Morton "İngiltere Lord Savunucusu" olarak Richard'ın verdiği emirler üzerine vatan hainliği suçu itham edilerek ile tutuklandılar. Lord Hastings (genç krala kayıtsız şartsız sadık olduğu düşünülerek olacak) hemen ertesi gün idam edildi. Diğer üçü uzunca bir müddet hapiste kaldıktan sonra affedilip salıverildiler. Richard askerleri ile Westmister Abbey'yi ssrmaya aldı. Oraya sığınmış bulunan eski kraliçe Canterbury Başpiskopuşu Thomas Bourchiere'in aracılığı ile diğer küçük oğlu olan ve Richard'ın yeğeni olan Richard Shrewsburyli'yi amcasına teslim etmek zorunda kaldı. Bu genç çocuk da Londra Kulesi'nde yaşamakta olan ağabeyi V. Edward ile birlikte yaşamaya başladı. Genç V. Edward'ın törensel taç giyme töreni tekrar geciktirildi. Richard Londra'daki askeri garnizonları kendi emrinde bulunan birliklerle takviye etmeye başladı. Richard'ın tahtı kendi eline geçirme gayretleri hiç şüphesiz ortaya çıktı. Sonunda kendinin meşru kral olduğunu açıkça ilan etti. Bunun için verdiği nedenler günümüzde biraz acayip gelmekle beraber o günler için gayet olağandı. Richard'ın iddialarına göre ağabeyi kral IV. Edward'ın Elizabeth Woodville'e evliliği gayrimeşru idi. Elizabeth bu evliği büyücülük kullanarak ortaya çıkratmıştı. Ağabeyi kral zaten bir gayrimeşru çocuktu. Ağabeyi kral çifte evlilik yapmış ve Elizabeth'in evliği gayrimeşru ikinci evliliği idi. Bu nedenle genç V. Edward'ın İngiltere Krallığı'na meşru hakkı bulunmamakta idi. Bu ithamları ortaya koyduktan sonra Richard kendini meşru kral olarak 26 Haziran'da ilan etti. 6 Temmuz'da Londra'da Westminster Abbey'de yapılan dinsel bir taç giyme töreni yapıldı. Böylece III. Richard adı ile İngiltere Kralı oldu. Richard'ın Londra Kulesi'nde tutuklattığı iki genç yeğeni Kral V. Edward ve küçük kardeşi Richard Shrewsburyli'nin akıbetlerinin ne olduğu kesin olarak bilinmemektedir. Büyük olasılıkla yeni kral olan III. Richard genç yeğenlerini 1483 yazında verdiği bir emirle öldürtmüştü. Bundan sonra İngiltere'nin her tarafında "Kulede İki Prens" akıbeti önce söylentiler ve sonra da sanki efsaneler olarak yayıldı ve III. Richard