Çince: basit 新疆生产建设兵团; geleneksel: 新疆生產建設兵團; Pinyin: "Xīnjiāng Shēngchǎn Jiànshè Bīngtuán"), denilen onüçüncü tarımsal bölümü İl düzeyi şehir olan Hotan İlinde kurulmuştur ve Hotan'dan yönetilir. 1960 Yaz Olimpiyatları madalya sıralaması 1960 Yaz Olimpiyat Madalya Tablosu, 1960 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1960 Yaz Olimpiyatları, İtalya'nın başkenti Roma'da düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. 1964 Yaz Olimpiyatları madalya sıralaması 1964 Yaz Olimpiyat Madalya Tablosu, 1964 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1964 Yaz Olimpiyatları, Japonya'nın başkenti Tokyo'da düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. Krimmler ÅŸelalesi Krimmler şelâlesi, 380 m yüksekliğinde Avusturya'nın Salzburg eyâletinde bir şelaledir. Avusturya'daki en yüksek şelaledir. 1968 Yaz Olimpiyatları madalya sıralaması 1968 Yaz Olimpiyat Madalya Tablosu, 1968 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1968 Yaz Olimpiyatları, Meksika'nın başkenti Meksiko'da düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. Yürüyen palmiye Yürüyen palmiye ("Socratea exorrhiza"), palmiyegiller (Arecaceae) familyasından orta ve kuzey Amerika'nın tropik yağmur ormanlarının doğal üyesidir. Yürüyen palmiye adı, ağacın güneş ışığına yaklaşabilmek için köklerini kullanarak yılda yaklaşık bir metre ilerleyebilmesinden ileri gelir. Ortalama 12 m uzunluğa ulaşır. Gövdesi ev ve diğer yapıların inşaasında kullanılır. Genellikle gövde uzunlamasına ikiye ayrılarak, bazen de tomruk şeklinde kullanılır. Köklerinin iç kısımları erkekler için afrodizyak olarak kullanılır. 1972 Yaz Olimpiyatları madalya sıralaması 1972 Yaz Olimpiyat Madalya Tablosu, 1972 Yaz Olimpiyatlarına katılan ulusal olimpiyat komitelerine bağlı atletler/yarışmacılar tarafından kazanılan madalya sıralamasını göstermektedir. 1972 Yaz Olimpiyatları, Almanya'nın Münih şehrinde düzenlendi. Aşağıdaki sıralama Uluslararası Olimpiyat Komitesi (IOC) tarafından verilen bilgilerden yararlanılarak düzenlenmektedir. Sıralamalar, bir devletin kazandığı altın madalya sayısına göredir. Daha sonra gümüş madalya ve son olarak da bronz madalya sayıları göz önünde bulundurulmaktadır. Belirtilen madalya sırasına göre dizildikleri halde, tüm alınan madalya sayıları eşit olan ülkelerin sıralanmaları ise Uluslararası Olimpiyat Komitesi'nde belirtilen ülke kodlarına göre alfabetik olarak yapılmaktadır. T.I. Clifford Joseph Harris, Jr. (d. 25 Eylül 1980), sahne adıyla T.I. veya T.I.P., Amerikalı rapçi, söz yazarı, yapımcı, oyuncu ve Grand Hustle Records şirketinin kurucusu. Georgia eyaletinin Atlanta şehrinde dünyaya gelen Clifford Joseph Harris, Jr., yedi yaşındayken rap müzikle tanıştı. 11 yaşındayken müziğe yönelmeye karar veren rapçi, 19 yaşında iken ilk albüm anlaşmasına imza attı. Başlarda babasının ona verdiği "T.I.P." sahne ismini kullanan müzisyen, 2001 yılında LaFace Records ile anlaşma yaptıktan sonra ismini "T.I." olarak kısalttı. İlk stüdyo albümü "I'm Serious"'ı 9 Ekim 2001'de Arista Records etiketiyle yayımladı. Albüme adını veren şarkının vokallerinde reggae şarkıcısı Bennie Man yer alırken, diğer parçaların vokallerinde Pharrell Williams, Jazze Pha ve Youngbloodz yer aldı. Albümün prodüksiyonunda ise The Neptunes, DJ Toomp ve The Grand Hustle Team çalıştı. Albüm, önemli bir satış başarısı gösteremedi. T.I., Beenie Man'in vokallerde yer aldığı "I'm Serious" adlı parçasını ilk single olarak yayımladı. Düşük satış rakamları nedeniyle şarkı, listelerde başarılı olamadı. Ardından LaFace Records, albümden başka bir single ya da videoyu piyasaya çıkarmadı. T.I., daha sonra "Dope Boyz" parçasına bir videoklip çekti, fakat video resmi olarak yayımlanmadı; ancak YouTube'dan izlenebildi. T.I., DJ Drama'nın çıkarttığı mixtapelerde yer aldı. Ayrıca 2003 yazında Bonecrusher'ın "Never Scared" parçasına eşlik etti. İlk albümünün satış grafiğinin düşük olması sebebiyle LaFace Records ile anlaşması biten T.I., Atlantic Records ile anlaşmaya vardı. 2003 yılında "Trap Muzik" isimli ikinci albümünü piyayasaya süren rapçi, ilk hafta 193,000 kopya sattı ve "Billboard" 200 4 numaradan giriş yaptı. Albümden çıkan singlelar: "24s", "Be Easy", "Rubberband Man" ve "Let's Get Away". Albümün vokallerinde Eightball & MJG, Jazze Pha, Bun B ve Macboney gibi isimler bulunurken, prodüksiyonda Jazze Pha, Kanye West, David Banner ve DJ Toomp görev aldı. "Trap Muzik" ABD'de 1 milyon kopya sattı ve platin plak kazandı. T.I., "Urban Legend" adını taşıyan üçüncü stüdyo albümünü 2004 yılı sonunda piyasaya sundu. "Billboard" 200 listesinde 7 numaraya ulaşan bu albümün prodüktörleri; Jazze Pha, Swizz Beatz, The Neptunes, Scott Storch ve Mannie Fresh idi. Albümden çıkan ilk single, "Bring 'Em Out", "Billboard" Hot 100'de 9 numaraya çıktı. Üçüncü single "ASAP", ABD listelerinde 75, ABD R&B listelerinde 18 ve İngiltere listelerinde 35 numara oldu. 2006 Grammy Ödülleri'nde T.I., iki adaylık kazandı. "En İyi Rap/Söylenen İşbirliği" ("Soldier", Destiny's Child ve Lil Wayne ile) ve "En İyi Rap Solo Performansı" ("U Don't Know Me"). T.I.'ın dördüncü albümü "King", piyasaya çıktığı ilk hafta 522,000 kopya satışına ulaşarak "Billboard" 200'ün zirvesine oturdu. Ayrıca albüm, Atlantic Records etiketiyle çıkan son on beş yılın en çok satan albümü oldu. T.I., albümden önce iki de promo single yayımladı: "Front Back" ve "Ride with Me". Albümden çıkan diğer singlelar: "What You Know", "Why You Wanna", "Live In The Sky" ve "Top Back" idi. Albüm, başarısıyla birçok ödül ve başta En İyi Rap Albümü dalındaki Grammy adaylığı olmak üzere birçok adaylık kazanmıştır. "What You Know", 2007 Grammy Ödülleri'nde En İyi Solo Rap Performansı ödülünü kazandı ve En İyi Rap Şarkısı ödülüne aday gösterildi. T.I.'ın 2007 yılında Justin Timberlake'e eşlik ettiği "My Love", "Billboard" Hot 100'de zirveyi gördü ve dünya çapında hit oldu. Ayrıca şarkı, 2007 Grammy Ödülleri'nde "En İyi Rap/Söylenen İşbirliği" dalında ödül kazandı. T.I.'ın beşinci stüdyo albümü "T.I. vs. T.I.P.", Temmuz 2007'de yayımlandı. Albümün ilk single'ı Mannie Fresh prodüktörlüğündeki "Big Things Poppin' (Do It)" parçasıydı. Parça, 17 Nisan'da Amerikan radyo istasyonlarında çalınmaya başlamıştır. T.I., ikinci single olarak Wyclef Jean vokallerinin bulunduğu "You Know What It Is" adlı şarkıyı 12 Haziran 2007'de piyasaya çıkarttı. "T.I. vs. T.I.P.", Nielsen SoundScan verilerine göre ABD'de 468,000 adet kopya sattı ve "Billboard" 200'de bir numara oldu. Albümde Jay-Z, Busta Rhymes, Wyclef Jean, Nelly ve Eminem konuk sanatçı olarak yer alırken, albümün prodüksiyonunda Eminem, Jeff Bass, Mannie Fresh, Grand Hustle, The Runners, Just Blaze, Wyclef Jean ve Danja çalıştı. 3 Ekim 2007'de, Busta Rhymes'ın eşlik ettiği "Hurt" parçası üçüncü single olarak yayımlandı. Parçanın prodüktörlüğünü Danja üstlendi. T.I., 6. stüdyo albümü "Paper Trail"'i ruhsatsız silah taşımak suçundan aldığı ev hapsi nedeniyle evinde hazırladı. Albüm 30 Eylül 2008'de yayımlandı. Albüm, 568,000 adetlik satış yaparak "Billboard" 200'e bir numaradan girdi. Albümün prodüksiyonunda Timbaland, Danja, Kanye West, will.i.am, The Neptunes, Swizz Beatz, DJ Toomp, J. R. Rotem, Just Blaze ve The Runners gibi isimler çalıştı. Albümün ilk promo single'ı "No Matter What", 29 Nisan'da StreetCred.com internet sitesinde piyasaya sürüldü. İkinci promo single ise, Swizz Beatz'in prodüktörü olduğu ve vokallerinde yer aldığı "Swing Ya Rag" parçası oldu. Albümün ilk single'ı "Whatever You Like", 29 Temmuz'da yayımlandı. ABD "Billboard" Hot 100'de 71 numaradan 1 numaraya sıçrayarak rekor kırdı ve T.I.'ın kariyerindeki en başarılı single'ı oldu. Kanye West, Jay-Z, ve Lil Wayne'in eşlik ettiği ikinci single'ı "Swagga Like Us", Hot 100'de beş numaraya kadar yükseldi. Rihanna'nın eşlik ettiği "Live Your Life" parçası üçüncü single olarak piyasaya sürüldü. Bu single, Hot 100'de 80 numaradan 1 numaraya atlayarak T.I.'ın önceki single'ıyla kırdığı rekoru egale etmiş oldu. Justin Timberlake'in eşlik ettiği dördüncü single'ı "Dead and Gone" ise Hot 100'de 2 numaraya kadar yükseldi. Kumul Ä°li Kumul İli ya da Hami (Uygurca: قۇمۇل ۋىلايىتى‎ "Qumul Wilayiti", "K̡umul Vilayiti", Çince: 哈密地区/哈密地區; Pinyin: Hāmì Dìqū), Çin'in Sincan Uygur Özerk Bölgesinin doğusunda, bir ildir. Yönetim merkezi Kumul ("Hami")'dir. Kumul İli'ndeki şehir ve beldeler: Kumul İlinde yaşayan 2000 yılı sayımına göre etnik gruplar; Bu yörenin bazı alanları deniz seviyesinden 150 metre altındadır. Doğu Tanrı Dağları, (Uygurca: "Tengri Tagh"; Çince: 天山, "Tian Shan") Karlık Dağları bölümünde 4900 metreye kadar yükselir. Aşırı ısı yükselip alçalmaları olur, yazın 43 °C - kışın -32 °C. 1982 yılında Sincan Üretim ve İnşaat Kolordusu (XPCC, Çince: basit; 新疆生产建设兵团; geleneksel; 新疆生產建設兵團; Pinyin: "Xīnjiāng Shēngchǎn Jiànshè Bīngtuán"), denilen onüçüncü tarımsal bölümü İl düzeyi şehir olan Kumul İlinde kurulmuştur ve Kumul'dan yönetilir. Kumul İlinde yeni nikel maden yataklakları bulunmuştur, toplam rezervin 15.8 milyon tonu bulduğu tahmin edilmektedir. Bu sayede Çin dünyada ikinci en büyük nikel rezervine sahip ülke konumundadır. Trabzonspor 2008-09 sezonu Trabzonspor'un 2008-09 sezonunda oynadığı maçların listesidir. Trabzonspor bu sezonda Süper Lig ve Türkiye Kupası'nda mücadele etti. 2007-08 sezonunun bitmesiyle ilk olarak Hüseyin Avni Aker Stadyumu'nda tadilat başlatıldı. Yaklaşık iki ay süren tadilat sonucunda kale arkası tribünlerinin kapasitesi artırılarak, sahaya yaklaştırıldı. Maraton tribünün çatısı kaldırılırken, kapalı tribüne ise asansör konuldu. Stadın tamamlanmasıyla kombine satışları da hızlandı. 2.500, 1.000, 750, 300 ve 100 YTL den satışa sunulan kombinelerden yaklaşık 16.000 adet satıldı. Forma sponsorluğu için Nike firmasıyla 3+2 yıllık sözleşme imzalandı. Giyim sponsorluğu için ise Ramsey'le anlaşıldı. Ayrıca Değirmenderespor'un adı değiştirilerek Trabzon Karadenizspor'a dönüştürülerek genç futbolcular bu pilot takıma gönderildi. Bunun yanında "Ülker Alpella Basketbol Takımının" tüm hakları Trabzonspor'a devredildi ve Türkiye Basketbol 2. Ligi'nde mücadele etmeye başladı. Trabzonspor transfer dönemine ise en hızlı giren takım oldu. Yaptığı 23 transfer ile Avrupa'nın en çok transfer yapan takımı oldu. İlk olarak Almanya 3. Liginde top koşturan Ceyhun Gülselam 3 yıllık sözleşme imzalandı. Daha sonra Hrvoje Čale ile 4, Gustavo Colman ile 5, Egemen Korkmaz ve Selçuk İnan'la da üçer yıllık sözleşme imzalandı. Asıl önemli transferler ise Gökhan Ünal ve Rigobert Song ile gerçekleşti. Gökhan yaklaşık 6 milyon € karşılığında 4 yıllık sözleşme imzalarken, Song, Galatasaray'la sözleşmesinin bitmesiyle bonservis bedeli ödenmeden 2 yıllık sözleşme imzaladı. Zafer Yelen ve Burak Yılmaz'la anlaşılmasına rağmen daha sonra çıkan pürüzler nedeniyle bu futbolcuların transferi gerçekleşmedi. Bordo mavililer son transferini ise Isaac Promise'yi alarak gerçekleştirdi. Yapılan bu transferlerle takımın yaş ortalaması 26'dan 23.8'e düştü. En yaşlı futbolcu Tony Sylva olurken en genç futbolcu da Barış Memiş oldu. Trabzonspor, ilk hazırlık çalışmalarını Mehmet Ali Yılmaz Tesisleri'nde yaptıktan sonra ilk etap kampını 7 - 18 Temmuz tarihleri arasında Gerede'de gerçekleştirdi. İkinci etap çalışmalarını ise 27 Temmuz - 13 Ağustos tarihleri arasında Almanya'da yaptı. Almanya'da yedi hazırlık maçı yapan Trabzonspor bu maçlarda üç galibiyet, üç mağlubiyet, bir de beraberlik aldı. Trabzonspor, sezon açılışında İstanbul'da Belçika takımlarından Club Brugge ile karşılaştı ve rakibini Umut Bulut'un attığı tek golle 1-0 mağlup etti. Trabzonspor, bir önceki sezonu ilk dörtte bitiremediği için 12 Ağustos 2008 tarihinde çekilen kuralarda 2. eleme turunda Kardemir Karabükspor ile eşleşti. Bordo mavililer 24 Eylül'de oynanan maçı 2-0 kazandı ve adını grup aşamasına yazdırdı. Trabzonspor, grup maçları sonucunda sadece 4 puan toplayarak dördüncü oldu ve Türkiye Kupası'ndan elendi. Turfan Ä°li Turfan İli (Uygurca: تۇرپان ۋىلايىت, "Turpan Vilayiti", Çince: 吐鲁番地区/吐魯番地區; Pinyin: Tulufán Dìqū), Çin'in Sincan Uygur Özerk Bölgesinin doğusunda bir ildir. Turfan başşehridir. Turfan İli'ndeki şehir ve beldeler: 2015 yılı Sincan Uygur Özerk Bölgesi İstatistik Bürosu verilerine göre Turfan İli nüfusu şu azınlıklardan oluşmaktadır: Turfan vahasında, milattan önce ilk yüzyıl döneminden kalma "Aidingju" ve "Subaşı"nda bazı kalıntı ve belgeler bulunmuştur. Merkezi Turfan'da olan Jushi (車師, "Jūshī") Krallığı İsa'nın doğumundan kısa süre önce ilk defa Milattan önce 67'de Çin kaynaklarında bahsedilen ve Çinliler tarafından ele geçirilen sonra, Milattan sonra 10. yılda Hiung-nu egemenliğine girmiş, kısa sonra bağımsızlığına kavuşmuştur. İlk MS yüzyıllarında, Turfan nüfusunun çoğu Tocharca konuşurmuş, ayrıca Çince ve Soğdca konuşanlarda bulunurmuş. 5. 7. yüzyılda, Turfana Türkler hakim olmuş. 640 yılında Çinlilerin, 790 yılında Tibetlilerin eline geçmiştir. 843 yılında Turfan ikinci Uygur Hükümdarlığının bir parçası olmuştur. Bu devirde çoğunluk Budist dini yanında Mani ve Hristiyan dinleride Turfan'da yaygınlaşmıştır. Kaşgar Emirliği'ni bağlı olan bu bölge Yakub Beg zamanında 1877 yılı ilkbaharında Qing Hanedanı Olağanüstü Veziri (钦差大臣/欽差大臣 qīnchāi dàchén, bir konuda İmparatorundan tam yetkiyi alan vezir) Tso Tsung-t'ang (左宗棠 Zuǒ Zōngtáng) komutasındaki Çin ordusu saldırısı üzerine Çin'nin eline geçmiştir. 20. yüzyılın başlarında Grünwedel ve Le Cog tarafından Turfan'da yapılan kazılarda; Maniheist sanata ait freskler, ipek üzerine boyanmış resimler gibi birçok örnek ortaya çıkarılmıştır. Bu resimlerin hemen hemen tamamında kişiler; beyaz veya kırmızı urbaları ve maniheist külahları ile tanınırlar. Türk kavimlerince yaygın bir şekilde kullanılan keçe şapka ve külahlara Uygurlar döneminde tepecikler ilave edildiği bu fresklerden anlaşılmaktadır. A. von Le Gog tarafından Almanya'ya götürülen Uygur duvar resimleri, şimdi Berlin arkeoloji müzesinde sergilenmektedir. Emir SpahiÄ‡ Emir Spahić, (d. 18 Ağustos 1980; Dubrovnik - Hırvatistan), Boşnak futbolcu. Premijer liga Bosne i Hercegovine ekiplerinden FK Sarajevo'da oynamaktadır. Spahić, futbolcu kariyerine ilk olarak NK Zagreb Futbol Takımı'nda başladı. Emir Spahić, 6 Eylül 2003 tarihinde ilk millî maçına çıktı. 2004 senesinin başında Rossiyskaya Premyer-Liga takımı FC Shinnik Yaroslavl'da, 2005 senesinde ise Torpedo Moskova takımına geçti. 2006 senesinin başında Lokomotiv Moskva takımına tranfer oldu ve bu takımda 2012'ye kadar top koşturdu. 24 Haziran 2009'da Fransız ekibi Montpellier HSC'e transfer olarak 2 yıl burada oynadı. 1 Temmuz 2012'de Sevilla'ya transfer oldu. 2012-2013 sezonunun devre arasında Anji'ya kiralık olarak gönderildi. 2013-14 sezonu Ã¶ncesinde Bayer 04 Leverkusen'e transfer oldu. Hacimurat Akkayev Hacimurat Magomedoviç Akkayev "(Rusça: Хаджимурат Магомедович Аккаев)" (d. 27 Mart 1985, Tyrnyauz), Balkar asılı Rus halterci. Akkayev, 2004 Yaz Olimpiyatları 94 kg erkekler kategorisinde koparmada 185, silkmede 220 ve toplamda 405 kg ile gümüş madalya kazandı. Çin'de düzenlenen 2008 Yaz Olimpiyatları'nda ise koparmada 185, silkmede 217 ve toplamda 402 kg kaldırarak bronz madalyanın sahibi oldu. Ancak doping yaptığı gerekçesiyle 2016 yılında madalyası elinden alındı. Zafer Yürüyüşü Zafer yürüyüşü, 25 Ağustos'u 26 Ağustos'a bağlayan gece Türk Orduları Başkumandanı Atatürk ve komuta kademesinin, Şuhut'tan Kocatepe'ye yaptığı yürüyüşü anmak için her sene aynı zamanda aynı güzergahta yapılan yürüyüştür. Mustafa Kemal, çok sıkı takipte olduğu dönemde 25 Ağustos 1922 tarihinde Akşehir'de bir futbol maçı organize edilmesini ister. Maçın ilk yarısını izledikten sonra, maç arasında Şuhut'a geçer. Şuhut'ta konakladıktan sonra, gece 12.30'da at ile Çakırözü Köyü'ne geçer ve buradan Kocatepe'ye yola çıkar. Kocatepe'ye ulaştığında askerlerin hazır olduğunu görünce saat 05:30'da "Ordular ilk hedefiniz Akdeniz ! İleri !" diyerek büyük taarruzu başlatır. 23-26 Ağustos tarihleri arasında Afyon Kocatepe Üniversitesi'nin düzenlediği ve ilki 2005 yılında yapılan etkinlikler çerçevesinde, Kocatepe Zafer Yürüyüşü olarak adlandırılan Şuhut ilçesinden Kocatepe'ye büyük zafer yürüyüşü yapılmaktadır. Meşaleler eşliğinde gece yapılan zafer yürüyüşüne üniversiteler, sivil toplum kuruluşları ve vatandaşların yanı sıra aralarında yüksek rütbeli subaylarında bulunduğu askeri erkan da katılmaktadır. Yürüyüş Şuhut'tan, başlayıp Kocatepe'de sona ermekte ve Mustafa Kemal'in kullandığı yaklaşık 14 km olan güzergâh yürüyerek geçilmektedir. Önemli bir kısmı Afyon'da geçen ve zaferle sonuçlanan Büyük Taarruz’un ilk karargahı Kocatepe’de kurulmuştur. Şuhut ilçesinden Kocatepe’ye 1922 Ağustosu'nun 25'ini 26'sına bağlayan gece hareket eden komuta kademesi Başkumandan Mustafa Kemal Paşa, Fevzi Paşa ve İsmet Paşa'nın izlediği yol, Afyonkarahisar Valiliğinin girişimleri ile “Zafer Yolu” olarak yeniden projelendirilmiştir. Çevre ve Orman Bakanlığından izin alınmak suretiyle Eskişehir Kültür ve Tabiat Varlıkları Bölge Kuruluna sunulan proje, 10 Haziran 2005 tarihinde onaylanmıştır. Kısa bir bölümü sit alanında kalan yolda kurul kararı doğrultusunda gerekli çalışmalar başlatılmıştır. Zafer Yolu Projesi uyarınca açılan yolla Şuhut Atatürk Evi ile Kocatepe arasında ulaşım sağlanmış, böylece Afyonkarahisar’dan Kocatepe’ye giden ziyaretçiler bu yolu kullanarak Şuhut ilçesi üzerinden tekrar Afyonkarahisar’a dönüş yapabilme olanağına kavuşmuştur. Kocatepe’ye çıkan ziyaretçiler kısa bir seyahat sonunda Şuhut’a gelebilmekte ve “Kurtuluş Savaşı Panoraması”nın yer aldığı Atatürk Kültür ve Sanat Evini görebilmektedir. Andrey RÄ±bakou Andrey Ribakov (Beyaz Rusça: Андрэй Рыбакоў, 4 Mart 1982, Mahilyov), Beyaz Rus halterci. Ribakov, Dominik Cumhuriyeti'nin başkenti Santo Domingo'da düzenlenen 2006 Dünya Halter Şampiyonası 85 kg erkekler kategorisinde toplamda 383 kg ve 2007 Dünya Halter Şampiyonası - Erkekler 85 kg koparmada 187, silkmede 206 ve toplamda 393 kg kaldırarak altın madalya kazandı. Beyaz Rus halterci 2004 Yaz Olimpiyatları'nda toplamda 380 kg ile gümüş madalya kazandı. Çin'de düzenlenen 2008 Yaz Olimpiyatları'nda ise koparmada 185, silkmede 209 ve toplamda 394 kg yapmasına rağmen kendisiyle aynı puanı alan Lu Yong'un yarışma tartısında avantajlı olduğu için gümüş madalyayla yetinmek zorunda kaldı. Ribakov, 2006 Avrupa Halter Şampiyonası'nda da yaptığı 392 kg'lik derecesiyle altın madalyanın sahibi oldu. 1994 Fransa Bisiklet Turu 1994 Fransa Bisiklet Turu Fransa Bisiklet Turu'nun 81.'si olup, İngiltere'de iki etap içerir (Yirmi dört yıl sonra tur ilk defa burada oluyor), etap 4 Dover'den Brighton'a ve etap 5 Portsmouth etrafında. 1994 yılı 2 Temmuz-24 Temmuz tarihlerinde yapldı. Toplam yarış mesafesi 3.978 km ve 21 etaplı olup, hız ortalaması 38,383 km/saatti. Notlar 1995 Fransa Bisiklet Turu 1995 Fransa Bisiklet Turu 1995 yılı 1 Temmuz-23 Temmuz tarihlerinde yapılan 82nci Fransa Bisiklet Turu'dur. Tur Miguel Indurain'ın beşinci ve son zaferiydi. 15nci etapta İtalyan bisikletçi Fabio Casartelli, Col de Portet d'Aspet'de bir kaza sonucu öldü. Mars Keşif Programı Mars Keşif Programı, bilim dünyasından gelen yenilikçi öneriler arasından elemeyle yapılan seçme sonucu Mars'a küçük ve düşük bütçeli sefer düzenleme amaçlı bir NASA programıdır. Bu programdaki ilk robotik uzay aracı, iptal edilen Mars Yüz Ölçücüsü seferi yerine özel olarak geliştirilen, -bir iniş uzay aracı olan- Anka Kuşu (Uzay Aracı)dır. Laurent Dufaux Laurent Dufaux (doğum 20 Mayıs, 1969 Montrö, İsviçre) 1991-2003 yılları arasında profesyonel yol bisikletçisi. Düsseldorf Uluslararası Havalimanı Düsseldorf Uluslararası Havalimanı, (IATA: DUS, ICAO: EDDL), Almanya´da Düsseldorf şehrinin 6 km kuzeyinde bulunan uluslararası havalimanı. Mehmet Reşat Nayır Mehmet Reşat Nayır (1911, İstanbul - 1992, İstanbul), Türk futbolcu, teknik direktör ve futbol hakemi. Fenerbahçe altyapısında yetişmiştir. Kanat oyuncusu olarak oynadı. Fenerbahçe ile 5 lig şampiyonluğuna ulaştı. Sarı lacivertli ekipte 312 kez oynadı. Ayrıca 4 kere de millî olmuştur. 1959-60 Sezonu teknik direktör olarak Fenerbahçe'nin başında bulundu. 1961'de Vefa'yı çalıştırdı. 1992 yılındaki vefatının ardından Karacaahmet Mezarlığı'nda toprağa verildi. Karyn White Karyn Layvonne White veya bilinen adıyla Karyn White (d. 14 Ekim 1965) Amerikalı R&B şarkıcısı ve söz yazarı. 1980'lerin sonundan 1990'ların başına kadar popülerliğini sürdürmüştür. White, beş kardeşin en küçüğü olarak Los Angeles'ta dünyaya geldi. Küçük bir çocukken kilise korosunda yer alan White, daha sonraları da Howard Üniversitesi'nden mezun oldu. 1988'de ilk albümü "Karyn White" ile bir milyondan fazla sattı ve albümden çıkan teklilerle R&B listelerinde zirveleri gördü. Ardından 1991'de "Ritual of Love" albümünü piyasaya süren White, albümden çıkan "Romantic" adlı şarkı ile Amerikan müzik listesinde bir numaraya yükseldi. 1992'de ünlü yapımcı Terry Lewis ile evlenen White, Ashley Nicole adında bir kız dünyaya getirdi. Çift daha sonra boşanınca White, gitarist Bobby G ile evlendi. 1995'te Japonya'ya özel albümünü çıkaran White, bu tarihten sonra 2012'deki "Carpe Diem" albümüne dek sadece derleme albümleriyle piyasada göründü. Fife Fife İskoçya'nın batısında yer alan bir il ("council area"). Toplam nüfusu 360.000. Orta Çağ'da aynı adı taşıyan bir krallığın merkeziydi. Dünyanın en eski üniversitelerinden birinin bulunduğu ve golf sporunun anavatanı kabul edilen Saint Andrews şehri Fife bölgesinde yer almaktadır. Ahmet Bedevi Kuran Ahmet Bedevi Kuran, (d. 1886, Trabzon - (ö. 24 Ocak 1966, İstanbul), Türk yazar ve siyaset adamı. II. Meşrutiyet dönemi Jön Türkler’indendir. Yaşadığı dönemin tarihini, sağlam bir metot ile kaleme alan biyografi yazarı olarak anılmaktadır.. Prens Sabahattin taraftarı olan Ahmet Bedevi, İttihat ve Terakki’ye muhalif idi. Cumhuriyet yıllarında siyasetten uzak durmuş; emekliliğinden sonra Jön Türkler hakkında eserler vererek bu devrin tanınması ve yazılmasını mümkün kılmıştır. 1886 yılında Trabzon’da dünyaya geldi. Babası, Kula eşrafından, Seyyid İbrahimzâdelerden Hacı Mehmet Nuri Efendi; annesi Trabzonlu Nesime Âbide Hanım'dır. Redif zabiti olan babasının memleketi Kula’ya tayini nedeniyle çocukluğu Kula’da geçti. İlköğrenimini Kula’da tamamladı; ortaöğrenimine Akhisar’da başladı; 1898’de ağabeyi Halil ile İstanbul’a giderek Eyüp Baytar Rüştiyesi’ne kaydoldu. 1901’de rüştiyeden mezun olduktan sonra Kuleli Askeri İdadisi’ne kaydoldu. Bu okuldan 1905’te mezun oldu ve Harbiye’ye girdi. Harbiye’deki öğrenciliği sırasında II. Abdülhamit’e karşı gizli çalışmalara katılmaktan tutuklandı. Divan-ı Harp Heyeti huzurundaki ağır eleştirileri ve ürkütücü sözlerinden sonra suikast hazırlamak suçuyla idama mahkûm oldu. 1907-1908 ders dönemini hapishanede geçirdi; İkinci Meşrutiyet’in ilanıyla serbest bırakıldı. İttihat ve Terakki’ye muhalefet eden ve kaydolmayı reddeden öğrenciler arasındaydı. 31 Mart İsyanı sonra mezuniyetini beklediği sırada İttihat ve Terakki’ye itaat etmeyen dört arkadaşı ile birlikte tutuklandı. Rodos'a sürgün edilmesine karar verilen Ahmet Bedevi, hak etmesine rağmen diplomasını da alamadı. Sürgünden kaçıp Mısır’a gitti. O dönemde Mısır İttihat ve Terakki muhalefetinin en önemli durağı idi. Kahire’de Türkçe dersleri veren Ahmet Bedevi, Mısır Hidivi Abbas Hilmi Paşa’nın isteği ile Fas ordusunun düzenlenmesi çalışmalarına katıldı. Fas’ta yedi ay kadar çalışan zabitler, Fransa’nın baskıları karşısında dağıldılar. Arkadaşları Mısır’a dönerken Ahmet Bedevi Paris’e gitti. Prens Sabahattin taraftarları arasında siyasi faaliyette bulunan Ahmet Bedevi, sadrazam Said Halim Paşa’nın ölümünden sonra İstanbul’a döndü. İstanbul’da, Ahmed Muhtar Paşa ve Kâmil Paşa hükümetleri döneminde Prens Sabahattin’in yanında siyasi faaliyette bulundu. Babıali baskını ile İttihat ve Terakki yeniden iktidara geçip Mahmut Şevket Paşa sadrazam olduktan sonra hükûmeti devirmeye yönelik eylemlerinden ötürü yakalandı; müebbed kürek cezasına çarptırıldı. Önce Bodrum’a, daha sonra Sinop’a sürüldü. Arkadaşlarıyla birlikte Sinop’tan Sivastopol’e kaçarak Paris’e gitti. I. Dünya Savaşı’nın başlaması üzerine Avrupa’daki Türkler’in toplandığı Cenevre’ye geçti. Cenevre’de "İsviçre Türk Gençleri Cemiyeti", "Türk Menfaatlerini Koruma Cemiyeti" gibi derneklerin kuruluşuna öncülük etti. Savaşın sonunda İstanbul’a döndü. Dahiliye vekili Ahmet Reşit tarafından Gebze kaymakamı olarak atandı (22 Mayıs 1920). Bu görevi sırasında Kuvay-ı Milliye’ye yardım ettiği anlaşılınca Ferit Paşa onu kaymakamlıktan azletti (9 Eylül 1920). İstanbul’a dönerek Türk Kurtuluş Savaşı’nı destekleyen çalışmalar yaptı. Savaştan sonra siyasal yaşamdan uzaklaştı. Cumhuriyet'in ilanı’ndan sonra üç yıl İstanbul’da Elektrik Türk Anonim Şirketi’nde abonman memuru olarak çalıştı. İki senelik bir aradan sonra 1928-1930 arasında iskân ve nüfus mübadele işlerine bakan Muhtelit Mübadele Komisyonu’nun Ayvalık ve Giresun Takdir-i Kıymet Heyeti’nde, Türk üyesi olarak bulundu. Bu son memuriyetin sonra Ankara’ya giden Ahmet Bedevî Ziraat Bankası’nda Umum Muamelât Müdürlüğü neşriyat memurluğu, fen müşavir memurluğu, Ticari Krediler Müdürlüğü memurluğu, Merkez Müdürlüğü memurluğu, muhasebe memurluğu görevlerinde bulundu. 1934 yılında Hayriye Nail Hanım’la evlendi; çocuğu olmadı ancak Hayriye Naile Hanımın ilk evliliğinden bir kızı ve bir oğlu vardı. Ziraat Bankası’ndan sonra Toprak Mahsulleri Ofisi’nde çalıştı. 1948 yılında emekliye ayrıldı ve İstanbul’a döndü. Eserlerini bastırabilmek için emeklilik aidatlarını toptan alan Ahmet Bedevi’nin yazarlık hayatı 1945’te başlamıştı. 14 yıl boyunca "Jön Türklüğün Tarihçisi" sıfatıyla anılacak derecede çok yayında bulundu. Akşam gazetesi, İstanbul mecmuası, Vatan gazetesi, Yeni Sabah, Resimli Tarih Mecmuası, Tarih Dünyası, Kudret gazetesi, Millet gazetesi, Dünya gazetesi gibi yayın organlarında makaleler yayımladı. İlk kitabı olan “"İnkılab Tarihimiz ve Jön Türkler"” Aralık 1945’te Tan Matbaası’nda basıldı. 4 Aralık’ta gerçekleşen Tan baskını’nda kitabının matbaa ile beraber tahrip ve imha edildiğini zanneden Ahmet Bedevi, duyduğu ani üzüntünün etkisiyle felç geçirdi. Kitabının yok olmaktan kurtulduğu haberinin sevinciyle yataktan kurtuldu. İkinci kitabının tamamlayıcısı olarak sunduğu “"İnkılâp Tarihimiz ve İttihat ve Terakki"” adlı eseri 1948’de yayımladı. Diğer kitapları şunlardır: din istismarı ve din kavgaları üzerine düşüncelerini anlatan “"Din Nedir ve İtikatlar Nasıl Gelişmiştir"” (1952), Hüseyin Cahit'in II. Meşrutiyet devri siyasî hayatında oynadığı rolü değerlendirip eleştiren “"Hüseyin Cahit Yalçın Bey’e Açık Mektup"” (1955), İlk iki kitabını birleştiren ""Osmanlı İmparatorluğunda İnkılâp Hareketleri Millî Mücadele"" (1956), 1922’de kaleme aldığı ve kendi hayatı, özellikle öğrenim yılları hakkında bilgiler verdiği “"Harbiye Mektebinde Hürriyet Mücadelesi"” (1958), İsmet İnönü'yü Atatürk'e karşı tavırları ve Demokrat Parti'ye sert muhalefetinden dolayı eleştirdiği “"İsmet İnönü Paşa’ya Açık Mektup"” (1958), Osmanlı İmparatorluğunda İnkılâp Hareketleri Millî Mücadele kitabının ilaveli ikincisi baskısı (1959) Emeklilik yıllarını geçirdiği İstanbul’da 1966’da hayatını kaybetti. Cenazesi, Zincirlikuyu Mezarlığı’na defnedilmiştir. Juan Fernández Adaları Juan Fernández Adaları ya da Juan Fernández Takımadaları; Güney Pasifik'de Şili'ye ait adalar grubudur. Adalar yaklaşık Şili topraklarının 670 km batısında ve yine yaklaşık Valparaíso'nun enleminde bulunur ve aşağıdaki 3 adadan oluşur: Volkanik kökenli adalar yönetimsel olarak Valparaíso Bölgesi'ne bağlıdır. Milli Vanilli Milli Vanilli, 1980'lerin sonundan Kasım 1990'a kadar etkin kalmış Alman asıllı bir gruptur. Grup, daha çok ilk albümleri "All or Nothing" (1988) ve ikinci albümleri "Girl You Know It's True" (1989) ile bilinmektedir. Grubun Fab Morvan ve Rob Pilatus olmak üzere iki üyesi bulunmaktaydı. Günümüze kadarki tekli satışları 30 milyonu bulurken, albüm satışları 14 milyondan fazladır. Milli Vanilli, 1988 yılının ortalarında, sadece Avrupa'ya mahsus olmak üzere ilk albümleri "All or Nothing"i yayımladı. Belli bir süre sonra beklenenin üzerinde başarı gösterince 1989'da uluslararası piyasada ikinci albümleri "Girl You Know It's True"yu piyasaya sürdü. Bu ikinci albüm ABD başta olmak üzere çoğu ülkenin albüm listesinde zirveye yükseldi. Ayrıca albümden çıkan "Girl You Know It's True" adlı şarkı Amerikan tekli listesinde 2 numaraya yükselirken, "Blame It on the Rain", "Baby Don't Forget My Number" ve "Girl I'm Gonna Miss You" adlı şarkılar bir numarayı gördü. Bu başarının ardından başta ABD olmak üzere, uluslararası bir üne kavuşan grup, ABD'de çeşitli konserlerde ve gösterilerde kendine yer bulmaya başladı. Milli Vanilli, 1990 yılında "En İyi Yeni Grup" dalında Grammy ödülü aldı. 1990'daki Grammy ödülünden sonra MTV tarafından da kaydedilen Connecticut konserindeki "Girl You Know It's True" performansı esnasında vokalin takılmasıyla beraber grubun konserlerde playback yaptığı ve seslerinin grubun resmi üyelerine ait olmadığı ortaya çıktı. Sonuç olarak, grup ceza alarak Grammy ödüllerinden oldu. Bu skandaldan sonra grup, çıkardığı albümlerle piyasada tutunamadı. Bu ağır yükün altında uzun süre ezilen grubun üyelerinden Rob Pilatus 1998'de Frankfurt'ta bir otel odasında alkol komasından ölü bulununca Milli Vanilli'nin gelecek planları da suya düştü. Daha sonraları diğer üye Morvan'ın solo albüm denemeleri gündeme gelmiş olsa da, Milli Vanilli'nin başarısını bir daha yakalayamadı. Paine Paine, Orta Şili'de bir şehirdir. Region Metropolitana'da bulunan Paine 50.000 nüfusa sahiptir (2004). Şehrin adı Picunche yerlilerinin Mapudungun dilinden gelir ve anlamı "Mavi Gökyüzü" 'dür. Başkent Santiago de Chile'nın yaklaşık 50 km güneyinde, Panamericana'nın kenarında olan Paine, Maipo Eyaleti'ne bağlıdır. Şili'deki şehirler listesi Reprise Records Reprise Records, 1960 yılında Frank Sinatra tarafından kurulan Amerikan müzik şirketidir. Günümüzde The Secret Machines, Michael Bublé, The Smashing Pumpkins, Avenged Sevenfold, The Used, Mastodon, Eric Clapton, Green Day, Fleetwood Mac, Serj Tankian, Josh Groban, My Chemical Romance gibi müzik gruplarına ve müzisyenlere albüm yapan şirket, Warner Music Group tarafından idare edilmektedir. Giant Records Giant Records ile ilgili maddeler: Miss Marple Jane Marple, Agatha Christie tarafından yaratılan kurgusal İngiliz amatör dedektif karakteridir. Hercule Poirot ile birlikte, Christie'nin ünlü karakterlerinden biridir ve 12 romanda ve 8 kısa öyküde boy göstermiştir. Jane Marple Agatha Christie'nin ilk olarak Ölüm Çığlığı romanında, son olarak da Uyuyan Ölüm adlı romanında yer almıştır. Miss Marple ekranlara, filmler ve diziler için, Margaret Rutherford, Angela Lansbury, Helen Hayes, Joan Hickson, Geraldine McEwan, Julia McKenzie gibi çeşitli aktrisler tarafından aktarılmıştır. Jane Marple İngiltere'de küçük bir kasaba olan St. Mary Mead'de yaşamaktadır. Görünüşte sıradan yaşlı bir kadın gibi gözükmektedir ama aslında zekası ve sahip olduğu insan doğası ile ilgili bilgisiyle çevresinde gelişen cinayetleri İngiliz polislerini utandıracak kadar hızlı ve mantıklı bir şekilde çözümlemektedir. Jane Marple romanlarının bir bölümünde yiğeni Raymond West'in adi geçer. Rob Thomas Robert Kelly Thomas (14 Şubat 1972, Landstuhl), Amerikalı şarkıcı. Sanatçı, Matchbox 20 grubunun vokalisti olduğu gibi, solo çalışmalarıyla da tanınmaktadır. Almanya'nın Landstuhl kentinde doğup büyüyen Thomas, "Tabitha's Secret" ve "Matchbox Twenty" adlı grupların kuruculuğunu ve ana vokllerini üstlenmiştir. Sanatçı, 1996'dan bugüne başta grubu olmak üzere sayısız sanatçıya da yazmış olduğu şarkı sözleriyle katkıda bulunmuştur. 1999'da Porto Riko'lu model "Marisol (Maldonado) Thomas" ile evlenen Thomas, 2000'de solo olarak ünlü gitarist Santana ile beraber ABD'de 12 hafta zirveye oturmuş olan "Smooth" adlı şarkıyı seslendirmiştir. Daha sonraları, belirli dönemlerde grubundan bağımsız olarak solo albümlerle beliren Thomas, 2005'te ilk solo albümü "Something to Be"yi çıkarmış ve ABD listeleri olan Billboard 200'de zirveye oturmuştur. Albümüyle 1,5 milyon satış yakalayan Thomas, "Lonely No More" adlı şarkısıyla da ABD'de 6 numarayı görmüştür. Bilâd-ı Rûm Bilâd-ı Rûm (Farsça بلادي رُم) ya da Bilâdu’r-Rûm (Arapça: بلاد الرم), Arap coğrafyacılar tarafından önce Roma İmparatorluğu, sonra Bizans topraklarına ve en son olarak da Selçuklu Anadolu'suna 9. ve 10. yüzyıllardan başlayarak verilen isim olup harfiyen "Rûmların beldeleri/memleketi" demektir. Aynı anlamda Diyâr-ı Rûm (Farsça ديار روم) terkibi de kullanılır. "Rûm" Arapların Romalılara verdiği isimdir. Selçuklara Araplar "Rum Sultanlığı" derlerdi, çünkü o uzun zamandır Romalı düşünülen bölgede Müslüman ordular tarafından kurulmuştu. "Rûm" kavramı, Arap İslam coğrafyacıları tarafından bilinmekte olan bir bölge ve halkın adıdır. Bunların yaşadıkları ya da sahip oldukları topraklar "Bilâd er-Rûm" olarak adlandırılmış olup buna Akdeniz de dahildir. Öte yandan "Bilâd er-Rûm" tabirinin daha dar anlamda Anadolu’yu kastettiği de genel olarak kabul edilmiştir. Türkiye Selçukluları zamanında Anadolu'ya hakim olan Türklerden bahsederken ‘Konya Rum sultanlığı’, ‘Rum sultanı’ gibi isimlerin yanı sıra, Mevlana Celaleddin Rûmî, Eşrefoğlu Rûmî gibi tarihi simâların taşıdıkları adlar Türklerin bu isim zarfında, Akdeniz dünyasına dahil edilmiş olduklarını gösterir. İdrisî (12. yy), İbn-i Hurdazbih (9-10. yy), İbn Havkal (10. yy), Istahrî (10. yy) gibi kimi Müslüman coğrafyacıların eserlerinde, haritalarında "Bahr er-Rûm" tabiri ile Akdeniz’in aynı zamanda bir Rûm/Roma denizi olduğu kabul edilmekte, ancak aynı denizin "Bahr eş-Şâm" tabiriyle de zikredilmesi, bu denizin Müslümanlarca da sahiplenildiğini göstermektedir. Suriyeli Arap coğrafyacı Yâkût el-Hamavî el Rûmî tarafından 1224-1228 yıllarında yazılan Mucemü’l-Büldân adlı ansiklopedik kitapta İslam coğrafyacılarındaki yedi iklim (الأقاليم السبعة) anlayışına bağlı olarak "5. İklim bölgesi" için "er-Rûm" terimi kullanılır ve "Mısır körfezi, Mağrib, Bahrü’l-Ahdar (yeşil deniz), Türk Yecüc, Irak, Nusaybin, Endülüs arasında" olarak tanımlanır. Yâkût'un bu kitabında "Bilâdu’r-Rûm"’a dair iki önemli madde bulunmaktadır. Biri “er-Rûm” maddesi; diğeri ise “Rûmiye” maddesidir. Rûm tabiri ile, öncelikle bir halk kastedilir (“Bilâd er-Rûm denen çok büyük bir ülkede yaşayan bir kavimdir”), sonra da onların ülkesine bu ad verilerek ondan bahsedilir ki bu ülke, içinde Konstantiniye’nin merkez olarak yer aldığı Trakya ve Balkanlar ile Anadolu bölgesini kapsar; Rûmiye ile, Roma şehri kastedilerek “bu Rûmların başkenti ve alemi olan şehirdir” denmektedir. 9. yy Farslı coğrafyacı İbn-i Hurdazbih'in Arapça kaleme aldığı "Kitabü’l-Mesâlik ve’l-Memâlik" adlı coğrafya kitabından "Rumların dârülmülkleri (payitaht/başkent) Rûmiye (Roma) idi, orada on dokuz kral hüküm sürdü, iki kral Amûriye’de konaklamıştır. Amûriye, Haliç’in altındadır, Kostantîniyye ile Amuriye arası altmış mildir. Bu iki kraldan sonra iki kral daha Rûmiye’de kaldı. Sonra Büyük Kostantin Rûmiye’de hüküm sürdü, sonra Bizentiye’ye intikal etti, oraya bir sur yaptırarak Kostantîniyye adını verdi. Burası bugüne kadar Rumların dârülmülkleridir, buranın ismi Istanbûl’dur" biçiminde pasaj aktaran Yâkût, İstanbul adının oldukça erken denilebilecek bir dönemde kullanımda olduğunu da kanıtlar. İbn Batûta Anadolu'yu işaret ederek “Ahîler, Bilâd-ı Rum’da sâkin Türkmen akvâmının her vilâyet, belde ve karyesinde mevcuttur” demiştir. Peugeot 206 Peugeot 206, Peugeot'nun 1998 yılı eylül ayından beri ürettiği B segmentindeki otomobildir. Hatchback, C-C ve SW karoserli 206'lara bir de 2006 yılında İran Khodro tarafından üretilen sedan karoser eklenmiştir. Peugeot 206 10 Eylül 1998 tarihinde üretilmiştir. Peugeot'nun 2000 senesinin başında piyasaya çıkardığı ilk ticari araçtır. 2003 sonbaharında ikinci nesil araç olarak piyasaya çıkmıştır. Bartolomé García de Nodal Bartolomé García de Nodal (Pontevedra, 1574 - 1622) İspanyol kaşiftir. Kardeşi Gonzalo García de Nodal ile (1569 - 1622) beraber olarak İspanya'nın hizmetinde bulunmuştur. Seyahatleri, onları Kap Horn'un güneyine sürüklemiş, 12 Şubat 1619'da Diego Ramirez Adaları'nı keşfetmişlerdir. Adalara, geografları Diego Ramírez'in adını vermişlerdir. Martin Weinek Martin Weinek (d. 1964, Leoben, Steiermark) Avusturyalı bir tiyatro ve sinema oyuncusu, yapımcı, şarap üreticisi ve iş adamıdır. Özellikle "Komiser Rex" dizisinde canlandırdığı "Müfettiş Kunz" rolüyle tanınmaktadır. Weinek 1983 ve 1986 yılları arasında Prof. Peter P. Jost'un yanında drama sanatı konusunda eğitim gördü. 1986 yılından sonra Viyana'daki "Grup 80" tiyatrolarında oyunculuk yaptı ve "Nachsaison (Mevsim Sonu)" adlı filmde asansör görevlisi olarak küçük bir rolde oynadı. 1987 yılında Recklinghausen festivalinde Georg Mittendrein'in sahnelediği "Lecher Edi Cennete Doğru Bakıyor" oyununda oynadı ve Dieter Berner'in yönettiği "Müllomania" filminde sokak temizlikçisi rolünü oynadı. 1988-1989 yılları arasında "Jura Soyfertheater Vienna" ve diğer sahnelerde oynadığı çeşitli roller ve yönetmenlik çalışmalarını, 1990-1991 yılları arasında üstlendiği Hernalser Şehir Tiyatrosundaki sanat şefliği görevi izledi. Bu arada Wienek fırsat buludukça film ve televizyon dünyasındaki çalışmalarını aksatmadı. 1989 yılında hazırladığı 6 bölümlük TV dizisi "Calafati Joe" buna örnek gösterilebilir. Aktör oyunculuk yaşamının yanı sıra gene drama eğitimi görmüş olan eşi Eva ile birlikte şarap üretimiyle uğraşmaktadır. 1993 yılında hobi olarak şarap üretimine el atan çift Heiligenbrunn yakınlarında 3 hektarlık bir arazinin sahibidir. Kaspar Capparoni Gaspare "Kaspar" Capparoni (d. 1 Ağustos 1964, Roma), İtalyan bir oyuncudur. Ailesi İtalya'nın Pusteria vadisindeki Sexten kasabasında yaşayan Capparoni'nin babası operatör doktor, annesi ise Almanca öğretmeniydi. 18 yaşında Giuseppe Patroni Griffi'nin yönetmenliği altında tiyatro yaşamına başladı. 1984 yılında Dario Argento'nun yönettiği "Phenomena" adlı korku filminde rol aldı. Rol aldığı diğer filmler: Televizyon rolleri: Dost Muhammed Han Dost Muhammed Han (27 Aralık 1793, Herat - 9 Haziran 1863, Herat, Afganistan), Afganistan hükümdarı (1826-1863) ve Barakzay Hanedanı'nın kurucusu. Birleşik Krallık ve Rusya arasında siyasal mücadele alanı olduğu bir dönemde Afganistan'ın bağımsızlığını korumuştur. Barakzay kabilesinin önderi Payenda Han'ın çok sayıdaki çocuğundan biriydi. 1816'da, Afgan emiri Mahmud Şah'ın, veziri ve aynı zamanda kabilenin başkanı Fahd Han'ı öldürtmesi üzerine Barakzaylar ayaklandı. Sekiz yıl süren iç savaş, Barakzayların zaferiyle sonuçlandı. Dost Muhammed, kabilenin en güçlü üyesi durumuna geldi ve 1826'da tahta çıktı. Birleşik Krallık ve Rusya'nın Afganistan üzerindeki nüfuz kazanma girişimleri, Dost Muhammed'i iki büyük devlet arasında dengeci bir politika izlemeye zorladı. Ayrıca Dost Muhammed, iç savaş sırasında merkezi yönetimin denetiminden çıkan toprakları geri almaya çalıştı. Dost Muhammed'in ya kendilerine düşman olduğunu ya da Rusların ülkeye sızmasına karşı direnemediğini düşünen İngilizler, Afganistan'da dolaysız bir rol oynamaya çalıştılar. Önce, Dost Muhammed ile görüşme yaptılar; bunun başarısızlıkla sonuçlanması üzerine sürgündeki Afgan emiri Şüca Şah Dürrani'ye askeri destek verdiler. 1839'da başkent Kabil'de İngiliz birliklerinin yardımıyla Şuca'yı tahta geçirmeye çalıştılar. Bu harekat, I. İngiliz-Afgan Savaşı'na (1839-1842) yol açtı. 1840'ta ailesi İngilizlere esir düşünce Dost Muhammed, İngiliz birliklerine teslim oldu. Bununla birlikte, Kabil'deki İngiliz birliklerinin ve Şuca'nın durumu hızla kötüye gitti. Şuca bir ayaklanmada öldürüldü; kentten geri çekilmeye çalışan İngiliz birlikleri kılıçtan geçirildi. 1843'te İngilizlerin Afganistan'dan çekilmesinden sonra, Dost Muhammed bir kez daha tahta geçirildi. Ardından, ülkenin uzak yöreleri üzerinde merkezi denetimi yeniden kurmaya çalıştı ve bunda bir ölçüde başarılı oldu. Ayrıca, 1855 ve 1857'de dostluk antlaşmaları imzaladığı İngilizlerle de bir uzlaşma sağladı. Haziran 1863'te damadının komutasındaki birlikleri Herat kentini ele geçirdi, Dost Muhammed de birkaç gün sonra Herat'ta öldü. Oda topuk yÃ¶ntemi Oda topuk yöntemi madencilikte kullanılan bir üretim şeklidir. Yatay bir düzlemde oluşmuş olan cevheri üretmek için seçilebilecek yöntemlerden biridir. Temel olarak, cevherin üretimi sırasında, madenin üzerinde oluşan yükü dengelemek için bırakılan "topuklar" ve üretimin gerçekleşmiş olduğu "odalardan" oluşur. Oda topuk yöntemi genelde kömür, demir ve bakır madenlerinde tercih edilir. Yöntemde en önemli olan, topukların boyutlarıdır. Bırakılan topuklar çok küçük olursa, tavanın oluşturduğu yükü dengeleyemez ve maden çöker. Ancak topuklar çok büyük bırakılırsa, üretilmesi gereken cevher ocak içinde bırakılacağından, maden ekonomik değerini kaybedebilir. Topukların boyutlarını belirleyen birçok değişken vardır. Bunlardan bazıları; üretimi yapılan madenin türü, tavan yüksekliği, tavan taşı ve kayaç durumlarıdır. Yöntemin en büyük avantajı, uygulamasının basit ve maliyetinin düşük olmasıdır. En büyük dezavantajı ise üretilmesi gerekencevherin ocakta bırakılmasıdır.(Cevher Kaybı % 35-40 kadardır.) Topukların boyutlandırılmasında, birçok değişken oldğundan hesaplamalar genelde oldukça karışıktır. Bu sebeple uzun süre boyunca ampirik çözümler tercih edilmiştir. Bu yol emniyet açısından pek güvenli olmasa da, deneyimler sonucu uygulamlarda olumlu sonuçlar vermiştir. Topuklarından birinin göçmesi durumunda, diğer topuklar da durumdan etkilenmekte ve büyük tehlike oluşmaktadır. Bu gibi durumlarda, tüm madenin çökmesini engellemek için çalışma alanları panolara ayrılmıştır. Üretimin bittiği panolarda, tehlike oluşmaması için kontrollü göçertme uygulanabilmektedir. Mary J. Blige Mary Jane Blige (d. 11 Ocak 1971), veya bilinen adıyla Mary J. Blige, ünlü Amerikalı hip hop ve R&B şarkıcısıdır. Sanatçı günümüzde Missy Elliott ile beraber "hip hop'ın kraliçesi" olarak bilinmektedir. Sanatçı 8 Grammy ödülüne sahip olduğu gibi, 90'larda hip hop ve soul ödüllerine aynı anda gösterilen tek insan olmuştur. 1971 doğumlu sanatçı, 1988'de "Uptown Records" ile anlaşma imzalamış ve ilk albümü "What's the 411?" albümünü çıkarmıştır. Sanatçı albümündeki 411 sayısıyla beraber, "The 411" adlı İngiliz R&B grubunun isim annesi olmuştur. İlk albümünün 6 numarayı görmesiyle beraber, 1994'te "My Life" adlı albümü yayınlayan Blige, bu albümle de 7 numaraya ulaşmıştır. Sanatçı 1997'de, 2003, 2005 ve 2007'deki albümleriyle beraber 4 adet zirveye ulaşan albüm yayınlayan Blige, sanatıyla Keyshia Cole, Ashanti, LeToya, Cheri Dennis, Christina Aguilera ve Alicia Keys gibi sonraki nesil sanatçıların örnek aldığı bir isim olmuştur. II. Andronikos II. Andronikos Paleologos (Yunanca : ) d. 25 Mart 1259, Konstantinopolis – ö. 13 Şubat 1332, Konstantinopolis. Bizans İmparatoru: 1282–1328 arasında. II. Andronikos, VIII. Mihail ve Theodora Palaiologina'in en büyük yaşayan oğlu olup III. İoannis'in büyük yeğenidir. 1261'de Konstantinopolis Latinlerden tekrar geri alındıktan sonra Bizans İmparatoru olan babası VIII. Mihail'in taç giyme töreninde ortak imparator olarak ilan edilmiş; 1272'de taç giyme töreni yapılmış ve ancak 1282de babasının ölümü üzerine tek imparator olabilmiştir. Babasının ölümünden hemen sonra II. Andronikos'un ilk içişleri icraatı olarak (babası hayatta iken desteklemeye zorlandığı) Bizans halkı tarafından nefretle karşılanan Doğu Ortodoks Kilisesi'nin ve Patrikliğinin Katolik Papalık'a tabi olarak birleştirilmesi için yapılmış olan anlaşmayı tanımayı reddetmiştir. Bu anlaşmanın Ortodoks Kilisesi mensupları arasında çıkartmış olduğu ikilikler sorununun çözümü, ancak 1310'da başarılabilmiştir. II. Andronikos hükümdarlığı boyunca çok zor ekonomik ve malî sorunlarla uğraşmıştır. İmparatorluk dönemi içinde Bizans altını olan "İperpiron" o kadar değer kaybetmiştir ki devlet hazinesi için (sikke sayısına göre) topladığı vergi geliri 7 misli daha düşük olmuştur. II. Andronikos bu enflasyona karşı tedbir olarak, vergi indirimlerini azaltarak vergi hasılatını artırmaya ve devlet harcamalarını kısmaya çalışmıştır. Bu ekonomik tedbirlere uyarak 1285 yılında 80 gemiden oluşan Bizans donanmasını kızağa çektirip gemileri tahrip ettirerek güya devlet giderlerini azaltmıştır. Ancak bu Bizans devletinin çökmesinin önemli bir göstergesi, hatta nedeni, olmuştur. Sonradan donanma gerektiği zamanlar Bizans çok kere kendine rakip olan Ceneviz Cumhuriyeti ve Venedik Cumhuriyeti'ne, özellikle bu ülkelerin gemilerinin kullanması gerektiği için, bağlılığı artmıştır. Haziran 1285'te II. Andronikos Venedik ile bir ticari anlaşma imzalamış ve Venedik'e Konstantinopolis'te özel imtiyazlara haiz bir iş mahalli sağlamıştır. Bu anlaşma ile de Venedik'in Negroponte (Eğriboz Adası) üzerindeki egemenliğini kabul etmek zorunda kalmıştır. 1291'de bir savaş için II. Andronikos 50-60 Ceneviz gemisini Bizans hazinesini çökerten masraflarla kiralamak zorunda kalmıştır. 22 Temmuz 1296'da Konstantinopolis'teki Venedik koloni halkı Galata'da bulunan Cenevizlilere hücum etmişlerdir. Bunun üzerine II. Andronikos Kontantinopolis'te bulunan bütün Venediklileri tutuklatmıştır. Bu ise Venedik ve Bizans arasında silahlı çatışmaların başlamasına yol açmıştır. Bu beklenmedik çatışma Eylül 1302 tarihinde imzalanan (ve 1310 yılında yenilenen) yeni bir Venedik-Bizans anlaşması ile sona ermiştir. Ancak Bizans'ın Venediklilere büyük bir tazminat ödemesi gerekmiştir. 1320 yılında II. Andronikos bu bağımlılığa bir çare olarak 20 tane yeni kadırga inşa ettirerek Bizans donanmasını yenilemeyi planlamıştır, ama bu plan gerçekleşmemiştir. II. Andronikos özellikle Bizans'ın batısında ortaya çıkan siyasal sorunları diplomasi ile çözmeye çalışmış ve bir bakıma başarı kazanmıştır. Birinci karısı öldükten sonra Selanik'te krallığa hak iddia eden Montferrat ailesinin bir mensubu olan Montferrat Markizi VII. William'in kızı Montferratlı İrini (evlenmeden önceki ismi Yolanda) ile bir evlenme yapmış ve bu hak gütmeyi ortadan kaldırmıştır. Oğlu olan ve kendisine ortak imparator olan IX. Mihail'u Konstantinopolis'ten atılmış olan Latin İmparatorluğu'na hak iddia eden Courteney'li Katerin'le evlendirmeye çalışmıştır. Makedonya bölgesinde Sırp Krallığı ile olan anlaşmazlıkları önlemek amacı ile 1298'de 5 yaşındaki küçük kızı Simonis ile Sırp Kralı Stefan Milutin arasında bir evlenme akti yapmıştır. II.Andronikos bu şekilde nispeten uygun bir çözüm bulmasına rağmen İmparatorlugun siyasal sorunları bitmemiştir. Anadolu'da Bizans sınırlarında çok büyük sorunlar ortaya çıkmıştır. 1300'den önce ortak imparator IX. Mihail Anadolu sınırları sorunlarını çözmek için Anadolu'ya gönderilmiş fakat bu başarısızla sonuçlanmıştır. Bunun üzerine Anadolu'daki Türk düşmanlarla uğraşmak için Bizans devleti Roger de Flor idaresi altında bulunan ve İspanyol Aragon ve Katalan asıllı paralı askerlerden oluşan "Katalan Paralı Asker Birliği" adlı bir askeri birlik kiralamıştır. Bu birlik, Anadolu'ya yaptığı seferde bazı başarılar kazanmasına rağmen bunlar süreli olmamıştır. Birliğin komutanı ile IX. Mihail arası açılmış ve 1305de komutanı Roger de Flor öldürülünce kalan Birlik askerleri Avrupa'ya geçip Trakya, Makedonya ve Teselya bölgelerini yakıp yıkıp talan etmişler ve Atina Düklüğü ve Tebai Düklüğü arazilerini ellerine geçirmişlerdir. Anadolu'da yeni kurulan Osmanlı devleti ise Osman Bey ve oğlu Orhan Bey idaresi altında ülkelerini genişletmeye başlamışlardır; 1326da Bursa fethedilip başkent yapılmış ve II. Andronikos saltanatının sonunda ise bütün Bitinya Osmanlılar eline geçmiş bulunmaktaydı. Bizans'in bu güç sorunlarından faydalanmak isteyen Bulgar Kralı Teodor Svetsoslav y.1305-1307de IX. Mihail idaresindeki Bizans ordusunu yenerek kuzey-doğu Trakya bölgesini eline geçirmiştir. Bu çatışmalar yeni bir diplomatik evlilik ile, Bulgar Hanı ile IX. Mihail'in kızı Teodora'nın evlenmesi ile, son bulmuştur. Bu sefer IX. Mihail'in oğlu olan III. Andronikos'un beğenilmeyen hayatı yüzünden imparatorluk ailesi birbirine girerek iç sorunlar ortaya çıkmıştır. 12 Ekim 1320'de oğlu ve ortak imparator IX. Mihail'in genç oğlu Manuel'in kaza ile ağabeyi olan III. Andronikos'un hizmetkarları tarafından katledilmesine gösterdiği üzüntü ve yas sonucu ölmüştür. Bunun üzerine İmparator II. Andronikos torununu varis olarak tanımadığını ilan etmiştir. Bu durum aralıklı olarak şiddet kazanan ve 1328'e kadar süren bir iç savaşa neden olmuştur. İç savaştan faydalanan Bulgar Çarı III. Mikhail Asen orduları ile II. Andronikos'u yakalamak için Bizans topraklarına girmiştir. 1328de III. Andronikos askerî başarı kazanarak bir fatih gibi Konstantinopolis'e girmiştir. 23 Mayıs 1328de II. Andronikos tahtından torunu olan III. Andronikos lehinde zorla feragat ettirilmiştir. Tahttan ayrıldıktan sonra bir manastıra keşiş olarak kapatılmış, 13 Şubat 1332de o manastırda ölmüştür. 1274de II. Andronikos'un ilk karısı, Macaristan Kralı V. Stephen ile Kumanlı Elizabeth'in kızı olan Macaristanlı Anna'dır. Bu evlilikten iki oğlu olmuştur: Anna 1281 yılında ölmüştür. 1284 yılında ikinci evliğini "Monferrat Markizi VII. William"in kızı Montferratlı İrini (evlenmeden önceki ismi Yolanda) ile yapmış ve aşağıda verilen çocukları olmuştur: Chonos Takımadaları Chonos Takımadaları ya da Chonos Adalar Denizi (İsp. "Archipiélago de los Chonos"), Şili'nin güneyinde Aisén Bölgesi'nde bulunan bir adalar grubudur. Chonos Takımadaları, büyük Chiloé adasının 100 km kadar güneyinde başlar Taitao Yarımadası civarında sana erer. Takımadalar, bazılarının hatırı sayılır büyüklüğe sahip olduğu (Örneğin (z. B. "Isla Melchor" ve "Isla Benjamín") birkaç yüz adadan oluşur. "Canal Moraleda" ve "Estero Elefante" kanalları takımadaları ana karadan ayırır. Adalar adını, soyları artık yok olmuş olan Chonos halkından alır. Laguna San Rafael Milli Parkı'ndaki bazı adalar büyük buzullara sahiptir. Bunlar sıklıkla Puerto Aysén yani Puerto Chacabuco'dan gemilerle ziyaret edilir. Takımadaların ortasında doğal koruma alanı "Las Guaitecas" bulunur. Burada iklim sert ve yağmurludur. Dışarıda, Pasifik'de Isla Guamblin Milli Parkı'nın bulunduğu Guamblin Adası yer alır. Ada, Puerto Aguirre'nin 90 Kilometre kuzeydoğusundadır. Milli park 106 km² alanı kaplar ve burada mavi balinalar gözlemlenebilir. Chonos Takımadaları'nın kuzeyinde küçük bir havalanı bulunan Melinka adlı bir yerleşim merkezi vardır. Melinka ve Puerto Aguirre dışında pratikte takımadalarda yerleşim bulunmaz. Beto (1981 doğumlu futbolcu) Beto gerçek ismi André Roberto Soares da Silva (25 Ekim 1981, Sao Carlos, Santa Catarina), Brezilyalı futbolcudur. Azerbaycan ekiplerinden Hazar Lenkeran forması giymektedir. Beto 2010-2011 sezonunda sakatlığından dolayı fazla forma şansı bulamasa da ligde birçok forvetten fazla gol atmıştır. Betonun o sezon 12 gol 5 asisti vardır. Ayrıca beto forvette çok etkili ve rakip kalecilere korku dolu anlar yaşatan bir forvettir. 2011-12 sezonunun yaz transfer döneminin son haftalrinda Süper Lig ekiplerinden Mersin İdman Yurdu'na transfer oldu. Mersin İdman Yurdu formasıyla 18 maça çıkan Beto sadece 4 gol atabildi ve Mert Nobre'nin gölgesinde kaldı. Bekleneni veremeyen Beto'nun sözleşmesi sezon sonunda feshedildi. 2012-2013 sezonu öncesi Azerbaycan takımı Hazar Lenkeran'a imza atmıştır. Keyshia Cole Keyshia Miesha Cole veya bilinen adıyla Keyshia Cole, (d. 15 Ekim 1981) ünlü Amerikalı R&B şarkıcısıdır. Sanatçı iki farklı Grammy ödülüne aday gösterilmiştir. Cole, 1981'de Afro-Amerikan bir anneden ve İtalyan-Amerikan bir babadan dünyaya gelmiştir. Cole 2 yaşında iken, annesinin uyuşturucuyla olan yakınlığından dolayı Yvonne Cole'a koruyucu anne olarak verilmiştir. Cole ilk kaydını, 1993'te 12 yaşındayken MC Hammer ile yapmıştır. 2004'e kadar müzik dünyasının alt raflarında yer alan Cole, 2004'te A&M Records ile anlaşarak 2005'te ilk albümü "The Way It Is"'i yayınlamıştır. Sanatçı daha sonra "Just Like You" adlı ikinci albümünü 2007'de çıkarmıştır. Albümünün büyük etki uyandıran şarkısının ardından Grammy adayı gösterilen sanatçı, 2009'daki üçüncü albümü "Keyshia" için çalışmaya başlamıştır. Barbaros Barut Barbaros Bahadır Barut (d. 26 Ocak 1983, Münih), Almanya doğumlu Türk futbolcudur. Manisaspor'da oynamaktadır. Almanya'da doğdu, futbol kariyerine orada başladı. Daha sonra Kasımpaşa'da oynadıktan sonra 2008'de Ankaragücü'ne transfer olmuştur. 2009-2010 sezonunun devre arasında takımdan ayrılmıştır. 2010-2011 sezonu için Konyaspor ile anlaşma sağlamıştır. Devre arasında kulüpten ayrılarak Adanaspor ile sözleşme imzaladı. 2012-13 sezonu başında Boluspor'a transfer oldu. 1996 Fransa Bisiklet Turu 1996 Fransa bisiklet Turu Fransa Bisiklet Turu'nun 83.'sü olup, 29 Haziran'da start alıp 21 Temmuz'da sona erdi. 19 düzenl etap, 2 Bireysel zaman yarışı ve giriş etabı ve de bir tatil günü (Temmuz'un 10. günü) içeriyordu. Bu turda, favori Miguel Indurain'ın "çöküşü' not edildi. Onun sonu daha sonra birbiri ardı sıra gelen beş zaferi. Yarış, onun memleket köyü olan Villava'yı içeriyordu. Maalesef, ilk haftalarda kötü hava koşullarından dolayı bronşit rahatsılığına katlanıyordu. Yasal olmayan içeceği kabul ettiği için cezaya çarptırıldı ve cezalandı. Etap 9 dikkate değerdi- Etap 190 km olacak şekilde Val d'Isere'den Sestriere'ye programlanmıştı. Fakat korkunç, müthiş hava koşulları nedeniyle ve kar yağışını da içemesinden dolayı organizatörler etabı 46 km kısalttılar. Bjarne Riis etabı kazandı ve Jan Ullrich ile arasında 44 saniyelik önemli bir aralık açtı. Ullirch, sadece 22 yaşındaydı. Bu turda gerçekten başarmıştı. O ayrıca 20. etapta Bireysel zaman yarışı' nı kazanmıştı. Team Telekom' lu pek çok binici, 1996 tur döneminde doping suçunu itiraf ettiler. Bunlar arasında Rolf Aldag, Udo Bölts, Christian Henn ve Brian Holm ve de takım masörü Jef d'Hont kendi biyografisinde takım içinde EPO kullanımının organize edildiğini kabul etti. 24 Mayıs, 2007'de Erik Zabel yarışın ilk haftasında EPO kullanımını kabul etti. Genel tur birincisi Bjarne Riis,25 Mayıs 2007' de kendisinin de tur esnasında EPO kullandığını itiraf etti. Sonuç olarak Uluslararası Bisikletçiler Birliği (UCI) tarafından onun elde etmiş olduğu sarı mayoyu geri vermesi istendi. Genelikinciliği elde eden Jan Ullrich hakkında ileri sürülen ayrıca o da EPO kullandı iddialarına şimdiye kadar bir yorum verilmedi. Üçüncü konumdaki Richard Virenque ve dördüncü konumdaki Laurent Dufaux 1998 yılında Fransa Turu'ndaki skandala Festina scandal bulaştırıldılar. UCI hukukcusu Philippe Verbiest, sürenin dolması nedeniyle Fransa Bisiklet Turu galibi Riis'in unvanını geri Almanın mümkün olmadığını söyledi ve "Onun unvanını söküp alamazsın fakat ondan bir daha hiç bahsetmemek mümkündür. Onun itiraf etmesinden dolayı kendisi artık Fransa Bisiklet Turu galibi değildir. Riis kazanmadı."dedi. Tur sözcüsü Philippe Sudres ayrıca : "Biz felsefi yönden onun artık kazanmış olduğunu iddia edemeyeceğini addedebiliriz." dedi.. Riis'in zaferi hala Fransa Bisiklet Turu rekor kitaplarında durmaktadır. Murat ProsÃ§iler Murat Prosçiler (d. 24 Kasım 1975, İstanbul, Türkiye), Türk sinema, tiyatro, televizyon oyuncusu ve seslendirmendir. 1998 yılında Sandımay Sokak Tiyatrosu'nda oynadı. Kendisi ünlü çizgi film dizisi SüngerBob KareŞort'da Sünger Bob'u seslendirmiştir. 2005'te Şebnem Ferah'ın "Çakıl Taşları" isimli video klibi ve Kolpa'nın "Son Nefesim" ve "Yatağın Soğuk Tarafı" adlı kliplerinde de oynamıştır. Kliplerde ona Sırp model Sara Vulovic eşlik etmiştir. Kendisi aynı zamanda 2008 yılından beri Merlin adlı tv dizisinde "Merlin" karakterini seslendiriyor. Ayrıca Hey Arnold! çizgi dizisindeki sakar Eugene'i seslendirmiştir. Rizzoli ve Isles'da "She Works Hard For The Money(O,Para İçin Çok Çalışıyor)" bölümünde Lucas Bilton rolüne seslendirme yapmıştır. Madagaskar Penguenleri isimli çizgi filminde de bir bölümlük seslendirme yapmıştır. ICarly ve Zack ve Cody'nin Lüks Yaşamı ismindeki dizilerde de bir bölümlük seslendirme yapmıştır.Back at the Barnyard isimli çizgi filmde de Otis'in küçüklüğünü seslendirmiştir. Desperative Housewives dizisinde bir bölümlük seslendirme yaptı.2013 yılında 20 dakika isimli dizide Dr.Kerim Solmaz rolünü canlandırdı. Yellow Submarine (film) Yellow Submarine 1968 İngiltere - ABD ortak yapımı müzikal animasyon filmidir. (İngilizce'de "Yellow Submarine: Sarı Denizaltı"). Film ABD'de "The Beatles' Yellow Submarine" adı ile gösterilmişti. Film The Beatles müzik grubunun 1966 tarihli aynı adlı şarkıları üzerine kurulmuştur. 1969'da ise bu filmin şarkılarından oluşan bir soundtrack albümü çıkmıştır. Senaryosunu Lee Minoff'un kendi hikâyesinden yazdığı filmin yönetmeni Kanada kökenli George Dunning'dir. Al Brodax, Jack Mendelsohn ve Erich Segal senaryonun yazılmasına katkıda bulunmuşlardır. Al Brodax aynı zamanda filmin yapımcısıdır. İngiliz "The Beatles" müzik topluluğunun şöhretlerinin zirvesinde oldukları bir zaman yaptıkları bu çizgi film klasiği'ne aslında grubun fazla bir katkısı yoktur. Gerçek görüntülerinin yer aldığı birkaç kısa sekans dışında sadece müzikleri ile filme katkıları olmuştur. Mevcut parçalarının yanı sıra sadece bu film için besteledikleri 5 yeni şarkı da filmde yer almaktadır. Filmin geri kalan müziklerini ise George Martin yapmıştır. Filme adını veren şarkı Yellow Submarine Beatles'ın 1966'da çıkardıkları bir parçaydı. Filmle aynı adı taşıyan soundtrack albümü (Yellow Submarine) ise filmden 1 yıl sonra 1969'da piyasaya çıkmıştı. Son derece sade olan konusundan çok fantastik görüntüleri ve psychedelic (sanrı gördüren, halüsinojen) müzik videoları ile akılda kalacak olan bu uzun metrajlı fantastik müzikal epik'de Beatles'ın müzik ve sevginin gücüyle dünyayı kurtarmaları anlatılmaktadır. Filmin oldukça naif bir savaş karşıtı mesajı da vardır. "Yellow Submarine" o zaman için çok avangard olan deneysel animasyon stilleri, pop-kültürü temsil eden imgelerle dolu kaleidoskopik görüntüleri ile seyirciye gerçeküstü bir görsel ve işitsel ziyafet çeker. Bu psychedelic sanat tarzı aynı zamanda kendisinden sonra gelecek deneysel animasyon filmleri için de bir ilham kaynağı olmuştur. The Beatles grubunun film için yaptığı şarkılar 1970 yılında Grammy ödülüne aday gösterilmişti. 1978'de ünlü İngiliz Monty Python komedi grubu bu filmin bir parodisini yapmıştı. Filmin gösterime çıktığı aynı yıl, Amerikan "Gold Key Comics" yayınevi, filme dayanan bir çizgi roman dergisi de yayımlamıştı. Adeta Beatles'ın 1967 tarihli kendi albümleri olan Sgt. Pepper's Lonely Hearts Club Band'in kapağındaki resmi andıran ve cıvıl cıvıl bir ülke olan "Pepperland", "Blue Meanies" (Kötü Maviler) adı verilen dış güçler tarafından ele geçirilir. Bu korku salan işgalciler anti-müzik füzeleri fırlatarak Ülkenin renklerini soldururlar ve müziğini kuruturlar, ülke sakinlerini birer taş heykel haline dönüştürürler. Bu kıyımdan etkilenmeyen tek kişi olan "Lord Amiral" sarı denizaltısına binerek oradan kaçar ve Londra'ya gelir. Burada The Beatles grubundan yardım ister. Hep birlikte denizaltıya binerler ve acayip karakterlerle karşılaşacakları tuhaf dünyalardan geçecekleri uzun bir yolculuğun sonunda geldikleri Pepperland'den işgalci "Blue Meanies" leri kovarlar ve ülkeyi müzik ve sevgi dolu eski huzurlu günlerine kavuştururlar. 1993-94 TÃ¼rkiye 1. Futbol Ligi Türkiye 1. Futbol Ligi 1993-1994 Sezonu, Türkiye 1. Futbol Ligi'nin 36. sezonudur. 28 Ağustos 1993'te Galatasaray - Zeytinburnu maçıyla başlayan lig, 15 Mayıs 1994'te oynanan 30. hafta maçlarıyla tamamlandı. Sezon sonunda 70 puan toplayan Galatasaray şampiyon olurken, ligi son üç sırada tamamlayan Karabükspor, Karşıyaka ve Sarıyer küme düştüler. Maçlarda 4. hakem uygulamasına ilk kez bu sezon geçildi. Yellow Submarine Bahreyn armasÄ± Bahreyn'in resmi devlet arması (Arapça: شعار البحرين‎). 1930 yılında Bahreyn Emiri'nin Bahreyn bayrağını örnek alarak oluşturmuş olduğu bu armadaki 5 beyaz çizgi İslamın 5 farzını temsil eder. Accademia dei Lincei Accademia dei Lincei yani Vaşaklar Akademisi, İtalya'da, Roma'da bulunan bilim akademisidir. 1603 yılında Federico Cesi tarafından kurulmuştur. Akademinin ismi vaşak hayvanından almıştır. İsimde vaşaklara olan atıf şu sebepledir; vaşakların keskin görüşlü olması, bilim için gereken gözlem maharetini sembolize etmekte kullanılmıştır. 1871 yılında akademi ülkenin resmî bilim akademisi hâline gelmiştir. Her ne kadar faşist rejim sırasında feshedilip, "Accademia d'Italia" yani "İtalyan Akademisi" bünyesine katılsa da, faşist rejim sonrasında bu akademi kaldırılınca "Accademia dei Lincei" tekrar kurulmuştur. Bangladeş arması Bangladeş arması, Bangladeş'in resmi armasıdır. Üzerinde nilüfer havuzu, sağ ve sol kanatlarında pirinç resmedilmiş olup üstündeki dört yıldız Bangladeş'in 1972 yılında kabul ettiği dört prensibin (Milliyetçilik, Laiklik, Sosyalizm, Demokrasi) göstergesidir. Birleşik Arap Emirlikleri arması Birleşik Arap Emirlikleri armasında diğer Arap ülkelerinden farklı bir şekilde altın renginde bir doğan resmedilmiş olup göğüs kısmında Birleşik Arap Emirlikleri bayrağı kullanılmıştır. Ölüm Meleği Ölüm Meleği, Agatha Christie'nin romanlarından biridir. Jane Marple hiç beklemediği bir anda hiç beklemediği birinden bir mektup alır. Yapmış olduğu yolculuklardan birinde (Ölüm Adası) tanıştığı Bay Rafiel'den gelen mektup yaşlı kadını hayrete düşürür. Kısa bir süre önce ölmüş olan Bay Rafiel mektubunda Miss Marple'ın adalet duygusuna güvendiğini ve bir cinayet olayını ortaya çıkarmasını istediğinden söz eder. Ama tüm bu isteklerin dışında Miss Marple için cevaplanmamış sorular vardır. Bir, söz edilen cinayeti kim işlemiştir? İki, cinayet nerede ve ne zaman gerçekleşmiştir? Agatha Christie bazı romanlarında eski romanlardaki karakterlerden söz eder. Bu romanda adı geçen Jason Rafiel de Christie'nin 1964 yılında yazmış olduğu Ölüm Adası romanının kahramanlarından biridir. Vitali Rahimov Vitali Rahimov (; d. 24 Ağustos 1984, Megri), Azeri Grekoromen güreşçi. 1,70 m boyunda, 60 kg.dır. 1990 yılında ailesi ile birlikte Azerbaycan'a yerleşmiştir. 1994'ten beri grekoromen güreş dalında antrenman yapmaktadır. Atina'daki 2004 Yaz Olimpiyatları'nda madalya alamayan sporcu, Pekin'deki 2008 Yaz Olimpiyatları kapsamında 12 Ağustos günü erkekler 60 kg Grekoromen güreş yarışmalarının ilk turunda Çinli Sheng Jiang'ı 3-1 yenmiştir. 2. turda Rumen rakibi Eusebiu Iancu Diaconu'yu 3-1 mağlup etmiştir. Çeyrek finallerde Ermeni asıllı Bulgar Armen Nazaryan'ı 3-1 yenip yarı final elemelerine katılmaya hak kazanmıştır. Kazak rakibi Nurbakyt Tengizbayev'i 3-1'lik bir skorla mağlup eden güreşçi final karşılaşmasında Rus rakibi İslam-Beja Albiyev'e yenilerek gümüş madalya elde etmiştir, ancak doping yaptığı gerekçesiyle madalyası elinden alınarak diskalifiye edilmiştir. Acı Kahve Acı Kahve, Agatha Christie'nin romanlarından biridir. 1934 yılının ilkbaharında Hercule Poirot İngiltere'nin en ünlü fizikçisi olan Sir Claud Amory tarafından evine davet edilir. Amory evinden yaşayanlardan birinin onun son buluşunu çalacağından şüphelenmektedir. Bu buluş çok önemli ve gizlidir. Poirot, Yüzbaşı Hastings’i de yanına alarak Surrey’e gider ama geç kalır. Sir Amoy ölmüştür ve formül ise çalınmıştır. Ortada ise birçok şüpheli vardır. Aynur Samat Aynur Samat (d. 20 Şubat 1982, Trabzon), Türk millî judocu. Halen Trabzonspor'da oynamaktadır. 2005 Akdeniz Oyunları'nda 2. olmuştur. 2006 yılındaki Dünya Kupası'nda 1. olmuştur. Aynı yıl Avrupa şampiyonasında 5., 2007 yılında da 5. olmuştur. Bunların dışında sayısız madalyası vardır. 52 kg'de mücadele etmektedir. Beş Küçük Domuz Beş Küçük Domuz, bir Agatha Christie romanıdır. Çapkınlığı ile tanınan genç, yakışıklı ve ünlü bir ressam olan Amyas Crale sebepsiz bir şekilde öldürülür. Geride ise çözümlenemeyen pek çok soru ve şüpheli vardır. Bu ölüm yüzünden ressamın karısı suçlanır. Yıllar sonra çiftin kızları, babasını öldürmekle suçlanan annesinin masumiyetini ispatlamaya çalışır ve bunun için Hercule Poirot'dan yardım ister. Tomes Ã§izgileri Tomes çizgileri ameloblasta özgü histolojik işaretlerdir. Minenin oluşumu sırasında, gelişen mine tarafından çevrelenen bir sınır oluşturarak ameloblast dentinden uzaklaşmaktadır. Tomes çizgileri bu sınırlardır ve mikroskopta ameloblasta "kazıklı çit" görüntüsü vermektedir. Bunlar ameloblastın salgılama yapan bazal ucunda yer almaktadır. Cesetler Merdiveni Cesetler Merdiveni, Agatha Christie'nin romanlarÄ±ndan biridir. Sabah uyanan Banyry ailesi kütüphanelerinde genç bir kadın cesedi bulurlar. Şık gece elbiseli bir kadındır ve makyajı yüzüne gözüne bulaşmıştır. Peki bu kadın kimdir? Buraya nasıl gelmiştir? Dedikoduların başlamasından korkan Bautryler bu esrarengiz olayı aydınlatması için Jane Marple'dan yardım isterler. IPAS IPAS, kar amacı gütmeyen Kuzey Karolina (ABD) merkezli bir kuruluştur. Temel amacı kadın sağlını geliştirmek olup bu konuda ürün araştırma geliştirme, uygulama ve ürün pazarlaması yapmaktadır. Satışlardan elde edilen gelirlerle tekrar bu amaca yatırım yapılmaktadır. Başlıca ürünleri patentli manuel vakum aspiratörlerdir. Ürünleri FDA, CES ve ISO onaylıdır. IPAS, uluslararası alanda çalışmakta olup, Türkiye'de de faaldir. Faal olduğu diğer ülkeler arasından Doğu Avrupa ülkeleri, Amerika Birleşik Devletleri, Bolivya, Brezilya, Meksika, Gana, Kenya, Etiyopya, Nijerya, Güney Afrika, Hindistan, Nepal ve Vietnam bulunmaktadır. Jaber Saeed Salem Jaber Saeed Salem, (d. 3 Ocak 1975). Bulgar asıllı Katarlı halterci. Doğum adı; Yani Marchokov 'dur. Katar Olimpiyat Komitesi tarafından 1.000.000 dolar verirerek Katar vatandaşı olmuştur. Katar adına yarıştığı ilk mücadelede 1999 Dünya şampiyonası'nda 2. olmuştur. 2 yıl sonra Türkiye'de düzenlenen şampiyonada 1. olmuştur. 2005 ve 2007'de 3. olmuştur. Ayrıca 2005 ve 2007 'de iki kez Hüseyin Rezazadeh'ın ardından Asya ikincisi olmuştur. Kris Boyd Kris Boyd (d. 18 Ağustos 1983, Irvine), İskoç futbolcudur. Futbolcunun oynadığı mevki forvettir. Kariyerine Klimarnock FC kulübünde başlayan Boyd, 2006 yılında Rangers'a transfer oldu. Futbolcu İskoçya Premier Liginde en çok gol atan isimdir. Boyd kariyerine ilk Kilmarnock FC'de başladı. İlk oyununa 2000 ve 2001 sezonun son gününde Celtic'le yapılan maçta çıktı. Bu maç Ally McCoist için son maçtı. Gelecek sezonda McCoist ve Christophe Cocard'ın gidişiyle Boyd ilk onbire çıkma şansı buldu. 2002-03 sezonunda 12 gol attı kendisi ve Kilmarnock Young Player of the Year ödüllünü aldı. Bir sonraki sezon Boyd, 15 gol attı. 2004 ve 2006 sezonunda bu performansını sürdürdü. 2004-2005 sezonunda Dundee United karşısında bir maçta 5 gol birden atma başarısı gösterdi. 2005 ve 2006 sezonunda Boyd'a Cardiff City ve Sheffield Wednesday'den teklif geldi. İki kulüp de £500,000 önerdiği halde Boyd bu teklifleri geri çevirdi. 22 Aralık 2005 tarihinde Boyd'un Rangers'a geçtiği duyrulmuştur ama resmi geçiş 1 Ocak 2006'da oldu. Ayrıca, bu takımda 3 kez de gol kralı olmuştur. 8 Temmuz 2011 tarihinde Eskişehirspor'la 3 yıllık sözleşme imzalamıştır. Şubat 2012'de alacakları ödenmediği nedeniyle sözleşmesini tek taraflı olarak sonlandırmıştır. Friedrich Heiler Friedrich Heiler (d. 1892, Münih, Almanya), Alman teolog ve dinler tarihçisi. Friedrich Heiler bir Katolik ailede doğdu. İlköğrenimi tamamladıktan sonra Münih üniversitesinde sistematik teoloji eğitimi gördü. Daha sonra felsefe, Asya Dilleri ve psikoloji eğitimi almak için felsefe fakültesine kaydoldu. 1917 yılında hala Dinler Tarihi klasiği sayılan Das Gebet (Dua) adlı çalışmasını bitirdi. Ona göre eser dinler tarihi alanında ilk ders kitabıdır. Coca-Cola Light Coca-Cola Light "(Diyet Coca-Cola, Diyet Kola veya Coke Light olarak da bilinir)", The Coca-Cola Company'nin çıkarmış olduğu bir üründür. Coca-Cola'nın diyet versiyonudur. İlk üretimi 9 Ağustos 1982'de Amerika Birleşik Devletleri'nde gerçekleşmiştir. Eda Erdem Eda Erdem (d. 22 Haziran 1987, İstanbul), orta blokta oynayan Türk voleybolcu, Türkiye Voleybol Kadın A Millî Takım ve Fenerbahçe Opet Takım Kaptanı. Eda Erdem, voleybola 24 Aralık 2000’de Beşiktaş JK altyapısında başladı. 2004 yılında A takıma yükseldi. Dört sezon oynadığı ve son iki sezonunda da kaptanlığını yaptığı Beşiktaş’tan 2008 yılında Fenerbahçe’ye transfer oldu. Eda Erdem 2005 yılından bu yana Türkiye A Millî Takım formasını giymektedir ve Türkiye A Millî Takım forması ile 300'den fazla maçta görev almıştır. 2008 yılında geldiği Fenerbahçe Spor Kulübü'nde 12. sezonunda mücadele eden Eda Erdem, Türkiye A Millî Takımı ve Fenerbahçe Spor Kulübü'nde kaptanlık görevini üstlenmektedir. Coca-Cola Zero Coca-Cola Zero veya Coke Zero, The Coca-Cola Company'nin çıkarmış olduğu, Coca-Cola'nın diyet versiyonu ürün. Coca-Cola Zero, şekersiz diyet ürünü tüketen erkeklere yönelik pazarlandı. Toplum içerisinde Coca-Cola Light gibi "light" adı taşıyan diyet içeceklerin daha çok kadınlara hitap ettiği düşüncesi hakimdi. Coca-Cola Light tüketmeye çekinen erkeklere daha erkeksi bir diyet kola markası sunulması amaçlandı. Coca-Cola Zero'nun içeriğindeki malzemeler ülkelere göre farklılık göstermektedir. Aşağıda bu farklılığın tablolaştırılmış hali bulunmaktadır. Coca-Cola Zero'nun şu anda satıldığı ülkeler aşağıda listelenmiştir. Yanındaki tarihler o ülkede piyasaya sürüldüğü tarihlerdir. William O. Douglas William Orville Douglas (16 Ekim 1898, Maine, Minnesota - 19 Ocak 1980, Washington, ABD), kişi özgürlüklerinin tutarlı bir savunucusu olarak tanınan kamu görevlisi, hukuk eğitmeni ve ABD Yüksek Mahkemesi yargıcı. Toplam 36 yıl boyunca Yüksek Mahkeme üyeliği yaparak, bu görevde en uzun süre kalan kişi olmuştur. Presbiteryen bir papazın oğluydu.Ailesiyle birlikte önce Kaliforniya'ya, ardından da Washington'a göç etti. Küçük yaşta babası ölünce, aile Washington'ın Yakima kentine yerleşti. Douglas, gençlik yıllarında çocuk felcine yakalandıysa da, kalıcı felçten kurtuldu ve tedavi sırasında vücut alıştırmaları sayesinde yaşamı boyunca sürecek bir doğa sevgisi geliştiridi. Washington eyaletinin Walla Walla kentindeki Whitman College'ı 1920'de bitirdikten sonra kısa bir süre öğretmenlik yaptı.1922'de, hukuk öğrenimi görmek için görevinden ayrıldı ve Columbia Üniversitesi Hukuk Okulu'na girdi. Üniversiteyi 1925'te sınıf ikincisi olarak bitirdi.Ardından ticaret hukuku uygulamalarını ayrıntılı bir biçimde öğrenmek için Wall Street'teki bir hukuk müşavirlik şirketinde çalışmaya başladı. Bir yıl sonra, Columbia Üniversitesi'nde ders vermek için bu şirketten ayrıldı.Bundan bir yıl sonra da 1936'ya değin çalışacağı Yale Üniversitesi Hukuk Okulu'na geçti. Ticaret Bakanlığı uzmanları ile birlikte şirket iflasları konusunda yaptığı çalışmalardan sonra, 1934'te Tahvil ve Borsa Komisyonu ("U.S. Securities and Exchange Commission" SEC) adına, iflas etmiş şirketlerin yeniden örgütlenmesi için yapılan bir araştırmayı yönetti.1936'da SEC üyeliğine atandı ve 1937'de bu komisyonun başkanı oldu. Başkanlığı sırasında, ulusal tahvil borsasını yeniden düenledi, küçük yatırımcıları korumaya yönelik çeşitli önlemleri yürürlüğe koydu ve hisse senedi satışı için gerekli yönetmelikleri çıkarttı. SEC'deki görevi sırasında, Başkan Franklin Roosevelt'le arkadaşlık kurdu ve onun danışmanlığını yaptı.Şubat 1939'da Yargıç Louis Brandeis Yüksek Mahkeme üyeliğinden emekli olunca, Roosevelt boşalan üyelik için Douglas'ı önerdi.Üyeliği Senato tarafından onaylanan Douglas 17 Nisan 1939'da görevine başladı.O dönemde 40 yaşındaydı; böylece, ABD tarihinde Yüksek Mahkeme üyeliğine getirilen ikinci en genç kişi oldu. Birçok karmaşık ticaret davası ile ilgili gerekçeli kararı hazırlamasına karşın, ağırlıklı olarak insan hakları konusundaki düşünceleri ile ün kazandı.Yakın arkadaşı olan Yüksek Mahkeme üyesi Hugo Black gibi Douglas da, kişi özgürlüklerini güvence altına alan Haklar Bildirisi'ne mutlak bağlılığıyla tanınıyordu.Hükümetin konuşma özgürlüğüne getirdiği kısıtlamalar karşı çıkan Douglas, özgür basının da ateşli bir savunucusuydu.Sansürün her türüne karşı olması nedeniyle, sık sık siyasal ve dinsel tutucu çevrelerin eleştirilerine hedef oldu. Aynı zamanda sanıkların anayasal haklarının güvence altına alınması için çalıştı.Yüksek Mahkeme'nin, kişilerin itirafa zorlanmalarını engelleyen ve yasal izin olmaksızın yapılan atamaları yasaklayan yasaları güçlendiren kararlarında önemli rol oynadı. 31 Aralık 1974'te geçirdiği kalp krizi sonucunda yatağa düşen Douglas, hastalığı yenmek için çok çaba harcadı ve 12 Kasım 1975'te emekliye ayrılmadan önce Yüksek Mahkeme'deki görevine geri döndü.Yargıçlık görevi süresince, özellikle doğa korumacılığı, tarih, politika ve uluslararası ilişkiler konusunda çok sayıda kitap yazdı.Başlıca yapıtları arasında "Of Men and Mountains" (1950; İnsanlar ve Dağlar Üzerine) ve "A Wilderness Bill of Rights" (1965; Doğada Haklar Bildirisi) sayılabilir. Lütfen Başa Sarın Lütfen Başa Sarın, ("Be Kind Rewind") Michel Gondry'nin yazıp yönettiği 2008 yılı komedi filmi. Baş ağrılarının sebebinin karavanının yakınındaki elektrik santralinden kaynaklandığını düşünen Jerry satrale sabotaj yapmayı planlar.Ancak işler yolunda gitmez ve Jerry trafolara takılarak elektrik yüklenir.Jerry'nin manyetikleşmesi ile arkadaşı Mike'ın çalıştığı video dükkânındaki bütün filmler manyetik etki ile silinir. Dükkanın zaten kötü gidişi ve filmlerin silinmesiyle Jerry ve Mike silinmiş filmleri tekrar çekmeye karar verir.Ghost Buster , Aslan Kral , Robocop gibi kültleşmiş birçok filmi tekrar çekerler. Arkeoastronomi Arkeoastronomi, gökyüzündeki olguların geçmişte insanların nasıl çalıştığını, bu olguları nasıl kullandıklarını ve kültürlerinde ne rol oynadığını araştırır. Multidisipliner bir bilim dalı olan arkeoastronomi çalışmalarında, arkeoloji, astronomi, etnografya, antropoloji, mitoloji, haritacılık gibi birçok bilim dalından faydalanır. Carolina Albuquerque Carolina Demartini Albuquerque (d. 25 Temmuz 1977- Porto Alegre) Brezilyalı voleybolcu. Carol olarak tanınır. Voleybola 9 yaşında başladı. Annesi de voleybolcuydu. İlk kulübü Tensor/Pinheiros oldu. Brezilya ulusal takımıyla 2005 World Grand Prix'de, 2005 World Grand Champions Cup'ta, 2006 World Grand Prix'de ve 2008 World Grand Prix'de altın madalya kazandı. 2008 Pekin Olimpiyat Oyunları’nda olimpiyat şampiyonluğuna ulaştı. Mateus adında bir oğlu var. Halen Sollys/Osasco kulübünde voleybol kariyerini sürdürüyor. Gerard PiquÃ© Gerard Pique Bernabeu (d. 2 Şubat 1987, Barselona), defans mevkinde forma giyen İspanyol futbolcudur. La Liga ekiplerinden Barcelona'da forma giymektedir. Piqué, dünyanın en iyi savunucularından biri olarak kabul edilir. Profesyonel futbol hayatına 2004 yılında Manchester United takımında başladı. Alex Ferguson'ın keşiflerindendir. Manchester United takımında 12 maçta oynadıktan sonra yedek kalması sebebiyle 2006 yılında Real Zaragoza takımına kiralanmıştır. 2006-2007 sezonunda Real Zaragoza'da 2 gol atarak geçiren Pique, 2007 yılında Manchester United takımına geri döndü. Ancak kadroda yer bulamadığından dolayı İspanya'ya dönmek istediğini belirtti ve 2008 yılında 10 Milyon Euro bonservis bedeli karşılığında Barcelona'ya transfer oldu. UEFA Şampiyonlar Ligi'ni iki yıl üst üste farklı takımlarla kazanan dört futbolcudan biridir. Piqué ayrıca İspanya'yı 102 kez temsil ederek ilk çıkışını 11 Şubat 2009'da yaptı. 2010 FIFA Dünya Kupası'nı ve