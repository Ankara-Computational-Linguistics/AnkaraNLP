çalılıklarda, 1000 m- 4000 m aralığında yaşar. Yerleşim olan bölgeler de de görülür. Bazı bölgelerde kötü hava koşullarında alçak konumlara taşınır. Dev sinek kuşu, beslendiği alanı diğer türlere karşı koruyan agresif bir kuştur. Nektar çekimini tipik kolibri tarzı olan vızıltılı uçuş ile yapmaz, aksine genelde durarak yapar. Yanı sıra küçük böceklerle de beslenir. Küçük yuvası yosundan olup, örme yuvayı bir çalıda, ağaçta ve zaman zaman bir katüs üstünde inşa eder. Yuvanın büyüklüğü bir kuş için oldukça küçük görünür. Kuluçka iki yumurtadan oluşur. Tahta Odun veya tahta, ağaçların gövdelerini ve dallarını meydana getiren sert bir maddedir. İnşaat malzemesi, kâğıt ve yakıt yapımında hammadde olarak kullanılmaktadır. Ayrıca tahta yalıtkan bir maddedir. Tahtanın biraz ıslatılmış hâli ise iletken olur. Böylelikle elektrik çarpmaları gibi durumlarda kuru tahtadan yararlanılabilir. Odunun kimyasal yapısı, üç ana grupta incelenir. Bunlar; Kanada'nın New Brunswick eyaletinde 2011 yılında yapılan bir keşifte, en eski bitkilerin yaklaşık 395 ila 400 milyon yıl öncesinde büyümüş ahşap olduğunu keşfetti. Tahta, karbon tarihleme ile tarihlendirilebilir ve bazı türlerde dendrokronoloji ile ahşap bir nesne oluştuğunda çıkarımlar yapmak için tarihlenebilir. İnsanlar, binlerce yıldır tahta kullandılar, başta yakıt ya da ev, alet, silah, mobilya, ambalaj, sanat yapıtları ve kağıt yapmak için bir inşaat malzemesi olarak. Ahşaptan yapılan yapılar on bin yıl geriye dönmüştür. Avrupa Neolitik ev gibi binalar öncelikle ahşaptan yapılmıştır. Son zamanlarda ahşap kullanımı, çelik ve bronz malzemelerin yapımına eklenmesiyle değiştirildi. Ağaç halka genişliklerinde ve izotopik zenginliklerde yıl-yıl değişimi o sırada hakim olan iklime ipucu verir. Tahtanın element içeriklerine göre kimyasal analizi yapıldığında yaklaşık olarak yüzde 50 karbon, yüzde 42 oksijen, yüzde 6 hidrojen, yüzde 1 nitrojen ve yüzde 1 oranında diğer elementler (kalsiyum, potasyum, sodyum, magnezyum, demir ve manganez gibi) içerdiği görülür. Ayrıca çok düşük miktarlarda sülfür, klorin, silikon ve fosfor içerir. "Yakıt olarak kullanımı": Tahta yüzyıllardan beri yakıt olarak kullanılmaktadır. Sert odunlar yumuşak odunlara tercih edilir çünkü sert odunlar yanarken daha az duman çıkarır ve daha uzun süre yanarlar. Günümüzde evlerdeki şömineler ve sobalar evi ısıtmanın yanında eve ambiyans kazandırmak amacıyla da eklenir. Tahta ayrıca yapı malzemesi olarak da önemli bir yere sahiptir. Ev yapımında ve denizcilikte insanlığın ilk zamanlarından beri kullanılmaktadır. 19. yüzyılın sonuna kadar deniz araçlarının neredeyse tamamı tahtadan yapılmıştır. Bugün de tekne yapımındaki önemini korumaktadır. Gaza Gaza, İslam dinini korumak veya yaymak amacıyla Müslüman olmayanlara karşı yapılan kutsal savaşa verilen isimdir. Katılanlara gazi denir. Bu savaşta ele geçirilen mallara ganimet denir. TÃ¼rkiye'de spor Türkiye nüfusunun % 29’unu 12-24 yaş grubu oluşturmaktadır. Geriye kalan orta yaş ve yaşlı nüfusu oluşturan grupla birlikte genç nüfusun spora olan ihtiyacı oldukça fazladır. Şöyle ki; günümüzde gerek bilim ve teknolojideki gelişmeler, gerekse tıp alanındaki gelişmeler ortalama yaşam sınırını yükseltmiştir. Böylece spor yapmaya olan ihtiyaç artmaktadır. Spora ihtiyaç gösteren grupların spor yapabilmesi ise öncelikle spor kulüpleri ile okullarda olabilmektedir. Ancak Türkiye’de spor kulübü sayısı, 1999 verilerine göre 5.988’dir. Bunun 4.828’i futbol branşında, 1.160’ı ise diğer spor branşlarında faaliyet göstermektedir. Yani, her 10.455 kişiye bir spor kulübü düşmekte, futbol branşı baz alındığında ise her 12.967 kişiye bir futbol spor kulübü düşmektedir. İl bazında ise, Uşak'ta 3874 kişiye bir spor kulübü düşerken, Ankara’da 14.004 kişiye, İstanbul’da 14.474 kişiye bir spor kulübü düşmektedir. Böylece, Ankara, İstanbul gibi büyük iller Türkiye ortalamasının altında kalmaktadır. Nüfusa göre spor kulübü başına düşen en fazla insan sayısı ise Kilis'te bulunmaktadır (36.681). 12 Haziran 1990 tarihinde yaşam boyu spor faaliyetlerini organize etmek amacıyla GSGM bünyesinde Herkes İçin Spor (HİS) federasyonu kuruldu. Geleneksel bir Türk sporu olan güreşin en önemli karşılaşması Kırkpınar Yağlı Güreşleri'dir. Türklerin MÖ 5. yy.dan beri güreş yaptıkları bilinmektedir. İlkbahar aylarında doğanın canlanışı için yapılan kutlamalarda, evlenme merasimlerinde, zafer şölenlerinde hep güreş müsabakaları yapılırdı. 1996 yılında Geleneksel Spor Dalları Federasyonu kurulmuş ve kumlu güreş için önemli bir adım atılmıştır. Çağdaş anlamdaki halter sporu 1890'larda Galatasaray Lisesi'nin Fransız öğretmenlerince sokulması ile olmuştur. 1924 Paris Olimpiyat Oyunları uluslararası alanda katılınılan ilk şampiyonadır. Bu şampiyonaya, Gülleci Cemal Erçman ve Neyzen Şevki Sezgin'den oluşan takımla gidildi. Gülleci Cemal tüy sıklette toplam 345 kg ile 39 halterci arasında 12. olmuştur. 1928 Amsterdam Olimpiyat Oyunları'nda Gülleci Cemal 25 halterci arasında toplam 262.5 kg kaldırarak sekizinci oldu. 1959 yılında 11-23 Ekim tarihleri arasında yapılan Beyrut ’ta düzenlenen 3.Akdeniz Oyunları ’da 82.5 kiloda aldığı ikincilikle halterdeki ilk başarımızı sağlayan sporcu Metin Gürman olmuştur. Bu başarılar aynı zamanda uluslararası alanda halter sporundaki ilk başarılardır.Naim Süleymanoğlu ve Halil Mutlu Türkiye'ye Avrupa, Dünya ve Olimpiyat Oyunları'nda halterde altın madalya kazandırarak ülkenin adını duyurmuşlardır.Son yıllarda da Nurcan Taylan,Taner Sağır,Sibel Özkan gibi genç haltercilerimiz uluslararası arenada ön plana çıkmaya başlamışlardır. Cirit Oyunu, Türklerin en büyük tören ve sportif oyunu idi. Daha sonra 16. yüzyılda Osmanlı Türkleri tarafından bir Savaş Oyunu olarak kabul edildi. 19. yüzyılda bütün Osmanlı ülkesi ve saraylarının en büyük gösteri sporu ve oyunu oldu. Cirit, aynı zaman tehlikeli bir oyun olduğundan 1826 yılında II. Mahmut tarafından yasak edildi. Fakat daha sonra yine Osmanlı Ülkesi'nin başta gelen meydan ve savaş oyunu olarak her tarafa yayıldı. Cirit Oyunu, daha 40-50 yıl öncesine değin Anadolu'da yaygın bir oyun olduğu halde son yıllarda sadece Erzurum, Bayburt, Erzincan, Uşak, Manisa ve Malatya yörelerinde yaşamaya devam etti. 20-25 yıldan beri Konya ve Balıkesir'de tarihe karıştı.1992 yılında Ankarada 2005 yılında Kars selimde ve Sivas ta cirit kulüpleri kurularak yaşatılmaya çalışılmaktadır. Her yıl Ertuğrul Gazi Törenleri dolayısıyla eylül aylarının ikinci Pazar günleri Söğüt'te,Haziran`ın ilk haftası kâğıthanede ikinci haftası gebzede cirit festivalleri yapılmaktadır. Cirit daha sonra Avrupa'ya ve Arabistan ülkelerine sıçramıştır. 17. yüzyılda Fransa'da, Almanya'da ve diğer ülkelerde de Cirit Oyunu yayılmıştır. Türklerin en eski geleneklerinden olan cirit günümüzde Türkiye Geleneksel Spor Dalları Federasyonu altında yapılanmakta ve Türkiye'de en fazla atlı cirit kulübü Uşak ilinde yer almaktadır. Uşak ilinde geleneksel olarak sürdürülen Atlı Ciritin yanında “Mısır Odunu" adı verilen oyuna da rastlanmaktadır. Bu oyunun bir benzerinin eskiden ciritten daha kısa olan ve Lobut adıyla anılan bir arşın boyundaki bir sopayla “Lobut Atma” adıyla oynanmıştır. Güreş,binicilik,avcılık ve cirit gibi Türklerde gelenekselleşmiş bir spordur.Günümüzde Dünya Okçuluk Fedarasyonu Başkanı bir Türk`tür.(Uğur Erdener) Atı Türkler evcilleştirmişlerdir ve eski çağlarda sürekli atlarla haşır neşir olmuşlardır. Türkler için at, mukaddes ve vazgeçilmez bir unsurdur. At sırtında doğar, at sırtında savaşır, at sırtında ölürlerdi. At sütü ve kımız Türklerin yegâne içkisi idi. Günümüzde de çeşitli binicilik kulüpleri ve hipodromlarda bu spor devam ettirilmektedir. Gazi Koşusu,dünyaca ünlüdür. Türkiye'de en çok sevilen spor türlerinden biri de Futboldur. Futbol ligler halinde oynanmakta ve bunların en büyüğü Süper Lig'dir. Lig şampiyonu olabilmiş olan takımların üçü (Beşiktaş, Fenerbahçe ve Galatasaray) İstanbul takımı, iki tanesi ise (Trabzonspor ve Bursaspor) ise Anadolu takımlarıdır. Futbol kulüpleri Türkiye Futbol Federasyonu çatısı altında toplanmıştır. Türkiye'de futbol son yıllarda kayda değer bir gelişme göstermiş, bunun uzantısı olarak, ulusal takımı 48 yıl aradan sonra 2002 yılında FIFA Dünya Kupası'na katılma hakkı kazanmış ve Güney Kore ulusal takımını yenerek tarihinin en büyük (dünya üçüncülüğü) başarısına imza atmıştır. Mevcut spor federasyonlarının lisanslı sporcu sayısı 122.939’dur. Nüfusa göre sporcu oranı 509 iken bu oran futbol branşında 148’dir. Gençlik ve Spor Genel Müdürlüğü ve Futbol Federasyonu'na kayıtlı toplam lisanslı sporcu sayısı 544.572’dir. Türkiye nüfusuna göre oranı ise 115’dir. Bu orana göre Türkiye'de her 115 kişiden biri spor yapmaktadır. Nüfus başına düşen sporcu oranı en iyi durumdaki ilimiz Yalova’dır (37). İkinci olarak Kırklareli gelmektedir (55). Sayısal açıdan en kötü durumda olan illerimiz ise Diyarbakır (375) ve Şırnak (383) gözükmektedir. Bu arada İzmir ili nüfusu başına düşen sporcu sayısı 99, İstanbul ilinde 107, Ankara ilinde ise 153’tür. Bu verilere göre başkent Ankara dahi Türkiye ortalamasının altında kalmaktadır. Türkiye 2002 Dünya kupasında 3. olmuştur.Ayrıca Avusturya-İsviçre'nin ortak düzenlediği 2008 Avrupa şampiyonasında da yarı finale çıkmayı başarmıştır.Günümüzde Türkiye FIFA Sıralaması'nda tüm dünya ülkeleri arasında 21.sıradadır ve bu puanla futbolun anavatanı İngiltere'nin önündedir. Türkiye’de hentbol, ilk defa 1927 yılında İstanbul’da oynanmıştır. 1942 yılında İstanbul’da bölge turnuvaları düzenlenmeye başlanmıştır. Türkiye çapında ilk ulusal turnuva 1945 yılında düzenlenmiştir. Toplam 4 takımın katıldığı bu turnuvayı Kara Harp Okulu takımı kazanmıştır. Türkiye'de hentbol federasyonu 1976 yılında kurulmuş, Deplasmanlı Hentbol Ligi ise 1982-83 sezonunda 12 takımın katılımıyla oluşturulmuştur. Kadınlarda ise Türkiye Ligi, 1986-87'de başlamıştır. Basketbol, Türkiye'de ilk kez 1904 yılında Robert Kolej spor salonunda oynandı. 2002^de Türk millî takımı, 12 Dev Adam, bir ilki gerçekleştirerek Türkiye'de yapılan Avrupa Basketbol Şampiyonası’nda (EuroBasket 2001) Yugoslavya’ya karşı final oynadı ve daha sonra dünya 6.lığını elde etti.2011 Avrupa Kadınlar Basketbol Şampiyonasında finale çıkan bayan takımımız ise Rusya'ya kaybederek Avrupa 2.liğini elde etti. Günümüzde Türk Basketbol FIBA Sıralaması'na göre erkeklerde tüm dünya ülkeleri içinde 13.,bayanlarda ise 32.dir.Türkiye'de,NBA sıkı bir izleyici kitlesine sahiptir. Şu anda 1. Lig basketbol Basketbol Süper Ligi'dir 2010 FIBA Dünya Basketbol Şampiyonası, 28 Ağustos ve 12 Eylül tarihleri arasında Türkiye'de gerçekleştirilmiştir. Şampiyonayı FIBA, Türkiye Basketbol Federasyonu ve 2010 Organizasyon Komitesi ortaklaşa organize etmiştir. 1986'dan beri üçüncü defa 24 ülkenin katılacağı turnuvanın grup karşılaşmaları İstanbul, Ankara, İzmir ve Kayseri'de, final aşaması İstanbul Sinan Erdem Spor Salonu'nda oynanmış, şampiyon ise finalde Türkiye'yi 64-81 mağlup eden Amerika Birleşik Devletleri olmuştur. Voleybol futboldan sonra basketbol ile beraber en popüler spordur.Türkiye kadın millî voleybol takımı FIVB Sıralaması'na göre tüm dünya ülkeleri içerisinde bayanlarda 16.,erkeklerde 42.dir. Özellikle Eczacıbaşı kulübünün yatırımları Türk voleyboluna büyük bir katkı sağlamıştır. Eczacıbaşı Avrupa turnuvalarında oynadığı Final Fourlar ile Türkiyeyi başarıyla temsil etmiştir.Acıbadem sponsorluğunda Fenerbahçe Acıbadem bayan voleybol takımı Şampiyonlar liginde 2. olup 2010 Dünya Kulüpler Şampiyonasında maç kaybetmeden ve set vermeden Dünya Şampiyonu olmuştur. 2012 de ise Fenerbahçe' Şampiyonlar ligi Şampiyonu unvanı kazanmıştır. Türkiye kadın millî voleybol takımı (filenin sultanları) 2010 dünya şampiyonasında 6. olmuştur. Özellikle son birkaç senedir voleybola olan ilgi katlanarak artmıştır. Türkiye Otomobil ve Motorsporları Federasyonu 1991 yılında kurulmuştur. Türkiye Formula 1 Grand Prix düzenlenen 17 ülkeden bir tanesidir ve 2005 yılında dahil olmuştur.Türkiye'nin bu dalda yüzakı Kenan Sofuoğlu'dur. Türkiye'de en yaygın masa sporudur. Ülkenin her yerine yayılmış bilardo salonlarında ve neredeyse her kahvehanede bulunan bilardo masalarında bu spor amatörce icra edilmektedir. Semih Saygıner, bilardoda Türkiye'nin yüz akıdır. Derya Büyükuncu Dünya Yüzme Kupası'nda altın madalya, Avrupa Kısa Kulvar Yüzme Şampiyonası'nda gümüş madalya elde etmiştir. 25 Mayıs 1957'de kurulan Türkiye Yelken Federasyonu'nun amacı, Türkiye'de yelken sporunu tanıtmak, geliştirmek ve yaygınlaştırmaktır. Federasyon, 2006 yılında özerkleşmiştir. Türkiye'nin futbol, basketbol, voleybol, hentbol ve diğer takım sporlarının süper lig takımlarının yıllara göre lig dereceleri, Türkiye kupası şampiyonlukları bu bölümde yer almaktadır. Türkiye süper liginde (1959-2017), Galatasaray 22, Fenerbahçe 19, Beşiktaş 15, Trabzonspor 6, Bursaspor 1 kez şampiyon olmuştur. Türkiye kupasında (1963-2017), GS 17, BJK 9, Trabzon 8, FB 6, Altay, Ankaragücü, Gençlerbirliği, Göztepe ve Kocaeli ikişer, Kayserispor, Bursaspor, Eskişehirspor, Sakaryaspor ve Konyaspor da birer kez şampiyon oldular Türkiye basketbol süper ligi kulüpleri (erkekler) Türkiye basketbol erkekler süper liginde (1967-2018), Efes 13, FB 9, Eczacıbaşı 8, GS 5, İTÜ 5, Ülker 4, BJK 2,Tofaş 2, Karşıyaka 2, Altınordu 1, Muhafızgücü 1 kez şampiyon olmuştur. Erkekler Türkiye Kupası (basketbol)nda (1993-2018), Anadolu Efes 12, Fenerbahçe 4, Ülker 3,Tofaş 3, Galatasaray, Beşiktaş, T.Telekom, P.Karşıyaka, Banvit birer kez şampiyon olmuştur. Türkiye basketbol süper ligi kulüpleri (kadınlar): Türkiye süper liginde (1981-2017), GS 13, FB 12, BJK 3, ODTÜ 3, Botaş 2, MTA 2, İstanbul Ünv. 1, Yakın Doğu Ünv.1 kez şampiyon olmuştur. Türkiye kupasında (1993-2017), Fenerbahçe 11, Galatasaray 11, Botaş 2, Yakın Doğu Ünv. 1 kez şampiyon olmuştur. Türkiye basketbol süper ligi kulüpleri (kadınlar) Türkiye voleybol süper ligi kulüpleri (erkekler) Türkiye süper liginde (1971-2018), Eczacıbaşı 12, Halkbank 9, FB 4, GS 4, Arkas 4, Arçelik 3, Erdemir 3, İETT 3, Netaş 3, Boronkay 1, istanbul BB 1, Muhafızgücü 1 kez şampiyon oldular. Erkekler Kupa Voley'de (1989-2003/2009-2018), Halkbank 7, Netaş 4, FB 3, Eczacıbaşı 3, Arçelik 2, Arkas 2, SSK 2, Ziraat B.1, Sönmez Flament 1 kez kupayı kazandılar. Türkiye voleybol süper ligi kulüpleri (kadınlar): Türkiye süper liginde (1985-2018), Eczacıbaşı 16, Vakıfbank 9, fenerbahçe 5, Emlak Bankası 3, Güneş Sigorta 1 kez şampiyon oldular Kadınlar Kupa Voley'de (1994-2003/2009-2018), Eczacıbaşı 8, Vakıfbank 6, Fenerbahçe 3, Emlak Bankası 1 kez kupayı aldılar. Türkiye hentbol süper ligi kulüpleri (erkekler): Türkiye hentbol erkekler süper liginde (1979-2017),Beşiktaş 13, ASKİ 6, Çankaya Bld.4, Halk Bankası 4, ETİ 3, Hortaş 3, MTA 2 ve Arçelik, İzmir BB, M.M.Piyango, TİY Erkutspor birer kez şampiyon oldular. Türkiye hentbol süper ligi kulüpleri (kadınlar): Türkiye hentbol kadınlar süper liginde (1979-2017), TMO 8, Arçelik 3, Muratpaşa Bld. 3, Havelsan 2, YKM 2 ve Altınordu, Anadolu Ünv., ETİ, Eyüboğlu Koleji, Gazi Tıp, Genel-İş, İst.Bankası Yenişehir, Kastamonu Bld.,Kültürspor, MTA, TİY Erkutspor, Taçspor, Yenimahalle Bld. birer kez şampiyon oldular. Türkiye'deki takım sporu yapan kulüplerin, bütün uluslararası kupalarda, yıllara göre aldığı dereceler, branşlara göre aşağıdadır. Futbolda uluslararası düzeydeki en önemli başarı, 1999-2000 sezonunda Galatasaray'ın önce UEFA Kupası, sonra da Süper kupa şampiyonluğudur. Basketbolda en büyük başarı Fenerbahçe'nin Eupoleague'de 2017'deki şampiyonluğudur. Voleybol Kadınlar şampiyonlar liginde Vakıfbank 3 kez, Eczacıbaşı ve Fenerbahçe de birer kez Avrupa şampiyonu olmuştur. *CEV Cup, 2000-2007 arasında CEV Top Teams Kupası ismini aldı. **Kulüpler Dünya Şampiyonası ***Top Volley International Women Hentbolda, 2015-2016 sezonunda Kastamonu Belediyespor kadın takımı Cahallenge kupasında Avrupa şampiyonu olmuştur. Bu kupada diğer başarı ise Muratpaşa Belediyespor'un 2014-2015 sezonunda EHF Cup'daki 3.lüğüdür. 2017-2018 sezonunda, Kadınlar EHF Cup'ta Kastamonu Belediyespor, kadınlar Challenge Cup'ta Ardeşen GSK, Avrupa 3.sü olmuşlardır. Türkiye'deki takım sporu yapan kulüpların Avrupa kupalarına katılımları ve aldığı sonuçlar, yıllık olarak gösterilmiştir. 2019-20 sezonunda 5 futbol, 1 kadın futbol, 1 futsal kulübü Avrupa kupalarına katılmaktadır. 2018-19 Sezonunda Galatasaray, Avrupa kupalarında yaptığı 10 maçta 1 galibiyet, 2 beraberlik, 7 de yenilgi alarak son 32 turunda elenmiştir. Fenerbahçe, Avrupa kupalarında yaptığı 10 maçta 3 galibiyet, 3 beraberlik, 4 de yenilgi alarak son 32 turunda elenmiştir. Beşiktaş, 2.eleme turundan başladığı Avrupa Ligi'nde 6 galibiyet, 2 beraberlik, 4 yenilgi alarak gruplarda elenmiştir. 2019-2020 sezonunda Galatasaray Şampiyonlar Ligi'nde, Beşiktaş Avrupa Ligi'nde doğrudan gruplara katılmaktadır. Türkiye'den Avrupa liglerine katılan futbol kulüpleri: Kaynak: 2019-20 UEFA Åžampiyonlar Ligi , 2019-20 UEFA Avrupa Ligi - Futsal Şampiyonlar Ligi- , Kadınlar Şampiyonlar Ligi- 2018-19 Sezonunda final-four oynayan iki Türk takımı Anadolu Efes 2., Fenerbahçe Doğuş 4. olmuştur. Ayrıca 3 takım da çeşitli kupalarda çeyrek finalde oynamıştır: Kadınlar Euroleague'da Fenerbahçe, FİBA Avrupa Kupası' nda Pınar Karşıyaka, EuroCup Kadınlar'da Çukurova Basketbol. 2019-2020 sezonunda 19 basketbol kulübü Avrupa liglerine katılma hakkı elde etti. 11 erkek basketbol, 8 kadın basketbol takımı Türkiye'yi temsil etmektedir. Bu sezon Avrupa kupalarına Gaziantep Basketbol ve Bahçeşehir Koleji takımları da katılmaktadır. Kaynak: Euroleague (EUL) , EuroCup(EUC), FİBA Şampiyonlar Ligi(BCL) FİBA Avrupa Kupası BEC),Euroleague Kadınlar (ELW) EuroCup Kadınlar(ECW) 2018-19 sezonunda 12 Voleybol kulübü Avrupa kupalarına katılmıştır. 6 takımımız kupalarda 2.lik ile 5.cilik arasında derece almıştır: 2019-20 Sezonunda Fenerbahçe (erkek voleybol takımı) tekrar Avrupa liglerine katılmaya hak kazanmıştır. Beylikdüzü V.İ. kupalara ilk kez katılmaktadır. Beşiktaş, Ziraat Bankası, İstanbul BBSK kupalara katılamamıştır. Türkiye'den Avrupa liglerine katılan voleybol kulüpleri: Kaynak:, 2018-19 sezonunda 8 hentbol kulübü Avrupa kupalarına katılmıştır. Bir sezon önce 2 kupa 3.lüğü bir de 5.liği olan Türk takımları bu sezonda başarı gösterememiş ve ilk turlarda elenmişlerdir. 2019-20 sezonunda Beşiktaş erkek takımı, yıllarca katıldığı Şampiyonlar ligine katılmamış ve EHFCup' alınmıştır. Kupalara geçen yıl katılamayan Beykoz Belediye ve Ardeşen GSK bu sezonda yer alacaktır. Kupaların yeni takımı ise: Antalyaspor. Türkiye'den Avrupa liglerine katılan hentbol kulüpleri: Kaynak:, Prodikos Prodikos (ya da "Prodicus"), (d. MÖ 465; ö. MÖ 399), Yunan hümanist filozof ve Sofistlerin öncülerinden olan Sokrates öncesi düşünürlerden biridir. Prodikos Atina'ya temsilci göreviyle Keos adasından geldi ve orada öğretmen ve hatip olarak görevler yaptı. Protagoras'ın eğitimde retoriğe önem vermesinin yanında Prodicus etiğe önem verdi. Düşünüşünün pesimist bir boyutu vardı ve genel olarak yaşamın acılarını vurguluyordu. Öğrencileri arasında Theramenes, Euripides ve Isokrates yer almıştır. Platon'un diyaloglarında Prodikos alaysı bir şekilde gösterilir ve Aristophanes oyunlarında onunla dalga geçer. Alexandre Dumas Alexandre Dumas (, doğum Dumas Davy de la Pailleterie, ; 24 Temmuz 1802 – 5 Aralık 1870), ayrıca Alexandre Dumas, "père" olarak da bilinen Fransız yazar. Macera türündeki tarihi romanlarıyla ünlüdür. Eserlerinin 100 dile çevrilmesi sayesinde en çok okunan Fransız yazarlardan biri olmayı başardı. "Monte Kristo Kontu", "Üç Silahşorler", "Yirmi Yıl Sonra" ve "Demir Maskeli Adam" gibi romanlarından bazıları dizi şeklinde yayınlanmıştı. Yirminci yüzyılın başlarından beri romanları yaklaşık 200 kadar filme uyarlandı. Dumas'ın öldüğü için bitiremediği son romanı "Le Chevalier de Sainte-Hermine" bir uzman tarafından tamamlandı ve 2005'te okuyuculara sunulduğunda en çok satanlara girdi. Roman Türkiye'de 2010'da "Son Şövalye" adıyla basıldı. Birçok türde eserler veren Dumas yazarlık kariyerine tiyatro oyunlarıyla başlayarak ilk başarılarını elde etti. Ayrıca bir hayli dergi makalesi ve gezi kitabı yazdı; basılmış eserleri toplamda 100.000 sayfayı bulur. Dumas 1840'larda Paris'te Tarih Tiyatrosu'nu kurdu. Babası general Thomas-Alexandre Davy de la Pailleterie Fransız bir asilzade ve köle bir siyah kadının oğlu olarak Saint-Domingue'de doğdu. Soylu biri olması genç Alexandre'a Louis-Philippe ile birlikte çalışma fırsatı yarattı. III. Napolyon'un seçilmesinin ardından Dumas gözden düştü ve Fransa'dan ayrılarak birkaç yıl kalacağı Belçika'ya gitti. Belçika'dan ayrıldıktan sonra birkaç yıl için de Rusya'ya taşındı, ardından da İtalya'ya hareket etti. 1861'de İtalyanların birleşme çabalarını destekleyen "L' Indipendente" isimli gazeteyi kurdu ve basmaya başladı. 1864'te Paris'e döndü. Evli olmasına rağmen sayısı kırkı bulduğu söylenen ilişkileri vardı. Bilinen en az dört gayri meşru çocuğu vardı. Bunlardan biri de kendi adının verildiği Alexandre Dumas'dır. Bu çocuk daha sonra başarılı bir tiyatro ve roman yazarı oldu ve Alexandre Dumas, fils (oğul) olarak bilinirken babası da Fransa'da gelenekselleşmiş olarak Alexandre Dumas, père (baba) olarak tanınmaya başladı. İlişkilerinden birini de 1866'da kariyerinin zirvesindeki ve neredeyse yarı yaşındaki Amerikalı aktris Adah Isaacs Menken ile yaşadı. Yirminci yüzyıldaki uzmanlar Dumas'nın babası olduğu üç çocuk daha buldular. Hayatının sonuna doğru Dumas'yla tanışan İngiliz tiyatro yazarı Watts Phillips onu "Dünyanın en cömert ve en büyük kalpli insanı. Aynı zamanda da yeryüzündeki en eğlenceli ve bencil kişi. Lisanı bir yel değirmeni gibiydi, bir kez harekete geçti mi ne zaman duracağını bilemezdiniz, özellikle de tema kendisiyse" diyerek tanımlamıştı. Dumas Davy de la Pailleterie 1802'de Fransa'daki Picardie bölgesinin Aisne ilinde doğdu. Marie-Alexandrine isimli bir kız kardeşi de vardı. Annesi Marie-Louise Élisabeth Labouret bir hancının kızıydı ve babası da Thomas-Alexandre Dumas'ydı. Thomas-Alexandre 1762'de Saint-Domingue'deki bir kolonide doğmuştu. Fransız bir asil ve kolonideki topçu sınıfının komiseri olan marki Alexandre-Antoine Davy de la Pailleterie ile Afro-Karayip kökenli bir köle olan Marie-Cessette Dumas'nın oğluydu. Annesinin Saint-Domingue veya Afrika'da doğup doğmadığının (Kreol olduğu anlamına gelen Fransızca bir soyadına sahip olmasına rağmen) bilinmemesinin yanı sıra atalarının Afrika'nın neresinden geldiği de bilinmez. Babası tarafından Fransa'ya götürülen Thomas-Alexandre askeri okulda eğitim gördü ve genç bir adamken orduya katıldı. Babası ile arası açıldıktan sonra Thomas-Alexandre annesinin soyadı Dumas'yı kullanmaya başladı. 31 yaşında generalliğe yükseldi ve Fransa ordusunda bu rütbeye yükselen ilk Afro-Antilli oldu. Fransız Devrim Savaşları'nda başarıyla mücadele etti. Napolyon'un emrinde general olarak İtalya ve Mısır'daki mücadelelerde yer almasına rağmen 1800'lerde gözden düştü ve Fransa'ya dönmesi istendi. Dönüşü sırasında gemisi o ve diğerlerinin savaş esiri olarak tutulacağı Napoli Krallığı'ndaki Taranto'da demir atmak zorunda kaldı. İki yıllık mahkûmiyeti sırasında sağlığı oldukça bozuldu. Alexandre doğduğu sıralarda babası iyice harap olmuştu. Alexandre dört yaşındayken babası kanserden öldü. Dul kalan annesi oğluna iyi bir eğitim sağlayamadı ve elit bir okuldan gelen teklifi ücretleri karşılayamayacağı için reddetmek zorunda kaldı. Buna rağmen yılmayan Alexandre Dumas okuyabildiği her şeyi okudu ve kendi kendine İspanyolca öğrendi. Babasının Devrim Savaşları'nda gösterdiği kahramanlığa dair annesinin anlattığı hikâyeler genç çocuğun parlak hayalgücünü oldukça etkiledi. Fakirliklerine rağmen aile babalarının değerli itibarını ve soylu rütbesini korudu. Monarşinin yeniden kuruluşunun ardından 1822'de 20 yaşındaki Alexandre Paris'e taşındı. Palais-Royal'de Louis-Philippe'in makamında kendine bir görev edindi. Louis-Philippe için çalışırken aynı zamanda tiyatro oyunları ve dergiler için makaleler yazıyordu. Bir yetişkin olduğunda tıpkı onun yaşındayken babasının yaptığı gibi kölelik yapmış büyükannesinin soyadını kullanmaya başladı. İlk tiyatro oyunu "Henri III et sa Cour" 1829'da o 27 yaşındayken sahnelendi ve beğeniyle karşılandı. Sonraki yıl ikinci oyunu "Christine" de aynı derece takdir edildi. Bu başarılar ona tam zamanlı yazarlık yapabilmesi için yeterli geliri sağladı. Dumas 1830'da X. Charles'ı devirip yerine tahta Orléans Dükü'nü geçiren Devrim'e katıldı. Dumas'nın eski işvereni Louis-Philippe ülkeyi yönetmeye başladı. Hoşnutsuz Cumhuriyetçilerin ve değişim isteyen yoksul kent işçilerinin tek tük ayaklanmalarından dolayı 1830'ların ortasına kadar Fransa'daki hayatta huzursuzluk hakimdi. Yaşam yavaşça normale dönerken ülke de sanayileşmeye başladı. Gelişen ekonomiyle birlikte basın yasaklarının da ortadan kalkmasıyla Dumas'nın yazarlık yetenekleri birçok kez ödüllendirildi. Başarılı olan birkaç tiyatro oyunundan sonra Dumas roman yazmaya karar verdi. Savurgan bir yaşam tarzı olmasına ve her zaman kazandığından çok harcamasına rağmen Dumas zeki bir pazarlamacı olduğunu kanıtladı. Gazeteler birçok dizi şeklinde roman yayınlarken 1838'de Dumas da oyunlarından biri olan "Le Capitaine Paul"ü dizi roman olarak tekrar yazdı. Personel kadrosunu yazarların oluşturduğu bir yapım stüdyosu açtı ve buradan yüzlerce hikâye ortaya çıktı. Bütün öyküleri o kurguluyor, yön veriyor ve eklemeler yapıyordu. Dumas birkaç arkadaşının yardımıyla Avrupa tarihinden ünlü suçlar ve suçlular hakkında "Les crimes celebres" adındaki sekiz ciltlik eserini 1839'dan 1841'e kadar geçen sürede tamamladı. Bu araştırmada Beatrice Cenci, Martin Guerre, Cesare ve Lucrezia Borgia'nın yanı sıra örneğin katil oldukları iddia edilerek idam edilmiş Karl Ludwig Sand ve Antoine François Desrues gibi daha güncel olaylara da yer veriyordu. Dumas kendisinin eskrim ustası Augustin Grisier ile 1840 tarihli "Les armes et le duel" romanında işbirliği yaptı. Hikâye Grisier'in gözünden Rusya'daki Aralıkçılar İsyanı sırasında yaşanan olaylara nasıl tanık olduğunu anlatıyordu. Sonuçta roman Çar I. Nikolay tarafından Rusya'da yasaklandı ve Dumas'nın ülkeyi ziyaret etmesi Çar'ın ölümüne değin yasaklandı. "Le Comte de Monte-Cristo" ("Monte Kristo Kontu"), "Les Frères corses" ve anılarında Grisier'ye olan büyük saygısını gösterir. Dumas'nın pek çok asistanı ve ortağı vardı. Auguste Maquet aralarında en fazla bilinendir. Yirminci yüzyılın sonlarına kadar rolünün ne olduğu tam anlaşılamamıştı. Maquet'nin Monte Kristo Kontu'nun hikâyesinin anat hatlarını belirlediği ve "Üç Silahşorler" ile onun devam romanlarının yanında Dumas'nın birkaç eserine daha önemli katkıları olduğu biliniyor. Birlikte çalışma yöntemleri şöyleydi; Maquet konuyu tasarlar ve taslakları yazardı, Dumas da ayrıntıları, diyalogları ekler ve final bölümünü yazardı. Maquet kendi isminin de kitaplarda yer almasını ve çalışması için daha fazla para almasını sağlamak için Dumas'yı mahkemeye verdi. Parasını alma konusunda başarılı oldu ama ismini kitaplara koyduramadı. Dumas'nın romanları o kadar popülerdi ki kısa süre içerisinde İngilizce'ye ve başka dillere çevrildiler. Yazıları sayesinde önemli bir miktarda para kazandı ama kadınlara çok para harcadığı ve şaşaalı bir hayat yaşadığı için sık sık iflas etti. İlişki yaşadığı tam 40 metresi bulundu. 1846 senesinde Paris'in dışındaki Le Port-Marly'de yanında yazması için ek bir binayla beraber Château de Monte-Cristo adlı kır evini inşa ettirdi. Burası sık sık Dumas'nın cömertliğinden yararlanıp uzun süre misafir kalan yabancı ve tanıdıklarla dolardı. İki yıl sonra mali zorluklar yaşamaya başladığı için tüm mülkü satmak zorunda kaldı. Dumas birçok farklı türde örnekler verdi ve hayatı boyunca yaklaşık 100.000 sayfa yazısı basıldı. Deneyimlerini kullanarak yaptığı seyahatlerden sonra gezi kitapları yazdı. Kral Louis-Philippe bir isyanla tahttan indirildikten sonra Louis-Napoléon Bonaparte başkan seçildi. Dumas, Bonaparte tarafından sevilmediği ve de alacaklılarından kaçmak için Brüksel, Belçika'ya gitti. 1859 civarında da Fransızca'nın soylular arasında ikinci dil olduğu ve yazmanın çok popüler olduğu Rusya'ya hareket etti. Dumas farklı maceralar arama arzusundan dolayı ayrılmadan önce Rusya'da iki yıl geçirdi. Ayrıca Rusya hakkında bir gezi kitabı da yayınladı. 1861'de II. Vittorio Emanuele'yi kral seçen İtalya Krallığı kuruldu. Dumas buraya hareket etti ve sonraki üç yıl boyunca İtalyan birleşme hareketinde yer aldı. "Indipendente" adlı gazeteyi kurdu ve yönetti. 1864'te Paris'e dönerken İtalya hakkında gezi kitapları da yayınlatmıştı. Aristokrat geçmişine ve kişisel başarılarına rağmen Dumas melez kökeni nedeniyle ayrımcılıkla uğraşmak zorunda kaldı. 1843'te ırk sorunlarından ve sömürgeciliğin etkisinden bahsettiği Georges adlı romanını yazdı. Afrika kökenli olmasından dolayı kendisine aşağılayıcı sözler sarf eden bir adama verdiği cevabı ünlü olmuştur. Dumas adama şöyle demişti: Dumas 1 Şubat 1840'ta aktris Ida Ferrier (doğum adı Marguerite-Joséphine Ferrand (1811–1859)) ile evlendi. Başka kadınlarla da birliktelik yaşadı ve bu ilişkilerinden bilinen dört çocuğu oldu. Dumas 1866 civarında o zamanlar oldukça ünlü bir aktist olan Adah Isaacs Menken ile ilişki yaşadı. Aktris Londra'daki "Mazeppa" oyununda sergilediği performansla büyük övgü almıştı. Paris'te sergilenen sevilen oyun "Les Pirates de la Savanne"de de rol alıp kariyerinin zirvesine çıkmıştı. Yazılarından başlayarak Dumas'ı yıllardır araştıran uzman Claude Schopp, Dumas'ın birlikte olduğu 40 metresinin yanı sıra üç çocuğunu daha buldu. Aralık 1870'te ölen Dumas doğduğu yer olan Aisne ilindeki Villers-Cotterêts'te gömüldü. Ölümü Fransa-Prusya Savaşı'nın gölgesinde kaldı ve değişen modayla da ünü azaldı. Yirminci yüzyılın sonlarında Reginald Hamel ve Claude Schopp gibi uzmanlar kaybolmuş işlerinin bulunmasının yanı sıra eserlerinin yeniden değerlendirilmesine ve sanatının takdir edilmesine sebep oldular. Dumas'nın Fransız kültürüne katkılarından dolayı 2002'de adına bir anma töreni düzenlendi. 1970'te onuruna Alexandre Dumas Paris Métro istasyonuna ismi verdildi. Paris'in dışındaki kır evi Château de Monte-Cristo restore edildi ve müze olarak halka açıldı. Araştırmacılar Dumas'nın arşivlerdeki eserlerini bulmaya devam ettiler. Bunların arasında uzman Reginald Hamel'in Bibliothèque Nationale de France'ta bulduğu beş perdelik "Altın Hırsızları" oyunu da vardı. Bu oyun 2004'te Honoré-Champion tarafından yayınlandı. 2002'de Dumas'nın ikiyüzüncü doğumgününde Fransa Cumhurbaşkanı Jacques Chirac yazarın küllerinin birçok aydının gömüldüğü Paris'teki Panthéon anıtına tekrar getirildiği törende yer aldı. Tören televizyonda da gösterildi. Chirac konuşmasında şöyle demişti: Chirac konuşmasında Fransa'da hala ırkçılığın var olduğunu kabul etti ve Alexandre Dumas'nın Victor Hugo ve Émile Zola gibi büyük yazarların yanına getirildiği törenin bu çirkinliği düzeltmenin yollarından biri olduğunu söyledi. Chirac ayrıca Fransa'dan pek çok büyük yazar çıkmasına rağmen hiçbirinin Dumas kadar okunmadığına dikkat çekti. Dumas'nın eserleri yaklaşık 100 kadar dile çevrildi ve 200'den fazla filme uyarlandı. Barza Ovası Barza Ovası. Denizli Tavas ilçesinin güneyinde bir ova ve bu ova etrafındaki köylerin ortak adı. Barza köyleri; Barza kelimesi "Vücudunun yarısı beyaz yarısı kara olan keçi anlamına Çanakkale ve Gelibolu civarında kullanılmaktadır (Türk Dil kurumu, Derleme Sözlüğü, II, Ankara 1993, s. 536)" anlamında kelimedir. "Yörük kültürü"nden gelen bir kelimedir. Bu kelime Barza Ovası ve çevresinin Osmanlı Devleti zamanında bağlı olduğu "Menteşe Sancağı Yörük cemaatleri isimlerinde geçmektedir. Yörük grupları, Oturak Barza', Mukata’a-i İskender Bey, Kayı, Kızılca Keçilü, Horzum, Mukata’a-i Yahşi Bey, Kızılca Balkıca', Divane Ali ve Güne Barza, Karacakoyunlu, Sazak, Sekekçi (?), Elsüz, Balya Bolu ve Kozviran gibi cemaatlerdir." Büyük cemaatlerin çoğu tir’lere ayrılmıştır. Yani tir bir cemaatin alt birimini teşkil etmektedir. Mesela, “Tir-i Bali Barzası an Cemaat-i Oturak Barza” gibi ifadelerle büyük ve önemli bir cemaatin alt kolu olduğu belirtilmiştir. Tir’lerin aldığı isimlerin büyük çoğunluğu insan ismidir. Yine bu bölgedeki en önemli cemaatlerden birisi Divane Ali ve Güne Barza’dır. Bunlar Tavas, Muğla, Bozöyük, Çine ve özellikle Peçin kazalarında yaşamaktaydılar. 1522’de 2933 hane, 1095 kara, 199 mücerred, 50 muaf’tan meydana gelmekte olup hâsılları 146000 akçadır. " "Menteşe Yörükleri ile ilgili kayıtlarda “Toprakları yoktur”, “toprakları vardır”, “hariç toprakta konarlar”, “hariç toprakta otururlar”, “ektikleri yerin öşrün verip”, “Oturak Barza”, “Göçer Barza” gibi ifadelerin olması, ayrıca Yörüklerin ödedikleri vergiler arasında “resm-i çift, nim çift ve bennak” gibi vergilerin geçmesi, yine hâsıl içerisinde “tahıl, pamuk” vb. ürünlerin yer alması bize bunların bazılarının çiftliklere sahip olduklarını ve hayvancılığın yanında tarımla da iştigal ettiklerini göstermektedir." "Fırat Üniversitesi Sosyal Bilimler Dergisi-Fırat University Journal of Social Science-Cilt: 18, Sayı: 2 Sayfa: 403-440, ELAZIĞ-2008" AsklÄ± mantarlar Asklı mantarlar ( , "Ascomycetae" ya da "Ascomycetes"), biyolojide mantarlar aleminine ait bir şubedir. Asklı mantarlar "bira mayası mantarları" diye de bilinir ve "Askus" (, "askos") bu şubenin mikroskobik sporlarına verilen addır. Filogenetik olarak "Bazidyumlu mantarlara akrabadırlar. Bircok maya mantarları ve küf mantarları bu subeye dahildir. Çoğunluğu karada yaşasa da, çok az türü sularda yaşar. Bazılarında tallus bulnur. Hiflerde bölme çeper vardır ve genellikle tek çekirdekli, nadir olarak çok çekirdeklidirler. OÄŸuz Rayonu Oğuz Rayonu (Azerice: Oğuz rayonu, 1991'e kadar: Vartaşen rayonu), Azerbaycan'ın rayonlarından biridir. İdarî merkezi Oğuz şehridir. Azerbaycan'ın kuzeyinde bulunmaktadır. Azerbaycan'ın İsviçresi olarak bilinir. Yüzölçümü 1220 km²'dir. Nüfusu yaklaşık 42.000 kişidir. En büyük nehri Elican nehridir. Fındık, ceviz ve kestane açısından çok zengindir. 1 Ocak 2013 tarihli resmi verilere göre rayon nüfusu 41.667 kişidir. Çok eski Alban abideleri ve yaşayış yerleri bulunmaktadır. "Oğuz gazetesi" adında bir yerli gazetesi vardır. Deveciler Deveciler, Hive Emiri Ebü'l Gazi Bahadır Han tarafından hanlığın deve ihtiyacını karşılamak amacı ile Elburz dağlarının eteklerine yerleştirilen 500 Türkmen ailesinden çoğalan topluluğa verilen isimdir. Bahadır Han'ın yerleştirdiği bu Türkmen grubu zamanla çoğalarak 5000 çadıra kadar çıkmıştır. Horasan'da meydana gelen coğrafik ve sosyal olaylar sonucunda, kıtlıktan da etkilenen grup, başlarında Kara Halil denen liderlerinin önderliğinde Anadolu'ya göç etmişlerdir. Günümüzde bir kısmı Çukurova'da Misis, Ceyhan, Yumurtalık ve Toros Dağları eteklerinde yaşamaktadırlar. Bir kısmı da Antalya ve Ege yöresine dağılmıştır. Bu gün Anadolu'da "Biz Devecilerdeniz" diyen Türkmenler bu topluluğun mensuplarıdır. Ali Suavi'nin Hive Hanlığı adlı eserinde ayrıntılara rastlamak mümkündür. Sinekler Garipçe, Sarıyer Garipçe, Rumelikavağı ile Rumelifeneri'nin arasında küçük bir köydür. Sarıyer'e 10 km uzaklıktadır. Yavuz Sultan Selim Köprüsü'nün Avrupa ayağının, köyün güneyindeki Garipçe Burnunda yer almaktadır. Mahallenin %85'ini ormanlık alan, %10'unu yerleşimler ve %5'ini yollar oluşturmaktadır. Mahalledeki bazı hayvan ve bitki türleri yok olma tehlikesi ile karşı karşıyadır. Tarihçi Homeros'a göre Garipçe köyünün adı Kharybidistir. Geçim kaynağı balıkçılık olmakla beraber hayvancılık da yapılır. Köyde bir bakkal, bir kahve ve üç restoran bulunur. Köyün iskelesinden Büyükliman ve diğer yüzme koylarına turlar yapılır. Köye ulaşmak için Hacıosman, Sarıyer metro durağından kalkan 150 numaralı İETT otobüsleri kullanılmaktadır. Köye giden başka toplu taşıma aracı yoktur. Moose Jaw Moose Jaw, Kanada'nın Saskatchewan eyâletinin orta-güney bölümünde, Moose Jaw Nehri üzerinde kurulmuş bir kenttir. Saskatchewan'ın başkenti Regina'nın 71 km batısında yer alır. Kent, etraftaki yüzlerce küçük köy ve kasaba için bir bağlantı noktası olmasının yanında, emekli insanların yerleşmek için tercih ettikleri bir kent ve turizm merkezi olmasıyla da tanınmaktadır. Kentin nüfusu 32.000'inin biraz üzerindedir. Afete Hazırlık ve Deprem Eğitimi Derneği Afete Hazırlık ve Deprem Eğitimi Derneği, yaklaşık bir yıl sürdürülen hazırlık çalışmalarının sonunda Eylül 2003 tarihinde Dernekler Masasına yapılan müracaatla AHDER (Afete Hazırlık ve Deprem Eğitimi Derneği) yasal kuruluşunu tamamladı. İlk çalışmaları, 1999 marmara depreminde hasar gören il ve ilçelere çeşitli biçimlerde müdahale ve yardım organizasyonları olarak başladı. Türkiye'de afet ve deprem bilincinin neredeyse hiç olmadığı acı gerçeğinin ortaya çıkmasıyla birlikte, afet bilincinin ve eğitiminin özellikle okul çağı çocukları başta olmak üzere toplumun çeşitli kesimlerine verilmesi yol ve yöntemlerini de araştırıp geliştirerek sürdü. Prof. Dr. Ahmet Mete Işıkara'nın çaba ve katkılarıyla topluma sesini duyuran çalışmalar, UNDP Birleşmiş Milletler Kalkınma Programı tarafından uygulamaya konulan ve SDC İsviçre Kalkınma Teşkilatı tarafından desteklenen "Afetlere Hazırlık ve Afetlerin Önlenmesi için Yerel Kapasitenin Geliştirilmesi" projeleri ile birleşerek daha etkin ve yaygın olarak devam etti. 2001'de Bursa ve İznik'te "Gençlik ve Afet Eğitimi, Afet Yönetiminde Gençliğin Rolü" seminerleri verildi. 2002'de Bursa'da kamu kurum ve kuruluşlarında görevli personelin eğitimini hedefleyen seminer verildi. Bursa'da, Yerel Gündem 21 Genel Sekreterliği, Kızılay, İtfaiye Daire Başkanlığı, Odalar ve Uludağ Üniversitesi ile birlikte, halkın doğal afet, yangın ve günlük yaşamdaki olası kazalara karşı hazırlıklı olmasını sağlamak için eğitim ve bilgilendirme çalışmalarını kapsayan "Aile Afete Hazırlık Projesi" 2001'de Adapazarı'nda toplam 400 öğretmene ve Adapazarı Sanayi ve Ticaret Odası'ndan 50 işadamına eğitim verildi. 2002'de önce zihinsel engelli çocuklara, ailelerine ve eğitmenlerine sonra da ortopedik engellilere yönelik eğitimler verildi. 2002'de Çanakkale'de işadamlarına, öğretmenlere, doktorlara ve kamu görevlilerine yönelik bir dizi bilgilendirme toplantıları yapıldı. 256 öğretmene Temel Afet Bilinci eğitim seti ve sertifikası verildi. Çanakkale Afet Yönlendirme Kurulu yeniden yapılandırıldı. Diyarbakır, Batman, Mardin, Şanlıurfa, Adıyaman, Kilis ve Gaziantep illerinde öğrencilere, kamu personeline ve öğretmenlere eğitimler verildi. Yaklaşık olarak 6000 öğrenciye, 3000 kamu personeline ve 4000 öğretmene ulaşıldı ve 7000 adet eğitici el kitabı,eğitim el kitabı, bilgi kartından oluşan eğitim seti, 6000 adet Afacan Dünya ve 6000 adet bilgi kartı dağıtıldı. 2002'de Antalya'da toplam 400 kamu çalışanına, 600 öğretmene ve 1500 öğrenciye Temel Afet Bilinci ve eğitici eğitimleri verildi. Öğrencilere 1500 Afacan Dünya ve Bilgi Kartı, 1000 adet eğitici el kitabı ve eğitim seti dağıtıldı. 2002'de İzmir Karşıyaka'da Valilik, Belediye, İtfaiye, Kızılay, Kızılhaç, Milli Eğitim Müdürlüğü, Ege Ordu Komutanlığı, basın ile işbirliği ve geniş halk, öğrenci katılımı ile yaklaşık 100 000 kişinin katıldığı deprem tatbikatına destek verildi. 2002'de Gümüşhane'de 400 öğrenciye ve kamu personeli, öğretmen, asker ve sivil savunma ekip üyelerinden oluşan 450 kişilik bir gruba eğitimler verildi. David Guetta David Pierre Guetta (d. 7 Kasım 1967, Paris), Fransız DJ ve prodüktör. 1980 ve 90'larda kulüplerde DJ'lik yapan Guetta, Gum Productions'ı kurdu ve ilk albümü "Just a Little More Love"ı 2001'de bu şirketin etiketiyle piyasaya sürdü, ardından "Guetta Blaster" (2004) ve "Pop Life" (2007) albümlerini piyasaya çıkardı. Son olarak 2009'da "One Love" adını taşıyan dördüncü stüdyo albümünü yayımladı. Bu albümden "When Love Takes Over" (Kelly Rowland ile), "Gettin' Over You" (Chris Willis, Fergie ve LMFAO ile) ve "Sexy Bitch" (Akon ile) gibi hit tekliler çıktı. Bu şarkılardan biri Amerika'da ilk 5'e kadar yükselirken aynı zamanda her üçü İngiltere'de 1 numara oldu. Albümden çıkan "Memories" (Kid Cudi ile) adlı parça da uluslararası alanda başarılı oldu. Guetta'nın dünya çapında on beş milyon kadar albüm sattığı bilinmektedir. Guetta, DJ'liğe 17 yaşındayken Paris'teki Broad Club'da çalışarak başladı. Önceleri popüler şarkılar çalan Guetta, house müziği 1987 yılında Farley Jackmaster Funk'ın bir şarkısını radyoda duyarak keşfetti. Sonraki yıl, gece kulüplerinde kendi setlerini sunmaya başladı. 1990'da, Fransız rapçi Sidney Duteil ile "Nation Rap" adında bir hip-hop düeti yayınladı. 1990'ların ortalarında Le Centrale, the Rex, Le Boy ve Folies Pigalle gibi mekanlarda çıkmaya devam etti. 1994 yılında Amerikalı house vokalisti Robert Owens ile birlikte kaydettiği "Up & Away"i yayınladı. 1995 yılında Le Palace adlı bir gece kulübünün yöneticisi oldu ve bu kulüpte partiler düzenlemeye devam etti. 2001'de Joachim Garraud ile birlikte Gum Productions'ı kuran Guetta, ilk hit single'ı "Just a Little More Love"ı Chris Willis desteğiyle yayınladı. Guetta'nın ilk albümü "Just a Little More Love", 2002'de Virgin Records aracılığıyla piyasaya sürüldü ve 300 bin sattı. İkinci single "Love Don't Let Me Go" aynı yıl yayınlandı. 2003'te adını İbiza'daki bir partisinden alan "Fuck Me I'm Famous" adındaki derleme albümü piyasaya çıktı. Sonraki yıllarda bu isimde derleme albümler çıkarmayı sürdürdü. Guetta'nın ikinci albümü "Guetta Blaster", 2004'te piyasaya çıktı. Vokallerde JD Davis'in bulunduğu "The World Is Mine" adlı parça da bu albümde yer alıyordu. 2006'da "Love Don't Let Me Go"nun, The Egg'in "Walking Away"i ile bir mash-up mixi Tocadisco tarafından yapıldı ve bu remix, orijinalinden daha başarılı oldu. 2007'de Guetta'nın üçüncü albümü "Pop Life" yayımlandı. Albüm, İngiltere ve Avrupa genelinde büyük dikkat çekti. İlk single "Love Is Gone" Amerika dans listelerinde zirveye oturdu. Albümün tanıtımı için dünyanın çeşitli yerlerinde sahneye çıktı. 2008'de eşi Cathy ile birlikte "UNIGHTED" adlı bir organizasyon düzenlediler. Stade de France'da gerçekleşen gecede Tiësto, Carl Cox, Joachim Garraud ve Martin Solveig ile birlikte sahne aldı. 16 Haziran 2009'da The Black Eyed Peas, "The E.N.D." adlı albümlerinin ikinci single'ı "I Gotta Feeling"i David Guetta prodüktörlüğünde yayımladı. Dünya çapında büyük ilgi gören şarkı, Amerika'nın da aralarında bulunduğu on yedi ülkede bir numaraya yerleşti. Bir milyon ile İngiltere'de ve altı milyon ile Amerika'da en çok kez indirilen şarkı unvanını kazandı. Guetta'nın dördüncü albümü "One Love", Ağustos 2009'da piyasaya çıktı. İlk single olarak seçilen Kelly Rowland vokalli "When Love Takes Over", İngiltere'de ve birçok ülkede bir numara oldu. Ardından gelen Akon vokalli "Sexy Bitch" yine büyük dikkat çekti ve Guetta'yı İngiltere'de bir kez daha zirveye taşıdı. Ardından Estelle vokalli "One Love", Kid Cudi vokalli "Memories" ve Chris Willis, Fergie ve LMFAO destekli "Gettin' Over You" adlı singlelar geldi ve albümün başarısını devam ettirdi. Mayıs 2011 itibarıyla albümün dünya çapında üç milyon kopya sattığı bilinmektedir. 2 Aralık 2009'da 2010 Grammy adayları açıklandı. Guetta "I Gotta Feeling" ile Yılın Kaydı ve "The E.N.D." ile Yılın Albümü ödülüne aday gösterildi. Aynı zamanda "When Love Takes Over" ile de iki ödüle aday oldu ve ikincisini kazandı: En İyi Dans Kaydı ve En İyi Remix Kayıt. Son olarak "One Love" albümü En İyi Elektronik/Dans Albümü ödülü adayları arasındaydı. Bu arada o yıl DJ Mag'ın hazırladığı "Top 100 DJs" listesinin üçüncü sırasında yer aldı. 2010 yılına gelindiğinde Kelly Rowland'ın üçüncü albümü "Here I Am"den çıkan ilk single'ı "Commander"ın prodüktörlüğünü üstlendi. Şarkı, "Billboard" Hot Dance Club Songs listesinde zirveye otururken; Belçika ve İngiltere'de ilk ona girmeyi başardı. Guetta ayrıca Rowland'ın "Forever and a Day" adlı parçasının da yapımcısı oldu. Kelis'in o yıl Mayıs ayında çıkan "Flesh Tone" albümünün ilk single'ı "Acapella"nın prodüktör koltuğunda yine Guetta oturuyordu. Şarkı, Amerika ve İngiltere'nin dans listelerinde bir numara oldu. Guetta, Haziran ayında Flo Rida'nın "Club Can't Handle Me" parçasında yer aldı. "One Love"ın yeni basımının çıkıp çıkmayacağı tartışılırken Guetta, bir sonraki single'ı "Who's That Chick?"i duyurdu. Şarkıda Rihanna da yer alıyordu. Albümün "One More Love" adını taşıyan yeni basımı iki disk halinde Kasım 2010'da piyasaya çıktı. Ağustos 2010'da verdiği bir röportajda sonraki albümü ile ilgili ilk ipuçlarını veren Guetta, yeni soundunda rock etkileri olacağını belirtti: "Dans müziği yapıyor olabilirim, ancak bu Kings of Leon ve Coldplay gibi gruplardan etkilenmeyeceğim anlamına gelmez. 2011 yazında yeni albümüm ve yeni soundumla geri dönmeyi planlıyorum." Mart 2011'de MTV'ye ilk single'ı Flo Rida ve Nicki Minaj destekli "Where Them Girls At" hakkında konuşan Guetta, önceki albümde de yer alan Akon ve will.i.am'ın yanı sıra Ludacris ve Taio Cruz gibi yeni isimlerin de albümde yer alacaklarını duyurdu. İlk single "Where Them Girls At", 2 Mayıs'ta piyasaya çıktı. Ardından 28 Haziran'da Ludacris ve Taio Cruz'un yer aldığı "Little Bad Girl" yayımlandı. Guetta bu arada Snoop Dogg'un Mart'ta çıkan "Doggumentary" albümünün ilk single'ı "Wet"in bir remiksini yaptı. "Sweat" adını taşıyan remiks, albümde bonus parça olarak yer aldı. Parça aynı zamanda Guetta'nın "Nothing But the Beat" albümünde de yer aldı. 22 Haziran 2011'de "Nothing But the Beat" adını taşıyan beşinci albümünün 30 Ağustos'ta yayımlanacağını duyurdu. Albümde yer alacak isimler arasında Usher, will.i.am, Snoop Dogg, Akon, Jennifer Hudson, Sia, Timbaland ve Dev'i saydı. Albümün üçüncü single Usher vokalli "Without You" olurken; albümdeki üç parça albümden önceki üç hafta boyunca internette satışa çıktı: Sia vokalli "Titanium", Afrojack ile yaptığı enstrümantal "Lunar ve Jennifer Hudson vokalli "Night of Your Life". 7 Eylül 2012'de albümün 2. parçası olarak "Nothing But the Beat 2.0" yayınlandı. Albümün ilk parçasına ek olarak "She Wolf (Falling To Pieces)", "Play Hard", "In My Head", "Just One Last Time", "Every Chance We Get We Run", "Wild One Two", "What The Fuck", "Titanium (Spanish Version)" ve "I'm A Machine" şarkıları yer aldı. Guetta albümün bu kısmında Sia, Akon, Nervo, Taped Rai gibi isimlerle çalıştı. Albümün "Play Hard" ve "Just One Last Time" parçaları birçok DJ tarafından yeniden düzenlendi ve bunlar ayrı CD'ler halinde satışa çıktı. Guetta'nın babası Fas göçmeni Yahudi, annesi Belçika kökenlidir. Eşi Cathy Guetta ile 2014 yılında boşandı ve Cathy Guetta'dan Tim Elvis (2004 doğumlu) Angie (2007 doğumlu) adlarında 2 çocuğu vardır. Kız kardeşi Natalie Guetta aktristir. Carnivàle Carnivàle, HBO yapımı televizyon dizisi. Türkiye'de ilk defa 14 Eylül 2005'te CNBC-e kanalında gösterildi. 2 sezon sürmüş ve toplamda 24 bölüm yayınlanmıştır. Carnivale, gezici bir karnavala katılarak polislerden kaçan ve tuhaf güçleri olan bir hapis kaçkını ile, California Mintern kasabasında rahiplik yapan ve yine tuhaf güçleri olan bir adamın ayrı hikâyelerini konu alır. Bu iki karakterin maceraları daha ilk bölümden de anlaşılacağı üzere bir noktada kesişecektir. Hikâye 1934 yılında, Amerika'nın tam Büyük Buhran ve Büyük Kuraklık yüzünden beli bükülmüş zamanlarında geçiyor. Trinity'de ilk atom bombası denemesinin yapıldığı günü "İnsanlığın mucize ve büyüyü, mantık uğruna takas ettiği" gün olarak gösteren Carnivale, hikâyesini o güne kadar sürdürmeyi başaramadı. Dizinin yaratıcısı Dan Knauf'un bütün hikâyesini 90'lı yıllarda yazıp bitirdiği Carnivale, HBO'da 6 sezonluk bir dizi olarak 2003 yılında başladı. Ancak kanalın hiç reklam yapmaması, diziyi hiç tanıtmaması yüzünden, zaten yüksek olan maliyetler (bölüm başına 4.5 milyon dolar) Carnivale'ın sonunu hazırladı. 2005 yılının mayıs ayında diziye son verildiği açıklandı. Rome (dizi) Rome, HBO yapımı bir televizyon dizisi. Altın Küre ve Emmy Ödülleri dahil birçok ödüle aday gösterilmiş bu mini dizinin ilk sezonu 28 Ağustos 2005 tarihinde yayınlanmaya başladı ve 12 bölüm sürdü. İkinci sezonu ise 10 bölüm sürdü ve 14 Ocak 2007 tarihinde başladı. Türkiye'de ilk sezonu CNBC-e kanalında yayınlandı. Dizinin ilk sezonu MÖ 49 yılı civarındaki tarihi yapıda başlıyor ve Julius Caesar (Jül Sezar) yönetimindeki Roma İmparatorluğu'nun Galya'da ve Mısır'daki mücadelesinin ve aynı zamanda ülke içinde, özellikle senatoda yaşanan çekişmeleri yansıtıyor. İkinci sezon ise Sezar'ın varisi genç Oktavius (Octavian) ve Marcus Antonius (Mark Antony) arasındaki güç mücadelesi temelinde şekilleniyor. Zamanın ölçülmesi Zamanın ölçülmesi, kullandığımız zaman sistemi Dünya'nın kendi ekseni çevresindeki hareketini esas almaktadır. Gezegenin kendi etrafındaki bir tam dönüşü bir gün;Güneşin yörüngesindeki bir tam dönüşü ise bir yıldır. Dünya dönerken güneş gökyüzünde yükselmeye başlar, en tepeye tırmanır ve gözden kaybolana dek alçalır. Antik uygarlıklar,yaşamlarını düzene sokmak için bu hareketlerden faydalanırdı. Babilliler MÖ 2400’lerde yılı 12 eşit parçaya ve günü 24 saate ayırmışlar.Babilliler ve onlardan ayrı olarak Mısırlılar,yıl uzunluğu 365 gün 6 saat olarak hesaplamışlardır. Takvimler; günü ayı, ve yılı takip etmek için düzenlenmekteydi. Tatiller ve festivallerin belirlenmesi,tohum ekimi ve hasat zamanı gibi işlerin planlanması için kullanılmaktaydı. MÖ 46'da kullanılmaya başlayan Jülyen takvimi, Roma imparatoru Julius Cesar ın talimatıyla hazırlanmıştır. 16. yüzyıl a gelindiğinde Jülyen takvimi Dünya hareketleriyle uyumlu olmaktan uzaktı. Jülyen takvimi geliştirilerek hazırlanan Gregoryen takvimi 1582de kabul edildi. 1752'de hazırlanan bu takvim ile Jülyen takviminden 11 gün çıkarılmıştır. Diğer uluslar kendi takvimlerini geliştirmiş ve bunlar halen kullanılmaktadır. Alanyurt, GÃ¼zelyurt Alanyurt, Aksaray ilinin Güzelyurt ilçesine bağlı bir köydür. Aksaray iline 35 km, Güzelyurt ilçesine 12 km uzaklıktadır. Köyden kente göç yoğundur. Bundan dolayı bayram ve düğün gibi özel günlerde nüfusta geçici artış görülür. Ambigram Ambigram, diğer bir deyişle tersine çevirme (inversion) , sunulduğu şekliyle okunabildiği gibi, tam tersine çevrildiğinde de okunabilen grafiksel figürlerdir. Douglas R. Hofstadter ambigramı "2 farklı okunuşu, birbirinin aynı eğrileri tıkıştırmak için yöneten bir kaligrafik dizayn" olarak tanımlamıştır. Ambigram sanatı ilk olarak kelimenin orijinini arkadaşına atfeden Hofstadter tarafından yayınlanmıştır. Hofstadter'in 1999 yayını Gödel, Escher, Bach kapakta 3 boyutlu bir ambigramı belirtiyordu. Sabit bir eksen üzerinde dönerken farklı açılardan gözükebilen ambigram dizaynları çeşididir. Çoğunlukla 180 derecedirler; ancak 90 ve 45 derece olan ambigramlarda vardır. Ambigrama yazılmış kelime farklı açılardanda bakılsa genellikle aynıdır ancak bazı ambigramların farklı açılarda farklı kelimeleri gösterdiği de olur. Bir aynadan bakıldığında ya da yansıdığında okunabilecek şekilde dizayn edilmiş ambigram çeşididir. Bir kelimenin harfleri arasındaki boşlukların başka bir kelime oluşturduğu ambigram çeşididir. Sözcüklerin birbini tekrar ettiği bir zincir olarak dizayn edilmiş olduğu ambigram çeşididir. Zincir ambigramlarında kelimeler genellikle bir sonraki sözcüğün üstüne binerek anlam kazanır. Bazen zincir ambigramlar dairesel olarak yapılırlar. 3 boyutlu bir nesneye farklı açılardan ışık vurulduğunda gölgelerin farklı harfler oluşturmasıyla elde edilen bir ambigram çeşididir. Paul Scheuring Paul Scheuring (d. 1968), Amerikalı senaryo yazarı, film ve televizyon showu yönetmeni. Yaratıcısı olduğu Prison Break dizisinin senaristliğini ve yapımcılığını üstlenmesiyle diziye daha büyük bir önem katmıştır. Scheuring Aurora, Illinois'de dünyaya gelmiştir. Başarılı bir senarist olan Scheuring, "UCLA School of Theater Film and Television" eğitim görürken aynı zamanda kuryelik, kablo tesisatı ve fabrika işinde çalışmıştır. Sonra 2000 yılında "36K" ve 2003 yılında "A Man Apart" filmlerinde çalıştı, ilk denemesi televizyon show yazarlığıdır. Bir kadın meslektaşından aldığı fikirle "Prison Break" 'i mini dizi olarak yazar, sonra Fox Network'e gösterir onlar da bunu normal bir senaryo olarak yazılmasını ister."Lost" dizisi 2004 yılında iyi bir başarı yakalar, Scheuring'in "Prison Break" dizisinin senaryosunu oluşturduktan yaklaşık yirmi ay sonra Fox, "Prison Break" 'in yapımını ister. Dizi başarılı olur ve çeşitli ödüller kazanır. Scheuring ayr覺ca 2008 de vizyona girecek ""Mexicali"" filminin de yazarlar覺 aras覺ndad覺r. Ä°stiklal Tepesi Trabzon iline bağlı Araklı İlçesinin güney kesiminde yer alan Yeşilyurt Beldesinde, 1916 Rus işgalinde öldürülen 1 subay 2 astsubay ve 86 erbaş ve er in anısına 1150 rakımlı tepede yapılmış olan anıta verilen ad ve yer ismi. Kaoru Ä°keya Kaoru İkeya (Japonca: 池谷薫)(d. 30 Kasım 1943), Japonya'da yaşayan, ilk kuyrukluyıldızını 1963'te bulmuş bir gökbilimci. İlk kuyruklu yıldızına kendi adını vermiştir. 6 yaşından itibaren taşındıkları evin düz damında araştırmalar yapmıştır. Ne yazık ki ilk araştırmalarında teleskobu yoktur. Okulunun kütüphanesinden kitaplar okuyarak pazarlardan teleskop parçaları bularak kendi teleskobunu yapmıştır. 19 yaşında yani 1963 yılında ilk kuyruklu yıldızını bulmuştur. 6 tane kuyruklu yıldız bulmuştur. Kaoru İkeya daha küçük bir çocukken gözü göklerde idi. Babası balıkçıydı. Babası da onun kendisi gibi balıkçı olmasını isterdi. Fakat Kaoru bir gökbilimci olmak istiyordu. Babası kısa bir süre sonra öldü. O da ailesine bakmak için bir işe girdi. Bir fabrikada piyano tuşları parlatıyordu. Kendi teleskopunu yaparken annesi onun kütüphaneye ders çalışmak için gittiğini sanırdı. Kaoru bir gece gene gökleri tararken birden bir şey gördü. Bu bir kuyruklu yıldız olmalıydı. Hemen o sabah telgrafla bunu gözlem evine bildirdi. Kaoru birden şöhrete kavuşacağını bilmiyordu. Onun kulaklarında hâlâ şu sözler vardı. "Gençler hiç olmadık işlere karışırlar. İşin şaşkın yanı ise başarırlar." (Pearl S.Buck) Ölü Ölü; yaşamı sona ermiş, ölmüş canlı. "Ölü" sözcüğü ile şunlardan biri kastedilmiş olabilir: LÃ¼zinyanlar Lüzinyanlar, 1192-1489 yılları arasında Kıbrıs'ı yönetmiş olan Fransız asıllı bir hanedandır. 1192 yılında Kudüs Kralı Guy de Lusignan'ın Kıbrıs'ı Aslan Yürekli Richard'dan satın almasıyla başlayan ve 1489 da Venediklilerin istilasıyla da hemen hemen son bulan bir hanedanlık. Schwerer Panzerspähwagen Schwere Panzerspähwagen ("Türkçe"→Ağır Zırhlı Araç), Nazi Almanyası döneminde Alman ordusu Wehrmacht'ın II. Dünya Savaşı sırasında kullandığı 6 veya 8 tekerlekli zırhlı araçtır. Alman ordusu, zırhlı araçları keşif aracı olarak kullanıyor ve bu araçlar arkadan gelen Panzer tank birliklerine haber veriyordu. Ağır Panzerspähwagens büyük ve biçimsiz görünmelerine rağmen Alman ordusu içerisindeki en hızlı araçlardandı. Orijinal olarak 6 tekerlekli 6X4 çekiş sistemli ve zırhlı model ilerleyen yıllarda 8 tekerlekli bir hal aldı. İlk görevleri 1939 daki Polonya Seferi ve Fransa Seferi idi.Özellikle telsiz sistemleri sayesinde şehir çatışmalarında piyade birliklerine yardımcı oluyorlardı. Daha sonra bu araçları Ruya nın işgali ve Kuzey Afrika Cephesi nde kullanıldı. Çok sert hava koşulları bu araçları zorladı. Özellikle 150 kadar Sd.Kfz. 232 Ruya nın işgali sırasında ilk yağışlı sezonda iş göremez hale geldi. Çöl ortamında ise sıcak ve kum araçları kötü etkiledi. Ama Erwin Rommel özellikle çölü geçmek için 8 tekerlekli bu araçlardan oldukça faydalandı.Afrika Cephesi Sd.Kfz. 232 aracının ön kısmında 15 mm eğimli homojen çelik zırh , yanlarında 8 , gerisinde 10 mm ,üst kısmında 6 mm ve altında 5 mm zırh bulunuyordu.. Ancak bu zrıh makinalı tüfekten daha güçlü silahlara karşı koruma sağlamıyordu. İlerliyen zamanlarda ince boşluklu zırh kullanılarak koruma arttırıldı. Bütün Sd.Kfz. 232 ler 2 cm KwK 30 L/55 otomatik top ile donatılmıştı. Bu silah 2 cm FlaK 30 Uçaksavar topu ndan dönüştürülmüştü. Dakikada 280 mermi atarak karşısındaki zırhlı araca yüksek zarar verebilirdi. Ama 2 cm bu topun etkisi düşman tanklarına karşı etkisizdi. Bu yüzden ileride bu toptan daha güçlü Sd.Kfz. 234 Puma bir top kullanıldı . Yeni geliştirilen zırh delici patlayıcı mermilerin ortaya çıkması ile bu silahlar daha da etkili oldu. Sd.Kfz. 232 üzerinde 155 beygir (116 kW), sekiz silindirli Büssing-NAG L8V-G benzinli motor vardı. Bu motor araca maksimum 85 km/s hız ve 300 km menzil sağlıyordu. 4 kişilik mürettebatı komutan ve silahçı (taret kısmında otururdu), sürücü ve yardımcısı ise ön tarafta sağlı sollu otururdu. Bu model 1932 ile 1937 yılları arasında üretildi.Bu modele Sonderkraftfarhzeug ("türkçe"→özel amaçlı araç) - genellikle keşif işleri için kullanıldı. İlk Alman zırhlı aracı olan Sd.Kfz. 231 modifiye edilmiş 6x4 kamyon şasesinden yapılmıştı. Bu araç 2 cm KwK 30 L/55 otomatik top,ve Maschinengewehr 13 makinalı tüfek ile silahlandırıldı. Arka tarafta oturan ikici bir sürücü sayesinde araç zıt yönlerde aynı rahatlıkta kullanılabiliyordu. 231 modeli 1932 servise girdi 1937 yılında 8-tekerlekli modeli ile yer değiştirildi. Aufklärungs "(Türkçesi→keşif)" araçları 1939 da Polonya nın işgali ve Fransa Harekatı sırasında iç güvenlik ve eğitim araçları olarak kullanıldı. Komutan, silahçı, sürücü ve radyo operatörü/arka sürücü olmak üzere 4 kişilik mürettebatı bulunuyordu. Renkli çizimi 232 modeli Fu. Ger.11 SE 100 orta menzil telsiz veya Fu. Spr. Ger. "a" kısa menzil telsizi vardı. Diğer araçlardan çok kolaylık fark edilmesini sağlayan ve bütün aracı çevreleyen kocaman bir telsiz anteni vardı. Bu anten özel olarak yerleştirilmişti. Böylece taret kısmı 360° lik görüş açısını koruyordu. Renkli çizimi Araç fazladan "Funkspähwagen" radyo ekipmanı ile donatıl araçta sabit bir telsizci bulunuyordu. Bu aracın tareti sabitlenmişti. Renkli çizimi REnkli Ã§izimi Sd.Kfz. 232 (8-tekerlek) il olarak 1938 yılında üretildi. Sd.Kfz. 232 (8-Tekerlek)1943 yılına kadar Sd.Kfz. 234/2 "Puma" modeli çıkana kadar üretildi. Fakat 232 ler servisten çekilmeyerek üzerlerine yeni telsiz ve anten sistemleri takıldı.Bu araçlara Sd.Kfz. 232 (Fu) (8-Tekerlek) (Fu; Funkapparat; radyo)adı verildi. Silah olarak 2 cm KwK 30 L/55 otomatik top (namlı çıkış hızı 899 m/s)ve 7.92 mm MG 34 makinalı tüfek vardı. Renkli çizimi değiştirilen 232 lere kısa namlulu 7.5 cm KwK 37 L/24 top yerleştirildi. Bu araçlara kısa namlularından dolayı "Stumpy" ("türkçe"→bodur) dendi. Toplamda 109 adet araç Büssing-NAG tarafından Kasım 1942 ile Ekim 1943 arasında üretildi. Bu araçlar 1942 yılında savaşın sonuna kadar kullanıldı. 6 araçlık müfrezeler halinde keşif görevlerinde kullanıldı. Renkli çizimi 8 tekerlekli araca raylı 7.92 mm MG 34 makinalı tüfek takıldı. Telsizli araca eski model üstünü çevreleyen anten takıldı. Renkli çizimi 232/3 modelinden farkı tek parça çamurluk yerine iki parçalı çamurluk kullanılmıştır. Sd.Kfz. 234/1 modeline 2 cm KwK 38 L/55 top ile coaxial 7.92 mm Maschinengewehr 34 makinalı tüfek ile silahlandırıldı. Taret kısmı açılabilir kafesli kapak yapıldı. Bu kapak aracıc içerisine el bombası gibi patlayıcı altılmasını önlemek içindi. Renkli çizimi Bu model 5 cm KwK 39/1 L/60 topla silahlandırıldı. 12 tona yaklaşan ağırlığına rağmen saatte 85 km/s hıza ulaşabiliyordu. Diğer zırhlı araçlardan çok üstündü. Bazı hafif tanklara ve piyadeye karşı çok etkili bir silahtı. Renkli çizimi Sd.Kfz. 233 benzeyen bu model kısa namlulu 7.5 cm KwK 37 L/24 top ile silahlandırıldı. Renkli çizimi Silah olarak 7.5 cm PaK 40 L/48 tanksavar silahı kullanıldı. Renkli çizimi II. Dünya Savaşı Zırhlı Araç Listesi Ahlatlı, Kofçaz Ahlatlı, Kırklareli ilinin Kofçaz ilçesine bağlı bir köydür. Köyün eski adı Alatlı olup daha sonra Ahlatlı'ya çevrilmiştir. İki defa yunan istilasına, bir defada Bulgar istilasına uğramıştır. İstilaya uğramadan önce 350 haneli olan bir köydü. Kırklareli iline 50 km, Kofçaz ilçesine 24 km uzaklıktadır. Türkiye'nin en kuzey noktası köyün 2,3 km. kuzeyinde, Bulgaristan sınırında yer alır. Köyün iklimi, Trakya Karasal iklimi etki alanı içerisindedir. Aşağıkanara, Kofçaz Aşağıkanara, Kırklareli ilinin Kofçaz ilçesine bağlı bir köydür. Aşağı Kanara ise "Kanara-i Zir" olarak anlatılmaktadır. Kanara, Salhane demektir. Hayvanların topluca kesildikleri yer anlamına gelmektedir. Buna göre Kanara Köyleri büyük bir ihtimalle Osmanlı ordularının et ihtiyacını karşılamak amacıyla, hayvan çiftliklerinin ve buna bağlı et kesim yerlerinin bulunduğu yöre olması lazım gelir. Bir başka olasılık da bu köylerde oturan insanların göç ettikleri yere ait bir ismi köylerine vermiş olmalarıdır. Yalnız tarihte bu köylerin bulundukları bölgelerde çok sayıda hayvan çiftlikleri bulunduğuna ilişkin kayıtlara rastlanmaktadır. Gerek Aşağı Kanara gerekse Yukarı Kanara küçük ve fakir köylerdir. Halkın geçimi tarım ve hayvancılığa bağlıdır. Kendi ihtiyaçlarını karşılayacak kadar üretim yapabilmektedirler. Eski köyler olmaları sebebiyle, halk her türlü koşula rağmen köylerine, geleneklerine bağlı yaşamaktadır. The village of Kanara-i zir was inhabited by Bulgarians - a historical fact, evidenced by many European travellers, that had crossed the Balkans on route to Ä°stanbul. The word KANARA is of Bulgarian origin and it means "rock,large stone", in Turkish Kaya. The second element "zir" is of Arabian stock, the Turkish word being "asagi". Kırklareli iline 40 km, Kofçaz ilçesine 13 km uzaklıktadır. Beyci, Kofçaz Beyci, Kırklareli ilinin Kofçaz ilçesine bağlı bir köydür. Eski ismi Penço Mahallesidir ve bulgar köyüdür.1952'de ismi Beyci köyü olarak değiştirilmiştir ve Tatlipınar köyünün mahallesi olarak kayıtlara geçmiştir ilk olarak. Kırklareli iline 46 km, Kofçaz ilçesine 20 km uzaklıktadır. ASEAN ASEAN (Association of Southeast Asian Nations) Güneydoğu Asya Uluslar Birliği; 8 Ağustos 1967'de Vietnam Savaşı'ndan kaynaklanan komünist genişlemeye karşı olarak Filipinler, Malezya, Tayland, Endonezya ve Singapur arasında kurulan uluslararası örgüt. 2005 yılında örgütün toplam gayri safi yurt içi hasılası yaklaşık 884 milyar dolardır. Yılda %4'lük bir büyüme oranı yakalanmıştır. 2006'da GSYH 1,066 trilyona yükselmiştir. ASEAN, 8 Ağustos 1967’de Bangkok’ta Filipinler, Malezya, Tayland, Endonezya ve Singapur’un kurduğu uluslararası bir örgüttür. 8 Ocak 1984’te Bruney Darussalam, 28 Temmuz 1995’te Vietnam, 23 Temmuz 1997’de Lao PDR ve Birmanya ve 30 Nisan 1999’da Kamboçya örgüte dahil olmuştur. 4,5 milyon kilometre kareye yayılan ASEAN bölgesinin toplam nüfusu 500 milyon civarındadır. ASEAN örgütünün öncelikli hedefleri arasında bölge ülkelerinin ekonomik büyümesine ivme kazandırılması, toplumsal ve kültürel gelişim, bölgede barış ve istikrarın sağlanması yer almaktadır. 2003 yılında ASEAN liderlerinin ASEAN’ın 3 bölümü kapsaması gerektiği kararı üzerine ASEAN Güvenlik Topluluğu, ASEAN Ekonomik Topluluğu ve ASEAN Toplum ve Kültür Topluluğu oluşturuldu. ASEAN’ın en üst karar verme organı her yıl gerçekleştirilen ASEAN devlet başkanları zirvesidir. ASEAN ülkelerinin dışişleri bakanları da her yıl bir kez bir araya gelmektedir. Ayrıca tarım ve ormancılık, ticaret, enerji, çevre, finans, sağlık, yatırım, işgücü, hukuk, kırsal gelişim, yoksullukla mücadele, telekomünikasyon, uluslararası suç, ulaştırma, turizm gibi konularda ASEAN ülkelerinin bakanlarının bir araya geldiği toplantılar düzenlenmektedir. Koordinasyonun sağlanması ve diplomatik ilişkilerde bulunulması amacıyla ASEAN örgütünün Pekin, Berlin, Brüksel, Canberra, Cenova, İslamabad, Londra, Moskova, Yeni Delhi, New York, Ottawa, Paris, Riyad, Seul, Tokyo, Washington ve Wellington’da temsilcilik ofisleri bulunmaktadır. Türkiye, Güneydoğu Asya Ülkeleri Birliği Dostluk ve İşbirliği Andlaşması'na (ASEAN/TAC) katılım belgesini 23 temmuz 2010 tarihinde imzalamıştır. Devletliağaç, Kofçaz Devletliağaç, Kırklareli ilinin Kofçaz ilçesine bağlı bir köydür. Devletliağaç, adını Osmanlı Devleti’nin kuruluş öyküsünden almıştır. I. Murat, Gelibolu taraflarında iken, Vize Sancak Beyi Sermed Bey, sultana gönderdiği haberde Kıyıköy, İğneada ve yörede Bizans Rumları'nın karışıklık çıkardıklarını bildirmiştir. Bunun üzerine I. Murat topladığı Trakyalı Müsellemlerden oluşan ordusu ile iki koldan harekete geçmiştir. Ordunun bir kolu Malkara üzerinden Kırklareli’ne doğru hareket ederken, diğer kolun başında bizzat kendisi olduğu halde Çatalca’ya gelmiştir. O yörede bulunan Pulun’ya Kalesi’ne sığınan Bizanslılarla 1 gün boyunca savaşmış ve kaleyi teslim alamayınca “Bunu ancak Tanrı yıka” demiştir. Buradan ordusu ile “Devletli Kaba Ağaç” dedikleri yere varmıştır. Murat, burada sırtını bir ulu kabaağaç (Kabağaç)’a dayamış ve bir süre ağaca sırtı dayalı kalmıştır. Burada kendisine büyük ikramda bulunulmuştur. Tüm gaziler oradaydı. Gaziler başlarına ilk kez “Tepesi devrik, ucu püsküllü takke” giydiler. Sultan Murat Han’ın sırtını dayadığı ağaca da “Devletli Kaba Ağaç” dediler. Bu, zaman içerisinde “Devletliağaç” oldu. Devletliağaç Köyü’nün adı buradan gelmektedir (Kaba kelimesi ulu, yüce ve kutsal akdedilen ağaçlar için kullanılır ve kelime Dede Korkut Kitabı' nda çokça geçmektedir. Misal: Gölgelice kaba ağacın kesilmesin hanım). Fethi döneminde Balkanlar'a düzenlenecek seferler, Devletliağaç’ta hazırlanırdı. Akıncı komutanlar, gaziler burada askeri hazırlıklar yaparlardı. Tarih boyunca köy hep Türk kalmıştır. Rumlar, Devletliağaç Köyü’ne, "toplanma yeri" anlamında "Ausgube" derlerdi. Sultanların, akıncı komutanların, Devletin ileri gelenlerinin çadırları, ordugahları burada kurulurdu. Burası bir “menzil yeri” idi. Tarih içerisinde köy halkı değişmekle beraber, göçmen gelenler hep Türkmenler olmuştur. Bugünkü insanlar da Türkmen kültürünü koruyan ve yaşatan topluluklardır. Ancak ne var ki, son zamanlarda birtakım kimseler araştırmacı sıfatı ile buralara gelmişler ve ne yazık ki bir şey bırakmamışlardır. Kırklareli iline 44, Kofçaz ilçesine 18 km uzaklıktadır. Verilen büyük oranda göç nedeni ile köyün nüfusu azalmış ve büyük çoğunluk şu anda Almanya, İstanbul ve çevre illerde yaşamaktadır. Elmacık, Kofçaz Elmacık, Kırklareli ilinin Kofçaz ilçesine bağlı bir köydür. Köyün adının nereden geldiği bilenemese de; köyde yetişen elmaların küçük olması dolayısıyla buraya elmacık denmesi yörede bilinen bir rivayettir. Elmacık bölgedeki iki köyün birleşmesiyle oluşturulmuştur. Köy ahalisi bölgede Gacal olarak bir ırk ismi ile anılmaktadır. Kırklareli iline 20 km, Kofçaz ilçesine 6 km uzaklıktadır. Karaabalar, Kofçaz Karaabalar, Kırklareli ilinin Kofçaz ilçesine bağlı bir köydür. Köy, adının köy yakınlarında uzun süre önce üretilen 'Aba' adlı kumaştan geldiği sanılmaktadır. Köyün 800 yıllık tarihi olduğu düşünülmektedır. Köy halkı tamamen Türklerden oluşup 'Amuca' olarak nitelendirilmektedir. Köy yakınlarında önceden başka medeniyetlerin de yaşadığı düşünülmektedir. Köy civarında 'Kapakkaya' olarak adlandırılan dolmenler ve höyükler de bulunmaktadır. Köyün yaşça büyüklerinden aktarılan rivayetlere göre Karaabalar Balkan savaşları zamanında 2 defa Yunanlar tarafından yakılmıştır. Kırklareli iline 54 km, Kofçaz ilçesine 28 km uzaklıktadır. Kocatarla, Kofçaz Kocatarla, Kırklareli ilinin Kofçaz ilçesine bağlı bir köydür. Bu köyde yaşayanların çoğu Bulgaristan göçmenidir bilgisi doğrudur. Fakat sanılanın aksine yapılan bu göçler Cumhuriyet'in ilanından sonra değil, 93 Harbi sırasında olmuştur. Türk Kurtuluş Savaşı sırasında Kocatarla Köyü'nde Türkler yaşamaktadır. Köyde yaşayan hiç kimsenin Bulgaristan ile doğrudan bir bağlantısı bulunmamaktadır. Her yıl köyün nüfusu azalmaktadır. = Kültür = Bu köyde yaşayan insanlar Türk ve Sunni Müslümandır. Köyde şu an ölmeye yüz tutmuş birçok kültür öğesi mevcuttur. Özellikle yaşlı kadınların anlattığı pek çok masal, efsane, ağıt ile beraber söylenen tekerleme ve sorulan bilmeceler kaydedilmeyi beklemektedir. Bu husus hakkında Kırklareli Üniversitesinin köy ve civar köylerde saha çalışması yapmasına acil ihtiyaç vardır. Bir kısmı tarafımızdan kayda alınmaktadır. öğelerden bazıları; BAYRAM KÜLTÜRÜ Arefe günü köyde kolaç olarak adlandırılan lokma bolca dökülür ve iki tane verilmek kaydıyla hane hane dağıtılır. Bu her evde yapılır. Bunun yanında misafire ikram etmek için baklava tatlısı yapılır. Bayram sabahi erkekler namaz için camie gider. Namazdan sonra tüm cami cemaati evvela köyün camie gelebilen en ihtiyar erkeğinden başlayarak avluda bayramlaşır. Ardından Mezarlık Bayırı'dan yürüyerek kabir ziyaretine gidilir. Mezarlık ziyaretinden sonra ahali evlere dağılır. Bayram sabahlara köye özgü olarak bayram sabahları yapılan süt çorbası içilir. Süt çorbasının ardından tavuk yemeği yenir. Bu gelenek yüzyıllardır devam etmektedir. DEVE OYNATMA Kasım ayının sekizinde kışın gelişi köyde deve oynatma olarak bilinen etkinlik ile kutlanır. 8 Kasım gecesi köy gençlerinin Mezarlık Bayırı'nda toplandıktan sonra yaktıkları ateş ile çöplüden (yöreye özgü bir çul türü olarak düşünülebilir) develer dikilir. Gençler ateş başında gece boyunca eğlenir. Develer yapıldıktan sonra takribi saat 11-12 civarı, köy içine inilerek hane hane gezilir. Kapıya gelen gençlerin oynattığı develere çeşitli hediyeler verilir (buğday, tatlı, para vb). Hediyeler alındıktan sonra, bir hanede toplu halde bulunan genç kızların yanına develer ile gidilir. Kızlar da bu süreçte lokma dökerek genç çocukları beklerler. Bu gelenek halen Ege Bölgesinde de devam ettirilen ve pek çok özelliği birebir aynı olan kadim bir Türk geleneğinin devamı olup Karakeçili Türklerinin yaygın olduğu mahallerde görülür. Yörede konuşulan ağız özellikleri Balıkesir, Bursa ve Bilecik illerinin bazı köyleri ile uyum sağlamaktadır. Bu verilerin sistematik olarak incelenmesi icap etmektedir. Balıkesir ili Kepsut ilçesi Beyköy köyünün ağzı ile uyum çok fazladır. Köyü oluşturan Türk nüfusun atalarının Karakeçili Türklerinden veya Karesi Beyligi ahalisinden olma ihtimali kuvvetle muhtemel olup Balkanlarda ilk iskân edilen gruplardan oldukları sanılmaktadır. Balıkesir ile ilgili olan bir kültürel uyum ise Hasan Boğuldu hikâyesinin hemen hemen aynı özellikleri gösteren bir varyantinin da köyde anlatılıyor olmasıdır. Balıkesir'in Merkez Köseler ve Ertuğrul köylerinin halkı da aynı topluluk (amuca -Kayı boyundan Gündüz Alpin soyundan gelenler. ) tandır. YÖREYE ÖZGÜ MANİLER Bizim evin ardÄ±nda, Televizyon telleri. Fiat motor aydıyor, Yarin nazik elleri. Ä°n dereye dereye, İnemeyen atlasın. Yar bizim ikimizi, Çekemeyen çatlasın. ElmanÄ±n irisine, Ben yandÄ±m birisine. Beni Ã§oban etsinler, Kızların sürüsüne. Kırklareli iline 37 km, Kofçaz ilçesine 9 km uzaklıktadır. Kula, Kofçaz Kula, Kırklareli ilinin Kofçaz ilçesine bağlı bir köydür. Kırklareli iline 48 km, Kofçaz ilçesine 22 km uzaklıktadır. Facebook: kulakirklareli Malkoçlar, Kofçaz Malkoçlar, Kırklareli ilinin Kofçaz ilçesine bağlı bir köydür. Köy, sınıra yakınlığından dolayı akıncı Malkoçoğulları ailesi tarafından kurulmuştur. Ailenin bir kısmı bu köye yerleşmiştir, zaman içinde köy gelişim ve değişime uğrayarak bugünkü halini almıştır. Kırklareli iline 48 km, Kofçaz ilçesine 22 km uzaklıktadır. Taştepe, Kofçaz Taştepe, Kırklareli ilinin Kofçaz ilçesine bağlı bir köydür. Köyün gerçek adı Taştepedir.Bu isim köyün hemen yanında bulunan taşlık tepe sinden gelmektedir.Ancak zaman içinde ağız söylemi ile köyün adı TASTEPE olarak değişmiştir.Bugünde bu Tastepe adıyla bilinmektedir. Kırklareli iline 29 km, Kofçaz ilçesine 3 km uzaklıktadır. Tatlıpınar, Kofçaz Tatlıpınar, Kırklareli ilinin Kofçaz ilçesine bağlı bir köydür. Suyu çok tatlı olduğu içinde Tatlıpınar denmiştir. Köyde yaşayan halk Amuca kabilesi'ndendir. Eski bir Türk köyüdür. Kırklareli iline 49 km, Kofçaz ilçesine 23 km uzaklıktadır. Terzidere, KofÃ§az Terzidere, Kırklareli ilinin Kofçaz ilçesine bağlı bir köydür. Köyün tarihi hakkında bilgi yoktur. Kırklareli iline 37 km, Kofçaz ilçesine 8 km uzaklıktadır. Topçular, Kofçaz Topçular, Kırklareli ilinin Kofçaz ilçesine bağlı bir köydür. Kırklareli iline 42 km, Kofçaz ilçesine 19 km uzaklıktadır. Topçular amucalar kabilesine bağlıdır Köy halkı Alevi Bektaşi inancına sahiptirler Köyde karasal iklim mevcuttur kış ayları soğuk kar yağışlı yaz ayları ise tam aksine sıcak ve kurak geçmektedir Köyün içme suyu kapalı şebeke yolu ile kocayazı köyünden sağlanmaktadır Köyde atık su ve kanalizasyon altyapısı vardır Köyün geçim kaynağı çiftçilik hayvancılık ve ormancılık ile yapılmaktadır Köyün yaş ortalaması 55.60 yaş civarındadır Köyün öne çıkan özelliği köy sınırları içinde iki adet türbe bulunmasıdır 1 topçubaba türbesi 2 mercanbaba türbesi Bu iki türbenin her sene anma etkinlikleri düzenlenmektedir Her sene Haziran ayında Türkiye'nin her ilinden katılım sağlayan camlarla beraber topçubaba' yı anma etkinlikleri yapılmaktadır Yukarıkanara, Kofçaz Yukarıkanara, Kırklareli ilinin Kofçaz ilçesine bağlı bir köydür. Köyün adı Kanaradan Gelmektedir Kanara Mezbaa Demektir Eskiden Bu Köyde Mezbaacılık yapıldığı için İsmi Burdan Geldiği sanılır... Bu Bölgede İki Tane Mezbaa (Kanara) Olduğu için Yukarı Ve Aşağı Diye adlandırıldığı Tahmin Edilmektedir Kırklareli'nin Kofcaz Kazasında Yukarıkanara Ve Aşağıkanara vardır... Kırklareli iline 40 km, Kofçaz ilçesine 14 km uzaklıktadır. Ferekidis Ferekidis, (Yunanca Φερεκύδης) MÖ 600 yıllarında yaşamış yunan filozof. Siros adasından gelmektedir ve Yedi sanat'ın ortaya çıkışıyla çağdaştır, onlar üzerinde farklı yetkelere sahip sayılmaktadır. ""Doğa ve Tanrılar Hakkında"" yazıları bilinmektedir. Miletli Thales'in yanı sıra ünlü Pythagoras'ın öğretmenliğini yapmıştır. Diğerleri gibi o da felsefenin temellendiricilerinden biri olarak daha sonra rönesansta düşünceleri etkili olmuştur. Ünlü ressam Giorgione, her üç filozofu canlandıran bir resim yapmıştır. Bu resimde Ferekidis bir doğulu olarak resmedilir, cünkü rönesansta Siros'lu olarak değil Suriyeli olarak tanıtılmıştır. Jean LÃ©onard Marie Poiseuille Jean Léonard Marie Poiseuille, (d. 22 Nisan 1799, Paris – ö. 26 Aralık 1869, Paris). Fransız doktor. 1815-1816 yılları arasında Paris'teki École Polytechnique'te okudu. Fizik ve matematik alanlarında çalıştı. 1828'de doktora derecesini aldı. İnsan kanının ince tüpler içindeki akışı ile ilgileniyordu. 1838'de deneysel olarak geliştirdiği yasayı (Poiseuille kanunu) 1840'ta formülleştirdi ve 1846'da yayımladı. Yasa, aynı zamanda, Gotthilf Heinrich Ludwig Hagen'in (1797-1884) adına ithafen Hagen-Poiseuille yasası adıyla da bilinir ve laminar, üniform ve viskoz bir sıvının, sabit kesit alanına sahip silindirik bir tüp içindeki akışını tanımlar. Kapiler veya damarlarda akan kanın, alveollerdeki havanın akışını tanımlamada başarıyla kullanılabilir. Azmizade Haleti Azmizade Haleti, Osmanlı Divan şairidir.(d. 1570, İstanbul, ö. 30 Mart, 1631 İstanbul) Osmanlı zamanında doğmuş, kadılık, kazaskerlik ve şairlik yapmıştır. Asıl adı "Mustafa" idir. 1570 yılında İstanbul'da doğdu. Asıl adı Mustafa idir. Pîr Mehmed Azmi Efendinin oğlu olduğundan Azmizâde diye bilinir. Hâletî, iyi bir medrese tahsîli görerek yetişti. Hoca Sa’deddîn Efendiden icâzet (diploma) aldı. Yirmi bir yaşında iken kırk akçe maaşla Hâce Hâtun Medresesi müderrisliğine (hocalığına) tâyin edildi. Birçok medresede ve Sahn-ı Süleymâniye’de müderrislik yaptı. 1602’de Şam, 1604'de de Kahire kâdılığına (hâkimliğine) tâyin edildi. Mısır Emîr-ül-Ümerâsı Hacı İbrâhim Paşa, asker isyânı netîcesinde şehid düşünce onun yerine geçti. Fakat asâyişi temin edemediği için azledildi. İki yıl açıkta kalan Hâletî, 1606’da Bursa kâdılığına getirildi. Bursa’nın, Kalenderoğlu tarafından kuşatılarak yağma edilmesinden sonra şehirden ayrılmak mecbûriyetinde kaldı. 1611’de Edirne kâdısı olan Hâletî, Yahyâ Efendinin yerine İstanbul kâdılığına getirildi.