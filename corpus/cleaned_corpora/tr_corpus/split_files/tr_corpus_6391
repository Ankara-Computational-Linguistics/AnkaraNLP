gitara uyarlamış ve adını "Sting of Bumblebee" (Yabanarısının İğnesi) koymuştur. Joey DeMaio bu farklı bass gitarını farklı şekillerde çalarak sololar üretmiştir. Gitarı dirseğiyle çalabilmesi, yere sürterek çalabilmesi ve daha nice farklı şekillerde çalabilmesi onu bu denli ünlü yapmıştır. Ayrıca Kızılderili soyundan gelen DeMaio, grubun çoğu şarkısının sözlerinin yazarıdır. Bazılarını Karl Logan ile birlikte yazar ama genellikle tek başına çalışmayı sevdiğini ve bir yere kapandığında dikkatlice düşünerek ilham aldığını ve sözleri yazarken aynı anda besteyi de kafasında belirlediğini açıklamıştır. Şarkıların besteleri ve akordu tamamen ona aittir. Bu tip teknisyen özelliklerinde Black Sabbath'ın teknisyenliğini yapmış olması büyük önem taşır. Ayrıca bu özellik Manowar'ın desibel rekorları kırmasında da işe yaramıştır. Joey'nin metal müzik ve özellikle de bas gitar hakkında her türlü bilgiye sahip olması ve kusursuz bir şekilde çalması hem onu dünyanın en iyi basçılarından biri yapmış hem de hayranlarının ona "Owner of bass gituar" yani bas gitarın efendisi ismini takmasına olanak sağlamıştır. Manowar grubunun kurucusu ve daimi üyesi olmakla beraber röportajlarda ve basın toplantılarında genelde grubu Joey DeMaio temsil eder. Grubun bütün elemanları gibi o da bir motor tutkunudur. DeMaio alkole çok düşkün olmasına karşın sigara kullanmaz. Sonisphere 2010 İstanbul Manowar konserinde yaklaşık 5 dakikalık bir Türkçe konuşma yapmıştır. Konuşmasında Dio'nun ölümünden duyduğu üzüntüyü belirtmiş ve "Big Four" denilen Trash Metal gruplarına göndermeler yapmıştır. Eric Adams Eric Adams Manowar isimli heavy metal grubunun vokalistidir. 12 Temmuz 1954 doğumludur. İtalyan asıllıdır. Gerçek adı Louis Marullo'dur. Eric Adams'ın sesini keşfetmesi 12 yaşında gerçekleşir. Etkilendiği metal gruplarının solistlerinin taklitlerini yaparak hem kendini geliştirmiş hem de sesinin mükemmelliğinin farkına varmıştır. 16 yaşına geldiğinde kendine evinin garajında küçük bir akustik stüdyo kurmuş ve burada çalışmaya devam etmiştir. Eric iyiden iyiye screamlerini geliştirmiş ve hayranı olduğu metal kültürünü sindirerek heavy metal vokali olabilecek kademeye ulaştığını anlamıştır. Ancak çevresinde metal ile ilgilenen pek fazla kişi olmadığından grup kurmakta zorlanmıştır. Ardından okulda tanıştığı Jeoy DeMaio'nun da bas çaldığını öğrenmiştir. Bu ikili bir araya gelerek Joey DeMaio'nun koyduğu isimle Manowar adlı heavy metal grubunu kurmuştur. Bu grup zamanla büyümüş, Eric Adams da herkes tarafından saygı duyulan en iyi vokallerden biri olmuştur. Joey DeMaio ile beraber Manowar grubunun kurucu ve daimi üyesidir. Joey DeMaio ile okul arkadaşıydı. Clean ve scream vokal yapmaktadır. Manowar grubunun birçok şarkısında tenor vokali vardır (Nessun Dorma gibi).. Adams konserlerinde 30 saniyeden uzun süren screamleri ile tanınır ki bu screamler Manowar grubunun en önemli soundu kabul edilir. Genelde clean vocal yapsa da, sesini istediği forma rahatlıkla sokabilmektedir. Sahip olduğu 4 oktavlık ses aralığı (b1-b5), Manowar şarkılarına müthiş bir enerji ve ruh kazandırmaktadır. (Gitar 3.5 oktavdır. Piyano 7 oktavdır örneğin) Avcılıktan hoşlanmaktadır. Wild Life and Wild Times isimli bir avcılık DVDsi çıkarmıştır. Ayrıca diğer grup elemanları gibi O da bir motor tutkunudur. Afrika kökenli Türkler Afrika asıllı Türkler ya da Siyâhî Türkler, genellikle Osmanlı İmparatorluğu'nun çeşitli dönemlerinde işçi olarak veya açık köle olarak (köle olarak alıp, hemen veya kısa bir müddet sonra azat etmek, isterse ücreti mukabili iş/görev vermek) getirilen ya da kendi istekleriyle Afrika'dan Anadolu'ya veya Kıbrıs'a gelerek yerleşenlerin çocukları ve torunlarına verilen addır. Bir kısmı sonradan ülkelerine dönmüş, kalanları Ege ve Akdeniz bölgesinde yerleşerek tarım alanında çalışmış, köyler oluşturmuşlardır. Afrika asıllı Türklerden yaşlı kuşak kendisini genelde Arap olarak tanımlarken kentte yaşayan genç kuşak ise ‘Afrika kökenli’ demeyi tercih etmektedir. Osmanlı döneminde Nijer, Suudi Arabistan, Libya, Kenya ve Sudan'dan Afrika asıllılar, genellikle Zanzibar üzerinden Dalaman, Manavgat, Çukurova, Menderes ve Gediz ovasına getirilmişti. Bazı Afrika asıllılar ise 1923 Türkiye-Yunanistan Nüfus Mübadelesi sırasında Girit'ten gelmiş, Ege bölgesine, çoğunlukla da İzmir'e yerleşmiştir. Ayvalıklı Afrika kökenliler Girit'ten gelen atalarının Yunanca konuştuğunu, Türkçeyi sonradan öğrendiklerini söylemektedirler. Kimi kaynaklarda 19. yüzyılda İzmir’in Sabırtaşı, Dolapkuyu, Tamaşalık, İkiçeşmelik ve Ballıkuyu gibi semtlerinde yoksul siyahi mahalleleri olduğundan söz edilmektedir ayrıca Manisa'nın Yarhasanlar Mahallesi'nde bir dönem yoğun bir şekilde siyahi nüfus olduğu bilinmektedir. Manisa ve İzmir’de Afrikalılara özgü bahar bayramı, ‘Dana Bayramı’ (Arap Bayramı, Arap Kabağı olarak da adlandırılmaktadır) adıyla 1880'lerden 1920'lerin sonuna kadar kutlandığı belirtilmiştir. Üç hafta süren kutlamalarda "godyaların" (Afrikalı topluluğun ileri gelenleri) topladığı parayla dana alınır ve Mayıs ayının ilk cumartesi kurban edilirdi. Günümüzde de bu kutlama sadece iki gün sürmekte ve artık kurban kesilmemektedir. Sayıları yaklaşık 5,000 kişi civarındadır. Öte yandan, Kuzey Kıbrıs'ta yaşayan Afrika kökenli Türkler de bulunmaktadır. Aralarında Kıbrıs'ın tanınan eğitimci ve köşe yazarı Ertanç Hidayettin ve Türkiye'yi de LihtenÅŸtayn Futbol Federasyonu Lihtenştayn Futbol Derneği (Almanca: "Liechtensteiner Fussballverband") Lihtenştayn'da futbol faaliyetlerini yürütmek, futbolun gelişmesini ve yurt sathına yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurumdur. Lihtenştayn millî futbol takımını ve Lihtenştayn Futbol Kupası'nı organize ederken; Lihtenştayn takımları "İsviçre" liglerinde yarışırlar. LFV'nin merkezi Vaduz'dadır. Kike Kike, Amerika'da Yahudileri aşağılamak için kullanılan söz. 20. yüzyılın başlarında ortaya atılmıştır. Karl Logan Karl Mojaleski veya sahne adıyla Karl Logan (d. 28 Nisan 1965, Pensilvanya), Amerikalı müzisyen ve Manowar isimli heavy metal grubunun eski elektro gitaristidir. 1994'te Manowar grubundan Ross The Boss ve David Shankle'ın ayrılmasından sonra Joey DeMaio ile bir motosiklet kazasında tanışmış ve gruba dahil olmuştur. Manowar'un her konserinde kendisine solo çalışma yapabileceği bir bölüm edinen Karl, grubun Warriors of the World, Hail and Kill gibi önemli şarkılarındaki performansları ile kendini herkese tanıtmış ve önemli gitaristlerden biri haline gelmiştir. 24 Ocak 2006 tarihinde geçirdiği motor kazası sonucu bir süre tedavi görmüş ve sahnelere tekrar dönmüştür. Güzelyalı, Bursa Güzelyalı, Bursa Büyükşehir Belediyesi'ne bağlı Marmara Denizi kıyısında bir sahil kasabasıdır. Osmangazi 'ye 29 km uzaklıkta, Mudanya' ya ise yürüyüş mesafesindedir.1962'de kurulmuştur. Nüfusu 15000 kişidir. Güzelyalı'nın tarihçesi çağlar boyunca bir bölümünü oluşturduğu Mudanya Bölgesi tarihçesi ile bir bütün oluşturmakta ve Eski Burgaz Köyü olarak bilinmektedir. Bursa ve civarı I. Dünya Savaşı'dan sonra Yunan işgaline uğramıştır. Bu yerler Türk Kurtuluş Savaşı'nın kuzeybatı cephesiydi.Bu cephedeki savaş ancak 12 Eylül 1922'de sona ermiştir. 1922 yılından sonra Burgaz Köyündeki Rumların kaçması ile boşalan köye Türkler yerleştirildi. Batum tarafındaki Gürcüler ile Girit adasını boşaltan Türkler mübadele ile köye yerleştirildi. 15 hane olan köy giderek kalabalıklaştı.1962 senesinde bir referandum ile Bursa Belediyesi'nden ayrılarak Mudanya Belediyesi' ne mahalle olarak bağlandı ve Güzelyalı adını aldı. Ancak hizmetlerin yeterli olmadığını gören mahalle halkı 1992 yılında yaptığı referandum ile ve Bakanlar kurulunun 13/08/1992 gün ve 92/40614 sayılı kararı ile Mudanya Belediyesinden ayrılarak başlı başına belde oldu.Bununla beraber Güzelyalı, idari olarak Mudanya Kaymakamlığına bağlıdır.2009 yerel seçimlerinde,belde statüsü ve ilk kademe belediyeliği kaldırılmış ve tekrar Mudanya İlçe Belediyesine bağlanmıştır. Güzelyalı'nın batısında Mudanya, doğusunda Kurşunlu güneyinde Mudanya dağları ve bu dağların Kılıçbayır (110m) ve Kızıltoprak (149m) tepeleri yer alır.Belde içinde güneyden Göynüklü yönünden gelen belediye binası yanından denize akan Çakal dere, yine güneyden gelen Arkur Sitesi yanından akan Meşeli deresi ile Aydınpınar yönünden gelip Sayılgan Villaları yanında Aydınpınar deresi akmaktadır. Kışın ve baharda faal olan bu dereler yaz aylarında kurumaktadır. Çevrede zeytin ağaçları ve makilik orman arazileri hakimdir. Ancak yapılaşmanın devam etmesi sebebiyle bu bitki daha gerideki boş tarlalara kaymaktadır. Güzelyalı ve çevresi iklim bakımından Marmara İklim kuşağında yer almaktadır. Bursa Meteoroloji istasyonuna göre yıllık yağış 740 mm'dir. Yağışlar daha çok ilkbahar ve kış aylarında olmaktadır. Sıcaklığın arttığı ve deniz suyu sıcaklığının karaya nazaran daha fazla olduğu yaz aylarında yağışlar çok azalmaktadır. Kış aylarında 226 mm., İlkbaharda 204 mm. olan yağışlar yaz aylarında 74mm.'ye düşmektedir. En sıcak ay ortalaması Temmuz ayında 24.3C, en soğuk ay ortalaması Ocak ayında 4.8 C olarak ölçülmüştür. Güzelyalı'nın 4 mahallesi vardır. Güzelyalı'nın batı tarafında yer alır.Mudanya ile komşudur.2009'da (Mudanya'ya bağlandıktan sonra) adı Güzelyalı olarak değişecektir. Güzelyalı hem Bursa'nın hem de Mudanya'nın bir parçası olduğundan,her iki yere de dolmuş, taksi ve belediye otobüsü ile ulaşımı vardır. Ayrıca Bursa'nın yolcu iskelesi Güzelyalı'dadır.Buradan kalkan feribot ve deniz otobüsleriyle İstanbul'a 75 dakikada ulaşmak mümkün olmaktadır. Şimdilerde 90 dakikadır. Güzelyalı'dan geçen otobüs hatları; 1/GY Güzelyalı İskele-Emek İstasyonu F/2 Güzelyalı İskele-Heykel-Derebahçe 2/GM Güzelyalı-Mudanya 2/U Mudanya-Güzelyalı-Uludağ Üniversitesi 104 Mudanya-Güzelyalı-Gemlik F/1 Mudanya-Güzelyalı-Terminal Dolmuş hatları; Şehiriçi-Mudanya-Güzelyalı Mudanya Devlet Hastanesi-Güzelyalı Mudanya-Yeni Mah.-Siteler-Güzelyalı Mütareke-Mudanya-Güzelyalı-Altınkum https://www.mudanya.bel.tr/https://www.bursa.bel.tr/ Macaristan millî futbol takımı Macaristan millî futbol takımı, Macaristan'ı uluslararası arenada temsil eden futbol takımıdır. Geçmişte birçok başarıya imza atan bir takım olan Macaristan bugün o günlerinden hayli uzaktadır. 1938 ve 1954 FIFA Dünya Kupası'nda aldıkları ikincilik en büyük başarılarıdır.Yetiştirdiği en önemli futbolcu Ferenc Puskás'dır. Avusturya'da başarılı olan İngiliz teknik direktör Jimmy Hogan'ı Macaristan'a getiren MTK Budapest, Hogan'ın pasa dayalı futbol anlayışıyla başarılar kazandı. 1930 FIFA Dünya Kupası'na katılamayan Macaristan, ilk FIFA Dünya Kupası deneyimini İtalya'daki 1934 FIFA Dünya Kupası'nda yaşadı. İlk turda Mısır'ı 4-2'yle geçip çeyrek finale kalan Macaristan, bu turda Avusturya'ya 2-1 yenilerek elendi. 1938 FIFA Dünya Kupası'nda ise ilk büyük başarısını elde eden Macaristan, sırasıyla Hollanda Doğu Hint Adaları, İsviçre ve İsveç'i eleyerek finale kaldı. Finalde ise İtalya'ya 4-2 yenilerek ilk dünya ikinciliğini elde etti. II. Dünya Savaşı sonrasında ise ülke, futbolunun altın çağını yaşamaya başladı. Ancak, Ocak 1949'da komünist Mátyás Rákosi'nin iktidara gelmesiyle Macaristan gizli servisi AVH, MTK Budapeşte'yi alınca ordu da Kispest'i aldı ve adını bir gecede Honvéd olarak değiştirdi. Çeşitli kulüplerden yapılan transferlerle Gusztáv Sebes'in teknik direktörlüğünde birçok başarı elde eden Honvéd, Macaristan millî futbol takımının da iskeletini oluşturdu. Sebes'in 1949'da başına geçtiği millî takım, ilk maçında Çekoslovakya deplasmanından 5-2'lik mağlubiyetle dönmesine rağmen, bu mağlubiyet sonrası oynadığı sekiz maçın altısını kazanırken rakip filelere 36 gol gönderip kalesinde 9 gol gördü. Bu sekiz maçlık periyodun ardından 14 Mayıs 1950 tarihinde Avusturya'yla Viyana'da yapılan ve 5-3 kaybedilen maçtan sonra yaklaşık 50 ay boyunca yenilgi yüzü görmeyecek ve bu süre içinde yapacakları 32 maçta 28 galibiyet, 4 de beraberlik elde edecek olan Macaristan millî futbol takımının Altın Takımı tarihindeki en uzun süreli namağlubiyet serisi başladı. Helsinki'de düzenlenen 1952 Yaz Olimpiyatları'nda da sırasıyla Romanya, İtalya, Türkiye, İsveç ve Yugoslavya'yı yenerek şampiyon olan Macaristan, altın madalyanın sahibi olurken oynadığı beş maçta rakip filelere 20 gol yolladı. 25 Kasım 1953'te Wembley Stadyumu'nda 52 senedir kaybetmeyen İngiltere'yi 6-3 yenerek büyük bir başarı elde eden Macaristan, 1954 yılında, İngilizlerin isteğiyle oynanan rövanşta İngiltere'yi 7-1 yenerek İngiltere millî takımının tarihinde aldığı en farklı mağlubiyete imza attı. Üç hafta sonra İsviçre'de düzenlenen 1954 FIFA Dünya Kupası'nın Grup aşamasında Güney Kore önünde kupa tarihinin o ana kadarki gol rekorunu kırarak 9-0 galip gelen Altın Takım, bir sonraki grup maçında ise, Batı Almanya'yı 8-3'le geçerek gruptan çıktı. Çeyrek finaldeki Bern Meydan Muharebesi'nden, sakat olan oyuncusu Puşkaş'ın yokluğunda, Brezilya'yı 4-2 yenerek galip çıktı. Yarı finalde, o maça kadar olan hiçbir FIFA Dünya Kupası maçını kaybetmeyen Uruguay'ı da 4-2 yenerek finalde, üç hafta önceki grup maçında fark attığı Batı Almanya'yla oynamaya hak kazandı. Tam 32 maçtır kaybetmeyerek ""Yenilmez Armada"" lakabını alan Macarlar, 2-0 öne geçtikleri final maçını 3-2 kaybederek 2. kez çıktığı bir final maçında FIFA Dünya Kupasını kazanma fırsatını değerlendiremediler. Komünist iktidar tarafından günah keçisi ilan edilerek 13 ay boyunca sorgulanan kaleci Gyula Grosics, delil yetersizliğinden ötürü serbest bırakıldı. 32 maçlık yenilmezlik serisinin bittiği 1954 FIFA Dünya Kupası finali sonrasında yeni bir seri yakalayan Macaristan, oynadığı ilk 18 maçın sadece üçünde berabere kalıp 15 galibiyet aldı ve rakip filelere 74 gol atıp kalesinde 22 gol gördü. Macaristan'ın bu ikinci büyük namağlubiyet serisi ise, Mithatpaşa Stadyumu'nda Türkiye ile oynanan bir hazırlık maçında alınan 3-1'lik skorla kaybedildi. Macaristan, bu maçın ardından oynadığı dört maçın ikisini kaybederken kalan ikisindeyse berabere kaldı. 1956'nın sonbaharında Macaristan ayaklanırken, 1956-57 sezonunun Avrupa Şampiyon Kulüpler Kupası'nda İspanya kulübü Athletic Bilbao ile rövanş maçını Sovyet tanklarının girdiği Budapeşte'de oynayamayı reddeden Macar ordusunun himayesi altında bulunan ve millî takımın da iskeletini oluşturan Honvéd takımı, Brüksel'deki tarafsız bir sahada oynanan rövanşı kaybederek elendi. Bu maçın ardından İtalya, İspanya, Portekiz hatta Brezilya'yı kapsayan bir tura çıkan millî takım, bu turun sona ermesiyle birlikte büyük ölçüde dağıldı. içlerinde Nándor Hidegkuti'nin de bulunduğu bazı Macar futbolcular ülkelerine dönerken Kocsis, Puskás ve Czibor gibi takımın atak organizasyonunu oluşturan ana kadro İspanya'da kariyerlerine devam etme kararı aldı ve bunu müteakip Macaristan millî futbol takımında gözle görülür bir düşüş başladı. 1956 yılında "Altın Takım"ın yaratıcısı olan teknik direktör Sebes'in görevi bırakması da dağılmanın bir diğer göstergesi oldu. 1958 FIFA Dünya Kupası'nda eski başarılı futbolundan uzak bir görüntü sergileyerek ilk turu geçemeyen Macaristan, 1962 FIFA Dünya Kupası'nda ilk tur gruplarını Arjantin ve İngiltere'yi geride bırakarak lider tamamlasa da, çeyrek finalde Çekoslovakya'ya tek golle kaybederek elendi. 1964 Avrupa Uluslar Kupası'na katılma hakkı elde eden Macaristan, yarı finalde ev sahibi İspanya'ya 2-1 mağlup olsa da, üçüncülük maçında Danimarka önünde 3-1 galip geldi. Tokyo'da düzenlenen 1964 Yaz Olimpiyatları'nda altın madalyaya ulaşan takım, aynı başarıyı Meksiko'da düzenlenen 1968 Yaz Olimpiyatları'nda da gösterdi. 1966 FIFA Dünya Kupası'nda son iki turnuvanın şampiyonu, Brezilya'yı 3-1 mağlup eden ve Portekiz'in ardından gruptan çıkan ikinci sıradaki takım olan Macaristan, çeyrek finalde Sovyetler Birliği'ne 2-1 mağlup olarak turnuvadan elendi. 1972 Avrupa Futbol Şampiyonası'na katılma hakkı kazanan Macaristan, yarı finalde Sovyetler Birliği'ne, üçüncülük maçında da Belçika'ya yenilerek turnuvayı dördüncü olarak tamamladı. 1978, 1982 ve 1986 FIFA Dünya Kupası'na katılma hakkı elde eden Macaristan, bu 3 turnuvanın tamamında ilk turda elendi. 1982 FIFA Dünya Kupası'nda El Salvador karşısında elde ettiği 10-1'lik galibiyet, Dünya Kupaları tarihinın en farklı galibiyeti olarak kayıtlara geçti. 1980'lerin ikinci yarısından sonra Macaristan millî futbol takımı, herhangi bir büyük turnuvaya katılma başarısı gösteremedi. Şampiyon İkincilik Üçüncülük Dördüncülük Aşağıdaki oyuncular sırasıyla 5 ve 9 Eylül 2019 tarihlerinde Karadağ ve Slovakya maçlarına çağrıldı. Maçlar ve goller Slovakya ile oynanan maçın ardından 9 Eylül 2019 itibarıyla güncellenmiştir. Bulgaristan millî futbol takımı Bulgaristan millî futbol takımı, Bulgaristan'ı uluslararası arenada temsil eden futbol takımıdır. Takım maçlarını Sofya'daki Vasil Levski Ulusal Stadyumu'nda oynamaktadır. Teknik direktörlük görevini Lyuboslav Penev yapmaktadır. Yıllar boyunca uluslararası maçlarda birçok üst sıralardaki takımları yenmelerine rağmen 2004 Avrupa Futbol Şampiyonasından bu yana herhangi bir turnuvanın içerisinde yer alamadılar. Bulgaristan millî futbol takımı 1922 yılında kuruldu. 1923 yılında Bulgaristan Futbol Birliği kuruldu. 21 Mayıs 1924 yılında Bulgaristan ilk maçında Avusturya ile karşılaştı ve maç 6-0 yenilgi ile sonuçlandı. Bulgaristan millî futbol takımı maçlarını 43.632 kişi kapasiteli Vasil Levski Ulusal Stadyumu'nda oynamaktadır. Vasil Levski resmi olarak 1953 yılında açıldı ve 1966, 2002 yıllarında yeniden inşa edildi. UEFA Avrupa Ligi final maçları için stad uygun hale getirildi. 2006-2007 UEFA Şampiyonlar Ligi sırasında stadyum Barcelona, Chelsea, SV Werder Bremen gibi takımlarla mücadele eden Levski Sofya maçlarını burada oynamıştır. Bulgaristan millî futbol takımı içeride olan maçları burada oynanmaktadır. Bulgaristan Kupası finalleri ve birçok atletizm yarışmaları da burada oynanılmaktadır. 4 Kasım 2011 tarihinde Gençlik ve Spor Bakanı Svilen Neykov tarafından Bulgaristan'a yeni ulusal stad yapılacağını açıkladı. Stadyuma ""Arena of the Rose"" adı verilecek ve Uluslararası Havaalanı'nın yanına inşa edileceği ve stadyumda 60.000 koltuk kapasiteli olacağı açıklandı. FIFA Dünya Kupası Avrupa Futbol Şampiyonası Yaz OlimpiyatlarÄ±'nda Futbol Balkan KupasÄ± Şampiyon İkincilik Üçüncülük Dördüncülük Aşağıdaki oyuncular, 7 ve 10 Eylül 2019 tarihlerinde İngiltere ile ve İrlanda Cumhuriyeti ile olan dostluk maçına UEFA Euro 2020 elemeleri için çağrıldı. Vincent Regan Vincent Regan (d. 16 Mayıs 1965, Swansea), Britanyalı oyuncu. Vincent Regan, 16 Mayıs 1965'te Galler'in Swansea şehrinde dünyaya gelmiştir. Amelia Curtis ile evli olup, Chloe adında 1993 doğumlu bir kızı vardır. Truva filmindeki "Eudorus" karakteriyle tanınmıştır. Sema Kürklü Ayşe Sema Kürklü (Torosdağı) (d. 1 Ocak 1944), Türk hekim. Dünyanın ilk kadın kalp cerrahlarındandır. Eşi Edip Kürklü ile birlikte Türk Kalp Vakfı’nın ve Türkiye'de açık kalp ameliyatlarının yapıldığı ilk özel hastanenin kurucularındandır. 1944 yılında İstanbul'da dünyaya geldi. İstanbul Üniversitesi Tıp Fakültesi'nden mezun oldu (1966) ve aynı üniversitede Genel Cerrahi ihtisası yaptı. Ekim 1970'te İngiltere'ye giderek altı ay süreyle Chelmsford-Essex bölgesindeki üç hastanenin damar cerrahisi bölümlerinde araştırma görevlisi olarak çalıştı. Bu dönemin sonunda “"Derin Ven Trombozunun Erken Tanısı"” konusunda bir tez hazırladı. İngiltere'de bulunduğu dönemde meslektaşı Edip Uğurcan Kürklü ile nişanlanan Sema Kürklü, Mayıs 1971'de Güney Afrika'da bulunan nişanlısının yanına giderek onunla bu ülkede evlendi. Çalışmalarına, 1972 yılında Güney Afrika Natal Üniversitesi Wentworth Hastanesinde göğüs-kalp cerrahisi bölümünde devam etti. 21 Kasım 1972 tarihinde İstanbul Üniversitesi Tıp Fakültesinde girdiği sınavla Genel Cerrahi Uzmanı olduktan sonra Güney Afrika'ya döndü ve eşi ile Durban şehrinde Prof. B.T. Le Roux ile çalışmaya başladı. 1973 yılı sonunda eşi ile birlikte Türkiye’ye döndü ve İstanbul Göğüs Cerrahisi Merkezinde Göğüs-Kalp Cerrahisi ihtisasına devam etti. 1975'te "“endokardiyal pacemaker'ler ve klinikte uygulanması” " konulu tezi ile bu dalda uzman oldu. 1975 yılında eşi Edip Kürklü ile Türk Kalp Vakfı'nın kuruluşuna öncülük etti. 1976'da Bezmialem Valide Sultan Vakıf Gureba Hastanesi'nde Göğüs Kalp Cerrahisi uzmanı olarak göreve başladı. Eylül 1976-Nisan 1977 tarihleri arasında Güney Afrika Capetown Üniversitesi Kalp Cerrahisi bölümünde araştırma görevlisi olarak çalıştı ve bu dönemin sonunda "“Akut Iskemik Miyokardın Geleceği Üzerinde Heterotopik Kalp Transplantasyonunun Etkisi”" adlı çalışmayı hazırladı. Bu üniversitede yaptığı araştırmalar sonucu hazırladığı "“Paralel bağlı fare kalplerinde alternatif pacing’in önemi”" konulu tezi ile 25 Kasım 1980 tarihinde Genel Cerrahi Doçenti unvanını aldı. 1 Ocak 1984 tarihinde eşi Dr. Edip Uğurcan Kürklü ile birlikte kurdukları Özel Topkapı Hastanesi'nde çalışmaya başladı. Bu hastane Türkiye’de açık kalp ameliyatının yapıldığı ilk özel hastane oldu. Ölen bir hasta yakınının düzenlediği silahlı saldırı sonucu 2 Ağustos 1988 tarihinde hayatını kaybeden eşi Edip Kürklü'nün ardından hastanenin Başhekimliğini üstlendi. 1994 yılında hastaneyi devrederek aktif cerrahi hayatına veda etmiş; Türk Kalp Vakfı bünyesinde uzman doktor olarak çalışmaya devam etmiştir. Tüm meslek yaşamı boyunca yurt içi ve dışı dergilerde yayımlanmış yaklaşık 50 civarında makalesi vardır. Flensburg Flensburg (Danca: Flensborg, Frizce: Flansborj), Almanya'nın Schleswig-Holstein eyaletine bağlı kent. Ülkenin kuzey ucundaki en büyük kenttir ve Flensburg Fiyordunun ağzında yer alır. Adından ilk kez 1240'ta söz edilen kent 1284’te berat aldı ve 1643'ten sonra sık sık İsveçlilerce yağmalandı. 1848'de Danimarka yönetimi altındaki Schleswig'in başkenti oldu. Danimarka ile savaştan (1864) sonra Prusya tarafından işgal edildi. 1920'de yapılan plebisitte halkın çoğunluğu Flensburg'un Almanya'da kalması yönünde oy kullandı. II. Dünya Savaşı öncesinde donanmaya ait bir tesisle akademinin bulunduğu Flensburg, Almanya Federal Cumhuriyeti'nin kurulmasından sonra gene bir deniz üssü oldu. II. Dünya Savaşı'nın sonunda 1945'in Mayıs ayında kurulan geçici Flensburg hükûmetinin yönetim merkezi olmuştur. Kentte görülmeye değer önemli yerler arasında, ortaçağdan kalan St. Nikolaus ve St. Marie kiliseleri (1284), Kuzey Kapısı (1595), belediye müzesi, Kuzey Çarşısı (1595), Alman Evi ve çağdaş tarzda yapılmış belediye binası bulunmaktadır. Flensburg'a komşu olan Glücksburg, Baltık kıyısında bir dinlence yeridir. Glücksburg'da, Schleswig-Holstein-Sonderburg-Glücksburg Düklüğü'nün merkezi olan ünlü bir şato (1582-1587) vardır. Bu şato Danimarka, Büyük Britanya, Norveç ve Yunan krallık aileleriyle de ilgilidir. Mayıs 1945'te Amiral Karl Dönitz'in başkanlığındaki Flensburg hükûmeti Müttefiklere burada teslim olmuştur. Flensburg'da gemi yapımı, metal işleri, kâğıt ve rom imalatıyla, füme yılanbalığı üretimi gibi sanayiler vardır. Nüfus, 31 Mart 2005 itibarıyla 85.955'dir. Kent, 1946 yılında Eğitim Yüksekokulu olarak kurulan ve 1994'te üniversite statüsünü kazanan bir üniversiteye sahiptir. Flensburg Üniversitesi'nde (Universität Flensburg) toplam 4 bin öğrenci eğitim görmektedir. Geçmişi 1886'ya uzanan gemi mühendisleri, teknisyenler ve iktisatçıların yetiştirildiği Flensburg Yüksekokulu'nda "(Fachhochschule Flensburg)" 3 binden fazla öğrenci eğitim görmektedir. Mürwik Donanma Okulu'nda "(Marineschule Mürwik)" Alman Deniz Kuvvetleri'nin subay ihtiyacını karşılamaktadır. Dan azınlığa "Voksenundervisning" adı verilen halk eğitim kuruluşunda, muhtelif konularda Danca eğitim imkânı sağlanmaktadır. Kentin ağırlıklı kısmı Protestan'dır. 19'ncu yüzyıldan itibaren Katolik Kilisesi de yeniden Flensburg'da faaliyet göstermeye başlamıştır. Bu iki büyük kiliseye tabi olmayan Baptist, Metodist ve Yeni Apostol gibi kiliseler de kentte faaliyet göstermektedir. Kentte Yahudi, Mormon ve Yehovanın Şahitleri inancına mensup kişiler yaşamaktadır. Ayrıca Diyanet İşleri Türk İslam Birliği'ne bağlı Fatih Camii, Meiereistrasse'de hizmet vermektedir. Flensburg kent yönetimi, kronolojik sırada listelenen şu kişilere fahri hemşehrilik beratı vermiştir: Ayrıca Flensburg'da uzunca süre yaşayan ve 1902'de ilk Nobel Edebiyat Ödülü'ne layık görülen Theodor Mommsen'i (1817–1903) da Flensburglular hemşehri olarak sahiplenmektedirler. Aydan Birdevrim Aydan Birdevrim (d. 1963, Bursa), Türk seramik sanatçısıdır. 1985 yılında Marmara Üniversitesi Güzel Sanatlar Fakültesi Cam-Seramik Bölümü’nden mezun oldu. 1986'da atölyesinde özgün seramik çalışmalarına başladı. 1997'de Marmara Üniversitesi Güzel Sanatlar Fakültesi’nde Prof. Dr. Erdinç Bakla danışmanlığında yüksek lisansını tamamladı. 1993 yılında İstanbul Üniversitesi T.B.M.Y.O. cam seramik, çini işlemeciliği programında öğretim görevlisi olarak çalışmaya başladı. 2003 yılında İstanbul Üniversitesi T.B.M.Y.O Çini İşlemeciliği Program Başkanlığı görevine getirildi. 2004'te Yıldız Porselen Fabrikası için özel tasarımlar yaptı. Pek çok karma sergiye katılansanatçının 10 kişisel sergisi Bulunmaktadır. Hâlen (2006) İstanbul Üniversitesi Cam Seramik Çini Programında ders vermekte. Merkezi Sanat Galerisi/ İZMİR Konu: KAPI TOKMAKLARININ SEMPOLİK DİLİ SayÄ±: Tarih: 5.2005 / Konu: ANADOLU KAPI TOKMAKLARI BUNLARDAN YOLA ÇIKARAK HAZIRLANMIŞ ESERLER SayÄ±: 09 Tarih: 9.2006 / Konu: EV VE AİLENİN KAPIYA YANSIYAN AYNASI KAPI TOKMAKLARI SayÄ±: 06. Tarih: 03.2008 / Konu: ANADOLUNUN EFSANEVÄ° KAPI TOKMAKLARI: SayÄ±: 06 Tarih: 09.2008 / Konu: KAPILARIN DİLİ SayÄ±: 03. Tarih: 07.2008 / Konu: SERAMİĞİN DOGAS SayÄ±:01 Tarih: 02.02.2008 Hava kirliliÄŸi Hava kirliliği, canlıların sağlığını olumsuz yönde etkileyen ve havadaki yabancı maddelerin, normalin üzerinde miktar ve yoğunluğa ulaşmasıdır. Bir başka deyişle hava kirliliği; havada katı, sıvı ve gaz şeklindeki yabancı maddelerin insan sağlığına, canlı hayatına ve ekolojik dengeye zarar verecek miktar, yoğunluk ve uzun sürede atmosferde bulunmasıdır. İnsanların çeşitli faaliyetleri sonucu meydana gelen üretim ve tüketim aktiviteleri sırasında ortaya çıkan atıklarla hava tabakası kirlenerek, yeryüzündeki canlı hayatını olumsuz yönde etkilemektedir. Isınma amaçlı, düşük kalorili ve kükürt oranı yüksek kömürlerin yaygın olarak kullanılması ve yanlış yakma tekniklerinin uygulanması hava kirliliğine yol açar. Nüfus artışı ve gelir düzeyinin yükselmesine paralel olarak, sayısı hızla artan motorlu taşıtlardan çıkan egzoz gazları, hava kirliliğinde önemli bir faktör oluşturmaktadır. Sanayi tesislerinin kuruluşunda yanlış yer seçimi, çevrenin korunması açısından gerekli tedbirlerin alınmaması (baca filtresi, arıtma tesisi olmaması vb.), uygun teknolojilerin kullanılmaması, enerji üreten yakma ünitelerinde vasıfsız ve yüksek kükürtlü yakıtların kullanılması, hava kirliliğine sebep olur. Kirli hava, insanlarda solunum yolu hastalıklarının artmasına sebep olmaktadır. Örneğin; kurşunun kan hücrelerinin gelişmesini ve olgunlaşmasını engellediği, kanda ve idrarda birikerek sağlığı olumsuz yönde etkilediği, karbon monoksit (CO)'in ise, kandaki hemoglobin ile birleşerek oksijen taşınmasını aksattığı bilinmektedir. Bununla birlikte kükürt dioksit (SO)'in, üst solunum yollarında keskin, boğucu ve tahriş edici etkileri vardır. Özellikle duman akciğerden alveollere kadar girerek olumsuz etki yapmaktadır. Ayrıca kükürt dioksit ve ozon bitkiler için zararlı olup; özellikle ozon, ürün kayıplarına sebep olmakta ve ormanlara zarar vermektedir. Sanayi, endüstri ve ısınmada kullanılan fosil yakıtlar ile ormanların tahribi ve arazi değişmesi sonucu, atmosferdeki karbondioksit miktarının %5 oranında arttığı tespit edilmiştir. Bunun ise küresel ısınmaya yol açabileceği öngörülmektedir. RIPEMD-160 RIPEMD-160, açık anahtar şifreleme üzerine kurulu ilgili şifreleme ve güvenlik sistemi. RIPEMD-160, MD4 ve MD5'in yerini alması amacıyla tasarlanmış bir hash algoritmasıdır. 20 baytlık (160 bitlik) bir özet üretir. Hint mutfağı Hint mutfağı, genellikle bol baharatlı yemeklerden oluşan bir mutfaktır. Tatlıdan tavuğa kadar tüm yemekler baharatlıdır. Tatlılar tarçın ağırlıklı ve tavuklar köri ağırlıklıdır. Hinduluk dini sebebiyle fazla dana eti kullanılmaz. Tavuk eti ağrlıktadır. Aslında köri denilen bir baharat yoktur. "Köri"ler yemeğe göre değişiklik sergilemektedir. Örneğin bir tavuk ya da bir sebze yemeğinin "köri"si farklı olabilir. Hindistan'da bir restorana gidip Köri isterseniz kimse bir şey anlamaz. Genelde yemeğin sosunda "gravy" ya da "köri" denilmektedir. Diğer bütün yemekler gibi bunun adı bölgeden bölgeye değişebilmektedir. Pencap mutfağı ile Babür saray mutfağının etkisi görülmektedir. Chapati, Naan ve Roti gibi ana yemekleriyle birlikte Dahi (yoğurt), Panīr (peynir) ve Ghee (bir çeşit sadeyağ) gibi süt ürünleri, baharat olarak Kimyon, Kişniş, Tarçın ve Kakule kullanılmaktadır. Kuzey Hint mutfağına göre daha vejetaryendir. Baharat miktarında azalma olmasına rağmen acı seviyesi daha yükselmektedir. Kuzey Hint mutfağına göre pirinç tüketimi fazla olmakla beraber, ekmeğin yerine daha çok pilav almaktadır. Diego Lugano Diego Alfredo Lugano Moreno (d. 2 Kasım 1980, Canelones), Uruguaylı eski millî futbolcudur. En son São Paulo'de oynamıştır. Futbola 1999 yılında Nacional takımında başladı. İki yıl bu takımda oynadıktan sonra 2001 yılında Plaza Colonia'ya geçti. 2 yıl Plaza Colonia'da oynayan futbolcu buradaki performansıyla Brezilya'nın önemli kulüplerinden biri olan São Paulo'ya transfer oldu ve buradaki formuyla Uruguay millî futbol takımında da oynamaya başladı. Uruguay millî futbol takımının kaptanlığını yapmaktadır. São Paulo'daki hırslı oyunu ile "Van Damme" lakabını takıldı. 2006 yılında ise Fenerbahçe'ye transfer oldu. 2002 yılında São Paulo takımına transfer olan futbolcu burada kendini tam olarak gösterdi. 96 maça çıktı ve 8 gol kaydetti. 2005 yılında "Campeonato Paulista, Copa Libertadores ve FIFA Kulüpler Dünya Kupası" şampiyonluğu yaşadı ve birçok Avrupa takımının transfer listesine girdi. FIFA Kulüpler Dünya Kupası'nın en değerli oyuncusu seçildi. İtalya'nın büyük kulüpleri AC Milan, Juventus ve Lazio'nun transfer listesinin ilk sıralarında olmasına rağmen her üç kulübün teklif ettiği ücreti az buldu ve transferi gerçekleşmedi. Birçok Avrupa takımının kendisini istemesine rağmen, 2006-07 sezonunda Sao Paulo FC kulübünden Fenerbahçe'ye, 21 Ağustos 2006 tarihinde, 7 Temmuz 2006'dan itibaren geçerli olarak 1 yılı opsiyonlu 4 yıllık sözleşme yapılarak transfer edildi. Bu transfer için Sao Paulo FC kulübüne 7.5 milyon avro bonservis ücreti ödendi. 2006-2007 sezonunda Fenerbahçe'nin 100. yılında takımıyla şampiyonluk yaşadı. Ayrıca Fenerbahçe taraftarının en sevdiği futbolculardan birisidir. Bunun en büyük nedeni savaşçı yapısı ve kritik maçlarda attığı gollerdir. 2010 yılında başarısından dolayı "2010 yılın karması" kadrosuna da aday gösterildi. Lugano, 2010-11 sezonunda duran toplardan attığı gollerle Fenerbahçe'ye önemli goller kazandırdı ve stoper mevkiisinde görev almasına rağmen takımında o sezon en golcü 4. oyuncu olmayı başardı. Fenerbahçe taraftarlarının ona olan sevgisini gösterdi. 3 Temmuz 2011 tarihinde başlayan takımın şike soruşturması sonucunda UEFA Şampiyonlar Ligi'nden men edilmesi, Lugano'nun 26 Ağustos 2011 tarihinde Fransız takım Paris Saint-Germain FC'e transfer olmasına sebep oldu. 27 Ağustos 2011 tarihinde 3 milyon € bonservis bedeli karşılığında Fransa kulüplerinden Paris Saint-Germain FC'e transfer oldu. Bu kulüpte fazla forma şansı bulamadı. Yalnızca 12 kez forma giydi. 2011 yılında Fransa'da yılın en kötü transferi seçildi. 4 Ocak 2013 itibarıyla İspanyol La Liga ekibi Malaga takımına transfer olmuştur. 26 Mart 2015 tarihinde, Lugano İsveç takımı BK Häcken ile yaza kadar kısa süreli bir sözleşme imzaladı. Diego Lugano, Ocak 2016 tarihinde São Paulo ile anlaştı. İlk kez 2003 yılında Uruguay millî futbol takımı formasını giydi ve 2006 yılından itibaren millî takımın kaptanlığını yapmaya başladı. Toplamda da Uruguay formasını 47 kez giydi ve 5 gol attı. Ayrıca Brezilya'nın ünlü spor gazetesi Globo Esporte 2. tur maçları sonucu oluşan Altın 11'de Lugano'ya da yer verdi. Bu 11'de futbolcu istatistikleri puanlanarak seçildi. Epitel doku Epitel doku ya da Epithelium, vücudun iç ve dış yüzeyini örten, araları çok sıkı olan epitel hücrelerinden oluşmuş, altlarında bazal lamina denilen bir tabaka bulunduran, özelleşmiş bir dokudur. Epitel doku birbirine bitişik hücrelerden yapılmıştır ve hücreler arasında çok az madde vardır. Bu doku mitoz yeteneği ile çoğalabilir. Kan damarı bulundurmaz, bu yüzden difüzyon aracılığıyla beslenir. Epitel doku, işlevlerine ve yapılarına göre çeşitlenir: ManÃ§urya Mançurya, (Mançuca: "Manju"; ; Rusça: Маньчжурия; Moğolca: Манж), Doğu Asya'da bugünkü Çin'in kuzeydoğu bölgesi ve Rusya'nın Primorski bölgesini kapsayan tarihî bir bölge. Batısında İç Moğolistan, güneyinde Çin, kuzeyinde Doğu Sibirya, güneydoğusunda Kore bulunur. Amur Nehri kuzeyinde, Sarıdeniz güneyinde bulunmaktadır. En önemli bölümü Güney Mançurya'dır. Güney Mançurya büyük bozkırlar ile kaplıdır. Mançurya adını bölgenin yerli halkı olan Mançulardan almıştır. Lüksemburg (şehir) Lüksemburg Şehri (, , ) ya da Lüksemburg olarak bilinen şehir, şehir unvanına da sahip bir komün olmanın yanı sıra Lüksemburg’un başkentidir. Şehrin kuzeyinde Alzette Nehri, güneyinde Pétrusse Nehri ve ortasında Orta Çağ’da Franklar tarafından inşa edilen Lüksemburg Kalesi bulunmaktadır. Lüksemburg, 10. yüzyılda kurulmuş ve zengin bir tarihe ve Avrupa’nın kalbinde stratejik bir konuma sahiptir. Brüksel'e 188 km, Paris'e 289 km, Köln'e 190 km uzaklıktadır. Şehir, bin yılı aşkın bir süredir defalarca el değiştirmiştir. Tarihi mahalle ve sur sistemleri ile kentin tarihsel değerleri 1994 yılında UNESCO Dünya Miras Listesi ile koruma altına alınmıştır. 2007 yılında şehirde yapılan nüfus sayımına göre şehrin metropol nüfusu 103 973, sayılı nüfusu ise 86 329 kişidir. Lüksemburg, dünyanın en zengin şehirlerinden birisi olarak kabul edilir; bu nedenle, yıllar içerisinde bankacılık merkezi haline gelmiştir. Avrupa Birliği’nin üç resmi kurumu Avrupa Mahkemesi, Avrupa Adalet Divanı ve Avrupa Yatırım Bankası Lüksemburg şehrinde bulunmaktadır. Roma İmparatorluğu döneminde Roma yollarının kesişiminde yer alan Lüksemburg'u kuşatmalara karşı güçlü kılmak için Lüksemburg Kalesi inşa edildi. 963 yılında Trier'de imzalanan ticaret anlaşması ile Siegfried Ardennes, imparator I. Otto'nun akrabası olan Fransız kralı, Kral II. Lois'den toprakları satın aldı. Siegfried'ın buraya "küçük kale" anlamına gelen "Lokilinborhug" adını verdi. Bu satın alma işlemi gerçekleşirken, kayalıkların üzerine küçük bir kale inşa edilmişti. 987 yılından sonra, günümüzde Michael Kilisesi olarak adlandırılan kilisenin yakınlarında, Roma'ya en yakın yolda bir yerleşim yeri şekillenmeye başladı. Tarih boyunca Lüksemburg Şehri, coğrafi konumu ve beşeri özellikleri nedeniyle askeri ve stratejik bir öneme sahip oldu. Şehrin ilk surları, henüz 10. yüzyılda inşa edilmiştir. Şehir, günümüzde Notre Dame Kilisesi olarak adlandırılan Aziz Nikolas Kilisesi'ne doğru genişletilmiştir. 12. yüzyılda ise 5 hektarlık alanı kapsayan duvarların inşasına başlanmıştır. Surların inşası 1340 yılında tamamlanmış ve surlar, 1867 yılına dek ayakta kalmışlardır. 1443 yılında şehir Burgonya Ordusu tarafından işgal edilmiş ve 4. Burgonya Krallığı'nın bir parçası haline gelmiştir. Ardından İspanyol İmparatorluğu ve Avusturya İmparatorluğu da, Lüksemburg Şehri'ne ev sahipliği yaptı. Böylece Lüksemburg Kalesi, 16. yüzyılın en güçlü kalelerinden biri haline geldi. Daha sonraki yıllarda şehir birkaç kez daha el değiştirdi. Lüksemburg Şehri, Juro Çağı'nın başında oluştuğu tahmin edilen Lüksemburg Platosu'nun güneyinde yer alır. Ovalar, ülkenin üçte ikisini kaplarlar. Şehir merkezi, Alzette ve Pétrusse nehirleri üzerinde, 70 metrelik dik yamaçların üzerinde yer alır. Nehir ve kanallar üzerine birçok köprü inşa edilmiştir. Bunlar arasında en çok bilinenleri Adolf Köprüsü ve Büyük Düşes Charlotte Köprüsü'dür. Lüksemburg Şehri, ülkenin en büyük dördüncü komünü ve en büyük kentsel alanıdır. Lüksemburg Şehri, 51 kilometrelik bir alanı kapsar. Nüfus yoğunluğu yüksek değildir ve oranı kilometrekare başına 1 500 kişidir. Şehrin büyük bir kısmını parklar, ormanlık alanlar ve tarım alanları kaplar. Şehir, ılımlı bir iklime sahip ve oldukça yüksek yağış miktarıyla karakterize edilir. Lüksemburg Şehri'ne dair normal ve normalin altında sıcaklık bilgileri aşağıdaki gibidir; Midas (anlam ayrımı) John Bonham John Henry "Bonzo" Bonham (d. 31 Mayıs 1948 – ö. 25 Eylül 1980), Led Zeppelin grubunun bateristi İngiliz müzisyen. Gelmiş geçmiş en iyi bateristlerden birisi olarak kabul edilir. Redditch, Worcestershire, İngiltere'de doğdu. Bateri çalmayı beş yaşında, annesinin de eşlik ettiği teneke, kahve kutuları ve tencere kaplarıyla öğrendi. Ayrıca babası marangozdu ve atölyesinde tahta parçalarını baget yerine koyarak çalışmalar yapardı. İlk bateri setine on dört yaşında sahip oldu. 1968 yılında Jimmy Page, Robert Plant ve John Paul Jones ile Led Zeppelin'i kurdu. Bateri çalmak kadar bağımlı olduğu alkol sonunu hazırladı. Ölümüyle birlikte Led Zeppelin dağıldı. Hubble Hubble aşağıdaki anlamlara gelebilir: Edwin Hubble Edwin Powell Hubble (20 Kasım 1889–28 Eylül 1953) Amerikalı astronom. Hubble ABD'de doğup büyüdü. Önceleri Chicago Üniversitesinde laboratuvar asistanlığı yaptı. Sonrasında Oxford Üniversitesinde hukuk okudu.Fakat Babası öldüğü zaman hukuktan vazgeçip astronomiye geri döndü. Yaşamının geri kalan bölümünde Wilson Dağı Gözlemevi'nde çalıştı. 1923'te Hubble, Andromeda adı verilen bir gökadayı inceledi. O zamanlar çoğu gökbilimci, bütün evrenin, bizim gökada Samanyolu'ndan ibaret olduğunu düşünüyordu. Fakat Hubble, Andromeda Gökadası'nın ucunda birtakım yıldızlar gördü ve onların Samanyolu'nun çok ötesinde oldukları tahmininde bulundu. Çalışmaları, Andromeda Gökadası'nın başka bir gökada olduğunu, dolayısıyla bizimkinin dışında başka gökadaların da var olduğunu kanıtladı. Sonra, o ve başkaları yavaş yavaş birçok gökada saptamaya başladılar. Ayrıca Hubble, ışık tayfı konusunu da inceledi. Kızıla kaymanın olabilmesi için, yıldızların bizden uzaklaşmaları gerektiğini fark etti. Gökadalar zayıfladıkça kızıla kaymanın artışı da dikkatini çekti. Ayrıca ünlü Hubble Uzay Teleskobu, ismini astronom Edwin Hubble'dan almaktadır. Hubble ayrıca "Bigbang" teorisinin en büyük ispatçılarından biridir.Çünkü yıldızların ve gezegenlerin ışık tayfı sayesinde dünyadan uzaklaştığını buldu. Daha sonra bütün gezegenlerin birbirlerinden uzaklaştığını buldu. Bu da evrenin genişlediği anlamına geliyordu. Aslında Albert Einstein teorik olarak evrenin durağan olamayacağını ispatlamış ancak zamanın görüşlerine ters düşmemek için açıklamamıştır ve bu konuyu "kariyerimin pişmanlığı" olarak açıklamıştır. Ve evreni bir balon, üzerindeki noktaları ise birer gezegen olarak kabul edersek balon şiştikçe gezegenler birbirlerinden uzaklaşacaktır. Buna dayanarak balonun gazını salarsak; yani zamanı geri alırsak, gezegenler birbirlerine yaklaştırırsak ve "0"(sıfır) hacim ve sonsuz yoğunluğu oluşturacaktı. Evrenin başlangıcının Bigbang yani büyük bir patlama ile olacağını tahmin etmiştir. Elbette Elbette, Türk şarkıcı Candan Erçetin'in üçüncü stüdyo albümü. 1 Ocak 2000'de Topkapı Müzik tarafından yayımlandı. Pop ve halk müziği tarzında olan albüm, Erçetin'in 1997 çıkışlı "Çapkın" albümünden sonra satışa sunduğu ilk stüdyo albümüdür. Sekiz şarkının sözlerini tek başına, bir şarkıyı ise Erçetin ile birlikte yazan Mete Özgencil, albümde en çok adı geçen söz yazarıdır. Özgencil ile Erçetin'in çalıştığı son albüm olan "Elbette"nin yapımcılığını Rıza Erekli üstlenmiştir, kayıtları İstanbul'daki Erekli & Tunç Stüdyosu'nda yapılmıştır. 13 ana şarkıdan oluşan "Elbette" diskinin sonunda, bir şarkının gizlenmiş bonus versiyonu yer aldı. Erçetin, ilk albümünde olduğu gibi bu albümünde de Balkan uluslarına ait bestelerden faydalandı. "Çapkın" albümünü çıkardıktan sonra kendisinin yaşadıkları, "Elbette"nin oluşmasını sağladı. Altı tanesi hayatı, yedisi tanesi ise aşkları konu edinen şarkılar, Erçetin'in beğenisi etrafında gelişti ve Erçetin'in beğenisine göre albüme dahil edildi. Müzik eleştirmenleri, albüm için olumlu eleştiriler sundular ve çalışmanın şarkıcının kişiliğiyle bütünleştiğini, dinleyenleri farklı coğrafyalarda gezdirdiğini ifade ettiler. Çıkış şarkısı "Elbette" albümün ilk klibi olarak izleyiciyle buluştu, ikinci klip "Unut Sevme" şarkısına çekildi. Yayımlandıktan sonra iki ayı aşkın süre Türkiye'nin çok satan albümler listesinde bir numarada kalan "Elbette", 2000 yılı içinde 1.050.000 kopya satarak yılın en çok satan çalışması oldu. Aralık 2009'da, NTV'nin müzik jürileri tarafından 2000'lerin En İyi Türkçe Albümü olarak gösterildi. Candan Erçetin, 1995'te yayımladığı Balkan müziği odaklı "Hazırım" albümüyle çıkış yapmış ve 1997'de "Çapkın" albümünü satışa sunmuştu. Bu iki albümde de Mete Özgencil ile çalışmıştı. Mart 1998'e gelindiğinde Erçetin, yeni albümü üzerine planlamalar yapmaya başladığını belirterek albümün yapısıyla ilgili olarak "Dünyada müziğin nereye gittiğini takip ederek yeni bir sound arıyoruz ancak çizgi fazla değişmeyecek. Kısacası benim çok severek söyleyeceğim şarkılardan oluşacak." sözlerini söyledi. 11 Ağustos 1999'da, yeni albümün çıkışının sonbahar başlangıcına yetişmesinin hedeflendiği ve beş şarkının tamamlandığı öğrenildi. Ayrıca Erçetin, yapım esnasında en gergin ve paranoyak kişinin kendisi olduğunu ifade etti. Yeni çalışmanın yayımlanması, 1999 yılına yetişemedi ve 2000 yılına kaydı. Üçüncü Candan Erçetin stüdyo albümü "Elbette", 1 Ocak 2000'de Topkapı Müzik etiketiyle yayımlandı. Şarkıcı, albümünün değerlendirmesini şu şekilde yaptı: "Bence çok samimi bir albüm oldu. "Çapkın"ın çıkışından sonra geçen sürede yaşadıklarım "Elbette"yi ortaya çıkardı. Başarı çizgisini iki açıdan değerlendirmek istiyorum. Biri manevi açı ki herkesten duyduklarım beni gerçekten mutlu ediyor ve yoluma devam edebilmem için bana güç veriyor. Maddi açı ise tirajla belirleniyor ve beni inanın daha az ilgilendiriyor..." Yapımcılığını Rıza Erekli'nin üstlendiği pop ve halk müziği tarzındaki albümde şarkılar, Erçetin'in beğenisi sonucunda ortaya çıktı. Erçetin, albüme iki Fransızca parça koymak istedi ancak bunlar şarkı listesine sığmayınca fikir rafa kaldırıldı. Kayıtlar İstanbul'daki Erekli & Tunç Stüdyosu'nda yapıldı. Albümdeki 13 şarkıdan altı tanesi konu olarak hayatı, yedi tanesi ise aşkı ele aldı. Şarkılardan sekizinin söz yazımını Mete Özgencil tek başına gerçekleştirdi, sekizinci sıradaki "Olmaz" şarkısını Candan Erçetin ile beraber yazdı. Bunun dışında Erçetin, altıncı şarkı "Merak Ediyorum"u, Fransızca "Le Meteque" şarkısından esinlenerek besteledi, toplamda altı şarkının bestelenmesinde görev aldı. 1960'larda çıkan Güzide Kasacı şarkısı "Unut Sevme", tekrar seslendirilerek albümün beşinci sırasına konuldu. Yunan Çingene şarkısı "Adieu mon pays", Türkçe sözlerle albümde "Söz Vermiştin" adıyla yer buldu. Şarkının akustik versiyonu ise gizli bonus şarkı olarak albüm CD'sinin sonunda yer aldı. Erçetin'in konserlerinde seslendirdiği Arnavut türküsü "Şota"nın bestesi, on ikinci şarkı "Dünya Durma"da kullanıldı. On üçüncü şarkı "Annem", Erçetin'in annesi Mevlüde Erçetin'e hediye olarak yazıldı. Candan Erçetin, şarkıların ortaya çıkış tarihlerini albüm kitapçığına not etti. "Söz Vermiştin" Ağustos 1998'de, "Olmaz" Eylül 1998'de, "Aklım Almıyor" Aralık 1998'de, "Arada Bir" ve "Bana Güven" Ocak 1999'da, "Annem" Mart 1999'da, "Dayan" Nisan 1999'da, "Elbette" Haziran 1999'da, "Saçma" ve "İster Sallan Gez" Temmuz 1999'da, "Dünya Durma" Ekim 1999'da ortaya çıktı. "Merak Ediyorum" iki aşamalı bir şekilde ortaya çıktı: Ağustos 1998'de sözleri, Şubat 1999'da bestesi hazırlandı. Kitapçıkta "Unut Sevme" için ise orijinal ortaya çıkış tarihi olan Temmuz 1961 yazıldı. "Elbette", Türkiye'de 15 Ocak 2000 tarihli çok satan albümler listesine iki numaradan giriş yaptı. Bir sonraki hafta yayımlanan 22 Ocak 2000 tarihli listede, önceki haftanın bir numarası olan Ebru Gündeş'in "Dön Ne Olur" (1999) albümünü geçerek zirveye oturdu. Ardından 5 Şubat 2000 tarihli listede de yerini korudu ve zirvedeki birinciliğini 25 Mart 2000 tarihli listeye kadar devam ettirdi. Böylece iki aydan fazla bir numarada kalmış oldu. "Elbette", yedi ay içinde 850.000 kopya satış gerçekleştirdi ve 2000 yılı sonuna gelindiğinde toplam satışı 1.050.000'e ulaştı. Bu rakam sayesinde Türkiye'de yılın en çok satan çalışması oldu. "Elbette" albümü, "Hazırım" (1995) albümünden bu yana süregelen Mete Özgencil ve Candan Erçetin iş birliğinin son çalışması oldu, şarkıcı sonraki albümlerinde Özgencil ile çalışmadı. "Elbette" albümü, müzik eleştirmenlerinden olumlu geri dönüşler aldı. "Hürriyet" için yazan Lale Barçın İmer, albümün "gizli bir gücü ve asaleti" olduğunu keşfederek albümde sanatçının ana çizgisini koruduğunu ve Mete Özgencil'in sahip olduğu "söz sihirbazlığını" Erçetin'e de bulaştırdığını yazdı. 10 şarkısını beğendiği albümün şarkılarının ilk bakışta "tipik Candan Erçetin" şarkısı gibi göründüğünü ancak dikkatli bakıldığında farklı duygular yaşattığını ifade etti. "Milliyet" köşe yazarı İpek Durkal, albümü Erçetin'in önceki albümleriyle aynı çizgide buldu. "Merak Ediyorum" şarkısının favorisi olduğunu yazdı, şarkıların Erçetin'in kendisiyle ve sanatçı kişiliğiyle bütünleştiğini not düştü. "Zaman" gazetesinden Abdullah Kılıç, yıl sonunda yaptığı olumlu değerlendirmede, albümün dinleyicileri farklı coğrafyalara seyahate çıkararak "kimi zaman Balkanlar, kimi zaman Anadolu, kimi zaman da Akdeniz'in sınırları içerisinde" gezdiren bir çalışma olduğunu yazdı. Erçetin'in bu eseri sayesinde gönüllerde her daim misafir olacağını; "Elbette", "Dünya Durma" ve "Unut Sevme" şarkılarının 2000'in en çok dinlenen şarkıları olduğunu ekledi. Aralık 2009'da "Elbette", NTV'nin müzik jürileri tarafından 2000'lerin En İyi Türkçe Albümü seçildi. 1998'de yaptığı bir röportajında video kliplerle ilgili düşüncelerini "Kulağa yönelmek istiyorum. Bir şarkıyı tanıtmanın tek yolu klip değil. Klip sevilen ve istenen bir şarkının ikramiyesi olmalı. Çünkü bunun örneğini yaşadık. 'Yalan' [şarkısı] radyolarla yükseldi, zirveye çıktı. Klibi çok sonra, istek üzerine yapıldı." sözleriyle anlatan Candan Erçetin, "Elbette" albümünü, klip çekmeyeceğini açıklayarak çıkardı. Albümü klip çekmeden çıkarmasını, "Ben de önce kliple çıkıyordum bugüne kadar, ama bu albümde biraz tersini denemeye çalıştık. Önce albüm çıktı, bir bakalım dinleyicimiz ne kadar sadık bize, ona bakmak istedik. Yani dinleyicimiz mi var yoksa izleyicimiz mi var onu merak ettik, onun için klipsiz çıktık." şeklinde ifade etti. Bu sözlere paralel olarak albümde yalnızca "Elbette" ve "Unut Sevme" şarkıları kliplendirildi. "Elbette"nin yönetmenliğini Bozkurt Bayer yaptı. "Unut Sevme", hazırlanan remiks versiyonlarıyla Ekim 2000'de ayrı bir disk olarak satışa sunuldu. Yapım görevlileri, "Elbette" albüm kitapçığından alınmıştır. Korda Neden (Candan Erçetin albümü) Neden, Türk şarkıcı Candan Erçetin'in dördüncü stüdyo albümü. 17 Mayıs 2002'de Topkapı Müzik tarafından yayımlandı. Pop müzik tarzındadır, Erçetin'in ticari başarı yakalan 1999 çıkışlı "Elbette" albümünden sonra satışa sunduğu ilk stüdyo albümüdür. Mete Özgencil ile bu albümde çalışmayı bırakan Erçetin, şarkıların çoğunun üretiminde kendisi yer aldı. Albüm prodüktörlüğünü Rıza Erekli üstlenmiştir. Parfüm kokan "Neden"in CD kapağı, Türkiye'de bu özelliği taşıyan ilk albüm oldu. 13 şarkılık diskin son şarkısı, bonus şarkı olarak albümde yer aldı. Yapım görevlileri, "Neden" albüm kitapçığından alınmıştır. Neden Neden ÅŸu anlamlara gelebilir: Mankala Mankala dünya çapında bilinen ve oynanan bir oyundur. Ancak oyundaki çukur ve kullanılan taş sayısı milletlere göre değişebilmektedir. Dünyada Mancala, Mankalah, Mangala ve benzeri isimlerle bilinmektedir. Türkiye'de ve Türk dünyasındaki genel adı Köçürme'dir. Oyun, bin yıl önce yazılan Kaşkarlı Mahmut'un Divan-ı Lügat'it Türk adlı kitabında da bu adla geçmektedir. Türkiye'de ve Türk Dünyası'nda; Kale, Kuyu, Kuyu Gayası, Kuyucuk, Mankala, Mangala, Melle Kayası, Güç Oyunu, Gırrık, Tokuz Korgool, Dokuz Kumalak vb. 231 değişik adla bilinmekte ve halen oynanmaktadır. Bir iddiaya göre Arapçadaki hareket ettirmek kelimesinden türemiş bir isimdir. Kesin olan Avrupa'ya Türkler vasıtasıyla geçen bir oyun olduğudur. Mankala veya Mangala belirli bir oyunun adı değil, oyunların genel adıdır. Üzerinde farklı sayılarda çukurlar bulunan, genelde tahta bir tabla üzerinde, sayılı misket veya taşlarla oynanır. Satrancın Batı ülkelerindeki rolünü Asya ve Afrika ülkelerinde satrançla birlikte mankala görür. Satrancın atasının bu oyun olduğu ileri sürülmektedir. Dünyada 900 civarında adı ve 100 civarında çeşidi olduğu bilinen oyunun Türkiye ve Türk dünyasında 225 adı ve 150'den fazla çeşidi bulunmaktadır. Oyun çeşitliliği kurallara da yansımıştır. Dünyada halen oynanan Mankala her iki yanda altışar oyuk ve birer de kale adı verilen sayı çukuruyla oynanır. Oyunun en kolay oynanabilen bir çeşidinde, oyunun başında 12 oyun çukuruna üçer tane taş (ya da tohum ya da top vb.) bırakılır. İlk oyuncu kendi tarafındaki 6 çukurdan birini seçer ve içindeki taşları, saatin tersi yününde, sıradaki çukurlara birer birer bırakarak ilerler. Rakip kaleye taş bırakılmaz ve kendi kalenize bıraktığınız her taşı kazanırsınız. Son taşınızı kendi kalenize bırakırsanız bir kere daha oynarsınız. Eğer son taş kendi tarafınızdaki boş oyun çukurlarından birine gelirse bu boş çukurun karşısındaki rakip çukurdaki tüm taşları kazanırsınız ve son bıraktığınız taşla birlikte kendi kalenize geçirirsiniz. Bir taraftaki tüm çukurlar boşaldığında oyun biter ve rakip taraf kalan tüm taşlarını kazanmış sayılır. En çok taşı toplayan oyunu kazanır. Oyun çeşitliliği yüzünden tek bir oyun ve belirli kurallardan söz edilemez ancak Türk Mankala oyunlarında, Türklerdeki kutsal sayılar ve Türk Felsefesi belirgindir. Oyunda dokuzar çukur ile yedi veya dokuzar taş bulunur. İlk taş kendi kalesine veya çukuruna bırakılır ki bu baba ocağını temsil eder. Dokuz taş gibi etrafta ne bulunursa onlarla oynanabildiğinden dünyanın en eski oyunlarından biridir. Afrika’da yerde açtıkları çukurların içinde çakıl taşlarıyla, kum üzerine çizdikleri çemberlerde deniz kabuklarıyla ya da oydukları tahtalar içinde tohumlarla oynarlar. Türkler hayvancılık döneminde keçi, koyun veya develerin kurumuş gübresi olan korgol veya kumalak ile oynarlardı. Kazakistan ve Kırgızistan'da bugün halâ bu adlarla (Tokuz Korgool, Dokuz Kumalak) tanınmaktadır. Memphis, Thebes ve Luxor’da tapınak çatılarındaki taşlara kazınmış çukurlar oyunun milattan 1400 sene önce Eski Mısır'da benzer oyunların oynandığını kanıtlar. Oyunun hesap yapmak ve malları saymak için kullanılan tablalar üzerinden geliştirildiği zannedilmektedir. Sümerlerden kalan benzer tablalar Mezopotamya'da da bulunmuştur. Abdulvahap Kara'nın Kazakistan'daki tespitlerine göre oyunun Türkler'deki geçmişi 4000 yıldır. 2 sıralı Mankala tahtası ekvatorun kuzeyinde, 4 sıralısı güneyinde yaygın olmak üzere pek çok çeşidi tüm Afrika’da oynanmaktadır. Oyun XIX. YY. Sömürgecilik Faaliyetleri ile taşınan köleler aracılığıyla Karayipler ve Güney Amerika’nın doğu kıyısına da yayılmıştır. Hindistan, Sri Lanka, Endonezya, Malezya ve Filipinler'de de çeşitleri vardır. Afrika'da wari, warri, ware, walle, awari, aware, awaoley, awele, oware, owari, wouri, bao, soro, mangola, gabata, mulabalaba, ayo ve sadeqa gibi farklı isimlerle anılmaktadır. Bu isimlerin bazıları belli mankala çeşitlerinin isimleridir. En tanınmışları Nijerya’dan Ayo ve batı Afrika ile Karayipler’de oynanan Wari’dir. Mankala çeşitlerini birbirlerinden ayıran en büyük fark sıra sayısıdır. 2, 3 ve 4 sıralı olmak üzere üçe ayrılılar. Gana’dan 2 sıralı Oware dünyada en yaygın mankala türüdür. İkinci büyük fark oyunun tek turlu, çok turlu ya da Hint usulü oynanmasıdır. Tek turlularda, çukurlardan birindeki taşlar alınır ve sıradaki çukurlara bırakılır. Çok turlularda, son bırakılan taş dolu bir çukura bırakılırsa oyuncu bu çukurdaki taşları alarak tekrar oynar ve son taşını boş bir çukura bırakana kadar oynamaya devam eder. Hint usulünün çok turludan tek farkı son bırakılan çukur değil de takip eden çukurdan oyuna devam edilmesidir ve sıranın karşıdakine geçmesi için son taşın bırakıldığı çukurdan sonraki çukurun boş olması gerekir. Kalkan balığı Kalkan balığı ("Psetta maxima"), Scophthalmidae familyasına ait, gözleri vücudunun sol tarafında bulunan ve sağ tarafı ile denizin tabanında yatan bir yassı balık türü. Atlas Okyanusu'nun doğusunda kıyı yakınlarında, Akdenizde, Ege denizi'nde, Marmara denizi'nde ve Karadeniz'de, 20 ila 70 metre derinlikte yaşar. Denizin dibinde yaşayan küçük balıklar, yengeçler ve diğer küçük deniz hayvanları ile beslenir. Neredeyse tamamen yusyuvarlak olan bu pulsuz ve tüketicilerin sevdiği balık türü ortalama 50 ila 70 cm boyuna ulaşır. Boyu bir metreye ve ağırlığı 20 kiloya varmış olanları çok nadir tutulur. Dişileri ilkbahar ve yaz boyunca, denizin 10-40 metre derinliğinde, kendi büyüklüğüne göre 10 milyon ila 15 milyon yumurta döker. Erkek balık bunları dölledikten 7-9 gün sonra bu yumurtalardan mekik şeklinde vücutları olan yavrular çıkar. Bu yavrular 8–10 cm boya ulaşana kadar ve metamorfozları başlayana kadar sığ sularda plankton ile beslenerek yaşarlar. Ancak sağ gözleri kafalarının sol tarafına doğru kaymaya başlayınca ve yassılaşmaya başladıkları zaman derin sulara göç ederler. 5 yıl sonra kendileri de çiftleşip üreyebilirler. Kalkan, genelde tavada pişirilir. Yemeden önce derisindeki düğmeler ayıklanmalıdır. Ayrıca eti çok yağlı olmamakla beraber bazı balık severlerin en sevdiği balıktır. Tetraodontiformes Tetraodontiformes, kemikli balıklar sınıfına ait olan ve aralarında ilginç yeteneklere sahip 500 balık türünü içeren bir takımdır. Çoğu türleri kıyılara yakın olan ama 200 metreden daha derin sularda yaşarlar. Aralarında 2 cm boyu ile en küçükleri "Rudarius minutus" ve 3 metreye kadar varan en büyükleri aybalığıdır ("Mola mola"). Vücutları iri ve yuvarlağımsıdır. Solungaçları ve ağızları küçüktür ve çok az dişleri vardır, ama iri pullar ile kaplıdır. Bazı türler, kendilerini savunmak için ya da çiftleşirken dişilerin ilgisini çekmek için vücutlarını şişirip normal büyüklüklerinin 3-4 katına varabilirler. kirpi balığının ayrıca bir de dikenleri vardır ki, kendini şişirince dikenlerle kaplı olan bir topa dönüşür. Balistidae familyasına ait türlerin daha rahat şişebilmeleri için karınlarında fazlalık deri payları vardır. Bu takıma ait balıkların hepsi kendini savunmak için, bazıları dişlerini birbirine sürterek, diğerleri ise yüzme keselerini belli kasların yardımı ile titreterek sesler çıkarabilirler. Tetraodontiformes Et yüzgeçliler Et yüzgeçliler ya da Kas yüzgeçliler, (Sarcopterygii) sınıfını oluşturan balıklara verilen ad. Bazı modern sınıflandırmalara göre, sadece Dipnoi ve Coelacanthimorpha takımları değil, hatta Tetrapoda (kara omurgalıları) takımı bile bu sınıfa dahil edilir. Sınıfın en büyük ve başarılı zamanları (Tetrapoda-kara omurgalıları takımı haricinde) Mesozoikum çağında sona ermiştir. Bu sınıfın günümüzdeki kalıntıları akciğerli balıkların 2 familya ve 3 cinse ayrılan 6 türü, ve Coelacanthimorpha takımının 2 türünden, yanı toplam 8 balık türünden oluşmaktadır. Merche Romero Merche Romero 27 Ekim 1976 Andorra doğumlu, Portekizli asıllı model, oyuncu ve televizyon sunucusudur. Portekiz'de çalışmakta ve yaşamaktadır. Bir Portekiz televizyonunda sabah programı sunmakta olan Romero, ülke gündemine ünlü oyuncu Cristiano Ronaldo ile olan birlikteliğiyle de sık sık gelmektedir. Muşmula Muşmula ya da döngel, beşbıyık, ezgil ("Mespilus germanica"), gülgillerin bir altfamilyası olan Amygdaloideae'dan bir ağaç ve bu ağacın meyvelerdir. Çiçek tablasıyla sarılmış etli meyveleri, eriksi yapıdadır. Yabani olanları daha küçük olur. İçinde sertleşmiş tohumları bulunur. Olgunlaştığında koyu kahverengiye dönen meyve kabuğu ve koyu kahve meyve eti vardır. İlk koparıldığında buruk bir tadı vardır. Bir süre beklenildiğinde yumuşar ve lezzetlenir. Karadeniz ve Marmara bölgelerinde yayılış gösterir. Tam olgunlaşmadan yenmesi mümkün olmayan bu meyvenin olgunluk aşamasından sonra suda bekletilerek uzun süre dayanıklı kalması ve ballanarak yenmesi mümkündür. Popüler kültürde Che Guevara Che Guevara, özellikle Batı Dünyası`nın popüler kültüründe oldukça yaygın olarak yer alır. Bir politik figür olmasına rağmen popüler kültürün de odağıdır. Devrimin simgesi olmakla beraber zamanla kült bir figür haline gelmiştir. Fotoğrafı tişört, saat, araba gibi nesnelerin üstünde yer almaktadır. Kısa bir süre içinde 20. yüzyıl`ın simgelerinden biri haline gelmiştir. İlgili filmler ve Che Guevara`yı canlandıran aktörler: G-14 G-14 Avrupa futbolunun önde gelen kulüplerinin kurduğu bir organizasyondur. 2000 yılında kurulan bu birliğin amacı, kulüplerin güçlerini birleştirmektir. Yeni üyeler sadece kulüplerin oybirliği ile davet edilmesi sonucu alınmaktadır. İlk olarak 14 takımın kurduğu organizasyon, 2002 yılında 4 yeni üye kulübün katılarak 18 takıma çıksa da hâlen G-14 olarak anılmaktadır. G-14 Şubat 2008'de kendini feshetmiş, G-14 üyeleri bunun yerine European Clubs Association (Avrupa Kulüpler Birliği) adı altında yeni ve daha fazla üyeli bir organizasyon kurmuşlardır. AÄŸustos 2002 Stiks Stiks, (Yunanca Στυξ) (Cehennem nehri).Styks veya Styx diye de geçer. Okeanos ile Tethys'in kızı bir Nymphedir. Ölüler ülkesine nehir olmuştur. Tanrılar onun adı üzerine (dönülemez yemin olarak) ant içerler. Yeminine vefasızlık eden tanrı bir yıl boyunca nektar ve ambrosiadan yoksun bırakılır ve dokuz yıl boyunca tanrılar arasından kovulur. Stiks nehrine girenler bir bakıma yenilmez olurlar.Yani vücudu bir zırh gibi olur ve hiçbir şey o kişiye zarar veremez.Ama yenilmez ile ölümsüz farklıdır.Yunan tanrılarına göre en üstün onlar idi.Bu yüzden hiç kimse(kendileri dışında)ölümsüz olmazdı.Stiks nehrine girenlerin,bu yüzden sadece vücutlarında tek bir nokta savunmasız kalırdı. Stiks mitolojik öykülerde genellikle üzerine ant içilen bir nehir olarak yer alsa da Aşil'in hikâyesinde farklı bir yeri vardır. Annesi Thetis Aşil'i silah işlemez kılmak için onu daha çocukken Ölüler Ülkesi'nin ırmağı olan Stiks'e daldırmıştır. Ancak, topuğundan tutması nedeniyle büyülü suya değmeyen topuk Aşil'in tek zayıf yeri olmuştur (Aşil'in topuğu deyimi bir insanın zayıf yanını ifade etmektedir). Üsküdar Amerikan Lisesi Üsküdar Amerikan Lisesi (İngilizce: "Üsküdar American Academy)", İstanbul, Türkiye'de konumlanmış, 1876 yılından beri eğitim veren bir özel okuldur. Üsküdar Amerikan Kız Lisesi, 1876 yılında Bahçecik’te kuruldu. Okul bugün İzmir, Tarsus’taki Amerikan okulları ve Gaziantep’teki Amerikan Hastanesi gibi Sağlık ve Eğitim Vakfı yönetimi altındadır. Bunun yanında okulun kurucu oluşumu American Board ile de bağları devam etmektedir. Üsküdar Amerikan Kız Lisesi, günümüzde Gölcük'e bağlı olan zamanın Ermeni kasabası Bahçecik'ten önce Adapazarı’na, 1920'li yılların başında da İstanbul Bağlarbaşı’ndaki kampüse taşındı. Genç Türkiye Cumhuriyeti ile birlikte, Üsküdar Amerikan Kız Lisesi Bağlarbaşı kampüsünde çağdaş Türkiye’nin genç kızlarını yetiştirmeye başladı. 1925 yılına gelindiğinde okuldaki eğitim Barton Hall ve Bowker Hall’da veriliyordu. Round House tam bugün bulunduğu noktada idi. Emir Konak’ın yerinde ise siyah ahşap bir bina yer alıyordu. Huntington Hall ve Martin Hall’un yapımlarının tamamlanması Üsküdar Amerikan Lisesi’nin Ms. Martin tarafından yönetildiği 1955 yılına rastlar. Jesse Martin’in onuruna, yeni binalardan birine Martin Hall adı verildi. Okulun modern fen laboratuvarları ve bilgisayar merkezli en yeni binasına Ms. Morgan onuruna Morgan Hall adı verildi. Ayrıca okulun bünyesinde Bowker hall ve Emir hall adlı iki bina Sev okulunun kampüsten ayrılması ile eklenmiştir ve kullanıma açılmıştır. Okulda ayrıca TIMUN, Mayday, Dramapalooza ve çeşitli festivaller gibi önemli etkinliklere de özen gösterilmektedir. Türkiye'deki prestijli okullar arasında yerini kurulduğundan beri koruyan bir okuldur. Marco van Basten Marcel "Marco" van Basten (, 31 Ekim 1964) 1980'lerde ve 1990'ların sonunda Ajax ve Milan'nın yanında Hollanda millî takımında da oynayan emekli futbolcu ve teknik direktör. Tüm zamanların en iyi forvetlerinden biri kabul edilir ve kariyeri boyunca 277 gol atmıştır ancak geçirdiği sakatlık yüzünden 2 yıl sonra futbolu bıraktığı için 1993'te 28 yaşındayken son maçına çıktı. Daha sonra Ajax ve Hollanda millî takımının teknik direktörlüğünü yaptı. Kuvveti, fırsatçılığı ve muhteşem şutları ile bilinen Van Basten üç kere (1988, '89 ve '92) Avrupa'da Yılın Futbolcusu ve 1992'de FIFA Dünyada Yılın Futbolcusu seçildi. Fransız haftalık "France Football" dergisinin Yüzyılın Futbolcusu'nu seçmek için eski Ballon d'Or kazananlarının verdiği oylarla hazırladığı ankette sekizinci oldu. IFFHS tarafından düzenlenen Yüzyılın Avrupalı Futbolcusu listesinde onuncu oldu ve yine IFFHS tarafından düzenlenen Yüzyılın Futbolcusu seçiminde 12. sırada yer aldı. 2004'te Pelé yaşayan en iyi 125 futbolcuyu seçtiği FIFA 100 listesine Van Basten'ı da dahil etti. 2004'te En Büyük 100 Hollandalıyı (De Grootste Nederlander) seçmek için ülke çapında düzenlenen bir ankette 25. sırada yer aldı ve Johan Cruyff'un ardından listede en yüksek sırada bulunan ikinci futbolcu oldu. Mart 2007'de "Sky Sports" tarafından kariyeri kısa süren en büyük sporcular listesinde birinci seçildi. Van Basten 31 Ekim 1964'te Utrecht'te doğdu. Altı yaşındayken yerek bir takım olan EDO'da oynamaya başladı. Bir yıl sonra UVV Utrecht'e geçti. Burada geçirdiği dokuz yıldan sonra kısa bir süre için bir başka Utrecht takımı USV Elinkwijk'ta oynadı. Ajax 1981-82 sezonunda Van Basten ile sözleşme imzaladı. Ajax ile ilk maçına Nisan 1982'de çıktı, ilk golünü de NEC'i 5-0 yendikleri maçta attı. 1982-83 sezonunda Altın Ayakkabı Ödülü kazanmış Wim Kieft ile merkez forvet pozisyonu için forma mücadelesi verdi ve 20 lig maçında 9 gol attı. Sonraki sezon Kieft Serie A takımı Pisa'ya gitmek için ayrılınca Van Basten da takımın merkez forveti pozisyonundaki yerini sağlamlaştırdı. 112 maçta 117 gol atarak 1983-84'ten 1986-87'ye kadarki dört sezonun hepsinde de gol kralı oldu. 1985-86'da Sparta Rotterdam'a attığı altı ve Heracles Almelo'ya attığı beş golünde olduğu 26 maçta 37 gollük performansı ile Altın Ayakkabı Ödülü aldı. Ayrıca 1987'de UEFA Kupa Galipleri Kupası Finali'nde takımının Lokomotive Leipzig'e karşı galibiyet golünü attı. 1987'de Silvio Berlusconi Milan'da oynaması için Van Basten ve vatandaşı Ruud Gullit ile anlaştı, 1988'de Frank Rijkaard onlara katıldı. İlk sezonunda Milan sekiz yıldan beri ilk lig şampiyonluğunu kazandı. Ancak Van Basten ayak bileğindeki sakatlık yüzünden sadece 11 maçta oynayabildi ve 3 gol attı. 1988-89'da Avrupan'nın en iyi futbolcusu olarak Ballon d'Or'u kazandı. Serie A'da 19 gol attı ve Milan'ın Steaua București'i yendiği Şampiyon Kulüpler Kupası finalinde'nde de 2 gol attı. 1989-90 sezonunda Serie A'da gol kralı oldu ve Milan da Şampiyon Kulüpler Kupası finalinde Benfica'yı yenerek unvanını korudu. Sampdoria 1990-91'de lig şampiyonluğunu kazanınca Milan'da sorunlar ortaya çıkmaya başladı. Van Basten, Arrigo Sacchi ile sorun yaşayınca Berlusconi teknik direktörü kovdu. Sonraki sezon için takımın başına Fabio Capello geçti ve Milan tekrar lig şampiyonu oldu. Van Basten 25 gol attı ve tekrar gol kralı oldu. Kasım 1992'de IFK Göteborg'a karşı oynadığı maçta biri rövaşata ile olmak üzere 4 gol atarak bunu bir Şampiyonlar Ligi maçında başaran ilk oyuncu oldu. Daha sonraları egale edilen bu rekor 20 yıl sonra 2011-2012 Şampiyonlar Ligi sezonunda Bayer 04 Leverkusen'e bir mçta 5 gol atan Lionel Messi tarafından geçildi. Milan yenilmezlik serisini 1992-93 sezonunda da sürdürerek 58 maç yenilmeden mücadele ettiler. Van Basten sezonunda başında son derece iyi oynuyordu. Tekrar Yılın Avrupalı Futbolcusu seçildi ve Johan Cruyff ve Michel Platini'den sonra ödülü üç kere kazanmayı başaran üçüncü kişi oldu. Geçmişteki ayak bileği sakatlığı Ancona'ya karşı oynadığı maçta tekrar ortaya çıktı ve onu zorlu bir ameliyat sürecine girmeye mecbur bıraktı. Sahalara ancak Marsilya'ya karşı oynadıkları Şampiyonlar Ligi finalinden birkaç hafta önce dönebildi. Bu maç Van Basten'ın da İtalyan kulübü için oynadığı son maç oldu. 1993-94 sezonunu tamamıyla kaçırmasına rağmen 1994 FIFA Dünya Kupası'nda ve 1994-95 sezonunda kulübü için oynayabileceği yönünde çok umutluydu. Ancak kulübü FIFA Dünya Kupası sırasında yine sakatlanabileceğini düşünerek ona izin vermedi. En sonunda tekrar iyileşme çabalarından vazgeçerek son 2 yılını saha kenarında geçiren bir futbolcu olarak 17 Ağustos 1995'te emekliliğini açıkladı. Mart 2006'da Demetrio Albertini'nin Giuseppe Meazza Stadyumu'ndaki jübile maçında ilk yarının başlarında oyundan çıkmadan önce kafayla bir gol attı. 22 Temmuz 2006'da bu sefer Dennis Bergkamp'ın Arsenal'daki 11 yıllık kariyerinin anısına yapılan maçta oynadı. Bu maç ayrıca yeni Emirates Stadyumu'nda yapılan ilk maç olarak tarihe geçti. Van Basten maçın ikinci yarısında Efsane Ajax takımı için oynadı. Maça Johan Cruyff'ün de dahil olduğu bir çift değişiklikle dahil oldu. Polonyalı bira markası Tyskie'nin pazarlama reklamlarında Luis Figo ve Zbigniew Boniek ile birlikte rol aldı. Van Basten, 2004-2008 yılları arasında Hollanda millî takımı antrenörlüğünü yaptı. 2008-09 sezonunda Ajax'ın başına getirildi. 2012 yılında ise bir başka Hollanda kulübü SC Heerenveen'in başına geldi.2014'te ayrıldı.Şimdi ise Hollanda millî takımının yardımcı antrenörlüğünü yapmaktadır. Rüştü Akın Vakfı Rüştü Akın Vakfı, eğitim, sağlık, bayındırlık ve sosyal alanlarda hizmet vermek üzere Rüştü Akın, Nuri Akın, Ragıp Akın ve Füsun Yönder'in temsil ettiği kurucu üyeler tarafından 23 Haziran 1986 tarihinde İstanbul'da kurulan bir vakıf. Kuruluşundan bu yana başarılı öğrencileri sağladığı burslar ve ödüller ile desteklemeyi sürdürmüş va şu yatırımları yapmıştır: Mostar (anlam ayrımı) Mostar, ÅŸu anlamlara gelebilir: Türk askerî tarihi Türk askerî tarihi yaklaşık iki bin iki yüz yıl öncesinden günümüze kadar süren dönem içinde ilk Türklerden günümüzdeki Türk Silahlı Kuvvetleri'ne kadarki askerî yapılanmayı ve savaşları içine alır. Türklerdeki askerî düzen siyasî düzen ile iç içe geçmiş ve tarih boyunca birlikte gelişmiştir. Orta Asya'da başlayan bu tarih tüm anakaralara yayılarak süregelmiştir. Selçuklu İmparatorluğunun kuruluşuna önayak olan 1040 yılındaki Dandanakan Muharebesi, Türklerin Anadolu'nun kapısını araladığı 1071 yılındaki Malazgirt Savaşı, Yeni Çağın başlangıcı sayılan 1453 yılındaki İstanbul'un Fethi, I. Dünya Savaşındaki Çanakkale Savaşları, Osmanlı İmparatorluğunun üzerine Türkiye Cumhuriyetinin kurulmasını sağlayan Türk Kurtuluş Savaşı, Kuzey Kıbrıs'taki Türkleri savunmak için yapılan Kıbrıs Harekâtı Türk askerî tarihindeki birkaç önemli dönüm noktalarından bazılarıdır. Kazakistan, Özbekistan, Kırgızistan, Türkmenistan, Tacikistan, Afganistan, Çin'in bir kısmı (Doğu Türkistan), Rusya ve Pakistan'ın bir kısmından oluşan bölge ve bölgeyi tanımlamak için kullanılan coğrafi terim. Tarihte Türkistan olarak geçen coğrafi bir alana Rus ve oryantalistlerin kendileri için Türk adını unutturmak amacıyla vermiş oldukları bir isim olarak da bilinir. Bir tarih nazariyesine göre, M.S 300-400 yıllarında Orta Asya'da yaşayan kavimlerin şiddetli ve uzun süren kuraklık sebebiyle doğuya, kuzeye, batıya ve güneye gitmelerine; Kavimler Göçü denmektedir. Bu göçün siyasi, sosyal ve kültürel neticeleri üzerinde uzun durulmaktadır. Aynı bölgede M.S. 11. yüzyıldan itibaren başlayan ve asıl ağırlığı batı istikametinde olan Türk göçleri, 17. yüzyıla kadar devam etmiş; İran,Anadolu ve Balkanlardan geçerek Avrupa ortalarına ulaşmıştır. Türkler, geçtikleri yerlerde birbirlerinin devamı olan devletler kurmuşlar, böylece Orta Asya içlerinden Avrupa ortalarına uzanan kültür ve medeniyet mirasları ve yerleşik Türk boyları ile bir Türk dünyası meydana getirmişlerdir. Büyük Selçuklu Devleti (veya "Selçuklular"; Farsça "Saljükiyan"; Arapça "Saljük" veya "el Salajika"), Oğuz Türkleri'nin büyük bir koluydu. Selçuklular 11. ve 14. yüzyıllar arasında Orta Asya'nın bir bölümünü ve Orta Doğu'yu yönetti. Selçuklular, Ortadoğu'da devletler kurmuş bir Türk hanedanıdır. Adı, hanedanın kurucusu Selçuk Bey'den gelir. Dandanakan Muharebesi ya da Dandanakan Meydan Muharebesi, (1040), Selçuklu Devleti'nin Gazne Devletini yendiği ve Gazne Devletinin çözülmesine yol açan muharebedir. Bu muharebede Gazne Devleti yıkılış dönemine girmiş, Selçuklu Devleti resmen kurulmuştur. Pasinler Muharebesi (18 Eylül 1048) Selçuklularla Bizanslılar arasında yapılmış bir meydan muharebesidir. Pasinler Muharebesi Bizanslılarla yapılan yüzyıllık çarpışmalardaki ilk büyük meydan muharebesidir. Ayrıca Bizans'ın gücünü anlamak amacıyla yapılan bir savaştır. Malazgirt Muharebesi, 26 Ağustos 1071 tarihinde, Büyük Selçuklu İmparatorluğu Hükümdarı Alp Arslan ile Bizans İmparatoru IV. Romen Diyojen arasında gerçekleşen savaş. Alp Arslan'ın zaferi ile sonuçlanan Malazgirt Muharebesi, Türklere Anadolu'nun kapılarını açan savaş" olarak bilinir. Türkiye Selçuklu Devleti (veya Anadolu Selçuklu Devleti) (Arapça: السلاجقة الروم el-Salācika el-Rūm Farsça: سلجوقیان روم Salcūkiyân-e Rūm; Rum Selçukluları), Selçukluların Anadolu’da kurduğu devlettir. Türklerin Anadolu’ya yerleşmesi 1071’deki Malazgirt Savaşından sonra hızlandı. Selçuklu komutanı Kutalmışoğlu Süleyman Şah Anadolu’daki fetihleri batıya yayarak 1075'te İznik’i Bizans’tan aldı ve burayı başkent yaparak bağımsızlığını ilan etti. Böylece kurulan Anadolu Selçuklu Devleti, İlhanlıların son Anadolu Selçuklu sultanını tahttan indirdikleri 1308'e kadar varlığını sürdürdü. Ana madde : Harran Muharebesi 7 Mayıs 1104 tarihinde Selçuklu emirleri ile Haçlı devletleri Antakya Prensliği ve Urfa Kontluğu arasında 12. yüzyılda (şimdi Türkiye'de bulunan) Harran'in hemen güneyinde (şimdi Suriye'de olan) Rakka'da yapılan bir muharebe Dorileon Muharebesi 25 Ekim 1147 tarihinde İkinci Haçlı Seferinin başlangıcında gerçekleşti. Eskişehir yakınında yapılan bu savaşta Selçuklu Sultanı I. Mesud komutasındaki Anadolu Selçuklu ordusu İkinci Haçlı Seferinde iki koldan Anadolu'da ilerlemekte olan ordularından bir kolu olan Alman Kralı III. Konrad komutasındaki çoğunluğu Almanlardan oluşan bir orduyu hemen hemen tamamıyla imha etmiştir. "Ana madde :" Dorileon Muharebesi Miryakefelon Muharebesi, Anadolu Selçuklu Sultanı II. Kılıç Arslan ile Bizans imparatoru I. Manuil arasında, Denizli Çivril- Gümüşsu Kasabası yakınlarında Miryakefelon'da (Myriokephalon) yapılan savaş (17 Eylül 1176 Salı günü)(Denizli yakınlarında) Yassı Çemen Muharebesi 1230 yılında Erzincan yakınlarında Anadolu Selçuklu Devleti - Eyyubiler ittifakı ile Harzemşahlar arasında yapılan muharebe. Kösedağ Muharebesi, Anadolu Selçuklularının, Moğollara yenilmesiyle sonuçlanan ve 1 Temmuz 1243 tarihinde meydana gelen savaş. Türk-İslâm tarihinde, önemli bir dönüm noktası teşkil eden bu savaş, Anadolu Selçuklu Devleti 'nin yıkılma sürecine girmesine sebep olmuştur. Osmanlı Beyliği'nin temelleri 13. yüzyıl ortalarında atıldı. Beyliğe adını veren Osman Bey ileri görüşlü, kararlı ve başarılı bir devlet adamı ve askerdi. Onun bu kararlılığı devletin çok sağlam temeller üzerine kurulmasını sağladı. Osman Bey'in babası Ertuğrul Gazi hakkında sağlam ve güvenilir bilgiler hemen hemen yoktur. Bilinen, kendisinin 13. yüzyıl'da Batı Anadolu'da yaşayan Türkmen beylerinden biri olduğudur. Babası gibi Osman Bey'in hayatı hakkında da bilinmeyenler pek çoktur. Osman Bey, Çobanoğulları Beyliğinin vâsalı olarak Bizans topraklarıyla ilişkilerde bulunurken, bu beyliğin Bizans'la anlaşması üzerine, bölgede Bizans üzerine akınlarda bulunanlar, etkinliklerini bu kez Osman Beyin bayrağı altında sürdürdüler. Bu durum yavaş yavaş Osman Beyi bağımsızlığa iten bir etken oldu. Osman Bey bölgenin ve Bizans'ın içinde bulunduğu durumdan ustaca yararlanmasını bildi; bölgedeki İslâm tarikatlarının, özellikle Şeyh Edebali'nin gücünden ve nüfuzundan yararlandı. Bizans'a karşı savaşan gazilerin önderi durumuna gelen Osman Bey, Bizans köy, kasaba ve kalelerini birer birer ele geçirmeye başladı. Başarıları hem topraklarının büyümesine, hem de Anadolu Selçuklu topraklarından, komşu Türkmen beyliklerinden asker, komutan ve yöneticilerin onun saflarına katılmasına yol açtı. Genellikle 1299 tarihi, Osman Bey'in bağımsızlığını ilân ettiği tarih olarak kabul edilir. Bursa'nın fethi (1326): Osman Bey'in asıl amacı Bursa'yı almaktı. Bu nedenle şehri kuşatma altına aldı. Onun hastalanması üzerine, kuşatmaya oğlu Orhan Bey devam etti. Orhan Bey, Mudanya limanını ve Orhaneli'ni fethederek Bursa'nın Bizans ile bağlantısını kesti. Aralıklarla on yıl süren kuşatma sonunda Bursa teslim oldu. İpek üretiminin merkezi olan Bursa, Osmanlı Devleti'nin başkenti yapıldı. Osmanlıların bu dönemde Sakarya havzası ve Marmara bölgesinde yaptığı fetihlerdeki amacı, batı yönünde ilerleyip Rumeli'ye geçmekti. Sırp Sındığı Muharebesi veya Çirmen Muharebesi, 1364 yılında, Sırp prensliği, Macar Krallığı, Bulgar Krallığı, Bosna Prensliği ve Eflak Prensliğinden (Romanya'dan) oluşan İttifakın, Osmanlıları Balkanlar'dan atmak için başlattıkları bir savaştır. Edirne başkent olmuştur. I. Kosova Savaşı veya Birinci Kosova Meydan Muharebesi (28 Haziran 1389) Sultan I. Murat önderliğindeki Osmanlı ordusu ile Sırp kumandanı Lazar önderliğindeki bir Balkan ordusu arasında yapılmış bir muharebedir. Osmanlı'nın zaferiyle sonuçlanmıştır. Savaş sonunda bir Sırp soylusu Sultanın elini öpüp müslüman olmak istediğini belirterek I. Murat'a yaklaşmış ve onu ani bir hamleyle hançerleyerek şehit etmiştir. Şehadetinden sonra hüdavendigar lakabının verildiği sultanın iç organları orada gömülmüş, geriye kalan naaşı Bursa'ya götürülerek orada defnedilmiştir. Niğbolu Muharebesi (İngilizce: Battle of Nicopolis, Bulgarca: Битка при Никопол, "Bitka pri Nikopol"; Macarca: Nikápolyi Csata, Rumence: Bătălia de la Nicopole) 24 Eylül 1396'da Osmanlı ordusunun Macaristan, Kutsal Roma-Cermen İmparatorluğu, Fransa, Eflak, Lehistan, İngiltere Krallığı, İskoçya Krallığı, Eski İsviçre Konfederasyonu, Venedik Cumhuriyeti, Genova Cumhuriyeti, St. Jean Şövelyeleri askerlerinden oluşmuş bir Haçlı Ordusu'yla Tuna Nehri üzerinde bulunan Niğbolu kalesi yakınlarında yaptığı ve Osmanlı zaferiyle sonuçlanmış bir savaştır. Bu savaş aynı zamanda Niğbolu Haçlı Seferi ("Crusade of Nicopolis") diye de anılmakta olup Ortaçağın sonuncu büyük Haçlı Seferi olarak da nitelendirilmektedir. Bazı kaynaklarda savaşın tarihi 28 Eylül olarak verilmiştir. Ankara Muharebesi, Osmanlı Padişahı Yıldırım Bayezid ile Timur arasında, Ankara'nın Çubuk Ovası'nda yapılan savaş. Geç ortaçağ tarihinin en kanlı meydan savaşlarından biri olan ve Osmanlıların yenilgisiyle sonuçlanan Ankara Muharebesi, Osmanlı Devleti'nin parçalanmasına ve Fetret Devri (1402-1413) olarak bilinen bir iktidar boşluğu döneminin yaşanmasına yol açtı. Varna Muharebesi veya Varna Savaşı, 10 Kasım 1444 tarihinde, Macar, Leh, Papalık ve çeşitli Balkan milletlerinden oluşan, János Hunyadi komutasındaki Haçlı ordusu ile II. Murat önderliğindeki Osmanlı ordusu arasında bugünkü Bulgaristan'ın Varna şehri yakınında yapılmış bir savaştır.Osmanlı ordusu kazanmıştır. II. Kosova Savaşı veya İkinci Kosova Meydan Muharebesi (Macarca:"Második Rigómezei csata")(17 Ekim-20 Ekim 1448) Sultan II. Murat önderliğindeki Osmanlı ordusu ile Macar kumandanı János Hunyadi önderliğindeki bir Balkan ordusu arasında yapılmış bir muharebedir. Osmanlı Devletinin zaferiyle sonuçlanmıştır. İstanbul'un Fethi, 29 Mayıs 1453'te, şehri günlerdir kuşatan Osmanlı ordusunun, şimdi İstanbul olarak bilinen, o zamanki adıyla Konstantinopolis şehrini Sultan II. Mehmed Han'ın komutanlığında fethetmesidir. Bu fetihten sonra Osmanlı Devleti İmparatorluk olmuş, henüz 21 yaşında olan Sultan II. Mehmed, "fatih" unvanını da alarak Fatih Sultan Mehmed olarak anılmaya başlanmıştır. Tarihteki en önemli devletlerden olan Doğu Roma İmparatorluğu böylelikle sona ermiştir. Otlukbeli Muharebesi (11 Ağustos 1473) Osmanlı padişahı Fatih Sultan Mehmet ile Akkoyunlu Devleti sultanı Uzun Hasan arasında yapılmış bir meydan savaşıdır.Savaşta iki tarafın Türkmen süvarileri de etkisiz kaldı. Akkoyunluların mızraklı piyadelerinin hücumunu Osmanlı'nın yeniçerileri rahatça püskürttü. Osmanlı havan topları, engebeli arazide başarılı aşırtma atışları yaptı ve bu yeni silah karşısında şaşıran Akkoyunlular darmadağın oldu. Uzun Hasan ve Karamanoğlu beyi savaş meydanını terk etti. Orduları bir daha toparlanamayacak şekilde bozuldu. Zaferden sonra beyler düşmanı takibi önerse de Fatih ileri gitmedi. Arazi pusu kurmaya elverişliydi,