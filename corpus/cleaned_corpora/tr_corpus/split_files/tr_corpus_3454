eller yüzünden. Ve artık insanların bakış açısı da bozulur ekmekten hemen sonra. Artık onlar için o 14 yaşındaki masum çocuk çok değerli ülkelerini bölmeye çalışan bir teröristtir. 15 yaşında, 269 günlük koma sonunda 16 kiloyla vefat eden alçak bir terörist!!! Ekmekler bozulmuştur artık. Kiminin çocuğu milyarları yolsuzlukla cebe indirirken, kiminin çocuğu ekmek almaya giderken vurulur. Adalet isteği içimi kemirip durur işte tam da bu sebepten. Ekmek almaya giden bir çocuğun ölümüne sebep olan insanlar en ufak bir ceza çekmeden, bu ekmeler de düzelmez, halk da. En çok üzüldüğüm konu ise o çocuğun önce ölümüne sebep olup sonra da onu "terörist" diye yaftalayanların yedikleri ekmeklerin boğazlarından geçiyor olması. Kirli elleriyle ekmeklere sürdükleri zehrin tüm halka hala etki ediyor olması. Önce ekmekler bozuldu, sonra çocuklar öldürüldü. Kaynaklar Akbal, Oktay. Önce Ekmekler Bozuldu. İstanbul: Cumhuriyet Kitapları, 2008 Baysal, Ayşe, and Nuriye Över. "Ekmek; Beslenme Ve Sağlık Yönünden Önemi." Turkish Cuisine. Turkish Cultural Foundation. Web. 5 Ara. 2014. <http://www.turkish-cuisine.org/pages.php?ParentID=5&FirstLevel=76&SecondLevel=139>. Gökler Borluk PİYONLARINI İYİ SEÇ “Amazon Ormanları'nda bir kelebeğin kanat çırpması, ABD'de fırtına kopmasına neden olabilir. Farklı bir örnekle bu, bir kelebeğin kanat çırpması, Dünyanın yarısını dolaşabilecek bir kasırganın oluşmasına neden olabilir.” Bir kelebek, doğabilecek faciaların sebebi olabilir. Gerçekten de kelebek deyip geçmemek lazım. Bir kelebek gibi, hayatta önemsiz ve aynı zamanda değersiz gördüğümüz varlıklar, esasında bizim bilemeyeceğimiz büyük, kaotik veya bizleri facianın eşiğinden döndüren etkilere sahip olabilirler. Bununla ilgili akıllara gelen kritik olaylardan biri, evrenin yıkıcı ve şiddetli bir patlamayla oluşmasıdır. Sözde, biz buna patlama deriz ve bu durumu kafamızda kaotik bir durum gibi canlandırırız fakat işin özüne baktığımızda durumun göründüğünün tersi olduğunu fark ederiz. O patlama aslında yapıcı bir durumdur yıkıcılığının aksine. Belki patlamayı tetikleyen olay ufak ve asla önem vermeyeceğimiz gereksiz bir detay olan bir taşın yüzeyde sürtünme yaparak, o kara parçasının ısınmasına yol açmasıydı. Bu durumda, bir olayın sonuçlarının olumlu ya da olumsuz olacağına kesin bir tanı getirmek mümkün müdür? Biz bunu göremesek bile, hayatta her attığımız adımda ve her yaptığımız hamlede onlarca seçeneğimiz vardır uygulamak için. Biz, kendi verdiğimiz kararlarla hayatımızı ekip biçiyoruz, bir şekle sokuyoruz. Filmdeki başrol karakterinin de aynı şekilde, olayları değiştirip, sonuçlarına katlanma gibi bir özelliği var. Çoğu seyirci, filmde de gösterilen kahramanın sahip olduğu bu özelliği özenilecek olan bir yetenek olarak düşünürler ve kendilerinde de aynı yetenekten olmasını dilerler. Bu sayede geçmişe dönüp hatalarını ve pişmanlıklarını düzeltebileceklerdi belki de. Halbuki, kanımca asıl kaos bu noktada ortaya çıkardı. Ayrıca filmi izledikten sonra, kararlarımızın ve yaptığımız şeylerin iyi de olsa kötü de olsa hiçbir şekilde geri döndürülemez olduğunu anladım. Örneğin; ben, denize attığım bir taşın oradaki bir balık sürüsünü ürkütüp, suyun açıklarına kaçırdıktan sonra da açlıktan ölmek üzere olan bir köpekbalığına yem olup, o köpekbalığının hayatını kurtardığını bilemem. Ya da o taşı atarak hayatını kurtardığım köpekbalığının, o gün, soyu tükenmekte olan bir deniz kaplumbağasının hayatına son verdiğini… İşte bu yüzden bırakırım bazen bir süreliğine o taşı denize atmak gibi kararlar vermeyi. Bırakırım o tuzu çorbama katmayı ve o şekeri çayıma atmayı. Çünkü verdiğim kararlarla iyi ya da kötü bir olaya sebebiyet veriyorum. Fakat bunun aksi bir örnek olarak, bir gün kaldırımdan evime doğru yürürken dilenen bir çocukla karşılaşmıştım. Paraya gerçekten ihtiyacı var gibi gözüküyordu ki o soğukta beklemeye razı gelsin. Durup ceplerimi karıştırıp iki lira madeni parayı, uzattığı tasına koydum ve yoluma devam ettim. Yolun üzerinden karşıdan karşıya geçeceğim noktaya 5 metre kalmıştı ki yüksek bir süratle geçen bir araba gördüm. İşte o noktada anladım ki bazen, hiçbir karar vermemek bile kötü olaylara sebebiyet verebilirdi; dilenciye para vermekle oyalanmadığım takdirde, hızlı giden aracın bana çarpması gibi. Filmle karşılaştırmak gerekirse, başrol karakterimizin geçmişe gidip bir durumu düzeltmesini ya da düzeltmiş olabileceğini sanmasını, ben, beynimizin ve ruhumuzun, bizden yapmamızı istedikleri herhangi bir şeyin aksini yapmak olarak nitelendiririm. İçimizden ilk geçen şeyi yapmamak, kötü sonuçlar doğurabilir, her ne kadar o karar ya da davranış mantıksız gelse de. Bir satranç oyununda, şahın neredeyse mat edileceği o anda bir piyon oynamak gibi. Alt tarafı bir piyondur aslında, fakat oyunu kurtaracak etkiyi dolaylı olarak sağlayabilir, tıpkı bir kelebeğin kanat çırpışının fırtınaların olmasına ve onlarca insanın evini kaybetmesine neden olduğu gibi. Benim oynadığım o piyon, satranç masamdaki kelebektir, denize attığım o taştır, belki dilenciye verdiğim o paradır. Bu iki saatlik seyir, bana geniş bir pencere sundu ve bu geniş pencereden baktığımda gördüm ki, asla bir piyonu hafife almamalısın çünkü bu oyunun kaderini piyonlar belirler ve kesinlikle geriye döndürülemezler. KAYNAKÇA https://tr.wikipedia.org/wiki/Kelebek_etkisi "Kelebek etkisi." Wikipedia. Wikimedia Foundation, 07 Feb. 2017. Web. 17 Feb. 2017. Zekeriya Gökmen Dursun ETRAFI DİNLEYEBİLİR MİYİZ? İnsanın hırsının bir sınırı var mı? Ya da egosunun? Bana kalırsa yok, böyle de gideceğe benziyor. Sonu iyi mi olur kötü mü olur orası tartışılır ama gidişat bu. Değiştirebilen de çıkmıyor. Hal böyle olunca kendimizi ‘Tanrıcılık’ oynarken bulabiliyoruz. Tabi ki de olması gerektiği gibi beceremiyoruz. Nereden olduğunu hatırlayamadığım bir replik vardır: ’Tanrı, usta bir marangoz gibidir. Pek çokları onu taklit etmeye çalışır, çoğu da elini keser.’. Pekala Tanrı her şeyi biliyor ama biz tanrı olmadığımıza göre her şeyi bilemeyiz. Çok bilmişlik gibi bir egodan vazgeçmeliyiz, aksi takdirde hiçbir zaman mutlu olamayız. Günümüzde herkes bir telaşın içinde. Kime sorarsanız sorun çok az kişi neden koşturduğunun yanıtını bilir. Olan, boşa giden değerli zamanlara oluyor. Bense bu kadar kasmanın bir şekilde bize zarar vereceği kanısındayım.Etrafta o kadar çok bilgi dolaşıyor ki hangisine yetişeceğimizi bilmiyoruz. Yetişsek bile doğru olup olmadığını bilmiyoruz. Haliyle de zaman kaybediyoruz. Her şeye yetişeyim derken kendimizi unutuyoruz. Zaten sonrası malum, şehirlerde mutluluk seminerleri veriliyor, yaşam koçları çıkıyor. Sosyal medyaya baktığımızda başkalarının mutluluğunu kıskanırken buluyoruz kendimizi. Kendimizi de mutlu etmek için bir şey yapıyor muyuz? Çok ama çok az çaba gösteriyoruz. Neden? Çünkü yapacak çok daha önemli işlerimiz var ve onlar için zaman lazım. Kendimize gelince de nedense zaman bulamıyoruz. Şu sıralar bir güven sorunudur aldı başını gidiyor. Birbirimize güvenemiyoruz. Beraber yaşamaktan kendimizi soyutlamış durumdayız. Haliyle başkalarının bildiklerini bilemiyoruz. Kendimize kattıklarımız sadece kendimizin bildikleriyle sınırlı kalıyor. Bu kadar telaşın ve bilgi karmaşasının içinde zaten bildiklerimizi salt bir şekilde değerlendiremediğimizden kendimizi yeterince geliştiremiyoruz. Halbuki bizim dışımızda başka insanlar da yaşıyor. Hatta yaklaşık 7 milyar tane daha var. Egomuzu pohpohlamak ve ‘Tanrıcılık’ oynamak için bu sayı biraz fazla gibi. Gerçi başta belirttiğim üzere, bunu asla kabullenemeyeceğiz. Oysa dünyadaki çoğu sorunun çözümü birbirine güvenmek ve bilgi alışverişinden geçiyor. Where to İnvade Next’in fragmanını izlediğimde çok farklı bir film olacağını tahmin etmiştim. Öyle de çıktı. Bu devirde yapılabilecek en cesur filmlerden bir tanesini yapmışlar. Egoların ve ‘Tanrıcık’ların ülkesi Amerika’nın bile her şeyi bilmediğini, aksine çoğu şeyi bilmediğini o kadar güzel anlatmış ki... Halbuki biz Amerikalıları her şeyi bilen üstün insanlar olarak görmüyor muyuz? Hani onlar her şeyi yapabilecek kapasitedeydiler? Demek ki değillermiş. Dışarıdan öğrenecek o kadar çok şeyleri var ki ama dış dünyaya açılmaya korkuyorlar. Kendi içlerinde bir ‘Amerikan Rüyası’ oluşturmuşlar ve orada yaşıyorlar ancak en nihayetinde bir rüyada yaşadıklarının farkında değiller. Egoları onları olmayan şeyleri düşünmeye ve olmadıkları gibi davranmaya teşvik ediyor. Elbette bize de kendilerini öyle lanse ettikleri için kanıyoruz. Oysa medeniyetin temel değerlerinden birini ne yazık ki unutuyoruz: Medeniyet bilgi birikimiyle oluştu. Biz bu noktaya tek başımıza değil, tüm insanlar sayesinde geldik. Şu ana kadar da başkalarıyla temasta olmayıp gelişen bir toplum bulunmuş değil. Dış dünyayla diyalog kurup fikir alışverişi yapmayan toplulukların da hali ortada. ‘Her şeyi ben biliyorum, başkalarını dinlemeye ihtiyacım yok, fikir söylemeyin beni dinleyin’ gibi cümleler kurup mutlu olmayı beklemek çok ütopik olsa gerek. Halbuki başkalarını da dinleyebilsek, onların da doğru yapabileceğine inanabilsek, onlara güvenip diyalog kurabilsek ne kadar da farklı olurdu her şey. Sadece bana mı böyle geliyor o konuda da emin değilim ama egomuz bizi çoğu zaman yanlış yollara sürükledi. Bir insan egosuna kapılıp kısa süreliğine mutlu olabilir ama bunun sürdürülebilecek bir yaşam şekli olduğu kanısında değilim.Mutlu olmayacaksak tüm bu koşuşturmanın ve kendini beğenmişliğin amacını hala çözebilmiş değilim. İnsan kendi hayatını kendisi belirler. Genelde iki seçenek olur. Birincisi çoğunluğun yaptığını yapıp kuduz köpek gibi etrafta bencilce koşturup durmak, ne yapcağını bilmemek ve vaktini boşa harcamak, etrafında ona yardımcı olabilecek insanları görmezden gelip kendini yormak. İkincisi ise yapacağı şeyleri aklında oluşturup faaliyete geçmek, tek başına olmadığının farkında olup, başkalarının yardımını almanın onun hayatını ve yaşam standartlarını düzelteceğinin filmin yönetmeni Michael Moore gibi farkına vararak yaşamak. İkinci seçeneği seçenler için iyi bir haberim daha var. Belki adınızı ilk seçeneği seçenler kadar duyuramayabilirsiniz ama çok daha mutlu bir yaşam geçirirsiniz. Gerçi adınızı kaç kişinin duyduğu sizin için sorun oluşturmamalı, ne de olsa egonuza yenik düşmediniz. Oluşturmaz değil mi? Kaynakça: Michael Moore, Zekeriya Gökmen Dursun 21602226 OSMAN AKGÜN Savaşların Asıl Nedeni Dünya hep bir yangın yeri olmak zorunda mı? İnsanlar neden sürekli birbirleriyle kavga etmek istiyor? Bu sorular eminim ki herkesin kafasında bir yer bulmuştur. Özellikle tarihe biraz daha fazla ilgi duyan biri için bunlar çok önemli sorular. Ne yazık ki tarih kitaplarının sayfalarının çoğunu savaşlar kaplamakta ve tarihe kara bir leke olarak geçmektedir. Özellikle insanlar kabileler şeklinde yaşamaya başladığından beri sürekli başka gruplarla çatışma içinde olduğunu çok net bir şekilde görebiliriz. Yakın tarihimizdeki ve dedelerimizin şahit olduğu en kanlı savaşlardan biri de 1.Dünya Savaşı. Adına bakılacak olursa bütün dünyanın savaş içinde olduğunu düşünebilirsiniz. Kısmen doğru. Fakat atlamamamız gereken çok önemli bir nokta var ki savaşı çıkaranların savaşmadığı gerçeği. Peki, bu savaş neden çıkmıştı? Gerçekten bu savaşın sonunda dünya daha iyi bir yer mi oldu? Öncelikle, insanoğlunun açgözlülüğü bu tür savaşların çıkmasında en önemli etken. Belki tarih kitaplarında bu konunun üzeri birçok etkenle örtülmüş olabilir. Örneğin, savaşın başlamasının nedeni Avusturya-Macaristan prensinin öldürülmesi olarak görülür çoğu zaman. Peki, gerçek neden bu muydu? Kesinlikle hayır. Fazla paranın tadını almış akbabalar daha fazlası için başlatmışlardır bu savaşı. Aslında James Joll’un Birinci Dünya Savaşı Neden Çıktı kitabında anlattığı dönemin Avrupa’sının ruh hali aslında bu açgözlülüğü çok iyi özetliyor. Özellikle siyasilerin sürekli yeni bir kaynak arayışı içinde olması ve başka insanların topraklarına göz dikmesi ne yazık ki bu savaşı doğuran sebeplerden. Bu durum tabii ki sadece o dönemin siyasilerine ait değildi. İnsanoğlunun içinde yatan ve doymak bilmeyen arzu ne yazık ki tarihteki çoğu insanın kendini kaybetmesine neden olmuştur. Fakat, en acı durum da şu ki güç sahibi insanlar, bu açgözlülüklerini başka insanlara vatan sevgisi adı altında aktarmış ve kendi menfaatleri için çıkardıkları savaşlarda masum insanları savaştırmışlardır. Masum insanlar da ülkelerinin gerçekten buna ihtiyacı olduğunu sanmışlardır. Bu durum zincir şeklinde devam etmiş ve ülkesini savunanlar ve ülkesi için savaşanlar arasında olan bir savaşa dönüşmüştür. Özellikle Çanakkale Savaşı’nda bu durum çok net bir şekilde görülebilir. Dünyanın bir ucundan sırf İngiliz akbabalarının isteği üzerine gelen masum insanlar, hiç bilmedikleri topraklara, Türkiye’ye, savaşmak için gelmişlerdir. Çoğunluğu evlerinde ailesine yetecek kadar ekmek sahibi olan insanlar birbirlerini süngülemişler ve üzerlerinde savaşmışlardır. Bunun sonucunda aileleri daha refah bir şekilde mi yaşamışlardır? Ne yazık ki hayır. Tam aksine çoğu çocuk babasız kalmış ve ellerindeki belki de son mutluluk kaynaklarını kaybetmişlerdir. Bu savaşın kazananı kim olmuştur peki? Tabii ki bu akbabalar. Peki, neden asla ders almıyoruz bu savaşlardan? Gerçekten kandırılmamız bu kadar kolay mı? Aslında değil. James Joll’un kitabındaki nedenler incelenecek olursa ders çıkarmak için biraz okumak yeterli. Akbabaların, milli duyguları savaşlar için kullanması tabii ki yadsınamayacak bir gerçek. Ancak burada düşünmemiz gerekiyor ki bu duygular ülkemizi sahiplenmemiz ve savunmamız için var. Kesinlikle başka insanların ailelerini yıkmak, ocaklarını söndürmek için değil. Özellikle aile burada çok önemli bir yer teşkil etmekte. Ailesiz bir çocuğun petrolü ve sömürgeleri çok bir ülkede yaşaması daha mı iyi diye sormak lazım. Bu soruyu içtenlikle cevaplayacak hiçbir insanın aksi cevabı vereceğini düşünmüyorum. Çünkü insan psikolojisi öyle bir şeydir ki hiçbir maddiyat onu tamir edemez. Düşünsenize 1.Dünya Savaşı sonrası toplumların ruh halini. James Joll’un da aktardığı gibi birçok kadın eşsiz, birçok çocuk babasız kalmıştır. Savaşı kazanan akbabalar belki sömürge sahibi olmuşlar ama vatandaşlarında büyük bir yıkım yaratmışlardır. Ancak, ne yazık ki, günümüzde de pek ders almış görünmüyoruz. Yeni yaratılan terör örgütleri, patlayan bombalar sürekli birçok masum insanın ölümüne neden oluyor. Simsiyah bir hammaddeye sahip olmak için insanların hayatını kapkara yapmaya gerçekten değer mi? Bu soruyu gerçekten özümseyerek cevaplarsak doğru yolu bulabiliriz. Vereceğimiz cevap da aslında kendimizi kendimize bir kez daha tanıtmamızı sağlayacaktır. Unutmamalıyız ki insanlığın içindeki arzu her zaman birilerinin gözünü kör edecek ve farklı yüzlerde akbabalar yaratacaktır. Bu akbabalar da bizi tarihteki tuzaklara düşürmeye çalışacak ve kendi menfaatleri için bizi kullanmak isteyeceklerdir. Ancak, bu kandırma çabalarına en iyi şekilde karşılık vermek için bilmeliyiz ki hiçbir akbaba bizi bizden daha iyi tanıyamaz. Kandırılmamak için önce benliğimizi iyi bilmemiz ve insanlık tarihini iyi okumamız lazım. Hiçbir hammaddenin bir çocuğun gülüşünden daha önemli olmadığını fark ettiğimiz zaman da asla açgözlülüğümüzün esiri olmayız. Böylece akbabalar da o çok istedikleri siyah maddenin içinde boğulurlar. Alptekin Öksüz Çoktan Gitmişsin “Sesin kapıyı çalıyor sandım Senin sesin ağır Boşluğun koyu Ben şimdi hangi semtin Gözlerine bakacağım Şaşırdım Ben şimdi hangi evin Gözlerine baksam Boş Benden çoktan taşınmışsın.” En çaresiz hissettiğiniz anı hatırlıyor musunuz? Her şeyi yapmaya hazırsınız ama yapacak bir şeyiniz kalmamış. Sanki sıkıca tuttuğunuz balonun ipi bir anlığına elinizden kaçmış, tutmak için zıplıyorsunuz ama her zıpladığınızda sizden daha çok uzaklaşıyor. O saatten sonra sadece izliyorsunuz. Onun geri gelmeyeceğini biliyorsunuz ama gelir diye arkasından bakmaktan da alıkoyamıyorsunuz kendinizi. Kendimi gerçekten çok çaresiz hissettiğim anlardan birisiydi Haydar Ergülen’ in bu şiirini okumam benim için. Kabul etmek istemediğim bir gerçeği fark etmemi sağladı. Artık hayatımda olmayacak birinin yokluğunu kabul etmek gerçekten çok zor. Her gün onu görmeye alıştıktan sonra şimdi onsuz ne yapacağım gerçekten bilmiyorum. İnanmak istemiyorum onun gittiğine. Hala onu göreceğimi sanarak çıkıyorum evden. Ondan gelecek bir mesajı bekliyorum. Onun sesine benzeyen sesler duyunca kalbim deli gibi çarpıyor. Her yerde onu arıyorum ama onu görürsem ne yapacağımı bilmiyorum. Onu gerçekten çok seviyorum ama geri dönse bile yeniden gideceğini biliyorum. Sevmek her zaman yeterli olmuyor. Birini deli gibi seviyorsunuz ama bu birlikte olmak için yetmiyor. Ona her şeyi vermek istiyorsunuz ama sevginiz dışında verebilecek bir şeyiniz yok. Kendinizi çaresiz ve değersiz hissediyorsunuz. Sevginizin hiçbir gücü kalmamış onun üzerinde ve bunu siz düzeltemezsiniz. Onun için herkesi, her şeyi karşıma aldım. Tek gerçeğim, yuvam olmuştu o benim için. Şimdi nereye gideceğimi bilmiyorum. O evden çıktım ama yolumu kaybettim. Ondan ayrıldığımda, sanki evden oynamak için çıkıp da kaybolmuş bir çocuk gibi olduğum yerde bekliyorum. Belki beni bulur diye. Ama o beni bıraktığının farkında bile değil. Ben hala gittiğini kabul edemezken o çoktan başkasına kapılarını açmış. Ona geri dönemiyorum ama sadece ona çıkan yollarını bildiğim için başka bir yere de gidemiyorum. Hiç bu kadar çaresiz hissetmemiştim. Hala onun dertlerini düşünüyorum. Yarına yapması gereken ödevi hatırlatmak ya da sınavına çalış diye uyarmak istiyorum ama yapamıyorum. Niye aklımdan bunlar geçiyor hala bilmiyorum. Bir gün onun beni artık sevmediğini kabul edeceğim. O zaman her şey daha farklı olacak. Kendime gidecek bir yer bulacağım. Artık ağlamayacağım sonrakiler için. Kimsenin beni bu kadar üzmesine izin vermeyeceğim ya da kimseyi kendi evim gibi benimsemeyeceğim. Gidebileceğim başka bir yer olacak her zaman. Bir daha kimse bana bu kadar çaresiz hissettiremeyecek. Yine hayatıma birisi girecek ama her an gidebilecekmiş gibi seveceğim onu. Kendimi kimseye, hiçbir yere ait hissedemeyeceğim artık. Belki de böylesi daha iyidir bilmiyorum. Hata yapmadan öğrenemeyiz. Benim en büyük hatam bu kadar sevmek olacak sanırım. Kimseye bu kadar bağlanmamam gerektiğini öğrendim. Kimseye kendimi bu kadar açmamam, yaralarımı göstermemem, korkularımı anlatmamam gerektiğini biliyorum artık. İyi günümde yanımda oluyorsa olsun, kötü günümde ben kendi başımın çaresine bakarım. Eğer bu günleri yalnız atlatabilirsem, sorunlarımı yalnız çözebilirim demektir. Biliyorum hiç kolay olmayacak, hiçbir zaman kabul edemeyeceğim. Ama bunu yapmam gerekiyor. Kendim için, beni sevenler için. Artık onu bırakmam gerekiyor. Onun artık yanımda olmayacağı gerçeğini fark etmem gerekiyor. Ondan sonra kendi hayatımı yoluna koymaya başlayabilirim. Hemen olmayacak tabii ki bunu biliyorum ama kabul etmezsem hiçbir zaman başlayamam. Belki siz de yaşamışsınızdır bunu. Hayatınız bir an için durmuştur. Benim kadar çaresiz hissetmişsinizdir. Nasıl aştınız, nasıl unuttunuz o günleri o kadar merak ediyorum ki. Biliyorum ilerde ben de hiçbir şey hissetmeden hatırlayacağım onu. Sadece biraz zaman gerekiyor bunun için. Kaynakça Ergülen, Haydar. Öyle Küçük Şeyler. İstanbul: Kırmızı Kedi Yayınları, 2016 ZARA TESLİM OLMAK “Kendinizi anlayın, kendinizi kabul edin ama kendiniz olmayın.” Bu sözleri söyleyen Luke, hayatını zara adamadan önce, sıradan bir psikiyatristti. Hayatı çok monotondu, öyle ki artık tek emin olduğu şey bir değişime ihtiyacı olduğuydu. Böylece tüm tabuları yıkarak, kendini şansa adayarak ve kendinden vazgeçerek kendisini yarattı. Artık hayatındaki her kararı, attığı bir çift zar ile alıyordu. Kitabı okuduktan sonra şöyle bir düşündüğümde, aklıma rahatsız edici bir şekilde saplandı bu karar. Bir insanın nasıl böyle bir karar alabileceğine hayret ediyordum, kitabın bir çeşit biyografi olduğunu bildiğim için. Kendi hakkımda düşündüm, değişime ihtiyacım olup olmadığını sorguladım. Her zaman olmasa da, ben de sıkılıyordum rutin düzenden. Şimdiye kadar kaçmış olsam da bu düşünceden, şimdi biraz daha zorlanıyordum kendimi alıkoymaktan. Bence değişim, bazen kaçınılmaz bir dürtüdür, en azından benim için öyleydi. Her ne yaparsam yapayım içimde bulunan, varoluşumdan beri genetik kodlarımda yazılı olan “özgürlük”, benim sürekli aynı filmi tekrar tekrar izlediğim bir kafeste kalmama izin vermedi. Bağnaz düşüncelerime saplanmamı reddeder, beni sıkıcılığın kapanından çekip çıkarırdı. Aklımın bile alamayacağı durumlarda bu iç ses, beni bir şekilde “değiştirir”. Değiştirir çünkü bilir ki değişmezsem tekdüze hale gelirim. Bu benden tüm yaratıcılığımı alır ve meyve vermeyen bir ağaca dönüşürüm. Durum böyle olunca da üretemem. Benim gibi, kimse üretemez. Bu durumların herkes için aynı olduğunu düşünüyorum. “Eğer bir şeyler yazmıyorsan, düşünmüyorsun demektir; eğer düşünmüyorsan da ölmüşsün demektir.” Yaşadığım süreçte gördüğüm kadarıyla ne yazık ki şu anki hayat koşullarında insan, başka bir insana ucu değmedikçe bir eylem gerçekleştiremez. Bu eylem sadece kendisini ilgilendirse dahi durum böyledir. Tam da bu yüzden Luke, seçtiği yolu hastalarına da öğreterek onların da kendisi gibi değişip “iyileşmelerini” sağlamak istiyor. Kitabı okuduktan sonra kendim de zar yolunu denedim. Bu yolun asıl amacını anlamak ve kendimi az da olsa “değiştirmek” için bir çaba göstersem de, bunu yapan tek insan olduğumdan hiçbir zaman tam olarak bu yaşantıyı tadamadım. İnsanların başka insanlar üzerindeki etkisi o kadar büyük ki, artık özgür iradeden bahsetmek imkânsız hale geldi. İnsan değişse bile, içinde her zaman art niyet taneleri kalır. Ne zaman kendimi eski “ben” ile kıyaslarsam, bu sonucu açıkça görebiliyorum. İnsan, doğası gereği biraz da “kötü” dür. Bir insanın kötülüğünü tamamen yok etmek demek, o insanı yok etmek demektir. Luke, zar yolunu seçerek aslında bunu başarmanın yolunu buluyor ve doğru düşünmüyor değil. Onun düşüncesi ideal bir dünyada uygulanabilecek bir düşünce değil, ideal bir dünya için uygulanabilecek bir düşüncedir. Belki de insan arınmak için kendini yok etmelidir. Belki de egoyu, süper egoyu ve kötülüğünü yok etmek, kendimizi arındırmak için benliğimizi yok etmeliyiz. Eğer kendi irademizi değil de rastgele emirleri dinlersek ve özellikle bu emirler düşünemeyen bir varlıktan geliyorsa (zar gibi) egodan, süper egodan veya kötülükten bahsedemeyiz. Seçenekleri biz versek de biz sadece zarı dinliyoruz. Bu bizi kötü yapar mı? “Hepimizde normal kişilik tarafından baskı altında tutulan ve nadiren açığa çıkan azınlık dürtüleri vardır.” İnsan ancak baskılanan dürtüleri açığa çıktığında arınabilir, tam olarak değişebilir. Bunun dışında yaptığımız her şey, başkalarının dayatmasıdır. Kendimiz olabilmemiz için benliğimizi parçalamamızın sebebi bu aslında. Yapay benliğimizi kırarak, asıl benliğimizi ortaya çıkartmak. İradesiz bir varlık yardımıyla, irademizi temizlemek. Yalan söylemek, yalan söyleyerek kendimizi özgür bırakmak “çünkü iyi söylenmiş bir yalan tanrıların armağanıdır.” En sonunda bir zar kültünün lideri olan psikiyatr Luke için zar hayatı, değişimi çok seven bir insanın uyuşturucusuna dönüştü. Luke, bana yaşadıklarıyla birçok fikir verdi. Daha iyisi için, uygulamamız gereken fikirler. Belki de bazen tabularımızı yıkıp, gerçeğin bize dayatılandan çok ne olduğunu öğrenmek uğruna, “değişmeye” cesaret etmeliyiz. Tüm irademizi bir zara bağlamasak da bunu yapabiliriz. Önemli olan, bunu istememizdir ve önümüzdeki tek engel ise “yapay” benliğimizdir. Ali Utku TURHAN Gökçe Batur KAYBOLAN MASUMİYET Bu aralar sıklıkla kendi karakterimi, geldiğim konumu sorgularken buluyorum kendimi ve bu beni nedenini tam olarak çözemediğim bir şekilde ürkütüyor. Sanırım potansiyelimden, dönüştüğüm kişiden korkuyorum. Eskisi gibi olamamaktan, bir şeyleri yitirmiş olmaktan… Özellikle de masumluğumu kaybetmiş olmaktan çok korkuyorum. Bu da beni çocukluğuma götürüyor… Ne kadar masumdum, ne kadar masumduk hepimiz! Kötünün ne olduğunu bilmiyorken ve bu yüzden de kendimizi koşulsuzca iyiye adamışken küçük birer melektik bu dünyanın hâlini biraz olsun iyileştirsin diye küçük birer ümit olarak gönderilmiş… Belki ben büyüyeli, ellerim kirleneli çok oluyor ama çocukları hâlâ küçük birer kurtarıcı gibi görüyorum bizler için, çocukluğunu yitirenler için gönderilmiş… Öyle ki masumiyetleriyle birlikte çocuklar da ölümsüzleşiyor gözümde, sadece bir anlığına. Çünkü gerçekler bozup geçiyor o anı. Şu ana geliyorum, kendimi görüyorum, tek bir kırıntı kalmadığını görüyorum çocukluğumdan içimde, kötüyle tanışalı çok olduğunu görüyorum… İçimdeki çocuğun öldüğünü görüyorum yani çoktan. İşte tam bu sırada Ahmet Erhan’ın “Penceresinden yağmuru dinleyen şu çocuk ölecekse / Yüzünde kederi, çocukluktan öte her şeyi” (Erhan, 2014, s.27) dizeleriyle karşılaşıyorum. Ahmet Erhan’ın Burada Gömülüdür kitabıyla yeni tanıştım, fakat bu tanışma tam da kendimi ve çocukluğumu sorguladığım anlara denk geldi. Dizelerinde sormaya bile korktuğum soruların cevaplarını gördüm… Her çocuğun öyle ya da böyle bir gün öleceğini hatırlatıyordu mesela Erhan yukarıdaki dizelerinde de olduğu gibi. Tek bir cümleyle hem ölen çocukları hem de ölen çocuklukları anımsadım. En önemlisi de kendi çocukluğumun ölümüyle yüzleştim… Zordu, ama gerçekti de işte. Çocukluğumun masumluğunu yitirmiştim. Ayda bir babaannesinin yaptığı o üzümlü kurabiyeden kalan son bir adeti de komşunun küçük kızıyla paylaşan Gökçe yoktu artık, koca bir kurabiye tabağını alıp odasında hepsini kendisi yiyen bir Gökçe vardı. Okuldan eve dönüşlerinde yüzünde küçücük de olsa bir gülümseme görebilmek, azıcık da olsa kalbine dokunabilmek için annesine yol üzerinde durup da en güzel çiçekleri seçip kopartıp eve kadar götüren Gökçe yoktu, eve daha erken varabilmek için o çiçeklerin üstünden geçen bir Gökçe vardı. O çalışan annesine, çalıştığı hâlde eve dönüp de yine de her işi halletmeye çalışan annesine çiçekler götüren Gökçe gitmiş, eve geldiğinde yemek bulamayınca yine aynı anneye bağırıp çağıran bir Gökçe gelmişti. Çocukluğum ile birlikte masumluğum gitmiş, yerine bolca bencillik bırakmıştı belli ki. Bu durumla bu derece yakından yüzleşmek çok üzdü beni… Çevreme baktım, hâlâ çocuk olanlara, hâlâ çocuk olabilenlere… Yine de artık çocukların daha erken büyüdüğünü anladım. Masumiyetlerini daha çabuk kaybediyorlardı artık, maalesef… Bunun onlar da farkındalardı sanki. Tıpkı Burada Gömülüdür’ün satırlarında yazdığı gibi: ”Çocuklar, ilk silah sesinde yaşlanacaklarmışcasına / Sıkıca tutuyorlar oyuncaklarını / Ve bir namluya dönüşeceklerinden kuşkulanarak çiçekler / Kırmak istiyorlar saksılarını.” (Erhan, 2014, s 17) Düşündüm “Düzeltebilir miyim bu durumu?” diye. Sanırım farkındalık da bir başlangıçtı… Masumiyetimi, çocukluğumu geri kazanmak istedim. Herkes yıllar öncesine gitsin, bencilliğini soyunsun istedim. Erhan’ın şiirlerine konu olmayalım istedim… Kitaptaki her dize düşüncelerimi doğrularcasına sonlandı. İyiyle kötüyü ayırabildiğimden beri kötü benden hiç ayrılmamıştı. Önce çocukluğumu sonra beni ele geçirmişti. Oyuncaklarım çoktan mecazi silahlara dönüşmüşlerdi. Utandım kendimden, sıkıldım, üzüldüm. Korktum da. Hepimizden korktum, çocukluğunu yitiren herkes ürküttü beni. Sanırım bununla yaşamayı öğrenmek yerine, bunu bir kitap hâline getirmek yerine buna müdahale etmeyi öğrenmeliyiz. Belki biz çocukluğumuzu geri kazanamayız ama çocuklarımıza kaybettirmemeliyiz... Kaynakça: Erhan, Ahmet. Burada Gömülüdür. İstanbul: Kırmızı Kedi Kitabevi. 2014. THE SHAWSHANK REDEMPTION: ETKİLEYİCİ BİR YAŞAM TECRÜBESİ / Ege Tezerişener Tam bir başyapıt olan ve Frank Darabont’un yönettiği The Shawshank Redemption; yani Esaretin Bedeli, tüm doğallığıyla bir hapishane hayatını ele alıyor. Filmin başrollerini iki usta isim paylaşıyor: Tim Robbins ve Morgan Freeman. Film, gerçekten de sahip olduğu doğal ve objektif anlatımıyla ve oyuncuların sahip olduğu eşssiz oyunla göz dolduruyor.Filmin konusu kısaca, yanlış bir mahkeme kararıyla hapishaneye düşmüş olan bir bankacının bu hapishaneden kaçışı şeklinde açıklanabilir. Asıl ilgi çekici kısım ise bu senaryoçerçevesinde işlenen duygu ve izlekler. İşlenenler arasından en önemlileri bana göre umut ve kararlılık çünkü nerede olursa olsun bir mücadele varsa, hele ki en mühimi olan hayatsa tıpkıbu filmdeki gibi, umut ve kararlılık olmadan bu mücadele verilemez. Film her izleyicisine bir ilham kaynağı olabilecek kapasitede. İnsan hayatında kararlılığın, dayanıklılığın, sabır ve aklın büyüleyici uyumuna dikkat çekiyor ve bunların önemini bir kez daha hatırlatıyor. Sabrınve beklemenin size neler getirebileceğini apaçık ortaya koyan bu film, gerçekten insana işliyor. Azmi ve sadıklığı çok iyi ele alan ve işleyen bir film.Filmde en çok dikkatimi çeken ve hayretler içinde kalarak izlediğim bir insanın başına ne kadar talihsiz, yorucu ve yıpratıcı olay gelirse gelsin pes etmemesi ve tüm bunların intikamınıvazgeçmeden alması. Bir insanın nasıl bu kadar kararlı ve sabırlı kalabilmesine çok şaşırdım.Kendi üzerimden düşündüm de ben hem sabırsızım, hem bu kadar olaya tahammül edebilmemolanaksız olurdu. Fakat kendisine başarıyı getiren ve istediğine ulaşmasını sağlayan da bu sahip olduğu dayanıklılık ve sabır oldu. Başka gerçekten çok hayret ettiğim bir olay ise hapishanede çok uzun süre yatmış olan birisinin tahliyesi geldiğinde dışarı çıkmak, hapishane dışındaki hayata alışmak istememesi oldu. Zaten o hayata alışamıyor ve hayatına son veriyor yani pes ediyor zorluklara karşı. Çok ilginç karşıladım sanki hapishane insanları düzeltmek ve onlara bir ders vermek için değil de onların kalan veya kalacak olan hayatlarınıda ellerin almak için kullanılan bir araç. Hapishane hayatı 'suçsuzları' kendisine alıştırıyor ve eminim ki çok kısa süre bile olsa bir hapishane çok büyük bir travma demek.Bana kalırsa filmi; korku insanı tutsak eder, umut ise özgür kılar şeklinde bir cümle kapsamış olur. Bir insan ne yaşamış olursa olsun kaybetmemesi gereken en önemli şey umuttur. İnsanın içindeki umut ölmüşse o insan zaten çoktan ölmüş demektir. Düşmemizin veya sarsılmamızın tek sebebi tekrar doğrulmayı ve eskisinden daha güçlü ve bilinçli olduğumuzu anlamak içindir. Ne konuda olursa olsun asla pes etmemeli, istediğimizi elde edene kadar kararlılıkla çabalamalıyız. Korku ise sahip olduklarımızı elimizden almak için bire birdir. Sahip olduğumuz umudu korku bastırmamalı.Bana göre bu film geçekten izlenecekler listesinin başında geliyor. Ne zaman moraliniz bozulursa, modunuz düşerse veya pes edecek gibi olursanız bu filmi izleyip tekrar düşünmenizgerekli. Herkese moral verebilecek ve ilham kaynağı olabilecek bir eser. Filmi izlerken ve izledikten uzun bir süre sonra bile tüylerim diken diken oldu ve o halde kaldılar. Hiçbir izleyenin kolay kolay filmin etkisinden çıkamayacağına ve filmde dikkatini çeken en ufak bir detayın bile günler boyunca kafa kurcalayacağına ve kendini kolay kolay unutturamayacağına eminim. Kolay kolay bir filmi beğenmem fakat bu film ilk dakikalarında bile bana kendini sevdirebilmeyi ve sonrasında kendisine hayran bırakmayı başardı. Herkesinhayatında birden fazla kez izlemesi gerekiyor bu filmi. İşlediği konular, değindiği duygular, uyandırdığı düşünceler ile sahip olduğu etkileyici anlatım ve estetik de birleşince tam puan alan ve defalarca izlenmesi gereken filmdir The Shawshank Redemption.Şunu eklemek isterim ki bu düzeltme için verilen sürede yeni bir diziye başladım. Henüz çok başlardayım fakat cidden çok gülerek izlediğim için devam edeceğim bir dizi. Bu dizinin bir bölümünde Esaretin Bedeli'ndeki sahnelere benzer sahneler çekilmiş ve gönderme yapılıyor. Demek ki filmi yönetmenler de örnek olarak kullanabiliyorlarmış.İnsan ve Yalnızlığı İnsanlar sosyal varlıklar olarak yaratılmışlardır. Bu kimi için bir nimet kimisi içinse bir kelepçedir. Çünkü yalnızlık durumunda bu özellik acı dolu bir yoksunluk haline gelir. Açlık susuzluk gibi kolay giderebilen bir ihtiyaç da değildir bu. Çünkü açlık yemek yenerek susuzluk su içilerek giderilebilir ama yalnızlık kolay kolay giderilemez. Birisi, birileri gerekir gidermek için. Herhangi biri de olamaz bu kişi ya da kişiler. İnsan on iki kişiyle yemek yerken de yalnız olabilir. Gerçekten bağlı olduğumuz biri gerekir bize yalnızlığımızda. Hepimiz tatmışızdır yalnızlığı. Bazılarımız diğerlerinden daha çok. Ama hepimiz tatmışızdır öyle ya da böyle. Buna rağmen empati kuramayız yalnızlık yaşayanlara. Bir adam düşünün: meyhanenin birinde oturmuş , karışık aklı içkiden bayılmış gözlerinin arkasında ama çektiği acı ,bir yaz öğleninde tepedeki güneş kadar bariz. Kendi kendine konuşuyor çünkü yok kimsesi. Belki bir ailesi ve arkadaşları var ama yine de yalnız. Çünkü hiç biriyle gerçek kendisi değil. Nedenini kendi de bilmiyor. Belki denemiş ama bazı kalıplara girmeden , kişiliğini kırpmadan uyum sağlayamadığını düşünmüş . Belki de daha kolay olacağını düşünüp denememiş bile kendini göstermeyi. Ve gerçekten konuşabildiği yani gerçek bir konuşma gerçekleştirebildiği tek kişiyle konuşuyor: kendisiyle. Ona karşı sokaktaki aç ya da susuz bir insana duyduğumuz empatiyi duyamayız , uzaklaşırız ondan. Belki de masamızı değiştiririz. Ama Mimoza böyle bir yer değil. Aksine buradaki herkes yalnız, bir şeyler kaybetmiş ve kendi halinde. Sabri Bey’ in kendi kendine konuşmaları bu yalnızlık dolu mekanda dikkat çekmiyor. Sabri Bey ise rahatça mırıldanıyor kendi kendine. Toplum normları yırtık evrenin bu köşesinde. Bu yüzden toplum baskısından korkan insan da az. Özgürlük belki de sadece bir mekana ya da bir sahibe bağlı olmamaktan daha öte bir şeydir. Belki de kendini saklamaktır , kendini kabul ettirme korkusu ile. Peki ne kadar düşebilir bir insan hayatta? Kitaba göre her zaman bir dönüş yolu vardır insanın. Ne durumda olursa olsun. Düştüğü çukurdan çıkabilir , bahçesi tekrar yeşerebilir, tek bir şartla: umudunu kaybetmemesi. Bu doğru mu peki. Ne yazık ki ben bu kadar optimistik değilim. Ne yazık doğru kullanım değildir belki de. Ama bu kadar optimistik olmadığım bir gerçek. İnsanın içinden kurtulamayacağı durumlar, hayatın düştüğümüz çukurun kapağını kilitlediği durumlar gördüm ve hissettim. Bize yakın birini kaybettikten sonra umudumuz bizi kurtaramaz. Belki gerçekten uğraşırsak hayatın ve ölümün üzerimize kilitlediği kapağı kırarak çukurumuzdan çıkıp yeryüzüne dönebiliriz. Ama düştüğümüz çukurun gözümüzde bıraktığı toz ve topraktan asla kurtulamayız. Tekrar güneşi görünce her şeyin sonunda yoluna gireceğini düşünebiliriz. Ama artık ışığı eskisi gibi algılayamadığımızı fark ederiz. Hayattan bir renk eksilmiş artık kırmızımız ya da turuncumuz yoktur. Doğru kendimizi değiştirir , modifiye eder ve maskeler takarak hayatımıza devam edebiliriz. Ama günümüzün ortasında yürürken bir yerden bir yere gözümüzdeki kaşıntı hatırlatır bize hayatın boşluğunu ve adımlarımızın anlamsızlığını. Size bende olmayan cevaplar veremeyeceğim. Çünkü yalnızlığı yenmenin ya da düştükten sonra kalkmanın yollarını bilmiyorum. Belki de bunları düşünmeden önce başka şeyler düşünmeliyiz. Yalnızlıktan ne olursa olsun kaçmalı mıyız? Acı hissetmemek için edindiğimiz arkadaşların kaçı gerçek bizi tanıyor? Belki de bırakmalıyız maskelerimizi ve gerçek yalnızlığı kucaklamalıyız eğer yalnızsak. Yalan bir dünyada yaşamak daha kötü değil midir hislerimizden kaçmadığımız gerçek dünyamızda yaşamaktan? Yine cevabı olmayan bir soru. Ama söyledim size benden cevapları beklemeyin diye. Belki de doğru cevabı yoktur bu sorunun. Karar sizin…Cemal Güven Adal 21703986 Gül Su Bulut SADECE TEK ŞANSIM VAR Eski bir sahaftan bulduğum, tozundan değeri gözükmeyen bir kitap gibi giriyor bazı filmler hayatıma. Öylesine almışım ve hiç beklemezken bana güzellik katmış gibi. Hâlbuki birçok filmi üstün körü izleyip anlamamışımdır. Üstelik çok azına yeniden izlemek için şans veririm, izlenecek onlarca dahası varken eskilere takılıp kalmamak için. Bu özellik benim bir hayli tozlu ama güzel eseri kaçırmama da sebep oluyor. Tıpkı Tom Tykwer’ın yönettiği 1998 Alman yapımı Koş Lola Koş filmini on yaşımdaki anılarımda bırakmam gibi. İlk seyrimin pek de hafızamda yer etmediği bu filmi, geçenlerde eski DVD’lerimizin arasında buldum. Bir anda tekrar izlemek geçti içimden. Böylece izlediğim en etkileyici filmi raflarda kaybolmaktan kurtarmışım aslında. Bu filmde verilen ufak kararların bile hayatımızı nasıl etkilediğini gördüm ve çok şaşırdım. Çünkü ben de her sabah, her gün, her saniye yataktan kalktığım ilk andan itibaren birçok karar veriyorum. Yanıma ceket alıp almamak ya da asansör yerine merdiven ile çıkmak gibi. Bu kadar minik hamlelerimin hayatım üzerindeki etkisini hiç düşünmezdim. Zira hayatımın koşuşturması arasında hiç şöyle durup bunlar neye sebep oldu diye aklımdan geçirmiyordum. Hani hayatımı durdurup sil baştan izleme şansım olsaydı belki çok daha kolay farkına varırdım yaptığım hataları. Muhtemelen birçok şeyi de hiç yapmazdım. Asla binmezdim o asansöre, o çocukla hiç tanışmamak için ya da her gün ceketimi taşırdım yanımda hastalanıp kaybettiğim saatlerim için. Farkında olmadan attığım adımlarımın hayatım üzerindeki etkisinin bu kadar gizemli olması da korkuttu beni. Bilmeden yapıyorum, belki de çok sonraları anlıyorum ve onlarca farklı olaya sebebiyet vermesine şaşıp kalıyorum. Oysaki eskilerde çoğu şeyin tatsız tesadüflerden ibaret olduğuna, gerçekten başıma gelenlerin kadere dayalı olduğuna inanırdım. Ama böyle değil, yaşadığım hayatı ben seçiyorum. Evet, belki bazı şeyler cidden olacağına varıyor ama o kadar düşüncesizce atarsam adımlarımı yere düşmemem imkansızdır. Eminim herkes bir kere oturup düşünse bulacak kadere yıktığı suçların da kendinden kaynaklı olduğunu. Ben şanslıyım, fark ettim bunu ve böylece hayatımı çok daha güvenli geçirmeye başladım. Herkes gibi sorunlarım, suçlarım ve yanlışlarım var biliyorum. Pek çoğunun sebebi aslında başta attığım o adımlar. Sorunlarım öyle birdenbire ortaya çıkan tek bir olayla yaratılan şeyler değil. Sorunlarımın temelinin küçük hamlelerim olduğunu anladıktan sonra adımlarımı çok daha dikkatli atmaya başladım. Mesela, “Ne olacak? Bu da bir şeyi etkilemez.” demiyorum. Bir şeyi yaparken çift düşünüyorum, belki birilerine göre zaman kaybediyorum ama bazı şeyleri büyütüp çözülemeyecek hâle getirmek beni sonraları daha çok sarsıyor. Düşmemek için hiç ters basmamaya çalışmak belki daha uğraştırıcı ama çok daha güvenli. Ayrıca fark ettiğim hatalarımdan dersler alıyorum, tekrarlamamak için çok çabalıyorum. Onlardan öğreniyorum, onlarla büyüyorum. Kendimi bir kez daha keşfediyorum. Ben öyle çok cesur, dediğim dedik ve çok da şanslı biri değilim, hiç de olmadım. O yüzden sevgilimi kurtarmak için sadece yirmi dakikam olsa ne yapardım, hiç bilmiyorum. Bir an bile düşünmeden bazılarının yoluma köstek olduğu, bazılarının ise şansımı arttıracağı o hamleleri korkusuzca yapamazdım. Çünkü ben, bu hayatı Lola gibi sil baştan üç kez yaşama şansına sahip değilim bu yüzden koşarken birden fazla kez düşünmeliyim ki yere kapaklanmayayım yahut kısa süre içinde kurtaramazsam ölecek bir sevgilim olmasın. Bir aksilik olup düşecek bile olsam artık suçu atacağım şey yazgım değil de ders çıkardığım ve farkında olduğum hatalarım olsun. Büyüyeyim, olgunlaşayım ve önüme çıkan şanslarımı çok daha iyi kullanayım. Bu hayata bir kez geliyorum, doğru kararı seçmezsem bir şansım daha yok. Gül Su Bulut Kaynakça: Tykwer, Tom. Koş Lola Koş. 1998. News Film, 2003. Film. Mahmut Mert Örsler AİLE ÇAY BAHÇESİ Bir tavsiye üzerine okudum seslendirmelerine alıştığım Yekta Kopan’ın Aile Çay Bahçesi’ni. İlk sayfayı önce usulca çevirdim. Bir an ‘‘Şimşek McQueen’’in sesi sandım duyduğum, irkildim. Kitap karamsar, orta yaşlarda bir kadının geçmişi bir tespihin boncuklarını dizer gibi bir bir sıralamasıyla başlıyor, bu geçmiş tespihinin en parlak boncuğudur, annesi. Müzeyyen’i el üstünde tutan, çilekeş, aldatılan, dövülen, bir tatlı huzur bulamayan ama Saatçi Nejat’ın dizinin dibinden de ayrılamayan, bir garip kadın. Zerre kadar sevmediği kardeşi Çiğdem’in öldürdüğü, bir yerlerden tanıdık gelen kadın. İki kardeş büyüdü sonra, zamanın haşin suları küçük evlerinin aktıkça yağmur oluklarından. “Yollar” da ayrıldı gel zaman git zaman, hayatın kendilerine çizdiği keskin şeritler yanından. En sonunda hesaplaşma günü gelip çattı, Müzeyyen ölüm döşeğindeki Saatçi Nejat’tan annesinin intikamını aldı ardından Çiğdem’e de aynısını yaptı. Eğer bir gün bu kitabın yazarıyla karşılaşırsam, ona bu toprakların kadınının en temel sorununu, yüzyıllardır çektiği en büyük çileyi nasıl da derinden, okura sessizce sezdirerek anlatmayı başarabildiğini soracağım. Zira bu kitapta beni en çok etkileyen “kahraman”dan çok onun annesiydi sanırım. Onunla tanışan herkesin bir tutam annesini bir tutam da babaannesini bulabileceğini anladım. Onun tipik bir “ikincil” olduğuna daha kitap bitmeden karar kıldım. Bu coğrafyanın kadının, tıpkı Müzeyyen’in annesinin satırlardan süzüldüğü gibi, arka planda, baskı altında olduğuna inanırım. “Sonradan gelen” olduğunu düşünürüm, onları erkeğin dilediğini yapmak zorunda kalan olarak görürüm. Kısaca “ikincil” diye kanaat getiririm. Erkek her zaman “önce” gelir bilirim, ön planda ve el üstünde oluşu aşikârdır derim, “ikincil”e dilediğini yaptırabilen sayarım, “birincildir” diye söylerim. İkincil, bahçedeki sığırdan farksız gibidir. Bir mal gibi alınıp satılabilir, ticaret aracından farksızlığı sanki köyde daha bir belirgindir. Ona atfedilen “hâl”ler ve “kavram”lar, uyulması farz, kesin kurallara benzetilebilir. Görevleri ikincili tanımlamaktır diye özetlenebilir. Bunlar, üzerinde ikincilin nasıl yaşaması, olması gerektiği yazan kılavuzdan farksız gibidir. Birincil, genellikle bunlardan etkilenmeyene denir, uymak zorunda olmayan gibidir. İkincil, fazla konuşursa haddini bilmez diye etiketlenebilir. O sonradan gelmelidir, ayakaltında dolaşmasıysa saygısızlığa addedilebilir. Haddini aşması, anında konu komşunun diline düşmesine denktir. “Adın çıkması”ysa başa gelebilecek en kötü şeylerden biridir. El âlem vardır, annem ve babaannem hep saymıştır. Bir garip “kol kırılır yer içinde kalır” sözünün aklayıcısıdır. “Aman duymasınlar, bilmesinler” diye söylene söylene duyulmaz, bilinmez olmuştur sanki ikincil, birincilin gölgesindedir. Bundan olsa gerek, birincilin kusurlarını örtme ihtiyacı duymuştur, gece evine başkasının kokusu sinmiş gelen “lafının üzerine laf edilmeyen”, pencere kenarlarında sabahlara kadar beklenir zaman zaman. İkincil olan sarhoş gelen erkeği avutmaya bayılmaz ama eller duymaz çoğu zaman, mühim olan budur, onlara anlatılmış olan. Bir salgın, virüs gibidir kuşaktan kuşağa yayılmış olan, nesilden nesile bıkmadan, usanmadan anlatılan, tasdiklenebilen ve de onaylanan: kadın, ikincil kalmalıdır, her zaman! Neden böyledir sorusunu sordurur düşünen beyinlere kimi zaman çünkü düşünen anlar yanlışlığı basit bir mantık yürütebildiği an. Cevapsa güya sorunun kendisinden karışık bir bütündür. “Din” diye söylenenlerin, dinde yeri böyledir, peygamber de demiştir, Allah’ın sözü Kuran da irdelemiştir diyenlerin haksızlığına inanırım; dini kendince yorumlayan, sözlere dilediğince ekleme çıkarma yapan, kimi zaman çarpıtan, yanlış anlayan ya da hiç anlayamayan, okumayıp başkalarına yorumlatan “biz” diye bağıranlarıysa baştan sona haklı varsayarım. Bu, en başından beri olayları, kişileri ve de kurumları kendi çıkarlarına göre kurgulamakta ve tanımlamakta usta olan birincilin, dini de aynen böyle tanımladığına olan inancımdan kaynaklanabilir, “diğerinin kafasına vura vura ikincilliği yadsınamaz yapmıştır” yargısı da böylece aklanabilir. Fiziksel güç de etmen olabilir ancak artık şu geldiğimiz yüzyılda, pazının yerini zekânın aldığı kurguda aklaymaz “ikincil neden ikincildir?”i asla. Sorunun başladığı yere inmek bir açıklama getirebilir, baba evi, ikincilin doğum yerine verilen isimlerden biridir. Hor görüldüğü, birincil evlat olamadığı, bir an önce everilip defedilebileceği, okumasının söz konusu bile olmadığı, sokağa giriş ve evden çıkış saatleri belli bir hapishane tasavvurundan ibarettir. Kimileri elbet bir “tünel” bulup kaçmıştır ancak kaçamayan ikincil sanki daim kalmıştır, adı üzerine yapıştırılan etiketinden ötede ağlamıştır. Öte yandan Koca yanı, ikincilin hayatının sonuna dek öyle kalacağı yere isim olarak verilebilir, ikincilin ilk hapishanesinin devamı gibidir, birkaç satır üstte sorduğum sorumun cevabının gizli olduğu yerlerden biridir. Özgürlük asgari düzeyde edinilebilir, birincilin adeta adı ve şekli değişmiştir bir de “işlev”i aynı olmayabilir. İşlevden kasıt, cinsel münasebettir. İkincil, ikinci olmaya yatakta da devam eder diye bilinir. Birincil, “höt” dedi mi bitmiştir! Üzerine laf söz etmek kimin haddinedir? Mesela Müzeyyen’in annesi Saatçi Nejat istedi diye Müzeyyen’in kardeşi Çiğdem’in dünyaya gelmesine vesile olmuştur, kendi istediği için değil! Baba ocakları, ana kucakları, koca yanları hep aynı olabilir ikincile, bu topraklarda hep çile çeken ama yine de “karı gibi” diye başlayıp türlü hakaretler içeren cümlelere konu olabilen çilekeşlere. Çözümünse bence kadınlarımızın yine kendisinde. Susup oturmamalı, olabildiğince haykırmalı kendisini birincile. Daha baba ocağında diklenmeli alnın ortasına bir kurşun misali “dan” edecek makus talihe, kadere, olabildiğince! Yardımda gelmeli, yetkililer, tabelalarında bu “iş”in “bakan”lığı yazanlar adımlar atmalı. Bu topraklarda kader ikincile ve birincile artık ayrı yazılmamalı. Daima lüks bir restorandan sonra akıllara gelen, eserin adını aldığı aile çay bahçesi gibi arka planda olan “ikincil”den etkilendim. Gördüğüm ve işittiğim, zaman zaman şahitlik ettiğim ülkemin gerçeğine indim. Sonunda yazara bir teşekkür etmeyi de ihmal etmedim. Kaynakça Kopan, Yekta. Aile Çay Bahçesi. İstanbul: Can Yayınları, 2013. Selin Fildiş Burcu Taşkıran TURK102-37 Koş, koş, koş. Kimse durmaz, hayat durmaz, sen de durmamalısın. Neden durasın ki? Etrafında her şey değişirken senin sabit kalman ne kadar ayıp olur hayata. Ayağa kalk ve koş. Boşluktan çıkmaya, hayatı yakalamaya koş. Sevgiline koş. Yeter ki koş. Sadece beynin çalışmamalı bu dünyada; ruhuna, beynine yetişebilmek için koş. Düşüncelerinden arınmak için koş, düşüncelerini yakalamak için koş. Koşmak, spor yapmak, ruhunu besler. Çünkü biz buna programlıyız aslında. Spor yapıp da mutsuz olan bir insan gördün mü hiç? Veya sürekli uykulu olan birini gördün mü? Evrimsel açıdan vücutlarımız koşmaya, hareket etmeye programlı, çünkü bildiğin üzere eskiden her şey günde 15 saat başında oturduğumuz masalara gelmiyor uğraşıp, koşup, yetişip, toplayıp, avlayıp elde etmeleri gerekiyordu. Vahşi hayvanlardan kaçmaları gerekiyordu. Kendilerini korumaları gerekiyordu. Bizim gibi tembel değildiler. Masaya bağlı değildiler zincirleriyle. Tembelliğimiz önümüzdeki tek engel işte. İnsanlar, bizler oturmaya o kadar alışmışız ki... O kadar tembeliz ve o kadar ertelemeye alışmışız ki, vücutlarının bu basit ihtiyaçlarına cevap vermeyecek durumdalar. En bilinçlimiz bile yerinden kalkıp yürümeye koşmaya çekiniyor. Hep bir mazeretimiz var. Ödevler, işler ve benzeri işler sadece mazeretler. Çünkü mazeret uydurmak kalkıp bir şeyler yapmaktan daha zor. Oysaki yerinden kalkıp yemek yemeğe üşenen insanların uyuşukluğundan hareketli, mutlu, parlayan insanlara ulaşmanın yolu koşmaktır. Koşmak, ihtiyacımız olan enerji ve belki de beynimizin daha iyi çalışması için ihtiyacımız olan şey. Murakami de öyle diyor, okudukça yazasın ve koşasın geldiği kitabında. Koşmaya âşık ve bir yazar olarak masa başı işinden sıkılıp kendini koşmaya adamış. Nefes nefese kaldığı maratondan, durmadan, aklındaki tek düşüncenin 8 metre ötesinden başka bir şey olmadığına kadar, her şekilde, var olan bütün gücüyle koşuyor, uzaklara, yaşamaya, yazmaya. Kendisi de diyor zaten, yazmayla ilgili olan her şeyi koşarken öğrendiğini. Belki de ilhamı böyle geliyor, yazmasını böyle terbiye ediyor. Maratonlara katılıyor ve hepimiz gibi ilk başladığı zaman da tıkanıyor. Koşmak için ilham veriyor usta yazar, kitaplarını okurken beyninizde oluşan mutluluğu koşmakla birleştiriyor. Vücutlarımızın özgür olmaya ihtiyacı var işte anlayın. Düşüncelerimiz kadar özgür olmaya ihtiyacı var. Kaslarımızın esnemeye, çalışmaya, kemiklerimizin rahatlamaya ihtiyacı var. Son hızla, havayla temas etmeye, onun üzerinde oluşturduğu sürtünme kuvvetini hissetmeye ihtiyaçları var. Ayaklarımızın toprakla olan birleşmesine ve uyguladığı tepkiyi hissetmeye ihtiyacı var. Pes etmemeye ihtiyacı var, hem irademizin hem de vücudumuzun... Her ruhun sağlıklı bir vücuda ihtiyacı var. Ve mazeretlerimizden kurtulmaya ihtiyacı var ruhlarımızın. Çünkü bizi sadece masalara bağlıyor, koca zincirlerle mazeretler. Anahtarları elimize teslim ediyor ve seçimi bize bırakıyor. Alışmış kudurmuştan beterdir. Hadi çıkalım dışarı şimdi. Yağan yağmurun altında, çimlerin üstünde, çamurların içinde, koşabildiğimiz yere kadar koşalım, ciğerlerimizin nefes almasına izin verelim, ağrımasını ve günden güne güçlenmesini izleyelim. Ormana gidip doğayı izleyelim. Yeşilliklerin içinde koşup, aptal binaların içindeki monoton masalarımızdan, koltuklarımızdan, televizyonumuzdan kurtulalım. Uzaklara koşalım... Dışarı çıkıp yarışalım. Çünkü güneşi tepemizde hissetmeye ihtiyacımız var. Koş işte. Çünkü kimyasalları atmaya, terlemeye, yenilenmeye ihtiyacımız var. Pası atmaya ihtiyacımız var. Koş ufka doğru, koşmaya ihtiyacımız var çünkü. Çimlerde koşmaya, ciğerlerimiz tıkanıncaya kadar koşmaya ihtiyacımız var. Koş. Sevgiye koş, doğaya koş, kendini bulmak için koş, bir şeylere ulaşmak için, bir şeyler üretmek için koş ve durma, asla bırakma, güçlü ol. Çünkü ben de durmayacağım. ÜNZİLE Ben küçükken annem bana Tebeşirden Bir Oda isimli bir kitap okurdu. Sonradan bir yerlerde kayboldu, çok aradım annemin bana her gece sabırla bıkmadan usanmadan okuduğu o kitabı ama bulamadım. O kadar çok dinlemiĢtim ki o kitabı annemden, ezberlemiĢtim artık. Bir akĢam, “Bırak ben okuyayım!” dediğimi hatırlıyorum. Hiçbir kelimeyi atlamadan ezbere okumuĢtum o on sayfalık kitabı. Evde de ufak çapta bir kıyamet kopmuĢtu tabii, “Ġlayda okumayı söktü sanırım!” diye koĢmuĢtu çünkü annem babama. Etrafımdaki Ģeyleri gösterip, “Bunu da oku,” diyorlardı. Bazılarını reklamlardan gördüğüm için söyleyebiliyordum ama foyam ortaya çıkmıĢtı; yanlıĢ alarmdı, kesinlikle okumayı öğrenmemiĢtim. Ama istekliydim. Daha ilkokula baĢlamadan okuma yazma öğrenme çabalarım baĢlamıĢtı. Çabalıyordum ama olmuyordu. Dislektik olduğum kanısına varılmıĢtı, ama durum o da değildi. Okuma Bayramı çalıĢmalarında bile okuyamıyordum, yazabiliyordum sadece. Elimden geldiği kadar kaçtım sonrasında okumaktan, sürekli bir mazeret üretmeye baĢladım. Ġkinci sınıfta hayatımın ilk ve tek sesli okumasını yapmıĢtım. Korkunç bir anıydı. Kelimeleri atlayarak okuyordum ya da inatla yarısını okumayı reddediyordum. Ġlginçtir ki, bu anının üzerinden on iki yıl geçmiĢ olmasına rağmen hala bir cümleden sonrasını tam olarak okuyamıyorum yüksek sesle. Yine de o korkunç anının hayatımın dönüm noktası olduğunu düĢünüyorum. Eve döndüğümde saatlerce ağlamıĢtım kendimi rezil ettim diye, Ģimdi baĢkaları fark etmese de kendim için ne kadar büyük bir adım attığımı anlıyorum. Ġnsan, bir Ģeyleri yapamadığına kendisini inandırıyormuĢ meğer. Biraz cesaret ve biraz da özgüven gerekiyormuĢ bu inanıĢı yıkmak için. En çok da kararlılık. Pes etmek insanın kendisine yapabileceği en büyük kötülükmüĢ. Önümde, silah tutan ellere kalemiyle direnmeye çalıĢan genç bir kadının hikayesi var. Bir Ģeyleri değiĢtirmeye yetecek kadar kararlı ve cesaretli bir kadının hikayesi, sembol olmuĢ bir hikaye. Tarih kitaplarından okumadığımız, neredeyse dakika dakika takip ettiğimiz bir olay bu. Kesinlikle yabancısı değiliz bu durumun. Her ne kadar her fırsatta ne kadar batılı bir ülke olduğumuzdan bahsetsek de, her tartıĢma programında kendisine yer bulabilen bir konu: KIZ ÇOCUKLARININ EĞĠTĠM HAKKI. Baba Beni Okula Gönder kampanyasını unutmadığınıza eminim, hiç değilse Sezen Aksu’nun Ünzile Ģarkısı dönmeye baĢlamıĢtır Ģu anda kafanızda. Belki de sadece benim gözlerim doluyordur bunları düĢündükçe. “Taliban ne cüretle benim temel eğitim hakkımı elimden alır?” diyen bir kız çocuğunun silahlı bir saldırıya uğramasını aklım almıyor çünkü. DüĢünüyorum. Anlamaya çalıĢıyorum. Birkaç kelimeyi art arda okuyamıyorum diye doktor doktor dolaĢtırıldığımı hatırladıkça, bir kadın olarak birilerinin “Sen kız çocuğusun ve evde oturmalısın, okumana gerek yok.” demesini ya da demeye getirmesini sindiremiyorum. Malala’yı, babasını düĢünüyorum. Yaptıklarını, yaĢadıklarını, kararlılıklarını… Kolay değil öyle on bir on iki yaĢlarında silahlı bir terör örgütüne karĢı çıkıp konuĢmalar yapmak, özellikle öyle karıĢık bir ülkede. ġimdi bize ödev yapmak, sınavlara girmek, ders çalıĢmak zor geliyor. Farkında bile değiliz bazı insanlar için bunların lüks olduğunun, bazı insanların bizim yapmak istemediğimiz Ģeyler için mücadele etmesi gerektiğinin. Mücadele derken de gerçekten esaslı bir mücadeleden bahsediyorum, Malala’nın yüzünün sol tarafına değecek kadar esaslı bir mücadeleden. Dünyadaki bütün kız çocuklarının sesi olmaya yetecek kadar esaslı bir mücadeleden bahsediyorum, Beyaz Saray’a bile taĢınacak kadar. Durup, “ġimdi de onlar düĢünsün.” demek istiyorum. Kadınlara bunları yaĢatacak hakka sahip olduğunu sananlara bırakmak istiyorum düĢünme iĢini artık. “Aman karıma kadın doktor baksın.” diyip, kız çocuklarının okumasına izin vermeyenler düĢünsün biraz. On beĢ yaĢında bir kız çocuğunu hedef alan bir saldırı planlayabilen zihniyet düĢünsün istiyorum. DüĢünmeyeceklerini bile bile istiyorum, Malala gibi güçlü kadınları görünce yeĢeren umudum çiçek açsın istiyorum. Kaynakça YUSUFZAY, Malala, LAMB, Christina. Ben Malala. Epsilon Yayıncılık, 2014. Evrim Karadağ Ben Ben Değilim Sosyal çevrem “Can çıkar, huy çıkmaz.” deyimini hem doğrular hem de yerle bir eder nitelikte. Bunun sebebi de elbette sosyal çevrenin ta kendisidir. İnsanlar iletişim kurdukça doğru yanlış anlayışları değişebilir ve bu doğaldır da. Kişi özünde hep aynı kişidir ama sosyal olduğu için insan değişime açıktır. Alınan bir övgüyle sabitlenen özellik akabinde gelen bir eleştiri ile değişebilir. Bob Dylan’ın hayatını anlatan “I am not There” adlı eserde de beni en çok etkileyen şey zamanla değişen ana karakterin farklı kesitlerde farklı oyuncularla çalışılarak anlatılması ile değişime yapılan vurgu oldu. “Değişim doğanın kanunudur” demekte bir sakınca olmadığını düşünüyorum. Ama doğadaki değişim daireseldir. Mevsimler, su döngüsü, yaşam-ölüm döngüsü hep daireseldir ve dairesel olması açısından değişmeyen bir değişimdir. Bizim irdeleyeceğimiz değişim; insan davranışlarındaki, karakterindeki doğrusal demeyi daha uygun bulduğum bir değişim. Sanatçı, memur ya da öğrenci; herkes insan olmanın, sosyal canlılar olmanın, çevre ile etkileşim halinde olmanın bir getirisi olarak değişime açık olmasının bilincinde olmak kişiyi bir nebze mutlu edebilir. Bunun bilincinde olan bir insan en yakınındaki kişilerin değişimini gözlemlerken hayal kırıklığına uğramaz en azından. Buna değişimin dışardan gözlemi diyebiliriz. Değişme değişen kişi açısından yaklaşırsak durum ikiye ayrılacaktır. Bunların biri değiştiğini kabullenen, “Zaten değişmeyen tek şey değişimin kendisi değil midir?” demeyi becerebilip hayatını sürdüren kişilerden oluşur. Diğer durumdakiler ise hem kendilerini hem çevresindekileri üzme potansiyeline sahip olan, değişmediğini iddia eden kişileri kapsar. Tam da burada bir sorunla karşı karşıya kalıyoruz. Tanıdığımız insanlar gerçekten de tanıdığımız insanlar mı? Daha önce farklı bir kişiliğe mi sahiptiler? Gelecekte tanıdığımız insanlar olarak kalacaklar mı? Sorunu açıklamaya çalıştığım soruların anahtar kelimesi “tanımak”. Zamanla aldığım bir ders bana kimseyi gerçekten tanıdığımı iddia etmemem gerektiğini öğretti. İşte yine değişim; ben insanlara güvenirdim zamanında, onlar ise bana güvenin zararlarını öğrettiler ve değiştim. Değişimin boyutu değişen kişinin çevresinde yarattığı şok ile doğru orantılıdır. Hiç sigara içerken görmediğiniz hatta içenlere bırakmasını tavsiye eden bir dostunuz bütün tütün ürünleriyle içli dışlı olabilir, kaba bir tabirle alkolik diyebileceğiniz birisi alkollü içecekleri bir daha ağzına bile sürmeyebilir. “Alışmak lazım böyle şeylere” diyerek sürdürsem sözlerimi yine değişime sürükleyen bir tutum sergilemiş olacağım. Ama gerçekten de alışmak lazım. Gözle görülebilir alışkanlık değişimlerine alışmak işin kolay kısmı bence. Asıl zor olan kişilerin tutumundaki değişimlere alışmak. En yakınınızdaki kişilerin en yakınınızda olmasını sağlayan tutumlarının değişmesi çok can yakıcı sonuçlar doğurabilir. Tam da bu noktada tanımak meselesine dönmekte fayda görüyorum. Çok sevdiğiniz biri onu tanımasaydınız çok sevdiğiniz biri olamazdı elbette. Ama çok sevdiğiniz o kişinin bilmediğiniz, daha önce görmediğiniz tutumları sizi hayal kırıklığına uğratırsa hala onu gerçekten tanıdığınızı iddia edebilir misiniz? Tuhaf bir biçimde değişim kaynaklı olan bunun gibi güven kaybettirici, hayal kırıcı olaylar bir kuralmışçasına birçok kişinin başına gelmiş ya da geliyor. Unutmamak lazım, değişim her zaman gelişim demek değildir. Gelişim olduğu takdirde değişimi desteklerim demek de kanımca pek doğru bir tutum değil. Hiçbir şeyin değişmediği bir dünya, bir toplum düşünün; bu size değişimin gerekliliğini, güzelliğini ve belki de ona katlanmanız gerektiğini gösterecektir. Monotonluktan kurtulayım, değişime ayak uydurayım derken sürekli değişmekten de kaçınmak gerek. Ağacın yaprakları mevsimlere göre yeşil, kırmızı ya da sarı renge bürünebilir ama bu ağaca ağaçlığından bir şey kaybettirmez. Toplum ve Muhafaza Her canlının hayatta kalmak için sivrileştirdiği bir özelliği vardır. Biz insanların öne çıkardığı özellik de zekâdır. Bu devirde zekâmızı çoğu zaman yanlış şeylere yoruyor olsak da ilk çağlardan beri değişmeyen tek şey toplu bir şekilde yaşamaya olan ihtiyacımızdır. Tek başımıza savunmasız kalacağımız ve en tehlikeli silahımız olan zekâmızı bile kullanamayacağımız içindir ki bu ihtiyaç zamanla normlaşmıştır. Bir arada yaşamanın getirdiği gereklilikler de vardır elbette. Topluluğa bir lider belirlemek de bu gerekliliklerin başında gelir. İnsanoğlunun tarihine baktığımızda da çoğu kavgalar ve sistemler bu lideri belirlerken ortaya çıkmıştır. Kast sistemi, monarşi, demokrasi ve daha niceleri… Aynı zamanda tek sorun da lider belirlemek değil maalesef. Belirlenen liderin icraatları da birçok probleme yol açabiliyor. Geçtiğimiz hafta izleme fırsatı bulduğum V for Vendetta filminde de totaliter hükümete kafa tutan, hükümetin üzerinde yanlış deneyler uygulayarak mağdur ettiği bir V kişisi bu düzenin içindeki halkı temsil ediyor. V for Vendetta filminde İngiltere’de artan terör olayları sonrasında toplum, her zamanki gibi, kendi savunma mekanizmasını ön plana çıkararak totaliter yönetimi başa getiriyor. Tabii burada tartışılması gereken husus can güvenliğinin mi yoksa insani bir şekilde yaşamanın mı daha önemli olduğu. Öyle ya, yaşamak istediğimiz şekilde yaşayamayacaksak 500 yıl yaşasak ne yazar? Biz insanlar her ne kadar bir sisteme bağlı kalmaya kendimizi programlasak da, mevzu bahis özgürlüklerimiz olunca anarşist ruhumuz canlanıyor ve faşizmin dayatmalarına karşı olmak için bir araya geliyoruz. Tıpkı filmde totaliter hükümeti başa getiren halkın, bir süre sonra Bay V’nin arkasında yer alması gibi. Totaliter diktatörlüklerin terörü en aza indirme konusunda etkili bir çözüm olduğunu kabul etsek bile yaşam standartlarını aşağı çektiği yadsınamaz bir gerçek. Çok uzağa gitmeye gerek yok, günümüz Türkiye’sinde yakın bir zamanda hain bir darbe girişimine maruz kaldık. Neyse ki bu darbe girişimi başarısızlıkla sonuçlandı. Her ne kadar başarısızlıkla sonuçlansa da şu anki yönetimimizin darbe koşullarını pek aratmadığını söylesek yeridir. Olağanüstü Hal çerçevesinde yürürlüğe konulan KHK’larla yönetilen, tek bir kişinin dudağına bağımlı hale gelen bağımsız (!) bir devlet olma yolunda emin adımlarla ilerliyoruz. Tabii ki her türlü terör olayına karşı bir tepki olarak bir araya gelmemiz milli bilincimizi gösterse de, bu bilincimizin suistimal edildiği bilincine erişmemize daha var gibi gözüküyor. V for Vendetta filminde halk terör sorunu yüzünden totaliter hükümeti başa getirmişti, bizim hükümetimiz de ekonomik sorun yüzünden başa geldi. Tıpkı filmdeki hükümet gibi de diktatörlüğe evrilen hükümetimize karşı bize düşen bir Bay V beklemek değil, haklarımıza sahip çıkabilmeyi öğrenmek ve gerekirse de baskıya rağmen kafa tutabilmek. Belki de tüm bunlar için toplumca özgürlük kavramını hatırlamamız yeterli olacaktır. İşin özünde her topluluğun bir yönetimi olsa da, bilinçsiz toplumlarda yönetim şeklinin sivrildiğini, hatta bilinçli dediğimiz komünist toplumlarda bile yönetimin oligarşiye evrildiğine tarihimiz boyunca şahit olduk, oluyoruz. Ne yazık ki her toplumda da Bay V veya Atatürk gibi ulusal bilinci uyandıracak karakterde liderler olmuyor. E mademki toplu yaşamaya ve bu topluma bir yönetim atamaya ihtiyacımız var, bireyler olarak bize düşen de bolca sorgulayarak bilincimizi geliştirmektir. Her toplum kendi içinde sağlam denetim mekanizmaları oluşturursa, ne teröre yer kalır ne de diktatörlüklere. Sağlıklı bir toplum yapısı oluşturmak için de ihtiyacımız olan şey zaten eğitimli bireylerdir, egosunu ve cüzdanını tatmin etmeye çalışan yöneticiler değil. Doğaç Eldenk ​​Bir Yer Var, Biliyorum ​ ​ ​ ​ ​ ​Her insanın kendi hayatıyla ilgili sorunları var ve herkes istiyor ki bu sorunlar en kısa ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​yoldan çözülsün. Eğer ki bu sorunlar çözülemezse insanlar elindekini değil aklındakini ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​çözmeye çalışıyor. Bu, gerçek bir çözüm olmasa da insanın içini rahatlatıyor. Bunu en kolay ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​yoldan yapmanın yolu ise başka insanlar ile hissettiğin duygularını, yaşadıklarını paylaşmak. ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​Bunu yapmak insanın içini en rahatlatan şey de olsa, bir insanın duygularını bir başkasına ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​doğru bir şekilde aktarması çok zor. İnsan karşısındakine içindeki saklı patikayı , gizli ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​duyguları , göstermeden önce onu daha yakından tanımak istiyor. ​ ​ ​ ​ ​ ​ ​ ​ ​ ​ ​ ​ ​ ​ ​ ​Bazen tek sorun bu olmuyor, bazen sorun kişinin kendisinde oluyor. Mesela insan her ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​zaman ne hissettiğinden emin olmayabilir. Duygular basit rasyonel ifadeler değil. Bırakın ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​karşınızdakine ne hissettiğinizi aktarmayı, bazen hissettiklerinizi kendinize ​ ​ ​ ​ ​ ​ ​ ​ ​ ​ ​ ​kabullendiremiyorsunuz. Bunun en temel sebeplerinde mantık ve duygu arasındaki ​ ​ ​ ​ ​ ​ ​ ​ ​ ​ ​ ​ ​ ​ ​ ​iletişimsizlik yatıyor. Duygular mantığı her zaman kabul etmiyor. Ama bir olurlarsa, ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​duygunun ve mantığın bir olduğu yerde huzur oluyor, sükunet oluyor, mutluluk oluyor. Lakin ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​bu ikisi ters düşerse işte bu zaman fırtınalar kopuyor insanın içinde. Bu fırtınaları ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​dindirmenin en güzel yollarından biri yazmak. İnsan yazdıkça içindekini açıyor. Yazmanın ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​konuşmaktan çok daha güçlü bir yanı var. Konuşurken karşınızdakinden bir beklenti içerisine ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​giriyorusunuz, fakat yazarken bu durum tam tersine dönüyor. Siz okuyucudan beklentinizi bir ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​kenara bırakıp sadece içinizdekileri aktarmaya odaklanıyorsunuz. Kaygılanmayı bırakıp ​ ​ ​ ​ ​ ​ ​ ​ ​ ​ ​ ​ ​ ​sadece içinizdeki duygulara odaklanıyorsunuz. Akıl ve duygular arasındaki bağı engelleyen ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​en önemli sorunu aşıyorsunuz, kaygılar. İnsanin yazma kaygısı var mıdır ? Elbette var. Ama ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​bu kaygı, konuşarak aktarmaya çalıştığımızda karşılaştığımız kaygılardan epey farklı. ​ ​ ​ ​ ​ ​ ​ ​ ​ ​ ​ ​ ​ ​ ​ ​Yazarken beklentiler anlatıcının tarafından tamamen okuyucu tarafına kayıyor. Bu şekilde ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​anlatıcı kendini daha özgür, daha rahat hissediyor. ​ ​ ​ ​ ​ ​ ​ ​ ​ ​ ​ ​“Ağlasam sesimi duyar mısınız, ​ ​​ ​​ ​​Mısralarımda; Dokunabilir misiniz, ​​Gözyaşlarıma, ellerinizle? ​​Bilmezdim şarkıların bu kadar güzel, ​​ ​​ ​​ ​​Kelimelerinse kifayetsiz olduğunu ​​ ​​Bu derde düşmeden önce. “. ​​ ​​ ​​ ​​Orhan Veli’nin bu kıtalarında gözüme çarpan, en çok hoşuma giden kısmı ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​“Kelimelerinse kıyafetsizliği” olmuştur. Ne de güzel anlatıyor aslında kelimelerin duyguları ​​ ​​​ ​ ​ ​ ​ ​ ​ ​ ​ ​ ​ ​ ​ ​ ​ne kadar temiz, saf bir şekilde aktardığını. Ama bunu yeterli bulmuyor olsa gerek ki ağladığı ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​zaman onu okurların hissedemeyeceğini söylüyor. Bence kelimeler insanın duygularını ​ ​ ​ ​ ​ ​ ​ ​ ​ ​ ​ ​ ​ ​ ​ ​aktarması için en anlaşılır araç. Ama buna rağmen insanlar duygularını gizlemek için elinden ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​geleni yapıyor mısralarda. İnsan kendini dışa açamıyor elinden geldiğince uğraşsa da. Keşke ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​herkes içindeki duyguları rahatça söyleyebilse karşısındakine. İnsanın duygularını ​ ​ ​ ​ ​ ​ ​ ​ ​ ​ ​ ​ ​ ​paylaştıkça, bu duygular daha değerli oluyor. Ama olmuyor, dilimizin ucunda kalıyor bazı ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​sözler. Söyleyemiyoruz bir kelimeyi bile, donup kalıyor insan. ​ ​ ​ ​ ​ ​ ​ ​ ​ ​ ​ ​ ​ ​Keşke şiirde de bahsedildiği gibi, “bir yer” olsa herkesin rahatça konuşabileceği, ​ ​ ​ ​ ​ ​ ​ ​ ​ ​ ​ ​​ ​ ​ ​ ​ ​ ​ ​ ​ ​anlaşabileceği. Her şeyin rahatça söylendiği bir yer olsa. Bu şekilde insanlar duygularını nasıl ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​anlatacağını dert etmez kafasında. İnsanlar sorunlarını daha rahat çözebilir belki bu sayede. ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​Herkes günlük hayattan, bulunduğu yerden kaçmak, bu yerde yaşamak isterdi. Kim istemez ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ki duygularını rahatça anlatabileceği bir yerde rahatça yaşamak ? Ama düşünüyorum da ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​acaba bu düzen gerçekten ideal olur muydu, herkesin duygularını açıkça belirttiği bir ortamda ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​düzen olur muydu ? İlk başta kulağa çok hoş gelse de, insanlar birbirleri hakkında sakladığı ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​duygularını da açıklamaya başlayacak. Eskiden çok iyi anlaşır gibi gözüken insanlar bir anda ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​can düşmanı olacaklar. Acaba doğru muydu duyguları gizlemek diye bir daha düşünecek ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​herkes. Ben de gerçekten düşünüyorum, acaba duyguları bundan mı gizliyoruz diye. Ama ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​sonra hatırlıyorum ki insan sadece nefretini ya da öfkesini gizlemiyor. Sevgisini de gizliyor. ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​Neden sevgimizi gizleriz ki ? Sevmek ya da sevilmekten daha güzel ne var bu dünyada ? ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​Neden söylemiyoruz sevdiğimizi, neden içimizde tutuyoruz ? Değer verdikçe kaybetmekten ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​mi korkuyoruz acaba, yoksa aynı miktarda sevilmemekten mi… Gene bazı beklentilere ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​giriyor insan, ondan söyleyemiyor güzel duygularını. Duygularına karşılık alamamaktansa, ​ ​ ​ ​ ​ ​ ​ ​ ​ ​ ​ ​ ​ ​ ​ ​onları paylaşmayıp kendine saklamayı tercih ediyor insan. Acaba doğru olan bu mu yoksa her ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​ ​şeyi açıkça yaşamak mı, zaman gösterecek insana…. ​ ​ ​ ​ ​ ​ ​ ​ ​ ​ ​ ​CEZAYLA MÜKAFATLANDIRILMAK Ölümün bir ceza mı, yoksa bir ödül mü olduğunu keşfetmeye çalışıyorum Erhan Sunar'ın Ölüm ve Adam adlı kitabını okuduğumdan beri. Biliyorum, diyorsunuz ki ölümden ödül mü olurmuş. Ama durun bir saniye ve mantıklı düşünün. Ölüm sadece geride kalanlar için bir ceza niteliği taşıyor; ölen için değil. Nereye gittiğini bile bilmiyoruz ölenin. Belki de çok güzel bir yere gidiyordur. Mutlu ve huzurlu olduğu bir yere... Gerçi peşin konuşmamak lazım. Neden mi? Çünkü ölümün durumu biraz göreceli. Ölümle buluşan kişinin kim olduğunu bilmeden onun için ölümün bir ceza mı yoksa bir ödül mü olduğunu da bilemeyiz. Mesela Sayın Halil İnalcık vefat etti geçenlerde. Bana sorarsanız onun gibi bir beyin için ölüm kesinlikle bir cezaydı. Daha yazacağı o kadar çok kitap, öğreteceği o kadar çok şey, yetiştireceği o kadar çok öğrenci vardı ki, insan bunun bir son olduğuna inanmak istemiyor. Ben şahsen kendisiyle tanışamadığım için çok üzülüyorum. Sanki onun hikayesi yarım kaldı gibi bir burukluk var içimde. Böylesi bir kişi söz konusu olduğunda, daha doğrusu daha yapacak çok şeyi, dünyaya katacağı çok şeyi olan insanlar öldüğünde, ölümün bir ceza olduğunu düşünmeden edemiyorum. Oysa bazı insanlar var ki ölmek, onlar için rahata ermek demek. Mesela yatalak hasta olan insanlar için bu böyle. Hareket edemiyorlar. Bazıları konuşamıyor. Kişinin kendi kafasının içinde sıkışıp kalması kadar korkunç bir şey olamaz diye düşünüyorum. Zihninize doluşan ama kelimelere döküp rahatlayamadığınız onlarca