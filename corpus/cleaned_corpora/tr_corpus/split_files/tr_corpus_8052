Büyük Orta Doğu için bazen "Yeni Orta Doğu", ya da "Büyük Orta Doğu Projesi" gibi isimler kullanılabilir. Terim genişletilmiş şekilde, 2004 yılında G8 zirvesi için Orta Doğu ve Batı arasındaki fırsatların değiştirilmesi amacıyla Amerika Birleşik Devletleri yönetiminin hazırlık çalışmalarında yer almıştır. Proje ortaya atıldıktan sonra Amerika Birleşik Devletleri'nde başkanlık seçimi gündeme gelmiş ve bu süreçte BOP bir miktar gündemde arka plana itilmiştir. Ancak George W. Bush’un bu seçimlerde ikinci defa Amerika Birleşik Devletleri Başkanı seçilmesinin ardından, proje yeniden gündeme gelmiştir. Bazı kaynaklarda projenin hazırlanmasının nedeni olarak, ABD'de yapılan 11 Eylül saldırıları gösterilmektedir. Projenin hazırlanmasından önce dikkat çeken bir önemli nokta ise ABD ve CIA'ye stratejik arge hizmeti veren "RAND Corperation" adlı düşünce örgütünün 2004 yılında ""“Sivil Demokratik İslam: Ortaklar, Kaynaklar ve Stratejiler"" başlıklı bir raporun hazırlanarak Bush yönetimine sunulmuş olmasıdır. Raporda islam dünyası kategorilere ayrılmış ve ABD'nin islamı kontrol altına alabilmesi için yapması gerekenler başlıklar halinde sıralanmıştır. Ayrıca yine bu raporda Türkiye'nin İslam Dünyasındaki "demokratik islam" örneğine en yakın ülke olduğu, bu durumu laiklik anlayışına borçlu olması ile birlikte ülke halkının ABD'ye karşı Kemalizm ve milliyetçilik gibi akımlar nedeniyle olumlu bakmadıklarına yer verilmiştir. Geçmişte CIA için yakın ve Güney Asya bölgesi millî istihbarat şefliği yapmış olan Graham Fuller'de, raporu (kitabı) oluşturan RAND Corporation'da araştırmacı yazar konumundadır. Fuller yine bu dönemde Fethullah Gülen hareketinin desteklenmesi konusundaki görüşlerini açık bir şekilde paylaşmaktadır. BOP projesi ile ilgili olarak günümüze kadar herhangi bir resmî belge yayınlanmamıştır. Bush doğrudan proje ile ilgili olmasa da, yaptığı bazı konuşmalarda projenin kapsamı ile ilgili sözler sarf etmiştir. Bu sözlerden dikkat çekenler arasında Endonezya, Malezya, Bangladeş gibi müslüman halka sahip ülkelerin yanı sıra Gana ve Gambiya gibi ülkeler ile birlikte Arnavutluk ve Bosna Hersek gibi ülkelerin proje kapsamında yer almadıkları ancak isteklerine bağlı olarak projeye katılabilecekleri ifadeleri bulunmaktadır. Proje kapsamında 23 ülkenin değerlendirmeye alındığı bilinmektedir. Bu ülkelerin pek çoğu ABD'nin etkisi altında bulundukları değerlendirilen ülkelerdir. Türkiye projeden bir süre sonra çıkarılmış ancak hemen ardından yine aynı projede "model ülke" konumuna getirilmiştir. "Ilımlı islam ülkesi" (model ülke) konumundan da memnun olmayan Türkiye, ABD'de yapılan bazı görüşmelerde özellikle büyük elçilik bazında bu sıkıntısını yinelemesinin ardından, projede bu defa Amerikalı yetkililer tarafından "demokratik ortak" olarak tanımlanmıştır. ABD, BOP projesi kapsamında bir yandan bu nitelemeler ile uğraşırken, bir yandan da projenin mali yükünün fazlalığı konusunda araştırmalar yapmaya başlamış ve kendisine ortak arayışı çabalarına girişmiştir. Mali konuda ortaklığa ise yalnızca Türkiye, Afganistan, Irak, Yemen, Ürdün, Bahreyn ve Cezayir olumlu yanıt vermişlerdir. 8-10 Temmuz 2004 tarihinde ABD Başkanı George W.Bush'un başkanlığında Sea Island, Georgia'da düzenlenen G8 zirvesi sonrasında, BOP'un genel olarak benimsendiğine dair bildiri yayınlanmıştır. "Gelecek Forumu" adı altında bir mekanizma ve bu mekanizma kapsamında Geniş Ortadoğu ve Kuzey Afrika ülkeleri için oluşturulacak "Demokrasi Yardım Diyaloğu"'nun eşbaşkanlığını, Türkiye, İtalya ve Yemen'in yürüteceğine dair karar alınmıştır. Türkiye Başbakanı Recep Tayyip Erdoğan'ın, toplantıya katıldığında bazı noktalara dikkat çekeceğine dair haberler medyada yayınlanmıştır. Projenin geleceği için bu dönemde çalışmalarını hızlandıran Amerika Birleşik Devletleri, BOP gündemini 28-29 Haziran 2004 tarihlerinde İstanbul'da yapılan NATO zirvesine taşımayı başarmıştır. Bu zirvede terörle mücadele konusunda yalnızca şiddet kullanımının yeterli olmadığı, sosyal ve ekonomik yöntemlerin de terörle mücadelede kullanılması gerektiğine karar verilmiştir. Demokrasi Yardım Diyaloğu'nun ilk resmi etkinliği 25 Kasım 2004 tarihinde Türkiye, İtalya ve Fas'ın katılımı ile Roma'da yapılmıştır. 11 Aralık 2004 tarihinde ise bu defa Fas'ta "'Gelecek İçin Forum" adı altında bir toplantı daha yapılmıştır. Bu toplantıya katılım daha fazla oranda olmuştur. BOP projesi kapsamında çalışmalarına devam ABD, 2004 yılı Ekim ayında projeye destek verdiğini açıklayan Pakistan'a uyguladığı askeri ambargoyu kaldırdı. 2004 yılı Eylül ayında ise Ürdün ve Tunus'ta birer "Orta Doğu Ortaklık Girişimi Ofisi" adlı ofis açtı. Ayrıca İran'a stratejik baskılar arttırılırken, Libya NATO tarafından başlatılan "Akdeniz Diyaloğu"'na katılmaya zorlandı. Suriye'ye karşı bazı ambargolar uygulanmaya başlandı ve Sudan üzerinde ABD baskıları yoğunlaştı. Three Days Grace Three Days Grace, Kanadalı rock grubu. İlk albümleri "Three Days Grace"i 2003 yılında New York'ta kaydettiler. İkinci albümleri "One X"i 2006 yılında yine New York'ta kaydettiler. İlk dört albümlerini solistleri Adam Gontier, son albümlerinde ise solistleri Matt Walst olmuştur. Şu anki solistleri Matt Walst, elektro gitarist olarak Barry Stock, bas gitarist ve geri vokal olarak Brad Walst, baterist ve klavyede Neil Sanderson olmak üzere dört kişiden oluşmaktadırlar. 2009 yılında çıkan albümün ismi "Life Starts Now", 2012'nin Ekim ayında çıkan albümleri ise "Transit of Venus"dır. 2013'te grup içindeki tartışmalardan dolayı solist Adam Gontier gruptan ayrılır ve yerine My Darkest Days'in solisti Matt Walst gelir. Matt aynı zamanda Brad'in kardeşidir. Matt Walst ile birlikte 2015 yılında "Human" albümünü yapan grup 2018 yılında ise "Outsider" adlı son albümlerini çıkartmışlardır. Grup ilk olarak Groundswell ismi ile 1993 yılında Kanada'nın küçük bir kasabasında beş kişi kurulmuştur. Bu isimle ilk albümlerini çıkarıp başarı sağlayamadılar. Ardından grup üyelerini ve adını değiştirerek "Three Days Grace" olmuştur. Grup üyeleri ilk olarak Brad Walst, Neil Sanderson ve Adam Gontier'di. Daha sonra grubun elektro gitaristi Barry Stock gelerek grup tamamlanmış oldu. "Transit of Venus" albümünün çıkması ile grup piyanolar için gruba Dani Rosenoer'i eklediler. 2013 yılında Adam Gontier sağlık sorunları nedeniyle gruptan istifa etti. Yerine My Darkest Days'ın solisti, Brad Walst'ın kardeşi Matt Walst eklendi. Three Days Grace'in müzik tarzı grubun kariyeri boyunca, eleştirmenler tarafından genellikle Alternatif metal ve Hard rock olarak tarif edilmiştir.Grup müziklerine birçok etki eden neden sıralamıştır. Adam Gontier, Alice in Chains, Sunny Day Real Estate, Kyuss, Nine Inch Nails gibi grupların tarzlarında etki olduğunu dile getirmiştir. Ve yine Adam Gontier Three Days Grace şarkı sözlerinde çoğunlukla Seattle'ın müzik sahnesinden etkilendiğini söylemiştir. Andy van der Meyde Andy van der Meyde (d. 30 Eylül 1979, Arnhem, Hollanda) Hollandalı eski futbolcudur. van der Meyde, futbola Ajax'ın alt yapısında başlamış ve 1997'de birinci takıma yükselmiştir. 1999-00 sezonunda Twente'ye kiralık gönderilmiştir.2000'den 2003'e kadar Ajax'ta oynamıştır. Ajax'ta gösterdiği performans ile 4.000.000 €'ya İtalyan takımı Inter'e transfer olmuştur. İki sezon oynadığı Inter'de yedek kalıp sadece 32 maçta 1 gol atabilmiştir. Bunlara karşın yine de Euro 2004'te Hollanda millî futbol takımına çağrılmıştır. 2005'te İngiliz ekibi Everton'a transfer olmuş, ancak sakatlıklardan dolayı verimli bir dönem geçirememiştir. Dört yıl oynadığı Everton'da 20 maçta oynayıp bunların çoğunda da oyuna sonradan dahil olmuştur. 2009 yılında Everton'dan ayrılmış, Ocak 2010'da PSV ile kısa süreliğine anlaşmıştır. 3 Aralık 2010'da ise Premier League'e geri dönmüş ve West Bromwich ile kısa süreli bir anlaşma imzalamıştır. Halen West Bromwich forması giymektedir. Mayıs 2002'de Dick Advocaat'ın yönettiği Hollanda millî takımına çağrılan van der Meyde, ABD ile oynanan ve 2–0 kazanılan maçta bir gole imza atmıştır. 2004 yazında gerçekleştirilen Euro 2004'te ise yarı finalist olan Hollanda takımının önemli bir parçası olmuş, yarı final maçı haricinde tüm maçlarda forma giymiş, forma giydiği tüm maçlarda ise Hollanda galip gelmiştir. Euro 2004 sonrasında millî takımın başına geçen Marco van Basten takımda revizyona gitmiş, Arjen Robben, Robin van Persie ve Rafael van der Vaart gibi genç futbolcularla yoluna devam etmeyi seçmiş ve van der Meyde bu yeni yapılanmada yer bulamamıştır. 122||20|||||||||||||||| 32||1|||||||||||||||| 20||0|||||||||||||||| 174||21|||||||||||||||| !Total||17||1 Ortak kÃ¶ken Evrimsel biyolojide bir grup organizma eğer ortak bir ataya sahipse, soyları da ortak demektir. Modern biyolojiye göre yaşayan bütün canlılar ortak bir atadan ya da atasal gen havuzundan türemiştir. Charles Darwin, Türlerin Kökeni'nde (1859) ve daha sonra İnsanın Türeyişi'nde (1871) evrimsel bir süreç sayesinde şekillenen evrensel bir ortak soyoluş teorisini ileri sürdü. Genel olarak bu teori şu anda biyologlar tarafından kabul görmektedir. En eski evrensel ortak atanın bundan yaklaşık 3,9 milyar yıl önce ortaya çıktığı sanılıyor. Mari Mari aşağıdaki anlamlara gelmektedir: Mari (antik kent) Mari (bugün Tel el-Hariri, Suriye), bugün Suriye'de bulunan Abu Kemal kasabasının 11 km kuzey batısında, Fırat Nehri'nin batısında bulunan eski bir Sümer ve Amori şehir devletidir. Milattan önce 5. binyılda kurulduğu düşünülen kent, en parlak dönemini MÖ 2900 ile Hammurabi tarafından yıkıldığı MÖ 1759 yılları arasında yaşadı. Yevgeniy Timoşenko Yevgeniy Timoşenko (Ukraynaca: Євген Тимошенко, "Yevhen Timoşenko") (d. 1988, Harkov, Ukrayna), Amerikalı poker oyuncusu. Washington eyaletine 8 yaşında geldi, şu anda Seattle, Washington'da yaşıyor. Nisan 2009'da, Dünya Poker Turnuvası'nın 7. sezonunu $2.149.960'la kazandı. 2008 yılında, Makao'da $500.000 kazanarak Asya Poker Turnuvası'nın şampiyonu oldu. Aynı sene Poker Dünya Serisi'nin Londra buluşmasında 3. oldu. Timoşenko, Full Tilt Poker'de 'Bballer88' adı altında oynuyor. Pokerstars'da 'Jovial Gent' ekran adını kullanıyor. 2009 Dünya İnternet Poker Şampiyonası'nı kazandı. 2.144 oyuncu arasından $1.715.200,00 kazandı. Aynı gece haftalık Full Tilt Poker $1.000 Limitsiz Holdem'le $75.000 daha kazandı. 2009 yılı itibarıyla kazandığı para $3.200.000'ı geçti. Moskova Uluslararası İş Merkezi Moskova Uluslararası İş Merkezi (Rusça: Московский международный деловой центр / Moskovskiy mejunarodniy delovoy tsentr, kısaca ММДЦ), Moskova'da bulunan ve gayri resmî adıyla «Москва-Сити»Moscow-City olarak bilinen iş merkezi. Moskova şehir merkezinin batısında Presnenski rayon'unda Üçüncü halka yakınında geliştirilmekte olan ticarî bölgedir. Moskova Uluslararası İş Merkezi, ticarî faaliyeti ve yaşam alanı ve eğlence mekânının bir araya getiren Rusya'nın ilk bölge olması beklenmektedir. Proje ilk olarak 1992 yılında Moskova hükûmeti tarafından tasarlandı. Moskova Uluslararası İş Merkezi'nin inşaatı Moskova şehir merkezinde bu tür projeye uygun tek bir alan olarak seçilen Presenskaya bentindeki 1 kilometrekarelik bölgede devam etmektedir. İnşaat başlamadan önce, bölgedeki yapıların çoğu eski fabrika ve kapatılmış veya terk edilmiş endüstriyel komplekslerden ibaretti. Rob Marshall Rob Marshall (d. 17 Ekim 1960), Amerikalı tiyatro ve film yönetmeni, koreograf. ! Yıl !! Film !! Akademi Ödülü Kazanma !! Akademi Ödülü Adaylığı !! Bothrops atrox Bothrops atrox Andlar'ın doğusunda Güney Amerika'nın kuzey kesimlerindeki tropik alçak bölgelerinde bulunan bir çukur engerek türüdür. Tanımlanmış herhangi bir alt türü bulunmamaktadır. Bu tür çok tehlikelidir ve başka herhangi bir Amerikan sürüngeninden daha fazla insan ölümünden sorumludur. Kolombiya'nın güneydoğusu, Venezuela, Guyana, Suriname, Fransız Guyanası'nın güneyi ve batısı, Ekvador ve Peru'nun batısı, Bolivya'nın kuzeyi ve Brezilya'nın kuzey yarısı da dah,l olmak üzere Andların doğusunda Güney Amerika'nın tropikal alçak bölgelerinde yaşar. Yağmur ormanlarındaki büyük yıkıma rağmen en kalabalık çukur engerekler arasında yer alır ve tehlike altında değildir. Trinidad'da nemli alçak bölge ormanlarını tercih eder. Genellikle karasal olmalarına rağmen çok iyi bir yüzücüdür ayrıca ava ulaşmak için gerekliyse ağaçlara tırmanabilir. Genellikle gececidir ancak yiyecek aramak için günün her vaktinde aktif olabilir. Bu yılanlar ayrıca çok kolay tahrik olabilir ve sıkça saldırır. Diyeti küçük memelileri, kuşları ve ayrıca kurbağaları ve kertenkeleri kapsar. Büyük avlara saldırır ve serbest bırakır sonrasında kuku yardımı ile avı takip eder. Bu yılanların kemirgen aramak için kahve ve muz dikim alanlarına girdiği bilinmektedir. İşçiler, neredeyse algılanamayacak şekilde saatlerce kamuflaj halinde bekleyen ve çok hızlı saldırabilen bu yılanlar tarafından sıklıkla ısırılırlar. Özellikle ölümcül ve çabuk etki eden zehiri yüzünden çok korkulan bir yılandır. Ölüm oranı eskiden yüksek olmasına rağmen, şimdilerde eğer kurban yeterinde kısa zamanda tıbbi yardıma ulaşabilirse tedavi genellikle mümkün olmaktadır. Salgıladığı zehir miktarı ortalama 124 mg'dır. Bazen bu miktar 342 mg'a kadar çıkabilir. Sadece 62 mg zehir insanlar için ölümcüldür. Bu yılanın zehirinden elde edilen reptilaz (batroxobin) enzimi modern tıpta fibrinojen seviyesinin ölçümünde ve kanın koagülasyon kapasitesinin hesaplanmasında kullanılır. Püsküllü brom Püsküllü brom ("Bromus tectorum"), buğdaygiller (Poaceae) familyasından anavatanı Avrupa, Güneybatı Asya ve Kuzey Afrika bir yıllık otsu bitki türü. Ars覺zd覺r, yani kolay yay覺lan yabanc覺 ottur. Kuru, açık çayırlar, kumlu yerler ana habitat alanlarıdır. İlaçlarla mücadele edilen bir yabancı ottur. Özellikle hububatta, mısır ve ıspanak gibi bitkilerin yetiştiği tarlalarda verim düşüren ve mücadele edilmesi gereken zararlı ottur. Karaoke Karaoke (カラオケ?, Japonca birleşik ad: kara 空 "boş, yok", ve ōkesutora オーケストラ "orkestra", orkestranın yokluğu, solistsiz orkestra) Japon kökenli bir eğlence anlayışıdır. Türk Dil Kurumu'nun sözlüğünde bulunmayan bir sözcüktür. Türkçedeki sesletiminden ötürü bazen "kareoke" de denir. Orijinal şarkıdan sözler çıkarılır. Kişinin önündeki ekrandan (karaoke makinesinden) veya kâğıttan sözlerini takip ederek mikrofonla topluluğa şarkıyı söylemeye çalışmasına verilen isimdir. Şarkı sözleri genelde şarkıcıya yol göstermek amacıyla video ekranında değişen bir simge ya da renkle veya müzikli/videolu gösterilir. Karaoke makinesini 1971'de Inoue Daisuke bir otomobil teybi ile bir madeni para kutusu ve küçük bir amfiyi birleştirerek icat etti. Sorguç otu Sorguç otu, buğdaygiller (Poaceae) familyasından "Stipa" cinsini oluşturan yaklaşık 300 türü bulunan çok yıllık bitki türünün ortak adı. Galeazzo Ciano Gian Galeazzo Ciano (d. 18 Mart 1903, Livorno - ö. 11 Ocak 1944, Verona), İtalya Krallığı'nın Dışişleri bakanı ve Benito Mussolini'nin damadı. 18 Mart 1903‘te Birinci Dünya Savaş’ında Donanma kumandanı olan Amiral Costanzo Ciano ve eşi Carolina Pini’nin oğlu olarak Livorno’da dünyaya geldi. Roma Üniversitesi‘nde hukuk eğitimi almasının ardından Roma’daki bir gazetede kısa bir süre drama ve sanat eleştirmenliği yaptı. 1925 yılında Dışişleri Bakanlığı’nın hizmetine girdi. Rio de Janeiro, Pekin ve Vatikan‘da görev yaptı. 24 Nisan 1930’da Benito Mussolini’nin kızı Edda’yla evlendi. Çiftin Raimonda isimli bir kızları ve Fabrizio ile Marzio isimli iki oğulları oldu. Şangay başkonsolosu olarak vazife yaptığı kısa bir sürenin ardından 1935 Haziran’ında Basın ve Propaganda Bakanı oldu. Aynı yıl, İtalya’nın Etiopya’yı istilası sırasında gönüllü olarak katıldığı İtalyan Hava Kuvvetleri Regia Aeronautica’da bombardıman filosu Komutanlığına atandı. Bu görevi sırasında Mareşal Badoglio’dan cesaret madalyası aldı. 1936 yılında, 33 yaşındayken Dışişleri Bakanı oldu. 5 Şubat 1943’te kabinenin geri kalanı ile birlikte görevden alınmasının ardından Roma’nın Vatikan Büyükelçiliği’ne atandı. 1943 yılında Müttefik Devletleri’nin Sicilya adasına çıkartma yapmaları üzerine Yüksek Faşist Konsey’de Mussolini’nin görevden alınması lehine oy kullandı. Oylamada 19'a 7 karşı oyla İtalya Kralı tarafından Mussolini‘nin görevine son verildi ve tutuklandı. Bu oylamada esas önemli nokta; damadı olarak kendisi de kayınpederi olan Mussolini'ye karşı oy kullandı. Ciano, kayınpederinin devrilmesinden sonra yeni İtalya hükümeti tarafından görevinden alındı. Ciano, Edda ve üç çocuğu 28 Ağustos 1943'te yeni İtalyan hükümeti tarafından tutuklanma korkusuyla Almanya'ya kaçtı, ancak Almanlar onu Mussolini'nin yönetimine teslim etti. Daha sonra resmi olarak ihanet suçlamasıyla tutuklandı. Alman ve Faşist baskısı altında Mussolini, yargılanmadan ve suçlu bulunmadan önce Ciano'yu hapse attırdı, vatana ihanetten yargılandı. Kuzey İtalya’daki Alman kukla devleti İtalya Sosyal Cumhuriyeti’ne bağlı Verona’da 11 Ocak 1944’te tarihinde, Mussolini'nin görevden alınmasına oy veren 4 diğer kişi ile birlikte (Emilio De Bono, Luciano Gottardi, Giovanni Marinelli ve Carlo Pareschi) kurşuna dizildi. Kont Galeazzo Ciano II. Dünya Savaşı sırasında ve öncesinde bulunduğu makamı dolayısıyla etkin rolü ve yaşamı vardı. Bu dönemlerde düzenli olarak siyasi günlükler tutmuştur. Günlükler yaşadığı dönemin siyasi arka planına ışık tutarken takındığı tavrı kendi ifadeleriyle not düşmüştü. Günlüklerin yayınlanmasını sağlayan kişi eşi Edda’dır. Nazmiye Demirel Nazmiye Demirel (evlilik öncesi soyadı Şener; d. 3 Ocak 1928 – ö. 27 Mayıs 2013), Türkiye Cumhuriyeti'nin 9. Cumhurbaşkanı olan Süleyman Demirel'in eşi. Nazmiye Şener, 3 Ocak 1928'de Isparta'nın Atabey ilçesine bağlı İslamköy'de doğdu. Isparta'da Kız Sanat Enstitüsü'nü tamamladı. 12 Mart 1948'de Süleyman Demirel ile evlenen Nazmiye Demirel, 1993'te eşinin cumhurbaşkanı seçilmesiyle "First Lady" oldu. Nazmiye Demirel, Çankaya Köşkü'nden ayrıldıktan sonra 2005'te rahatsızlandı. Alzheimer rahatsızlığıyla mücadele eden Demirel, 27 Mayıs 2013'te vefat etti. Cenazesi, memleketi Isparta'nın İslamköy beldesinde toprağa verildi. Metabolizma (mimarlÄ±k) Metabolist Hareket II. Dünya savaşı sonrasında, 1959 yılında bir grup Japon mimar ve şehir plancısı tarafından oluşturulan mimarlık akımıdır. Metabolistler geleceğin yerleşimleri ve kentleri ile ilgili fikirler geliştirmişlerdir. Bunlar organik olarak büyüyebilen strüktürler, esnek ve büyük ölçekli tasarımlar olarak sıralanabilir. Geleceğin toplumu ve kültürü için geleneksel yöntemlerin yetmeyeceğini, mekanın ve fonksiyonel dönüşümün gerektiğine inanıyorlardı. Daha çok konut tasarımları yapmışlardır. Megaman NT Warrior Megaman NT Warrior, Capcom oyun firmasının ürettiği Megaman oyunundan uyarlanan bir anime/mangadır. Orijinali Japonca yayınlanmıştır. Anime, Lan Hikari ile onun NetNavi'si Megaman.EXE'yi konu alır. Lan Hikari ve arkadaşları Maylu Sakurai (NetNavi'si Roll), Dex Ogreon (NetNavi'si Gutsman), Yai Ayano (NetNavi'si Glide) ile Tory Froid (NetNavi'si Iceman) pek çok farklı NetSuç organizasyonlarıyla savaşır. Mustafa Abdülcemil Kırımoğlu Mustafa Abdülcemil Kırımoğlu, (, , d. 13 Kasım 1943), Kırım Tatarı siyasetçi ve Kırım Tatar Millî Meclisi Başkanı. Kırımoğlu Sudak şehri yakınlarında‚ Ayserez köyünde doğdu. Alman işgali esnasında Mayıs 1944'te Stalin’in Kırım Tatarlarını sürgüne göndermesi ile birlikte, Kırımoğlu da altı aylık bebek olarak ailesiyle sürgüne gönderildi. Taşkent Üniversitesi'nde öğrenim görme talebi, Nazi Almanyası'nın Ukrayna Sovyet Sosyalist Cumhuriyeti'ni işgale giriştiği Doğu Cephesi'ndeki Lvov-Sandomierz Taarruzu sırasında, Nazilere yardım eden ve Sovyetler Birliği'ne ihanet eden bir aileye mensup olduğu gerekçesi ilereddedildi. Sürgün yaşamı sırasında resmen Özbekistan’da yaşamasına karşın verdiği insan hakları mücadelesi sürecinde birçok kez sürgüne gönderildi, hapse ve çalışma kamplarına atıldı. 12 Ekim 1986 tarihinde ABD Başkanı Ronald Reagan ile Sovyet lideri Mihail Gorbaçov arasında gerçekleşen Reykjavik Zirvesi'nde Sovyet aydını Andrey Saharov, Sovyet tümgenerali Pyotr Grigorenko ve Kırım Tatarlarının önderi Mustafa Cemilev’in hürriyetlerine kavuşması karara bağlandı. 1989 yılında gizlice Kırım’a döndü. 1991 yılında ise Gorbaçov Kırım Tatarlarının vatanlarına dönmesine izin verdi. Bundan sonra soyadı alarak faaliyete girişti Kırım Tatarlarının yürütme organı olan Kırım Tatar Millî Meclisi'nin kararı ile kendisine "Kırımoğlu" soyadı verildi. Ekim 1998'de Birleşmiş Milletler Mülteciler Yüksek Komiserliği, Kırım Tatarlarının barışçı mücadelesine katkısı nedeni ile Kırımoğlu'na Nansen Mülteci Ödülünü layık gördü. 15 Nisan 2014 tarihinde Kırım Tatarları'nın Sovyet yönetimi tarafından maruz bırakıldığı sürgünü sürekli gündemde tutan ve Ukrayna Parlamentosu'nda Kırım Tatarları'nin temsilciliğini yapan Mustafa Abdülcemil Kırımoğlu'na Abdullah Gül tarafından Cumhuriyet Nişanı tevcih edilmiştir. 2 Mayıs 2014 tarihinde Moskova üzerinden Kırım Özerk Cumhuriyeti'ne gitmek isteyen Kırımoğlu, önce Moskova Havaalanında alıkondu, ardından Kiev'den geldiği uçakla Ukrayna'ya geri gönderildi. Bunun üzerine Kırım'ın Ermenipazar sınır kapısına gelen Kırımoğlu'na yine giriş izni verilmedi. Karşılamaya gelen 5 bin kadar Kırımtatarı'nın da zorla barikatları aşması üzerine ara bölgede miting düzenleyen Kırımoğlu, kan dökülmesini önlemek için sakin davranma çağrısı yaparak, teslim olunmamasını, mevcut rejimle mücadele edilmesi gerektiğini söyledi. Kırımoğlu'nun ülkeye girişinin yasaklandığı ilan edildi. 6 Mayıs Kırımoğlu’nun Kırım’a alınması için binlerce Kırım Tatarı'nın sınırda eylem ve gösteri düzenlemesini "Radikal unsurların toplum düzenini bozma girişimi" ilan eden Vladimir Putin'in Kırım'a atadığı savcı Natalia Poklonskaya, Rusya Soruşturma Komitesi ile Rusya Federal Güvenlik Servisi’nden (FSB) eylemi düzenleyen kişilerin yakalanması ve cezalandırılmasını talep etti. Ayrıca savcı Poklonskaya, "Çubarov ve Kırım Tatarlarının eylemlerine son vermemeleri durumunda KTMM'nin kapatılacağı" uyarısında da bulundu. Üç çocuk babası olan Kırımoğlu Bahçesaray ve Kiev’de yaşamaktadır. Kırımoğlu, Tatar Türklerinin ana vatana dönmesi ve davalarını dünya kamuoyuna duyurmak amacıyla 303 gün açlık grevi yapmıştır. Daugavpils Uluslararası Havalimanı Daugavpils Uluslararası Havalimanı (IATA:DGP, ICAO:EVDA) Letonya'nın Latgalia Bölgesi'nin Daugavpils ilçesinin Lociki köyündedir. Havalimanında devam eden inşaat çalışmasının 2013 yılında bitmesi planlanmaktadır. Seadra Seadra, hayali Pokémon türlerinden biridir. Horsea gibi hem zehir, hem de su pokemonudur. Seadra zehri ile suyu karıştırıp saldırı yapabilme özelliğine sahiptir. Seadra daha fazla gelişmez, evrimin ikinci aşamasıdır. Bir gelişmemiş hali Horsea'dır. Sekine Evren Sekine Evren (evlilik öncesi soyadı Kankotan; d. 1922, Manisa - ö. 3 Mart 1982, Ankara), Türkiye'nin 7. Cumhurbaşkanı Kenan Evren'in eşi. Sekine Evren 1922'de Manisa'da dünyaya geldi. 1944'te Kenan Evren ile evlenen Sekine Evren'in bu evlilikten Şenay, Gülay ve Miray adlı üç kızı oldu. Sekine Evren, Mayıs 1980 tarihinde bir yurt dışı seyahatinde ağır bir kalp krizi geçirdi. Daha sonra felç oldu ve ömrünün kalan 2 yılını rahatsızlıklarıyla mücadele ile sürdürdü. 1982 yılında vefat eden Sekine Evren eşinin tarifiyle "aşırı tutumlu ve kişilikli bir kadındı". Gecenin KanatlarÄ± Gecenin Kanatları, Yavuz Bingöl'ün başrol oynadığı bir filmdir. Senaryo yazarlığını Mahsun Kırmızıgül yapmıştır. Senaryo yazarlığını Mahsun Kırmızıgül'ün yaptığı, Beren Saat ve Murat Ünalmış'ın başrollerini paylaştığı film siyasi niteliklidir. "Gece" daha küçük yaşlarda ailesini bir polis baskınına vahşice kurban verir ve canlı bomba olmak üzere örgüte katılır. Plana göre Gece, İstanbul'a gelecek ve bakanın konuşması sırasında kalabalığın arasında kendini havaya uçuracaktır. Gece mücadelesi uğruna kendini hayattan soyutlamıştır. Ancak İstanbul'a geldiğinde kaldığı apartmanın kapıcısının oğluna aşık olur. Bu onun eylemini zorlaştıracaktır. Ancak yine de eylemi yapmaya kararlıdır. Tam eylemi yapacağı sırada da onu bir sürpriz beklemektedir. Groudon Groudon, efsanevi bir yer tipi pokemonudur. Groudon, Kyogre ile sürekli savaş yapar ve Rayquaza onları durdurmaya çalişır. Groudon'u kontrol eden bir küre vardır. Ele alınınca; Groudon, volkandan çıkıp Kyogre ile savaşır. Küre elden düşünce Groudon volkana geri döner. Groudon bu küreyi eline alan kişinin emirlerini dinler. Groudon; yer ve ateşi aynÄ± anda kontrol edebilir. AM Conspiracy (albüm) AM Conspiracy, AM Conspiracy'nin tam uzunluktaki ilk albümü. Out of the Shallow End'den sonra Corporate Punishment Recordsile 2007 yılının Haziran ayında piyasya sürülmek üzere albüm anlaşması yaptı. 27 Haziran 2007 olarak belirnen albümden önce grup yetersiz gördüğü solo gitar Clint Campbell'ı gruptan çıkardı grubun açığını kapatan isim Drew Burke oldu.Albümün adını "While Were You Sleeping" olarar değiştiği açıklandı ama kesin bir çıkış tarihi belirtilmedi.Nisan 2008 Mike Farole'nin Brian Diemar yerine gruba katıldığı açıklandı, Diemar gruptan ayrıldıktan sonra stüdyo çalışmalarına odaklandı. 2008'de yapılan değişikliklerden sonra House of Blues ve Orlando Music Fest gibi etkinliklerde sahne alan grup 2009'da stüdyoya girme kararı aldı, Shaun Glass(ex - SOiL/Dirge Within)'ın ortağı olduğu Burnhill Union Records ile albüm anlaşması yapıldı albümün adı açıklanmazken 2009 Eylül ayında yayınlanacağı belirtildi.Chris Wisco sahibi olduğu Racine,Wisconsin'deki Belle City Sound stüdyosuna kapandı, Ağustos ayında Randy Staub tarafından mixlendi. Eylül ayında girildiğinde grup hayranları albüm haberi beklerken Mike Farole'nin gruptan çıkarıldığını öğrendiler, Myspace üzerinden yapılan açıklamada Mike devamlılık sorunları nedeniyle gruptan çıkarıldığı belirtildi.Kısa bir süre sonra Mike'ın yerine gruba dahil olan kişini grubun ilk ritim gitarist Rob DeHaven oldu, albümün çıkış tarihi ise 12 Ocak 2010'a ertelendi. Stüdyoya tek başına giren Rob'un kayıtları tekrar Randy Staub tarafından mixlendi, ve 24 Kasım 2009 tarihinde ilk single "Welt" MySpace'de yayınlandı. 12 Ocak'ta albüm piyasaya sürüldü grup bu sırada grup başta Florida ve Teksas olmak üzere Amerika'nın Güney eyaletlerini kapsayan tura çıktı. 20 Mayıs 2010'da albümün ikinci teklisi "Pictures" yayınlandı. Kapak tasarımı "F3 Studiosdan Stephen Jensen"' Ve Jason "Gong" Jones tarafından ortak yapıldı.Grup elemanları Rushmore Dağı Anıtı'nda yer alan Amerikan başkanları gibi resmedildi. Albümün müzik otoriteleri tarafından en çok beğenilen parçası Metallica ve Alice In Chains ile çalışmış Randy Staub'un mixlediği "Pictures" oldu. Adaži Havaalanı Adaži Havaalanı (ICAO:EVAD) Letonya'nın başkenti Riga'da bulunmaktadır. Riga'nın 30 km kuzeyindedir. Mogan Gölü Mogan Gölü veya yerel adıyla Gölbaşı Gölü, Ankara'nın 25 km güneyinde Gölbaşı ilçesinde bir göldür. Mogan gölünün yüzey alanı 561.2 Hektar (5.61 km²), ortalama derinliği 2.80 m., su yüzey kotu 972 m., göl çevresi uzunluğu 14 km., uzunluğu 11 km. ve genişliği ortalama 500 metredir. Kurak zamanda en derin yeri 4.5 metre olup, suyun en yüksek olduğu dönemde ortalama derinliği 5 metre civarına çıkmaktadır.Mogan gölünde Sazan balığı, Kadife balığı, Turna balığı, Gümüş balığı, Yayın balığı ve Kerevit vardır. Mogan gölü Alüvyon birikimi arkasında oluşmuştur, gölün suyu hafif tuzludur. Eymir Gölü ile bağlantılıdır. Gerek Mogan gerek Eymir Gölleri "set gölleri"dirler; Ankara Elmadağından inen derelerin sürüklediği bol miktardaki kum, çakıl gibi taş parçaları eski bir vadide yer yer birikinti konileri biçiminde yığılmış, gerilerinde Eymir gölünün ve Mogan gölünün (5-10 metre derinliğindeki) çanakları belirmiştir göllerin uzanışı bir vadi uzanışına uymaktadır. Mogan Gölü toplam 11 dereyle beslenmekte olup bunların başlıcaları Sukesen, Başpınar, Gölova, Yavrucak, Çolakpınar, Tatlım, Kaldırım ve Gölcük dereleridir. Gölbaşı ilçesinin ve Ankara-Konya karayolunun böldüğü Mogan ve Eymir gölleri Ankara-Konya yolu altından da geçen bir kanalla birbirlerine bağlı olup, Eymir Gölünün beslenmesi Mogan gölündendir; yani gölün esas kaynağı Mogan gölüdür ve Mogan çıkışındaki regülatör ve kanal vasıtasıyla Mogan'dan 3 metre daha düşük seviyede bulunan Eymir Gölü beslenmektedir. Ayrıca iki göl arasındaki 10–15 km. kalınlığa sahip alüvyal tabakalar, yağışlarla kabaran Kepekliboğazı deresi ve diğer talî derelerin topladığı suları bünyesine çekerek tabandan da Eymir gölünün beslenmesine yardımcı olur. Eymir Gölü'nün çıkışı İmrahor Vadisine doğrudur ve gölün fazla suları Batı-Doğu doğrultusunda İmrahor Vadisi'ne akar. 1910 yılında oluşan aşırı yağışlar akabinde Mogan ve Eymir gölleri yüzeyde birleşerek geçici olarak tek göl halini almışlardır.Kıyıları yoğun bağlık, etrafı tarımsal arazi, güneyi sulak çayırlarla kaplı bu göller yaklaşık 160 kuş türüne ev sahipliği yaparlar. Mogan Gölü’nde günümüze değin 226 kuş türü kaydedilmiştir. Göl, özellikle dikkuyrukların ve Pasbaş patkaların dünya üzerindeki en önemli üreme alanlarından birisidir. Eymir Gölü’nde ise en çok görülen kuş türleri sakarmeke, yeşilbaş ördek, elmabaş patka ve bahridir. 2010 ve 2011 yıllarında Ankara çevresinde görülen bol yağış hem Mogan hem de Eymir Gölü'nü olumlu anlamda etkilemiş, çok uzun yıllar sonra ilk defa çok bol miktarda su Mogan Gölü'nden Eymir Gölü'ne regülatör kapakları açılması sayesinde salınmıştır bu sayede Mogan Gölü çevresindeki rekreasyon alanı da su baskınından korunmuş ve Eymir Gölü'nde ise su altı ve su üstü yaşam biraz zenginleşebilmiştir. Doğa parkı 644.979 m² alan üzerine kurulmuştur.Düzenlenen doğa parkı alanı içerisinde piknik alanları, asma köprülerle ulaşılan marina adası, ahşap kıyı yolu, koşu yolu ve yaya yolları, çocuk oyun alanları, özürlü çocuklar için oyun alanı, istasyonlu koşu pisti, 3 tane tenis kortu, 2 adet mini futbol sahası ve basketbol sahaları bulunuyor.Rekreasyon alanında binicilik merkezi, spor merkezi, Mogan Gölü Araştırma Merkezi, deniz feneri binası, kayıkhane, su deposu, çeşitli kafeteryalar, danışma binaları, wc (tuvalet) binaları, tenis, golf, kaykay ve bisiklet kulübü binaları hizmet veriyor. Mogan Gölünün Haymana yolu kıyı şeridinde yer alan bölgeye, yaklaşık 4 kilometrelik ahşap platform kumsal yürüyüş yolu yapılarak, yol üzerine 3 tane seyir terası ve 400 tane oturma bankı yerleştirildi.Mogan gölü kıyısında yapılan 25 metre yüksekliğindeki deniz fenerinin balkonundan gölün tüm güzelliği izlenebilmektedir. Akşamları, deniz fenerinin tepesine takılan lazer sistemi ile gölün yüzeyi aydınlatılıyor.Mogan gölüne hakim bir tepede ise, bölge halkı ile tüm Başkentlilerin yararlanabileceği 3000 kişilik bir amfi tiyatro ve 1000 kişilik modern bir nikâh salonu bulunur. Mogan gölü sularında Sazan, kadife balığı, Turna balığı, Gümüş balığı, Kerevit yetişir. Ancak göldeki oksijen oranının düşük oluşu ve çevresel kirlenme balık soylarını tehdit etmektedir. Göl, kentsel ve endüstriyel kirlenmeye maruzdur. 2008'de Kızılırmak nehrinden göle su verilerek suyun oksijence zenginleştirilmesi sağlanmıştı, 2009'da bu su verilmeyince binlerce yavru gümüş balığı ve sazan balığı ölmüştür.2012 yılında yine Mogan'ı besleyen 4 derede felaket yaşanmış ve binlerce balık kıyıya vurmuştur.Sebebi bilinmemektedir. Spilve HavalimanÄ± Spilve Havalimanı (ICAO: EVRS) Letonya'nın başkenti Riga'nın 5 km. kuzeyindedir. 1930'lardan 1937'ye kadar Riga ve Helsinki üzerinden Tallinn'i, Varşova üzerinden Vilnius'u, Berlin ve Moskova üzerinden Kaunas'ı biribirine bağlayan havalimanı Riga'daki ilk uluslararası havalimanı olmuştur. Havalimanı 1980'lerin sonlarında düzenli uçuşlara kapatılmıştır. Havalimanı giderek özel pilot yetiştirmek için kullanılmaktadır. Cebelitarık Havalimanı Cebelitarık Havalimanı (IATA: GIB, ICAO: LXGB) Birleşik Krallık'a bağlı Cebelitarık Boğazı'nda yer alan Cebelitarık şehrindedir. Havalimanının sahibi Kraliyet Hava Kuvvetleri'nin kullanması için İngiltere Savunma Bakanlığı olmuştur. Şu anda tarifeli uçuşlar sadece İngiltere ve İspanya arasında düzenlenmektedir. Cebelitarık Havalimanı şehre hizmet veren en yakın havalimanıdır. Cebelitarık şehir merkezinden uzaklığı yalnızca 500 metredir. 2004 yılında havalimanını 314.375 yolcu ve 380 ton kargo kullanmıştır. Havalimanı dünyanın sayılı A Sınıfı havalimanlarından birisidir. EasyJet, Londra Gatwick Havalimanına düzenlediği 14 ve 18 haftalık tarifeli uçuşlar ile Cebelitarık Havalimanındaki en büyük uluslararası havayolu şirketidir. Out of the Shallow End Out of the Shallow End, AM Conspiracy tarafından 2007'de yayınlanan EP. Albümün yapımcısı Corporate Punishment Records olmasına rağmen ilk sürüm Rae DiLeo tarafından hazırlanmıştır. 2007 yılında Corporate Punishment Records ile amlaşma imzalayan grup stüdyo kapandı. Albümün "Absence" ve "Far" parçaları XM Satellite Radio's, SquiZZ ve Europe's Kerrang radyolarında yayınlandı "Right On Time" ve "Welt" (Sonraki albüm için hazırlanan kayıtlardan) parçaları ise WWE Smackdown vs. Raw 2008 oyununda soundtrack olarak kullanıldı. Crookes tüpü Crookes tüpü, William Crookes ve arkadaşlarının 1869-1875 yılları arasında icat ettiği eski bir elektrikli gaz tüpüdür. Tüp, elektronların neden olduğu katot ışınlarının keşfedilmesini sağlayan deneyde kullanılmasıyla bilinmektedir. Geissler tüpüne ek olarak, bu tüpte kısmen gazı boşaltılmış ve her iki ucuna birer metal elektrot eklenmiş farklı biçimlerdeki cam silindirler içermektedir. Elektrotlar arasında yüksek voltaj uygulandığında elektronlar katottan anota doğru düz hatta hareket etmeye başlarlar. Bu tüp, Crookes, Johann Wilhelm Hittorf, Julius Plücker, Eugen Goldstein, Heinrich Hertz, Philipp Lenard ve diğer birçok bilim adamı tarafından katot ışınlarının keşfi için yapılan çalışmalar sırasında kullanıldı. Çalışmalar J. J. Thomson'ın 1897'da katot ışınlarını, günümüzde elektron olarak bilinen "negatif yüklü tanecikler" olarak adlandırmasına kadar sürdü. Crookes tüpleri, artık sadece katot ışınlarının varlığını göstermek amacıyla çeşitli deneylerde kullanılmaktadır. Wilhelm Röntgen de 1895 yılında Crookes tüpü sayesinde X ışınlarını keşfetti. 2003 Avrupa Erkekler Voleybol Şampiyonası 2003 Avrupa Erkekler Voleybol Şampiyonası, 5-14 Eylül tarihleri arasında Almanya’da düzenlendi. Yirmi üçüncü şampiyonaya on iki Avrupa ülkesi katıldı. Grup maçları Leipzig ve Karlsruhe’de, yarı final ve final maçları Berlin’de yapıldı. Avrupa şampiyonluğunu beşinci kez İtalya kazandı. Şampiyonaya toplam on iki ülke katıldı. Bu on iki ülke altı takımlı A ve B gruplarına ayrıldı. Tek devreli lig usulü oynanan maçlar sonucunda gruplarında ilk iki sırayı alan takımlar yarı finale yükseldi. Yarı finalde çapraz biçimde eşleşen takımlardan galip gelenler finale yükseldi. Yenilenler ise bronz madalya maçına çıktı. Pripyat Pripyat "(Ukraynaca: При́п'ять, Pryp”jat’; Rusça: При́пять, Pripjat’)", Ukrayna'nın kuzeyinde, Kiev oblastında, terkedilmiş bir şehirdir. Şehir "Çernobil Nükleer Santrali" çalışanları için 1970 yılında kurulmuştur. 1986 yılında Çernobil reaktör kazasının meydana gelmesi sonucu şehir boşaltılmıştır. Yaklaşık 1000 yıl sonra tekrar yaşanabilecek radyasyon düzeyine erişebilecek olan şehir, bugün terkedilmiş haliyle ilgi çekmektedir. "S.T.A.L.K.E.R.: Shadow of Chernobyl, , " ve "" gibi bilgisayar oyunlarının bir kısmı Pripyat'da geçmektedir. Özellikle 2009 yılında çıkmış olan S.T.A.L.K.E.R.: Call of Pripyat'ta hikâyenin merkezi olarak oyunda önemli bir role sahip olmuştur. Ayrıca 2008 yılında History Channel tarafından gösterilen "İnsanlıktan Sonraki Hayat (Life After People)" belgeselinde de Pripyat'ın hikâyesi anlatılmaktadır. 2001 Avrupa Erkekler Voleybol Şampiyonası 2001 Avrupa Erkekler Voleybol Şampiyonası, 8-16 Eylül tarihleri arasında Çek Cumhuriyeti’nde düzenlendi. Yirmi ikinci şampiyonaya on iki Avrupa ülkesi katıldı. Maçlar Ostrava’da yapıldı. Avrupa şampiyonluğunu Yugoslavya kazandı. Şampiyonaya toplam on iki ülke katıldı. Bu on iki ülke altı takımlı A ve B gruplarına ayrıldı. Tek devreli lig usulü oynanan maçlar sonucunda gruplarında ilk iki sırayı alan takımlar yarı finale yükseldi. Yarı finalde çapraz biçimde eşleşen takımlardan galip gelenler finale yükseldi. Yenilenler ise bronz madalya maçına çıktı. GeÃ§erken almak Geçerken almak (Fransızca ""En passant""), bir piyon, tehdit edilen bir karenin üzerinden, ilk diziliş durumundan 2 kare ilerleyerek geçen rakip piyonu sanki tek kare ilerlemiş gibi alabilir. Ancak bu hakkını hamle sırası kendine geldiğinde hemen kullanmalıdır yoksa ilerleyen hamlelerde söz konusu rakip piyonu geçerken alma hakkını kaybeder. Buna geçerken almak (en passant) denir. 15. yüzyılda kural olarak kabul edilmiştir. Üç Kadın (film, 1977) Üç Kadın, 1977 ABD yapımı psikolojik dramatik filmdir. Özgün adı 3 Women olan film 25 Mayıs 1977'de Cannes Film Festivali 'nde gösterilmiştir. Robert Altman'ın yazıp yönettiği, aynı zamanda da yapımcılığını üstlendiği filmin başlıca rollerinde Shelley Duvall, Sissy Spacek, Janice Rule ve Robert Fortier oynamışlardır. Mesleğe belgesel film çekerek başlamış ve uzun yıllar boyunca da televizyonda çalıştıktan sonra sinemaya geçmiş olan Robert Altman, Kaliforniya'nın çöller bölgesinde yaşlılara hizmet veren bir kaplıca tedavi merkezi çevresinde geçen bu filminde üç kadının derinlemesine işlenmiş bir portresini çizer. Kadınların dünyasını irdelediği filminde aynı iş yerinde çalışan iki genç kadının, ev sahiplerinin dul kalan karısını da yanlarına alarak birlikte aynı apartman dairesinde yaşamaya başlamalarını ve sonrasında geçirdikleri değişimi anlatmaktadır. Film bir bakıma ABD'nin diğer bölgelerine fazla da benzemeyen Kaliforniya yaşam tarzı üzerine bir inceleme olarak da okunabilir. "Üç Kadın" filminin iki ana karakteri (Shelley Duvall ve Sissy Spacek) zaman içinde bir dönüşüme uğrarlar ve bir bakıma birbirlerinin sosyal konumlarını takas ederler. Film bu açıdan İsveçli yönetmen Ingmar Bergman'ın 'kişilik değişimi' üzerine eğildiği psikolojik filmi 1966 tarihli Persona ile benzerlikler gösterir. Üçüncü bir kadının (Janice Rule) da aralarına katılmasıyla kadınların kişilikleri önce bulanıklaşır, sonra farklılaşarak ve yer değiştirerek iyice birbirine karışır sonunda belki de tek bir kişilik haline gelir. Filmin bilinçaltıyla ilgili hayal görme sahneleri ile çarpıcı rüya sahneleri, film çekilirken Altman'ın elinde tamamlanmış kapsamlı bir senaryo olmadığı için diğer bazı sahneler gibi doğaçlama olarak ve Altman'ın kendi anlık hayalleri doğrultusunda çekildiği şeklinde yorumlara neden olmuştu. Zaten Altman da film eleştirmeni Roger Ebert'e filmin bütün hikâyesini rüyasında gördüğünü ve senaryoyu bu rüyadan esinlenerek yazdığını söylemiştir. "Üç Kadın" filminin Altın Palmiye ödülüne aday gösterildiği Cannes Film Festivali'nde Shelley Duvall filmdeki "Millie" rolüyle "en iyi kadın oyuncu" ödülünü aldı. Aynı dalda BAFTA ödülüne de aday gösterildi, "Los Angeles Film Eleştirmenleri Birliği" ödülünü kazandı. Sissy Spacek de aynı şekilde "New York Film Eleştirmenleri" ödülünü aldı. Gerçek hayatta ressam Bodhi Wind'in yüzme havuzunun zeminine çizdiği (filmde Janice Rule çiziyormuş gibi yapıyor) gerçeküstücü resimlerde gözüken birkaç açık saçık desen yüzünden film çocuklar için sakıncalı olabilir. Memleketi Teksas'tan henüz gelmiş olan Pinky Rose (Sissy Spacek), Güney Kaliforniya'nın çöller bölgesinin sıcak su kaplıcalarıyla tanınan bir kasabasının yaşlılara hizmet veren tedavi merkezinde işe başlar. Bu utangaç ve çocuksu görünümlü kızı yine kendisi gibi Teksaslı olan daha kıdemli bir çalışan Millie Lammoreaux (Shelley Duvall) eğitecektir. Kısa bir süre sonra da Pinky ekonomik nedenlerle Millie'nin yanına taşınır ve kirayı paylaşmaya başlarlar. Pinky, sözde popüler, sözde sofistike ve güya hızlı bir yaşantı sürüyor gibi gözüken bu kızı bir idol olarak görür ve ona özenip onun gibi davranmaya başlar. Oysa anlamadığımız bir nedenle Millie her ne kadar dışa dönük bir davranış şekli gösterse de çevresinde çok sevilen bir insan değildir. İş yerinde ve oturduğu yüzme havuzlu sosyal konutlarda etrafındakilere verdiği selâmlar bile karşılıksız kalır. Arkadaşları ve komşuları onunla ilişki kurmak istemezler, uzak durmaya çalışırlar, hatta arkasından dedikodu bile yaparlar. Millie evinde davetler verir, hazırlıklar yapar ama davetliler hiçbir zaman gelmezler. Randevu verdiği erkekler bile onu ekerler. Millie'ye yakın davranan tek insan eski bir film dublörü olan Edgar (Robert Fortier)'dır. Edgar Hart ve hamile eşi Willie (Janice Rule) hem Millie'nin ev sahipleridir hem de çölde pek de iş yapmayan harap bir turistik tesisin ve barın işletmeciliğini yaparlar. Kimseyle tek kelime konuşmayan Willie otel tipinde düzenlenmiş apartmanlarının yüzme havuzunun zeminine ve işlettikleri tesisin bazı bölümlerine gerçeküstücü tarzda garip erotik resimler çizmekle meşguldür. Karısıyla pek ilgilenmeyen Edgar ise kendini alkol, silahlar ve motosikletlerle avutmakla meşguldür. Başlarda kendisine adeta taparcasına davranan ve her davranışını taklit etmeye çalışan Pinky'nin iltifatlarından hoşlanan Millie, daha sonra onun aşırı çocuksu davranışlarından sıkılmaya başlar, tartışırlar ve onu evden kovmaya kalkar. Bunun üzerine Pinky balkondan havuza atlayarak intihar girişiminde bulunur ve hastaneye kaldırılır. Hafıza kaybına uğramıştır. Teksas'tan gelen çok yaşlı anne ve babasını bile tanımaz. Vicdan azabı çeken Millie ona çok iyi davranmaya başlar. Bu noktadan sonra iki kadının rolleri de değişmeye başlar. Pinky evde baskın ve modern bir figür haline gelirken Millie saf taşralı rolünü üstlenmeye başlar. Bir gün Edgar'ın silahla oynarken kazayla ölmesi üzerine dul kalan eşi Willie de onlarla birlikte yaşamaya başlar. Daha önce ölü doğum yapmıştır. Şimdi artık aynı evi paylaşan ve bir aile gibi yaşayan bu üç kadının kişilikleri önce bulanıklaşır, sonra farklılaşarak birbirine karışır sonunda belki de tek bir kişilik haline gelirler. Üç Kadın (anlam ayrımı) benzer anlamlar Douglas Aircraft Company Douglas Havacılık Şirketi, Amerikalı uçak yapımcısı. 1921 yılında baba Donald Wills Douglas tarafından kuruldu. Daha sonra McDonnell Uçak Şirketi ile birleşti ve ismi 1967 yılında McDonnell Douglas olarak değişti. Şu anda Boeing Havacılık Şirketi'nin ticari uçak bölümünün bir parçasıdır. 1921 Haziran'ında baba Donald Wills Douglas tarafından Kaliforniya, ABD'de Santa Monica'da kuruldu. Bağlı liste Bağlı liste, her elemanın bir değerinin yanında bir de referans içerdiği veri yapısıdır. Bağlı listeler en basit ve en çok kullanılan veri yapılarındandır. Yığın, kuyruk gibi diğer soyut veri yapılarını gerçeklemek için sıklıkla kullanılır. Bağlı listeler pek çok programlama dili ile uygulanabilir. Lisp ve Scheme gibi dillerin içinde bağlı liste veri yapısı gömülü olarak vardır. 1955 yılında Allen Newell, Cliff Shaw ve Herbert Simon tarafından geliştirilmiştir. M. Hikmet Binark Hikmet Binark (1918-1996), eski İTÜ rektörü (1962-1963), akademisyen. 1942 yılında Dresden Teknik Üniversitesi’nden mezun oldu ve 1944’te doktor unvanı aldı. 1946 yılında İTÜ Makine Fakültesinde doçent, 1953 yılında profesör oldu. 1954-1956 yılları arasında İTÜ Makine Fakültesi Dekanlığı, 27 Nisan 1962-27 Ekim 1963 tarihleri arasında İTÜ Rektörlüğü yaptı. 1960 yılında Kurucu Meclis üyeliği, 1963-1971 yılları arasında TÜBİTAK Kurucu Genel Sekreterliği, Bilim Kurulu Üyeliği ve Fevziye Mektepleri Yönetim Kurulu Başkanlığı yaptı. 1 Ocak 1985 tarihinde emekli oldu. 1996 yılında İstanbul'da öldü. I. Nikomidis (Bitinya kralÄ±) I. Nikomedes (Yunanca; Nικoμήδης; h. MÖ 278– 255) üçüncü Bitinya hükümdarıdır. İkinci Bitinya Kralı olan I. Zipoites'in tahta MÖ 278'de çıkan en yaşlı oğludur. İki kardeşini öldürdükten sonra kendi hükümdarlığını başlattı. Ancak daha sonra II. Zipoites olarak bilinen üçüncü kardeşi ona karşı bir isyan başlattı ve bir süreliğine Bitinya'nın büyük bir kesiminde kendi bağımsız iktidarını sürdürdü. Kardeşinin isyanı devam etmekte iken I. Nikomedes Selevkos Hanedanı hükümdarı Antiochus I Soter ordularının tehdidi altında bulunmaktaydı ve hükümdar babası I. Zipoites ile zaten bir savaş yapmıştı. Bu tehlikeyi karşılamak için I. Nicomedes önce Heraclea Pontica (şimdiki Karadeniz Ereğlisi) şehri ile sonra da Makedonya'da hüküm süren Antigonus Hanedanından Antigonus II Gonatas ile Selevkoslar aleyhine ittifak antlaşmaları yaptı. Fakat bu tehlike Bitinya'ya fazla zarar vermeden geçirildi. Selevkos ordusu hiçbir muharebe olmadan Bitinya'ya girip tüm Bitinya arazilerini ele geçirdi ama tutunamayıp geri çekilmek zorunda kaldı. Bu tehlike geçtikten sonra Nicomedes ülkenin önemli kısımlarında hüküm süren kardeşi Zipoetes'e karşı gelmek için hazırlığa başladı. Krallık Yunan savaşçılardan kurulu bir paralı ordu geliştirdi. Bu arada Leonnorius ve Lutarius adlı kabile liderleri altında Keltler Trakya'dan inmiş ve MÖ 277'de Bitinya elinde bulunan Byzantium şehrini kuşatmışlardı. Nicomedes bu Kelt kabileleri ile ittifak kurdu ve onların askerlerini de kendi kurduğu orduya dahil etti. Bu ordu ile kardeşi II. Zipoetes üzerine yürüdü. Yapılan muharebede galip gelerek rakibi olan kardeşini yakalatıp idam ettirdi ve Bitinya'nın bütün bölgelerinde hükümdarlık sürmeye başladı. Bundan sonraki yaşamına dair elimizde detaylı hiçbir belge yoktur. Ancak Kelt'lerle savaştığı bilinmektedir ama bunun neden, ne zaman başlayıp nasıl geliştiği ve nasıl sonuçlandığı hakkında hiçbir bilgi bulunmamaktadır. Bazı tarihçiler MÖ 255'te ölene kadar Bitinya'da barış altında yaşadığını kabul ederler. İki defa evlendiği bilinmektedir. Birinci karısı olan Frigyalı Ditizele'den iki oğlu (Prusias ve Ziaelas) ve bir kızı olmuştur. İkinci karısı olan Bitinyali Etazeta teşviki ile, öldüğünde bu karısından olan oğlunun yerine geçmesini vesayet etti. Bu oğlunun yaşı küçük olduğu için ona naip olarak Makedonya hükümdarı "Antigonus Gonatas" ve Mısır hükümdarı Ptolemy II'yı seçmişti ve bunların desteğini sağlamak için serbest şehirler olan Heraclea, Byzantium ve Cius şehirlerinin üst-hükümranlığı hakkını bu devletlere vesayet etti. Buna rağmen I. Nicomedes öldükten sonra birinci karısından olan oğlu Ziaelas Bitinya tahtını ele geçirdi. Nikomedes'in sanat ve mimariye çok hevesli olduğu bildirilmektedir. Knidos şehri için ünlü antik Grek heykeltıraş Praxiteles tarafından yapılmış olan Knidos Afroditi heykelini Knidos şehrinin bütün kamu borçlarını ödeme karşılığında satın almayı teklif ettiği yazılmaktadır. Nikomedes'in bıraktığı en önemli eser, babası ve diğer Hellenistik hükümdarlar gibi, yeni bir şehir kurup onun gelişmesi için kolonicileri yerleştirmesi idi. Bu yeni şehrin yeri için eski Megara kolonicilerinin kurmuş olduğu bir sahil şehrinin yakınında bir arazi seçti. Kurulan yeni şehre kendi adına izafeten Nicomedia (şimdiki İzmit) adı verilmiştir. Bu şehir kısa zaman Roma İmparatorluğu başkentliğini yapmış; altı yüzyıl Anadolu'nun zengin ve gelişmiş şehirleri arasında bulunmuştur ve günümüzde de İzmit şehri olarak bu önemli durumunu korumaktadır. Afşin Belediyespor Afşin Belediyespor, Kahramanmaraş'ın Afşin ilçesine bağlı il amatör kümelerinde mücadele eden bir spor kulübüdür. Kahramanmaraş ilinde hâla faal olan ilk kurulan kulüp olma özelliğine sahiptir. 1956'da kurulan bu kulübün ilk adı Afşinspor'du. 3. Lig macerasının sona ermesiyle maddi zorluklar çeken Afşinspor'un ismi, 17 Nisan 1994 tarihi kongresinde tüzük değişikliğine gidilerek Afşin Belediyespor olarak değiştirilmiştir. Afşin Belediyespor'un logosu, Belediye'nin sahiplenmesiyle Afşinspor logosunun üzerine 'B' harfi ve Afşin Belediyesi'nin logosu eklenerek oluşturulmuştur. Kulüp, sarı ve kırmızı renklerini Galatasaray'dan almıştır. Amblemde yer alan dört baca ise, Afşin ilçe sınırlarında yer alan Afşin-Elbistan A Termik Santralinin dört bacasını ifade ederler.Amblemdeki 1956 tarihinin arasındaki yer Eshab-ı Kehf'dir. Afşin Belediyespor futbolun yanı sıra, güreş dalında da faaliyet göstermektedir. Bir zamanlar "pehlivan yatağı Afşin" olarak anılan ilçede, uluslararası unvan kazanan güreşçiler yetiştirilmiştir. İlçede uzun zaman güreş faaliyetlerini bünyesinde bulunduran Afşin TEK Işıkspor'un bu spor dalına kardeş kulübü Afşin Belediyespor da ortak oldu. Afşin Belediyespor'un daha önceki ismi olan Afşinspor adıyla, 1985'ten 1988'e kadar ve 1990-91 sezonunda Türkiye 3. Lig'inde mücadele etti. Afşinspor bu dönemlerde Elbistanspor'la beraber ligin 3. grubunda yer aldı. Mücevher Kutusu (yıldız kümesi) Mücevher Kutusu (ayrıca NGC 4755 veya Kappa Crucis Cluster olarak da bilinir) Güneyhaçı takımyıldızı bölgesinde bulunan bir açık yıldız kümesi. Nicolas Louis de Lacaille tarafından 1751 - 1752 yılları arasında Güney Afrika'da keşfedilmiştir ve en iyi bilinen yıldız kümelerinden birisidir. Küme, 7,1 milyon yıllık yaşıyla bilinen en genç yıldız kümelerindendir. Yaklaşık 100 yıldız içermektedir ve güney yarı-kürede soluk bir bulut gibi görünür. Merkezinde parlak bir kırmızı dev ve çevresinde karşıtlık oluşturan pek çok mavi yıldız bulunur. Aziz İsaak Meydanı Aziz İsaak Meydanı (Rusça: Исаакиевская площадь / "Isaakiyevskaya ploshad"), 1923 - 1944 yılları arasında Vorovski Meydanı), Rusya'nın Sankt-Peterburg şehrinde, Senato Meydanı (Dekabrist Meydanı) ile bu meydanı ayıran Aziz İsaak Katedrali ile Mariinski Saray arasında yer alan başlıca şehir meydanıdır. Meydan, I. Nikolay'ın atlı anıtı ile süslemektedir. Meydanın batı cephesinde Auguste de Montferrand tarafından tasarlanmış Lobanov-Rostovski Evi (1817-20) bulunmaktadır. Bunun Rusya Amiralliği Binası (Donanma Binası) karşısındaki sekiz sütunlu kemeraltı "imparatorluk tarzı" bina olarak tanımlanabilir. Ana verandanın granit payesi üzerinde bulunan ikiz aslan heykelleri bunun özelliklerindendir. Ve Puşkin'in son uzun şiiri "Bronz Süvari" ile adı duyuruldu. Atlı Muhafız Biniş Konağı (1804-07) ise mimar Giacomo Quarenghi tarafından kısmen Partenon'dan esinlenerek tasarladı. Bunun yanında Paolo Triscorni tarafından yapılan Dioskuroi (Kastōr ve Polydeukes olmak üzere Leda'nın ikiz çocukları)'nin mermer heykeli bulunmaktadır. Katedralin karşısındaki Mariinski Saray, 1829-1844 yıllarında Büyük Düşesi Maria Nikolayevna için inşa edildi. Saray, bünümüzde Sankt Petersburg Yasama Meclisi tarafından kullanılmaktadır. Sarayın önünde Moyka Nehrinin üzerinde 97 metre genişlikte Mavi Köprü bulunmaktadır. Köprü, Mariinskaya Maydan adında ayrı bir meydanı teşkil etmesine rağmen genellikle meydanın uzantısı olarak algılanmaktadır. Köprünün sağ tarafında üstü granit ile kapalı olan "Neptün'ün Ölçeği" denilen ölçek bulunmaktadır ve sel sırasında su seviyelerini işaret eden dikili taş olarak kullanılmaktadır. Katedralin doğusunda Fyodor Lidval tarafından tasarlanmış altı katlı Astoriya Oteli bulunmaktadır. 1912 yılında açılan bu otel Rus İmparatorluğu'nun en lüks otellerinden biriydi. Astoria Oteli'nin komşusu Angleter Oteli şair Sergey Yesenin'in ölüm yeri olarak hatırlanır. Malaya Morskaya Cadde'nin köşesindeki binada Fyodor Dostoyevski 1848-1849 yılları arasında yaşadı. Bu dönemde, onun Beyaz Geceler gibi ilk çalışmaları yayınlandı. Messier 94 Messier 94 (ayrıca "NGC 4736" olarak da bilinir) Av Köpekleri takımyıldızı yönünde bulunan bir sarmal gökada. Pierre Méchain tarafından 22 Mart 1781 tarihinde keşfedilmiş ve iki gün sonra Charles Messier kataloğuna eklemiştir. Bazı kaynaklar M94'ü çubuklu sarmal gökada olarak tanımlamaktadır. İki halka yapısıyla dikkat çekici bir gökadadır. M94, LINER bir çekirdeğe sahiptir. LINER tipindeki gökadaların yaydıklarında düşük ölçüde iyonize öğeler baskındır ve genelde zayıf iyonize gaz içerir. M94, çapı 70" olan bir iç halka ve çapı 600" olan bir dış halka içerir. Bu halkalar gökadanın disk bölgesiyle rezonans bir yapı sergiler. İç halka, güçlü bir yıldız oluşum alanıdır ve bazı kaynaklar starburst halkası olarak tanımlamaktadır. 2004 yılıda yayımlanan bir gazetede John Kormendy ve Robert Kennicutt M94'ün prototip bir şişkinlik içerdiğini savundular. Klasik sarmal gökadalar, gaz diski ve yaşlı yıldızlarla, genç yıldızların kesiştiği bir küre (veya şişkinlik) içerir. M94'te aldatıcı şişkinlik, merkezi oval benzeri bölgede halka şeklinde bir yapıdadır. 2008 yılında bir çalışma yayımlandı ve bu çalışma M94'ün çok az veya hiç karanlık madde içermediğini göstermiştir. Çalışma, gökadanın yıldızlarının dönüş eğrileri ve hidrojen gazının yoğunluğunu analiz etti ve olağan aydınlık maddenin, gökada kütlesinin tümü içinde gözüktüğünü buldu. Bu sonuç biraz olağandışıydı ve tartışmalara neden oldu. M94, 16 ile 24 gökada içeren M94 Grubu'nun en parlak gökadasıdır. Bu grup Başak Süperkümesi'ne dahildir. Grup için büyük bir sayı belirtilmesine rağmen, pek az gökada M94'e kütleçekim etkisiyle bağlı olan bir sistemdir. Diğer yakın gökadaların çoğu, evrenin genişlemesiyle birlikte hareket ediyor gibi gözükmektedir. NGC 4725 NGC 4725, Berenis'in Saçı takımyıldızı yönünde yaklaşık 40 milyon ışık yılı uzaklıkta bulunan bir çubuklu sarmal gökada. William Herschel tarafından 10 Nisan 1785 tarihinde keşfedilmiştir. NGC 4710 NGC 4710, Berenis'in Saçı takımyıldızı yönünde yaklaşık 55 milyon ışık yılı uzaklıkta bulunan ve yandan görünen bir çubuksuz sarmal gökada. William Herschel tarafından 21 Mart 1784 tarihinde keşfedilmiştir. NGC 4696 NGC 4696, Erboğa takımyıldızı yönünde yaklaşık 150 milyon ışık yılı uzaklıkta bulunan bir eliptik gökadadır. James Dunlop tarafından 7 Mayıs 1826 tarihinde keşfedilmiştir. Takımyıldızla aynı adı taşıyan büyük ve zengin Erboğa kümesi'nin en parlak üyesidir. Gökada, küme içerisinde bulunan pek çok cüce eliptik gökada ile kuşatılmıştır. NGC 4650A NGC 4650A, Erboğa takımyıldızı yönünde bulunan bir kutup-halkalı gökadadır. John Herschel tarafından 26 Haziran 1834 tarihinde keşfedilmiştir. Hemen hemen aynı dikey mesafeye sahip olsalar da NGC 4650 ile karıştırılmamalıdır. Raket sporlarÄ± Raket sporları oyuncuların raketlerle top veya başka objelere vurması suretiyle yapılan sporlardır. Fırat Yükselir Umut Fırat Yukselir (d. 1 Ocak 1981, Ankara), Türk besteci ve Orkestra şefliği yöneticisi . İlk müzik derslerini küçük yaşta, kendisi gibi besteci ve yorumcu olan babası Hasan Yükselir'den alan, çağdaş Türk müziği, film müzikleri bestecisi, piyanist ve orkestra şefi Fırat Yükselir, 1981 yılında Ankara'da doğdu. AAGS Lisesi'nde Viyolonsel Bölümünde okuduktan sonra Bilkent Üniversitesi Müzik ve Sahne Sanatları Fakültesi Kompozisyon bölümünü burslu kazandı. Buradan başarıyla mezun olduktan sonra Türkiye'deki mesleki eğitimine, İstanbul Üniversitesi Kompozisyon Bölümünde yüksek lisans yaparak bir yıl daha kattı. Yükselir, daha sonra Berklee College of Music'te Film Scoring Bölümünü kazanıp Amerika'ya yerleşmiştir. 2006 yılında Cumhurbaşkanlığı Senfoni Orkestrası tarafından "Asil Bir An'ın Çığlığı" adlı eseri Genç Türk Bestecileri Gecesi'ne seçilmiş ve CSO konser salonunda Cumhurbaşkanlığı Senfoni Orkestrası eşliğinde dünya prömiyeri yapılmıştır. Bilkent'ten mezuniyet eseri olarak Yunus Emre'nin bir şiiri üzerine Bilkent Senfoni Orkestrası ve Bilkent Gençlik Korosu eşliğinde, orkestra şefliğini yine kendisinin üstlendiği dünya prömiyerini Bilkent konser salonunda yapmıştır. Berklee College of Music'te ilk senesinde 2 sınıf birden atlamıştır. Berklee College of Music'in ilk döneminde, dünya çapında 2 yarışmaya birden eserleri seçilmiş ve dünyanın en iyi Quartetlerinden biri olarak gösterilen Esterhazy Quartet ve Kalistos Oda Orkestrası tarafından Amerika'da Dünya prömiyerleri yapılmıştır. Kalistos Oda Orkestrası'nın şefliğini ünlü orkestra şefi Leonard Bernstein'ın öğrencisi Berklee College of Music'in Orkestra şefliği öğretim üyesi David Callahan yapmıştır. ASCAP ve 20th Century Fox tarafından Hollywood - Los Angeles 'ta düzenlenen Uluslararası Film Müziği Atölyesi'nde ilk 35 kişi içine seçilmiştir. Babası Hasan Yükselir ile birlikte bestelediği “YUNUS’TAN NAZIM’A” adlı Kantatı Eskişehir B.B. Senfoni Orkestrası ve Avrupa Korosu eşliğinde kendi yönetiminde dünya prömiyeri yapılmıştır. “72. Koğuş” filminin mastering sürecinde Londra Abbey Road stüdyolarında The Beatles, Robbie Williams, U2, Sigur Rós, Maria Callas, Herbert von Karajan, The King's Speech, Harry Potter ve 72. Koğuş gibi projelerin ses mühendisliğini yapan Simon Gibson ile çalışmıştır. Besteci ayrıca “Kral TV” En İyi Film Müziği ve “Kristal Elma” En İyi Reklam Müziği Jüri Özel Ödülü’nü kazanmıştır. Fırat Yükselir, bugüne kadar gerek yurt içi, gerekse yurt dışında birçok konserler vermiştir. Besteci kimliği ile birçok eseri yurt içinde ve yurt dışında seslendirilmiş ve orkestra şefi olarak kendi eserlerini yönetme onuruna erişmiştir. DÃ¼nya Squash Federasyonu Dünya Squash Federasyonu (İngilizce: World Squash Federation), uluslararası arenada squash sporunu yöneten spor federasyonudur. Sporun erkekler, kadınlar, gençler ve ustalar için tekler ve çiftler dünya şampiyonalarını düzenler. Bu federasyon "squash"ın kapalı mekânda oynanan ve "squash raket" olarak adlandırılan kısmıyla ilgilenmektedir. Raketbol Raketbol, iki ya da üç oyuncuyla salonda oynanan hızlı bir oyundur. Kendine ait birçok özelliğiyle Hentbol ile Squash karışımı bir spordur. Joe Sobek 1950'lerde oyundaki hızı ve kontrolü arttırmak için oyuna telli raketleri eklemiştir. Oyuncular duvara karşı topa sırasıyla vururlar. Sayı yalnızca servis kullanan oyuncu tarafından ancak birace ile ya da ralliyi kazanarak elde edilir. Ralli, rakibin topu yere iki kere çarpması durumlarında kazanılır. Servis kullanan bir kez yere vurmalı ve geri dönerek yan duvarlara değmeden yerdeki kısa çizginin önüne düşecek şekilde doğrudan ön duvara atmalıdır. Rallilerde topun ön duvara değip rakiplerin vuruşları arasında bir kere sıçraması koşuluyla, yan duvarlara ya da tavana çarpabilir. Arka duvarın üst kısmı hariç tavan dahil tüm zeminler kullanılır. Yer zemini genellikle cilalı tahta parkeden ya da benzer malzemeden yapılır. Arka duvar, şeffaf pleksiglastan yapılır. Kort, sıcak ve kapalı bir alandır. Soft tenis Soft tenis, çim tenisinin salonda ya da açık havadaki kortlarda oynanabilen şekli. Bu oyunda yumuşak toplar kullanılır. Asya'da, özellikle Japonya, Tayvan, Güney Kore gibi ülkelerde oynanan soft tenis, Asya Oyunları'nda 1994'ten beri resmi spor konumundadır. Birçok kuralı "tenis"le aynı olan "soft tenis"te servisler kolun alt ya da üst kısmında atılabilir. Puanlama konusunda bir farklılık göstermeyen sporda "tekler" karşılaşmaları 7 setten 4 setin kazanılması, çiftlerde ise 9 setten beşinin kazanılması şeklinde oynanır. 3-3 ve 4-4'lük beraberliklerde de "tie-break" oynanır. I. Zipoitis I. Zipoites (Bitinya) (Yunanca: Zιπoίτης veya Zιβoίτης ) (ö. MÖ 278, h. MÖ 326 – MÖ 278) Bitinya krallığının ikinci bağımsız kralıdır. MÖ 326'da babası Bas'ın yerine tahta geçti. 48 yıl Bitinya Krallığı tahtında kaldı. Krallık döneminde Lysimachus ve I. Selevkos Nikator'ün oğlu İ. Antiokus Söter'e karşı başarılı mücadeleler verdi. MÖ 315'te Nicomedia (günümüzde İzmit) ve "Kalkedon" (günümüzde Kadıköy) şehirlerine karşı savaşa girişti ama bu şehirlere Makedonya Kralı olan I. Antigonus Monophthalmus'un gönderdiği askeri destek dolayısıyla bu savaşta başarılı olamadı. "Lypedron" Dağı eteklerinde kendi adını taşıyan "Zipoition" adlı bir şehir kurduğu bildirilmektedir; ama günümüzde Türkiye'de ne bu dağın ne de bu şehrin nerede bulunduğu bilinmemektedir. Kral, "Basileus", unvanını alan ilk Bitinya hükümdarıdır ve bu unvanı MÖ 297'de aldığı tahmin edilmektedir. 76 yıl yaşadıktan ve 48 yıl hükümdarlık yaptıktan sonra MÖ 278'de ölmüştür. Dört çocuğu olduğu bilinmektedir. Bunlardan en yaşlısı I. Nikomedes babasının yerine Bitinya Kralı olmuştur. Diğer bir oğlu Zipoites, I. Nikomedes'in diğer kardeşlerini öldürtmesine rağmen, kaçmayı başarmış ve bir dönem Bitinya'nın bir kısmında II. Zıpoites adı ile hüküm sürmüştür. Elbistan Belediyespor Elbistanspor, 1981 yılında Kahramanmaraş'ın Elbistan ilçesinde kurulmuş bir spor kulübüdür. Elbistan Belediyespor daha önceleri profesyonel 3. Lig'de mücadele etmiştir. Daha sonra yıllarca yerel amatör maçlarda mücadele vermiştir. Şu an ise 2010-11 sezonu itibarıyla yeni kurulan Bölgesel Amatör Ligi'nde 4. grupta mücadele etmeye başlamıştır. 1981'de Elbistanspor adıyla kurulan kulübün ilk başkanı Ruşen Çelenk'ti. 1989-94 ve 2000-02 yılları arası bu görevi Ahmet Özcan yürütmüştür. Ardından Çelenk tekrar başkan olmuştur. Uzun bir başkanlık döneminden sonra 16 Mayıs 2009 tarihinde yapılan kongrede yeni başkan şehrin iş adamlarından Eyüp Ceran olmuştur. Profesyonel lige yükselmek için terfi maçlarına katılmaya hak kazanmıştır. Şanlıurfa'da düzenlenen grup eleme maçlarında ilk maçlarda elenerek yeni kurulan BAL ligine dahil olmuştur. 2010-11 sezonu itibarıyla kulübün Elbistan Belediyesi ile bağlantısını güçlendirmek maksadıyla Ahmet Özcan tekrar başkanlık görevini devralmıştır. 2011-2012 sezonunda başkanlığa Ragıp GÜLLÜ gelmiş. 2012-2013 sezonu sonunda başkanlığa Musa Götürler getirilmiş ve kulüp BAL liginde mücadelesine devam etmektedir. Elbistan Belediyespor'un daha önceki ismi olan Elbistanspor adıyla, Türkiye 3. Lig'inde mücadele etti. 1993 Yılında amatör kümelere düştü. Rated R (Rihanna albümü) Rated R, Barbadoslu R&B şarkıcısı Rihanna'nın 23 Kasım 2009'da Def Jam Recordings etiketiyle yayımladığı dördüncü stüdyo albümüdür. Albümün ilk single'ı "Russian Roulette", Chuck Harmony ve Ne-Yo tarafından yazıldı ve bestelendi ve 20 Ekim 2009'da piyasaya çıktı. Albümün ilk haftasında Amerika Birleşik Devletleri çapında 180.000 ila 200.000 arasında satması beklenmektedir. Bu kayıt, Rihanna'nın Parental Advisory uyarısı barındıran ilk albümüdür. Ancak, bu etiketi barındıran birçok albüm gibi bunun da düzenlenmiş baskısı mevcuttur. İngiltere'de yalnızca bu düzenlenmiş baskı dijital ortamdan satın alınabilmektedir. Rihanna'nın önceki albümü "Good Girl Gone Bad" (2007), ticarî anlamda başarılı oldu ve müzik eleştirmenlerinden olumlu yorumlar aldı. Albümden, "Umbrella"nın da aralarında bulunduğu ve listelerde ilk ona giren beş hit—üç ABD'de liste başı olmuş hit—yayımlandı. "Rated R" albümüyle ilgili olarak, Chris Brown hakkında bir şarkının yer alıp almayacağı konusunda değişik görüşler ortaya atıldı. Rihanna için daha önce de şarkılar yazmış olan Ne-Yo, "Rihanna için bir Chris Brown şarkısı" yazmayacağını ifade etti. Fakat Rihanna daha sonra Cold Case Love adlı şarkısını Chris Brown için yazdığını ifade etmiştir.Bunun nedenini "durumun şarkı söylemeyi ya da yazmayı gerektirmediğini düşünmesi" olarak açıkladı. Albümün ilk single'ının prodüktörü Chuck Harmony, ne olursa olsun "Rihanna dönüş single'ını çıkardığında insanların hemen bunun Chris Brown hakkında olacağını düşüneceklerine" inandığını ifade etti. Akon gittikçe rahatladığını ve "kızgın bir Rihanna istemediğini" anlatırken; Ne-Yo bir röportajında "bu kez huzursuz ve neredeyse daha kızgın bir Rihanna bekleyin" dedi. Daha sonra albümün "alışılmış Rihanna'dan kesinlikle daha sinirli olduğunu" söyledi ve albümü "özgürlüğüne kavuşmuş" olarak niteledi. Rihanna ile çalışmış olan Justin Timberlake, sanatçının "biraz daha büyüdüğünü ve artık söyleyebilecek bir şeyleri olduğunu" ifade etti. "Good Girl Gone Bad" albümünün büyük başarısından ötürü Rihanna'nın "bir sound'a ya da akıma göre sınıflandırılmadığından" emin olarak istediğini de söyledi ve ekledi: "Son kayıtla sahneye çok sıkı girdi — şarkılar listelerde etkileyici olmak zorunda. Bence onun yaptığı en akıllıca şey daha önceden yaptığı şeylere benzemeye çalışmak yerine yol almaktır." İlk single "Russian Roulette"in prodüktörü Chuck Harmony, şarkının "albümün geri kalanının göstericisi" olmadığını ifade etti. Harmony, şarkının ve albümün "Rihanna'nın bir sanatçı olarak büyümesinin bir yansıması" olduğunu ve "onu kesinlikle başka bir seviyeye taşıyacağını" da sözlerine ekledi. Christopher "Tricky" Stewart, The-Dream ile birlikte katkıda bulundukları şarkının yüksek tempolu bir kulüp şarkısı olduğunu ifade ederken; albümün Rihanna'nın önceki çalışmalarından farklı olduğunu da söyledi.Lady GaGa Rihanna'nın bu albümündeki duruşundan dolayı çıkaracağı dördüncü stüdyo albümünde Rihanna ile düet yapmak istediğini belirtmiştir. Rihanna Lady Gaga ile çok başarılı olabiliriz demiştir. Bu ikili şu an beraber turne aşamasındadır. 2009 yılı başında Rihanna, albüm için şarkılar yazmaya başladı. Rihanna albüm için çeşitli söz yazarları ve yapımcılarla çalıştı. Bunlar arasında Chuck Harmony, The-Dream, Christopher "Tricky" Stewart, Chase & Status, Stargate, Demo ve Justin Timberlake yer aldı. Stargate, bu iş birliğinin kendileri için ""ödüllendirici" ve "ilham verici" olduğunu ifade ettiler. Mart 2009'da Rihanna, Adonis Shropshire ile çalışmaya başladı. Rihanna yaz boyunca Chuck Harmony ve Ne-Yo ile birlikte şarkılar kaydetti ve söz yazımı sürecinde daha geniş rol oynadı. Çok sayıda şarkı üzerinde birlikte çalıştılar, ancak Ne-Yo hangi şarkıların albüme konulacağını bilmiyordu. Birlikte çalışırken Ne-Yo; Rihanna'nın yıllar önce çalıştığı kızla aynı olmadığını fark ettiğini ve onun şimdi daha rahat olduğunu ifade etti. Rihanna albüm için anlam taşıyan karanlık şarkılar istedi. Harmony bununla ilgili olarak "ona üç dakikalık bir şarkı değil, bir film vermek istedim." dedi. Ne-Yo ve Harmony şarkının "biraz daha karanlık ... biraz daha huysuz ... biraz daha hastalıklı" olması gerektiğini düşündüler. Rihanna, daha sonra kayıtlara prodüksiyon ikilisi Chase & Status ile devam etti. Ekibin şarkılarından biri olan "Saxon"u dinledikten sonra Rihanna, Chase & Status ile irtibata geçti. Çünkü baterilerin duygusunu sevdi ve kendi albümü için de böyle bir şey istedi. Rihanna, ekiple birlikte gizli bir yerde birkaç hafta boyunca çalıştı. Ekim 2009'da Rihanna, Tricky Stewart ve The-Dream ile birlikte çalışmaya başladı. Ayrıca, bir MTV röportajında RJ adında yeni bir söz yazarı ile çalıştığını ifade etti. Stewart, albüm için The-Dream ile yaptığı tek şarkıdan çok memnun olduğunu söyledi, ancak daha sonra The-Dream, MTV'ye albüm için iki şarkı yaptıklarını söyledi: "Hard" ve "Rockstar 101". Soulja Boy Tell 'Em albümde bir şarkıya konuk olacağını söyledi, ancak o şarkı albüme konulmadı. Slash, "Rockstar 101" parçasında gitar çaldı. Ester Dean, "Rude Boy" şarkısının yazımına katkıda bulundu. 8 Ekim 2009'da Rihanna, Berlin'de üzerinde iç çamaşırı ve beyaz kürk mantoyla fotoğraflar çektirdi. Fotoğraflar moda fotoğrafçısı Ellen von Unwerth tarafından çekildi: "Rihanna albümün görünüşü için yeni bir şeyler yaratmak istiyordu." von Unwerth, Rihanna'nın çekimin her yönüyle ilgilendiğini ve sınırları genişletmeye hazır olduğunu belirtti. Albüm kapağı 27 Ekim 2009'da yayınlandı. Kapakta karamsar ve dalgın bir poz veren Rihanna; eliyle sağ gözünü kapatmakta ve her parmağında bir yüzük bulunmaktadır. Siyah-beyaz albüm kapağı, Grace Jones'un 1980 albümlerinin kapaklarıyla karşılaştırılmaktadır. Albüm, 23 Kasım 2009'da Kuzey Amerika ve İngiltere'de yayımlandı. 15 Ekim 2009'da Rihanna, resmî web sitesinde bir resim ile birlikte bir açıklama yayınladı: "The Wait is Ova. Nov 23 09" (Bekleyiş sona eriyor. 23 Kasım 2009). Aynı hafta, sitede yorumsuz bir geri sayım saati yer aldı. Albümün ilk single'ı 20 Ekim 2009'da yayımlandı. "Russian Roulette", ilk single olarak 3 Kasım 2009'da ABD'de ve 23 Kasım'da İngiltere'de piyasaya çıktı. "Russian Roulette", "Billboard" Hot 100 listesine yüz numaradan giriş yaptı ve listede dokuzuncu sıraya yükselerek Rihanna'nın kariyerinde ilk ona giren on ikinci şarkısı hâline geldi. Ayrıca şarkı, sekiz farklı listede ilk ona girmeyi başarırken; sanatçının Norveç'te birinci sıraya oturan ilk şarkısı oldu. "Hard", ikinci single olarak 10 Kasım 2009'da ABD'de çeşitli radyolarda çalınmaya başladı.Klibi ise ilk kez VH1 ve MTV kanallarında 17 Aralık'ta yayınlanmaya başladı. Young Jeezy vokallerinin de bulunduğu single'ın kapağı 10 Kasım'da yayınlandı. 28 Kasım 2009 tarihi itibarıyla "Billboard" Hot R&B/Hip-Hop Songs listesinde on yedi numaraya yükseldi. "Rude Boy", albümün üçüncü single'ı olarak 19 Şubat 2010'da yayınlandı. Şarkı yayınlandıktan kısa bir süre sonra Billboard Hot 100'de bir numaraya yükseldi ve Rihanna'nın Hot 100'deki beşinci bir numarası olarak kayıtlara geçti. Kraliyet tenisi Kraliyet tenisi, modern tenisin öncüsü olan ve iki kişi ya da ikişer kişiden oluşan iki takım tarafından salonda oynanan bir raket sporu. "Kralların sporu" olarak da bilinen spor; Fransa'da "Jeu de paume", ABD'de "Court tennis" ve Avustralya'da da "Royal tennis" adıyla bilinir. Oyunda amaç, ortadaki filenin üzerinden topun karşılayan tarafından geri gönderilemeyeceği şekilde atılmasıdır. Geçmişi yüzyıllar öncesine dayanan oyun, en fazla ünü 16. ve 17. yüzyıllarda yakalamıştır. Bütün kraliyet tenisi kortları ("jeu à dedans") birbirinden farklı olsa da, bazı özellikleri ortaktır. Oyun alanı dört duvarla çevrilidir. Duvarların üçünde teras denilen eğri çatıları vardır. Servis bölümü ile karşılama bölümü bulunur. Servis atışını kullanan oyuncunun solundaki duvarda, hem oyunun izlenmesi hem de oyunun takip edilmesi için pencereler bulunur. Servis kullanan oyuncunun arkasındaki duvarda hem izleyiciler hem de karşılayan oyuncunun servisi almak için, servis kullanan oyuncunun arkasına atış yaptığı "dedans" için benzer bir pencere vardır. Filenin karşılayan oyuncu tarafından "tambour" olarak bilinen bir destek ile ızgara bulunur. Magnesia Muharebesi Magnesia Muharebesi, Temmuz MÖ 190 Seleukoslar hükümdarı III. Antiakos ordusu ile Konsul Lucius Cornelius Scipio ve (Afrikali Scipio adı verilen) kardeşi Publius Cornelius Scipio komutasındaki Roma Cumhuriyeti ordusu ve müttefiki Pergamon (Bergama) Kralı II. Eumenes arasında Manisa yakınlarında yapılan bir meydan muharebesidir. Romalılar bu muharebede çok üstün bir galibiyet kazanmışlardır ve o zamana kadar büyük kısmı Seleukoslar tarafından idare edilmekte olan Anadolu'nun içişleri de tümüyle efektif olarak Romalı idaresi eline geçmiştir. Bu muharebe için ana kaynaklar Romalı tarihçi olan Titus Livius ile Yunanca Roma tarihçisi Appian tarihleridir. Seleukosların eski müttefiki Filip'in MÖ 197'de Romalılara yenilmesinden sonra, III. Antiokus Yunanistan'ı işgal etme fırsatını gördü. Sürgüne gönderilmiş Kartacalı general Hannibal tarafında cesaretlendirilen III. Antiokus, Yunanistan'daki bazı devletlerle ittifak antlaşması imzalayarak Yunanistan'ı işgal etti. Maalesef, bu kararı onun çöküşüne neden oldu. Seleukos orduları MÖ 191 yılında Termopile Savaşı'nda yenildiler ve Anadolu'ya çekildiler. Bir yıl sonra Roma Cumhuriyeti genreali konsul Scipio Africanus 30.000 kişilik Roma ordusuyla Anadoluya geçip fillerle destekli Seleukosların 50.000 kişilik ordusunu takibe başladı. İki ordu Manisada büyük bir savaşa tutuştu. Seleukosların hükümdarı III. Antiakhos kendisine danışmanlık yapan Hannibal Barca nın taktiklerini dinlemedi ve kendi taktikleriyle savaşı kazanacağını sandı. Romalılar Zama daki planı aynen tatbik ederek önce filleri mızrakladılar. Filler sağa sola dağılarak Seleukos ordusunu darmadağın etti. Daha sonra Romalı süvariler önden, Roma piyade lejyonerleri arkadan imha planına girişerek sistemli bir şekilde Seleukosları büyük bir bozguna uğrattılar. Rackets Rackets (Amerikan İngilizcesi) veya Racquets (Britanya İngilizcesi), ABD, Kanada ve Birleşik Krallık'ta salonda oynanan raket sporu. Squash ile benzerlik gösteren bu spor, eskiden "squash rackets" olarak bilinirdi. Rackets, "squash"a göre, daha sert bir topla daha büyük bir kortta oynanır. Rackets, tekler ve çiftler hâlinde oynanabilir. Yalnızca servis kullanan oyuncu sayı kazanır. Oyuncular, iki kere sıçramadan önce topu karşılamalıdır; atışlar oyun çizgisi üzerinden ön duvara çarpmalıdır. Oyunun oynandığı kort ise kapalı olmakla beraber düz ve sert duvarlara sahiptir. Aztek İmparatorluğu Aztek Üçlü İttifakı veya Aztek İmparatorluğu, üç Aztek şehrinin ittifakıdır: Tenochtitlan, Texcoco ve Tlacopan. Bu şehir devletleri Meksika’da 1428 yılından 1521 yılına kadar İspanyol konkistador Hernán Cortés önderliğindeki İspanyollar ve yerel müttefikleri tarafından yenilinceye kadar hüküm sürmüştür. Aztek Üçlü İttifakı Tenochtitlan hükümdarı Itzcoatl’ın girişimleriyle 1428 yılında başlamıştır. İttifak olarak adlandırılmasına rağmen Aztek şehirleri arasında yapılan anlaşmada Tenochtitlan en baskın, Tlacopan ise en edilgen şehirdir. Ortak gelirlerin beşte ikisi Teonchtitlan ve Texcoco arasında pay edilirken Tlacopan beşte bir pay almaktaydı. 1520 yılında bölgeye İspanyolların geldiği zaman Tlacopan bağımsız bir şehir devleti olarak yıkılmak üzereydi ve ittifak toprakları Tenochtitlan’dan alınan kararlarla yönetilmekteydi. İttifak en güçlü olduğu dönemde iki okyanus kıyısı arasındaki Meksika topraklarına egemen olduysa da boyun eğdiremediği Tlaxcala federasyonu varlığını sürdürüyordu. Tenochtitlan ve ittifak devletleriyle uzun ve kanlı savaşlar yapmış olan Tlaxcala 1521 yılında Cortes ile müttefiklik yapacaklar ve Aztek İmparatorluğunun çökmesinde pay sahibi olacaklardır. Azteklerin ezeli düşmanı olan Tlaxcala, Aztek İmparatorluğunun yıkılmasından sonraki dönemde de İspanyollarla iş birliğine devam edeceklerdir. Tlaxcala ile İspanyolların bu güçlü iş birliğini sağlayan La Malinche Cortes’in eşi olacak ve ondan bir çocuk dünyaya getirecektir. Aleksey Antonov Aleksey Innokentyeviç Antonov (Rusça: Алексей Иннокентьевич Антонов; 9 Eylül 1896; Grodno, Grodno Guberniyası - 16 Haziran 1962; Moskova, SSCB), Sovyet Ordusunun bir generalidir. II. Dünya Savaşı'ndaki hizmetlerinden dolayı Zafer Nişanı sahibidir. Çar ordusundan bir topçu subayının oğlu olarak Kreşin'de dünyaya geldi. Frunze askerî Akademisi'nden 1921 yılında mezun olarak Rus İç Savaşı sırasında Kızıl Ordu'ya katıldı. 1938 yılında mezun olduğu akademiye öğretim görevlisi oldu. 1941 yılında Sovyet Güneybatı Cephesi ve Güney Cephesi kurmay başkanı oldu. 1942 yılında Genelkurmay II. Başkanı oldu. Aynı zamanda Operasyon Daire Başkanlığı görevini üstlendi. Görevi, diğer subaylarla irtibatı yürütmek ve askerî genel durum hakkında Stalin'e düzenli rapor vermekti. 1999 Avrupa Erkekler Voleybol Şampiyonası 1999 Avrupa Erkekler Voleybol Şampiyonası, 7-12 Eylül tarihleri arasında Avusturya’da düzenlendi. Yirmi birinci şampiyonaya sekiz Avrupa ülkesi katıldı. Maçlar Viyana ve Wiener Neustadt’da yapıldı. Avrupa şampiyonluğunu dördüncü kez İtalya kazandı. 1997 Avrupa Erkekler Voleybol Şampiyonası 1997 Avrupa Erkekler Voleybol Şampiyonası, 6-14 Eylül tarihleri arasında Hollanda’da düzenlendi. Yirminci şampiyonaya on iki Avrupa ülkesi katıldı. Maçlar 's-Hertogenbosch ve Eindhoven’da yapıldı. Avrupa şampiyonluğunu yenilgi almadan ve sadece final maçında Yugoslavya’ya tek set veren ev sahibi Hollanda kazandı. 1995 Avrupa Erkekler Voleybol Şampiyonası 1995 Avrupa Erkekler Voleybol Şampiyonası, 8-16 Eylül tarihleri arasında Yunanistan’da düzenlendi. On dokuzuncu şampiyonaya on iki Avrupa ülkesi katıldı. Maçlar Atina ve Patras’ta yapıldı. Avrupa şampiyonluğunu üçüncü kez İtalya kazandı. San Francisco Uluslararası Havalimanı San Francisco Uluslararası Havalimanı (IATA: SFO, ICAO: KSFO, FAA: SFO), Amerika Birleşik Devletleri'nin Kaliforniya eyaletindeki San Francisco şehrindedir. Havalimanı, San Francisco Körfezi'ndeki en büyük, Kaliforniya eyaletinde ise Los Angeles Uluslararası Havalimanı'ndan sonra ikinci yoğun havalimanıdır. 2008 yılından itibaren San Francisco Uluslararası Havalimanı yolcu sayısı açısından Amerika'daki 10. en büyük havalimanı, dünyada ise 21. en büyük havalimanı olmuştur.Havalimanı United Airlines ve Virgin America havayolları için en önemli merkezdir. Havalimanına monoray, tren, otobüs, özel araç ya da taksi ile ulaşılabilir. Yegane MÃ¼rselova Yegane Mürselova ("Azerice: Mürsəlova Yeganə Mürsəl qızı") 3 Ağustos 1981'de Azerbaycan'ın Sumqayıt Şehrinde doğmuştur. 1998 yılında Azerbaycan Medeniyet ve İncesanatlar Üniversitesi'nin tiyatro yönetmenliğine başlayıp 2002 yılında mezun olmuştur. Müziğe olan tutkusu Ve hevesi çocukluk döneminde başlayan Yegane orta okul yıllarında Müziki Mektebinde müziğe olan yeteneğini geliştirmek için Azerbaycan'ın üstad sanatçılarından, ünlü ustalardan, vokal hocalarından dersler alıp 2002 yılında sahnelere adım atmıştır. O günden ,tibaren Azerbaycan halkının büyük sevgi ve beğenisini kazanıp 2003 yılında "Yaşamak İstemirem" albümüyle aynı adı taşıyan şarkısıyla çıkış yapan Yegane 10 yıllık müzik hayatında yapmış olduğu 9 albümle tanınan Ve Azerbaycan Halkının vazgeçilmez sanatçısı olmaya devam eden Yegane 2008 Yılında albüm Adını veren ve sözleri Serdar Ortaç'a ait olan "Aramızda" isimli şarkıyla müzik hayatına Türkiye'de devam eden Yegane şimdi ise sözü ve müziği Selami Şahin'e "Ait Olan Ay Bu Başıma Gelenler" adlı albümü ile ve yine sözleri Serdar Ortaç'a ait "Dinlemedin Sözümü" şarkısıyla yeni albümüyle sevenleriyle tekrar buluştu. Beyaz Kent Beyaz Kent, (İbranice: