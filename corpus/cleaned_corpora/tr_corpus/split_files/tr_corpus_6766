kurmaya girişti. Daha sonra Steve Ditko, Billy Everett gibi sanatçıların da kendi yaratıcılıklarını da katmalarıyla bu çıkış bir çığa dönüştü. Stan Lee, aksiyon bazlı maceralara dramatik "pembe dizi" ögeleri yerleştirerek, daha önce yarı tanrı edasında dolaşan süper kahramanları halkın arasına indirdi. Artık kozmik maceraların yanı sıra kira, trafik ya da aşk acısı gibi dertlerle de uğraşıyorlardı. Modern Zamanlar 1980'li yıllarda Alan Moore, Frank Miller, daha sonra 90'ların başında Neil Gaiman gibi yaratıcılar Amerika cephesinde çizgi romanı yetişkinlere yakınlaştırdı. Son dönemin bu yetişkinlere yönelik, çoğunlukla pembe dizi formatında değil de kendi başlarına birer hikâye, hatta romana benzeyen eserleri İngilizce konuşulan ülkelerde 'graphic novel' adıyla anılmış, yine bu dönemde Türkiye'ye de Ergün Gündüz tarafından "Joker" ve "Resimli Roman" dergileri vasıtasıyla getirilme amacı güdülmüşse de ne bu türün ne de 'graphic novelın karşılığı olarak teklif edilen resimli roman teriminin Türkiye'de pek tutunduğu söylenemez. Avrupa’da ise başlangıcından beri daha saygın bir gözle bakılıyordu çizgi romana. Diğer önemli bir çizgi roman okulu olarak yirminci yüzyılın son döneminde bütün dünyayı saran Japon çizgi romanı Manga ise, animelerinde (Japon animasyonlarının) desteğiyle piyasaları hareketlendirdi. Karabasan (Ã§izgi roman) Karabasan, 2003 yılında Hakan Tacal (yazar) ve Yıldıray Çınar (çizer) tarafından yaratılan fantastik çizgiroman karakteri. Çapa Çizgiroman Grubu yaratılarından birisidir. "Kehanet" adlı ilk macerası, Arkabahçe yayıncılık tarafından sınırlı seri olarak dört sayı yayımlandı. (daha sonra cilt haline getirildi.) ilk Türk süperkahramanı olarak duyurularak çeşitli gazete ve dergilere haber oldu. Daha çok fantastik -korku kategorisine girer. İkinci sayı kapağının dünyaca ünlü sanatçı Bill Sienkiewicz tarafından çinilenmesi önemli bir olaydı. Ayrıca ünlü levanten yazar Giovanni Scognamillo bu ilk macerada (kendisinden alınan izinle) bir karakter olarak boy gösterdi. İlk macerasının basıldığı mini seri, Arkabahçe yayınevinin yaptığı ilk ve tek yerli üretim çizgiroman olması açısından da dikkate değerdir. Kendi senaryosuyla alakası olmayan yeni bir 3D Türk oyunu yapılmaktadır. Kısa bir demo versiyonu için hazırlanmaktadır. Senaryo ve karakterlerin çizgiromanla alakası bulunmamaktadır. İlkumut Oyun Teknolojileri bu işi üstlenmektedir. Karakterler "Mustafa / Karabasan :" Geçmişini hatırlamayan 20'li yaşlarda bir genç. Muskayı aldıktan sonra belli zamanlarda istemsiz olarak Karabasan diye adlandırdıkları varlığa dönüşüyor. "Dilek :"İlk macerada(kehanet) sokakta iblislerin saldırısından kaçarken Mustafa ile karşılaşan ve daha sonra onu evinde ağırlayan genç üniversite öğrencisi "Gizem :" Dilek'in lise 1'de okuyan kardeÅŸi "Yönetmen :" gizli bir yeraltı teşkilatının yöneticisi. Gerçek ismi bilinmiyor. "Sİr Lawrance :" ilk maceranın kötü adamı. Arkeoloji profesörü bir İngiliz. "Giovanni Scognomillo :" Giovanni Scognomillo Tarihçe "Mustafa" adlı genç bir adamın metafizik bir "apor" olayı "(düşten fiziki cisim getirme)" sonucu küçükken kaybettiği muskasını tekrar elegeçirir. Bu muska geceleri onun gerçekötesi bir yaratığa dönüşmesine neden olan bir anahtardır. Bu yaratık insan biçiminde karanlık vücudu ve uzun siyah saçları ile Mustafa'yı andırmakla birlikte Mustafa değildir. Halk söylencelerinde "Karabasan" diye anılan, gece insanların uykularını bölen, onların üzerlerine çıkıp nefes alamayacakları bir baskı uygulayan, karanlık bir imge ile benzeşmesinden dolayı Dilek ve Gizem tarafından bu isim verilmiştir. Karabasan kendini "uykunun sonu" olarak tanıtır. Ã–zellikleri Karabasan, akışkan, biçim değiştirebilen bir maddeden oluşmuş (kabusların maddesi), maddeler üzerinde telekinetik gücü olan bir varlıktır. Günah ve suçu hissedebildiği, insanların vicdan dediği kavramın cisimleşen/yoğunlaşan hali olduğu söylenebilir. Ä°man Ltd. İman Ltd., yazar Hakan Tacal ve çizer Yıldıray Çınar tarafından yaratılan çizgiroman. Mor Bulut Gezegeni isimli hayali bir ortamda geçen çizgiromanın ilk macerası "Cennetteki sonsuz hayat" Rodeo Strip dergisinin ilk altı sayısında yayımlandı. Giriş sayfasında şu tanıtım yazısı yer alır: ""Gemide birçok farklı hayat varolma savaşı veriyor. Buraya hala gemi diyorlar ama ortada yıkılmış bir yerleşim alanı ve dağılmış bir uzay gemisinden başka bir şey yok. Hemen bir kilometre üstlerinde asılı kalmış mor bir ölüm bulutu bu sefil coğrafyada bir arada ve birbirleri ile hayatta kalmaya çalışan bütün o garip yaratıklara ve gruplara meskenlik eden yıkıntıları bir yorgan gibi örtüyor. Değişime uğramışlar, hilkat garibeleri, eski bir savaştan kalma askerler , yamyam insan klanları... ve hepsine hizmet veren bir dükkân; İMAN Limited."" Adem adlı maymunsu mutant tarafından yönetilen İman Limited her yerden toplanan malların biriktiği ve satıldığı bir dükkândır. Dükkanın genel işleri ve koruması ise K.Y. ve Teneke isimli iki personeli tarafından sağlanmaktadır. K.Y. : Dükkanın iki koruyucusundan biri. genelde dış işlere bakıyor. Teneke : Dükkanın diğer koruyucusu. bir cyborg. Adem : Dükkanın sahibi olan maymun-adam. Bkz. Çapa Çizgiroman Grubu , Pırılkız Pırılkız Pırılkız. Yazar Hakan Tacal ve çizer Mahmud A. Asrar tarafından yaratılan çizgiroman karakteri. Pırılkız'ın ilk macerası "ilk iş günü" Rodeo Strip dergisinin ilk altı sayısında yayımlandı. (2004-2005) Kurgu bir evren olan Mor Bulut Gezegeni nde İman Limited ile birlikte varolmaktadır. Pırılkız, gezegeni kaplayan ölümcül mor bulutun üzerinde kurulmuş olan Işık Şehrinde alt sınıfa ait sıradan bir genç kızken, şehrin maskotu olarak özel güçlerle donatılmış ""Bayan Mucize"" elim bir kazada ölünce yerine geçmek için özel formülle süper güçlere sahip bir maskota dönüştürülür. Kendini otomatik bir sefa aleminde kaybeden Işık şehri sakinleri için sadece bir eğlencedir. Oysaki olaylar onu bir maskottan fazla bir şey olmaya zorlayacaktır. Biyocoğrafya Biyocoğrafya, bitki ve hayvan türlerinin dağılımını ve bu dağılımın nedenlerini inceleyen Fiziki coğrafyanın alt bilim dalıdır. Biocoğrafya kelimesi; Bio (canlı) ve geography (coğrafya) kelimelerinin birleşmesiyle oluşturulmuştur. Bitki coğrafyası (Fitocoğrafya) ve Hayvan coğrafyası (Zoocoğrafya) olarak iki alana ayrılır. Hayvanlar fazla hareketli olduğundan araştırılmaları biraz daha zordur, bu nedenle Bitki coğrafyası daha fazla gelişmiştir. Bitki ve hayvan topluluklarının özelliklerini, dağılışlarını ve insan yaşamı üzerine etkilerini inceler. Biyoloji, botanik, zooloji, ekoloji, jeoloji, jeomorfoloji, klimatoloji, genetik, pedoloji ve tıp canlılar biliminin yardımcı bilim dallarıdır. Biyocoğrafya; 1."Tarihsel biyocoğrafya", 2."Ekolojik biyocoğrafya" ve 3."Analitik biyocoğrafya" olmak üzer üç alt alana ayrılır. Canlıların yaşamlarını sürdürdüğü Biyosfer (canlıküre); Atmosfer, Litosfer ve Hidrosferin canlı yaşayan kesimlerinden oluşur. Ekosistemde yaşayan canlı ve cansız varlıkların karşılıklı ilişkileri, canlıların dağılışını ve yaşama biçimlerini etkiler. Yeryüzündeki canlıların dağılımında iklim, jeomorfoloji, toprak tipleri, su özellikleri önemlidir. Sağlıklı ekosistemlerde canlı türleri yoğun bulunur. Bitkilerle doğal faktörler arasında bağlantı olduğunu ilk Aristo (M.Ö 384-322) açıklamıştır. Buruni'nin (973-1051) bitki ve hayvanlarla ilgili eserleri vardır. Abdullah bin Ahmed el-Baytar, (1197-1248) 1400 bitki hakkında bilgi verdiği bir kitap yazmıştır. İbn Battuta (1304-1368) yaptığı gezilerde gördüğü hayvan ve bitkilerle ilgili bilgiler toplamıştır. Coğrafi keşiflerin Biyocoğrafyanın gelişmesine önemli katkıları olmuştur. Evliya Çelebi'nin (1611-1683) Seyahatnâmesinde bitki örtüsü ve tarım ürünleri hakkında bilgiler vermiştir. Comte De Buffon ve Carl Linnaeus biyocoğrafyaya katkı yapan bilim adamlarındandır. Alexander von Humboldt yaptığı çalışmalarla biyocoğrafyanın temellerini atmıştır.Alfred Russel Wallace "Hayvanların Coğrafi Dağılımı" kitabıyla günümüzde de kullanılan Hayvan coğrafyası bölgelerini tespit etmiştir. Biyocoğrafya araştırmaları yürütülebilmesi için yeryüzü, özellikle kıtalar ve adalar, öbür bölgelerden değişik ama kendi sınırları içinde ortak özellikte bitki ve hayvan varlığını barındıran belirli bölgelere ayrılmıştır. Silvikültür Silvikültür, planlı ormancılık yaklaşımına dayalı biçimde yeni ormanların kurulması, bu ormanlarla birlikte tabii olarak yetişmiş ormanların gençleştirilmesi ve bakımı ile, orman alanlarının ekosistemin ve toplumun çok yönlü ihtiyaçlarını karşılayacak biçimde devamlılık ilkesi doğrultusunda en verimli biçimde işletilmesine imkân verecek biçimde varlıklarının devam ettirilmesi ile uğraşan bir bilim dalı. Alabama Alabama (), ABD'nin güneydoğusunda bir eyâlet. Kuzeyinde Tennessee, doğusunda Georgia, güneyinde Florida ve Meksika Körfezi, batısında Mississippi vardır. Amerika Birleşik Devletleri'ne 1861 yılında katılmıştır. Başkenti Montgomery'dir. İlk sakinleri, 10 bin yıldır burada yaşadığı sanılan yerlilerdir. Kolomb öncesi kültürlere ilişkin maddi veriler arasında Tuscallosa yakınlarında Moundville çevresinde bulunan yerleşim birimleri, tören yerleri, sarmal biçimindeki kurganlar ile Apalaş Dağlarında yer alan mağara evler sayılabilir. Bölge, 16. yüzyılda Avrupalılar tarafından keşfedildiğinde, burada yerleşik olan yerli grupları Krikler, Çerokiler, Çoktavlar ve Çikasovlardı. Bölgenin, Avrupa ile ilk kez ilişki kurması, buraya define aramak için gelen Hernando de Soto gibi İspanyollar aracılığıyla oldu. Fransızlar, 1702'de ilk sürekli yerleşim merkezi olan St. Louis'i kurdular. İlk Siyahilar ise 1719'da bir köle gemisiyle Dauphin Adasına getirildiler. 17. ve 18. yüzyıllarda bölge, burada egemenlik kurmak isteyen Fransız, İngiliz ve İspanyollar arasındaki savaşlara sahne oldu. Topraklarının büyük bölümünün denetimi 1783'te İngilizlerden ABD'ye geçti, ama Mobile Koyu 1813'e değin İspanyollarda kaldı. 1817'de Alabama Toprakları oluşturuldu ve 1819'da buraya eyalet statüsü verildi. Alabama, Amerikan İç Savaşı (1861) sırasında Birlik'ten (Union) ayrılarak Amerika Konfedere Devletleri'ne katıldı. Bu dönemde eyalet nüfusunun yaklaşık yarısı Siyahi kölelerden oluşmaktaydı. Konfederasyon'un ilk başkenti Montgomery idi. Savaşın 1865'te kaybedildiği dönemde eyalette kölelik kaldırıldı ve Alabama 1868'de Birlik'e ikinci kez kabul edildi. İç Savaş sonrasında yeniden kuruluş döneminde Siyahların yönetime, eğitime ve ekonomik yaşama katılmasını sağlamak amacıyla girişilen çabalar başarısız kaldı. Eyalette sosyal ve resmi alanlarda Siyahilere uygulanan ırk ayrımı politikası 1900'lerin başlarında ilan edilen Jim Crow yasaları ile resmiyete döküldü ve 1960'ların ortalarına değin sürdürüldü. Bu dönemde oy vermek için gerekli bir koşul olan kelle vergisi, neredeyse tüm Siyahilerin yanı sıra, önemli bir oranda fakir Beyaz vatandaşın da oy vermesini engellemiştir. Afroamerikan sivil haklar hareketi çerçevesinde ırk ayrımcı yasalar 50'li ve 60'lı yıllarda kaldırılmıştır. Bir dikdörtgene benzeyen eyaletin kuzey-güney uzunluğu 540 km, doğu-batı uzunluğu 336 km'dir. Jeomorfolojik açıdan Alabama kabaca aynı büyüklükte iki ana bölgeye ayrılabilir; Apalaş Dağlarının güney yükseltilerinden oluşan kuzey bölgesi ve Meksika Körfezinin kıyı düzlüklerinden oluşan güney bölgesi. Kuzey uçtaki Cumberland Platosunun suları, Tennessee Nehri aracılığıyla kuzeybatıya, eyaletin geri kalan bölgelerinin suları ise, geniş verimli vadiler aracılığıyla güneye doğru akaçlanır. Alabama, Köppen iklim sınıflandırmasına göre ılıman dönencealtı iklimine ("Cfa") sahiptir. Yıllık ortalama sıcaklık kuzeyde 17 °C, güneyde 19 °C'dir. Yağışlar yıl içinde düzenli dağılım gösterir. Birmingham'da yıllık yağış ortalaması 1.320' mm, Mobile'de ise 1.550 mm'dir. Bu elverişli koşullar nedeniyle tarımsal ürün dönemi, kuzeyde 200 günden başlayarak güneyde 300 güne ulaşır. Toprak da tarıma çok elverişlidir. Bölgede tropik fırtınalar, kasırgalar ve hortumlar sıklıkla meydana gelmektedir. İlk kırsal yerleşmelerin dokusu, eyaletin iklim ve toprak özelliklerini yansıtır. Nitekim, nüfusun yarıdan çoğu 1960'lara değin kırsal kesimde yaşamayı sürdürdü. 1980'e gelindiğinde bu oran yüzde 40'a düşmüştü. Eyalette yalnızca Birmingham ve Mobile kentlerinin nüfusu 200,000'in üzerindedir. Alabama'nın %86'sı Hristiyandır. Bu grubun %78'i Protestan olup (çoğunluk Evanjelik, Ana akım ve Siyahi Protestan Kiliseleri azınlık), geri kalanları ise Katolik (%7), Mormon (%1) veya diğer mezheplere ait olmaktadır. Alabama nüfusunun %12'isi herhangi bir inanca mensup değildir. Musevilik, İslam, Budizm, Hinduizm ve diğer inanışlar nüfusun yüzde %1'ini oluşturmaktadır. Alabama ekonomisinin temelini 1915'e değin pamuk üretimi oluştururdu; bu tarihte ortaya çıkan bir tür zararlı kurt, Alabama çiftçisini ürünü çeşitlendirmeye zorladı. Pamuk bugün de temel ürünlerden biridir. Ayrıca soya fasulyesi, mısır, yerfıstığı ve orman ürünleri üretilir, kümes hayvanları, sığır ve domuz yetiştirilir. Eyaletin sanayi merkezi Birmingham'dır; kentin yakınındaki demir, kömür ve kireçtaşı yatakları burada demir-çelik sanayisinin kurulmasını sağlamıştır. Tennessee Vadisi İdaresi'nin (TVA) 1930'da kurduğu hidroelektrik tesislerinden elde edilen bol ve ucuz elektrik aluminyum, tekstil, kâğıt, kimya, metalurji, kauçuk ve plastik gibi sanayi kollarının gelişmesine katkıda bulunmuştur. Browns(), Ferry, Farley() ve Bellefonte() nükleer reaktör kompleksleri, 1970'lerin ortalarından beri ek elektrik gücü sağlamaktadır. Eyâletin ismine sahip olan Alabama Üniversitesi önemli eğitim kurumularındandır. Merkez kampüsü Tuscaloosa şehrinde bulunan üniversitenin ayrıca Huntsville ve Birmingham'da da kampüsleri vardır. Bunun yanında eyâletteki bir diğer önemli üniversite de Auburn Üniversitesi'dir. Okul özellikle mühendislik dallarında önemli bir yere sahiptir. Üniversite'nin ismini aldığı Auburn şehrinin haricinde diğer kampüsü de eyâletin başkenti Montgomery'dedir. Bu iki büyük üniversite Amerika'daki okul değerlendirme kuruluşu Usnews tarafından da her yıl iyi dereceyle (ilk 100'de) değerlendirilmektedir. Bu okulların dışında Alabama'da bulunan başlıca eğitim kurumları; Alabama Üniversitesi-Huntsville, Alabama Üniversitesi-Birmingham, Auburn Üniversitesi-Montgomery, Güney Alabama Üniversitesi (Mobile), Kuzey Alabama Üniversitesi (Florence), Stillman College (Tuscaloosa), Shelton State College (Tuscaloosa),Troy Üniversitesi (Troy) ve Gadsden College (Gadsden)'dır. Sanal sayÄ±lar Sanal sayılar, ikinci dereceden üssü (karesi) 0'dan küçük olan sayılardır. Örneğin formula_1 bir sanal sayıdır, çünkü karesi olan formula_2 sıfırdan küçüktür. Sanal sayılar sanal birim olan formula_3 ile birlikte kullanılarak reel sayılar gibi yazılabilir. formula_3 sayısı karesi -1 olan sayıdır ve şu şekilde tanımlanır: formula_5. Yüksek basınç Yüksek basınç veya antisiklon, 1013 milibardan yüksek basınç alanlarına denir. Güneşin doğması satıh (yer) ısısının yükselmesine neden olur. Farklı alanlarda (şehirler ve fabrikalar, sık ormanlar, ekili araziler, su rezervleri, otlu bölgeler, yaz – kış arasındaki farklı ısı kaynakları vs) farklı ısı yükselmesi nedeniyle havanın genleşmesi ve yükseldikçe basıncın düşmesiyle moleküllerin arası büyür, yoğunluğu azalır' yukarı (gökyüzüne) doğru hava hareket eder. Bu hareket havadaki bulut ve basıncı etkileyen diğer nesneleri kendisiyle birlikte sürükler. Yüksek basıncın genel anlamı havanın düzeleceğini gösterir. Yüksek basıncın görüldüğü yerlerde hava genellikle açıktır ve yagış görülmez. Basınç farkına bağlı olarak rüzgarlar yüksek basınç alanlarından alçak basınç alanlarına doğru eser. Dünyadaki sürekli yüksek basınç alanları dünyanın en büyük çöl alanlarıdır. Alçak basınç 1013 milibardan düşük olan basınçlara alçak basınç (siklon) yüksek olanlara ise yüksek basınç (antisiklon) denir. Ayrıca Güneş doğmadan önce veya Güneş battıktan sonra satıh (yer) ısısı yavaş yavaş azalır kara parçaları soğumaya başlar. Soğuk havanın yoğunluğu arttığından hava çökmeye neden olur. Farklı alanlarda (şehirler ve fabrikalar, sık ormanlar, ekili araziler, su rezervleri, otlu bölgeler, yaz–kış arasındaki farklı ısı kaynakları vs.) ısı farklı olacağından sisin kalınlığı yer yer çok yoğun veya daha ince olabilir bu da görüşü etkileyebilir. Güneş doğup; sis, duman, pus, yoğun bulutlar nedeniyle ısısını yeryüzüne ulaştıramadığı zaman satıh ısısı havadaki ısıdan düşük olmaya devem eder. Farklı bölgelerden gelen soğuk hava akımları da alçak basınca neden olabilir. Kuzey yarımkürede rüzgâr, alçak basınç merkezi etrafından saat yönünün tersine döner. Sabit basınç Sabit basınç, yüksek basınç ile alçak basınç arasında kalan ve her iki basıncın bir birilerini etkilemeden önce durakladıkları ve güç topladıkları bir geçiş hattıdır. Sabit basınçta hareket yoktur harekete hazırlık vardır. Sabah; alçak basınçtan yüksek basınca geçerken, akşam; yüksek basınçtan alçak basınca geçerken hava durağanlaşır. Özellikle kışın bacalardan çıkan dumanlar anılan saatlerde hareket etmeyip askıda kalırlar. Bu sabit basınç için belirgin örnektir. Bazen bulut tabakası yoğun olduğu zaman güneş yeryüzünü ısıtamaz böylesi durumlarda sabit basınç değişimleri uzun saatler alabilir. İshak Paşa Sarayı İshak Paşa Sarayı ya da İshak Paşa Külliyesi, Ağrı Dağı'nın yakınında, Doğubayazıt'ın 5 kilometre uzağında bulunan bey kalesidir. 116 odalı sarayda türbe, cami, surlar, iç ve dış avlular, divan ve harem salonları, koğuşlar bulunur. İshak Paşa Sarayı'nı 2018 yılında 121 bin 94 kişi ziyaret etti. Türkiye'deki rüzgârlar Türkiye'de esen başlıca rüzgârlar iki gruba ayrılabilir; Estikleri yönlere göre rüzgârlar; Doğudan esen soğuk ve kuru rüzgâr. Güney Rusya ile Kafkaslar'da yüksek basıncın görülmesi durumunda bu rüzgâr tipi daha çok gözlemlenir. Gündoğusu genellikle yağışın kesilmesine sebep olur. İstanbul yöresinde güneydoğudan esen rüzgâra denizcilerin verdiği addır. Uludağ'ın eski adı olan Keşiş dağının yönüne göre adlandırılmıştır. Gündoğusu ve Kıble arasında 135 dereceden esmektedir. Bir diğer adı da Akyeldir. Samyeli de denir. Güneyden esen, güney yönünü simgeleyen kıbleden ismini alan, oldukça sıcak ve nemli rüzgâr. Orta Akdeniz’de oluşan alçak basınç merkezi Türkiye'de bu tür rüzgârın gözlenmesini sağlayan etkenlerdendir. Türkiye’nin batı kesimlerinde, güneybatı yönlerinden esen sıcak rüzgâr (İsmi Yunan tanrısı Notos’dan çevirme). Bazen hızı ve hamlesi 60 ile 130 km/s'ye kadar ulaşarak etkili olur. Denizciler için oldukça önemli ve tehlikeli varsayılan rüzgâr tipidir. Bilhassa Marmara Bölgesi'nde deniz ulaşımını aç şekilde etkiler. Görüş mesafesini, içerdiği nem (mikro damlacıklar) nedeniyle yüzde 10 kadar düşürebilir. Bazen yağmurun peşinden sıcak bir havaya neden olur. Yağmur öncesinde ise ılık ve nemli bir ortama neden olabilir. Kıyı erozyonuna neden olan rüzgâr tiplerindendir. Özellikle kış mevsiminde, sıcak esme özelliği nedeniyle karların erimesine neden olarak zaman zaman taşkın, sel ve su baskınları yaratır. Aynı zamanda, estiği sürece sıcaklıkların da normalin üstünde artmasına neden olan bir rüzgârdır. Zaman zaman Ege, Marmara ve Batı Akdeniz'de deniz ulaşımını etkilediği gibi kara ve denizde can ve mal güvenliğini tehlikeye sokacak olaylara neden olarak yaşamı etkiler. Kabayel ve kumkarası olarak da bilinir. Baş ağrısı yaptığı söylenmekte, ancak bunun bilimsel bir kaynağı bulunmamaktadır. Batıdan esen sıcak ve nemli rüzgâr. Günbatısı özellikle Türkiye'nin batı kesimlerinde yağışlara neden olur. Marmara ve Karadeniz üzerinden alçak basınç ve cephe sistemlerinin her geçişinde gözlenir ve zaman zaman denizde ve karada yaşamı etkiler. Yağmurlu bir dönemi izleyen 2-3 gün boyunca devamlı olarak kuzeybatıdan esen rüzgâr. Balkanlar'ın kuzeyinde, Rusya stepleri içerisinde oluşan alçak basınç merkezi ve buna bağlı cephe sistemlerinin geçişi sırasında gözlenen rüzgâr cinsidir. Esme yönündeki yüksek dağların kuytu taraflarında yamaç aşağı alçalan rüzgâr ısınarak fön tipi rüzgâr etkisi ve özellikleri taşır. Bu yerlerde sıcak, kuru ve hoş bir hava yaratırlar. Kuzeyden esen, ismi kutup yıldızına istinaden yerel balıkçılar tarafından verilen soğuk rüzgâr. Genellikle Karadeniz ve Marmara denizi üzerinden bir soğuk cephenin geçişinden sonra eser. Yazın serin, kışın ise soğuk hava taşır. Kuzeydoğudan esen bir rüzgâr çeşidi (İsmi Yunan tanrısı Boreas’dan çevirme). Kışın kar ve soğuk getirir. Deniz hafif çalkantılı ve dalga üstünde beyaz köpükler olur. Çölden esen rüzgârdır. Günümüzde Güneydoğu Anadolu Bölgesinde, Irak yönünde yani güneydoğu yönünden esen rüzgârdır. Meltemler, genellikle orta enlemlerde, yaz mevsiminde esen hafif şiddetde yerel rüzgârlardır. Isınma farkına bağlı yerel basınç farkından oluşurlar. Esme sürekleri kısa, etki alanları dardır. İklim üzerinde etkileri azdır. Deniz ve kara arasındaki sıcaklık farkı ile Deniz meltemi ve Kara meltemi eser. Dağ zirveleri ile vadiler arasındaki sıcaklık farkından Dağ meltemi ve Vadi meltemi oluşur. Yunancadan ya da İtalyanca ""İmbatto"" sözcüğünden dilimize geçmiş, yazları gündüz denizden karaya doğru esen mevsim rüzgârıdır. Ege Bölgesinde görülür. Deniz meltemidir. Doğu Akdeniz ve Ege Denizinde kuzeyden esen kuru yeldir. Mayıs-Eylül döneminde etkili olan bu rüzgâr, zaman zaman fırtına şeklinde sert eser. Yağmur getiren sert rüzgâr. Kuzey kökenlidir. Bora ismi kimi zaman Poyraz yerine de kullanılır. Henri LÃ©on Lebesgue Henri Léon Lebesgue (d. 28 Haziran 1875, Beauvais - ö. 26 Temmuz 1941, Paris), Fransız matematikçi. Çok iyi bir öğrenim gördü ve 1897 yılında Paris Üniversitesi'nden Ph.D. diplomasını aldı. Bu doktorası üzerinde bir söylenti de vardır. Dirichlet fonksiyonunun Riemann anlamında integralinin olmadığı o çağlarda biliniyordu. Hatırlanırsa, rasyonel noktalarda bir ve irrasyonel noktalarda sıfır değerini alan fonksiyon, matematikte Dirichlet fonksiyonu adıyla bilinir. Lebesgue, bu Dirichlet fonksiyonunu integralleyebilecek bir integral tanımı getirebilir miyim diye düşündü. Riemann integralinin tersine, bölüntüyü x ekseni üzerinde değil de y ekseni üzerinde aldı. Bunda başarılı oldu. Bu getirdiği integral yöntemine de Lebesgue integrali adını verdi. Böylece, analize yeni ufuklar açtı. 1906 ile 1910 yılları arasında Potiers Fen Fakültesinde öğretim yaşamını sürdürdü. 1910 ile 1919 yılları arasında öğretim görevliliği yaptı. 1921 ile 1931 yılları arasında Paris Fen Fakültesinde çalıştı. Lebesgue, Fransa'da matematik alanında büyük bir çağın en seçkin önderlerindendi. Analiz çalışmalarının hemen hemen tümü gerçel değişkenli fonksiyonlar kuramıyla ilgilidir. Özellikle, integral kavramının Lebesgue integrali denilen bir genişlemesini ona borçluyuz. Lebesgue'in integral tanımına göre, bazı fonksiyonların Riemann anlamında integrali olmadığı halde, Lebesgue integrali vardır. Buna en güzel örnekte, ünlü Dirichlet fonksiyonudur. İntegralin bu genelleştirilmiş kavramı matematikte en çok uygulama alanı bulan bir yenilik olmuştur. Çağımızda da halen bu kuram tüm canlılığıyla yürütülmektedir. Bu kuram artık analizin temel dersidir. Analizci herkes önce bu konuları öğrenir. İleri araştırmalar için gereklidir. Şüphesiz, Lebesgue integralinin anlaşılması hemen kolay bir kuram da değildir. Bunun için önce Lebesgue ölçümü kuramını geliştirmek gerekir. Bu nedenle, Lebesgue önce Lebesgue ölçümünü geliştirdi. Burada, kümelerin ölçülebilmeleri ve fonksiyonların ölçülebilmeleri kavramlarını getirdi. Bundan sonra, kendi adıyla anılan ünlü Lebesgue integralini oluşturdu. Bu konuda hazırladığı teze, jüri üyelerinin önce itiraz ettiği, sonra doktora yöneticisinin ricasıyla, ""Bu öğrenci çok zeki ve bana düşündürücü sorular sorar"", diyerek onları razı ettiği söylenir. Bu söylenti doğru da olsa yanlışta olsa; Lebesgue tarafından bu çalışma yayınlandığında, bu buluş, tüm dünyada bir bomba gibi patlamış ve tüm matematikçileri bu sahada çalışmaya ve yeni yeni buluşları gerçekleştirmeye yöneltmiştir. Bu kuramın çok geniş bir biçimde meyveleri alınmıştır. Oldukça uygulama alanları bulmuş ve sürekli genelleştirmeleri yapılmıştır. Artık bu kuram analizin kaçınılmaz bir aleti durumuna getirilmiştir. Bunun ötesinde, matematiğin diğer dallarına da yeni ufuklar açarak, onların gelişmesini sağlamıştır. Lebesgue, ünlü olduktan sonra, birçok üniversitede dersler vermiştir. 1921 yılında College de France'ta profesör olmuştur. Lebesgue'in çok parlak ve yaratıcı bir matematik kafası vardır. Ülkesi içinde ve tüm dünyada oldukça şereflendirilmiş, ödüllendirilmiş ve çok mesut bir evlilik yapmış biriydi. Bugün, integral kuramının kurucusu olarak tüm dünya onu kabul eder. Bu kuramda ve analizde çok sayıda buluşları vardır. Çalışmalarının tüm ürünlerini almış ve kuramının tutulup ne kadar ileri götürüldüğünü gören mutlu matematikçilerden biridir. 26 Temmuz 1941 günü altmış altı yaşındayken Paris'te öldü. Peter Gustav Lejeune Dirichlet Johann Peter Gustav Lejeune Dirichlet (13 Şubat 1805, Düren - 5 Mayıs 1859, Göttingen), Alman matematikçi. Analitik fonksiyonlar kuramının, sayı kuramındaki problemlere nasıl uygulanabileceğini gösterdi. Fourier serisini sıkı bir analizden geçirerek kesin bir yakınsaklık kanıtını verdi; böylelikle bir fonksiyonun yapısının doğru bir kavrayışına ulaşılmasına katkıda bulundu. Gama (anlam ayrımı) Esenler Esenler, İstanbul'un ilçelerinden biridir. Kuzeydoğuda Sultangazi, doğuda Gaziosmanpaşa, Bayrampaşa ve Zeytinburnu, batıda Bağcılar ve Başakşehir, güneyde Güngören ilçeleriyle sınırdır. Esenler, 18 mahalleden oluşmaktadır ve yüzölçümü toplam 5.227 hektardır. Esenler, çevresindeki ilçelerden farklı olarak, sanayi merkezi olmaktan çok bir yerleşim merkezi özelliğindedir. Esenler'i Davutpaşa yoluna bağlayan Ayazma yolu üzerindeki su kontrol kuyuları, şimdi Belediye oto Garajı olarak kullanılan Üçyüzlü, Ayazma Çeşmesi, Su Terazisi ve garaj içinde yıkık vaziyette olan Kilise güzel bir mimari örnek olarak karşımıza çıkar. Esenler Merkez Camisi'nin karşısındaki Kilise kalıntısı restore edilerek günümüzde Dijital Kütüphane olarak hizmet vermektedir. İstanbul surlarının yıkılmasından sonra bu bölge toprakları askeri bakımdan önem kazanmıştır. İlçe tarihinin İstanbul Tarihi içinde mütalaa edilmesi gerekir. İlçe tarihi eser bakımından zengin sayılmaz. Bizans ve Osmanlı dönemine ait çeşme, su kemeri, su terazisi ve sebil günümüze ulaşan tarihi yapılardır. Bu eserlerin de kitabeleri tahrip edildiği için yapım tarihleri hakkında bilgi vermek mümkün değildir. Bunlar: Avas kemeri, Atışalanı Çeşmesi, Atışalanı Sebili, Menderes Çeşmesi (Litros Ayazması), Yavuz Selim Çeşmesi ve Nene Hatun Çeşmesi. Bölge, Bizanslılardan kalma bir yerleşim alanıdır. Bu bölgenin en eski ahalisi Litros, (Esenler) ve Avas (Atışalanı) adlarıyla kurulan köylerde yaşayan Rumlardır. Esenler veya Atışalanı Köyleri eski tarihlerde Bizans'ın şaşaalı devirlerinde İstanbul'un Türk'ler tarafından fethine kadar Bizans köyleri olup, Bizans İmparatorluğu'na türlü tarım ürünleri yetiştirerek ekonomik katkıda bulunmuşlardır.Osmanlı döneminde Mahmutbey nahiyesi içerisinde birer Rum yerleşim yeri olan Litros ve Avas köylerinin etnik yapısı, Lozan Antlaşması'yla değişmiştir. Cumhuriyet döneminde Rum kökenli halkın Yunanistan'a göç etmesiyle boşalan köylere, Doğu Makedonya'dan gelen mübadele göçmenlerini Türkler iskan ettirilmiştir. Uzun yıllar mübadele köyü konumunda kalan Litros ve Avas isimlerini 1930'lu yıllara kadar korumuştur. 1937-1940 yıllarında gerçekleştirilen değişiklikle Litros-Esenler, Avas-Atışalanı olarak Türkçeleştirilmiştir. 1993 yılı sonunda ilçe olmuştur. Esenler'in bulunduğu bölge, önceden Bakırköy ilçesine dahil iken, bu ilçe bölününce önce Güngören'e dahil edildi. Daha sonra da müstakil bir ilçe olarak kuruldu. Avasköy Kemeri olarak da bilinen ve Esenlerde bulunan su kemerleri oldukça dikkat çekici tarihi yansıtmaktadır. Kitabelerinin şu anda tahrip olduğu bilinen bu su kemerlerinin hangi tarihte yapıldığı bilinmemektedir. Ama eldeki verilere bakılırsa, Mimar Sinan tarafından zamanında yer alan susuzluğu gidermek amacıyla yapıldığı düşünülmektedir. Osmanlı dönemine ait olan bu kasır önemli tarihi yapılardan biridir. Otağı ise Hümayum olarak bilinmektedir. Osmanlı mimarisini yakından görebileceğiniz Hünkar Kasrı Esenler’de görülmesi gereken önemli yerlerden biridir. İç ve dış mimarisi de oldukça dikkat çekici olmaktadır. İstanbul'u ise Edirne’ye bağlayan otoyolun üzerinde bulunan Davutpaşa Kışlası dikkat çekici tarihi mekanlardan biri olmaktadır. Davutpaşa Kışlası Cumhuriyet Döneminde de 1999 yılına kadar kışla olarak kullanılmıştır. Çeşitli zamanlarda onarım gören bina günümüze sağlam olarak ulaşmıştır. Davutpaşa Kışlası görülmesi gereken yerlerdendir. Kışlanın hemen karşısında bulunan Davutpaşa Fırını II. Abdülhamit tarafından yaptırılmıştır. Otoyol 3, ilçe için önemli bir karayolu ulaşımı sağlamaktadır. Toplu taşıma hizmeti sağlayan otobüs hatlarının çoğu bu otoyolu kullanmaktadır. Alaska Alaska, ABD'nin yüzölçümü en büyük, nüfus yoğunluğu en az olan eyâletidir. Rus İmparatorluğu'ndan 30 Mart 1867'de 7,2 milyon dolar karşılığında satın alınarak ABD'ye katılmıştır. Oldukça soğuk bir iklime sahiptir. Alaska'da yaşayan Na-Dene dilli Kızılderililerinin, günümüzden 15-40 bin yıl önce Bering Kara Köprüsü'nü geçerek Amerika kıtasına yerleşen ilk göçmenlerin soyundan geldiği sanılır. Na-Dene dilleri ile Sibirya'daki Yenisey dilleri arasındaki akrabalık ilişkileri 2008 yılında Edward Vajda başta olmak üzere dilbilimcilerce ortaya konmuştur. Bu, iki kıta arasında akrabalığın ilk kez dil verileriyle ortaya konmasıdır. Eskimolar ve Aleutlar ise bir olasılıkla Alaska'ya 3-8 bin yıl önce gelen, daha yerleşik Kuzey Kutbu halklarının torunlarıdır. Alaska'daki ilk Avrupalılar, Kodiak Adası'nda bulunan Three Saints (Üç Azizler) Koyu'na 1784'te yerleşen Rus kürk tacirleriydi. Rusların etkisini bugün bile Kodiak'ın yerli halkı olan Supiklerde görmek mümkündür. Bölge, 1799'dan 1867'ye değin bir Rus-Amerikan Kumpanyası tarafından yönetildi. ABD dışişleri bakanı William H. Seward, bölgenin ABD'ye satılmasını onaylayan belgeyi 1867'de imzaladı. Önemli altın kaynaklarının keşfi 1880'lerde ve 1890'larda çok sayıda Amerikalının Alaska'ya yerleşmesine neden oldu ve ABD Kongresi 1912'de Alaska Toprakları'nı kurdu. II. Dünya Savaşı sırasında Japonların bölgedeki etkinliği Alaska'da savunma tesisleri kurulmasını zorunlu kıldı. Alaska 3 Ocak 1959'da 49. eyâlet olarak ABD'ye katıldı. 1968'de Kuzey Kutbu kıyı ovasında petrol ve doğal gaz yatakları bulunmasıyla daha da gelişti. Alaska dört coğrafî bölgeye ayrılabilir. Bunlar: "Borough" terimi diğer eyaletlerden farklı olarak Alaska'da yaklaşık "county-equivalent" terimi ile benzerdir: Aleutians East Borough, Municipality of Anchorage, Bristol Bay Borough, Denali Borough, Fairbanks North Star Borough, Haines Borough, City and Borough of Juneau, Kenai Peninsula Borough, Ketchikan Gateway Borough, Kodiak Island Borough, Lake and Peninsula Borough, Matanuska-Susitna Borough, North Slope Borough, Northwest Arctic Borough, City and Borough of Sitka, Municipality of Skagway Borough, City and Borough of Wrangell, City and Borough of Yakutat Örgütlenmemiş ilçe ("Unorganized Borough") sayım bölgelerine ("Census Area") ayrılır : Aleutians West Census Area, Bethel Census Area, Dillingham Census Area, Nome Census Area, Prince of Wales-Hyder Census Area, Hoonah-Angoon Census Area, Southeast Fairbanks Census Area, Valdez-Cordova Census Area, Wade Hampton Census Area, Petersburg Census Area, Yukon-Koyukuk Census Area Kuzeyinde Tundra, güneyinde ise Kuzey iklimine (tayga) sahiptir. İç kesimlerinde karasal iklim de yer yer görülür. Çam bitki örtüsüyle kaplıdır; fakat geniş yapraklı ağaçlarla karışık ormanlar da bulunur. Çok soğuk ve katı bir havası vardır. Alaska Yarımadası ile Aleutian ve Hoonah pribilof adalarını da kapsayan Western region sisli ve rüzgarlıdır; baliana buzlanması; ancak deniz ve doğal kuş yaşamı açısından büyük bir zenginliğe sahiptir. Kanada Yukon sınırından Bering Denizi'ne kadar uzanan Brooks Range'in güneyindeki Interior'in iklimi daha kurudur; yazları sıcak, kışları soğuk. Yukarıda Kotzebue'den batıda Barrow çevresindeki Seward Yarımadası'nda Prudhoe Körfezi'ndeki Kuzey Slope'a kadar uzanan Kuzey Kutbu ise donmuş topraklarıyla insanın içini titreten bir kutup manzarasına sahiptir. Alaska Yerli Talepleri Çözümleme Yasası (kısaltması ANCSA, İngilizce "Alaska Native Claims Settlement Act"), Alaska'da yerlilerin toprak taleplerini çözmek üzere ABD Kongresinde 18 Aralık 1971 tarihinde başkan Richard Nixon tarafından imzalanarak yürülüğe giren ve ABD tarihinin en büyük toprak talebini karşılayan yasadır. Yasayla, Alaska Yerlilerinin uzun yıllardır devam eden toprak sorunlarına çözüme ulaştırarak bölgedeki ekonomik kalkınmayı teşvik etmek amaçlanmıştır. 12 yerli bölgesel şirket ve 200 yerli köy şirketi kurularak yerlilerin talepleri toptan karşılanmıştır. 13. şirket, yerleşik olmayan yerliler için oluşturulmuştur. Coğrafyasının geniş olması dolayısıyla Alaska, okul bölgesi ("School District") olarak adlandırılan idarî eğitim bölgelerine ayrılır. Okullar, bu okul bölgelerine bağlı olarak yapılandırılır. Amerika yerlilerinden ayrı değerlendirilen Alaska yerlileri beş ana kültür grubuna ayrılır: Alaska'da 1980 ile 1992 yıllarında Eskimo-Aleut dilli halkların nüfusu ve anadillerini konuşabilenlerin sayısı Alaska'da konuşulan yerli diller iki dil ailesinde toplanır. Bu dillerdeki Rusça alıntılar geçmişteki Rus yönetiminden kalmadır. Eskimo-Aleut dillerine giren diller arasında Unanganca ("Aleutça") ile Eskimo dillerinin Yupik kolundan Sibirya Yupikçesi ("Yupik"), Alaska Yupikçesi ("Yup’ik"), Çupikçe ("Cup’ik"), Nunivak Çupikçesi ("Cup’ig"), Supikçe ("Alutiiq") ve İnuit kolundan İnyupikçe ("Iñupiaq") yer alır. Na-Dene dilleri Alaska'daki tek Kızılderili grubudur ve ikisi ölü 14 dil bulunur: Tlingitçe ("Lingít"), Eyakça (2008'de yok oldu), Ahtnaca ("Atnahwt’aene"), Değinakça ("Deg Xinag"), Denağinaca ("Dena’ina"), Guçince ("Gwich’in"), Hanca ("Hän"), Holikaçukça ("Doogh Hit'an"), Koyukonca ("Denaakkʼe"), Aşağı Tananaca ("Menhti Kenaga"), Tanakrosça ("Neeʼaanděg"), Tsetsautça (yokoldu), Kuskokvimce ("Dinakʼi"), Yukarı Tananaca ("Neeʼaaneegn"). Alaska Kızılderililerinin çoğu Atabask grubundan Alaska Atabasklarıdır. Daha önce Na-Dene içinde sınıflandırılan Haydaca günümüzde tek başına izole dil olarak yer almaktadır. Alaska'daki yerli dilleri, Alaska Yerli Dil Merkezi tarafından araştırılmakta ve korunup kollanmaktadır. Alaska'nın aşağı yukarı yarısı küçük bitkilerden (dikenler, kara yosunları, çiçekli bitkiler ve çimenler) ve yüksek çalılardan oluşan tundra bitki örtüsüyle kaplıdır. Tundra Batı Alaska ile Alaska'nın kutup bölgesi kesimini bütünüyle kaplar. Eyâletin aşağı yukarı üçte biri ormanlarla kaplıdır. Güney, doğu ve orta - güney kesimlerde daha çok katran ağacı ve ladin karışımı büyük ormanlar, orta kesimlerde ladinler, kayın, akçakavak, ve karaçamlardan oluşan geniş ormanlar ağır basar. Alaska'da birçok yaban hayvanı yaşar. Bunlar arasında, çeşitli ayı türleri özellikle de kahverengi Alaska ayısı ya da Kodiak ayısı (Alaska boz ayısı), , rengeyiği, ayıbalığı, misk sığırı, dağ keçisi vb. sayılabilir. Çok sayıda ırmak alabalığı, sombalığı vb. balıklar bakımından zengin olduğu gibi, kıyılarda kalkan, Alaska karabalığı ("Dallia pectoralis"), morina, ringa, karides, midye ve kral yengeci bulunur. Ayrıca, Alaska'nın köpeği meşhurdur. Arizona Arizona, kanyonları ve çölleriyle ünlüdür. Arizona'nın en önemli coğrafik özelliği Büyük Kanyon'dur. Eyalette 1107 km boyunca akan Kolorado Nehri Arizona'nın en uzun nehridir. Önemli şehirleri, Phoenix (başkent), Tucson, Mesa, Tempe, Glendale, Scottsdale ve Yuma'dır. Eyalet nüfusunun 3,6 milyondan fazla olduğu tahmin edilmektedir. Arizona, Amerika'nın yüzölçümü açısından 295,260 km² ile altıncı büyük eyaletidir. Güneybatı eyaletlerinden biri olan Arizona, Kolorado Platosu, dağlık bölge ve çöl bölgesi olmak üzere başlıca üç bölgeye ayrılır. Kolorado Platosu, Arizona'nın kuzey ve kuzeydoğu bölümlerini kaplar, dağlık alan kuzeybatıdan en güneye kadar uzanır, çöl bölgesi ise güneybatının yarısını kaplar. Arizona, kanyonları ve çölleriyle ünlüdür. Arizona'nın en önemli coğrafik özelliği Büyük Kanyon'dur. Eyalette 1107 km boyunca akan Kolorado Nehri Arizona'nın en uzun nehridir. Önemli şehirleri, Phoenix (başkent), Tucson, Mesa, Tempe, Glendale, Scottsdale ve Yuma'dır. Eyalet nüfusunun 3.6 milyondan fazla olduğu tahmin edilmektedir. Arizona, Amerika'nın yüzölçümü açısından (295,260 km²) altıncı büyük eyaletidir. Güneybatı eyaletlerinden biri olan Arizona, Colorado Platosu, dağlık bölge ve çöl bölgesi olmak üzere başlıca üç bölgeye ayrılır. Colorado Platosu, Arizona' nın kuzey ve kuzeydoğu bölümlerini kaplar, dağlık alan kuzeybatıdan en güneye kadar uzanır, çöl bölgesi ise güneybatının yarısını kaplar. Kuru hava ve berrak gökyüzü, Arizona'nın karakteristik iklim özelliğidir. Hava koşulları, eyaletin kuzeyindeki dağlar ve güneydeki çöl alanları arasında büyük bir değişiklik gösterir. Eyalette gözlenen en düşük sıcaklık -40 °C, en yüksek sıcaklık ise 53 °C'dir. Eyalet çapında, Ocak ayı sıcaklık ortalaması 5 °C, Haziran ayı sıcaklık ortalaması ise, 27 °C'dir. Yıllık yağış miktarı, tüm eyalet genelinde ortalama 33 cm³'tür. Bu değer çöl bölgelerinde ortalama 8 cm³'e kadar düşer. Arizona'da Phoenix Symphony Orchestra, Tucson Symphony Orchestra ve Flagstaff Symphony Orchestra gibi birçok büyük orkestra vardır. Bunun yanı sıra eyalette çok sayıda tiyatro grubu mevcuttur. Bunlardan bazılarını dili İspanyolca olan gruplardır. Dans gösterileri genellikle, klasik, modern ve etnik danslar üzerine yoğunlaşır. Arizona'da müzeler, kültürel mirası, doğal tarihi, sanatı ve eyaletin batısıyla ilgili bilgileri yansıtır. Eyaletin bazı büyük müzeleri; Phoenix Art Museum, The Tucson Museum of Art, the Museum of Northern Arizona ve Heard Museum of Anthropology and Primitive Art'dır. Ayrıca Arizona'da kızılderili kabilelerinin (Apache, Hopi, ve Navajo kabileleri gibi) yaşadıkları bölgeler de vardır. Bu bölgelerin bir kısmında yer alan kızılderili müzelerinde kızılderililerin kültürüyle ilgili gösteri ve sergiler düzenlenmektedir. Arizona'da yirmi adet mesire yeri, yedi ormanlık bölge, 21 eyalet parkı vardır. Grand Canyon National Park, Amerika'nın en ünlü parklarından biridir ve her yıl dört milyon kişi Grand Canyon'u görmeye gelir. Eyaletin diğer ünlü mekânları ise, Coronado National Memorial, Painted Rocks State Historic Park, Tombstone Courthouse State Historic Park ve Petrified Forest National Park'dır. Eyalet, balıkcılar, kampcılar, avcılar ve turistlerin yanı sıra tarih, jeoloji ve arkeoloji araştırmacıları için de ilgi çekici bir yerdir. Irk yapısı aşağıdaki gibidir: 3 üniversitesi vardır: Arkansas Arkansas, ABD'nin Güney eyâletlerinden biridir. Yaklaşık olarak 3 milyon nüfusu ile Arkansas 137.754 km²'lik bir alan üzerinde yer almaktadır. İki coğrafi alana ayrılır: Dağlık bölgeler ve ovalar. Doğuda ve batıdaki ovalar Mississippi Alluvial ve West Gulf Coastal düzlüğünden oluşur. Kuzeyde ve batıdaki dağlık bölgeler, Ozark Platosu (), Ouachita Dağları () ve onların arasından akan Arkansas nehri vadisidir. ABD'nin 42. başkanı Bill Clinton, Arkansas'da doğdu ve başkan olmadan önce bir süre Arkansas valiliği yaptı. NÃ¢bi Yusuf Nâbi, (Osmanlı Türkçesi: نابی) Nabî, d. 1642; Urfa - ö. 13 Nisan 1712; İstanbul), Dîvân edebiyatı şâiri. 1642 senesinde Urfa'da doğan Yusuf Nâbi yokluk ve sefalet içinde yaşayarak büyüdü ve 24 yaşındayken de İstanbul'a gitti. Burada eğitimine devam eder ve şiirleri ile tanınmaya başlar. Paşa vefat edince ise Halep'e gider. İstanbul'da geçirdiği dönemde birçok önemli isimle arkadaşlıkları olmuş, sarayla da bazı ilişkiler kurmuştur. Bunun da etkisiyle, Halep'te geçirdiği yıllarda (yaklaşık 25 yıl) devletin sağladığı imkânlarla rahat bir hayat sürdürmüştür. Eserlerinin çoğunu Halep'te geçirdiği bu yıllarda kaleme almıştır. Daha sonra arasının da iyi olduğu Halep Valisi Baltacı Mehmet Paşa Sadrazam olunca Nâbi'yi yanına aldı. Bu dönemlerde Nâbi, Darphane Eminliği, Başmukabelecilik gibi görevlerde bulundu. Ayrıca, bazı kaynaklara göre Nâbi aynı zamanda çok güzel bir sese sahipti ve müzik konusunda da fazlasıyla başarılı idi. "Seyid Nuh" ismiyle bazı besteleri olduğu bilinir. Nâbi, İstanbul'da 1712 yılında vefat etti. Kabri Karacaahmet Mezarlığı'nda Miskinler Tekkesi'ne giden yolun sol kenarında olup, II. Mahmut ve II. Abdülhamit tarafından tamir ettirildi. Nabi bazı kaynaklara göre espriliydi. Nâbi, Osmanlı'nın duraklama devrinde yaşamış bir şairdi, idare ve toplumdaki bozukluklara şahit oldu. Çevresindeki bu negatif olgular onu didaktik şiir yazmaya itmiş, eserlerinde devleti, toplumu ve sosyal hayatı eleştirmesine neden olmuştur. Ona göre şiir, hayatın karşılaşılan sorunların ve günlük hayatın içinde olmalı, hayattan, insandan ve insanî konulardan izole edilmemelidir. Bu yüzden şiirleri hayat ile alâkalı, çözümler üretmeye çalışan, yer yer nasihatta bulunan bir şairdir. Eserlerinin herkes tarafından anlaşılması ve hayatla iç içe olmasını istemesindendir belki de, kullandığı dil yalın ve süssüzdür. "Bende yok sabr u sükûn, sende vefadan zerre; İki yoktan ne çıkar fikredelim bir kere." Nâ ve bî kelimeleri Farsça'da 'yok' manasına gelmektedir. Bu beyitte Nabî mahlasının oluşumunu belirtmektedir. Harita projeksiyonu Harita projeksiyonu, 3 boyutlu yeryüzünün (küre ya da elipsoid) matematiksel transformasyon ile iki boyutlu düzlemde (harita düzlemi) temsil edilmesi işlemine denir. Harita projeksiyonunun yeryüzünün şeklini nasıl değiştirdiğini anlamanın kolay bir yolu merkezinde bir ışık kaynağı bulunduğu varsayılan yeryüzünün projeksiyon yüzeyi denen bir yüzeye iz düşürülmesidir. Üzerine eşit aralıklı meridyen ve paralellerin çizilmiş olduğu yeryüzünün saydam olduğunu farzederek temiz bir kağıdı ekvatordan teğet olacak bir silindir şekilde saralım ve dünyanın ortasında da bir ışığın yandığını düşünelim. Bu ışık yeryüzündeki şekillerin gölgesini kağıdın üzerine düşürecektir. Bu aşamadan sonra kağıdımızı tekrar açarak düzlem haline getirelim. Kâğıt üzerinde meridyen ve paralellerin şeklinin farklı olduğu ve önemli ölçüde bozulma olduğu görülecektir. Bu bozulmalar alan, uzunluk ve şekil bozulmaları olarak sınıflandırılabilir. Diğer bir deyişle yeryüzü üzerindeki objelerin düzleme aktarılmaları sonucunda, alanları, uzunlukları ve şekilleri değişir. Harita projeksiyonlarında yeryüzü ya doğrudan düzleme ya da düzleme açılabilen yüzeylere (siindir ve koni) izdüşürülür. Bu bağlamda düzlem, silindir ve koni, projeksiyon yüzeyleri olarak adlandılırlar. Harita projeksiyonları projeksiyon yüzeyine göre üçe ayrılır: Projeksiyon yüzeyinin yeryüzünün dönme eksenine göre konumu açısından ise üç durum söz konusudur: Projeksiyon yüzeyleri (düzlem, silindir ve koni) yerküreye herhangi bir konumda teğet oldukları gibi yerküreyi kesiyor da olabilirler. Bu bağlamda teğet projeksiyonlar ve kesen projeksiyonlardan söz edilir. Bazı projeksiyon türlerinde gerçek anlamda tanımlı bir projeksiyon yüzeyi olmayıp, yalnızca coğrafi koordinatlar ile düzlem koordnatlar arasındaki ilişkiler tanımlıdır. Bu tür projeksiyonlara gerçek anlamda olmayan (pseudo) projeksiyonlar denir ve bu açıdan harita projeksiyonları, olarak ikiye ayrılır. Harita projeksiyonu coğrafi koordinatları düzlem koordinatlarla (iki boyutlu Kartezyen koordinatlar) ilişkilendirmek için matematiksel ve geometrik ilişkilerden yararlanır. Bu bağlamda bir harita projeksiyonu düzlem koordinatlar ile coğrafi koordinatlar arasında iki fonksiyon ile tanımlanır. formula_1 formula_2 Harita projeksiyonları, alanları, belli yönde uzunlukları, diferansiyel anlamda açıları koruyacak şekilde tasarlanabilirler. Bu bağlamda alan koruyan, uzunluk koruyan ve konform projeksiyonlardan söz edilir. Diferansiyel anlamda açı koruma özelliğine sahip projeksiyonlarda şekillerin değişimi minimum olup, bazen açı koruyan projeksiyonlar olarak da adlandırılırlar. Ancak buradaki açı koruma kavramının diferansiyel anlamda olduğu, sonlu büyüklükteki açıların korunamayacağı unutulmamalıdır. Teorik olarak sonsuz sayıda harita projeksiyonu tanımlamak mümkündür. Literatürde 400 civarında yayınlanmış projeksiyon vardır. Bunların içinde en az bir harita yapmak için kullanılmış olanları oldukça azdır. Pek azı ise standart harita üretiminde kullanılırlar. Projeksiyon seçimi bağlı olarak yapılır. Aşağıda genel olarak yeryüzünün tamamının gösterimine yönelik kullanılan bazı projeksiyon türleri hakkında kısaca bilgi verilmiştir. İngilizce kaynaklarda genel olarak Transverse Mercator olarak adlandırılır. Deformasyonları kontrol altında tutmak amacıyla yeryüzü 6°lik boylam farkları ile 60 dilime ayrılarak uygulanışı ise Universal Transverse Mercator olarak bilinir. 1960larda United States Army Corps of Engineers tarafından geliştirilmiştir. Her dilimde x ekseni orta meridyenin, y ekseni ise ekvatorun izdüşümlerine çakışık olmak üzere bir düzlem kartezyen koordinat sistemi tanımlanmıştır. Deformasyonları kontrol altında tutmak amacıyla düzlem koordinatlar (x,y) küçültme ya da ölçek faktörü olarak adlandırılan bir katsayı ile (0.9996) çarpılırlar. Koordinatların küçültme faktörü ile çarpılmasının geometrik anlamı, projeksiyon yüzeyinin (silindir) yerküreyi kesiyor olmasıdır. Koordinatlarda negatif değerlerden kaçınmak için y değerleri 500 000m ile toplanır. Güney yarımkürede ise x değerleri 10 000 000m ile toplanır. İngilizcedeki "Easting" ve "Northing" kavramlarını karşılamak üzere y koordinatı "Sağa", x koordinatı ise "Yukarı" olarak da isimlendirilir. Ülkemizdeki kullanımdan farklı olarak İngilizce kaynaklarda x koordinatı "Sağa" (Easting), y koordinatı ise "Yukarı" (Northng) olarak kullanılır. Başka bir deyişle x ekseni Ekvatorun izdüşümü ile, y ekseni ise orta meridyenin izdüşümü ile çakışık alınır. Çoğu CBS yazılımında da koordinat sistemi bu şekildedir. Türkiye 1:25 000, 1:50 000, 1:100 000 ve 1: 250 000 ölçekli standart topoğrafik harita takımları bu projeksiyon sistemi temel alınarak üretilmektedir. Oğuzlar, Çorum Oğuzlar, tarihi adı ile Karabörk Divanı, İskilip'e bağlı Karaviran adlı bir köyken 1964’te adı Karaören olarak değiştirilerek bucak yapıldı. 9 Mayıs 1990'da Oğuzlar adı ile Çorum iline bağlı bir ilçe oldu. Çorum kent merkezine 54 km,ilçe Merkez nüfusu 2876, bu Merkez nüfusun 1388 'si Erkek, 1488'si kadın nüfustür.İlçe Belde/Köy Toplam nüfusu 2376'tür. dır. Kızılırmak nehri Laçin ile sınırını oluşturur. Belediyesi 1965 yılında kuruldu.İlk Belediye başkanı Hasan ÖZOĞLU'dur. Başkan Mecitözü ilçesinde öğretmenlik yaptığı sırada Karaören kasabası belediyeliğe kavuşmuş ve Mustafa SÜNNETÇİ önderliğinde bir ekip Hasan Özoğlunu belediye reisliği yapması için Karaörene getirmiştir. Kent su dağıtım sistemi 1973'te yapılmıştır. Oğuzlar ilçe halkı geçimini ceviz,pirinç yetiştiriciliği, tahıl çeşitleri,küçük çapta hayvan besiciliği, az da olsa arıcılık v.b faaliyetlerden geçimini karşılamakla beraber genç nüfus kesiminin işsizlik sebebiyle dışarı açılması ile çeşitli mesleklerde söz sahibi olmaya başlamıştır. Ustalık alanları aşçılık, garsonluk, inşaat ve toprak sanayi gibi degişik dallarda kendini göstermiştir. Oğuzlar ilçesi engebeli bir arazi yapısına sahip olup, rakım 650 metredir. İlçe sınırlarından geçen Kızılırmak ilçeye hayat vermekteydi baraj inşaatı çalışmalarına başlanana kadarki böylelikle son yıllarda ilçe dışına hızlı bir göç yaşanmaktadır. Obruk Barajı, Oğuzlar' da, Kızılırmak üzerinde, sulama, içme suyu ve enerji üretmek amacıyla 1996-2002 yılları arasında inşa edilmiş bir barajdır.50.21 km alana sahiptir. Obruk Baraj Havzası sanayi bölgelerinden yalıt, doğal yapısı bozulmamış, İç Anadolu bölgesinin bittiği Karadeniz bölgesinin başladığı bir coğrafyada bulunmaktadır. Obruk Barajı Çorum’un kuzeyinde dar bir vadide, genişliği 600-700 metreyi geçmeyen 30 km uzunluğunda bir gerdanlık gibi olmuştur. Güneyden-kuzeye, doğudan-batıya uzanan sıra dağlar ormanlarla kaplı olup nefis doğal güzellikler sunmaktadır. Buranın mikrokliması son derece lezzetli, kaliteli meyve ve sebze yetiştirmeye olanak sağlamaktadır. Bu dağlar 500 metreden 1500 metreye 2 km gibi kısa bir mesafede dik olarak yükseldiklerinden ve bir geçiş noktasında olduklarından zengin yaban hayatını ve endemik bitki türlerini içerisinde barındırmaktadır. Obruk Baraj Göletinde su tutulması bu güzelliklere güzellik katmıştır. Havzada su sporları; yelken, kürek, sürat, balıkçılık gibi etkinliklerin yanında; yamaç paraşütçülüğü ve yayla turizmi açısından son derece elverişli ortamlar mevcuttur. İlçemiz ve bu havza sahip olduğu doğal güzellikler ve başlatılan organik tarımsal üretim potansiyeli ile ekokent olma yönünde büyük mesafeler kaydetmiştir. Şirin bir turizm beldesi olarak kısa zamanda layık olduğu yere gelecektir. Bu durum, Çorum ve çevresinin sahip olduğu kültür ve tarih turizmi hinterlandının genişletilmesine büyük olanaklar sağlayacaktır. Bu imkanları değerlendirerek bölgeyi ve ilçeyi turizme hazırlamak, Safranbolu, Amasra, Beypazarı, Amasya gibi beldelere eklemek, bölge ve ülke turizmi için son derece önemlidir. Oğuzlar'ın (Karaören) kurucusu olarak Karadonlu Can Baba kabul edilir. 13.yüzyılda yaşamıştır. Hacı Bektaşi Veli'nin halifelerindendir.Mezarı türbe halinde şu anda kendi adı da verilen Karadonlu mahallesindeki Oğuzlar İlçe Müftülüğündedir. Oğuzlar Mahalle ve KöyleriMahalleler; Birtatlı, Çeşme, Çarşı, Karadonlu, Gölbaşı, Kızılcapelit, Karadonlu Köyler; Kayı, Ağaççamı, Derinöz, Cevizli, Erenler, Şaphane Antoni Gaudí Antoni Gaudí ya da tam adıyla Antoni Plàcid Guillem Gaudí i Cornet, (25 Haziran 1852 - 10 Haziran 1926), İspanya’da Art Nouveau akımının İspanyol öncüsü olan Katalan mimar. Barselona’nın en ünlü mimari eserlerinin yaratıcısıdır. 25 Haziran 1852’de Katalonya’nın Reus kentinde doğdu. Bir bakır ustasının oğludur. 1869’da başladığı mimari eğitimi, askerlik hizmeti ve çeşitli nedenlerle sekiz yıl sürmüştür. 1878’de eğitimini tamamladığı Barselona kenti, tüm sanatsal etkinliklerinin merkezi olmuş ve kişiliğinin gelişiminde büyük yer tutmuştur. O dönem, Barselona’da özellikle tekstil endüstrisinin gelişmesiyle orta sınıfın güçlendiği, zenginliğin ve şehirsel gelişimin arttığı bir dönemdi. Gaudí, Fransız mimar Eugene Viollet-le-Duc ve “"süsleme, mimarinin kaynağıdır"” diyen İngiliz düşünür John Ruskin’in fikirlerinden etkilenmiştir. Zamanla 19. yüzyılın baskın tarihi stillerinin ötesine geçerek, kendi sınıflandırılması güç estetiğini yaratmıştır. İlk önemli eseri, Vicens ailesi için 1883-1888 tarihleri arasında yaptığı Barselona’daki Casa Vicens adlı yazlık ev idi. Daha sonra Eusebi Güell adlı sanayici ile güçlü bir ilişki kurarak bu aile için yaptığı eserlerle Barselona’da prestij edinmiştir. Bu eserler, Güell Pavilyonu, Güell Sarayı, Güell Mahzeni, Colonia Güell Türbesi ve Güell Parkı’dır. Diğer önemli eserleri arasında Teresano Koleji, kendisine yılın binası ödülünü kazandıran Celvet Evi, Bellesgurad Villası, Battlo Evi ve "La Pedrera" adıyla bilinen Casa Milà bulunur. En ünlü eseri ise hayatını adadığı, yapımı halen süren La Sagrada Familia bazilikasıdır. Gaudí, 1882’de Francesc de Paula Villar y Lozano tarafından yapımına başlanan bu kiliseyi tamamlama işini 1883'te üzerine aldı. Gittikçe daha fazla zamanını bu esere ayıran Gaudí, 1908’de başka proje almayı bıraktı ve 1926’daki ölümüne kadar sadece La Sagrada Familia ile uğraştı. Gaudi, tüm mimari bilgisini karmaşık semboller sistemi ve inancın gizemlerine ilişkin görsel açıklamalarla birleştirerek bir 20. yüzyıl katedrali yaratmayı arzuluyordu. Sadece tüm enerjisini esere ayırmakla kalmadı, stüdyosunu da inşaata taşıdı. 7 Haziran 1926'da, 73 yaşında bir trafik kazası sonucu projesini tamamlayamadan öldü ve La Sagrada Familia'ya gömüldü. 7 Haziran 1926'da Gaudi, bitmek üzere olan eseri La Sagrada Familia'nın Sant Felip Neri kilisesi manzarasından bakmak için yürürken kendisine bir tramvay çarptı. Cebinde kimlik belgeleri olmadığı ve perişan kıyafetleri olduğu için işsiz evsiz bir dilenci zannedildi ve ilk anda acil yardımı alamadı. Yerde hareketsizce yatarken yoldan geçen bazı insanlar onu fark etti ve onu taksi ile Santa Creu Hastanesine taşıdı ve burada ilk yardım aldı. Ancak Gaudí'nin durumu tedaviye geç kalındığı için kötüleşti. Gaudí 10 Haziran 1926'da 73 yaşında öldü ve iki gün sonra defnedildi. Cenazesinde büyük bir kalabalık vardı. Mezar taşında şu yazıyı taşımaktadır: "Antoni Gaudí Cornet, 74 yaşında örnek bir hayat adamı ve olağanüstü bir ustaydı. Haziran 1926'nın onuncu gününde Barselona'da dindar bir şekilde öldü; bundan böyle o kadar büyük bir insanın külleri ölülerin dirilişini bekler. Huzur içinde yatsın." Gaudí, koyu bir Katolik ve ateşli bir Katalan milliyetçisiydi. Katalanca konuşmanın yasalara aykırı olduğu bir dönemde, Katalanca konuştuğu için tutuklandığı bilinir. İlerleyen yaşında kendini tamamen dini bir yapıya adaması da dindarlığından kaynaklanır. Gaudí, bir dahi olarak kabul edilmekle birlikte renk körü olduğuna dair bir iddia vardır. Bu iddiaya göre, eserlerini yardımcısı Josep Maria Jujol olmadan yaratması mümkün değildi. Gaudí’nin eserlerinin sekiz tanesi UNESCO Dünya Mirası Listesi'nde yer alır. Park Güell, Palau Güell ve Casa Milà 1984’te, La Sagrada Familia’nın “İsa’nın Doğuşu” cephesi ile yeraltı türbesi, Casa Vicens, Casa Battlo ve Colonia Güell Türbesi 2005'te UNESCO Dünya Mirası Listesi’ne girmiştir. Gaudí, 1908’de iki Amerikalı girişimciden New York'ta bir otel yapma önerisi almış ve 300 metre yüksekliğinde bir bina tasarlamıştı. Ancak bu proje Gaudí’nin 1901-1910 arasında sanatçıyı halsiz düşüren uzun süreli hastalığı nedeniyle gerçekleşmemiştir. Gaudí'nin projesinin, 11 Eylül 2001’de yıkılan Dünya Ticaret Merkezi yerine yapılacak bina için uygulanması önerilmiştir. 2013'ten beri, Antonio'nun öldüğü gün 10 Haziran onun anısına Dünya Art Nouveau Günü olarak kutlanmaktadır. Evrensel Enlem Merkatörü koordinat sistemi UTM Projeksiyonu, Merkatör projeksiyonu kürenin, kendisine ekvatorda teğet olan silindire izdüşümüdür. Gauss-Krüger projeksiyonu ise kürenin, bir başlangıç meridyenine teğet olan silindire izdüşümüdür. Bu nedenle Gauss-Krüger projeksiyonuna Transversal (yatık eksenli) Mercator Projeksiyonu da denir. UTM ise American Military Services tarafından üretilmiş, TM projeksiyonunu kullanan bir projeksiyondur. Ümit Serdaroğlu M. Ümit Serdaroğlu, (d. 1932 İstanbul – ö. 23 Eylül 2005, İstanbul), Türk arkeolog. Restorasyon uzmanı mimar. 1932 yılında İstanbul'da doğan Prof. Dr. Ümit Serdaroğlu, Ankara Üniversitesi Dil ve Tarih Coğrafya Fakültesi Arkeoloji Bölümü'nü bitirdi ve 1959'da Ord. Prof. Dr. Ekrem Akurgal'ın asistanı oldu. "Arkaik İon Mimarisi" konusundaki tezi ile doktorasını vermiş, ardından iki yıl Almanya’nın Heilderberg Üniversitesinde Prof. Roland Hampe’nin yanında çalışmıştır. 1967'de Ankara Devlet Mühendislik Mimarlık Akademisi'nde başladığı mimarlık eğitimini 1974'te tamamlayan Serdaroğlu, 1969 yılında "Lykia ve Karia da Roma Çağı Mimarisi" konulu tezle doçentliğini vermiştir. 1983'te profesör oldu, aynı yıl Anıtlar Yüksek Kurulu'na üye seçildi. Ege Üniversitesi Güzel Sanatlar Fakültesi Mimarlık Bölümü'nde restorasyon Anabilim Dalı'nı kurarak pek çok Yüksek Lisans öğrencisi yetiştirdi. Beykent Üniversitesi'nde İç Mimarlık Bölüm Başkanlığı yaptı. Maltepe Üniversitesinde Fen Bilimleri Enstitüse Müdürlüğü yanında restorasyon yüksek lisans programı açtı. Çalışmaları arasında Bodrum tiyatrosu kazı ve onarımı, Türkiye'de yerleşme bütününe yönelik ilk koruma planı olan 'Gesi projesi', İstanbul surlarının onarım projeleri de yer aldı. Serdaroğlu son olarak Haliç Üniversitesine geçmiş ve yeni bir restorasyon yüksek lisans programı açmak üzereydi. Yaklaşık 22 yıldır Assos kazılarını yönetti. Serdaroğlu Zeugma Girişim Grubu Kazı Koordinatörü idi. Suna Hanımla Evli olup, Burak ve Buğra isimli iki erkek çocuk babası olan Serdaroğlu 2005 yılının Eylül ayında vefat emiştir. Ä°ETT İstanbul Elektrik Tramvay ve Tünel İşletmeleri (kısaca İETT), İstanbul Büyükşehir Belediyesi'ne bağlı olarak İstanbul'da toplu taşıma hizmeti veren kuruluş. 1939 yılında muhtelif şirketleri millîleştiren 3645 sayılı yasa ile "İstanbul Elektrik Tramvay ve Tünel İşletmeleri Umum Müdürlüğü" adı altında bugünkü statüsüne kavuştu. 1945 yılında Yedikule ve Kurbağalıdere hava gazı fabrikaları ile bu fabrikaların beslediği İstanbul ve Anadolu hava gazı dağıtım sistemleri İETT’ye devredildi. 1961’de işletmeye alınan troleybüsler, 1984’e kadar İstanbullulara hizmet verdi. 1982 yılında çıkarılan bir yasa ile tüm elektrik hizmetleri, hak ve vecibeleriyle Türkiye Elektrik Kurumu’na (TEK) devredildi. Daha sonra 1993 yılında hava gazı üretim ve dağıtım faaliyetleri sona erdi. Bugün yalnızca kent içi toplu taşıma hizmeti sunan İETT, otobüs, tramvay ve tünel işletmeciliğinin yanında özel halk otobüsleri ve İstanbul Ulaşım A.Ş.’nin yönetim, işletme ve denetiminden sorumludur. İETT ayrıca İstanbul'daki raylı sistemlerin (metro ve tramvay) bir bölümünün (Eminönü-Kabataş, Sultançiftliği-Edirnekapı, Edirnekapı-Topkapı, Otogar-Başakşehir) yapımını da üstlenmişti. İstanbul kent içi ulaşımı 1869 yılında Dersaadet Tramvay Şirketi'nin kurulması ve tünel tesisinin inşasıyla başladı. 1871 yılında şirket atlı tramvay olarak dört hatta taşımacılığa başladı. Bu hatlar Azapkapı-Galata, Aksaray-Yedikule, Aksaray-Topkapı ve Eminönü-Aksaray idi ve ilk sene 4,5 milyon kişi taşındı. Bu hatlarda 430 at, 45 tramvay arabası 1 metre hat genişliği olan raylarda gidip gelmekteydi. 1912 yılında atlı tramvayın faaliyetine bir yıl boyunca ara verildi, çünkü Balkan Savaşı sırasında tüm atlar cepheye gönderildi. Tramvay ağı 2 Şubat 1914 tarihinde elektrikli hâle getirildi. 8 Haziran 1928'de tramvay Üsküdar ve Kısıklı arasında da çalışmaya başladı. 1950'lere gelindiğinde, tramvay hatlarının uzunluğu 130 km'ye ulaşmıştı. 1956 yılında 56 hatta 270 tren ve 108 milyon yolcu ile zirve yıllarını yaşadı. 27 Mayıs Darbesi sonrası tramvay hizmeti kapatılmaya başlandı. Hatlar sökülerek yerine o günün şartlarında daha hızlı ve seri hareket edebilen motorlu taşıtların ilerleyebileceği yollar inşa edildi. Eski tramvaylar, 12 Ağustos 1961 yılına kadar kentin Avrupa yakasında ve 14 Kasım 1966 yılına kadar Anadolu yakasında hizmet vermeye devam etti. Tramvayla aynı sıralarda tünelin inşaatına da başlandı. Pera ile Galata arasındaki füniküler hattın, inşasına 30 Temmuz 1871 tarihinde başlandı. Füniküler 5 Aralık 1874'te, Londra metrosundan sonra dünyada ikinci metro hattı olarak hizmete açıldı. Başlangıçta, sadece yük ve hayvan taşınması için kullanılan hatta, 17 Ocak 1875'ten itibaren yolcu taşımacılığına da başlandı. Bu hizmet hâlen devam etmektedir. 1871 yılından itibaren faaliyette olan tramvay taşımacılığına destek olmak amacıyla Dersaadet Tramvay Şirketi'ne otobüs çalıştırma izni verilmesinin ardından 1926 yılında Fransa’dan 4 adet Renault-Scémia marka otobüs satın alındı. Tramvay Şirketi’ne bağlı çalışan otobüslerden biri 2 Haziran 1927’de Beyazıt-Taksim hattında ilk seferini yaptı. Diğerleri de beş ay sonra Beyazıt-Fuatpaşa-Mercan Yokuşu-Sultanhamam-Eski Postane-Eminönü güzergahında çalışmaya başladı. Bu hat daha sonra Karaköy’e kadar uzatıldı. İstanbul’un ilk otobüsleri tramvayların çıkmakta zorlandığı yokuşlarda hizmet vermeye başladı. Bunun için daha önce tramvay hangarı olarak kullanılan Bağlarbaşı deposu, otobüslerin bakım ve onarımları için 1928 yılında garaj haline getirildi. Şirketin millîleştirilmesi ve İETT'ye devri sırasında 3 adet otobüsü vardı. 1942 yılında Amerikan White Motor Company firmasından 23 adet otobüs sipariş edildi. Bu otobüslerden ilk partiyi oluşturacak olan 9 otobüs, parçalar halinde ve sandıklar içinde 27 Şubat 1942'de vapurla yola çıkarıldı. Ancak savaşın şiddetlenmesinden dolayı, malzemeler Türkiye'ye getirilemeden İskenderiye Limanı’nda bırakıldılar. 1943 senesine gelindiğinde, sandıklar çok zor koşullar altında İstanbul'a getirildi, ama sandıkların bazılarının tahrip olduğu ve bazı parçaların kayıp olduğu tespit edildi. Gümrükten çekilen malzemelerin derhal montajına başlandı, ancak Amerika Birleşik Devletleri'nde bulunan fabrikanın imalatı durdurması yüzünden, sadece 9 adet White Motor Company marka otobüs hizmete alınabildi. Geri kalan 14 adedi ise hiç Istanbul'a gelemeden heba oldu. Bunların çalışacakları alternatif hatlar açıldı ve servise girdiler. İlk Renault’lar 1-4 arası kapı numarası aldıklarından, bunlara da "6-22" arasında çift rakamlarda filo numaraları verildi. 1947’de 2 otobüs hurdaya ayrıldı. Ardından toplu alımla Scania-Vabis’lerin filoya katılmasıyla birlikte, kalan 7 adedi de 1948’in sonunda hizmetten çekildi. Aynı yılın sonlarında Ticaret Ofisi tarafından, İsveç'ten 25 adet Scania-Vabis marka benzinli kamyon ithal edilerek İETT'ye tahsis edildi. 1943’ün nisan ayında kamyondan bozma 15 otobüs, 1944 yılında ise 5 adet Scania-Vabis otobüs alınmasıyla birlikte 29 adetlik bir filo oluşturuldu. Bu filo 17 Ekim 1946 yılında Ankara Belediyesi'nin otobüs deposunda çıkan yangında yanan otobüslerin yerine Ankara'ya gönderildi. Kısa bir süre sonra belediyenin girişimiyle 12 adet Twin Couch, 2 adet Chevrolet, 1 adet Fargo marka olmak üzere toplam 15 otobüslük bir filo oluşturuldu. Bu otobüsler 1955 yılına kadar hizmet verdi. 1960 yılına kadar da Skoda, Mercedes, Büssing ve Magirus gibi çeşitli markalarda otobüs alımları sürdü ve filodaki otobüs sayısı 525’e yükseldi. Bunu 1968 ve 1969 yıllarında İngiltere'den alınan 300 adet Leyland marka otobüs takip etti. Otobüs alımları 1979-1980 yıllarında Mercedes-Benz, Magirus ve Ikarus’la; 1983-1984 yıllarında M.A.N.’yle devam etti.1990-1991-1992-1993-1994 yılında Macaristan'dan İkarus Marka Otobüsler Alınmıştır.1993 yılında ilk çift katlı DAF Optare otobüsler, 1998 yılında Mercedes Marka çevre ve insan dostu yeşil otobüsler, 2006’da Euro III çevreci motora sahip klimalı ve alçak tabanlı otobüsler hizmete verildi. 2007 yılının ilk aylarında yeni çift katlı kırmızı otobüsler sefere başladı. 2007'nin Eylül ayında Metrobüs hizmet vermeye başladı. Bu hatta yüksek yolcu kapasiteli, klimalı, alçak tabanlı, engellilerin ulaşımına elverişli otobüsler kullanılmaktadır. İETT 2014 yılı sonu itibarıyla bünyesinde 3.059 otobüs barındırmaktadır. Bu otobüsler solo, körüklü ve metrobüs tipidir. Bu otobüslerin markalarına göre dağılımları şu şekildedir: 900 Otokar, 540 Karsan Bredamenarinibus, 1569 Mercedes-Benz ve 50 adet Phileas. Ayrıca IETT kontrolündeki Özel halk otobüslerine ait 3075 adet otobüs vardır. Türkiye’de ilk elektrik dağıtım işletmesi İstanbul’da hayata geçirilir. 1908 yılında II. Meşrutiyet’in ilanıyla gelişen modernizasyon hareketleri sırasında, Osmanlı İmparatorluğu’nda yapılan araştırmalar sonucu İstanbul’da elektrik dağıtım imtiyazı, merkezi Peşte’de bulunan Ganz Anonim Şirketi’ne verilir. Daha sonra başka ortaklarla 1910 yılında Osmanlı Anonim Elektrik Şirketi’ne dönüşen yapı, birinci dünya savaşı ve sonrasında Silahtar’ta özellikle tramvaylar için elektrik üretmeye başlar. Cumhuriyet’in ilanıyla Ankara hükûmeti; personelinin Türk vatandaşı olması, yatırım mecburiyeti ve hizmetin geliştirilmesi konularında ek anlaşmalar yaparak şirketi tanır. Özel Elektrik Şirketi, 31 Aralık 1937’de 11 milyon 500 bin Liraya kamulaştırılarak Nafıa Vekaleti’ne bağlı Elektrik İşleri Umum Müdürlüğü adını alır ve elektrik üretimi ve dağıtımından sorumlu olur. 16 Haziran 1939’da kurulan İETT İşletmeleri Umum Müdürlüğü, elektrik üretim ve dağıtım işini üstlenir. 1952 yılına kadar üretim ve dağıtımı bir arada yürüten İETT, bu tarihten sonra Etibank’tan elektrik almaya başlar. 1970 yılında Türkiye Elektrik Kurumu yasasıyla elektrik dağıtımından Türkiye Elektrik Kurumu (TEK) sorumlu olur. 1982’de ise elektrik dağıtım hizmeti tamamen TEK’e devredilir. İstanbul’da hava gazı üretimine, ilk kez 1853 yılında Dolmabahçe Sarayı’nın aydınlatılması amacıyla başlanır. 1878’e kadar Yedikule’de, 1891’de Kadıköy’de yabancı sermayeli özel şirketlerce yürütülen üretim ve dağıtım işi birkaç el değiştirdikten sonra, 1945 yılında 4762 sayılı devir yasasıyla İETT’ye devredilir. 1984 yılında imtiyazı dolan Beyoğlu Poligon Hava gazı Fabrikası’nın da devredilmesiyle İETT, hava gazı üretimi ve dağıtımında tekel olur. Kok üretimi ve satışı da yapan, yaklaşık bin kişinin çalıştığı, günlük ortalama kapasitenin 300 bin metreküpü bulduğu, 80 bin abonesiyle İstanbul’a onyıllar boyu yaz kış demeden hizmet veren işletme, doğal gazın günlük yaşama girmesi ve geri teknoloji nedeniyle Haziran 1993’te tasfiye edilir. İstanbullulara her iki yakada uzun yıllar hizmet veren tramvayların 1960’larda kentin ihtiyacını karşılayamaz hale gelmesi üzerine, otobüslere oranla daha ekonomik olması da göz önüne alınarak troleybüs sisteminin kurulmasına karar verilir. Güç beslenmesi çift havai elektrik hattından sağlanan troleybüsler için ilk hat Topkapı-Eminönü arasında döşenir. İtalyan Ansaldo San Giorgia firmasına 1956-57 yıllarında sipariş edilen troleybüsler, 27 mayıs 1961’de hizmete girer. Toplam uzunluğu 45 km. olan şebeke, 6 kuvvet merkezi ve 100 troleybüslük işletmenin maliyeti o günün rakamıyla 70 milyon TL’yi bulur. Şişli ve Topkapı garajlarına bağlı olarak hizmet veren ve kapı numaraları birden yüze kadar sıralanan araçlara 1968 yılında tamamen İETT işçilerinin üretimi olan ‘Tosun’ da katılınca araç sayısı 101 olur. Tosun, 101 kapı numarasıyla İstanbullulara on altı yıl süreyle hizmet verir. Elektrik kesintileri yüzünden sık sık yollarda kalan ve seferleri aksayan Troleybüsler, trafiği engellediği gerekçesiyle 16 Temmuz 1984’te işletmeden kaldırılır. Araçlar İzmir Belediyesi’ne bağlı ESHOT (Elektrik, Su, Hava gazı, Otobüs ve Troleybüs) Genel Müdürlüğü’ne satılır. Troleybüslerin 23 yıllık İstanbul macerası böylece son bulur. Filodaki tüm otobüsler tam alçak tabanlıdır. 17 Eylül 2007 hizmete açılan otobüs hattı D 100 karayolu üzerine konulmuştur. 7'si Asya, 38'i de Avrupa yakasında olmak üzere 45 duraktan meydana gelecek hattın toplam uzunluğu 50 km'dir. 8 Eylül 2008 günü yapılan açılış töreninde metrobüs Avcılar-Zincirlikuyu arasında hizmet vermeye başlamıştır. Zincirlikuyu istasyonu, Asya istikametinde Avrupa'daki son durak olma özelliğine sahiptir. 9 hat bulunmaktadır. Metrobüs günde yaklaşık 750.000 yolcu taşımaktadır. 1985'ten itibaren özel teşebbüs tarafından işletilen "Özel Halk Otobüsleri" İETT denetiminde hizmet vermeye başladı. İstanbul Büyükşehir Belediye Başkanlığı Trafik Müdürlüğü denetiminde çalışan Özel Halk Otobüsleri, 1985 yılında belediye başkanlığının teklifine binâen alınan Ulaştırma Koordinasyon Merkezi (UKOME) kararıyla İETT İşletmeleri Genel Müdürlüğü'nün yönetim ve denetimine verilmiştir. Bu bağlamda Özel Halk Otobüsleri ile ilgili işlemleri yürütmek üzere bir müdürlük oluşturulmuştur. Hâlen bu çalışmalar Ulaşım Planlama Daire Başkanlığı'na bağlı Özel Ulaşım Müdürlüğü tarafından yürütülmektedir. 2014 yılı sonu itibarıyla 3075 adet özel hat otobüsü bulunmaktadır. Kitap Kitap, bir kenarından birleştirilerek dışına kapak takılmış yani ciltlenmiş, (kâğıt, parşömen vb. malzemeden üretilmiş) üzeri baskılı sayfaların bir araya gelmesiyle oluşan okumalıktır. Bir "yapıta" ya da yapıtın bir bölümüne de kitap dendiği olur. Edebiyat, felsefe, bilimsel ve birçok alandaki yazıtların bir bütün halinde sunulduğu, genellikle kâğıttan yapılan ciltlenmiş nesnelere denir. Elektronik ortamda yayınlanan kitaplara ise e-kitap yani elektronik kitap denir. Kütüphanecilik 'te, dergi, bülten ya da gazete gibi süreli yayınlardan ayırt etmek için monograf olarak da adlandırılır. Eskiden kâğıt yerine kil tablet, palmiye yaprağı gibi şeyler kullanılmış. Böylece kitabın yaprakları da bunlardan olmuş. Ama bunlardan hiçbiri bugün kullandığımız kâğıt kadar dayanıklı olmamıştır. Kitap sözcüğü Arapça bir sözcüktür.Aslı ketebe (yazmak) 'tan kitab (yazılı olan, yazılan)' dır.Türkçesi ise bitig diğer yazılışlarıyla bitik ya da betiktir. Kaşgarlı Mahmudun Bağdatta 1072 - 1074 yılları arasında yazdığı Türkçe Arapça sözlük olan Divânu Lügati't-Türk adlı yapıtında kitap sözcüğünün karşılığı Türkçe bitig olarak geçmektedir. Göktürklerden kalan Orhun Yazıtlarında da kitap sözcüğü bitig olarak geçer. Kitabın türü ya da amacına bağlı olarak (örn. ansiklopedi, sözlük, ders kitabı, vb.) yapısı değişse de kitabın genel unsurları şunlardır: 19. yüzyıldan itibaren, Sanayi Devrimi'nin doğal sonucu olarak, selüloz esaslı endüstriyel kâğıt üretimi yaygınlaştı. Bu tür kâğıt, dokuma-lif esaslı kâğıttan çok daha ucuz olduğu için her türden kitabın genel okuyucuya büyük miktarlarda ve ucuz sunulmasını sağlamakla birlikte, asit içerdiği için zamanla bozulur. Dolayısıyla, ancak 1950'lerde ortaya çıkan asitsiz (acid-free) ya da alkalin kağıda basılmamış kitaplar yok olma tehlikesi altındadır ve asitten arındırma işlemi gereksinirler. Kitaplar tercihen fazla ışık, özellikle de doğrudan güneş ışığı almamalıdır. Normalin üstünde ısı ve nem de kitaplara zararlıdır. Liam Howlett Liam Paul Paris Howlett (d. 21 Ağustos 1971), İngiliz DJ, Prodüktör. The Prodigy adlı elektronik müzik grubunun XL-Recordings adlı plak şirketine kayıtlı tek üyesi, grubun beyni. Dünya müzik otoritelerince elektronik müziğin dehası ve yeni Robert Moog'i olarak kabul edilir, İngiltere'de büyük bir hayran kitlesine sahip olmakla birlikte 2006 yılında "Back To Mine" projesine imza atarak ülkenin müzik dehaları arasında olduğunu yeniden kanıtlamıştır. Howlett, 21 Ağustos 1971'de İngiltere'de doğmuştur. Çocukluğundayken piyano çalmıştır. 14 yaşındayken ilk DJ mix setlerini toplamıştır. Çocukken müzikle çok uğraşmıştır. Grubu 1989 yılında İngiltere'nin Essex şehrinde "Prodigy of Moog" adıyla kurarak müzik yaşantısına başladı. Daha sonra yoluna Sharky, Keith Flint, Leeroy Thornhill ve Maxim'ide alarak devam etti. 1990'da grubun ismini "The Prodigy" olarak kısalttı. Ä°rlanda (ada) İrlanda Adası, Avrupa'nın üçüncü büyük adasıdır. Adada Kuzey İrlanda ve İrlanda bulunmaktadır. Kuzey İrlanda Birleşik Krallık'a bağlıdır. İrlanda Cumhuriyeti ise bağımsızdır. The Prodigy The Prodigy. İngiltere'nin Essex şehrinde 1989 yılında Liam Howlett tarafından "Moog Prodigy" adıyla kurulan, 1991 de ismini "The Prodigy" olarak değiştirdikten sonra yaptıkları "Firestarter", Smack My Bitch Up", "Voodoo People" gibi parçalarla tüm dünyada kendilerinden bahsettirmiş elektronik müzik topluluğudur. 1998 de yaptıkları "The Fat of the Land" albümünün satış rakamı, Beatles, Spice Girls ve Radiohead'den sonra grubu tek albüm üzerinden multiplatin plak alabilen tek İngiliz grup olarak tescillemiştir. Prodigy, rave çevrelerinin "Dört Büyük" (Big Four) olarak isimlendirdiği gruplardan biridir. Fatboy Slim, Crystal Method ve Chemical Brothers bu Dört Büyük'ün diğer elemanları kabul edilir. Her ne kadar 1970'lerde Jean Michel Jarre, Kraftwerk, Tangerine Dream gibi isimlerin elektronik müziğin öncüleri oldukları kabul edilse de, "Dört Büyük" arasında 1990'larda başlayan müthiş rekabet dans müziğini farklı boyutlara taşımış, bu rekabetten doğan ürün 1990'lı yılları dans müziğinin miladı olarak kabul ettirmiştir. Yaptıkları müziğe "jungle", "breakbeat", "punk-vokal", "big beat" gibi isimler takılsada The Prodigy hiçbir zaman sabit bir müzik türü yapmayarak rave dünyasını ve hayranlarını her zaman şaşırttı. Grubun beyni Liam Howlett'ın yaptığı bu müzik 1990'lı yıllarda tüm dünyayı etkisi altına aldı. Birçok rave otoriterine göre Liam Howlett elektronik müziğin kurucusu Robert Moog ve geliştiricisi Brian Eno'dan sonra en büyük elektronik müzik dehası olarak kabul edilir. The Prodigy'nin böyle bir başarı elde etmesinin nedeni Liam'ın tekno rüyasına zamanının en uç Mc örnekleri olan Keith Flint ve Maxim Reality ile devam etmiş olmasıdır. Aynı zamanda lise arkadaşı olan bu üç kafadar unutulmayacak başarılara imza atacaklardır. Grup, old Floppy Disk formatında 1989-1991 yılları arasında kluplerde yaptıkları çalışmalarını; "What Evil Lurks" ismiyle 1991 ile cd olarak yayımladı. Bu underground çalışmadan sonra 1989-1993 yılı arasında geçen süre zarfında yaptıkları çalışmalarını ilk albümleri "The Prodigy Experience" adlı albumde topladı ve İngiltere'de büyük bir hayran kitlesine sahip oldu. Özellikle İngiliz gençliği gelen bu ciddi çalışma ile Jungle, Breakbeat gibi yeni müzik türleriyle buluşmuş ve bu kapsamlı çalışma lokal de olsa grubun popularitesini büyük ölçüde arttıran etmenlerin başında gelmiştir. 1994'te "Music For The Jilted Generation" adlı ikinci albumlerini piyasaya sürdüler. Bu album müzik çevrelerinin The Prodigy'nin adının ülke dışına çıktığına önayak olduğunu ileri sürseler de 1998 yılında yaptıkları üçüncü albümleri "The Fat of The Land" gelmiş geçmiş en iyi elektronik müzik albümü kabul edilir. Bu album The Prodigy'nin tüm dünyaya açılmasını sağlayan, tüm dünyada hayran kitlesine sahip olmasını sağlayan albümdür. Bu albümün tanıtım turnesinde İstanbul'a da gelen The Prodigy 1998 yılında Abdi İpekçi Spor Kompleksinde de konser vermiştir. "Fat of the Land" albümünde yer alan "Smack My Bitch Up" parçasının videosu birçok kadın hakları örgütünden sert tepki aldıktan sonra MTV gibi popüler TV kanallarından kaldırılmış, fakat bu parçanın popularitesini engelleyememiştir. Zaten grubun videolarıda defalarca MTV ve diğer müzik kanalları tarafından sözleri ve ritimleri şiddet içerdiği gerekçesiyle 02:00 kuşağından sonra verilmiş MTV2 gibi alternatif müzik kanallarının kurulması en çok Prodigy'nin işine yaramıştır. Prodigy, 1990'ların başındaki İngiltere'de bir grup anarşist gence hitap eden klasikleşmiş imajını Moskova Kızıl Meydan'da 1997 yılında toplanan yaklaşık 1 milyon izleyiciyle tamamen değiştirmiştir. Bu konser aynı zamanda Avrupa kıtasında verilmiş en büyük konser olarak kayıtlara geçecektir. Liam Howlett daha sonraları tek başına bir albüm yapsa da (Dirtchamber Sessions Volume One) istediği satış rakamını yakalayamamıştır. Bu başarıyı yakalayamamasındaki en büyük etken bu albumü Maxim ve Keith olmadan yapmış olmasıdır. Grubun birlikte yaptığı "Baby's Got a Temper" adlı single müzik çevrelerince olumsuz tepkiler alsa da grubun hızının kesmemiş, bilakis 2004 yılında çıkardıkları "Always Outnumbered Never Outgunned" adlı 4. albümün çıkmasına önayak olmuştur. Prodigy'nin dönüşü niteliğindeki bu album grubu uzun bir aradan sonra yeniden listelere taşımıştır. Grup bu albümün tanıtım turnesinde 3 Ekim 2004 günü Parkorman-İstanbul'da da konser vermiştir. The Prodigy 2005 yılında şu ana kadar yaptıkları en iyi parçaların içinde bulunduğu "best of" kategorisindeki beşinci albümlerini "Their Law: The Singles 1990-2005" adıyla dvd formatında piyasaya sürülmüştür. Bu dvd içerisinde hediye olarak verilen bonus cd de, Prodigy fanatikleri olan Audiobullys, Pendulum gibi üst seviye grupların Prodigy için yaptıkları remixlerde vardır. The Prodigy, Mart 2009'da, 5 yıl aradan sonra çıkarttığı beşinci stüdyo albümü "Invaders Must Die" ile müzik piyasasındaki yerini aldı. Grubun canlı performansı dünyaca ünlü Q Magazine, Rolling Stone gibi dergiler tarafından ölmeden önce görülmesi gereken 50 konser arasında gösterilir. Hackers, The Sopranos, Dobermann, Matrix (film), Closer, The Fast and the Furious, Spawn, Charlie's Angels, Wasabi, Tomb Raider (film) gibi yapımların müziklerine imza atmışlardır. The Chemical Brothers The Chemical Brothers, Manchester Üniversitesi'nde tanışan Tom Rowlands ve Ed Simons tarafından kurulan popüler İngiliz elektronik müzik grubu. Başlangıçta, özellikle Amerikan müzik piyasasında "Dust Brothers" olarak anıldılar, The Prodigy'nin "Voodoo People" parçasına yaptıkları mix ile adlarını duyurdular ve 1995'ten itibaren bugünkü isimlerini aldılar. Daha önce Dust Brothers adıyla Fight Club filminin soundrack i olan "This is your life" ile adlarından iyice söz ettirmişlerdir. İlk albümleri "Exit Planet Dust" funky breaks/electronica tarzında bir albümdür. Bu albümle kısa sürede bir milyondan fazla satarak Virgin Records’la anlaşma imzaladılar.1998’de daha çok DJ’liğe ağırlık veren ikili, “Brothers Gonna Work It Out” isimli bir mix albümü yayınladı. Chemical Brothers 3. albümü olan "Surrender"i ise1999 yılında piyasaya sürdü, "Hey Boy, Hey Girl" ve "Let Forever Be" single'larıyla, ortalığı kasıp kavurdu. 2005 yılında "Push The Button" albümündeki "Galvanize" single'ı, ile 2006 yılında Grammy ödülünü aldı. Chemical Brothers, The Prodigy, Fatboy Slim, The Crystal Method ve daha az bilinen bazı gruplarla birlikte elektronik dans müziğinde big beat tarzının öncü gruplarındandır. Robert Moog Robert Arthur "Bob" Moog, (23 Mayıs 1934 - 21 Ağustos 2005), Amerikalı müzisyen. Elektronik müziğin kurucusu olarak bilinir. Kendi ürettiği "Moog synthesizer" adlı müzik cihazıyla tüm dünyada yeni bir müzik türünün başlamasını sağlamıştır. İlk başlarda çok eleştirilen ve dışlanan bu eser, şimdi ise bir dünya fenomeni olarak dinlenmektedir. Tasarımı büyük bir yankı uyandırmıştır. Microsoft'ta da çalışmış bulunmaktadır. Rickenbacker Rickenbacker, dünyaca ünlü elektro-gitar markası. The Beatles'ın üyeleri bu markayı kullanıyordu. Yes'in bas gitaristi Chris Squire de yine bir Rickenbacker kullanıyodu. Fakat Rickenbacker kullanan ünlüler içerisinde en sıfatına layık olan John Lennon'dı. Ayrıyetten Cliff Burton ve Lemmy Kilmister da bu bas gitarı kullanan bas gitaristlerdendir. Swatch Swatch, Ernst Thomke, Elmar Mock ve Jacques Müller tarafından 1983 yılında Swatch Group önderliğinde kurulmuş İsviçre menşeli bir saat üreticisi firma. Kuvars krizi adı verilen periyotta analog saatler pazar kaybetmiş, dijital saatler ise popülerlik kazanmış, bunun sonucunda ise İsviçre'deki saatçilik endüstrisi zarar görmüştür. Marka, 1960'larda ve 70'lerde Seiko ve Citizen gibi Asya kökenli markaların saat pazarındaki büyüyen payına karşılık, İsviçre'nin eski pazar payına kavuşması için oluşturulmuştur. Bas Şarkıları Bas Şarkıları, Gürol Ağırbaş tarafından 1995