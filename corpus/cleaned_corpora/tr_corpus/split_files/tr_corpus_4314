8. stüdyo albümünü yayımlamayan sanatçı, albümün prodüksiyonunda Emile Haynie ile çalıştı. Bu albümden seçilen ilk tekli olan "Gangsta Rap Made Me Do It" 3 Ocak 2008'de yayımlandı. The Game, Butch Cassidy, Musiq Soulchild, Young Jeezy ve WC'nin konuk olarak yer aldığı albümün ikincisi teklisiyse, "Do Ya Thang" parçası oldu. Eylül 2008'de ise sanatçının 18 parçadan oluşan toplama albümü "The Essentials" yayımlandı. Cube, 1996'da WC ve Mack 10 ile oluşturduğu Westside Connection grubuyla birlikte "Bow Down" adlı albümü piyasaya sürdü. Albümle Amerika listelerinde 2 numara olan grup, albümden "Bow Down" ve "Gangstas Make The World Go Round" parçalarını tekli olarak yayımladı. "Bow Down" teklisi ABD listelerinde 2 numara olurken, Ice Cube 1997 senesinde "Featuring... Ice Cube" adlı 2. derleme albümünü hayranlarına ulaştırdı. Westside Connection'dan bir süre uzak kalan sanatçı, 2003 senesinde grupla yeniden bir araya gelerek "Terrorist Threats" adlı albümü yayımladı ve albüm ABD listelerinde 16 numara oldu. 1991'de vizyona giren Artık Çocuk Değiller filmiyle sinema dünyasına da adımını atan Cube, çeşitli filmlerde oynadı. Friday filmiyle göz dolduran Ice Cube, 2001'de rol aldığı Ghosts Of Mars adlı filmle yine izleyicilerden beğeni topladı. Bazen yönettiği, bazen oynadığı bazen senaryosunu yazdığı ve bazen de her ikisini ya da üçünü yapan sanatçı, başka sinema filmleriyle oyunculuğunu devam ettirdi. 2005 yılında Yeni Nesil Ajan 2 filminde oynayan Ice Cube. 2007'de Are We Done Yet? adlı komedi filmiyle izleyicilerin karşısına çıkan Ice Cube, aynı zamanda 2008 senesinde vizyona giren The Extractors, Sert Şutlar ve Pazar Günahları adlı filmlerle de sinema perdelerine yansıdı. Howard Shore Howard Leslie Shore (d. 18 Ekim 1946), Oscar, Grammy ve Altın Küre ödülleri sahibi Kanadalı besteci. Dünyadaki soundtrack kültürü ile kendi ismini önemli besteciler listesine yazdırmıştır. Dünyada bilinen ve en sevilen çalışması ise Peter Jackson'ın Yüzüklerin Efendisi üçlemesidir. Ferit Bernay Ferit Bernay, (d. 1956, Ankara, Türkiye), Türk bilim adamı, tıp doktoru. 1973'te Ankara Fen Lisesi'ni, 1979'da OMÜ Tıp Fakültesi'ni bitirdi. Aynı üniversitede Çocuk Cerrahisi Anabilim Dalı'da doktora (1981) ve doçentlik (1991) aldı. 1998'de aynı üniversitede aynı anabilim dalında profesörlük unvanı aldı. Ondokuzmayıs Üniversitesi Tıp Fakültesi'nde 1992-1995 arasında Başhekim Yardımcılığı, 1995 ve 1996'da Dekan Yardımcılığı yaptı. 2000'den beri aynı üniversitede Çocuk Cerrahisi Anabilim Dalı Başkanlığı, 2000 yılından 2008 yılına kadar da rektörlük görevini yürütmüştür. 5 Ağustos 2013'te İstanbul 13. Ağır Ceza Mahkemesi tarafından karara bağlanan Ergenekon davasında 10 yıl hapis cezasına çarptırıldı. Hakkındaki kararın temyiz incelemesini yapan Yargıtay 16. Ceza Dairesi 21 Nisan 2016'da, İstanbul 13. Ağır Ceza Mahkemesi tarafından verilen kararı bozdu. Jan Amos Comenius Jan Amos Comenius (Çekçe: "Jan Amos Komenský"; Almanca: "Johann Amos Comenius"; Latince: "Iohannes Comenius") (28 Mart 1592 – 15 Kasım 1670) Çek öğretmen, bilim insanı, eğitimci ve yazardır. Brethren Birliği/Moravya piskoposu, dini mülteci ve evrensel eğitimin ilk savunucularındır, "Didactica magna" kitabında bunun kavramı açıklanmıştır. Cominius "ulusların öğretmeni" ya da modern eğitimin babası olarak bilinmektedir. 28 Mart 1592 Moravya'da (şu anda Çek Cumhuriyeti) doğmuştur. Almanya'da Heidelberg Üniversitesi'nde eğitim görmüş ve papaz (pastör) ve okul müdürü olmuştur. 30 yıllık Savaş Polonya'ya göç etmesini zorunlu kılmıştır. Polonya'da iken Polonya'nın eğitim sisteminin reformu için kitaplar yazmıştır. Bu kitaplar sayesinde ünlü olup, okul sistemlerinin reformunu yapmak üzere İngiltere, İsveç ve Macaristan'ı ziyaret etmiştir. Comenius ilk resimli ders kitabını tanıtmıştır. Burada Latince yerine yerel dili kullanmış, basitten zora doğru kademeli şekilde ilerleyen etkili bir öğretim sistemi kullanmıştır. Hayatı boyunca ezberci eğitim yerine mantıksal tekniklerin kullanıldığı öğrenme biçimini desteklemiştir. Yoksul çocuklar için eğitimde fırsat eşitliğini savunmuş, kadınlara eğitimin kapısını açmıştır. "Resimlerde Görünen Dünya" (Visible World in Pictures)'nın çocuklar için ilk resimli kitap olduğu varsayılmaktadır. Ayrıca, uluslararası eğitim kavramını öne süren ilk eğitimcidir. Evrensel eğitim alanındaki çabaları ona "Milletlerin Öğretmeni" (Teacher of Nations) unvanını kazandırmıştır. Türkiye'de müzikoloji Türkiye'de müzikoloji, Avrupa'nın doğu müziğiyle ilgilenmesine paralel olarak 1910'lardan sonra gelişmiştir. Müzikoloji ve Kaynakları (İstanbul 2006) kitabında Türkiye'de müzikolojinin başlangıcı ve gelişmesinden kısaca söz edilmektedir. Avrupa'da müzikolojinin başlangıcı "müzik ilmi" kelimelerinin 1850'lerde kullanılmasına bağlanır. Türk müzik tarihinde Farabi, İbn Sina, Safiyyüddin Abdülmü'min, Abdülkadir Maragî, Ladikli gibi nazarî ve Ali Ufkî, Kantemiroğlu gibi nota eserleri yazan müzikolog denebilecek insanlar varsa da eserlerini günümüz tekniğinde ve bilgisi ölçüsünde yazmamışlardır. Müzikoloji'nin 1850'de kurulmasından sonra Türkiye'de müziğin bilimsel masaya oturtulması ve incelenmesi gerektiğini anlayıp buna göre ilk müzik araştırmacılarını teşvik edenler, gelenekten gelen bilgi ve tecrübelerini öğrencilerinden Rauf Yekta Bey ile Suphi Ezgi'ye aktarmışlar, onları yönlendirmişlerdir. Daha sonra Hüseyin Sadettin Arel'in de katıldığı ilk müzikolojik çalışmaların Rauf Yekta Bey, Suphi Ezgi tarafından 1913-1920 arasında yapıldığı kabul edilmektedir. Türkiye'de ilk ciddi anlamda müzikolog olarak anılmaya değer kişi Rauf Yekta Bey'dır (1871-1935). Rauf Yekta Bey, çoğunlukla meşk sistemiyle gelen notaları yazıya geçirme çalışmaları yanında teori konusuna da eğilmiş, “24 aralıklı ses sistemi” denilen o günün şartlarında Türk müziği teorisinde yeni bir görüş ortaya atmıştır. Aynı dönemde Suphi Ezgi (1869-1962), Hüseyin Sadettin Arel (1880-1955), Murat Uzdilek hem nota hem de nazariyat ve Türk müziğinin müdafaası sahasında yazdıkları eserlerle müzikolojik çalışmalara katılmışlardır. Suphi Ezgi’nin Nazari ve Ameli Türk Müziği (I-V, İstanbul 1933-53), H. Sadettin Arel’in Türk Musikisi Kimindir (İstanbul 1969) çalışmaları önemlidir. Bu noktada kısaca isimlerini sayacağımız Mahmut Ragıp Gazimihal (1900-1961), Veysel Arseven (1919-1977), Ferruh Arsunar (1908-1965), Sâdi Yâver Ataman (1908- 1994), Gültekin Oransay, Etem Ruhi Üngör, Cem Behar, Yalçın Tura, Cevad Memduh Altar ve daha birçokları çalışmalarıyla müzikolog olarak anılabilirler. 1900 yıllarından sonra Türk müziğini H. Usbeck, K. Reinhard, U. Reinhard, K. Signell,W. Feldman gibi yabancılar da araştırma konusu yapmışlardır. Türkiye'de müzik eğitimi amaçlı Dârülelhan'dan bu yana birçok okul kurulmuştur. Musiki Muallim Mektebi, Konservatuvarlar zaman zaman siyasî sebeplerle (eğitime önem verilmesi, Türk müziğinin yasaklanması vs.) yeterli ilmî araştırma yapamadılar. 1982'den sonra üniversite çatısında kurulan konservatuvarlardan ilmî çalışmalar beklenmekle birlikte bu kuruluşlar da pek az ciddi müzikolojik yayın yapabildiler. Türkiye'de en eski müzikoloji bölümü Ege Üniversitesi'nde Dr. Erdoğan Okyay'ın da aralarında bulunduğu müzikbilimcilerce kurulmuş, kısa süre sonra atanan Prof.Dr. Gültekin Oransay sayesinde akademik bir yapıya kuvuşmuştur. Renan Demirkan Renan Demirkan (d. 12 Haziran 1955, Ankara), 1962 yılında ailesiyle Hannover'e gelmişlerdir. Lise eğitiminden sonra yüksekokulda oyunculuk eğitimi almış. 1979 yılında "Sextett" adlı bir bulvar komedisiyle profesyonel olmuş. "Trommeln in der Nacht", "Kellermanns Prozess", "Romeo ve Jülyet", "Kral Lear","Vanya Dayı", "Ghetto", "Bluthochzeit", "Drei Fraun"... gibi oyunlarda çeşitli Alman devlet tiyatrolarında oynayan Renan Demirkan, 1982 yılında da televizyon filmi ile sinemaya başlamış. 1983 yılında Götz George ile çevirdiği "Zahn um Zahn" ile sinema dünyasında da ünlenmeye başlamış. 1989 yılında Goldene Kamera, 1990 yılında Adolf Grimme Preis, 1998'de ise Alman Cumhurbaşkanı Roman Herzog'tan Bundesverdienstkreuz, 2002 yılında da INTHEGA Tiyatro Ödülü'nü almıştır. Patasana Patasana, Ahmet Ümit'in 2000 yılında yayımlanan polisiye romanı. Kitap, "Ben zalimler çağında yaşayan bir alçaktım" ile başlamaktadır. Kitabın adı olan Patasana, kitapta geçen Hititli bir saray yazmanı olan kişinin adıdır. Bu yazmanın gizlice yazdığı aynı zamanda resmi olmayan tarihin ilk belgeleri olacak tabletleri kazıları sırasında bulan arkeologların çevresinde meydana gelen gizemli cinayetler olay örgüsünü oluşturmaktadır. Kitapta bir yandan arkeologların öyküsü anlatılırken bir yandan da tabletlerde yazanlar verilmektedir. Kitap bir cinayet haberiyle başlar. Bu sırada kazılar sürdürülmektedir ve tabletlerin bir bölümü çıkarılmıştır. Cinayet haberi; çeşitli kuşkular doğurmuş, olayın farklı biçimlerde yorumlanmasına ve arkeologlar arasında huzursuzluk çıkmasına neden olmuştur. Ahmet Ümit'in her kitabında olduğu gibi okuyucu yine ters köşeye yatırılmış, katil hiç beklenmedik bir kişi çıkmıştır. Tabletlerde ise Patasana adlı Hititli saray başyazmanı çocukluğundan itibaren yaşadığı belli başlı olayları, yaşadığı aşkı ve kinini tarihi olaylarla birlikte içten bir biçimde ve yalansız anlatır. Tabletleri gizlice yazmasının nedeni saray yazmanlarının kralın bilgisi dışında ve devleti küçük düşürebilecek yazılar yazamamalarıydı. Arkeologların öyküsünün anlatıldığı bölümün baş kahramanı Esradır. Kazının sorumlusu olan Esra adlı arkeolog olayları anlatan ve yorumlayan zaman zaman okuyucuyu yönlendiren karakterdir. Tabletlerin yer aldığı bölümlerin baş kahramanı ise Patasanadır. Adeta günlük tutarcasına yazdığı tabletlerde yalansız dahası çok önemli bilgiler veren ve onu bulan arkeologlarca çok değerli olan olaylar anlatmıştır. Onu tabletleri yazmaya sürükleyen kendisini suçlu hissetmesidir. İçinde kendisini kötü sıfatlarla değerlendirdiği tabletleri yazma amacı ise insanlar arası kötülüğün, ölümlerin, savaşların bitmesidir ve barış içinde yaşanmasını dilemesidir... Kasım 2006'da 20. baskısı yapılan Patasana, yazarın 3. romanıdır. Kitabın arkasındaki notta şöyle denilmektedir: ""Patasana trajik öykülerle dolu bir kitap, ama asla karamsar değil. Tüm iyi romanlarda olduğu gibi, Patasana'da da bilgelik, belirsizliğin üzerinde yükseliyor."" Direc-t Direc-t, Bilge Kösebalaban, Yiğit Vural ve Saygın Çığşar tarafından 1997'de Adana'da kurulmuş Türk alternatif rock grubudur. Grup 1997'de Adana'da Bilge Kösebalaban, Yiğit Vural ve Saygın Çığşar tarafından kurulmuştur. Grubun isminin Direc-t olarak belirlenmesine grubun aynı araçta giderken aracın direğe çarparak kaza yapması sonrasında karar verilmiştir. Hem İngilizce hem de Türkçe beste yapan grup, 2 dili de çarpıştıran bu isimde karar kılmıştır. Grup 1999'da Özgür Peştimalci ve Bilge Kösebalaban tarafından yeniden kurulmuştur. 2000'in sonunda Alex Tintaru gruba katılmıştır. Grup 2001'de katılmış olduğu "Roxy Müzik Yarışması"nda birinci olmuştur. Ardından 2002'de Alternatif Festival'de David Byrne, Pulp, Sneaker Pimps ve Carl Cox'un altında çalmıştır. H2000 demo sahnede çaldılar. 2003 yılında H2000’de ana sahne aldılar. 2003 yılında On-Air ile anlaşan grup Deniz Yılmaz (Kurban) prodüktörlüğünde kaydettikleri albümü 2003 mayısında bitirdiler. 2004 haziranında piyasaya sürülen "Rus Kozmonotları" isimli albümlerinde on Türkçe ve bir İngilizce besteleri var. Dur Sakın Konuşma, Hasret ve Ama Sen Varsın’a adlı birer klip çektiler. Özellikle albüme isim veren Ama Sen Varsın’a çektikleri animasyon klip ve Hasret çok ilgi gördü. 2004'te grup Dream TV'de canlı yayınlanan Rock İstanbul festivalinde de ana sahnede çaldı. 2004 Temmuzunda Direc-t Slovakya'da Pohoda Açıkhava Festivalinde çalan ilk Türk grubu oldu. 2004 Yedi Kule Zindanları'nda Güney Asya depremzedeleri yararına yapılan konserde yer aldılar. 2005 Fanta Gençlik Festivali'nde toplam 17 şehirde konser verdiler. 2005 RockIstanbul Festivalinde ana sahnede yer aldılar. Grup Rock müziğinin kalbi olan Roxy, Line, Kemancı, Life Bar, Bronx, Gitar Bar, Vox, Yeni Melek Gösteri Merkezi, Stüdyo Live, İzmir Ooze Bar, Ankara Saklıkent, Ankara Bar Fly, Eskişehir Doors ve birçok üniversitenin gençlik festivalinde sahne aldılar. Aynı zamanda Türkiye ve Kıbrıs'ta pek çok lise ve üniversite festivalinde çaldılar. "Ama Sen Varsın" isimli parçaları Rusya'da çıkan Türkçe şarkılardan oluşan bir toplamada yer aldı. Olympos'tan ilk kliplerini "Rambo"ya, 2. kliplerini de "Ama Aşkım Yok"a çektiler. "Anything I've Done" isimli Bilge Kösebalaban bestesi olan Bilge'nin Gülce Duru ile düet parçası 2005-"Vh1-song of the year"da aralık finalisti oldu. "20 Ways" isimli parçaları Avustralya'da 2007 nisan ayında çıkan Have You Heard-2 isimli toplamada yer aldı. Ardından Pembe Elbise, Derya, Git, Obsequious ve Olympos'un da klipleri geldi. Grup, 2007 yılında Amerika'da, Cincinatti'de düzenlenen MidPoint Music Festivali'nde sahne alan ilk Türk grubu oldu. 2007'de New York, East Villageda yer alan Mo Pitkins kulüpte sahne aldılar. Abbas Yolcu (kitap) Abbas Yolcu, Attilâ İlhan'ın 1949-1952 yılları arasında, o dönem için yepyeni olan bir üslupla kaleme aldığı ve "Varlık" dergisinde bölüm bölüm yayımlanmış gezi yazılarından oluşan kitabıdır. Bu yazılar kısa bir anlık gibi görünen, ancak başlı başına birer macera olan gezileri anlatmaktadır. Örneğin Attila İlhan'ın İzmir-Sındırgı yolculuğu gibi. Attilâ İlhan bu yazılarda kısa yolculukların bile bir edebiyatçı gözüyle nasıl zenginleştirilebileceğini göstermektedir. Abbas Yolcu Abbas Yolcu aşağıdaki anlamlara gelebilir: Allah'ın Süngüleri: Reis Paşa Allah Süngüleri, Attilâ İlhan'ın bir romanıdır. Aynanın İçindekiler dizisinin altıncı romanıdır. Türk Kurtuluş Savaşı'nı ve Atatürk ve çevresinin o dönemde yaşadıklarını anlatmaktadır. Kurtuluş Savaşı'nın en hareketli günlerini Mustafa Kemal'in yaşamı içinde anlatan roman, Kuva-yi Milliye'nin İzmir'e girişi ve Trakya'nın geri alınması ile biter. 1920 yılında Anadolu'ya geçen Admir Paşa ile birlikte milletvekilleri Ankara'ya toplanmaktadırlar. Yurdun dört bir yanında direnişin ateşi harlanmış ancak kışkırtma ve ayaklanmaların da ardı arkası kesilmemektedir. Admir Paşa bir yandan savaşı yönetirken, bir yandan da tasarladığı geleceğin tohumlarını atmaktadır. Allah'ın Süngüleri bu direnişin öyküsünü ve onun kahramanlarının anlatmaktadır. Mustafa Kemal, İsmet İnönü, Hâlide Edip, Yunus Nâdi, Makbûle Hanım, Zübeyde Hanım, Fikriye hanım, Fevzi Çakmak (Hoca Paşa), Mustafa Suphi, Çerkez Ethem, Kâzım Karabekir gibi tarihi kişiler romanda karakter olarak hayat bulmaktadır. Romanda hem İstanbul'un zengin konaklarında geçenler ve tıklım tıklım direnişçi dolu trenler ile bazen meclise giden tozlu yollar anlatılmaktadır. Romanın görsel dili Türk Kurtuluş Savaşı'nın en hummalı günlerinin ürpertici atmosferini ve Reis Paşayla birlikte Ankara'yı anlatmaktadır. Aydınlar Savaşı Aydınlar Savaşı, Attilâ İlhan'ın 2004 yılında basılan bir kitabı. Kitap Türkiye'de bulunan bazı aydınların halkı küçümsemesi, köylüleri hakir ve küçük görmesi, lümpen tarzında davranmalarını konu alan, halk kültürü ve aydın kültürü gibi kavramları masaya yatıran bir tarzda yazılmıştır. Bela Çiçeği Bela Çiçeği Attilâ İlhan'ın ilk baskısı 1962 yılında yapılmış olan şiir kitabı. Kitapta kendi hayatı, dostları, sevgilileri, sokaklar, meydanlar ve toplumsal olaylara bakarak yazdığı şiirler bulunmaktadır. Troposfer Troposfer, atmosferin yere temas eden en alt katıdır. Bu katmanda yerden yükseldikçe sıcaklık düşer. Gazların en yoğun olduğu kattır. Kalınlığı kutuplarda 6, ekvatorda 16 km. civarındadır ve mevsimlere göre değişiklik gösterir. Güçlü yatay ve dikey hava hareketleri görülür. Ekvator üzerindeki kalınlığı 16–17 km, 45° enlemlerinde 12 km, kutuplardaki kalınlığı ise 9–10 kmdir. Bunun nedeni ekvatorda ısınan havanın hafifleyerek yükselmesi kutuplarda ise soğuyan havanın ağırlaşarak çökmesidir. Yani ekvatorla kutuplar arasındaki sıcaklık farkıdır. İçinde değişken sıcaklığın yatay ve dikey değişimlerini etkilediği gibi, hava akımları, bulutluluk, nem, yağışlar, basınç değişiklikleri gibi meteorolojik olaylar, kaotik bir sistem içinde troposferin dünya ölçeğinde karmaşık davranış biçimini ortaya koyar ve uzun vadede iklimleri belirler; mevsimleri de ayarlar. Troposferde nem oranına göre her 100 metrede 0,44-0,98 °C düşer, bu oran ortalama 100 m'de 0,5 °C olarak alınır. Atmosferdeki gazların %75'i bu bölümde bulunur. Nem sadece bu katmanda bulunduğundan dolayı, hava olayları sadece troposferde, özellikle ilk 3–4 km içinde gerçekleşir. Nemin bulunduğu alt bölüme "karışma bölgesi", üst katına "sirüs bölgesi" adı verilir. Atmosferde bulunan su buharının %99'u troposferde bulunur. Troposferden Stratosfere geçiş tabakasına Tropopoz adı verilir. EBCDIC EBCDIC ("Extended Binary Coded Decimal Interchange Code" = Genişletilmiş İkilik kodlu Ondalık Değişim Kodu; okunuşu: "ebsedik") IBM tarafından kullanılan bir karakter kümesi ailesidir. Daha çok OS/360 işletim sistemi ve S/390 sunucularında kullanılır. Harf, rakam, işaretleri karşılayan 256 farklı sembolü kodlayabilir. EBCDIC sisteminin değişik alt türleri vardır. Bu türler karşılıklı olarak uyum içinde değildir. IBM, kendine özgü olmak üzere türleri birbirine çeviren yazılımlar da üretmiştir. Örneğin; EBCDIC kodunda büyük A harfi 193 (C1), küçük a harfi ise 129 (81) sayısıyla kodlanmıştır. Ayrıca bak: ASCII Azdavay Azdavay, Türkiye Cumhuriyeti'nin Karadeniz Bölgesi'nde yer alan Kastamonu ilinin bir ilçesidir. İlçe'nin, Küre Dağları Milli Parkı içerisinde olması sebebiyle eşsiz doğa güzelliklerine sahiptir. Bunun yanında ağaç, ahşap kütüklerden yapılmış evlerin oluşturduğu otantik köylerin yanı sıra görülmeye değer başlıca noktaları arasında; Çatak Kanyonu, Horma Kanyonu, Çal Kanyonu, Medil Mağarası, Asar Kayası, Anıt Ağaç, Akçasu Mesiresi, Suğla Yaylası, Azdavay Saray Şelalesi, Mercimeklik Kayası, Kız Kayası, Tabaklı Kayası, Aşar Kalesi ve ilçe merkezindeki Aşıklar Köprüsü bulunmaktadır. Son zamanlarda Ekoturizm'e önem verilmekle birlikte ilçeye bağlı Zümrüt Köyü'nde çalışmalar yapılmıştır. İlçe, Yürüyüş (Trekking) yapmaya uygun bir coğrafyaya sahiptir. Bununla ilgili Azdavay Cazibe Çalışma Grubu ve Azdavay Kaymakamlığı işbirliği ile ilçedeki yürüyüş parkurlarını gösteren "Azdavay Yürüyüş (Trekking) Parkurları Kitabı" (2011) yayınlanmıştır. İlçe merkezi ve köylerinin genel toplam nüfusu enson 2007 yılı genel nüfus sayımında 7.878 olarak tespit edilmiştir. İlçe halkının büyük bir bölümü ekonomik sebepler ve iş imkanlarının olmayışından genellikle; İstanbul, Ankara ve İzmir illerine göç etmişlerdir ve bir çoguda yurtdışında bulunmaktadır.. İlçe de, futbol ligine ara ara katılan, Kastamonu Amatör Liginde Azdavay Doğuşspor mücadele etmektedir. Azdavay bir sanayi merkezi olmadığı için göçün en çok yaşandıgı yerdir. İlçe de sosyal hareketlilik söz konusu değildir. Özel sektör olarak maden işletmeciligi, konfeksiyon atölyesi, orman işçiligi, hayvancılık ve küçük çaplarda tarim yapılmaktadır. Son yıllarda seracılık yaygınlaşmaya başlamış ise de fazla gelişmemiştir. Bu sebeple genellikle İstanbul başta olmak üzere çeşitli büyük şehirlere göç mevcuttur. Hatta bazı köyler ve mahalleler tamamen boşaltılmış durumdadir. Ögrenci yoklugundan köy okulları kapatılmıştır. Azdavay´da gerek ekonomik gerek kültürel ve gerekse sosyal gelişme yavaş bir seyir takip etmektedir. Bu bakımdan bir takım gelenek ve görenekler bu günün şartlarına uygun olmasa da birdenbire ortadan kalkmamıştır. Günün şartları icabı bazılarının yavaş yavaş unutuldugu bazılarınında yeni biçimler aldıgı görülmektedir. Eskiden Azdavay´ın her mahallesinde bir köy odası bulunurdu. Bunlar düğün ve bayramlarda misafir ağırlamakta kullanılırdı. Çoğu zaman burada toplanan köylü çeşitli eglence ve oyunlar düzenlerdi. Köyün çocuklarina burada kuran kursları açılırdı. Günümüzde yok olan bu köy odalarını canlandırmak amacıyla bazi köylerdeki halk yeniden köy odası inşa etme girişiminde bulunmaktadır. Günümüzde hâlen yöresel kıyafeti kadınlarımız giymektedir. Azdavay´a mahsus olan bu kıyafet çok çeşitlilik arz eder. Bu kıyafetin önlük kısmı hâlen ev tezgâhlarında dokunmaktadır. Bağlık kısmı ise elle işlenmektedir. Azdavay oyunları adı altında yöresel oyunları hâlen folklör ekiplerince oynanmaktadır. İlçe de gençlere yönelik sosyal hizmet kuruluşları yoktur. İlçe Merkezine yakın Karşıyaka Mahallesi Takazlar mevkinde 50 yataklı Devlet Hastanesi ile Merkez Sağlık Ocağı, Sıra Köyünde Sağlık Ocağı ve Derelitekke, Sada, Samancı, Kırmacı, Kolca Köylerindeki Sağlık Evleri ile sağlık hizmeti görülmektedir. İlçede aşılama ve halkın sağlık bakımından bilgilendirilmesi önemli ölçüde başarıya ulaşmıştır. Doğumda bebek ölüm oranı % 0’ dır. Genel olarak yaşlılığa bağlı hastalıklar ve tipik olarak guatr hastalığı görülmektedir. İlçe halkı sağlık hizmetlerinden sosyal güvence ve Yeşil Kart uygulaması kapsamında faydalanmaktadır. Seyahat acenteleri aracılıgıyla Istanbul'dan ilçeye direkt seferler vardır. Ankara'dan ilçeye Kastamonu aktarmalı seferler vardır. Moğollar Moğollar, Doğu ve Orta Asya kavimlerindendir. Asıl yurtları olan Moğolistan’ın yerli halkıdırlar. Bugün Moğollar, Moğolistan dışında Rusya'ya bağlı; Aga Buryat Özerk Bölgesi, Ustorda Özerk Bölgesi ve Buryat Cumhuriyetinde yaşamaktadırlar. Ayrıca Çin ile Moğolistan arasında yer alan İç Moğolistan Özerk Bölgesi'nin de büyük çoğunluğu Moğol'dur. Tarihte, Asya kıtasının büyük bir kısmına sahip olup yayıldılar. Memleketlerinden çıkıp da geri dönmeyenler, diğer milletler arasında eridiler. Bugün Moğollar, sadece Çin ile Rusya arasındaki Moğolistan’da yaşarlar. Mongoloid tiptedirler. Dilleri Altay dillerinden olan Moğolcadır. Cengiz Han'ın teşkilâtlandırdığı Moğollarda, ahâliye "ivgen", boya "obop", âile ve en küçük birliklere de "aymuğ" ve "yasun" denirdi. Ordu da bu usûle göre teşkilâtlanmıştı. Ulus denilen Moğol kâbile birliklerinin hepsi asker sayılırdı. Kabîleler sefere, kendi çadırları, hayvanları ve kadınları ile bir ordu gibi giderdi. Her kabîle kendini idâre ederdi. Sanat bölükleri, idârî kumanda teşkilâtları yoktu. Silâhlarını kendileri yaparlardı. İşgâl ettikleri ülkeler, merkezî bir devletten idâre edilemeyecek kadar genişledi. Siyâsî ve idârî bakımdan tecrübesiz olan Moğollar, bu yüzden çok zor duruma düştüler. Devlet kadrosunda idâreci ve vergi toplayacak memurları yok denecek kadar azdı. Cengiz Han'ın soyundan olanlar, Çağatay Hanlığı (1227-1372), İlhanlılar (1256-1353), Altınordu (1226-1502), Şeybani Hanlığı (1500-1598) ve Kırım Hanlığı'nı kurdular. Cengiz Hanın oğulları ve torunlarının hâkimiyeti çok kısa sürdü. Abbâsî halîfeliğinin merkezi Bağdat'ı 1257'de yıktılar. Suriye dâhil Doğu Akdeniz, Batı Anadolu kıyılarına Avrupa'da Viyana şehri civârına kadar hâkim oldular. Moğolların yenilmezliğini, Mısır Memlûkleri yıktı. Hülâgu Hân'ın ordusunu, Memlûk Sultânı Kutuz ve komutanı Baybars, 1260'ta Ayn Calut'ta büyük bir bozguna uğrattı. Doğu Karadeniz'deki Haçlı kralları ve Kilikya Ermenileri ile de Memlûkler Devletine karşı anlaştılar. Anadolu'da da on üçüncü asrın ortalarından sonra Moğol vâliler söz sâhibi oldu. 14. asrın başlarında Orta ve Güneybatı Asya'da İslâm ülkelerinde yaşayan Moğollar İslam dinini kabul etmeye başladılar. İlhanlı hükümdârı Gazan Hanın İslâmiyeti kabûl etmesiyle, kumandan, vezir ve askerlerinden pek çoğu müslüman oldu. İslâmiyeti kabûl eden İlhanlılar devlet adamları, bölgedeki ahâliyle kaynaşmayı sağladılar. Mâverâünnehr, Yedisu ve Doğu Türkistan'a hâkim olan Çağatay Hanlığı, on dördüncü asrın sonunda Timur İmparatorluğu'nun hâkimiyetine girdi. Güney Rusya ve Batı Sibirya’daki Cuci sülâlesinden Altın Orda'da Berke Han Müslüman oldu. On beşinci asrın sonuna kadar bölgeye hâkim olan Altın Orda, Tîmûrlular tarafından yıkıldı. Bir kısım toprakları üzerinde Kazan Hanlığı kuruldu. Cuci sülâlesinden Şeybânî Hanlığı sülâlesinden Kırım Hanlığı, en uzun ömürlü hânedân oldu. Osmanlı Devleti'ne tâbi idiler. On beşinci asırdan on sekizinci asrın sonuna kadar iktidârda kaldılar. Dış Moğolistan’daki Moğolistan bağımsız, Rusya'ya; İç Moğolistan'daki muhtar idâre de Çin'e bağlıdır. Moğolistan'da yaşayan Moğollar, Buda inancının Lamaizm mezhebine mensuptur. Din adamlarına “lama” adını verirler. Lamalar, tabiblik ve büyücülük de yaparlar. Din merkezleri Tibet'teki Lhasa şehri olup ikinci derecedeki dînî merkezleri Urga'dır. Moğolistan'da, Tengricilik ve Hristiyanların yanında, çok az da İslâm dînine mensup olanlar vardır. Noel Baba Noel Baba, Noel arifesini Noel'e bağlayan gece evlere gizlice girerek çocuklara hediye bıraktığına inanılan efsanevi kişi. Elfleri ile birlikte çocuklar için oyuncaklar yapar. Çocuklar kendisine mektupla Noel için hangi hediyeyi istediklerini bildirir. Noel Baba da ren geyiklerinin çektiği uçan kızağını hediyelerle doldurur ve evlere bacalardan girerek herkesin hediyesini dağıtır. Bu arada çocuklar tarafından kendisi ve geyikleri için bırakılan süt, kurabiye, havuç gibi yiyecek ve içecekleri tüketirler. Noel Baba günümüzde kır saçlı, uzun kır sakallı, sevimli, koca göbekli, tonton birisi olarak resmedilir. Beyaz tüyleri olan kırmızı bir cübbe giyer ve aynı malzemeden bir kukuleta takar. Evinin yeri ülkelerin geleneklerine göre değişiklik gösterir: Kuzey Kutbu, Finlandiya'daki Korvatunturi, İsveç'teki Dalecarlia veya Grönland bunlardan bazılarıdır. Bazı ülkelerde Noel Baba grottoları kurulur ve çocuklar Noel Baba kılığındaki oyuncuların dizlerine oturarak hediye olarak ne istediklerini söyler. Noel Baba birçok dilde, "aziz", "Nikola" ("Klaus"), "Noel" ve "baba" sözcüklerinin türevlerinden oluşturulmuş isimlerle anılır: Santa Claus, Papa Noel vs. Bunun haricinde bazı Avrupa ve Latin Amerika ülkelerinde kullanılan Kris Kringle ismi, ilk kez Martin Luther tarafından kullanılan Almanca "Christkind" (Çocuk Mesih) adının yozlaşmış halidir. Bu isim Noel Baba'nın yerini alması için o dönemin tutucu Katolik çevreleri tarafından benimsenirken, Protestan Kiliseleri daha seküler bir isim olan Noel Baba ve türevlerini benimsemiştir. Noel Baba efsanesi ve 6 Aralık'ta çocuklara şekerleme ile hediye verilmesi geleneğinin, Piskopos Nikola'yı konu alan Hollanda efsanesi "Sinterklaas"'a dayandığı kabul edilir. Bu efsane ilk kez Hollandalı göçmenler vasıtasıyla Amerika Birleşik Devletleri'ndeki New Amsterdam'a (günümüz New York) ulaşmıştır. Piskopos Nikola ("Barili Nikola" ya da "Myralı Nikola" olarak da bilinir), Likya'nın Myra yöresinde (günümüzde Demre) yaşamış bir 4. yüzyıl Hristiyan azîzidir. Yunanistan'ın, Rusya'nın, çocukların ve denizcilerin azizidir. 6 Aralık, "Aziz Nikola Günü" olarak kutlanır. 6 Aralık tarihinde birçok ülkede çocuklara hediyeler verilir. Nikola'nın varlığını destekleyen tarihi bir doküman mevcut değildir. Antik Likya'nın liman kenti Patara'da doğduğu kabul edilir. Gençliğinde Filistin ve Mısır'ı dolaştı. Likya'ya döndükten sonra Myra piskoposu oldu. Roma İmparatoru Diocletian döneminde Hristiyanların gördüğü zulüm esnasında tutuklandı. İmparator Büyük Konstantin döneminde serbest bırakıldı ve 325 yılındaki İznik Konsili'ne katıldı. Öldükten sonra Myra'daki kilisesinin mezarlığına gömüldü. 6. yy'a gelindiğinde türbesinin ünü bayağı yayılmıştı. 1087 yılında İtalyan denizciler ya da tüccarlar kemiklerini İtalya'nın Bari kentine götürdüler. Bu nakil, Nikola'nın Avrupa'daki ününü büyük oranda artırdı ve Bari bir hac merkezi haline geldi. Nikola'nın kemikleri bugün Bari'deki 11. yy yapımı Aziz Nikola Bazilikası'ndadır. Nikola, iyi kalpliliği ve cömertliği ile meşhurdu. Yoksulluk nedeniyle fuhuşa sürüklenecek olan üç genç kızın çeyiz masraflarını ödeyip evlendirdiğine ve bir kasap tarafından öldürülüp tuzlu suya basılan üç çocuğu dirilttiğine inanılır. Hristiyanlıktaki küçük azîzlerden biri olmasına rağmen, Ortaçağ'da ünü tüm Avrupa'ya yayıldı ve pek çok ülkede adına binlerce kilise inşa edildi. Roma İmparatoru I. Justinianus, Nikola adına Konstantinopolis'te (bugünkü İstanbul) bir kilise inşa ettirdi. Nikola'ya atfedilen mucizeler, Ortaçağ ressamlarının ve oyuncularının sıklıkla canlandırdığı konulardandı. Aziz Nikola Günü'nde "Çocuk Piskopos" olarak adlandırılan bir erkek çocuğunu, temsili olarak, Kutsal Masumlar Günü'ne (28 Aralık) kadar piskopos atamak, tüm Avrupa'da yaygın bir gelenekti. Nikola Hollandacada "Sinterklaas" (Aziz Klaas) olarak biliniyordu. Hollandalı göçmenler Amerika'ya ulaştığında bu isim zamanla "Santa Claus"a dönüştü. Günümüzdeki Noel Baba imajı, karikatürist Thomas Nast'ın 3 Ocak 1863 tarihli "Harper's Weekly" dergisinde yayınlanan çizimlerine dayanır. Nast'ın çizimleri ise 1822'de Amerikalı şair Clement Clarke Moore'un yazdığı kabul edilen ve ölümünden sonra kendisine atfedilen, ""A Visit from Saint Nicholas"" ("Aziz Nikola'nın Ziyareti") ya da ""Twas the Night Before Christmas"" ("Noel'den Önceki Geceydi") olarak bilinen şiirden esinlenmiştir. Popüler Noel Baba imajı, çizer Haddon Sundblum'un, 1931 yılından itibaren Coca-Cola şirketi için hazırladığı çizimlerle son halini almıştır. Sundblum'un Noel Baba'sı, şişman, beyaz sakallı, uçları beyaz kürklü kırmızı bir kıyafet giyen, siyah kemerli, siyah çizmeli, yumuşak kırmızı şapkalıydı. Noel Baba'nın hediye getirmesi geleneği, İskandinav Mitolojisi'ndeki tanrı Odin'e dayanır. Odin, uçan atı Sleipnir ile avlanmaya gittiğinde, çocuklar Sleipnir için çizmelerinin içine havuç ve saman koyup şöminenin yanına asarlardı. Odin'in bu iyilik karşılığında çocuklara hediye ve şekerlemeler getirdiğine inanılırdı. Zamanla bu gelenek Avrupalı göçmenler vasıtasıyla Amerika'ya ulaştı. Çizme yerine büyük çoraplar kullanılmaya başlandı ve bu gelenek Noel'e dahil oldu. Britanya'da Doğanın kişileşmiş hali sayılan Yeşil Adam'dan etkilenen ve Noel'in kişileştirilmesi olan ayrı bir Baba Noel (Father Christmas) geleneği vardır. Bu karakter de Kelt ve Germen mitolojilerinden (Dagda,Odin,Kernunos,Freyr vs) bir sürü etki taşımaktadır.Daha sonraları bu karakter Santa Klaus'la birleştirilip tek bir karakter haline getirilmiştir. En Son Babalar Duyar En Son Babalar Duyar, Eylül 2002'de TRT 1'de yayımlanmaya başlayan durum komedisi türünde bir televizyon dizisi. Yapımcılığını Mint Prodüksiyon'un üstlendiği dizinin yönetmenliğini Sibel Kocataş yaptı, senaryosunu Murat Aras yazdı. Dizide Ayşegül Atik, Ali Erkazan, Levent Ülgen, Hatice Aslan, Ali Sunal, Burçak Işımer, Cansın Özyosun gibi oyuncular rol aldı. Biri evli, üç kızı ve bir oğlu olan anne ile babanın neşeli ve telaşlı yaşamı, komşuları ve akrabalarıyla olan ilişkileri anlatılıyor. Veymut çamı Veymut çamı ("Pinus strobus"), çamgiller (Pinaceae) 25 m'ye kadar boylanabilen, 9 m'ye kadar taç çapı yapabilen, gençlikte sivri, yaşlanınca genişleyen piramidal yapıda Kuzey Amerika'ya özgü çam türü. Gövde kabuğu düzgün, parlak gri-yeşil, yaşlanınca çatlaklıdır. İğne yapraklar 5–10 cm uzunluğunda, mavi-yeşil renkte, yumuşak ve kenarları ince dişlidir. Erkek çiçekler sarı renktedir. Kozalak terminal durumlu ve uzun saplıdır. Aşağıya doğru sarkar. Teker teker veya birkaçı bir arada bulunur boyu 10–15 cm. kadardır. Tohumlar küçük kanatları çizgilidir. Gençlikte hızlı büyür, tam güneş alanlarda gerçek formuna ulaşır. Kuraklığa ve donlara dayanıklıdır. AraÃ§ takibi Araç takip aracın yerini harita üzerinde gösterme işlemidir. Yer belirlemede GPS uyduları kullanılır. GPS uydularının kullanılmasından dolayı "Uydudan Araç Takibi" olarak da bilinir. 4 temel çeşidi vardır. GSM tabanlı sistemler, Uydu tabanlı sistemler, kara kutu sistemler ve hibrid sistemler. Telsizle takip de kullanılan yöntemler arasındadır, ama bu yöntem fazla yaygınlaşmamıştır. GSM desteği olan yerlerde kullanılabilir. Ancak çöl, dağ, deniz gibi GSM hizmeti olmayan yerlerde araç online takip edilemez. GSM tabanlı araç takibi için üç farklı yöntem kullanılır: Uydu tabanlı sistemler, GSM çekmeyen yerler için idealdir ancak maliyeti pahalıdır. Uydu tabanlı sistemlerde genellikle SMS kullanılır. DATA hattı da kullanılabilir. Online alışveriş yapılmaz ve araçlar online takip edilmez. Ancak araçtaki cihaza kayıt yapılır. Araç merkeze gelince bilgiler alınır ve daha sonra harita üzerinde gidilen yerler görülür.. Diğer 3 sistemin çeşitli varyasyonlarının beraber kullanımıyla oluşur. GPS uyduları sayesinde araçlar bilgisayar veya mobil iletişim cihazları ile takip edebilir. Araç takip sistemleri ile araçların hızları, izlemiş oldukları güzergah, duraklama yaptıkları yerler ve süreler sayısal haritalar üzerinde izlenebilir. Araçların günlük kullanımı hakkında detaylı raporlar alınabilir. Araçlara tesis edilen Mobil Veri Cihazları, GPS uydularından aldıkları konum bilgilerini ve bağlı sensörlerden gelen sıcaklık ve benzeri telemetrik bilgileri GSM/GPRS şebekesi üzerinden Kontrol ve İletişim Merkezi'ne aktarırlar. Gelen bilgiler özel yazılımlar sayesinde derlenir ve sunucular üzerindeki veri bankasına kaydedilir. Yahudilikte Musa Musa (İbranice: "Moşe Rabenu משה רבנו)", Yahudiliğin peygamberi. Yahudi inancına göre Musa: MÖ 1392 yılında Mısır’da doğdu. Annesi Levi ailesinden Yehoved, babası aynı aileden Keat oğlu Amram'dır. Amram ile Yehoved’in ilk önce Miryam adında bir kızları olur. Bundan dört yıl kadar önce Mûsâ’nın ağabeyi olan Hârûn (İbrânîce: Aaron) dünyâya gelir. Hârûn’un doğmasından üç yıl sonra Mısır firavunu, Yahudilerin Mısır’da çoğaldıklarını ve güçlendiklerini görünce onları kontrol altına almak için üzerlerine angarya memurları koyar ve onları şehir inşaatlarında çalıştırmaya başlar. Bu şekilde de kontrol altında tutamayacağını anlayınca bu sefer de Mısır’daki ebelere "Bütün yeni doğacak İbrânî erkek çocukları öldürün ama kız çocuklarına dokunmayın" emrini verir. Mısırlı ebeler, bu emri yerine getirmekten korkarlar. Bu sefer de Firavun: "Bütün doğacak olan İbrânî çocuklar Nil nehrine atılacak" emrini verir. Bundan bir yıl kadar sonra Amram'la Yehoved’in bir erkek çocuğu olur. Onu Nil’e atmaya kıyamazlar ve sekiz günlük olunca usûlüne göre sünnet ederler. Üç ay kadar Musa’ya baktıktan sonra daha fazla bakamayacaklarını anlarlar, bir sepet yaparlar bunu ziftle sıvayıp daha o zamanki ismi Musa olmayıp bu isim daha sonra Firavun’un kızı Batya tarafından konulacak olan Musa’yı içine koyarlar ve Nil’e bırakırlar. Musa’nın ablası ve henüz 6-7 yaşlarında olan Miryam (Meryem), sepetin ve kardeşinin akıbetini öğrenebilmek için sepeti takip eder. Sepet, Firavun’un sarayının bahçesine doğru süzülür. O sırada Firavun’un kızı Batya sepeti bulur, sünnetli olduğu için çocuğun İbrani olduğunu hemen anlarsa da bu çocuğa acır ve onu himaye eder. Ancak çocuk, hiçbir süt anneden süt emmemektedir. Bunun üzerine Miryam, Batya'ya ona bir süt anne bulmayı teklif eder ve kendi annesini çağırır. Çocuk, kendi annesinin sütünü içince firavunun kızı Batya, çocuğu kendi annesine emzirmesi için verir. Çocuk iki yaşına geldiğinde annesi Musa’yı firavunun kızına getirir. Firavunun kızı, çocuğa Musa (İbranice: Moşe משה, "Sudan çıkarttım") ismini koyar ve onu evlat edinir. Bu tarihten sonra çocuk Musa adıyla anılmaya başlanır. Musa’nın anne ve babası tarafından konulmuş gerçek bir ismi olduğu kesindir. Çünkü Yahudi geleneklerine göre sekiz günlükken sünnet olan bir çocuğa mutlaka bir isim takılır. Ancak bu isim bilinmemektedir. Musa, Firavun'un sarayında bir Mısır prensi gibi yetiştirilir, iyi bir eğitim alır ve bir takım imtiyazlara sahip olur. Ancak ailesi ile kaldığı iki yıl içerisinde anne ve babasının verdiği eğitimle halkını, kökeni bilmekte ve kendini bir Mısırlıdan çok İbrânî olarak görmektedir. Firavun, Musa’yı sevmekle beraber çocuktaki bir takım hareketlerden ve ileride tahtına göz dikebileceğinden kuşkulanmaktadır. Danışmanlarının da verdiği tavsiyeyle çocuğu sınamaya karar verirler. Bir kabın içine bir parça som altın ve bir adet kor haline gelmiş kömür koyarak Musa’ya uzatırlar. Böylelikle çocuğun altına olan zaafını kontrol edeceklerdir. Çocuk, önce altının parlaklığına ve câzibesine kapılıp elini altına doğru uzatırsa da daha sonra Cebrâil’in Musa’nın elini tutar kor kömürü alıp ağzına atmasını sağlar. Bu yüzden Musa, hayâtının sonuna kadar bir konuşma problemi yaşayacak, bâzı harfleri düzgün telaffuz edemeyecektir. Bir gün Musa bir İbrânîyle Mısırlı bir Kıpti’nin kavga ettiğini görür ve onları ayırmak için araya girer ve yanlışlıkla Mısırlıyı öldürür. Bir süre sonra yine kavga eden o İbrânî’yle bir başkasının arasını bulmak isteyince o adam: "Seni üzerimize kim hakem tâyin etti? Yoksa o Mısırlıyı öldürdüğün gibi beni de öldürecek misin?" deyince, Musa olayın duyulduğunu ve yayıldığını anlar. Firavun da olayı duyar ve Musa’nın idâmını ister. Musa, bunun üzerine Mısır’dan kaçar. Musa, Midyan (Medyan) şehrine giderek orada bulunan Midyan’ın Peygamberlerinden Yitro (Şuayb)'la tanışır. Yitro, ona iyi davranır ve Musa’yı kızı Tsipora ile evlendirir. Bu evlilikten Musa’nın iki çocuğu olur. Musa, onlara Gerşom (yaşadığı yere ait olmayan) ve Eliezer adlarını verir. Bu sırada Firavun ölmüş, yerine başka bir firavun geçmiştir. Bu firavun da İbrânîlere baskılarını arttırmıştır. Musa ise kardeşlerinin acılarını hissetmektedir. Bir gün Musa dağda gezerken yanan, ancak duman çıkartmayan bir çalılık görür. O anda Tanrı’nın sesini duyar. Tanrı, ona Mısır’da acı çekmekte bulunan Yahudileri Mısır’dan çıkartma görevini verir. Musa önceleri bu görevden kaçınır. Ancak Tanrı’nın emri olduğu için kabul eder. Musa Tanrı’ya küçükken yaşadığı olaydan dolayı konuşma problemi olduğunu, firavunu iknâ etmekte problemler yaşayacağını söyler. Tanrı bunun üzerine ağabeyi Hârûn’un ona yardımcı olacağını, Musa’nın düşündüklerini Hârûn’un ağzından çıkacağını söyler. Tanrı, ayrıca Musa’yı bir takım mucizelerle donatır. Bunlardan bir tanesi, yere atılınca yılana dönüşen ve tekrar eline aldığında eski haline dönen Musa’nın Asası'dır. Diğeri ise Musa elini göğsüne sokup çıkarttığında elini kar gibi bembeyaz ışıldatan, tekrar göğsüne sokup çıkarttığında normale döndüren mucizedir. Musa, kayınpederi Yitro’dan Mısır’a gitmek için izin ister ve Yitro’dan "Selametle git!" yanıtını alınca karısı ve çocuklarını Midyan'da bırakıp Mısır’a doğru yola çıkar. Musa ile Harun, birlikte Firavunun karşısına çıkarlar. Musa, Yahudilerin serbest bırakılması konusunda Firavunu ikna etmeye çalışır. Firavun: "Senin Tanrın kim ki onun sözünü dinleyip İsrail Halkını salayım? Tanrını tanımıyor, İsrail Halkını da salmıyorum" yanıtını verir. Bunun üzerine Musa, asasını yere atar asa yılana dönüşür. Firavun’un sihirbazları da ellerindeki ipleri yere atarlar, onlar da yılana dönüşür ve Musa’nın yılanı, diğer yılanları yutar. Firavun’un sihirbazları, bunun bir sihir olmadığını, mucize olduğunu söylerlerse de Firavun ikna olmaz. Yahudiler üzerindeki yükü daha da arttırıp Yahudiler ile Musa’nın arasını açma yoluna gider. Bunun üzerine Tanrı, Mısır’ın üzerine on bela gönderir. Ancak her seferinde Firavun "Salacağım!" diye söz verip bela ortadan kalkınca vazgeçer. Bu belalar: Bu son belada Firavun’un çocuğu da ölünce Firavun, İsrail Oğullarını salmaya karar verir. Yahudiler, o gece apar topar Mısır’ı terk ederler; öyle ki ekmeklerini bile mayalamaya fırsat bulamazlar. ("bkz. Matsa"). İsrail Oğulları, Musa’nın rehberliğinde Vadedilmiş Topraklar'a girmek üzere yola çıkarlar. Kızıldeniz önlerine geldiklerinde pişman olan Firavun ve orduları arkalarından yetişir. O arada Musa, asasını Kızıldeniz’e vurur. Deniz yarılır ve Yahudiler aradan geçerek karşıya ulaşırlar. Mısır ordusu da peşlerinden gelirken Musa, asasını tekrar vurur ve Kızıl Deniz kapanır. Firavunun ordusu da Kızıldeniz’in sularında boğulur. Bundan sonra Yahudiler, çölde kırk yıl dolaşırlar. Bu süre boyunca Tanrı’nın gökten yağdırdığı Man ile beslenirler. Man, mûcizevi bir yiyecektir. İnanışa göre sabahları çiğ gibi yağan Man, toplanıp öğütüldüğünde meydana gelen undan yapılan ekmek, her yiyeceğin tadını almaktadır. Bu arada Musa'nın kayınpederi Yitro, karısı Tsipora ve iki çocuğu Gerşom ve Eliezer, Musa’nın yanına geri dönerler. O güne kadar Mısır'dan çıkan tüm insanlarla bire bir konuşan, onların anlaşmazlıklarına hakemlik eden Musa, kayınpederi Yitro’nun tavsiyesiyle halkını örgütler, onların başına liderler koyar. Böylece sorunların çözülmesini kolaylaştırır. Musa, Sina dağında Yahudiliğin esâsı olan 10 Emir'i alır. Ancak aşağıya inmesi gecikince halkdan bâzıları altın bir buzağı yapıp ona tapmak isterler. Bunun üzerine sinirlenen Musa, 10 Emir tabletlerini kırar. Halkın pişmanlığı üzerine kısa bir zaman sonra tekrar 10 Emir tabletlerini Tanrı’dan alır. Altından bir Ahit Sandığı yapılır ve 10 Emir tabletleri bunun içine yerleştirilir. Ayrıca ibâdet etmek için seyyar bir çadır tapınak yapılır ve Yahudiler, kırk yıl boyunca çadır tapınak olan Mişkan’da ibâdet ederler ve orada kurban keserler. Çölde geçen bu süre içerisinde Tanrı’dan yeni emir ve yasaklar gelir. Yahudilik tam olarak şekillenmeye başlar. Çölde nüfus sayımı yapılır, kabîleler belirlenir ve Vadedilmiş Topraklar'da nerelere hangi kabîlenin yerleşecekleri kararlaştırılır. Musa, MÖ 1272 yılında 120 yaşında Moab ovasında Eriha karşısında bulunan Nebo dağındaki Pisga tepesine çıkar. Oradan Vaat Edilmiş Topraklar’a son bir kez bakar ve ölür. Eski Ahit'e göre Musa, bizzat Tanrı tarafından, Moab ülkesindeki Bet-Peor nehrine gömülür. Mezarının yeri bugün bilinmemektedir. Bilge KÃ¶sebalaban Bilge Kösebalaban, (8 Şubat 1980, Adana) Direc-t grubu gitarist ve vokalisti. Küçük yaşlardan beri müziğe eğilimi olan ve devamlı şarkı söyleyen Bilge, ilk gitarını ortaokulun son yıllarında edindi. Lise yıllarında ağırlık verdiği müzik çalışmalarının ilk meyvesini lise yıllarında katıldığı Milliyet müzik yarışmasında icrada 3 beste dalında Türkiye birincisi olarak aldı. Daha sonra Ankara Üniversitesi İspanyol dili ve Edebiyatı bölümünü kazanan Bilge, öğrenimi için Ankara’ya yerleşti. Müziğin yaşamındaki öneminin artması ile birlikte öğrenimini yarıda bırakarak İstanbul’a yerleşti. Yaptığı şarkılarla birlikte müzikal kimliği ve tarzıyla da çevresinde oldukça dikkat çekmeye başladı. Daha önce Adana’dan arkadaşı olan Özgür ile Direc-t'i yeniden kurdu.. Direc-t ile beraber iki albüm yapan Bilge'nin Anima'dan Tuncay Korkmaz ve Ekin Cengizkan ile de uzun süre Olympos ve İstanbul'da sokak müziği yaptı. Ayrıca İtalya ve Yunanistan ve Hollanda'da da sokak müziği yaptı.2005 VH1-song of the year yarışmasında Gülce Duru ile seslendirdiği bestesi "Anything I've Done" ile aralık ayı finalisti oldu. Lucy Beton ve The Chish adlarıyla iki proje grubu daha vardır. Üçüncü Direc-t albümü "Son Ağaç"'ı çıkaran grupla beraber çalmak dışında solo projeleri üstünde uğraşan Kösebalaban ilk oyunculuk deneyimini Muck isimli, Show TV'de yayınlanan Plato Film yapımında yaşamaktadır. Bilge Eskişehir Anadolu Üniversitesi iktisat bölümü mezunudur. Doğuş Üniversitesi'nde Çeviribilim yüksek lisansı yapmaktadır. Özlem Şeker ile evlidir. Alex Tintaru Alex Tintaru, (d. 25 Nisan 1977) Direc-t grubu bas gitaristidir. 25 Nisan 1977'de Moldova’da doğdu. 1983 yılında girdiği Sergey Rahmanninov Müzik Lisesi’nin piyano bölümünü 1991 yılında bitirdi. Aynı sene Stefan Nyaga Müzik Koleji’nin piyano ve kontrbas bölümünü 1993 yılında bitirdi. 1998 yılında da M. Şolokov Açık Pedagoji Üniversitesi’nin Müzik Öğretmenliği bölümünden mezun oldu. 1990 yılından itibaren Moldavya’da çeşitli müzik gruplarında çalıştı. Bu gruplardan bazıları; Crystal Shit, Cripples, Fuctory ve Vid Sboku’dur. 1996 - 1997 yılları arasında Musorgskiy Müzik Okulu’nda piyano öğretmenliği yaptı. Dorian grubunda da bas gitar çalmaktadır. H2000 H2000, Türkiye'nin ilk açık hava festivali. 2000 yılında başlayan festivalin sonuncusu 2003 yılında yapıldı. Deli Gömleği Deli Gömleği, 1999 sonlarında Özver Yılmaz tarafından kurulmuş alternatif rock grubudur. Özver Yılmaz 1996-1998 yıllarında Burdur'da lise grubu Gallows'ta gitar çalıp sahne alırken bir yandan kendi bestelerini yavaş yavaş oluşturmaya başladı. 1998 yılında Hüseyin Erinç ile tanıştı ve beraber besteleri bas gitar olmaksızın derme çatma ampli ve davullarla kerpiçten bir odada çalışmaya başladılar. Özver Yılmaz o sene üniversiteyi kazanıp Burdur'dan ayrıldı ve Ankara'da basçı arayışına girdi. 1999 yılında üniversitede, aslında davul çalmaya çalışan sınıf arkadaşı Burak Öztürkmen'i bas gitar çalması için ikna etti ve Burak Öztürkmen ilk bas gitarını aldı. Böylece bir-iki senede olgunlaşan besteleri her gün durmadan çalışarak beraber bitirmeye başladılar. Aynı yıl Özgür Can Öney gruba davulcu olarak katıldı. 2000 yılında biriken besteleri bir demo albümde toplayıp dağıtma fikri doğdu.Grup 3 aylık bir çalışmadan sonra 2000 yılının Mart ayında sekiz şarkılık Sefil Şah isimli demo albüm için Ankara'da Zoo Productions stüdyosunda kayda girdi.Bu albümde altı şarkıda davulu Hüseyin Erinç çaldı. Özgür Can Öney de gruba ısınmak için 2 şarkıda davul çaldı. Kaset formatında basılan bu demo albümün kalitesi grup tarafından beğenilmediği için sadece tanıdık çevrelere 40-50 tane dağıtıldı. Hüseyin Erinç resim öğretmenliği mesleğine geri döndü ve böylece grup ilk sürekli kadrosunu kurmuş oldu. 2001 yılında yeni şarkılarını biriktiren grup Ankara'da Sis Productions stüdyosunda Ufuk Önen ile kayda girdi. Altı şarkılık Soytarı isimli bu demo albüm Mart ayında kaset ve CD olarak basıldı ve internetin artık belirgin şekilde yaygınlaşmasıyla grup adını duyurmaya başladı. Ankara, İstanbul ve İzmir'de belirli noktalardan albümler satılırken, diğer şehirlere ve yurt dışına kargo ile demo albümler CD olarak dağıtılmaya başlandı. Grup o dönem birçok grup için popülerlik sağlayan müzik yarışmalarını müziklerini yarıştırmak istemediklerini söyleyerek reddetti.Bu albümden şarkılar Radyo D'de ve birçok internet radyosunda çalındı.Yine bu albümden sözlerini Hüseyin Erinç'in yazdığı Bir Milyon Baloncuk isimli şarkı daha sonra Direc-t vokalisti Bilge Kösebalaban tarafından yorumlandı. Bu yıl grup ilk konserlerini Ankara'da vermeye başladı. 2002 yılında Özgür Can Öney Manga'ya katılmak üzere gruptan ayrıldı ve yerine Serkan Süer geçti. Bu yıl grup yine Ankara'da Sis Productions stüdyosunda Ufuk Önen ile kayda girdi. Beş şarkılık Böyle Burdu Berduş isimli bu demo albüm Ağustos ayında CD olarak basıldı ve dağıtılmaya başlandı. İçtenlik Öldü isimli şarkı Güven Erkin Erkal'ın Radyo D'de hazırlayıp sunduğu Maximum Rock programının alternatif listesinde haftalarca bir numara kaldı. Yine bu şarkı resmi bir derleme albümde yer almak üzere grup tarafından verildi ancak albüm basılmadı. Üç yıl sonra 2005'te Masumiyet şarkısına Kanal B stüdyolarında bir müzik programı için klip çekildi ve grupla yapılmış bir röportaj bu programda yayınlandı. Bu klip daha sonra Dream TV'de de gösterildi. Underground Scream of Turkey 2 ve Underground Metal Compilation derleme albümlerinde grubun şarkılarına yer verildi. Bir dönem Tuğrul Ersan canlı performanslarda ikinci gitarist olarak gruba eşlik etti. Grup o yıl ilk İstanbul konserlerini verdi. Bu yılın sonlarında Emrah Tomsuk ikinci gitarist olarak gruba dahil oldu. 2002- 2004 yılları arasında grup konserlerine Ankara, İstanbul, Eskişehir gibi şehirlerde devam etti. 2003 yılında Ankara'da Rockstation festivalinin açılış grubu oldu ve büyük beğeni topladı. Serkan Süer'in yerine davula bir dönem Alper Pancaroğlu eşlik etti. Daha sonra Doruk Andiç ile çalmaya başladılar. 2004 Mart - 2005 Mart döneminde Özver Yılmaz yedek subay olarak askerlik görevini bitirdi. 2005 yılının Kasım ayında grup Ankara'da Raven stüdyosunda Kaya Sevinç ile kayda girdi. On şarkılık Oyuncak Albüm isimli bu demo albüm CD olarak basıldı ve dağıtıldı. Bu albüm için resmi albüm teklifi gelse de grup bu teklifi kabul etmedi.Bu kayıttan Küçük Peri şarkısına Dream TV’de yayınlanan Yüxexes programı için klip çekildi ve daha sonra Dream TV yayın akışında döndü. Grup o yıl Rockİstanbul festivalinde sahne aldı. Özver Yılmaz gitarını yüzlerce dinleyicinin önünde paramparça ederek daha sonra çok tartışılacak bir olaya imza atmış oldu. O yıl yine konserlerine devam eden grup Bursa ve Çanakkale'de ilk kez sahne aldı. Emrah Tomsuk gruptan ayrıldı ve yerine eski Metropolis gitaristi Ozan B. Can geldi. 2006 yılında Özver Yılmaz Cemiyette Pişiyorum grubuna gitarist ve geri vokalist olarak katıldı ve Et Rengi Tuzak isimli demo albümlerinin kaydında yer aldı. Aynı yıl evde kaydettiği 11 şarkılık Öz demo albümünü internetten yayımladı. Bu albümde özellikle Cemiyette Pişiyorum'a ait Supradin şarkısının yorumu çok beğenildi.Bu demodan El,beden adlı çalışma, Radyo Eksen'de çalındı. Özver Yılmaz 2009 yılında Cemiyette Pişiyorum grubundan ayrıldı. Bu yılın sonlarında Ozan B. Can gruptan ayrıldı. 2007 yılında Morning Silence adıyla Küçük Peri, İçtenlik Öldü ve Masumiyet şarkılarının İngilizce versiyonlarının yer aldığı Sincerity is Insanity demo albümü kaydedildi. Bu albüm internetten paylaşıldı.Burak Öztürkmen ve Doruk Andiç gruptan ayrıldı.Yahya Enis bas gitarist olarak, Çağdaş Öğer davulcu olarak gruba katıldı. 2008 ve 2009 yıllarında grup konserlerine devam etti. Çağdaş Öğer gruptan ayrıldı yerine bir dönem Kerim Surname davul çaldı. 2009 yılında Mehmet Akgün davulcu olarak gruba katıldı.Grup ilk bandrollü albümü için kayıt yapma kararı aldı. Böylece albümün kayıt ve miksini yaparak supervisor olarak da katkıda bulunan Kurban grubundan Deniz Yılmaz ile kayıtlara başlandı. 2010 yılında grup konserlerine devam ederken o yıl İTÜ Rock Festivali ve Foça Rock Festivali'nde çalarak performansları büyük beğeni topladı. 2011'de kayıtlar tamamlanarak grup kendi adını taşıyan 10 şarkılık ilk albümünü Favela Records etiketi ile çıkardı. Deneyevi ve Manyeto stüdyolarında kayıtlarının gerçekleştirilen albümde konuk vokal olarak Bilge Kösebalaban (Direc-t) ve Deniz Yılmaz (Kurban) da yer aldı. Mastering Çağlar Türkmen tarafından yapıldı. 2012 yılında Berkhan Ay Yahya Enis'in yerine bas gitarist olarak gruba katıldı. Grup ilk yurtdışı konserlerini bu yıl verdi. Ukrayna'daki turnede Respublica Festivali, Gogolfest ve Divan Bar'da sahne aldı. Gürcistan'da yine Divan Bar'da sahne aldı.Temmuz ayında Özkan Oral ile SAE stüdyolarında yeni albümün kayıtlarına başlandı. Yine o yıl Rock - A festivalindeki performansı çok beğenildi. Grup İlk albümden ilk klip Aslı Çelikel yönetmenliğinde Yalanlar Söyle adlı şarkıya çekildi.İkinci klibi İhsan Ezer Yalnızlığım şarkısına stop motion animasyon olarak çekti. 2013 yılında grubun ikinci bandrollü albümü Zaman çıktı ve ilk video klip Aslı Çelikel tarafından Kuyu adlı şarkıya çekildi. Bununla beraber grup Ukrayna ve Moldovayı kapsayan 4 konserlik bir turneye çıktı. Aynı sene 3. albümün kayıtlarına başlandı. 2014 yılının Ekim ayında Zaman albümünden Ben Ne Yapsam adlı şarkıya yeni klip yapıldı ve yayınlandı. 2014 yılının Kasım ayında 10 şarkılık üçüncü albüm "Tuzak" internet üzerinden yayınlandı. 2015 yılının Aralık ayında Özver Yılmaz akustik ağırlıklı 3 şarkılık EP "Körebe"yi internet üzerinden yayımladı. "Çok Mu Uzak" şarkısına Tayland'da bir klip çekildi ve yayımlandı. 2017 yılının Mayıs ayında davula Birkan Başören ve bas gitara Furkan Güleray geçti. 2018 yılının Haziran ayında 5 şarkılık "Hayalci" isimli EP internet üzerinden yayımlandı. İstanbul’da sekiz ayda kaydedilen EP’nin prodüksiyonu Yeni Zelanda'da Blue House çatısı altında Aycan Fıratlı-Ozan Turan, miksi Ozan Turan ve masteringi Auralux Mastering çatısı altında Angus McNaughton tarafından yapıldı. 2020 yılının Mayıs ayında kaydedilen 3 akustik şarkılık "Özüm" isimli EP internet üzerinden yayımlandı. Kaydın tamamı evde yapıldı. Déjà vu (anlam ayrımı) Déjà vu, "önceden görülmüş" anlamına gelen Fransızca bir ifadedir. Ayrıca şu anlamlara gelebilir: Grunge Grunge (bazen Seattle Sound olarak da adlandırılır) 1980’lerin ortasında Amerika'nın Washington eyaletinde çoğunlukla da Seattle bölgesinde alternatif rockın bir alt türü olarak ortaya çıkmıştır. İlk grunge oluşumları Seattlelı bağımsız plak şirketi Sup Pop etrafında şekilenmiştir, 1990'lı yılların başında da popülaritesi hızla artarak, California ve birçok Amerikan eyaletine yayılarak daha çok hayran kitlesi toplamış ve büyük plak şirketlerinin ilgisini çekmiştir. Hardcore punk ve heavy metal'den büyük ölçüde esinlenen grunge distortionlı heavy metal vari gitar rifleri, öfke dolu şarkı sözleri, hırıltılı vokalleri ile özdeşleştirilir. Grunge yapı ve estetik olarak diğer rock türlerinin daha sadeleşmiş bir halidir. Çoğu grunge müzisyeni dağınık saçları ve günlük sade kıyafet tarzları ile dikkat çeker. Grunge 1990'ların ilk çeyreğinde Nirvana'nın "Nevermind", Pearl Jam'in "Ten", Soundgarden'ın "Badmotorfinger", Alice in Chains'in "Dirt", ve Stone Temple Pilots'ın "Core "albümleriyle ticari olarak başarıya ulaştı. Bu grupların başarıları alternatif rockın popülaritesini artırdı ve grunge'ı o zamanki hard rock gruplarından daha popüler kıldı. Birçok grunge grubu 1990'ların sonlarında dağılsa da, tarzlarından uzaklaşsalar da etkileri hala modern rock müzik üzerinde hissedilmektedir. Yüksek sesli distortionlı efektlerle elde edilen cızırtılı gitar tonlarıyla özdeşleştirilen grunge, hardcore punk ve heavy metal tarzlarının birleşiminden oluşmaktadır. Bu iki türden birinin etkisi bazı gruplarda diğerine göre daha fazla olabilmektedir. Müziği, sözleri punkın ham tarzı ile benzerlikler gösterirken, aynı zamanda düşük temposu, gam yapısı ve daha kompleks çalınış tarzıyla heavy metali anımsatır. Şarkı sözleri öfkelidir. Genellikle yabancılaşma, duyarsızlık, özgürlük isteği gibi konuları içerir. Grunge grupları 1980'lerin sonlarında ticari başarı elde etmeye başladılar. Soundgarden 1989 yılında A&M Records ile anlaşma yaparak grunge grupları arasında ilk kez kurumsal büyüklükte bir müzik şirketi ile anlaşma yapan grup olmuştur. Birçok nedenle beraber grunge'ın şöhreti zamanla düşüşe geçmiştir. 1990'ların ortalarından itibaren birçok grunge grubu dağılmış ya da popülerlikleri azalmıştır. Nirvana gitaristi Kurt Cobain'in eroin bağımlılığı ve psikolojik sorunları nedeniyle 1994 yılında 27 yaşındayken intihar etmesinden sonra grunge eski popülaritesini bir daha asla yakalayamamıştır. Grunge kelimesi ilk kez 1978 yılında NME dergisinde yazar Paul Ramball tarafından gitar ağırlıklı rock müzik yapan popüler grupları tasvir etmek için kullanılsa da, ilk kez bir bir müzik akımını tanımlaması anlamında Green River ve Mudhoney vokalisti Mark Arm tarafından 1981'de dile getirilmiştir. Mark Arm grunge'ı Seatle'da yayın yapan "Desperate Times" adlı müzik dergisinde Mark McLaughlin takma adıyla "Mr. Epp and the Calculations" adlı kendi grubu hakkında yazdığı bir makalede “Saf Grunge" "Saf Gürültü” kelimeleriyle ilk kez kullanmıştır. "Desperate Times" editörü "Clark Humphrey" Seatlelı ilk grunge grupları için kullandığını ve Sub Pop'un kurucularından "Bruce Pavitt'"in de bu terimi bazen "Green River'"ı betimlemek için kullandığından bahseder. Mark Arm yıllar sonra "Tabii ki grunge'ı ben uydurmadım. Başkasından aldım. Grunge kelimesi zaten 1980'lerdeki "King Snake Roost, The Scientists, Salamander Jim, Beasts of Bourbon" gibi Avustralyalı gruplar için kullanılıyordu” diyecektir. Mark Arm'ın amacı her ne kadar bir rock müzik tarzı kastı gütse de, grunge terimi zaman içerisinde punk/metal karışımından oluşan tüm Seattle müzik çehresini tanımlamak için kullanılmaya başlanmıştır. Yüksek sesli distorsiyonlı efektlerle elde edilen cızırtılı gitar tonlarıyla özdeşleştirilen grunge, hardcore punk ve heavy metal tarzlarının birleşiminden oluşur. Bu iki türden birinin etkisi bazı gruplarda diğerine göre daha fazla olabilmektedir. Müziği, sözleri punkın ham tarzı ile benzerlikler gösterirken, aynı zamanda düşük temposu, gam yapısı ve daha kompleks çalınış tarzıyla heavy metali anımsatır. Sub pop prodüktörlerinden "Jack Endino" ve Melvins grubu heavy metal'in grunge üstündeki etkisini ve kışkırtıcılığını Kiss gibi grupların etkisine yorarlar. Çoğu grunge müzisyenleri bu tarz grupları modası geçmiş olarak tanımlasalar da bir o kadar da onlardan ilham almıştırlar. 1990'lı yılların ilk yarısıyla beraber Nirvana'nın müzikal formülü popüler olmaya başladı. Allmusic bunu punk/metal karışımı olarak tanımlar. Tuşlu çalgılar genelde grunge'ta kullanılmamasına rağmen Seattlelı grup "Gorrilla" 1960’lı yılların grubu "Vox organ"'dan ilham alarak gitarı ön planda tutma anlayışına karşı tavır almışlardır. Şarkı sözleri öfkelidir. Genellikle yabancılaşma, duyarsızlık, özgürlük isteği gibi konuları içerir. Birçok grunge müzisyeni toplumsal ön yargı gibi nedenlerden ötürü topluma karşı genel bir güvensizlik hissine sahiptir. Bu yönüyle punk rock müzisyenleriyle oldukça benzerlikler gösterirler. Soundgarden'ın ""Big Dumb Sex"" adlı şarkısında görülebileceği gibi glam metali ve 80'lerdeki popüler müziği karikatürize olarak algılarlar ve hicvederler. Grunge gruplarının konserleri gösterişsiz ama bir o kadar da tempolu ve coşkulu olarak bilinir. Müzikle alakası olmayan lazer gösterili, havai fişekli yüksek bütçeli konser organizasyonlarını benimsememişlerdir. Abartılı sahne teatralliğinden kaçınmışlardır. Aksine yerel gruplarla aralarında bir fark görmemişlerdir. "Jack Endino" "Hype!" adlı belgeselde şöyle denmiştir: “Seattlelı grupların ana meselesi şaklabanlık yapmak olmadığından konserleri farklıdır, ama aynı zamanda da gaza getiricidir.” Giyim tarzlarını en iyi yansıtan kıyafetlerden biri çoğunlukla 2. el dükkanlarından aldıkları oduncu gömlekleridir. Ayrıca sade günlük kot tişörtle beraber dağınık saçlarda grunge modasının önemli bir tarzıdır. Bu giyim tarzı bilinçli olarak bir moda akımına evrilmemiştir. Müzik yazarı "Charles R. Cross" bu konu hakkında şöyle demiştir: “[Nirvana solisti] Kurt Cobain şampuanlanamayacak kadar üşengeç biriydi.” Camianın önemli isimlerinden "Jonathan Poneman" da şöyle söylemiştir: “Bu tarz kıyafetler ucuzdu ve dayanıklıydı. Daha önce sahiplenilmemiş bir tarzdı. Ve tabii ki 80'lerin şaşaalı havalı stiline tamamen aykırıydı.” Grunge akımının önemli felsefesinden biri de bireyselliğe verdiği önemdir. "Dave Rimmer" yayınladığı bir makalede şöyle demiştir: ”Birçok genç Cobain’in müziğinden ve onları cesarete davet edişinden etkilendi. Zamanla kendi sahiciliğinizden ya da müziğinizden emin olabilir misiniz? Ama olmazsanız o zaman numaracı, yapmacık ve satılık olma gerçekliği ile yaşayabilir misiniz?" Grunge tarzının oluşumunun önemli etkilerinden biri Seattle müzik çehresinin diğer etkilerden kısmen izole olmasıdır. Sub Pop kurucularından Jonathan Poneman bu etkiyi şöyle tanımlar: “Seattle şehri Newyork, Los Angels gibi metropollerin kendilerinden başka şehirlerdeki aktif müzik oluşumlarını görmezden gelmelerine mükemmel bir örnek teşkil eder.” Mark Arm ise bu izolasyonu söyle açıklar. ”Haritanın bu köşesinde olmak, birbirimizin fikirlerini araklamak tamamen doğaldı” Punk akımından evrilen grunge "The Fartz, The U-Men, 10 Minute Warning, The Accüsed" ve "the Fastbacks" gibi birçok Seattlelı yerel grupların müziğinden etkilenmiştir. Öte yandan yavaş, sert ve çızırtılı bir tınısı olan Melvins'in de grunge'ın oluşumunda önemli bir katkısı vardır. Kuzeybatı pasifiğin dışında birçok grup ve müzik akımları grunge'ı etkiledi. Amerikanın Kuzey Doğusundan olan Sonic Youth, Pixies ve Dinosaur Jr. gibi grupların grunge a etkileri çok önemlidir. Scratch Acid, Butthole Surfers gibi birçok indie rock grubu nirvanayı etkiledi. Sonic Youth, Pixies, Dinosaur Jr gibi ABD nin kuzuydoğusundan birçok alternatif rock grubunun gruge üzerinde önemli etkileri vardır. Sonic Youth grunge gruplarına destekleri boyunca özellikle onların bağımsız yapılarını güçlendirmeye çalıştı. Pixies'in ise Nirvana'nın müziğine etkisi Kurt Cobain tarafından "Rolling Stones" dergisine verdiği röportaj da söyle bahsedildi. “Pixies'in müziğini o kadar seviyordum ki kesinlikle o grupta çalmalıyım ya da en azından bir cover grubunu kurmalıyım diye düşünmüştüm ilk zamanlar. Yumuşak sessiz sonra aniden gürültülü ve sert olan müzikal yapılarını müziğimizde çok kullandık. 1997 yılının ağustos ayında ise Dave Grohl "Guitar World" adlı müzik dergisine şunları söyledi: "Kurt, Krist ve ben "the Knack, Bay City Rollers, Beatles. Abba" gibi grupları "Flipper" ve "Black Flag"'i sevdiğimiz kadar severdik. Pixies hatta Black Sabbath'tan "war pigs"i dinlediğinizde hemen o güçlü dinamik yapıyı hissedersiniz. Biz sadece bunları pop şarkılarıyla karıştırdık. Alternatif rock ve punk köklerinin dışında birçok grunge grubu 1970'lerin ilk yarısındaki heavy metalden de oldukça etkilenmişlerdir. "Babylon's Burning: From Punk to Grunge adlı" kitabın yazarı Clinton Heylin Black Sabbath’ın belki de punk öncesi öncesi grunge'ı en çok etkileyen unsur olduğunu dile getirir. Müzikolog Bob Gulla ise Black Sabbath’ın tarzının Nirvana, Soundgarden ve Alice in Chains gibi grunge gruplarındaki etkilerinin hemen göze çarptığını söylemiştir. "Q" adlı müzik dergisine göre ise Led Zeppelinin etikileri özellikle Soundgarden'ın albümlerinde -seksit ve maço tavırları dışında- açıkça görülmektedir. "Guitar World"’dan "Jon Wiederhorn" ise grunge'ı şöyle tanımlar. “Peki grunge gerçekte nedir? Creedence Clearwater Revival, Black Sabbath ve the Stooges tan oluşan bir süper grubu kafanızda canlandırın. İşte o zaman sorunun cevabına yaklaşmışsınız demektir. Los Angeleslı hardcore punk grubu Black Flag'in geleneksel tarzları yanında heavy metal ile sentezleyerek kaydettikleri 1984 tarihli My War adlı albümleri Seattle müzik çevresinde güçlü bir etki yapmıştır. Mudhoney elemanlarından Steve Turner bu konuda şunları dile getirir: "Çoğu kişi Black Flag'in yavaşlayan müziğinden nefret etmişti o zaman. Ama biz tamtersi çok sevmiştik. İlginç ve sarsıcı bir tarzları vardı. 1984 yıllılarında Seattlelı birçok grup The U-Men'nin yaptığı müzikten feyz olarak punk ve metal tarzlarını kendi müziklerinde harmanlamaya başladılar. Ham yapıları, distorsiyon ve yoğun feedback kullanımlarıyla bazı noise rock gruplarınında grunge üzerinde etkileri vardır. Bu gruplar arasında Wisconsin eyaletinden Killdozer, en önemlisi ise yavaş ve karanlık yapısıyla özdeşleşen San Francisco'dan Flipper sayılabilir. The Butthole Surfers'ın punk, metal ve noise rockı müziklerinde harmanlanlayarak kullanması Soundgarden'nın özellikle ilk albümleri üzerinde etkili olmuştur. The Scientists, Cosmic Psychos ve feedtime gibi bazı Avusturalyalı gruplar Sub Pop'ın kurucularından Jonathan Poneman ve Mudhoney grubu üyeleri tarafından yapılan radyo yayınlarında grunge müziğinin öncüleri olarak bahsedilir. Neil Young Pearl Jam ile birkaç konser verip Mirror Ball adlı albümü kayıt ettikten sonra basın tarafından grunge'ın babası olarak lanse edildi. Bu iddia hem Neil Young'un kendi grubu Crazy Horse ile yaptığı bol distortionlu albümlere -ki özellikle Rust Never Sleeps adlı albümleri- hem de kendi kişiliği ve grunge müzisyenleriyle uyumlu giyiniş tarzına atfen söylenmiştir. Benzer fakat çoğunlukla göz ardı edilen bir etkide Redd Kross'un "Neurotica" adlı albümleri için geçerlidir. Sub Pop kurucularından Jonathan Poneman bu albüm için şunları söylemiştir: ""Neurotica" benim için ve Seattle daki müzik çevresindeki birçok insan için hayat kurtarıcı olmuştur." 1986 yılında C/Z Records tarafından yayınlanan derleme bir albüm olan Deep Six grunge'ın oluşumunda öncü bir rol üstlenmiştir. Green River, Soundgarden, Melvins, Malfunkshun, Skin Yard ve The U-Men adlı 6 grubun çeşitli kayıtlarını içerir. Birçok kişiye göre bu derleme ilk grunge albümüdür. Daha sonra aynı yıl içerisinde Bruce Pavitt in yeni kurduğu Sub Pop adlı şirket etiketiyle Sub Pop 100 adlı derleme albüm ve Green River'ın Dry As a Bone adlı EP'si yayınlandı. Sub Pop kurucuları Bruce Pavitt ve Jonathan Poneman Seattle'daki bu müziği marka haline getirmeye çalışarak, dağıtım ve prodüksiyon aşamalarını güçlendirerek hem yerel hem evrensel bakımdan bütün müzik çehresini etkileyip ilham kaynağı olmuşlardır. İlk dönem grunge konserleri oldukça az sayıda bir avuç insan tarafından organize edildi fakat Sub Pop fotoğrafçısı Charles Peterson'ın fotoğrafları bu konserlerin imajının artmasına yardım etti. Eski Green River elemanlarından kurulu Mudhoney Sub Pop ile beraber başından beri şirketin amiral gemisi grubu olarak azımsanmayacak katkılar sağladı ve Seattle grunge hareketine öncülük etti. C/Z Records, Estrus Records, EMpTy Records ve PopLlama Records gibi diğer şirketlerde müzik sektörü içinde grunge'ın pazarlamasına katkı sağladı. Grunge İngiltere basının ilgisini Pavitt ve Poneman'nın İngiliz müzik dergisi Melody Maker yazarı Everett True dan Seattle'ın yerel müzik hareketiyle ilgli bir makale yazmalarını istemesiyle çekti. Böylece seksenli yılların sonunda grunge ilk defa yerelin dışında tanınırlık kazandı ve daha çok insanı konserlere çekti. Grunge alkültürde popülerlilik kazanmaya başlayınca birçok müzik grubu Seattle'a yerleşmeye ve yerel grupların tarzlarını taklit etmeye başladı.Mudhoney den Steve Turner bu durumu şöyle anlatır: "Bu çok kötüydü. Taklitçi gruplar birden ortaya çıkmıştı ve ortaya çıkan şeyin bizimle hiçbir lakası yoktu" Bu duruma bir reaksiyon olarak birçok grunge grubu tarzlarını değiştirdi Nirvana Tad gibi gruplar kısmen daha melodik şarkılar yazmaya başladılar. 80'li yılların sonuna doğru grunge grupları yavaş yavaş popular olmaya başlamışlardı. Soundgarden 1989 yılında A&M Records'a katılarak büyük bir müzik şirketiyle anlaşma imzalayan ilk grunge grubu oldu. Jack Endino ya göre bu durum Alice in Chains Screaming Trees gibi diğer grupların ilk "büyük" albümlerini yayınlamalarına önayak olmuştur. Aberdeen, Washington dan Nirvana ilk albümleri Bleach'i 1989 yılında yayınladıklarında büyük şirketlerin ilgisini çekmişti. Böylece Nirvana Geffen Records ile 1990 yılında anlaşma imzaladı. 1991 eylülünde Nirvana ünlü albümü Nevermind'ı yayınladı. Bu albümün en fazla yine Geffen'in yayınladığı Sonic Youth'un Goo albümü kadar bir başarı kazanması bekleniyordu. Albümden yayınlanan ilk single "Smells Like Teen Spirit" grunge fenomeninin ateşleyicisi oldu. Şarkının MTV'de sürekli çalınması sayesinde Nevermind 1991 yılının sonuna kadar 400,000 sattı. 1992 yılının Ocağında Nevermind Billboard 200 listesinin tepesinde olan Michael Jackson'nın Dangerous albümünü yerinden ederek 1 numaraya çıktı. Nevermind 1999 yılında Recording Industry Association of America (RIAA) tarafından elmas plakla ödüllendirildi. "Nevermind"'ın başarısı müzik endüstrisini şaşırttı. "Nevermind" sadece gungeı popülerleştirmedi aynı zamanda kültürel ve ticari olarak alternatif rockın varolabilmesini sağladı. Michael Azerrad "Nevermind"'ı müzik piyasasını domine eden glam metalin popülaritesini kaybettiren, kültürel olarak dönemin ruhunu yakalayan bir dönüm noktası olarak addeder. Grunge, ne kadar radikal olup olmadığına bakmaksızın sayıca az bir kitleye hitap eden müzikal türlerin toplumun bir bileşeni olabileceğini, ana akımla ortak olup kendi pazarlarını oluştabileceklerini kanıtlamıştır. Diğer grunge gruplarıda sonradan Nirvana'nın başarısına ulaştılar. Eski Mother Love Bone elemanlarından Jeff Ament ve Stone Gossard'un bulunduğu Pearl Jam "Nevermind"'tan bir ay önce ağustos 1991 de "Ten" albümlerini çıkardı fakat albüm satışları ancak bir yıl sonra artış gösterdi.1992 yılının ikici yarısında "Ten" büyük başarı kazandı altın plakla ödüllendirildi ve "Billboard" listesinde iki numaraya yükseldi. RIAA tarafından 13 platinyum sertifikası aldı. Soundgarden'nın "Badmotorfinger," Alice in Chains'in "Dirt, Pearl Jam ve Soundgarden" elemanlarından oluşan Temple of The Dog'un aynı isimli albümleri 1992 yılının en çok satan albümleri arasındadır. Grunge gruplarının bu başarılarından sonra "Rolling Stone" dergisi Seattle'a "yeni Liverpool" yakıştırması yapmıştır. Bu dönemde büyük plak şirketleri kaydeğer grunge gruplarıyla anlaşma imzaladı. Cameron Crowe'un 1992 tarihli "Singles" filmi grunge'ın önemli temsilcilerinin bir araya geldiği bir film olmuştur. Hikâyesi Seattle'da geçen filmde Pearl Jam, Soundgarden, ve Alice in Chains elemanlarına küçük roller verilmiştir. Film 1991 yılında çekilmesine rağmen grunge'ın popülerleştiği yıl olan 1992 yılında vizyona girmiştir. Dorian Dorian, 1996 yılında kurulan, Türk Rock grubu. 1996'da İlkin Kitapçı,Kaya Ertanhan ve Bahadır Çakır tarafından kurulan Dorian son halini 2002 yılında aldı. 2002 yılı grup için daha da ciddi bir müzik yaklaşımının ve ilerlemenin göstergesi oldu. Başlayan festival performansları ve çeşitli konserlerle adını daha sık duyurmaya başlayan Dorian, yapılan beste ve çeşitli yorumları stüdyo dışına taşımaya başladı. Albüm çalışmalarını hızlandırıp aynı zamanda da çeşitli barlarda, cover çalışmalarının yanında bestelerini de insanlara dinletmeye çalışan grup belli bir noktada durup sadece albüm çalışmalarına odaklandı. Kendi tarzını yaratırken onlara ilham olan grup ve sanatçıların gölgesinde fazla kalmadan ilerlemeye çalışan grup, zaman zaman drum&bass, acid jazz, Anadolu ve tasavvuf ezgilerini müziğinde yerinde kullanmaya özen göstermeye gayret etti. 9. Efes Dark Roxy Müzik Günlerine “Rüyadan” adlı parçasıyla katılan grup 20.000 kişilik internet oyuyla jüri özel ödülü alarak yoluna devam etti. Aradan geçen zamanı albumlerini tamamlamaya ayıran grup 2005 yılı Mart ayında Türkiye'de tarzları için olabilecek en iyi global müzik firması olan EMI Müzik ile anlaştı. Albüm kayıtlarına Nisan ortasında ATM stüdyosunda giren Dorian, albüm içerisine 9 parça yer verdi. Albümün prodüktörlüğünü kendisi yapan Dorian, “Yeniden Hayata” olarak belirledikleri ilk albümlerini piyasaya sürdü. Albümün çıkış şarkısı "Bakma Yüzüme" oldu. Uçman Balaban ve Onur Sönmez yönetmenliğinde çekilen klip şarkı kadar büyük beğeni topladı. Albümde sırasıyla "Gel Gör Beni" ve "Yeniden Hayata" şarkılarına klip çekildi. Grup, ilk albümün getirdiği başarı sayesinde pek çok şehirde konser verdi; birçok önemli festivalde yer aldı. İlk albümün ardından uzun bir süre sessiz kalmayı seçti Dorian. Bu süre içinde yeni albüm çalışmaları devam etti ve gruba bu sırada dandadadan ve 123'ten tanınan "keyboard" Burak Irmak katıldı. Yeni albüm öncesi ilk ses 2013 yılında yayınladıkları "İstanbul" çalışmasıyla geldi.8 yıl aradan Dorian cephesinden gelen ilk çalışma olan bu single büyük ilgi gördü ve yeni albüm daha da merakla beklenmeye başlandı. Yeni albüm "Dorian" Şubat 2014 yılında Onair music etiketiyle piyasaya çıktı. Yeni albüm "Dorian"'da da 9 şarkıya yer veren grubun çıkış şarkısı Özgür Biber yönetmenliğinde klibi çekilen "Eşsiz ve Zamansız" oldu. "Dorian" albümünün lansman konseri Salon İKSV'de 5 şubat 2014 yılında gerçekleştirildi. Şu an İstanbul'da konserler vermeye devam eden grup, sonbaharda turneye çıkmayı planlamaktadır. TÃ¼rk Hava Kurumu Türk Hava Kurumu, Türkiye'de havacılık sanayisini kurmak; askerî , sivil, sportif ve turistik havacılığın gelişmesini sağlamak için 16 Şubat 1925'te Mustafa Kemal Paşa'nın emri ile kurulmuş bir dernektir. Atatürk'ün işareti ile kurulduğunda Cevat Abbas Gürer kurucu ve başkan idi ve dernek Türk Tayyare Cemiyeti adını taşımaktaydı; 1935 yılında Türk Hava Kurumu (THK) adını aldı. THK, Türkiye'nin "Havacılık Federasyonu" yetkisini taşır. 5 Ağustos 1925 tarihinden itibaren 'kamu yararına çalışan dernek' statüsündedir. Merkezi Ankara’dadır. Cumhurbaşkanı ve Bakanlar Kurulu THK’nın manevi koruyucularındandır. Cumhurbaşkanı, Başbakan, Kuvvet Komutanları, Ankara Valisi doğal üyeleri arasında bulunmaktadır. Kurum, üye aidatları; kurban derisi, fitre, zekat toplama faaliyetleri; pul satışı; kurum işletmelerinin etkinlikleri, gibi kaynaklardan gelir elde eder. Türk Hava Kurumu, 1954’ten bu yana kesintisiz olarak "Uçan Türk" adlı kurum dergisini iki ayda bir ücretsiz olarak yayınlamaktadır. Türkkuşu öğretmenlerinden pilot Emrullah Ali Yıldız, 12 Haziran 1938 günü 14 saat 20 dakika süren bir planör uçuşuyla dünya rekorunu kırdı. Öğrencisi Ziya Aydoğan, THK İnönü Eğitim Merkezi'nden Kayseri'ye kadar, 466 km.lik bir mesafeyi planörle uçtu. THK'nin planör eğitimleri için gerekli olan planörler, Kurum'un Akköprü Atölyesi'nden sağlanıyordu. Bu atölyede 1940 yılına kadar yüzlerce planör üretimi, motor ve planör onarımları yapıldı. 1940 yılı sonlarında ise Akköprü'de sınırlı bir kadroyla çalışan atölye fabrika haline getirildi ve burada İngiliz Miles Magister eğitim uçaklarının seri montajına başlandı. 1939-1941 yılları arasında II. Dünya Savaşı öncesinde Genelkurmay Başkanlığı'nın da isteğiyle Etimesgut Uçak Fabrikası kuruldu. 1944 yılında üretime Etimesgut Uçak Fabrikası'nda, Magister uçaklarının yanı sıra, THK-1, 3, 4, 7, 9, 13 planörleri ile THK-2, 5 ve 10 tiplerinde eğitim, sağlık ve nakliye uçakları üretildi. Türkiye’deki ilk motor fabrikası THK tarafından Gazi Orman Çiftliği'nde kuruldu. Bu fabrikanın çalışmaları 1951 yılına kadar sürdü ve dönemin getirdiği koşullar nedeniyle aynı yıl Makina ve Kimya Endüstrisi Kurumu'na devredildi. Bu fabrika 1952'de tamamen kapatıldı, hâlen Türk Traktör Fabrikası olarak işletilmekte ve traktör üretimiyle ülke ekonomisine katkıda bulunmaktadır. THK'nin yetiştirdiği havacı gençler, 1974 Kıbrıs Harekâtı sırasında gerçekleşen Hava İndirme Harekatı’na paraşütçü olarak katıldı. Harekat sırasında kurumun uçak ve pilotlarına da önemli görevler verildi. Özellikle 1980'li yıllardan sonra THK, sportif havacılık konusunda, 1990 yılından sonra da uluslararası ilişkilerinde büyük gelişmeler kaydetti. FAI Genel Kurul ve Komisyon toplantılarında etkili bir politika izlenerek THK ve Türkiye ön plana çıkarıldı. Mevcut olan planör, paraşüt, uçuş okulu ve model uçak okuluna ilave olarak 1996 yılında bünyesinde balon, yelkenkanat ve yamaç paraşütünün bulunduğu Çok Hafif Hava Araçları Okulu kuruldu. 1995'te Dünya Paraşüt Şampiyonası, 1996'da 1. Dünya Hava Oyunları Test Yarışmaları, 1997'de 1 nci Dünya Hava Oyunları Türk Hava Kurumu’nun ev sahipliğinde gerçekleşti. Haziran 2000'de 6 dalda 1. Türkiye Hava Oyunları, Temmuz 2002'de ise 2. Türkiye Hava Oyunları, Haziran 2004'te 3. Türkiye Hava Oyunları gerçekleştirildi. 19 Mayıs 2002 tarihinde Ankara’da Türk Hava Kurumu Müzesi açıldı. Türk Hava Kurumu, Türkiye'de nitelikli eleman açığı olan sektörlerden biri olan havacılık sektöründeki eleman ihtiyacını karşılamak amacıyla 3 Mart 2011 tarihinde 27863 sayılı Resmî Gazetedeki 6114 sayılı kanun ile Ankara ilinde bir üniversite kurmuştur. 2011-2012 döneminde ilk öğrencilerini kabul eden üniversite 4 fakülte, 2 yüksekokul ve 3 enstitü ile eğitim faaliyetlerine başlamıştır. Gümüş göknar Gümüş göknarı ("Abies concolor"), çamgiller (Pinaceae) familyasından doğal olarak Kuzey Amerika'nın batısında yetişen göknar türü. 35–45 m kadar boylanır. Gövde açık renkli ve pürüzlü dallar yanlara doğru yatay olarak çıkar. Hafifçe aşağıya doğru eğiktir. Dallar topraktan tepeye kadar ve çok sıktır. Kozalaklar 10 cm uzunluktadır. İğne yapraklar diğer türlere oranla daha uzun 2.5–6 cm, mavimsi gri renkli alt ve üstte mavimsi beyaz çizgiler vardır. Güneşli ve yarı gölge alanlarda kuru kumlu, killi topraklarda iyi gelişir. Toprak isteği bakımından daha az seçicidir. Yavaş büyür. İspanya göknarı İspanya göknarı ("Abies pinsapo"), çamgiller (Pinaceae) familyasından İspanya'ya özgü bir göknar türü. 25 m boy, 1 m çap yapar. Geniş piramit bir taca sahiptir. Gövde genellikle çatallı ve dipten itibaren sık olarak dallanır. Yapraklar dallara dik olarak çıkar. Bu özelliği ile diğer köknar türlerinden kolayca ayırt edilir. Yapraklar 1-1,5 cm uzunlukta, ucu sivri ve altta iki adet stoma bandı bulunur. Kozalaklar 10–15 cm uzunlukta silindir şeklinde açık kahverengidir. Doğal olarak güney İspanya'da 900–1700 m yükseltilerde, Cadiz ve Malaga'da yayılış gösterir. Salkım söğüt Salkım söğüt ("Salix babylonica"), söğütgiller (Salicaceae) familyasından sarkık dallı söğüt türü. 15 m'ye kadar boylanır. Sürgün ve dallar çok ince ve elastik olduğundan dik durmaz, aşağıya sarkar. Yaşlı gövdelerin uzunlamasına çatlaklı boz renkli kabukları vardır. Sürgünler sarımtrak yeşil, cilalanmış gibi parlaktır. Uç tomurcuğu pseudo-terminal, çıplak tek pullu, tomurcuklar sürgünlere tam yaslanmıştır ve sarmal dizilmiştir. Yaprakları dar, şeritsidir, ucu sivri ve kenarları hafif dişlidir. Her iki yüzüde çıplak olan yaprakların, üst yüzü koyu, alt yüzü mat, açık