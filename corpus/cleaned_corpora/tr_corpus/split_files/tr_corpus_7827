iyi bu evrede görülür. Kromozomlar sentromerlerinden büküldüklerinden V ve L şeklini alır.Küçük kromozomlar ortada, büyük olanlar çevrede bulunur. İki eş kromatitten oluşan her kromozomun sentromeri tamamen birbirinden ayrılır.Karşı kutuplara ait ig iplikleri kromozomlara dogru ilerleyerek, bir kromozomun es kromatitlerini ayrı kutuplara çekecek şekilde sentromerlerine bağlanır.Metafaz 26 dakika sürer. Metafaz 2. Aşamadır Türkiye Aile Sağlığı ve Planlaması Vakfı Türkiye Aile Sağlığı Ve Planlaması Vakfı, İstanbul'da yerleşik bir sivil toplum kuruluşudur. Kısa adı TAP Vakfı olan kuruluşa, 1985 yılında Vehbi Koç’un girişimiyle 1986 'da iş adamları, akademisyenler, iş ve işveren kuruluşları temsilcileri tarafından tüzel kişilik kazandırılmıştır. TAP Vakfı'nın amacı, ekonomik ve sosyal gelişme için Türk ailesinin sağlıklı bir biçimde yaşamını sürdürmesi yolunda, üreme sağlığı, ana-çocuk sağlığı ve cinsel sağlık koşullarını iyileştirerek, bireylerin, özellikle gençlerin, ailelerin ve toplumun yaşam kalitesini yükseltmek ve kadınların aile içinde ve toplumda sosyal statülerini geliştirmek şeklinde açıklanmaktadır. Bir Acı Hikâye Bir Acı Hikâye, Halid Ziya Uşaklıgil'in edebi kaygıdan uzak bir eseridir. Halid Ziya, bu eserinde 35 yaşında intihar eden oğlu Vedad Uşaklıgil'in (1902, ö.1937) ölümü üzerine yazmıştır. Kişisel bir hatıra olduğundan eserde edebi bir üslup yok denecek kadar azdır fakat, yine de Halid Ziya'nın usta kalemi sayesinde bu eser olgun bir anlatım kazanmıştır. Yazar ilk önce Vedad'ın doğumundan bahseder. Sonra eğitimi üzerine anılarını yazar. Üniversite yıllarında beraber Berlin'de, İsviçre'de geçirdikleri yılları ve olayları anlatır. Daha sonra, Vedad, Atatürk'ün ricası ile Dışişleri Bakanlığı'nda çalışmaya başlar. Fakat bu görevinde bakanlık içinde, Müsteşar Agah Bey ve dönemin Dışişleri Bakanı Tevfik Rüştü Aras'ın kinine nail olur. Bir kez görevden uzaklaştırılır. Bu arada psikolojisi bozulur. Daha sonra İstanbul Hukuk Fakültesini bitirir. Tekrar Dışişleri Bakanlığı'na döner. Bükreş ve Tiran büyükelçiliklerinde görev yapar. Ve ikinci kez görevden alınır. Bu olay üzerine ilaç ile intihar eder. Halid Ziya bu olaydan Tevfik Rüştü Aras'ı sorumlu tutar. Brigitte Aubert Brigitte Aubert (1956, Cannes Fransa) FransÄ±z yazar, senarist. Romanlar dışında sinema ve televizyon dizileri için senaryolar da yazan Aubert'in ilk kitabı 1992 yılında yayımlanan "Les Quatre Fils du docteur March" ("Doktor March’ın Dört Oğlu" - 1996, Metis Yayınları) ismini taşımaktadır. Aubert, 1997 yılında "La Mort des Bois" kitabı ile Fransa'nın en prestijli polisiye kitap ödüllerinden Grand Prix de Littérature Policière ödülünü aldı. Aubert şu anda Cannes şehrinde ailesinden devraldığı bir sinemayı işletmektedir. Gilanca Gilanice veya Gilekçe (گیلکی, "Gileki"), İran'ın Gilan eyaletinde konuşulan İrani dillerin kuzeybatı grubuna dahil bir dildir. Gilekçe'ye Mazenderanca, Zazaca, Goranice gibi diller yakınlık arz eder. Gilanca, özellikle Zazaca'ya sözcük dağarcığı ve dil bilgisi bakımından çok benzer. http://www.zazaki.de/farhangedeylami.htm RÄ±dvan Budak Rıdvan Budak, (d. 1950, Tercan, Erzincan, Türkiye), Türk sendikacı ve siyasetçi. İlkokul mezunudur. Çerkezköy Bölgesi Tekstil İşçileri Sendikası Şube Başkanlığı, DİSK Yönetim Kurulu Üyeliği, Tekstil İşçileri Sendikası Genel Başkanlığı, DİSK Genel Başkanlığı ile XXI. Dönem İstanbul Milletvekilliği yapmıştır. Evli ve iki çocuk babasıdır. 1992-93 UEFA Kupası UEFA Kupası 1992-1993 sezonunda Juventus takımı, finalde Borussia Dortmund'u iki maçta da yenerek UEFA Kupası'nı kazandı. "Juventus, toplamda 6-1 kazanarak kupayı kazandı." Fischer Black Fischer Sheffey Black, (d. 11 Ocak 1938 - ö. 30 Ağustos 1995), Amerikalı ekonomist. Black-Scholes eşitliği ile kendisini tanıtmıştır. Doktorasını, Harvard Üniversitesinde, Uygulamalı Matematik alanında 1964 yılında tamamlamıştır. 1971'de Chicago Üniversitesinde çalışmaya başlamıştır. Daha sonra bir süre MIT Sloan School of Management'da, son olarak 1984'te Goldman Sachs'da çalışmıştır. Myron Scholes ile ortak çalışması olan Black-Scholes eşitliği ile finans dünyasında yeni bir çığır açmışlardır. 1997 yılında Myron Scholes Black-Scholes eşitliği sayesinde Ekonomi dalında Nobel Ödülü alırken, Black 1995 yılında vefat ettiğinden dolayı ödülü alamamıştır. 1994 yılında gırtlak kanseri teşhisi konulmuştur. Ameliyat olmasına ve ameliyat başarılı olmasına karşın kanser yakasını bırakmamış ve 30 Ağustos 1995 tarihinde vefat etmiştir. Amerikan Finans Derneği, 2002 yılında, Fisher Black adına ikişer yılda bir, ödül vereceğini duyurmuştur. İlk ödülü 2003 yılında Raghuram G. Rajan, daha sonra 2007 yılında ise Tobias J. Moskowitz almıştır. 2005 yılında ödül için bir kazanan açıklanmamıştır. Ralph Gonsalves Ralph Evevard Gonsalves (d. 8 Ağustos 1946), Saint Vincent ve Grenadinlerli siyasetçi. Gonsalves, Karayipler'de Küçük Antiller'in bir parçası konumunda olan ve coğrafi açıdan Orta Amerika'ya dahil edilen Saint Vincent ve Grenadinler ülkesinin başbakanı ve Saint Vincent ve Grenadinler'de 7 partiden biri olan Birleşik İşçi Partisi lideridir. 29 Mart 2001 yılında başbakan olarak seçilmiştir. 13 Mart 2008 tarihinde Türkiye başbakanı Recep Tayyip Erdoğan'ın resmi davetlisi olarak Türkiye'ye gelmiştir. Saint Vincent'in Karayipler'de küçük bir devlet olması dolayısı ile Türk halkı tarafından tanınmamasını doğal bulduğunu söylemiştir. Filistin Halk KurtuluÅŸ Cephesi Filistin Halk Kurtuluş Cephesi (FHKC) (Arapça: الجبهة الشعبية لتحرير فلسطين, al-Jabhah al-Sha`biyyah li-Tahrīr Filastīn), 11 Aralık 1967 tarihinde kurulan Marksist-Leninist, Filistin siyasi ve askeri partisi. Milliyetçi Arap Hareketi (MAH), Filistin Kurtuluş Cephesi ve bazı diğer direniş örgütlerinin birleşmesiyle kurulmuştur. FHKC'nin kurucusu olan Dr. George Habaş, sağlık nedenleriyle görevi devrettiği 2000 yılına kadar örgütün Genel Sekreterliği görevini de üstlenmiştir. FHKC 1969 yılında düzenlediği kongresinde kendisini Marksist-Leninist bir örgüt ilan etmiş, komünist bir kimlik kazanmıştır. Filistin topraklarının bölünmesine şiddetle karşı çıkan FHKC, Arap ve Yahudi halklarının barış içinde bir arada yaşayacağı tek bir Filistin devletini ana hedefi olarak benimsemiştir. FHKC İsrail hedeflerine karşı gerçekleştirdiği etkili eylemlerle hem kendi adını duyurmuş, hem de Filistin ulusal mücadelesinin dünya solunda en çok tartışılan konulardan biri haline gelmesini sağlamıştır. İlerleyen yıllarda Lübnan İç Savaşı'na katılan FHKC, El Fetih lideri Yaser Arafat'ı İsrail'e karşı uzlaşmacı bir politika izlemekle eleştirmiştir. Yaser Arafat'ın 1993'te Oslo Barış Anlaşması'nı imzalaması ve ilerleyen yıllarda Filistin Ulusal Yönetimi'nin oluşturulması FHKC'nin yoğun itirazlarına neden oldu. George Habaş'ın 2000 yılında örgütün Genel Sekreterliğini devrettiği Ebu Ali Mustafa, 2002 yılında İsrail tarafından öldürülmüş, bir sonraki Genel Sekreter Ahmet Saadet ise İsrail'in baskısı sonucu Filistin Yönetimi tarafından Eriha'da hapsedilmiştir. İsrail Ordusu 2006 yılında Eriha Hapishanesi'ne baskın düzenleyerek FHKC'nin Genel Sekreteri olan Saadet'i kaçırmıştır. Buhara EmirliÄŸi Buhara Emirliği (Özbekçe: Buxoro Amirligi, Tacikçe: Аморати Бухоро; 1785 - 1920), Aştarhan hanedanı'nın son hanı olan Ebül Gazi zamanında, Muhammed Rahim Han yönetimindeki Moğol kökenli Mangıtlar tarafından kurulan Özbek devleti. Moğol kökenli ancak Cengiz Han soyundan olmayan Mangitler 1747'de Buhara'yı işgal ederek 1753'de Emirliğini ilan etmişti. Dönemin Orta Asya'nın töresine göre Cengiz Han soyundan gelmeyen Han olamadığı için 1756'de "Amīr al-Mu'minīn" unvanını kullanmıştı. Ve 1785 yılında Aştarhan hanedanının Buhara Hanlığını yok etmişti. 1747 yılında Nadir Şah'ın ölümünden sonra, Muhammad Rahim Han, Abulfayz Hanı ve onun oğlunu öldürtür, böylece Canid hanedanlığı biter. Bundan sonra emirler kukla hanlara izin verirler, Abdul Gazi Han'ın ölümüne takiben, Mir Masum Shah Murat'ın tahta çıkması önü açılır. Mangıtlar zamanında hanlığın sınırları daralmaya başladı ve 19. yüzyılın sonlarına doğru son merkez olan Buhara'nın da Rus işgaline uğramasıyla Buhara Hanlığı Rus boyunduruluğuna girdi ve 1920 yılındaki Sovyet işgaline kadar yarı bağımsız kaldı. Hanlık toprakları 1860'a kadar bugünkü Türkmenistan'ı, Özbekistan'ın batısını ve Kazakistan'ın güneybatısını kapsıyordu. Hive Hanlığı ve Hokand Hanlığı ile birlikte Özbek üç hanlığı olarak anılmıştır. 16. yüzyıl civarında Avrupalı Yahudiler Orta Asya'ya gelmişler ve Bukhara emirliğine yerleşmişlerdir. Daha sonra bu Yahudilere Buhara Yahudileri denilmiştir. Rumuz Goncagül Rumuz Goncagül, Oktay Arayıcı'nın yazdığı iki perdelik seyirlik oyun. Oktay Arayıcı tarafından 1977 yılında kaleme alınan eser, iki saat 40 dakika sürüyor. Geleneksel orta oyunu anlatımı ve epik tiyatro özelliklerinden yararlanılmış haliyle, Devlet Tiyatroları, Şehir Tiyatroları, AST ve birçok özel topluluk tarafından sahnelendi. Rutkay Aziz'in yönetmenliğinde 1981'de ""Yılın oyunu"" ödülü kazandı. İrfan Tözüm tarafından sinemaya da uyarlanarak filmi çekilen Rumuz Goncagül, kadının toplumdaki yeri ve evlilik kurumunu irdeliyor. Oyuna Timur Selçuk'un müzikleriyle güç kazandırılmış. -2006-2007 sezonunda Sivas Devlet Tiyatrosunda, Ankara Devlet Tiyatrosu oyuncusu Coşkun Irmak yönetiminde sahnelenmiştir. -2010-2011 Sezonunda Ege Üniversitesi Su ürünleri Fakültesi Oyun Gemisi Tiyatro topluluğunca Uğur İpek yönetiminde sahnelenmiştir. Kızıyla (Gülsüm) birlikte, iki odalı kiralık bir evde güç koşullarda yaşayan dul kadın (İnsaf Hanım), içinde bulundukları sıkıntılı ekonomik hayattan çıkış yolunu, kızını varlıklı biriyle evlendirmekte bulur. Gazeteye "Goncagül" rumuzuyla verdikleri ilana gelen başvurular arasında seçim zorluğu yaşarlarken, kızı aslında evin diğer odasını kiraya verdikleri adamı (Sıtkı) sevmektedir. Olaylar beklenmedik şekilde gelişir. Mirsina Mirsina (Μυρσίνα, Mersin), eski adı Goblar ya da Gublar (Goblari (Гоблари), Koblar (Коблар)) olan, Yunanistan'ın Arnavutluk sınırına yakın dağlık Grebene iline bağlı bir köy. Coğrafi yeri: 40°08 Kuzey, 21°29 Doğu. 2001'de nüfusu 266. Yaşlıların söylediğine göre eski adı Goblar, balçık demektir. Köyün bu adla anılmasının nedeni, eskiden bölgenin şiddetli yağış alması yüzünden köye giden yolların diz boyu çamur ve balçık dolması olarak gösterilir. 1924 yılındaki nüfus mübadelesi öncesi nüfusu Osmanlı tebasında müslümanlar oluşturuyordu. Başlıca küçükbaş hayvancılıkla geçiniyorlardı. Ana dilleri Yunanca'ydı. Gelenekleri, yemekleri, dansları o bölgenin tipik özelliklerini gösteriyordu. 1924'te sakinleri mübadeleye dahil edildi. Selanik'ten vapura bindirildiler. İzmir'e vardıklarında onlara Göztepe kıyılarının önerildiği, toprak köylüsü oldukları için bu teklifi geri çevirdikleri söylenir. Buradan Burdur'a ve sonra bitek Aydın ovasında Germencik ilçesine bağlı Mursallı köyüne yerleştirildiler. Burada incir çiftçisi oldular. Doruk (film) Doruk, Orhan Gencebay ve Cüneyt Arkın'ın beraber çevirdiği 1985 yapımı Türk filmi. Yönetmenliğini Melih Gülgen'in yaptığı filmde iki arkadaş küçük dolandırıcılık işleri yapmaktadır. Bir gün aynı kıza aşık olurlar, bu arada dolandırdıkları insanlar peşlerindedir. Fabiola Zuluaga Fabiola Zuluaga (d. 7 Ocak 1979 - Cúcuta) Kolombiyalı profesyonel tenis oyuncusu. 9 Eylül, 2005'te emekliye ayrıldı. 2004'te Avustralya Açık yarı finaline yükseldi. Bir Grand Slam'de yarı final oynayan tek Kolombiyalı. Kolombiya'nın en iyi tenis oyuncusu olarak gösterilmektedir. Kristina Brandi Kristina Brandi (d. 29 Mart 1977, San Juan), Porto Rikolu tenisÃ§idir. Porto Riko'da doğup büyüyen Brandi, küçük yaşlarda spora özellikle tenise ilgi duymaya başlamıştır. 1995 yılında, 17 yaşındayken profesyonelliğe ilk adımını atmıştır. Brandi, Olimpiyat Oyunları'nda teniste maç kazanan ilk Porto Rikolu sporcu olma özelliği taşımaktadır. Magdalena Maleeva Magdalena Maleeva (Bulgarca:Магдалена Малеева) (d. 1 Nisan 1975) Bulgar tenis oyuncusu. Nisan 1989'dan beri WTA tek kadınlar ve çift kadınlar'da yarışmaktadır. Wta Tur'daki en iyi derecesi 29 Ocak - 4 Şubat 1996 tarihleri arasında elde ettiği 4.lüktür. Yoon Jeong Cho Cho Yoon-jeong (Korece:조윤정, d. 2 Nisan 1979, - Andong) Güney Kore'li tenis oyuncusu. Kariyerinin tek çiftler şampiyonluğunu 2004 yılında Seul'de düzenlenen WTA Tur'da kazanmıştır. Kariyerinin en iyi Grand Slam başarısını 2005 Amerika Açık ilk turunda Arantxa Parra Santonja'yı üç settede yenip, ikinci turda 27 numaralı seri başı Gisela Dulko yenerek üçüncü tura yükselmesidir ve üçüncü turda 7 nuamralı seri başı Justine Henin-Hardenne'e 6-0, 6-7(4) setlerle yanilmiştir. Dünya sıralamsında elde ettiği an yğksek sıralama teklerde 45.lik (Temmuz 2003), çiftlerde 98.likdir (Eylül 2003). MagÃ¼i Serna María Luisa ("Magüi") Serna Barrera (d. 1 Mart, 1979 - Las Palmas de Gran Canaria, İspanya) profesyonel tenis oyuncusu. WTA Tur'a 1993 yılında katılmaya başladı ve 12 Ocak 2004'te 19.luğa yükseldi 2002 "Indian Wells" turnuvasÄ±nda Justine Henin'i 7-6, 7-6 eledi. Jelena Kostanić Tošić Jelena Kostanić Tošić (d. 6 Temmuz 1981, Split) profesyonel tenis oyuncusu. 26 Temmuz 2004'te kariyerinde en üst noktaya dünya sıralamasında 32.liğe yükseldi. 1998 Avustralya Açık çocuklarda şampiyonluk kazandı. Kostanić Tošić masa tenisi oyuncusu olan Roko Tošić ile 8 Temmuz 2006'da evlendi. Catalina CastaÃ±o Catalina Castaño Alvarez (d. 7 Haziran 1979 in Pereira, Risaralda) Kolombiyalı profesyonel tenis oyuncusu. Klára Zakopalová Klára Zakopalová (d. Klára Koukalová 24 Şubat 1982 - Prag, Çekoslovakya) profesyonel Çek tenis oyuncusu. Doğduğu şehir olan Prag'da yaşamaktadır. Arif Akkaya Arif Akkaya (d. 20 Mart 1965, İstanbul), tiyatro ve sinema oyuncusu, tiyatro yönetmeni, ışık tasarımcısı. 1982'de girdiği İstanbul Üniversitesi Devlet Konservatuvarı Tiyatro Bölümü'ndeki eğitimini 1986 yılında son sınıftayken yarıda bıraktı. İstanbul Devlet Tiyatrosu, İstanbul Şehir Tiyatrosu, Ankara Birlik Tiyatrosu, Dormen Tiyatrosu, Hadi Çaman Tiyatrosu, Duru Tiyatro ve İstanbul Halk Tiyatrosu gibi topluluklarda oyuncu ve yönetmen olarak çalışmalar yaptı. 1986 yılında Şehir Tiyatroları'ndan bazı arkadaşları ile birlikte Tiyatro Odası'nın kuruluşunda yer aldı. Ayrıca kendi kurduğu Tiyatro A adında bir toplulukta reji ve oyunculuk çalışmaları yaptı. 1987 yılından beri çeşitli sinema ve televizyon çalışmaları yapmaktadır. Shinobu Asagoe Kaia Kanepi Kaia Kanepi (d. 10 Haziran, 1985 - Tallinn) Estonyalı profesyonel kadın tenis oyuncusu. 30 Temmuz 2007'de dünya sıralamasında 40.lığa yükselmiştir. Sezai Altekin 1946 yılında İstanbul'da doğdu. 1966 yılında girdiği Şehir Tiyatroları'nda emekli oluncaya kadar görev yaptı. Tiyatro oyunculuğunun yanı sıra televizyon, sinema ve seslendirme çalışmaları da yapmaktadır. Seksenlerde Gazanfer Özcan ile beraber birçok seslendirme çalışmasında bulunmuştur. Özellikle Barni Moloztaş ve Şirin Baba seslendirmelerinde mimlenmiştir. 2007 - 2008 sezonunda Bana Bir Picasso Gerek oyunu ile Duru Tiyatro'ya misafir oyuncu olarak katılmıştır. Kanal D'de yayınlanan "Paşa Gönlüm" dizisinde "Paşa Dede" rolünde oynayan Sezai Altekin Ali Sabuncugil Menajerlik'le çalışmaktadır. Tatar Ramazan dizisinde Beyefendiyi oynamıştır.Son olarak Show Tv ekranlarında İlişki Durumu:Karışık adlı dizide rol almıştır. Nathalie Dechy Nathalie Dechy (d. 21 Şubat, 1979 - Les Abymes, Guadeloupe) Fransız profesyonel tenis oyuncusu. Üç Grand Slam çiftler şampiyonluğu bulunmaktadır; Vera Zvonareva ile 2006 Amerika Açık çift kadınlar, Andy Ram ile 2007 Fransa Açık karışık çiftler, ve Dinara Safina ile 2007 Amerika Açık çift kadınlar şampiyonlukları. En büyük Grand Slam başarısı 2005 Avustralya Açık'ta yarı final oynamasıdır. Bu maçta finale çıkmak için sadece iki puana ihtiyacı olmasına rağman Lindsay Davenport'a kaybetmiştir. Bana Bir Picasso Gerek Bana Bir Picasso Gerek Jeffrey Hatcher'in yazdığı tiyatro oyunu. Oyun Türkiye'de ilk kez 2007/2008 sezonunda Şükran Yücel çevirisi ile, "Bir Picasso Lütfen" adı altında Bursa Devlet Tiyatrosu'nda, "Bana Bir Picasso Gerek" adı altında Duru Tiyatro'da birbirinden bağımsız bir biçimde ve eş zamanlı olarak sahnelenmiştir. Oyun 1941'in Fransa'sında geçer ve iki karakterin çevresinde gelişir: Alman işgali altındaki Fransa'da bir İspanyol ressam olarak yaşamını sürdüren altmışlarındaki Pablo Picasso ve Alman hükûmeti temsilcisi genç bir kadın. Oyunda bir yandan, tabloları aracılığı ile usta ressamın geçmişine yolculuk yapılırken, diğer yandan dengeli ve zekice yazılmış diyologlarla "sanat nedir?", "sanatın doğası ve politika ile ilişkisi", "sanat susturulabilir mi?" gibi bir takım noktalar sorgulanır. Sait Genay Sait Genay (d. 20 Mart 1953), TÃ¼rk oyuncu. İstanbul Belediye Konservatuvarı mezunudur. 1970 yılında profesyonel tiyatro hayatına başladı. Tiyatroculuğunun yanı sıra müzisyenlik de yaptı. 1988 yılından 1994 yılına kadar 6 yıl Gönül Ülkü Gazanfer Özcan Tiyatrosu'nda çalıştı. Sonraki yıllarda Bakırköy Belediye Tiyatroları'nda oyuncu olarak çalışmalar yaptı. 2007-2008 sezonunda Duru Tiyatro'ya Aşk Her Yerde adlı oyun ile misafir oyuncu olarak katıldı. Çeşitli televizyon, sinema ve seslendirme çalışmaları da yapmaktadır. Halil (Memlûk sultanı) El-Eşref Halil (Arapça: الأشرف خلي) ya da tam adıyla Meliku'l-Eşref Sultan Salahuddin Halil (d.? - ö. 1293 Kahire), Mısır ve Suriye'de 1290 ile 1293 yılları arasında hüküm sürmüş Bahri Memluk hanedanının sekizinci Türk sultanıdır. Bir Kıpçak Türkü olan Memluk sultanı Kalavun'un oğlu ve halefıdır. 1293 yılında bir suikasata kurban giderek öldürülünceye kadar 3 yıl boyunca Memluk tahtında kalmıştır. Doğu Akdeniz'de Birinci Haçlı seferi sonrasında kurulmuş olan Haçlı devletlerinin kalıntısı olan Haçlı devletini ortadan kaldırıp Haçlı Frankları doğu Akdeniz'den kıyısından efektif olarak kovması ile isim yapmıştır. Yaklaşık 1262'de Kahire'de doğmuş olup babası Memluklu Sultanı olan Nasır Muhammed bin Kalavun'dur. 128'de ağabeyi olan Salih Ali bin Kalavun'un beklenmedik bir şekilde ölmesinden hemen sonra Sultan olan babası tarafından Sultan'lık varisi yapıldı ve aynı zamanda ortak hükümdar olarak ilan edildi. Emir Halil'in aleytarları o zaman Emir Halil'in kardeşinin beklenmedik ölümüne ona zehir vererek sebep olduğunu iddia etmişlerdir. Bazı tarihçiler babasının bundan sonra oğlu Halil'e tam güvenemediğini bildirirler. Babası Sultan Kalavun 1284'te Akka merkezli Kudüs Krallığı olarak bilinen Haçlı devleti ile 10 yıl sürmesi öngörülen barış antlaşmasının Hristiyan Haçlılar tarafından bozulduğuna karar vermişti. O yıl Akka kalesini kuşatmıştı ama alamamıştı. Akka kalesini ele geçirmek için 4 Kasım 1290'da Kahire'den büyük bir ordu ile ayrıldı. Ayrılmadan Kuran üstüne yemin ederek Akka kalesini eline geçirmeden Kahire'ye dönmeyeceğini bildirmişti. Fakat ertesi gün Kahire'den yaklaşık 7–8 km uzaklıkta Marcat-at-Tin mevkinde hasta düştü. Kalavun Memluklu emirlerini kendi sefer çadırına hasta yatağı kenarına çağırdı. Onlardan varisi olan oğlu Halil'i kendi öldüğünde Sultan olarak kabul etmelerini istedi. Oğlu Halil'den de aynı toplantıda Akka'yı fetih etmek için kendisinin ettiği Kuran üzerine yemine benzer yemin ettirdi. Kalavun sefere çıktıktan bir hafta geçmeden ve ordu ile hala Mısır'da iken 10 Kasım 1290'da vefat etti. Babasının ölümü üzerine Memluk emirleri Sultan Kalavun'a verdikleri söz üzerine oğlu ve varış olan El-Eşref Halil'i Memluklu Sultanı olarak kabul ettiler. Kasım 1293'de tahta çıktığında sefer mevsimi geç olduğu için El-Esref Halil seferi ilkbahara geciktirdi. Fakat tahta geçmesi sırasında Memluklu sultanların cülusunda çok olağan olan bazı karışıklıklar ortaya çıktı. Önce kendisine taht varisliği vermek için hazırlanmış olan belgeyi babasının imzalamamış olduğu anlaşıldı. Sultan cülusunu hukuken idare edip doğrulaması gereken kadı Fatheddin Abdül Zahir, Sultan Kalavun'un kendisine Fatheddin, Halil'in müslümanlar üzerinde hüküm etmesine izin veremem. dediğini ve bu nedenle belgeyi imzalamadığını iddia etti. Bunun emirler arasında sultanlık adayı aleyhine hazırlanmış bir komplo olup olmadığı hakkında elimizde belgeler bulunamamaktadır. Fakat El-Eşref Halil emrivaki yaparak, sultanlık için hazırlanmış belgede babasının imzasının olmasına rağmen Fatheddin, babam beni sultan yapmak için imza vermedi ama Tanrı bana bu görevi verdi. deyip Sultan olma biat töreninin yapılmasını emretti ve kadi da bu hukuki cülus muamelelerini tamamlamak zorunda kaldi. El Eşref Halil'in sonraki icraatı babasının döneminde çok güç kazanmış olan çeşitli emirlerle uğraşması gerekti. Önce babasına yardımcı sultan olan Emir Hüsameddin Turuntay ve onun kliğine bağlı çok güçlü bir emir olan Emir Adil Kitbuga'nın tutuklanmasını emretmek oldu. El-Eşref Emir Turuntay tarafından kendini öldürmek için bir komplo planlandığını öğrenmişti. El-Eşref Halil Emir Turuntay'ı hiç sevmemekteydi çünkü daha babası Sultan Kalavun ve ağabeyi hayatta iken bu emirin ağabeyi olan Salih Ali'yi tuttuğunu ve onu tahta geçirmeye çalışmak isteğini bilmekteydi. Yeni Sultan tutuklanmış olan iki emiri, Turuntay ve Kitbuga'yı, huzuruna getirtti. Yeni Sultan'in emri ile Emir Hüsameddin Turuntay idam edildi. Emir Kitbuğa katledilmedi; sonradan hapisten salıverildi. Çok sonra 1294'te Kitbuga yeni bir komplo ile o zaman Sultan olan El Eşref Halil'in küçük kardeşi Nasır Muhammed'u tahttan indirip kendi sultan oldu. El_Eşref Halil'in Turuntay'ın idamından sonra Düşmanından bir gün bile daha fazla yaşayan kişi her isteğini tatmin etmiştir. dediÄŸi bildirilmektedir. Sultan Kalavun'un veziri olan Emir Baydar el-Mansuri El-Eşref Halil Sultan olunca tutuklanan Emir Turuntay yerine yardımcı sultan oldu. Emir Laçın el-Mansuri Sultan Kalavun tarafından Şam'da Suriye eyaleti valiliğine getirilmişti ve epeydir bu eyalet valiliğini yapmaktaydı. Yeni Sultan El-Eşref Halil Emir Laçn el-Mansuri'nin Suriye'de tutuklanarak Şam'dan Kahire'ye getirilmesini emretmişti. Emir Laçın'in idam edilmesi beklenmekteydi. Fakat araya Emir Baydar el-Mansuri girdi; onun desteği ile Emir Laçin affedildi ve yine Şam'a Suriye eyalet valiliğine gönderildi. Sonradan Emir Laçın 1297'de Memluklu sultanı oldu İbni El-Salus Şemseddin Muhammed Arap asıllı Şam şehrinde doğup yetişmiş bir tüccardı. Şehir çarşını kontrol eden "muhtesip" olma görevine yükselmişti. Daha Sultan Kalavun hayatta iken El-Eşref Halil onu Şam'da gördü ve ona özel sekreterlik görevi vererek Kahire'ye getirtti. Fakat Sultan Kalavun onu sevmemişti ve böylece kendisi hayata iken onun ilerlemesine mani olmuştu. El-Eşref Halil Memluklu Sultani olunca İbni El-Salus'a "vezir" olarak görev verdi. Böylece El-Eşref Halil önemli kölemen emirlerinin yerlerini değiştirip kendine bağlı kişileri iş başına geçirdikten sonra babasının son isteğinin başında olan Akka kalesi ve diğer Filistin ve Lübnan sahillerinde kalan Haçlı merkezlerini eline geçirmeye ve böylece Haçlıları doğu Akdeniz kıyılarından uzaklaştırma hedefini başarma çabasına koyuldu. El-Eşref Halil Sultan olunca Akka'da Tapınak Şövalyelerinin 20. "Büyük Üstadı" olan "Beauje'lu Giyom"'a bir mesaj göndererek Akka'nın hiç kan dökülmeden teslim edilmesini istediğini bildirdi. eğer şehir teslim edilmezse hiç boşuna aracılar, elçiler ve hediyeler göndermemesini söyleyip, katiyetle yakında kaleyi kuşatmaya geleceklerini bildirdi. Buna rağmen Akka'dan Arapça konuşan Sir Philip Mainebeuf başkanlığında; Bartolemeo adlı bir Pisa'lı şövalye ve George adlı bir yazıcıdan oluşan bir elçilik heyeti Akka'dan Kahire'ye hediyelerle birlikte gönderildi. Bu heyet Sultan'dan Akka'ya hücum etmemesini isteyecekti. Fakat Sultan Halil bu heyete konuşmayı kabul etmedi. Elçiler tutuklanıp zindana koyuldular. İlkbaharda El-Eşref Halil Akka kalesi üzerine sefere çıktı. Mart 1291'de Mısır ordusu Kahire'den harekete geçti. Kendisi önce Şam'a geçti ve haremini orada bıraktı. Ülkenin her tarafından kuşatma makineleri ve asker toplandı. Şam'da ve Mısır'da 100 kusur mancınık yapılmıştı ve bunlar Akke'ye doğru götürülmeye başlandı. Gayet büyük mancınıklar arasında Karak'dan gelen adı "El-Mansuri (Galip)" ve "El-Ghadibah (Kızgılı)" adlılar ve daha küçükleri arasında "El-Thiran El-Sawda (Siyah Boğa)" gibi isimlileri bulunmaktaydı. Suriye'den Emir Laçin komutasında Şam'dan gelen; Emir Muzaffer Takayıddın komutasında Hama'dan; Emir Bilban komutasında Trabluşsam'dan ve Emir Emir Baybars Çeşnigar komutasında Kerek'dan gelen dört büyük ordu, Mısır'dan gelen orduya katıldı. Ülkenin her tarafından askerler ilkbaharda yağışlı iklim şartlarına bakılmadan Akka'ya yöneldiler. "Hama"'dan gelen çok silah, alet ve edevat taşıyan askeri güç yağmurlu hava ve geçilmez çamurlu yollardan ilerleyerek bir ayda Akka önüne gelebilmişlerdi. Akka'yı kuşatan Müslüman ordusunun mevcudu hakkında kesin bilgiler yoktur ama o zamanlarda hazırlanan değişik kronoloji-tarih kitaplarında 60.000 süvari ve 160.000 piyade gibi gayet büyük rakamlar verilmektedir. Bu ordu mevcud sayısı büyük olasılıkla abartılmıştır ama yine de kuşatan Müslüman ordusunun Akka'yı savunan Haçlı ordusunun kat kat üstünde olduğu kabul edilmektedir. Bu ordunun büyük bir kısmı gönüllü askerlerden oluşmaktaydı. Bu büyük ordu 5 Nisan'da Akka önüne gelip kuşatmaya başladı. Müslüman tarafında çok sayıda kronikçi-tarihçi bu kuşatma hakkında tarih yazmıştır. Bunlar arasında Kerek, Suriye'den gelen bir ordunun komutanı olan II. Baybars , Eyyubi asıllı Hama'dan gelen orduda bir alt komutan olan Ebu El-Feda ve El-Makrizi sayılabilir. Akka'da bulunan Frank Haçlıları 1290 kışında durumlarının çok kötü olduğunu anladılar. Avrupa'dan destekçi Haçlı asker istediler. İsviçre'den ve I. Edward krallığı altında bulunan İngiltere'den bazı Haçlılar geldi. Tapınak Şövalyeleri ve Hospitaliter Şövalyeleri Avrupa'da bulunan üyelerinin hemen hepsini topladılar. Töton Şövalyeleri "Büyük Üstadı" Schwanden'li Burchard tam bu sırada istifa etti, ama yerine gelen "Büyük Üstad" Feuchtwangen'li Conrad birçok şövalye ile birlikte Akka'ya geldi. Kıbrıs Kralı Henri Kıbrıs'tan toplayabildiği büyükçe bir orduyu küçük kardeşi Amalrik komutasında Akka'ya geçirtti. Akka'nın 30.000-40.000 olan nüfusunun eli silah tutan erkeklerinin hemen hepsi savunma güçlerine katıldı. Ayrıca Avrupa'dan Filistin'de Kutsal yerlere hac için gelenler, bu arada büyük bir İtalyan hacılar grubu, bu savunmaya katıldı. Fakat Avrupa'da büyük sayıda Haçlı ordusu toplanması hareketine geçilmedi; eskiden Haçlılara katılan ülkelere mensup Haçlılar Akka'ya desteği düşünmediler. Avrupa'da gelen Haçlı desteği Akka savunucularının bekleyişlerinin çok altında kaldı. Böylece Akka kalesi savunması için 1.000 kadar ağır süvari olan şövalye ve 14.000 kadar piyade savunmacı askeri bulunmaktaydı. Akka şehrinin surları çok güçlü idi ve bu surlar çok yakın bir geçmişte Kral Henri'nin emri ile onartılmış ve pekiştirilmiş idi. Bu surlar bir yatık L şeklinde şehrin üzerinde bulunan yarımadayı ana karadan ayıran kıstak üzerinde idi. Surlar, şehrin doğusunda bulunan Montmusart varoş semtinde Akdeniz kıyısından iki duvar halinde kıstağın ortasına güney doğuya uzanmakta; burada bir keskin çıkıntı bulunmakta ve sonra yine iki duvar şeklinde tam güney şehrin limanının mendireğinin hemen doğusuna gelmekte idi. Bu çift duvarlı surlar üzerinde düzenli aralıklarda olmaya 12 tane kule bulunmakta idi. Bu kuleler çift duvarlı surların iki duvarının ortasında yapılmışlardı. Bu kuleler değişik eski önemli Haçlı komutanı tarafından yaptırılmıştı ve çoğu onların ismini taşımaktaydı. Kuzeyden güneye doğru "Tapınak Şövalayeler Kulesi", "Maupaş Kulesi", "Horpitalier Kulesi", "San Antoni Kulesi", "Blois Kontesi Kulesi", "İngiliz Kulesi", "Lanetlenmişler Kulesi", "Kral Hugh Kulesi", "Kral II. Henri Kulesi", "San Nikola Kulesi", "Papalık Temsilcisi Kulesi", "Katiolik Patriği Kulesi". Bunlarda "Lanetlenmişler Kulesi" ve "Kral Hugh Kulesi" bu çifte surların yaptığı çıkıntı köşesinde bulunmaktaydılar. Ayrıca ana şehri Montmusart varoş semtinde ayıran tek duvarlı ve kuleli bir diğer sür da bulunmaktaydı. Bu tek duvarlı surları iki duvarlı surlar "San Antoni Kulesi"nde birleştiren mevkide iç kale bulunmaktaydı. Şehrin tam güneyinde Akdeniz kıyısında ve limanın batısında bulunan Tapınak Şövalyeleri merkezi olan "Tapınak" da çok müstahkem savunmalı bir iç kale şeklinde idi. Haçlı savunucular için kale sür çıkıntısı olan "Kral Hugh Kulesi" en rizikolu kale mevkii idi. Buranın savunmasını Kudüs Kralı ve aynı zamanda Kıbrıs Kralı olan Henri'nin Kıbrıslı güçleri komutanları kralın kardeşi Amalrik komutasında yüklenmişlerdi. Bu kulenin hemen arkasında bulunan "Lanetlenmiş Kule" savunması kral ordusundan takviyelerle Töton Şövalyelerine verilmişti. "Kral Hugh Kulesi"'nin sol tarafında ve kuzeybatı yönelik Montmuşard varoşu surlarında önce Büyük Üstadları komutasında Hospitaliter Şövalyeleri; sonra ta Akdeniz kıyısına kadarki surları Büyük Üstadları Peter de Savery komutasında Tapınak Şövalyeleri savunmaktaydılar. "Kral Hugh Kulesi"'nin sağ tarfaındaki surları ise önce Gürailly'li John ve Grandson'lu Otto komutasında İngiltere'li ve Fransa'lı Haçlı şövalyeler; sonra Vendikliler ve onların yanında Pisalılar ve Akka Körfezi deniz kıyısına kadar Akka'lı Komünlüler savunma görevi yapmaktaydılar. 5 Nisan 1291'de Memluklulara orduları ile Sultan El-Eşref Halil Akka kalesi önüne gelip şehri kuşatmaya başladı. Kuzeyde Tapınak Şövalyeleri karşında Hama'dan gelen Emir Muzaffer Takayıddın komutası Suriyeli birlikler; Hospitaliterler karşısında Emir Laçin komutasında Şam'dan gelen Suriyeli birlikler; sonra diğer Suriyeli birlikler ve Mısır'dan gelen ordu birlikleri to Akke Körfezi ne kadar sıralanmışlrdi. Sultan El-Eşref Halil'in "Dihliz" adı verilen kırmızı renkli büyük otağı Memluklu kuşatma orduları komuta merkezi de olarak Akka Körfezi kıyısından kuzeyde ve kara içinde "Papalık Temsilcisi Kulesi" karşısında kurulmuştu. 6 Nisan'da surlar etrafında hazırlanmış olan müslüman mancınıkları Akka surlarına ateşe verilmiş yanar maddeler ve taş gülleler savurmaya başladılar. Bu bombardıman 8 gün devam etti. Zaman zaman duvarlar tırmanan Memluklu güçleri ile savunucu Haçlılar şahsi çarpışmalara giriştiler. Bu 8 gün sonunda Memluklular kalenin etrafında mevziler kazmayı tamamladılar ve surlara daha yaklaşmak için sepet örgülü dolu küfeler getirerek mevzileri şehir surlara daha da yaklaştırıp surların tam kenarlarına eriştiler. Meluklu lağımcılar bazı surlar altına dehlizler kazıp bu surları çökertmeye başladılar. Daha hızlı atış yapan küçük mancınıklar da bu mevzilere getirildi. Şehir savunucuları deniz yoluyla Kıbrıs'tan ve Avrupa'dan devamlı takviye almaktaydılar ama savunucu sayısı gene'de Sultan Halil'in büyük ordusun yakında küçük kalmaktaydı. 15 Nişan gecesi Grailly'li John komutasında Tapınak Şövalyeleri birlikleri bir gece huruç hareketine girişti. Hama'lı Suriye ordusuna bu huruç bir sürpriz baskın şeklinde gelmişti ve huruç ordusu onların kampına kadar geldi. Ama bu kampta gece görüş eksikliği dolayısıyla atları çadır iplerine takılıp tökezlemeye başladı. Kendilerini baskından toplayan Suriyeliler bu huruç yapan Haçlı birliklerine hücum edip onlara büyük zayiat verdiler. Birkaç gün sonra Hospitaliter Şövalyelri bir daha gece huruç hareketine giriştiler. Fakat gece çok karanlıktı ve fazla ilerleyemeden Memluklu orduları meşaleler ve ateşler yaparak bu Haçlılar hurucunun sürpriz baskın olmasını önlediler. Bundan sonr Haçlılar gece huruç baskınlarının hiç sonuç vermediğine karar vererek bu türlü hücumlardan kaçındılar. 5 Mayıs'ta Kıbrıs Kralı II. Henri 100 süvari ve 2.000 piyade takviye taşıyan 40 kadar gemiyle Kıbrıs'tan Akka'ya geldi. Fakat II. Henri'de Akka savunmasının imkânsızlıggini gördü. Haçlılar iki şövalyeyi Sultan Halil'e eci olarak gönderdiler. Bu iki şövalye Sultan önünde diz çöktüler. Sultan Halil onlara sahri teslim etmek için şehrin anahtarlarını mı getirdiklerini sordu. Şövalyeler şehrin teslim olmayacağını bildirdiler. Ama Sultan'dan şehirde yaşayan sivil halka merhametli davranmasını; Haçlıların daha önce Müslümanlara yaptıkları adaletsizlik ve mezalimi tazminatla karşılamaya hazır olduklarını ve babası Kalavun'la Akka Haçlılarıyla yapılmış olan barış anlatmasını tekrar uygulamaya hazır olduklarını belirtiler. Sultan Halil eğer Akka barışla teslim edilirse kalede bulunan herkesin hayatını bağışlayacağını bildirdi. Ama elçiler bunu kabul etmediler. Tam Sultan ve elçiler konuşmayı bitirmişlerdi ki kaleden atılan büyük bir macınık güllesi Sultan'ın otağının yanına düştü. Sultan Halil buna çok kızıp bunun bir Haçlı komplosu olduğunu ve elçilerin de bundan haberdar olduğunu kabul edip elçilerin katledilmesine emir vermekte iken yanında bulunan Emir Sencer El-Suça elini domuzların kanına bulamayıp onları affetmesini Sultan'dan diledi ve Sultan elçileri geri gönderdi. Lağımcıların gayretleri ile birçok kule altına dehlizler açılmıştı ve bunların bulunan dehliz tahta direk desteklerinin yakılması ile çökertilmeye başlandı. 8 Mayıs'ta Kudüs ve Kıbrıs Kralı II. Henri'nin savunduğu "Kral Hugh Kulesi" korunmayacak harabeye dönmüştü; savunmacı Kral kuleyi tamamiyle yakarak oradan çekildi. O hafta içinde "San Antoni Kulesi", "İngiltere Kulesi", "Blois Kontesi Kulesi" ve "San Nikola Kulesi" çökme alametleri göstermeye başladı ve "Kral II. Henri Kulesi" 15 Mayıs'a kadar dayandı ve dış duvarı o gün çöktü. 18 Mayıs sabahı kalenin her tarafından borular ve davullara eşliğinde Memluklu orduları bir genel hücuma geçti. Memluklu orduları iç surda kale içinde bulunan büyük "Lanetlenmiş Kule"'ye kadar ilerlediler. Haçlılar "San Antoni Kapısı" yanına geri çekildiler. Surların hepsinde Memluklu bayram ve sancakları asıldı. Geri çekilen Tapınak ve Hospitaliter şövalyeleri sür ve kuleleri geri almak tekrar tekrar karşı hücum yaptılar ama hepsi başarısız oldu. Kudüs ve Kıbrıs Kralı II. Henri ve Hospitaliter Şövalyeleri Büyük Üstadı gemilerine binerek Akka'dan kaçtılar. Akka'da buluna asiller ve zengin tüccarlar denizde buluna Haçlı gemilerine kendilerini, servetlerini ve ailelerini bindirip kaçmak için Tapınak Şövalyesi Roger de Flor'a büyük zenginlikler verdiler. 18 Mayıs da daha gece olmadan 43 gün süren bir kuşatmadan sonra Akka Kalesi tekrar Müslümanlara eline geçti. Şehrin kuşatmasındaki insan ve servet zayiatı hakkında inanılır kaynak bulunmamaktadır. Suchem'li Ludolph'un biraz abartılmış yazısına göre Akka'da ve diğer yerlerde yaklaşık olarak 106.000 kişi ya öldürüldü ya da esir alındı ve buradan 200.000 kaçabildi. Bugüne kadar öğrenilebildiği kadar Araplardan 300.000'den fazla kişi öldü. 500'den fazla şehrin en güzide asıl kadın ve kızları; kralların ve preslerin kızları, şehir düşmekte iken kıymet biçilemeyecek kadar değerde altın ve mücevhertan yapılmış takılarının hepsini kollarına ve boyun takarak limana indiler. Gemilerde buluna gemicilere yalvararak onlarla evlenmeyi kabul edeceklerini bildirip sadece kendilerini, kıymetli eşya ve takılarını alıp bir güvenli adaya ve limana götürmelerini istediler. Memluklu ordusunun eline geçmeyen tek bina çok müstahkem bir iç kale şeklinde olan ve şehrin batısında sahilde bulunan Tapınak Şövalyeleri merkezi oldu. Bu sahil müstahkem kalesini teslim etmesi için Sultan El-Eşref Halil Tapınak Şövaleyeleri'inin komutanı ve Büyük Üstad'ı olan Peter de Savery ile müzakerelere geçti. Bu müzakereler sonunda Tapınak iç kalesi içinde bulunan herkese Kıbrıs'a serbestçe gitme izini verildi. Tapınak ve Akka'nın terk edilmesi Sultan'ın ordusundan gözlemciler tarafından kontrol altında olacaktı. Fakat bu müslüman gözlemciler grubu Tapınak kalesine girdikleri zaman burada bulunan aşırı bağnaz şövalye üyeler bu antlaşmaya tamamiyle aykırı olarak gelen Müslüman barış temsilcilere hücum edip onları öldürdüler. Geceleyin karanlıktan t=yaranan birkaç Tapınak Şövalyesi karanlıktan faydalanarak sahilde bulunan kayıklara ve oradan da Sayda'ya kaçmayı başardılar. Sabah olunca Peter de Severy, öldürülen önceki Müslüman gözlemcilere hiçbir şey olmamış gibi, tekrar Sultan'ın huzuruna çıktı ve yeni bir ateşkes müzakeresi yapılmasını istedi. Barış gözlemcilerinin Haçlılar tarafından öldürülmesi El-Eşref Halil'i çok kızdırmıştı. Sultan Peter de Savery ve maiyetindekilerin hemen tutuklanmalarını emretti. Bunlara kaleye giden ve orada öldürülen Müslüman gözlemcilere misilleme olarak bu müstahkem mevki savunucuları gözü önünde hemen idam edildiler. Bunu gören savunmacılar teslim olmaktan vazgeçip çatışmaya devam ettiler. Fakat Müslüman lağımcılar bu müstahkem bina altına tüneller açmaya başladılar. 28 Mayıs'ta müstahkem binanın karaya bakan cephesinde çatlaklar ve göçüklükler belirmeye başladı ve binanın bir cephesi tamamıyla çökmeye hazırdı. Sultan Halail tam çökmeyi beklemek istemedi ve duvarda açılan gediklerden faydalanarak müstahkem mevkiyi ele geçirmek için 2000 kişilik bir birlik kurdu ve bunlara binayı işgal etme emri verdi. Fakat bu birlik içeri girer girmez bütün binanın duvarları çöktü. Hem savunucu Haçlılaradan hem de binaya hücum birliğinden büyük sayıda asker enkaz altında kalıp hayatlarını kaybettiler. Akka kalesi 1104'te haçlılar eline geçmişti ve 100 yılı aşkın olarak Haçlılar elinde bulunmaktaydı. Selahaddin Eyyubi'nin 1187 yılında Kudüs'ü tekrar ele geçirmesi ile Haçlılar Kutsal Kudüs Krallığı başkenti olmuştu. 1187'de Selahaddin Eyyubi bir kuşatmadan sonra Akka kalesini Müslümanlar eline geçirmişti. Müslüman savunucular 1189'da bir Haçlı kuşatmasına başarı ile karşı koymuşlardı. Fakat 1191'de Üçüncü Haçlı Seferi sırasında İngiliz Kralı Arslan Yürekli Risar tarafından tekrar Haçlılar eline geçmişti. O zamandan itibaren Akka, Kutsal Kudüs Krallığı başkenti olmuştu. 1291'de Memluklu Sultanı El-Eşref Halil Haçlı hristiyanlara sembol olmuş kaleyi tekrar Müslümanlar eline geçirmişti. Bu çok korunaklı sahil şehrinin tekrar denizden gelecek bir Haçlı ordusunun ve donanmasının eline geçmemesi için El-Eşref Halil şehrin ve kalesinin tümüyle yıktırılmasını emrini verdi. Pazarlar, dükkanlar, özel evler içlerinde bulunan eşyalardan boşaltıldılar; sonra da yakılabilecekler yakılarak diğerleri de son zemine kadar yıkılarak özel binalar yaşanmaz hale getirildi. Hala ayakta kalan kalenin surları ve kuleleri tamamıyla yıkılıp taş üstüne taş bulunmaz hale getirildiler. Şehirde bulunan Akka Katedrali de tamamiyle yıkılıp yerle bir edildi, Bu binada bulunan cephe kaplama taşları ve uygun bina taşları gemilere yüklendi ve Kahire'ye götürüldü. Sultan El-Eşref Halil'in Kahire kalesinde yaptırdığı Halil Camii ve külliyesi buradan giden taşlarla yapıldı. Özellikle camii cephesindeki mermer cephe duvarı Akke Katedrali'nden gelmiştir. Diğer kiliseler de yıkılıp yerle bir edildi. Ancak yıkılan San Dominik Kilisesi içinde bulunan Saksonyalı Jordan'ın mezarı ayakta bırakıldığı ve bunun nedenin de bu kişinin mezarı açıldığında cesedin hiç çürümediğinin görülmesi idi. Akka kalesinin alınması haberi Memluklular şehirlerine, özellikle Şam ve Kahire'ye eriştiği zaman şehirler bayram yerlerine döndüler. Sultan El-Eşref Halil Şam'a büyük bir alayla girdi. Önünde esir düşmüş Haçlı savunucular askerler yürümekteydiler ve Haçlılardan ele geçen bayrak ve sancaklar gelenek usulle ters olarak taşınmaktaydılar. Sultan Kahire'ye de geri geldiğinde şehir tümüyle donatmıştı ve bir diğer bir alay da bu şehirde yapıldı. Sultan Mısır'a geldiğinde Akka kalesinden ilk gelen elçi heyetini, özellikle Philip Mainebeuf'u, ve Mısır'a getirilmiş olan Akka kalesi savunucular esirlerini serbest bıraktırdı. Sür şehri limanı Frank Haçlılar tarafından Suriye sahillerinde en çok limani kullanılan korunaklı kale idi. Bu kale Sultan Selahaddin tarafından iki defa kuşatma altına alınmıştı ve her iki defa da kaleyi fetihte başarısız kalmıştı. Hacli Kudüs Krallığına tabi olan Sur'un yerel haçlı hükümdarlığı Sultan El-Eşref Halil'in Akka'yı fethetmesinden hemen önce "Margeret Lusignanlı"'dan yeğenı olan "Amalrik Surlu"'ya geçmişti. 19 Mayıs günü Sultan El-Eşref Halil hala fethettiği Akka 'da bulunmakta iken Emir El-Suçai komutasında bir büyük keşif birliğini Sur önlerine gönderdi. Kalede çok küçük bir muhafız birliği bulunması ve Akka'dan kaçan çok sayıda Hristiyan muhacirin Sur'a gelmesini gören vekiliharç idareci (bailli) olan Adam Cafrenli bu keşif birliğinin şehir önünde görülmesi ile paniğe kapıldı ve kaleyi terk edip Kıbrıs'a kaçtı. Böylece Sur kalesi bu keşif birliği tarafından hiç direniş görmeden Müslümanlar eline geçti. Akka'yı fethinden bir ay sonra Sultan El-Eşref Halil Sayda kalesini kuşatıp fethetmek üzere Emir El-Sucai komutasında bir askeri birliği kale önüne gönderdi. Tapınak Şövalyeleri büyük ustaları Theobald Gaudin komutasında Akka direnişinden sonra geriye kalan nispeten küçük şövalyeler gücü ve tarikatın hazinesi sahile 90 m yakın bir ada üzerinde bulunan Sayda kalesine nakledilmişti. Daha Memluklu ordusu kale önüne gelmekte olduğu haberini alan bu ordu daha gelmeden Gaudin Tapınak Şövalyesi hazinesi ile birlikte bir gemi ile Sayda'dan ayrıldı ve Kıbrıs'a yöneldi. Sayda ada kalesinde kalan şövalyelere Kıbrıs'tan takviye güçler göndereceğini de vadetti. Fakat Gaudin bu vaadini gerçekleştirmedi. Memluklu kuşatma birliği kaleyi kuşatınca kalenin savunması orada geride kalanlar tarafından yapılması gerekti. Memluklular karadan 90 m ilerideki adaya doğru denizi doldurmaya başladılar ve böylelikle kara ile adayı birbirine bağlamayı hedef aldılar. Bu gelişmeyi gören şövalye savunucular bir aksam karanlıkta adadaki kaleyi boşaltarak denizden daha kuzeyde bulan Tartus kalesine kaçtılar. Memluk kuşatma güçlü komutanı Emir El-Sucai 14 Temmuz'da adadaki kalenin yıkılması için emir verdi.Günümüzde Sayda önündeki ada kale duvarları kalıntı halinde hala bulunmaktadır. Sayda'nın fethinden sonra Emir El-Sucai Beyrut kalesi üzerine yürüdü. Beyrut küçük bir Haçlı askerleri garnizonu ihtiva etmekle beraber Frank Haçlılar için önemli bir ticaret limanı olarak kullanılmaktaydı. Beyrut'ta hüküm süren kadın hükümdar Eschive İbelinli (1253-1312) El-Eşref Halil'in babası olan Sultan Kalavun ile halla geçerli olduğunu sandığı bir barış antlaşması yapmış olduğu için kendinin Memluklu ordusunun hedefi olarak görmemekteydi. Beyrut kalesi önüne gelen Memluklu ordusu komutanı Emir El-Sucai kalesindeki askerlerinin komutanlarını bir görüşme yapmak için yanına çağırdı ve bunların hepsini yakalayıp tutuklattı. Kalede kalan askerler ve elinde kaçma imkânı olan diğer sivil Hristiyanlar bunun haberini alınca limanda bulunan her türlü gemiye binerek Kıbrıs'a kaçtılar. Böylece Beyrut da El Sucai eline geçti. 31 Temmuz'da şehre giren El-Suaci şehrin kalelerinin ve şehir surlarının yıkılması ve şehirde Katolik Frank Haçlıların kullandıkları katedralin camiye çevrilmesi için emirler verdi Hayfa limanı 31 Temmuz'da çok az direniş gösterdikten sonra Memluk ordusu eline geçti. Tartus limanı Emir Bilhin komutasındaki bir meklul birliği tarafından kuşatmaya alındı. Bu kaledeki Haçlılar askerleri şehir önünde 3 km denizde bulunan Arvad adasına kaçtılar. 3 Ağustos'ta Tartus da Memluklular eline geçti. 14 Ağustos'ta Hayfa'nın 13 km güneyinde bulunan Atlit kalesi de bir Memluklu ordusu tarafından ele geçirildi. Böylece Birinci Haçlı Seferi sonunda Frank Haçlıların Doğu Akdeniz kıyılarında ve Filistin'de ellerine geçirdikleri ve çeşitli Haçlı devletleri kurdukları arazilerin hepsi Müslümanlar eline tekra geri geçti. Bu arazilerde bulunan tek Haçlı yerleşkesi Arvad adası ve kalesi kalmıştı ve bu kale de 1302'de Memluklular eline geçti. 1292'de Memluklu Sultanı El-Eşref Halil yanında bulunan veziri İbni El-Salus ile birlikte Şam'a geldi. Sonra emrinde bir Memluklu ordusu ile Halep üzerinden Kilikya Ermeni Patrikliği'nin merkezi olan Rumkale kalesine yürüyüp bu sarp kaleyi kuşatmaya başladı. Bu kuşatma için Memluklularain 30 tane mancınık kulladığı yazılmıştır. Bu kuşatma 30 gün sürmüştür ve sonunda bu sarp kale Sultan El-Eşref Halil'e teslim olmuştur. Sultan El-Eşref Halil Emir Sucai'yi bu kalenin muhafızı olarak bıraktı ve yanında bu kuşatmada alınan esirlerle birlikte Şam'a geri döndü. Buradan Sultan El-Eşref Halil Mısır'a gitmeye yola çıktı. Şam'dan ayrılırken şehir halkının çoğunun iştirak ettiği ve binlerce mum yakılması ile büyük bir "fener alayı" yapıldı. Sultan Halil Kahire'ye eriştiği zaman da şehrin "Bab El-Nasr (Zafer Kapısı)"'ndan giriş yapıp binlerce yanar mum taşıyan halkın bir Fener Alayı ile karşılandı. Sultan Halil o yıl tekrar Şam'a geri döndü. Orada bulunan Memluklu ordusu ile Kilikya Ermeni Patrikliği'nin Rumkale'nin kaybedilmesi sonucu nakledildiği "Sis (günümüzde Kozan" kalesi üstüne yürümek istemekteydi. Fakat Ermeniler barış istemek için Şam'a bir heyet gönderdiler. Müzakerelerden sonra Ermeniler Toprakkale, Osmaniye, Maraş ve Beşni kalelerini Memluklulare vermeyi kabul ettiler ve Sultan El-Eşref Halil de Sis (şimdiki Kozan)'e hücum etmemeye söz verip bir barış antlaşması imzalandı. Sultan El-Eşref Halil ile Avrupalı Hristiyan ülkeleri olan Kıbrıs Krallığı, Aragon Krallığı ve Sicilya Krallığı ile geniş ticari ilişkileri bulunmaktaydı ve bu ilişkilerin barış içinde devamı için onlarla askeri antlaşmalar da imzalamıştı. Buna karşılık Sultan El-Eşref Halil Bağdad'i elinde bulunduran Moğol İlhanlılarla savaşmayı da planlamaktaydı. 1292'de İlhanlılar hükümdarı olan Gayhatu Han'in Sultan Halil'e gönderdiği bir mektupla eğer İlhanlılara Halep kalesini bırakmazsa tüm Doğu Akdeniz ülkelerinin Moğollar tarafından işgal edileceği tehdidi gönderilmişti. Buna Sultan El-Eşref Halil'in cevabının şu olduğu belirtilir: Han'ın düşünceleri benim düşüncelerime çok benzemektedir. Ben daha önce olduğu gibi Bağdad şehrini tekrar Müslümanlarin sınırları içine geçirmeyi düşünmekteyim. Bakalım hangimiz düşüncelerimizi daha hızla gerçekleştirbileceğiz. Bir askeri komutan olarak El-Eşref Halil kendinden önce sultanlık yapmış olan Sultan Baybars ve babası Sultan Kalavun'un yetenekliği ve gayretliliğine sahipti. Ama emri altında bulunan kölemen emirlerin çoğu kendisini sevmemekteydiler. Hükümdarlığın başladığı yıllarda babasına hizmet etmiş olan önemli memluklu emirleri tutuklatmış ve bazılarını idam ettirmişti. Bunlar arasında yardımcı-Sultan Turuntay da bulunmaktaydı. Akka Kuşatması sırasında Emir Hüsamedddin Laçın'i tutuklatmıştı ve Emir Sungur El-Asgar'ı ve birkaç diğer emiri de idam ettirmişti. Sultan El-Eşref Halil babasının da uyguladığı, Kıpçak Türk asıllı memluk kölemen askerler yerine Çerkes asıllı memluk askerler ve emirleri tercih etme siyasetinde devam etti. Bu siyaset memluk askerleri ve emir komutanları arasında rekabet ve hoşnutsuzluk doğurdu. Filistin'de Frank Haçlılara karşı galibiyetlerinden sonra El-Halil'in daha da kibirli hareket etmeye başladı ve memluk emirlerine gayet sert tavırlar takınmaya başladı. Gönderdiği mesajları ve devlet belgelerini sadece isminin ilk harfi olan "خ" (Kha) harfi ile imzalamaya başladı. Veziri olan İbni el-Salus Şam'da bir tüccar iken sultanın hizmetine girmiş ve onun hükümdarlığı döneminde gayet hızla ilerleyip devletin en yüksek yönetici görevine geçmişti. İbni el-Salus'un bu kadar hızla ilerlemesi; onun diğer memluklu emirlere karşı gayet haşin hareketleri ve Sultan'ın ona karşı gayet yumuşak davranması diğer Memluklu emirlerinin kıskançlığını çekti. İbni El-Sulus Mısır baş-kadısı olan İbni Bint El-A'az'ın gayet gayriadil olarak yargılanmasında önemli rol oynamıştı. Yine İbni El-Sulus birkaç kere Sultan El-Eşref Halil'i Emir Baydar aleyhinde kışkırtma kampanyasına katıldığı belirtilmektedir. Aralık 1293'de Sultan El-Eşref Halil maiyetinde vezir İbni El-Sulus, Emir Baydara ve diğer memluklu emirler ile birlikte Kuzey Mısır'da bulunan "Turuğ (günümüzde Kom Turuğa)" bölgesine kuş avı seferine gitmişti. Vezirini vergi toplamalarını teftiş etmek ve avda bazı gerekli malzemeleri getirmek üzere yakında şehir olan İskenderiye'ye göndermişti. İskenderiye geldiği zaman El-Sulus bütün vergilerin Emir Baydar'ın yardımcı emirleri tarafından toplanmış ve şehirden götürülmüş olduğunu öğrendi. Bunu hemen Sultan El-Eşref Halil'e bildirdi. Bunu öğrenen Sultan hemen Emir Baydar'ı "Dihliz" adı verilen sultan çadırına huzuruna çağırarak etrafında bulunan diğer emirler gözleri önünde ona hakaretlerde bulunup onu tutuklatıp idam ettirme tehdidi yaptı. Sultanın huzurundan gayet hoşnutsuz bir şekilde çıkan Emir Baydar diğer önemli memluklu emirleri olan Lacin, Kara Sungur ve diğer birkaç emirle görüştü ve birlikte sultana bir suikast düzenleyip onu öldürmeye karar verdiler. 14 Aralık günü Sultan El-Eşref Halil yakın arkadaşı Emir Şihabüddin Ahmed ile bir gezintiye çıktığı sırada Emir Baydar ve kliği Sultana hücum edip onu öldürdüler ve sultana ölümcül darbeleri vuranların başta Emir Baydar yanında Emir Hüsameddin Lacin ile Emir Bahadır Ras Nubah olduğu belirtilmektedir. Sultanın kölemen memlukluları ve diğer önemli emirler Emir Baydar'ı tutukladılar. Başta Emir Adil Kitbuğa ve Baybars Çeşnigar olmak üzere bu emirlerce yapılan soruşturmalar sırasında Emir Baydar'ın bu suikastı itirafının şöyle olduğu belirtilmiştir: Evet diğer emirlerin gözü altında ve onların tavsiyelerine uyarak onu ben öldürdüm. O babasının memluklularına ve emirlerine hiç saygı göstermedi. İbni El-Sulus'u vezir yaptı. İzzeddin El-Afram'ı tutuklattı. Sungur El-Asgar'ı ve diğer bazı emirleri idam ettirdi. Kendi köle memluklularına yüksek unvanlar ve görevler verdi. İtirafında Emir Kitbuğa'nın da bu suikast planından haberdar olduğunu ve hatta ilk defa bu konuyu onun ortaya attığını da açıkladı. Emir Baydar Sultanın bu memlukluları tarafından hemen idam edildi. Kesilen başı Kahire'ye gönderildi. İbni El-Sulus İskenderiye'de tutuklanıp tutuklu olarak Kahire'ye gönderildi ve orada kendisine işkence yapıldı ve dayak atılarak öldürüldü. Sultan El-Eşref Halil'e yapılan suikast komplosuna katılan emirlere gayet haşin cezalar verilip hepsi idam edildiler. Bunlar arasında olması gereken Emir Lacin ve Emir Kara Sungur kaçıp izlerini kaybettirdiler. Sultan El-Eşref Halil'in öldürülmesi haberinin halka yayılmayıp gizli kalmasına karar verildi. Devletin yüksek idarecileri 9 yaşında olan kardeşi Nasır Muhammed bin Kalavun'un Sultan olarak tahta çıkmasını ve yardımcı Sultan Emir Kitbuğa ve vezir El-Sacayı olmasını kabul ettiler. Fakat bu suikast açıklanmadan önce Nasır Muhammed bin Kalavun'un babasının yardımcı Sultanı olduğu açıklandı. Babası ağzından Suriye'de bulunan memluklu emirlere bu şöyle bir ferman olarak bildirildi: Kardeşim olan Nasır Muhammed bin Kalavun'u kendime yardımcı Sultan ve varis olarak seçtim. Ben düşmanlarımla savaşa gittiğimde benim yerime hükümdarlık yetkilerini kullanacaktır. Sultan El-Eşref Halil 3 yıl 2 ay boyunca Memluklu Sultanı olmuştur. İki tane kız çocuğu bulunmaktaydı. Bu hükümdarlık döneminde en önemli başarısı Akka'nin fethi ve Haçlı Kudüs Krallığı'nın sona erdirilmesi olmuştur. Tarihçiler onun gayet akıllı bir hükümdar olduğunu; boş vaktinde okumayı ve bilimsel konuları öğrenmeyi tercih ettiğini bildirmişlerdir. 1. Yeşilçam Ödülleri 1. Yeşilçam Ödülleri, Türkiye Sinema ve Audiovisuel Kültür Vakfı (TÜRSAK) ile Beyoğlu Belediyesince, Turkcell'in sponsorluğunda düzenlenen ödüllerdir. 1 Ocak-31 Aralık 2007 tarihleri arasında gösterime giren filmler arasından 9 kategori ve 2 özel dalda verilen ödüller, 24 Mart 2008'de Lütfi Kırdar Uluslararası Kongre ve Sergi Sarayı'nda sahiplerini buldu. Before Night Falls Javier Bardem bu filmdeki rolü ile En İyi Erkek Oyuncu Akademi Ödülü'ne aday gösterilmiştir. Filmde Olivier Martinez, Andrea Di Stefano, Santiago Magill, Johnny Depp ve Michael Wincott rol almaktadır. Julian Schnabel'in 1996'da Basquiat filminden sonra kariyerinde yönettiği ikinci filmdir. Dünyada ilk kez 2000 Venedik Film Festivali'nde ve Kuzey Amerika'da ilk kez 2000 Toronto Film Festivali'nde gösterilmiştir.. Ayrıca film 2000 yılında Venedik Film Festivali'nde Jüri Büyük Ödülü almıştır.Javier Bardem ise En İyi Erkek Oyuncuya verilen Volpi Kupasını (Coppa Volpi) kazanmıştır. Paleoliberalizm Liberalizmin klasik versiyonlarına sık atıf yapan liberalleri, diğer bir deyişle liberalizm iç muhafazakârlarını tanımlamak için üretilmiş, eski liberal bir sıfat. Normalde liberaller kendileri için ya sadece liberal, ya klasik liberal, ya da liberteryen gibi sıfatlar kullanırlar ve düşüncelerini birçoğu felsefe tarihinin geniş kabul görmüş Adam Smith, John Locke, David Hume, John Stuart Mill gibi ahlak filozoflarına dayandırırlar. Buna karşılık, liberalleri eleştirmek isteyenler de neoliberal, ultraliberal, paleoliberal gibi alaycı sıfatlar kullanırlar. Bu tür sıfatları kullanmanın temel sebebi klasik liberallerin, kendi bulundukları çağın filozofları olduğu ve bugünkülerin arada bağ kurmaya çalışmasının eski devirde kalmak" olduğunu vurgulamaktır. "Paleo" ön eki paleolitik çağdan kalma anlamındadır, paleoliberal'in doğru çevirisi bir eski liberal anlamına gelmektedir. Ordoliberalizm Ordoliberalizm, Walter Eucken, Franz Böhm, F.Meyer, K.paul hansel, Wilhelm Röpke, Alexander Rüstow, Leonard Milksch ve diğer bazı iktisatçılar görüşlerini uzun yıllar ORDO başlığı taşıyan bir dergi vasıtasıyla yayınlamışlardır. Böylece ordoliberalizm adı verilen bir akım ortaya çıkmıştır. Ordoliberaller hem merkezi planlamayı hem de laissez faire ilkesini reddetmektedirler. Bu düşünürler serbest mübadelenin erdemlerini açıkça kabul etmekle birlikte, serbest piyasanın sosyolojik, ekonomik ve ahlaki bakımlardan kendi kendine işler olmadığını belirtmektedir. Ordoliberalleri piyasa ekonomisine fonksiyonel işlerlik kazandırmak için devletin düzenleyici kararlar almasını ve uygulamasının gerekli görmektedirler. Ordoliberalleri "serbest piyasa ekonomisi" kavramı yerine "sosyal piyasa ekonomisi" kavramını kullanmayı yeğlemektedir. Onlara göre sosyal piyasa ekonomisinde, klasik liberalizmin sınırlı devlet düşüncesinin yerine sınırlı ve fonksiyonel devlet düşüncesi almıştır. Ordoliberalleri laissez faire ekonomisine eleştiriler yöneltirken devletin ekonomideki görev ve fonksiyonlarını bir ekonomik düzen politikası içerisinde belirlemeye çalışmaktadırlar. Buna göre devlet; özel mülkiyet ve mülkiyetin kullanım kurallarını, para sistemini oluşturan kuralları, mali sistemi oluşturan kuralları, tekellerin kontrolü ve rekabete işlerlik kazandıracak kuralları ve benzeri diğer kuralları saptar. Ekonomik düzen politikası piyasa ekonomisine fonksiyonel işlerlik kazandıracak, böylece merkezi planlamaya ihtiyaç duyulmayacaktır. Alois Hitler Alois Hitler (Asıl adı Alois Schicklgruber; d. 7 Haziran 1837, Waldviertel - ö. 3 Ocak 1903, Linz), Alman diktatör Adolf Hitler'in babasıdır. Alman istihbarat örgütününün bir mensubu olduğu söylenen Alois Hitler aslında bir gümrük memuru olarak çalışıyordu. Franziska Matzelbergr'den olma Alois Jr. ve Angela adında iki çocuğu vardı. 39 yaşına kadar soyadı "Schicklgruber" kaldı. Yeğeni olan Klara Pölzl ile evlenerek Adolf Hitler ve 5 çocuk sahibi daha oldular. Ancak bu çocuklardan sadece Adolf Hitler ve Paula Hitler hayatta kalabildi. Jonatan Cerrada Jonatan Cerrada Moreno (d. 12 Eylül, 1985; Liège, Belçika) Belçika doğumlu şarkıcı. 2004 Eurovision Şarkı Yarışması'nda Fransa'yı "À chaque pas" adlı şarkı ile temsil eden şarkıcı 40 puan ile 15.'lik elde etmiştir. Pamuk balığı Pamuk balığı ("Prionace glauca"), harharyasgiller (Carcharhinidae) familyasından bir köpek balığı türü. Diğer bir adı da Mavi köpek balığıdır. Sürü halindeki küçük balıkları yiyerek beslenir. Ortalama boyu en fazla 2–3 m olmasına rağmen büyüklüğü 4m'ye kadar ulaşabilir. İlkbahar aylarında ürer. Boyları 40-60cm arası 8-12 yavru doğurur. Normal yetişkin bir erkek 270–300 cm normal yetişkin bir dişi ise 250–270 cm olur, büyüklerde erkek 370–400 cm dişi ise 350–370 cm olur. RNA dünyası hipotezi RNA dünya hipotezi RNA (ribonükleik asit) esaslı hayat şimdiki DNA (deoksiribonükleik asit) esaslı hayattan önce hüküm sürmüştür. DNA gibi bilgi depolayabilen "ve" proteinler (enzimler) gibi tepkimeler kataliz eden RNA hücresel veya ön hücresel yaşamın kurulmasını sağlamış olabilir. Günümüzde yaşamın kökeni hakkındaki bazı kuramlar RNA esaslı kataliz ve bilgi depolamayı hücrenin evrimindeki ilk aşama olarak sunuyorlar. RNA esaslı dünyanın günümüzün DNA ve protein dünyasına evrildiği iddia ediliyor.DNA, daha büyük kimyasal dengesi sayesinde, protein, amino asitlerin büyük çeşitliliği içinde kataliz yapma özelliği nedeniyle özelleşmiş katalitik molekül olurken, bilgi depolama görevini üstlendi. RNA dünya hipotezi, günümüz hücrelerinde RNA’nın, özellikle ( ribozomda protein üretimini katalize eden) rRNAnın, RNA dünyasının evriminin bir izi olduğunu savunmaktadır. "RNA Dünyası" ifadesi ilk kez 1986’da, RNA’nın farklı biçimlerinin katalitik özelliklerine dair en son yapılan gözlemler hakkında yapılan bir açıklamada Nobel ödüllü Walter Gilbert tarafından yapıldı. Ancak bağımsız RNA yaşamı fikri daha eskidir ve Carl Woese'un "The Genetic Code" “Genetik Kod” isimli isimli kitabında bulunabilir. 1963’te moleküler biyolog Massachusetts Institute of Technology’den Alexander Rich, Albert Szent-Györgyi onuruna yayınlanan bir kitaba yazdığı makalede çok benzer bir görüşü savunmuştur. Celegorm Celegorm, J. R. R. Tolkien'in Orta DÃ¼nya efsanelerinde yer alan hayali karakter. "Silmarillion"'da bahsedilir. Fëanor ve Nerdanel'in üçüncü oğludur, genellikle kardeşi Curufin ile beraber bahsedilir. Tolkien'in yarattığı dil olan Quenya'da Celegorm, çabuk sinirlenmesine referans olarak "Tyelkermo", "Çabuk Alevlenen" olarak adlandırılır. Babasından aldığı Quenya ismi olan Turkafinwë, veya "Güçlü Finwë", "güçlü iradeli" anlamındadır. Finwë, Celegorm'un kendi evi içinde yaygın bir addır, büyükbabası Noldor'un Yüksek Kralı Finwë'den gelmektedir. Celegorm büyük bir avcı ve Vala Oromë'nin dostuydu. Oromë'den kuşlar ve hayvanlar hakkında çok şey öğrenmiş, bazılarının dillerini anlayabilmeye başlamıştır. Valinor'dan göçerken, Oromë'nin hediyesi olan köpeği Huan'ı da yanına almıştır. Arda'nın en güzel kadını Luthien ölünce oğlu Dior'a kalan Silmarili almak için kardesleriyle son bir isyan çıkarıp abisi Maedhros önderliğinde Doriath'a savaş acmislardir. Silmaril Noldor elfleri tarafından kazanilsa da savaşın sonunda Caranthir, Celegorm , Curufin ölmüştür . Maedhros savaştan sonra pişman olup kendini Silmarille birlikte alevlerin içine atmıştır. Andreas Kisser Andreas Rudolf Kisser (d. 24 Ağustos 1968; São Bernardo do Campo), Brezilyalı müzisyen. Sepultura grubunun gitaristidir. Grubun ilk gitaristi Jairo T.'nin yerine gruba dahil olmuştur. Bu değişiklikle grup büyük ivme kazanmış ve müzikal anlamda devamlı bir gelişme içinde oldukları "Schizophrenia", "Beneth The Remains" ve "Chaos A.D." gibi albümler yayınlamışlardır. Paulo Jr. Paulo Xista Pinta Jr. (30 Nisan 1969 Belo Horizante - Brezilya), Sepultura grubunun bass gitaristi. Max Cavalera, İgor Cavalera ve Jario T. ile birlikte Sepultura'yı kurmuşlardır. Paulo, 1984'ten beri grubun faal tek elemanıdır. Stromatolitler Stromatolitler (Yunanca στρῶμα "strōma" dan, yatak ve λίθος "lithos", taş'tan), özellikle daha çok mavi-yeşil algler olarak bilinen siyanobakteri gibi mikroorganizmaların biyofilmlerinin tortu tanelerinin bir araya gelip yapışması, birikmesi ve donması ile sığ sularda oluşan genişleme eğilimli katmanlı yapılardır. Stromalitler konik, dallanmış, dairesel ve kolon tipi biçimlerde bulunur. İlk olarak 3,5 ila 3,8 milyar yıl önce oluştukları sanılmaktadır. Oluştukları zamandan 2 milyar yıl boyunca gezegenin mutlak hakimi, en gelişmiş yaşam formuydular. Stromalitler, Kambriyen öncesi fosil kayıtlarını barındırırlar ancak günümüzde çok az sayıdadırlar. Günümüzde sadece Batı Avustralya'daki Shark Körfezinde bulunurlar. Varlıklarını burada sürdürebilmelerinin sebebi, körfez sularının siyanobakterileri yiyecek yaratıkların gelmesini engelleyecek kadar tuzlu olmasıdır. Çok az sayıdaki çok eski stromalitler fosilleşmiş mikroplar içerir. 2002 NBA Seçmeleri 2002 NBA Seçmeleri "(2002 Nba Draftı)" 26 Haziran 2002'de New York'taki Madison Square Garden'da yapılmıştır.Bu seçmelerde, NBA takımları sırayla amatör Amerikan kolej ve lise basketbolcularını ve diğer ülkelerden profesyonel basketbolcuları seçtiler.Birinci sırada Houston Rockets Yao Ming'i, ikinci sırada Chicago Bulls Jay Williams'i, üçüncü sırada da Golden State Warriors Mike Dunleavy, Jr.'yi seçti. Euromissile HOT HOT (Haut subsonique Optiquement Téléguidé (İngilizce→High Subsonic Optical Guided Türkçe→Yüksek Sesaltı Optik Güdümlü ) 1978 yılında Fransız ve Alman ortak firması olan Euromissile (şimdi MBDA olan) tarafından geliştirilen bir tür tanksavar füzesidir.Bu füzenin sınıfı içerisinde kullanılan en başarılı füze olduğu dünya çapında kullanıldığı çatışmalarla sabitlenmiştir. HOT füzesi aslında Amerikan yapım TOW füzesinin bir benzeridir. Zarftan fırlatma, optik takip ve kablolu güdümleme sistemi gibi benzer sistemlerden yararlanır. Füze genel olarak araca monteli kullanıldığı gibi yeni çıkan modelleri helikopterden fırlatılabilir. 1986 yılında geliştirilen HOT-2 azami 4 km menzile,daha gelişmiş savaş başlığı taşıyabilme kapasitesine sahip olup en fazla 900 km/s hıza ulaşabilmektedir. Yeni nesil HOT-3’lerin İkili patlayıcı prensibi ile çalışan HEAT savaş başlıklarının jammer türü karıştırıcılara karşı üstünlüğü artmışdır. 1997 yılında HOT-3 füzesinin, Fransız ve Alman ortak yapımı Tiger taarruz helikopterinde PARS 3 LR füzeleri gelene kadar kullanılmasına karar verildi. Volley Bergamo Volley Bergamo, 1991 yılında kurulmuş bir İtalyan kulübüdür. Bergamo kentinin takımı olan Volley Bergamo, Serie A1’de mücadele etmektedir. İtalya’nın olduğu kadar Avrupa’nın da önemli ekiplerinden biri olan Volley Bergamo maçlarını 2.250 kişilik PalaNorda spor salonunda oynamaktadır. Başkan yardımcıları Enrica Foppa Pedretti ve Natale Forlani, başkanı Luciano Bonetti’dir. Volley Bergamo kulübü 1991 yılında kuruldu. 1991-1992 sezonundan itibaren B1’de mücadele etmeye başladı. Bir sonraki sezon Foppapedretti şirketinin desteğini de yanına alarak hızla üst liglere yükseldi. 1994-1995 sezonundan itibaren de A1’de mücadele etmeye başladı. Volley Bergamo, A1’e yükseldikten sonra İtalya’da ve Avrupa’da ardı ardına önemli başarılara ulaştı. 1996’da İtalya Kupası’nı ve lig şampiyonluğunu, 1997’de ise kupa, lig, süper kupa ve şampiyon kulüpler kupasını kazanarak büyük bir başarıya imza attı. Kulüp, yedi İtalya şampiyonluğunun yanı sıra Avrupa’nın bir numaralı kupasını, üçü şampiyon kulüpler, dördü de şampiyonlar ligi olmak üzere tam yedi kez kazanmıştır. Serie A 1 İtalya Kupası SÃ¼per Kupa Avrupa Şampiyon Kulüpler Kupası Avrupa Åžampiyonlar Ligi Avrupa Konfederasyon KupasÄ± "AntrenÃ¶r : Stefano Lavarini " Antrenör: Lorenzo Micelli Antrenör: Lorenzo Micelli Antrenör: Lorenzo Micelli AntrenÃ¶r: Marco Fenoglio AntrenÃ¶r: Marco Fenoglio AntrenÃ¶r: Giovanni Caprara AntrenÃ¶r: Giovanni Caprara AntrenÃ¶r: Mario Di Pietro AntrenÃ¶r: Giuseppe Cuccarini AntrenÃ¶r: Giuseppe Cuccarini AntrenÃ¶r: Marco Bonitta Robert Lange Robert John "Mutt" Lange; "(d. 16 Kasım 1948 Mufulira, Rodezya)" Grammy ödüllü İngiliz yapımcı, söz yazarı ve müzisyen. Def Leppard, AC/DC, The Cars, Bryan Adams, Romeo's Daughter and The Corrs gibi sanatçıların albümlerinin yapımcılığını üstlendi. Eşi Shania Twain başta olmak üzere birçok sanatçının albümünde ödüller alan şarkıların sözlerini yazdı. Yapımcılığını üstlendiği 1997 yılı Shania Twain albümü olan "Come on Over" tüm zamanların en çok satan kadın sanatçısı ödülü kazandı. Robert John Lange Mufulira, Rodezya'da (şimdi Zambiya) doğdu. Annesi Almanya'dan bir aileye mensup iken, babası Güney Afrika Cumhuriyeti doğumlu olup bir maden mühendisiydi. Lakabı çocukluğundan beri "Mutt" idi. Lange, gençliğinden bu yana country müziği ve özellikle şarkıcı Slim Whitman'ı beğeniyordu. Güney Afrika'da Belfast Lisesine giden "(Belfast High School)" Lange burada bir müzik grubuna dahil olarak ritim gitar ve harmonika kullanmaya başladı. 1970 yılında Stevie van Kerken (Stevie Vann) ile evlenerek İngiltere'ye gitti. Karısı ile birlikte "Hocus" adlı bir grupta çalmaya başladı. 1970'lerin ortalarında evliliği son bulan Lange, 1978 yılında Ipswich Town FC Futbol Kulübünün FA Cup finali için yazdığı "Ipswich Ipswich Get That Goal" adlı parçayla tanınmaya başladı. 1976 yılında başladığı yapımcılık işinde başarılar elde etmeye başladı. Ekim 1978'de "The Boomtown Rats" için çalıştığı ilk hiti "Rat Trap" İngiltere'de 1 numara oldu, Temmuz 1979'da "I Don't Like Mondays" ve AC/DC'nin hard rock albümü "Highway to Hell" listelerde yükseldi. AC/DC'nin iki albümüne daha imza atan Lange, 1980'lerde hard-rock grubu Foreigner ve Def Leppard ile çalıştı. "High 'n' Dry", "Pyromania", "Hysteria" ve "Adrenalize" adlı albümlerde şarkı sözleriyle de katkıda bulundu. 1991 yılında, Bryan Adams'ın yapımcılığı üstlenen Lange, "Waking Up the Neighbours" albümünde, Kevin Costner filmi "" 'in müziği "(Everything I Do) I Do It For You" adlı parça ile unutulmaz bir başarı yakaladı. Shania Twain ile 28 Aralık 1993 tarihinde evlenen ve 2001 yılında Eja adlı oğlu olan Lange, Shania Twain'in daha sonraki tüm albümlerinde yapımcılık ve söz yazarlığı başta olmak üzere, enstrüman çalarak da katkıda bulundu. Lange'in 3 parça yapımcılığında Lange'in 1 parça yapımcılığında Uluslararası Sergiler Bürosu Uluslararası Sergiler Bürosu veya Le Bureau International des Expositions (BIE) 1928 yılında Paris'te imzalan antlaşmalar sonucu kurulmuştur. Albüm yapımcısı Albüm yapımcısı, bir müzik albümünün yapımını üstlenen kimsedir. Bir albüm yapımcısı, albüm çalışmalarını başlatır, koordine eder, gidişatını izler, albümün bütçesine ve albümde sanatını icra edecek müzisyen ya da müzik grubuna göre personeli, dağıtımı, stüdyoları vs. ayarlar. Ayrıca, başlangıcından tamamlanana kadar olan albüm yapım sürecinin tüm safhalarıyla ilgilenir. Albüm yapımcıları, müzik albümlerinin yanı sıra konser kayıtlarının albümleştirilmesi ve yayınlanmasıyla, şiir, film müziği ve benzeri albümlerin yapımcılığıyla da ilgilenmektedir. Albüm yapımcıları genellikle bir yapım şirketine bağlı olarak çalışmaktadır. Ceylani Camii İstanbul'da Şehremini semtindeki cami. İlk yapılışı 1894. Yıkılmasından sonra hayırseverler tarafından 1992'de yenilenerek açıldı. Kerpiçhane Sokağı'nda kare planlı bir camidir. Tuvaleti altta olup, küçük bir avludan girilir. Üst katı vardır. Caminin içi duvarda bel hizasından seramikle kaplıdır. Mihrabı boydan boya işlemeli seramiktir. Sol köşede kürsü ve sağda minberi de seramiktir. Semtin sokağından geçerken adeta binaların içinde kaldığından caddeden görülmez. Minaresi kısadır. Neşeli Günler (film, 1965) Neşeli Günler 1965 ABD yapımı müzikal filmdir. Özgün adı The Sound of Music'tir. 1959 tarihli aynı adlı Broadway müzikalinden uyarlanmıştır. Müzikalde olduğu gibi bu film de Howard Lindsay ve Russel Crouse'un kitabına dayanmaktadır. Filmin senaryosunu Ernest Lehman yazmıştır. Robert Wise filmin hem yapımcılığını hem de yönetmenliğini üstlenmiştir. Önemli rollerinde Julie Andrews, Christopher Plummer, Eleanor Parker, Peggy Wood ve Richard Haydn oynamışlardır. Filmin müzikleri Richard Rodgers ve Oscar Hammerstein II'a aittir. "Neşeli Günler", 1966 yılında 10 dalda aday olduğu Akademi Ödülleri'nden "en iyi film", "yönetmen", "müzik", "ses" ve "kurgu" dallarında 5 tanesini kazanmıştı. Ayrıca ABD'de "kültürel, tarihi ve estetik olarak önemli" filmler arasına seçilmiş ve Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. 1930'lu yılların Avusturya'sında Salzburg yakınlarında bir manastırda yaşayan Maria (Julie Andrews)'nın ne kadar gayret gösterse de bir rahibe olmak için gerekli niteliklere sahip olmadığı anlaşılır. Her gün dağlara çıkıp şarkı söylemekten hoşlanan hayat sevinci ile dolu cıvıl cıvıl bir kız olan Maria sürekli olarak sabah dualarını kaçırmakta, manastırdaki işlerini aksatmaktadır. Baş rahibe Abbess (Peggy Wood) yemin edip bir rahibe olmadan önce gerçek dünyayı biraz daha tanıyabilmesi için Maria'yı bir mürebbiye arayan yedi çocuklu Kaptan Von Trapp (Christopher Plummer)'ın malikanesine gönderir. Donanmadan emekli olmuş Kaptan'ın karısı yeni ölmüştür. Soğuk ve mesafeli bir insan olan kaptan çocuklarını askeri bir disiplin içinde büyütmektedir. Babaları ortada olmadığında bütün haşarılıklarını ortaya döken çocuklara mürebbiye dayanmamaktadır. Kısa sürede işi bırakan onlarca mürebbiyenin sonuncusu olan Maria iyimserliği ve müziğin de yardımı ile çocukların kalbini kazanmayı başarır. Arkasından da Kaptan'ın güvenini kazanır. Viyana'da oturan cazibeli bir kadın olan Barones Schraeder (Eleanor Parker)'le bir evliliğe hazırlanan Kaptan'a aşık olan Maria ikisinin arasından çekilmek için manastıra geri döner. Çocuklar ise Barones'in gitmesini, Maria'nın geri gelmesini isterler. Sonunda Maria'yı sevdiğini anlayan Kaptan Von Trapp onunla evlenir ve balayına çıkarlar. Ancak ülke sıcak günler yaşamaktadır. II. Dünya Savaşı arifesinde Avusturya'yı ilhak (Anschluss) eden Almanya rejimini bu ülkeye tüm kurumları ile yerleştirmeye başlamıştır bile. Nazizm karşıtı tutumunu çoktan belli etmiş olan Von Trapp ailesi artık emniyette değildir. Alman donanmasında aktif göreve de çağrılınca Kaptan ailesini Avusturya'dan çıkarmak için harekete geçer. Filmde kullanılan şarkıların tamamının bestesi Richard Rodgers' a aittir. Sözlerini ise Oscar Hammerstein II yazmıştır. Kendine ait bölümleri Julie Andrews kendi seslendirmiştir. Christopher Plummer'ın sesi uygun olmadığı için onun şarkılarının dublajını Bill Lee yapmıştır. Filmin müzik parçaları şunlardır: Neşeli Günler (film, 1978) Neşeli Günler, 1978 yapımı bir Türk filmidir. Senaryosunu Sadık Şendil'in yazdığı filmin yönetmeni Orhan Aksoy'dur. Başrollerini, Türk sinemasının iki büyük emektarı Münir Özkul ve Adile Naşit'in turşucu rolünde oynadığı film, geçimsiz bir çiftin ayrılmasını ve gelişen olayları komik bir dille anlatmaktadır. Filmin bir diğer önemli ismi ise "Ziya" rolüyle müthiş bir performans gösteren Şener Şen'dir. Oyuncu kadrosunun kalitesi ve sevilen senaryosu ile 1970'li yıllardaki başarılı Türk komedi filmleri arasında yerini almıştır 2 Şubat 2020’de Show TV’de yayınlanan filmde bazı sahneler sansürlendi. Ziya karakterini canlandıran Şener Şen ile Kazım karekterini oynayan Münir Özkul arasında geçen “içişleri bakanı arkadaşımdır, çok sıkışırsam ona telefon ederdim” diyaloğu kesildi. Filmin yayınlandığı dönemde içişleri bakanı Millî Selamet Partisi mensubu Korkut Özal idi. Ayrıca filmin son kısımlarında Taksim Meydanı’nda bulunan Gezi Parkı’na çıkan merdivenlerde oturma eylemi ve açlık grevi yapan ailenin çocuklarının, önünde oturduğu anıtta yazan İlerici Gençler Derneği’nin kısaltması olan “IGD” harfleri kapatıldı. Kazım Efendi (Münir Özkul) ve Saadet Hanım (Adile Naşit) turşuculuk yapan kendi hallerinde bir çifttir. 6 çocuklarıyla birlikte yaşamlarını sürdürmektedirler. Sürekli olarak turşu suyu yüzünden kavga etmektedirler. Bir gün yine evde bu yüzden tartışmaya başlarlar. Tartışma büyür. Sonunda Kazım Efendi üç çocuğunu da alır ve evi terk eder. Saadet Hanım diğer üç çocuğu alır. Yıllar sonra ayrılan kardeşler tesadüf eseri birbirlerini bulurlar ve bir araya gelmek isterler. Ancak yıllardır anne ve babaları dargın olduğu için bu o kadar da kolay olmayacaktır. Expo 2000 Expo 2000, Almanya'nın Hannover şehrinde 1 Haziran - 31 Ekim 2000 tarihleri arasında yapılan Dünya Fuarıdır. Hannover fuar alanında gerçekleşmiştir. Expo'nun ana planı Studio d'Arnaboldi / Cavadini, Locarno ve AS&P (Albert Speer und Partner GmbH) ortak girişimiyle tasarlandı. 5 Mayıs 1994'te Gesellschaft zur Vorbereitung und Durchführung der Weltausstellung EXPO 2000 in Hannover (EXPO 2000 Hannover GmbH) adında bir şirket kuruldu. Bu şirketin amacı Expo'nun yapımından ve yönetimini organize etmektir. 1995 yılında denetim kurulu, Expo'nun tematik konseptini kabul etti ve 22 Nisan 1996'da inşaata başlandı. Bilim ve teknolojideki mevcut gelişmelere odaklanan önceki sergilerin aksine, Expo 2000 daha çok geleceğe yönelik çözümler geliştirmeye ve sunmaya odaklanmıştır. Expo bölgesindeki bazı pavyonlar fuar sona erdikten sonra satıldı, ancak sergi alanının çoğu 1949'dan beri olduğu gibi Almanya'daki büyük fuarlar için kullanılmaya devam etmekte. Expo Plaza'nın güneydoğu bölgesi, Hannover'in yeni bilgi teknolojisi, tasarım, medya ve sanat merkezine dönüştürüldü. Ülkeleri tanıtan ulusal pavyonların birçoğu, Expo'dan sonra yıkılmış veya sökülmüş ve kendi ülkelerine gönderilmiştir. Fakat Hollanda ve birkaç ülkenin daha pavyonları korunmuştur. Hollanda yapısı ise 2017'de restorasyon sürecine girecekti fakat şu anda atıl durumdadır. I Will Always Love You I Will Always Love You, şarkıcı-şarkı yazarı Dolly Parton tarafından yazılıp 1973'te kaydedilmiş şarkı. ABD'li R&B sanatçısı Whitney Houston, 1992 çıkışlı soundtrack albümü The Bodyguard'da şarkıyı yeniden yorumlamıştır. Şarkı Ekim 1992'de Arista Records tarafından piyasaya sürülmüştür. Şarkı sanatçının en büyük hitlerinden biri olarak görülmektedir. Şarkı ayrıca Linda Ronstadt, John Doe, Amber Riley, LeAnn Rimes ve Sarah Washington gibi birçok sanatçı tarafından da kaydedilmiştir. Whitney Houston'un 1992 yapımı The Bodyguard adlı filmi için düzenlenen şarkının teklisi 23 Ekim 1992'de piyasaya sürüldü.Amerikan R&B listelerinde 11, Billboard Hot 100 listesinde ise 14 hafta 1 numara olan şarkı, o günün rekorunu kırdığı gibi aynı zamanda pek çok ödül aldı. Bu şarkı Whitney Houston'un en büyük hit parçası olma özelliğini taşımaktadır. Şarkı uluslararası bir hit olduğu gibi, aşk şarkıları klasikleri arasında yer aldı. ABD, İngiltere ve Avustralya listelerinde aynı anda 10 haftadan fazla zirveye oturan tek şarkı olan "I Will Always Love You", 42 milyondan fazla satarak 4x Multi-Platin plak ile ödüllendirilmiştir. Şarkı, VH1'in düzenlediği "Son 25 Yılın En İyi 100 Şarkısı" listesinde 8, "90'ların En İyi 100 Şarkısı" listesinde 4, "En İyi 100 Aşk Şarkısı" listesinde 1 numarada yer almıştır. Karolina Å prem Karolina Šprem (d. 25 Ekim 1984 - Varaždin), Hırvat tenis oyuncusu. Şu anki WTA sırası #209 (24 Aralık 2007). 8 ITF zaferi bulunmaktadır (7 tekler, 2 çiftler). Şu ana kadar hiç WTA Şampiyonluğu bulunmamaktadır. Kariyerinin en iyi derecesi 2004 Wimbledon'da çeyrek finale oynamasıdır. İkinci turda iki Wimbledon şampiyonluğu, 4 final oynamış dünya sıralamasında 8. olan Venus Williams'ı "tie break" setine elemeyi başararak çeyrek finale çıktı. Çeyrek finalde Lindsay Davenport'a yenildi. Lisa Raymond Lisa Raymond (d. 10 Ağustos, 1973 - Norristown, Pensilvanya), Amerikalı profesyonel tenis oyuncusu. 12 Haziran 2000'de, çiftlerde dünya sıralamasında 1 numaraya ulaştı. Kariyerindeki en yüksek tekler derecesi 15.liktir (Ekim 1997). Tetyana PerebÄ±ynis Tetyana Yurevna Perebiynis (Ukraynaca:Тетяна Юрьєвна Перебийніс, d. 15 Aralık 1982) Ukraynalı profesyonel tenis oyuncusu. Daha çocuk yaşta 2000 Wimbledon'da küçük tek kadınlarda final oynadı ve aynı turnuvada küçük çift kadınlarda şampiyonluğu elde etti. 2006 yılını teklerde 161. , çiftlerde 70. sırada tamamladı. Angelique Widjaja Angelique Widjaja (d. 12 AralÄ±k 1984 - Bandung, West Java, Endonezya) EndonezyalÄ± tenis oyuncusu. Widjaja'nın WTA'da ki en yüksek dereceleri teklerde No. 55 ve çiftlerde No. 15. 2004'te sıralamada bu noktaya gelmiş tek Endonezyalıdır. Atina'da düzenlenen Yaz Olimpiyatları'da Endonezya adına yarışmıştır. Expo Expo, "exposition" kelimesinin kısaltılmışı; başlıca Dünya Fuarı olarak da bilinen ve 19. yüzyılın ortalarından beri düzenlenen organizasyondur. Türkçe karşılığı ""sergi""dir. Expo resmi olarak Uluslararası Sergiler Bürosu (BIE) tarafından gerçekleştirilir. BIE 3 çeşit fuar düzenler. Genelde 3-6 ay arası sürer. Ayrıca, ülkeler kendi 'fuar'larını ya da 'sergi'lerini BIE onayı olmadan da düzenleyebilirler. Günümüzde, Expo FIFA Dünya Kupası ve Olimpiyat Oyunlarından sonra dünyada ekonomik ve kültürel etki yaratan üçüncü en büyük organizasyondur. Expolar 150 yıldan fazla süreden beri düzenlenmektedir. (Modern Olimpiyat Oyunları ve Dünya Kupası'ndan daha uzun süredir.) İlk Expo 1851 yılında Londra'da, Hyde Park'ta, Kristal Palas'ta "“Great Exhibition of the Works of Industry of All Nations”" teması altında düzenlenmiştir. Organizasyon 2015 yılında İtalya’nın Milano kentinde yapılmıştır. 2016 yılında Çiçek ve Çocuk temalı Botanik EXPO fuarı 23 Nisan - 30 Ekim tarihleri arasında Antalya'nın Aksu ilçesinde yapıldı. Paris'te 27 Kasım 2013'te yapılan Expo 2020 oylamasının ikinci turunda Dubai seçilmiştir. Hatay'da 1 Nisan-30 Eylül arasında "Medeniyetler Bahçesi" temalı Expo 2021 düzenlenecektir.. R-7 (roket ailesi) R-7, Sovyetler Birliği'nde üretilen ve askeri maksatlarla kullanıldığı gibi tarihteki ilk uzay uçuşlarının yapılmasını da sağlayan roket ailesi. Tasarımı Rus tasarımcı Sergei