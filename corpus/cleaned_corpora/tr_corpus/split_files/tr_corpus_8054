büyük etken olduğu düşünülmektedir. Kore’de bu dönemde sahte wokouların da ortaya çıktığı görülür. Yönetimden memnun olmayan Koreli köylülerin wokou kılığına girerek kırsalda bazı saldırılar gerçekleştirdiği Joseon Hanedanı döneminde yazılı kaynaklarda geçmektedir. Buna rağmen ilk dönemde bütün wokouların Japon olduğu bilinmektedir. Wokou varlığının sona ermese de giderek azalmasına etki eden çok sayıda faktör bulunmaktadır. Deniz ticaretine dair yasakların gevşetilmesiyle beraber wokouların çoğu yasal deniz ticaretine döner. Portekiz’in coğrafi keşifler sayesinde bölgeye gelmesiyle beraber 16.yüzyıl ortalarında Makao'da yerleşerek ticari faaliyet izni aldıkları bilinmektedir. Bu iznin karşılığında Portekizlilerin Wokoulara karşı Çinlilerle beraber savaştıkları da bilinmektedir. Portekiz'in bölgeye kabul edilmesiyle beraber ticaretin önündeki engellemeler gevşetilecek ve özellikle Kanton bölgesi bu uygulamadan faydalanacaktur. Korsan gemilerine göre daha iyi silahlanmış olan Portekiz gemilerinin yoğun olmaya başlayan sadece varlığı bile korsan saldırılarını azaltmıştır. Ayrıca Portekiz’in ticari sisteme dahil olmasıyla beraber ticari kanunların daha iyi uygulanması yasal ticaretle uğraşanların daha çok kâr kazanmasına yol açtığından yasadışı ticaret durgun bir döneme girecektir. Aynı zaman yasadışı ticaret yapan wokoular, Portekiz’in bögeye daha ucuza getirdiği tropik meyve ve diğer ürünlerin fiyatlarına ulaşamadıklarından yasal işlere dönmüşlerdir. Bu etkenlerin yanı sıra Japon anakarasındaki siyasi durumun da korsanların faaliyetlerinde etkisi büyüktür. Toyotomi Hideyoshi tarafından 1588 yılında yürürlüğe konan Kılıç Yasası ("Katana Gari") ile köylülerin elindeki tüm silahlara el konmuştur. Bu sayede hem isyanların önü alınmış hem de korsanların olası silah sağlama kaynakları kurutulmuştur. Kiliseler de bu uygulamadan bağışık tutulmamış, bu sayede rejime karşı silahlı muhalefetin önü alınmıştır. Ayrıca yerel feodal beyler olan daimyolardan egemen oldukları bölgede korsanlığa izin vermeyeceklerine dair güvence alınmış ve eğer bölgelerinde korsanlık faaliyeti tespit edilirse daimyonun tüm mallarına el konulacağına dair kanun çıkartılmıştır. Hasan Nail Canat Hasan Nail Canat (d. 25 Ekim 1943, Kayseri - ö. 21 Ekim 2004, İstanbul) Türk şair, yazar, tiyatrocu, oyuncu. 25 Ekim 1943 yılında Kayseri'de doğan Hasan Nail Canat, Kayseri İmam Hatip Lisesi öğrencisi iken okul müsamerelerinde arkadaşları ile küçük çaplı oyunlar sahneye koyarak sanat hayatına ilk adımını attı. Mezun olduktan sonra Kayseri Hava İkmal ana tamir fabrikasında çalışırken sanatla ilgisini devam ettirmek istediği zaman her seferinde babası karşı çıkıyor; 'Tiyatrocu mu olacaksın, soytarı mı olacaksın' diyerek Hasan Nail Canat'ı engellemeye çalışıyordu. 1967 yılında 'Yalnızlar Rıhtımı' isimli şiir kitabı yayınlandı. Şiir kitabı Hasan Nail Canat'ın tiyatroya olan aşkını daha çok pekiştirdi. 1968 yılında Rusya'nın Bolşevik ihtilalinde Türk kökenli insanlara yapmış olduğu zulümden etkilenerek 'Moskof Sehpası' isimli ilk eserini yazan Hasan Nail Canat, büyük bir heyecanla profesyonel tiyatro hayatına başlamış oldu. 7-8 inançlı, şuurlu, fedakâr genç ile birlikte Anadolu turnesine çıktı. 'Moskof Sehpası' o yıllarda çok büyük ilgi gördü ve 1200 kez sahnelendi. Hasan Nail Canat bu başarısı sayesinde muhafazakâr kesimin büyük ilgi ve alakasına mazhar oldu. 'Soytarı mı olacaksın' diyen babası, Kayseri Müftüsü'nün daveti üzerine Kayseri Din Görevlileri Derneği'nin organize ettiği 'Moskof Sehpası' isimli oyunu izlemeye geldi. Oyun sona erdikten sonra 'Oğlum, oyununu heyecanla seyrettim. Yanılmışım. Artık seni özgür bırakıyorum. Sanatını Allah yolunda kullandığın müddetçe yolun açık olsun' diyerek Hasan Nail Canat'a dua etti. Bu duanın bereketi ile Hasan Nail Canat, artık sanata kendisini tamamen adadı. Üstad Necip Fazıl Kısakürek'in sohbetlerine katılarak Allah yolunda sanatını kullanmanın püf noktalarını, mesaj kaygılarını, yol haritasını en ince ayrıntılarına kadar öğrenip sırası ile; 'Günahkar Baba', 'Dilsiz Şeytan', 'Bir Avuç Ateş', 'Afganistan Dramı', 'Bir Demet Gençlik', 'Ebabil Kuşları', 'Bana Mahşeri Anlat', 'Sokak Kızı Elif', 'Süper Bekçi', 'Mindrella', 'Cimcime Tavşan', 'Aynalar Yolumu Kesti' isimli eserleri hem yazarak hem yöneterek hem de oynayarak sanatını icra etti. Ayrıca Salih Tuna'nın yazdığı 'Şeytan Üssü Haber Merkezi' ve 'Kara Geceler Efendim', İbrahim Sadri'nin yazdığı 'Efendi Hayrettin Süperstar' ve 'İnsanlar ve Soytarılar', İranlı yönetmen Muhsin Mahmelbaf'ın yazdığı 'Başkasının Ölümü' ve Erkay Yavuz'un yazdığı 'Demedim mi?' ve 'Metropol ve Kadın' isimli tiyatro eserlerinde de başrolde oynadı. 12 Eylül 1980 ihtilalinden sonra mecburi olarak tiyatro hayatına ara veren Hasan Nail Canat, maddi açıdan çok büyük sıkıntılar çekmesine rağmen üretken bir sanatçı olduğunu 'Bir Küçük Osmancık Vardı', 'Nur Dağındaki Çocuk', 'Yaralı Serçe', 'Günahkar Baba', 'Yasemen', 'Kırımlı Murat Destanı', 'Bir Avuç Ateş', 'Gül Yarası' ve 'Kiralık Zindan' isimli romanları yazarak kanıtladı. İlk romanı Milli Gazete'de tefrika hâlinde günlük yayınlandıkça sevincine diyecek yoktu. 'Olacak, beni göremeyenler beni okuyacak ve ne olursa olsun bu insanlara mesajımı vereceğim' diyerek 9 esere imza attı. 'Moskof Sehpası' isimli ilk eserini 'Kırımlı Murat Destanı' adında kitap hâline getirdi. 'Bir Avuç Ateş' isimli romanı 'Çöküş' ismi ile yönetmen Mesut Uçakan tarafından beyaz perdeye aktarıldı. 'Bir Küçük Osmancık Vardı' isimli kitabı da Milli Eğitim Bakanlığı'nın '100 Temel Eser'i arasında yer almaktadır. Ayrıca Hasan Nail Canat'ın 'Kiralık Zindan' adlı eseri kayıptır ve bulunamamıştır. Hasan Nail Canat, ölümünden önce yeni yayıncılığa başladığını belirttiği genç bir yayınevine 'Kiralık Zindan' isimli eserini orijinal dosya hâlinde sözleşme yaparak teslim etmiştir. Aradan 7 yıl geçmesine rağmen ne yayıncıdan ne yayınevinden yazılı veya sözlü olarak Hasan Nail Canat'ın ailesine ulaşılmamıştır. Şiir, roman ve tiyatro eserleri incelendiği zaman eserlerinin sadece ve sadece inanç ve ahlak üzerine olduğu açıkça belli olan Hasan Nail Canat, insanlara hayvan sevgisi ile insan sevgisi arasındaki tezatı yani kaniş köpeğini evine alıp babasını huzur evine yatıran insanın hayvan sevgisine karşı, Allah'a borcunu ödemek isteyenlerin kul hakkına riayet etmemelerine karşı ve ilahlaştırılan tabulara karşı uyguluyordu. Hasan Nail Canat, yaklaşık 10 yıldır Altunizade Kültür Merkezi'nde Üsküdar Belediyesi Tiyatrosu'nda oyunlarını sahneliyordu. Geleneksel tiyatronun örneklerini sunan Hasan Nail Canat, 'Keloğlan', 'Sokak Kızı Elif', 'Mindrella', 'Süper Bekçi', 'Cimcime Tavşan' gibi çocuk oyunları ile 'Bir Avuç Ateş', 'Demedim mi?', 'Metropol ve Kadın' adlı oyunlarını da yetişkinler için sahnelemişti. Altunizade Kültür Merkezi'nde çocuk ve yetişkinlere tiyatro eğitimi de veren Canat; 'Reis Bey', 'Minyeli Abdullah', 'Sahibini Arayan Madalya', 'Çizme', 'Sürgün', 'Beşinci Boyut', 'Bize Nasıl Kıydınız?' ve 'Gülün Bittiği Yer' adlı sinema filmleri ile 'Kara Bir Gün - Süleyman Nazif', 'Su Perisi Kayıklar', 'İnsanlar Yaşadıkça', 'Kaşağı', 'Müslüman'ın 24 Saati', 'Müslüman'ın 365 Günü', 'Siyah Pelerinli Adam', 'Hasret', 'Köstekli Saat', 'Camgöz', 'Deli Balta-Uçurum Adası', 'Ortaklar', 'Bizim Ev', 'Şark Kahvesi', 'Beyaz Savaş', 'Sır Kapısı', 'Deli Yürek', 'Ekmek Teknesi', 'Çobanın İbadeti', 'Kenan'da Bir Kuyu' ve 'Kalp Gözü' adlı TV dizilerinde rol almıştı. Hasan Nail Canat, 1994-2004 yılları arasında Üstad Necip Fazıl Kısakürek'ten almış olduğu 'Sanat, Allah yolunda nasıl kullanılır?' düsturunu tiyatro öğrencisi yetiştirerek inançlı, şuurlu oyuncuları ülkemize kazandırmayı, belden aşağı olmadan komedi yapmayı, salya-sümük demagoji yapmadan dram oynamayı, adaba ve edebe uygun orta oyunu ve müzikal sergilemeyi yüzlerce çocuğa öğretti. O gençler şimdi 'Hasan Nail Canat'lar unutulmamalı diyor ve birçok tiyatro eserlerinde, dizilerde inançlı oyuncu, sınırları olan oyuncu olarak rol alıyorlar. Hasan Nail Canat, 'Sanat sanat içindir' ve 'Sanat halk içindir' düşüncelerini hiçbir zaman dikkate almayıp 'Sanat Hakk içindir' felsefesinden hareket ederek Türkiye'deki dini, ahlaki, sosyal eksiklikleri hem yazarak hem yöneterek hem de oyunculuğu ile sahne hayatına taşımıştır. 41 yıllık sanat yaşamında inançlı ve muhafazakâr kesimin kalplerinde haklı yerini alarak 21 Ekim 2004 tarihinde Ramazan ayının ilk haftasında son oyunu olan 'Aynalar Yolumu Kesti' isimli oyununu Üsküdar Belediyesi İftar Vapuru'nda son kez sahneledikten sonra dönemin Ulaştırma Bakanı Binali Yıldırım'dan son ödülünü aldı. Evine geldikten sonra aniden fenalaşarak kalp krizi sonucu sanatını Hakk için yapan Hasan Nail Canat ruhunu Hakk'a teslim etti. Hasan Nail Canat, 61 yıllık hayatının 41 yılını sanata adayan bir dava adamı, bir gönül insanı, üretken bir sanatçı ve cefakâr bir tiyatrocu olarak Türk halkının hafızasında yer etti ve her zaman gönüllerde yaşadı. İstanbul Bağcılar'da ismi bir kültür merkezine verildi; Hasan Nail Canat Kültür Merkezi. Üsküdar Altunizade Kültür Merkezi'nin sahnesine Hasan Nail Canat'ın ismi verildi; Hasan Nail Canat Sahnesi. Kahramanmaraş Elbistan'da amfi tiyatroya Hasan Nail Canat'ın ismi verildi; Hasan Nail Canat Anfi Tiyatrosu. Eyüp'te sanat akademisine Hasan Nail Canat'ın ismi verildi; Hasan Nail Canat Sanat Akademisi. Groundskeeper Willie Groundskeeper Willie, "Simpsonlar"'da tekrarlanan kurgusal bir karakterdir. Dan Castellaneta tarafından seslendirilmektedir. Willie İskoçyalı bir göçmendir ve ülkesiyle oldukça gurur duymaktadır. Kızıl saçı ve sakalı ile stereotip İskoç aksanı ile kolayca tanımlanabilir. Springfield İlköğretim Okulu'nda hademe olarak çalışmaktadır ve buradaki bir kulübede yaşamaktadır. Karakterin figürleri, World of Springfield için Playmates Toys tarafından yaratıldı: Willie, her zamanki görünüşü ile tasvir edildi ve 2001 yılındaki 4. dalgada satışa çıktı. "Ripped Willie", 8. dalganın bir parçası olarak ve "Kilted Willie" ise 2003 yılında 14. dalgada satışa sunuldu. Joe Quimby Joseph Fitzgerald O'Malley Fitzpatrick O'Donnell The Edge "Joe" Quimby, ayrıca "Diamond Joe" Quimby ya da kısaca Belediye Başkanı Quimby olarak da bilinen, animasyon TV dizisi "Simpsonlar"'da yer alan kurgusal bir karakterdir. Dan Castellaneta tarafından seslendirilmektedir ve ilk kez "Bart Gets an F" bölümü ile gözüktü. Demokratik Parti'nin bir üyesidir.Quimby, Springfield belediye başkanıdır ve eski Amerikalı Senatör Ted Kennedy'nin ve siyasete girmiş Kennedy ailesinin diğer bazı üyelerinin bir karışımıdır. Joe Quimby'nin ismi, şovun yaratıcısı Matt Groening'in doğum yeri olann Portland, Oregon'daki NW Quimby Street'ten gelmektedir ve Tom ve Jerry'nin yapımcısı Fred Quimby'ye atfen verilmiştir. Dan Castellaneta, Quimby krakterinin aksanını doğaçlama olarak yaptı. Nazan BekiroÄŸlu Nazan Bekiroğlu (d. 3 Mayıs 1957), Türk yazar ve akademisyen. 1997 yılından beri hikâye, deneme, roman ve incelemelerini yayımlamaktadır. 2006 yılında Cam Irmağı, Taş Gemi adlı hikâyesiyle Türk Yazarlar Birliği hikâye ödülü'nü almıştır. 3 Mayıs 1957 günü Trabzon'da doğdu. Edebiyata ilgi duyan bir ailenin üç çocuğundan en küçüğüydü. Babası, “Hedef” adlı mahallî bir gazetenin sahibiydi ve edebiyatın yanı sıra Osmanlı tarihine ilgisi vardı. 14 yaşında iken babası vefat etti. Babası, İçinde Bir Sızı Var adlı hikâyesinin kahramanı olmuştur. İlk ve orta tahsilini Trabzon'da yaptıktan sonra Erzurum'a giderek Atatürk Üniversitesi Edebiyat Fakültesi Türk Dili ve Edebiyatı Bölümü'nü bitirdi (1979). Öğrencilik yıllarında halk edebiyatı ve Orta Asya estetiğinin peşinde idi. Bunu bir ölçüde ilk hikâyelerine de yansıttı. (Hava Hanım Öldü). Gerek sanatkâr, gerekse akademik kişiliğinin gelişmesinde hocası Orhan Okay'dan teşvik ve destek gördü Dört yıl lise öğretmenliği yaptıktan sonra Karadeniz Teknik Üniversitesi Fatih Eğitim Fakültesi Türk Dili ve Edebiyatı Eğitimi Bölümü'ne öğretim görevlisi olarak girdi (1985). Orhan Okay yönetiminde sürdürdüğü Halide Edib Adıvar'ın Romanlarının Teknik Açıdan Tahlili konulu doktorasını 1987 yılında tamamladı. Aynı bölümde öğretim üyesi olarak çalışmaya başladı. Şair Nigâr Hanım konulu çalışmasıyla doçent oldu (1995). İlk kitabı olan "Nun Masalları"nı 1997 yılında yayımladı. 1998'den itibaren Karadeniz Teknik Üniversitesi'nde açılan Türkçe eğitimi bölümünde öğretim üyesi olarak görev yapmakta olan Nazan Bekiroğlu, 4 Mayıs 2001'de profesör olmuştur. Çeşitli dergilerde çok sayıda bilimsel makale, deneme ve öyküsü yayımlanmıştır. İki çocuk annesidir. Lisimahos Lisimahos (Yunanca: Λυσίμαχος, MÖ 360 - MÖ 281) 306'da Trakya, Anadolu ve Makedonya'da hüküm sürmeye başlayan Lysimakhos, Büyük İskender'in valilerinden Makedonyalı bir yöneticiydi. Diadohlar mücadelesinde ön plana çıktı. İpsos Savaşı'nda etkindi. 1896 Yaz OlimpiyatlarÄ±'nda halter 1896 Yaz Olimpiyatları'ndaki halter etkinlikleri, iki farklı branşta düzenlendi. Her iki branş müsabakalarında da en üst yer aynı iki sporcu tarafından kazanıldı. Bronz madalya iki Yunan halterci arasında paylaşıldı. Müsabakaya beş ulustan toplam yedi halterci katıldı. Bu madalyalar Uluslararası Olimpiyat Komitesi tarafından geriye dönük olarak verildi. Aynı zamanda kazananlara gümüş madalya verildi ve sonraki dereceler ödül almadı. Atina Oyunları'na beş ulustan yedi halterci katıldı: Bu madalyalar Uluslararası Olimpiyat Komitesi tarafından geriye dönük olarak verildi. Aynı zamanda kazananlara gümüş madalya verildi ve sonraki dereceler ödül almadı. Almanya ve Macaristan yarışmada halterciye sahipti fakat hiç madalya kazanmadılar. 1904 Yaz OlimpiyatlarÄ±'nda halter St. Louis deki 1904 Yaz Olimpiyatlarında, sadece erkekler için halterde iki dalda müsabaka yapıldı. 2 ulustan 5 halterci katıldı. Ampütasyon Ampütasyon, çıkıntı biçimindeki bir organın tamamının ya da bir kısmının kesilip atılması. Yaralanma, hastalık ve ameliyat yoluyla gerçekleşebilir. Ameliyatta yapıldığında hayat kurtarıcı etkiye sahip olabilir; kangrenin yayılmasını (örneğin diyabetik hastalarda), enfeksiyon yayılmasıyla beraber kan kaybını engellemek amaçlı yapılabilir. Bunun dışında uzvun kemiği veya kaslarında bir tümör, uzvun şekli itibarıyla kullanılamaz durumda olması veya soğuk ısırması nedeniyle gerçekleştirilebilir. 1989 Avrupa Erkekler Voleybol Şampiyonası 1989 Avrupa Erkekler Voleybol Şampiyonası, 23 Eylül-1 Ekim tarihleri arasında İsveç’te düzenlendi. On altıncı şampiyonaya on iki Avrupa ülkesi katıldı. Maçlar Stokholm ve Örebro kentlerinde oynandı. Avrupa şampiyonluğunu tarihinde ilk kez İtalya kazandı. Dersimiz: AtatÃ¼rk Dersimiz: Atatürk Turgut Özakman'ın senaryosunu yazdığı Atatürk'ün hayatını konu alan bir filmdir. Yönetmenliğini Hamdi Alkan'ın yaptığı filmde Halit Ergenç, Atatürk'ü canlandırmıştır. Theofilos Theofilos (Yunanca: Θεόφιλος) (d. 813 - ö. 20 Ocak 842), 2 Ekim 829-20 Ocak 842 arasında Bizans imparatoru olmuştur. Frigya Hanedanı imparatorlarından ikincisi idi. Hârûnürreşîd'in yaptığı gibi tebdil-i kıyafet halk arasına karışıp şikayetlerini dinleyerek suçlu gördüklerini makamını ve rütbesini önemsemeksizin cezalandıran Theofilos adalet konusuna ayrıca önem vermekteydi. Theofilos, Pontus'ta idareyi sağlamlaştırmak adına Bukellarion themasının kuzeydoğusunu Paflagonya, Armeniakon themasının kuzeydoğusunu da Haldia adıyla yeni birer thema olarak tanımlamış; Anatolikon ve Armeniakon topraklarının bir kısmını da sonraları thema olacak olan üç yeni kleisura olarak düzenlemiştir: Harsianon, Kappadokia ve Seleukia. Aynı zamanda Kırım'daki Bizans şehirleri de Klimata theması altında birleştirilmiştir. Uzun bir süre Slav Thomas hadisesi haricinde Bizans için ciddi bir tehdit oluşturmayan Arapların 830'dan itibaren iç karışıklıklara son verilmesini takiben yeniden Bizans sınırları içerisine gerçekleştirmeye başladıkları akınlar 837 yılına gelindiğinde oldukça ciddi bir hal almıştır. Daha öncesinde Panormos, Taras ve Barion'u zapteden Araplar Dazimon yakınlarındaki muharebede bizzat imparatorun başında bulunduğu orduyu bozguna uğratmış ve 12 Ağustos 838'de surlardaki zayıf bir noktada gedik açarak Amorion'u ele geçirmiştir. Amorion'un aynı zamanda mevcut imparatorun mensubu olduğu hanedanın çıktığı şehir olması ve Amorion'un 42 Şehidi olayı nedeniyle Bizanslılar açısından oldukça yıkıcı bir etki yaratmış, Theofilos Franklar ile Venedik'ten Araplara karşı yardım istemek zorunda kalmıştır. Theofilos, Bizans İmparatoru II. Mihail ile Ermeni asıllı olan karısı "Thekla"nın oğludur. Theofilos'a imparator V. Leon vaftiz babalığı yapmıştı. II. Mihail 822'de imparatorluk tahtına geçer geçmez genç oğlu Theofilos'a ortak imparator olarak tac giydirtti. Ama 8 yıl yaptığı bu ortak imparatorluk döneminde, kronolojik tarih kitaplarında ismine rastlanmadığı için, sadece törensel bir rol oynadığı kabul edilmektedir. Örneğin Slav Thomas, Konstantinopolis surları önüne gelip şehri kuşattığı zaman surları koruyanlara moral vermek için şehir surlarında gezdirilen kutsal gerçek haç parçası ve Meryem Ana'nın kutsal elbisesini taşıyanın 16 yaşındaki genç Theofilos olduğu sanılmaktadır. Taşralı ve kekeme olduğu için eğitim alamayan babası II. Mihail'in tam aksi olarak Theofilos çok iyi bir eğitim gördü. Başta askeri eğitimine çok önem verildi ve saltanatı sırasında Araplara karşı yaptığı seferlerde iyi eğitilmiş, dirayetli bir komutan olduğunu ortaya koymuştur. Diğer taraftan kültürel eğitimine de önem verilip zamanında ün yapmış olan gramerci "Ioannis Hylilas" hocası olarak seçilmişti. Gayet kültürlü entelektüel bir kişi olarak yetişti ve saltanatı sırasında sanat ve edebiyata çok yakından ilgi gösterdi ama Theofilos'un güzel sanatlara ve müziğe ilgisi çok olmakla beraber, bu alanlarda zevklerinin pek yüksek seviyeye erişmemesi nedeniyle tenkide uğramıştır. Özellikle zamanının İslam kültürüne yakından ilgi duydu ve kendi daha çok küçükken ölmüş olan Abbasi Halifesi Harun Reşid'in davranış, tutum ve düşünüşleriyle çok ilgilendi ve hatta onu kendine bir kılavuz olarak seçti. Örneğin, daha önceki imparatorların aksine, şehirde tebdil gezerek halkın kendisi ve idaresi hakkında neler düşündüğünü öğrenip anlamak ve siyasetini bunlara uyarak kurup, uygulamalarında adil davranışlarda bulunmayı tercih ettiği bilinerek zamanında halk arasında büyük bir ün yaptı. 2 Ekim 829 tarihinde babası II. Mihail'in ölmesiyle Theofilos tek tam yetkili imparator olarak saltanata başlamıştır. Babası Bizans'ta devam eden putkıran-putseven mücadelesinde, putkıran inançlara sahip olup putkıran politikalar uygulamakla beraber, yatıştırıcı tutumuyla tanınmıştı. Buna karşıt Theofilos putkıran politikasını daha sertçe uygulamayı tercih etti ve 832'de ikonalara dinsel sevgi gösterilmesini yasaklayan yeni bir imparatorluk kararı yayınladı. Theofilos aldığı yüksek kültür ve eğitim dolayısıyla kendini bir uzman hukukçu ve hukuk felsefecisi olarak görmekteydi. Tahta hemen geçtikten sonra adaleti yerine getirmek hedefiyle V. Leon'ya karşı babası ile birlikte komplo düzenleyenleri tutuklatıp idam edilmelerini sağladı. Bu biraz acayip kaçan adalet tutumuna rağmen Theofilos'un İmparator olarak yargıladığı davalarda bir adil hakim olduğu ünü ölümünden çok sonra da devam edip gelmiştir. XII. yüzyılda Bizans'ta hazırlanan, bir edebi güldürü eseri olarak yazılmış, "Timarion" adlı eserde Theofilos alt-dünyada bir yargıç olarak gösterilmiştir. Theofilos hemen tahta geçtikten sonra imparatorluğun hem batısında hem de doğusunda iki cepheden Abbasiler ile savaşa girmek zorunda kaldı. Theofilos tahta geçmesinden hemen sonra 830'da Arap donanması ve ordusu tekrar Sicilya'yı ele geçirmek için bir sefere başladı. Araplar bir yıl süren bir kuşatmadan sonra 831'de Sicilya'nın merkezi Palermo'yu ele geçirdiler. "Sicilya Emirliği"ni bu şehir başkent olarak kurup bu adaya yerleşip yayıldılar ve Sicilya'nın bir Arap ülkesi olması sağlandı. 830'da Abbasiler halifesi Memun komutasında Arap orduları Anadolu'ya akın hücumlarına geçtiler. Bu hücumları önlemek için Theofilos ordusuyla güney Anadolu'ya gitti ama o yıl Bizanslılar, yapılan çarpışmalarda yenilip birkaç kaleyi ellerinden kaybettiler. 831'de buna karşıt olarak Theofilos büyük bir ordu ile Kilikya'ya (modern Çukurova) girdi ve Tarsus şehrini tekrar eline geçirdi. İmparator Konstantinopolis'e dönüp yapılan bir zafer alayıyla şehre girdi fakat o sonbaharda Abbasi orduları tekrar hücumlara geçtiler. Kapadokya'da yapılan bir çarpışmada Bizans ordularına galip geldiler. 833'te ise yine aynı bölgeye Bizans orduları gayet başarısız bir sefer yaptılar ve geri püskürtüldüler. Bu başarısızlıklar dolayısıyla Theofilos barışsal çarelere başvurdu. Abbasi halifesi Memun'a gönderdiği iki mektup ve elçi heyeti ile Abbasiler elinde bulunan 7.000 Bizans esirine karşılık 100.000 Bizans altını tazminat vermeyi kabul etti. Abbasi halifesi Memun bu barış teklifini kabul etmemekte ısrarlı idi ama tam bu sırada Memun hastalanıp öldü. Yine de 834'te Abbasiler Bizanslılarla bu şartlarla bir barış antlaşması imzaladılar. Doğuda Abbasilerle savaş kesilmesinden faydalanan Theofilos, Bulgar Çarı Krum'un Balkanlardan toplayıp Tuna Nehri kuzeyine yerleştirdiği Bizanslı köylü köleleri esaretten kurtarıp onları tekrar Bizans topraklarına geri almak için bir askerî harekât başlattı. Yaklaşık olarak 836'da yapılan harekât başarıyla sonuçlandı ve Bulgarlar ile Bizans arasındaki barış bir yeni antlaşma ile tekrar tesis edildi. Tüm bu çabalara karşın doğu sınırlarında barış devam ettirilemedi. 834'te birçok İranlı ve diğer Abbasi imparatorluğu altında yaşayan halk Bizans arazilerine göç etmeye bağladı. Bunlardan Nasr adlı İran asıllı bir askeri komutan din değiştirip Teofobos adını alıp bir Bizans generali oldu ve imparatorun teyzesi İrene ile evlendi. Abbasilerle ilişkilerin bozulmasını karşılamak isteyen Theofilos yeni bir savaş için hazırlıklıklarına başladı. 837'de Theofilos Güneydoğu Anadolu'ya ve Abbasi halifelerinin başkenti Bağdad'a doğru 70.000 kişilik bir ordu ile sefere çıktı. Bu ordu ile Melitene (modern Melitene) ve Samosata (günümüzde baraj gölü altında kalan Samsat) kalelerini tekrar eline geçirdi. Suriye'de Halife Mutasım'ın doğum yeri olan Zibatra (Bizanslılarca Sozopetra) kalesini de alıp bu kaleyi ve şehri yıktırdı. Bu zaferden sonra Theofilos Konstantinopolis'e döndü ve o zaman artık nadir görülen antik Roma İmparatorluğu zamanında olduğu gibi çok şaşaalı bir "Zafer Alayı" ile şehre girdi. Abbasi halifesi Mutasım buna karşılık olmak üzere büyük bir ordu toplayıp 838'de iki koldan Anadolu'ya hücuma geçti. Theofilos bu Arap ordularının birleşmesini önlemek amacıyla ilerleyen Arap ordusunun bir kolu üzerine 25.000 (veya 40.000) kişilik ordu ile yürüyüp bir askeri çatışmaya hazırlandı. 21 Temmuz, 838'de Arap ve Bizans orduları, günümüzde Dazimon mevkinde, Dazimon Muharebesi adı verilen bir çatışmaya giriştiler. Bu Abbasiler ordusu kolunun komutanı olan Emir Afşin Bizanslıların hücumuna karşı koyup bir karşı hücuma geçerek bu muharebeyi kazandı. Bizans ordusu dağıldı ve Halife'nin Anadolu'da ilerlemesine bundan sonra hiçbir direniş göstermedi. Mutasım komutasındaki Abbasi ordusu kolu Ankara kalesini eline geçirdi. Emir Afşin komutasındaki ordu koluyla orada birleşti. Birleşik büyük Abbasi ordusu, Theofilos'un bağlı olduğu hanedanının ortaya çıktığı şimdiki Bolvadin civarında Bizans'ın ikinci büyük şehri ve çok önemli kalesi olan Amorium üzerine yürüdü ve bu kaleyi kuşatma altına aldı. Bu kale 55 gün süren bir direniş gösterdi fakat şehir içindeki bir köle ihanet edip Abbasiler şehir surlarının en zayıf taraflarını işaret etti ve surları oradan yıkmayı başaran Abbasiler ordusu, 23 Eylül 838'de şehri eline geçirdi. 838de Theofilos Bağdad'a Abbasi halifesi Mutasım'a Patrik İoannis başkanlığında bir elçiler heyeti gönderdi. Bu elçiler heyeti halife ve sarayına verdikleri çok ihtişamlı ve değerli hediyeler yanında Bağdat halkına 36.000 Bizans altını dağıtarak Bizans'ın zenginliğini Abbasilere açıkça göstermeyi başardılar. Halife Mutasım'ın çok başarılı Anadolu seferi sırasında halifenin en yüksek komutanlarının halife aleyhinde bir komplo hazırladıkları öğrenildi. Abbasiler ordusu Abbasileri başkenti Samarra'ya döndükten sonra halife bu komutanları tutuklatıp idam ettirdi. Emir Afşin bu komploya katılmamıştı ama diğer entrikalara katıldığı tespit edilip tutuklandı ve 841 ilkbaharında hapiste iken öldü. 841 civarlarında o zamanlar Bizans'a tâbi devlet olan Venedik Cumhuriyeti Bizans'ın Arapları Güney İtalya'da Kalabriya'dan atmak için giriştiği sefere her biri 200 asker taşıyan 60 kadırgalık bir filo desteği gönderdi. Ama bu sefer hedefine ulaşamadı. Diğer taraftan 842'de 400 kadar kadırga tipi gemiden oluşan büyük bir Arap donanması Suriye kıyılardan Bizans sahillerine hücum etmek üzere hazırlandı. Bu donanma hedefine varamadan hiç beklenmedik büyük bir fırtınaya tutuldu ve 7 gemi hariç bütün gemiler parçalanıp battı. Halife Mutasım bundan haberdar olmadan Ekim 841'de hastalanıp, 5 Ocak 842'de öldü. Theofilos ise Dazimon Muharebesi ve Amorium şehrinin kaybedilmesi acısından çok etkilendi. Sağlığı gittikçe bozulmaya başladı ve 20 Ocak 842'de öldü. Tarihçiler Theofilos'un imparatorluk dönemini değerlendirmede değişik sonuçlara varmaktadırlar. Bazıları onu en yetenekli Bizans imparatorlarından biri olarak kabul etmektedirler. Diğerleri ise onu sıradan, hiçbir üstün özellik göstermeyen bir imparator olarak görmektedirler. Şu şüphesizdir ki devlet idaresindeki yozlaşmayı ve rüşvet yemeyi durdurmaya büyük gayret göstermiştir. Devletin ve devlet memurlarının halka yaptıkları küçük ve büyük zulümleri ortadan kaldırmak ve idaresinde adaleti ve tarafsız tutumu sağlamak için elinden geldiğini yapmaya çalışmıştır. Harp sırasında ordusunu ve askerlerini komuta etmesindeki üstün yetenekleri hiç sorun götürmez ve kendini askerleri ile bir tutup onlara kendini sevdirmeye çalışmaktan korkmadığı gerçektir. Theofilos Anadolu'da büyük savaş masrafları yapmıştır. Ayrıca ülkesinde, özellikle Konstantinopolis'te, önemli mimari eserler bırakmıştır. İstanbul surlarını pekiştirtmiş ve İstanbul'da Bizans'ın son çağlarına kadar uzun müddet hizmet veren bir hastane binası yaptırmıştır. Bu yüksek harcamalara rağmen Theofilos zamanında devlet maliyesi dengeli, devlet hazinesi dolu ve imparatorluk topraklarında sanayi ve ticaret çok gelişmiş ve gelişmekte bulunmaktaydı. Buna başlıca nedenin Theofilos'un çok etkin devlet idarecisi olduğu ifade edilmiştir. Theofilos 17 yaşında tahta geçtiği zaman evli değildi. Babasının ikinci eşi ve üvey annesi olan Efrosini Bizans themalarına bir buyruk göndererek buralarda olan soylu bakire kızları imparatorla evlenecek soylu bir kız olarak seçmek üzere Konstantinopolis'te yapacağı bir görücülük gösterisine davet etti. Mayıs 830'da yapılan bu gösteride Paflagonyalı Ermeni asıllı bir soylu, büyük toprak sahibi olan bir Bizans donanması amiralinin kızı olan Theodora imparatora gelin olarak seçildi. Nikâh merasimi 5 Haziran 830 tarihinde Ayasofya'da yapıldı. Bundan sonra Efrosini bir manastıra çekilip imparatoriçelik görevini Theofilos'un karısı Theodora'ya bıraktı. Theofilos ile "Theodora"nın 7 çocuğu olmuştur: Theofilos öldükten ve oğlu III. Mihail imparator olduktan sonra, 856 yılında III. Mihail annesi ve dört kızkardeşini önce Kariye manastırına ve sonra da Sen-Eufrosine manastırına rahibe olarak koydurmuştur. Bunların manastırda hayatlarının çok mutsuz olduğu yazılmıştır. I. Basileious saltanatı sırasında Theodora ve bu rahibe olan üç kızı öldükleri zaman imparatorun emri ile büyük-annelerin de gömülmüş olduğu Teoktista Gartria manastırı mezarlığına gömülmüşlerdir. Theofilos'un damadı Aleksis Museles ise bir komploya adı karıştığı için kayınpederi Theofilos tarafından bir manastıra keşiş yaptırılmıştır. Aleksis Museles yaklaşık olarak 839'da öldüğü zaman, onun karısı ve Theofilos'un kızı olan Maria imparator tarafından Üsküdar'da (o zamanki Chrisopolis)'de yaptırılan bir manastıra rahibe yapılmıştır. Ä°lhan Tekeli İlhan Tekeli (6 Kasım 1937, İzmir), Türk sosyal bilimci, şehir ve bölge plancısı, sosyolog. İlk ve Ortaöğrenimini İzmir’de yapmıştır. İstanbul Teknik Üniversitesi İnşaat Mühendisliği Bölümü’nden mezun olmuştur. 1964’te, Ortadoğu Teknik Üniversitesi’nde, Şehir ve Bölge Planlama alanında; 1966’da Pennsylvania Üniversitesi’nde yüksek lisansını tamamladı. 1968’de İstanbul Teknik Üniversitesi’nde Şehir Planlama konusunda doktora yaptı. 1970'ten bu yana, Ortadoğu Teknik Üniversitesi’nde Şehir ve Bölge Planlama Bölümü’nde öğretim üyeliği yapmaktadır. Yurt dışındaki çeşitli üniversitelerde konuk profesör olarak ders veren Tekeli, birçok belediyede ve kuruluşta danışma kurulu üyeliği de yapmıştır. Tarih Vakfı’nın kurucusu ve başkanı olmasının yanı sıra, World Academy for Local Government and Democracy (Yerel Yönetim ve Demokrasi için Dünya Akademisi)’de İcra Heyeti’nin kurucusu ve üyesi olmuştur. Değişik dillerde, elliden fazla kitabı, dört yüzden fazla makalesi ve konferans tebliği bulunan Tekeli, Sosyal Bilimler alanında birçok ödül kazanmıştır. 1964’ten bu yana, şehir ve bölge planlama, planlama teorisi, makro coğrafya, göç coğrafyası ve politik davranış, Türkiye’deki yerel yönetimlerin teorisi ve tarihi, kentleşme ve kentsel politika, ekonomi politikası, Türkiye’nin ekonomi tarihi, kent ve toplum tarihi gibi alanlarda yayımlanmış pek çok eseri vardır. Mimarlığa Katkı Dalı Başarı Ödülü sahibidir. 2016'da Sakıp Sabancı Uluslararası Araştırma Ödülü'nü kazandı. Sosyal bilimler alanında birçok ödüle sahiptir. Görice Kuzeybatı Havalimanı Görice Kuzeybatı Havalimanı (ICAO: LAKO) Arnavutluk'un güneydoğusundaki Görice ilindedir. 01/19 doğrultusunda bir adet pisti bulunmakadır. Pistin uzunluğu 2,278 metredir. Yüzeyi beton/topraktır. İsa Eşme İsa Eşme, (d. 1 Nisan 1947, Devrek), Türk profesör. 1970'te Çapa Yüksek Öğretmen Okulu'nu bitirdikten sonra 7 yıl öğretmenlik yaptı ve 1977'de asistan olarak üniversiteye geçti. Katıhal fiziği alanında, 1983 yılında doktor, 1989 yılında doçent, 1995 yılında profesör unvanlarını aldı. 1983 yılından beri çalıştığı Marmara Üniversitesi'nden Ağustos 2000'de ayrıldı ve Maltepe Üniversitesi'ne geçti. Burada Eğitim Fakültesi Kurucu Dekanı olarak görev yapan Eşme, Mart 2005'te YÖK üyeliğine, Ağustos 2005'te YÖK Başkanvekilliğine atandı. 2008 yılında YÖK başkanvekilliğinden istifa etti ve 2009 yılında da YÖK üyeliği son buldu. José Mujica José Alberto Mujica Cordano (d. 20 Mayıs 1935, Montevideo, Uruguay), Uruguaylı siyasetçi. 2009 Başkanlık Seçimleri'nde başkanlığa seçilmiştir. 2010 ve 2015 yılları arasında devlet başkanlığı yapmıştır. Aylık 12 bin dolar maaşının %90'ını hayır kurumlarına bağışlayan Mujica, dünyanın en fakir devlet başkanı olarak anılmaktadır. Paşmaklık Paşmaklık, diğer adıyla arpalık, Osmanlı'da evlenen hanedan üyesi kızlara veya padişahın eşlerine verilen miri arazilerdir. Padişahın annesi, kızları ve hanımlarının ihtiyaçları için devlet tarafından tahsis edilen arazidir. 17-18. yüzyıllarda yaygınlaşmıştır. 18. yüzyıldan itibaren paşmaklık terimi kullanımına son verilmiş ve bunlar has tabiriyle anılmaya başlanılmıştır Gelirleri padişah kızlarına, annelerine ve eşlerine ayrılan topraktır. Paşmak (başmak) “ayakkabı, pabuç” anlamına gelir. Türk-İslâm devlet teşkilâtında başmakdâr adıyla bir görevli de bulunmaktadır. Osmanlı'da ise daha çok kadın ayakkabıları için kullanılmıştır. Sironsa Hayvanat BahÃ§esi Sri Lankanın Colombo kentinde bulunur.Fazla bilinmemekle beraber dünyanın en büyük hayvanat bahçelerinden biridir.Sadece memeli hayvanlar bulunur.Bu yüzden Sironsa Memeli Parkı dendiği de olur. Hayvanat bahçesinin bazı hayvanları: Amur Parsı, Asya Fili, Kakım, Kara Antilop, Küçük Panda(Kırmızı Panda), Kızıl Geyik, Hint Tapiri, Hint GergedanÄ±, Barasinga, Asya MandasÄ±, Kar Parsı, Malaka(Güneş)Ayısı, Bengal KaplanÄ±, Mirket, Pallas Kedisi, Porsuk ve Bayağı Vaşak. Bu hayvanat bahçesinin giriş fiyatı diğer hayvanat bahçelerine göre düşüktür.Bunun nedeni buranın sahibinin bunu para için değil tüm milletinin böyle hayvanları görmesini istemesidir. Pakfront Pakfront, Alman kuvvetlerince II. Dünya Savaşı sırasında Doğu Cephesi’nde geliştirilen bir askeri savunma taktiğidir. Tank cephesi olarak Türkçe’ye çevrilebilecek olan bu kavram, Almanca tanksavar topuna verilen addan gelmektedir. Almanca PanzerabwehrKanone (tank savunma topu) sözcüğünün baş harflerinden türetilmiştir. Kızıl Ordu kısa sürede bu taktiği kendi savunma sistemlerine entegre ettiler ve onu, son derece etkili bir şekilde Kursk Savaşı (Temmuz – 1943) sırasında kullandılar. Doğu Cephesi’nde 1941 yılı sonları ve 1942 yılında, çok sayıda Sovyet tankının taarruzları sırasında Almanlar, kendi tanksavar savunmalarındaki bir yetersizliği fark ettiler. Tek bir komuta altında toplanmaksızın tek ya da küçük gruplar halinde kullanılan tanksavar silahları, Sovyet taarruzlarının sayısal üstünlüğü karşısında eziliyordu. Tank cephesi, bu Sovyet üstünlüğüne karşı geliştirilmişti. Hedeflerin belirlenmesinden ve ateş idaresinden sorumlu bir subayın komutası altında on kadar tanksavar topu bir araya getirilerek bir tanksavar cephesi oluşturuldu. Bu şekildeki bir düzenleme, tüm topların belirlenmiş hedeflere ateş açmasıyla, özellikle pusu etkisinin bir anda kendini göstermesine olanak sağlıyordu. Topların tek hedefe ateş açması sonucu, isabet şansı artmış oluyor, dolayısıyla hedefin ateşe karşılık verme olasılığı da düşürülüyor. Bu taktiğin son derece etkili olduğu görüldü ve kısa sürede Kızıl Ordu tarafından kendi sistemine uyarlandı. Sıklıkla, kendi ateş hatlarında çok sayıda tanksavar cepheleri, mayın tarlaları, tank hendek ve engelleri ile birlikte kullanıldı. Sovyet sisteminde pusu taktiği daha belirgin biçimde uygulandı. Tüm toplar, önemli bir tek hedefe (çoğu kez ağır zırhlı araçlar) nişan alıyor ve komutla aynı anda ateş edebiliyordu. Böylece silahların bileşik etkisi gerçekten de hedefin anında imha olmasını sağlıyordu. Bu teknik özellikle Alman komuta tanklarına ve ağır zırhlı araçlara karşı etkili oldu. Sovyet tanksavar cephesine karşı Almanlar da panzerkeil sistemini geliştirdiler, bu sistem, sınırlı bir etkiye sahipti. Kursk Savaşı’nda Sovyet tanksavar cephesi Kursk çıkıntısının güney kesiminde Alman taarruzlarını yavaşlatırken kuzeyde tamamen durdurdu. Panzerkeil, yetersiz bir önlem olarak kaldı. Del Castillo sendromu Sertoli sendromu ya da Del Castillo sendromu erkek infertilitesinde tespit edilen bir tanıdır. Testis dokusunda olması gereken sperm üretim hücrelerinin (spermatogonium) olmaması durumudur. Biyopsi yöntemiyle bulgulanmaktadır. Frédéric Bazille Jean Frédéric Bazille (6 Aralık 1841 – 28 Kasım 1870), Fransız izlenimci ressam. Eserleri genelde, ön planda figürlerin bulunduğu en plein air (açık havada) çizilmiş peyzajlardır. Frédéric Bazille Fransa'nın Montpellier kentinde zengin bir Protestan ailenin çocuğu olarak doğdu. Eugène Delacroix'nın bazı eserlerini gördükten sonra resimle ilgilenmeye başladı. Ailesi, aynı zamanda tıp okuması şartıyla resim eğitimi almasına izin verdi. Bazille 1859'da tıp eğitimine başladı ve eğitimini devam ettirmek için 1862'de Paris'e taşındı. Burada Pierre-Auguste Renoir ve Alfred Sisley ile tanışarak izlenimci resme yaklaşmaya başladı. Charles Gleyre'in stüdyosunda eğitim gördü. 1864'te tıp sınavlarını veremeyince, tam zamanlı ressamlığa başladı. Yakın arkadaş çevresinde Claude Monet, Alfred Sisley ve Édouard Manet vardı. Maddi açıdan sıkıntısı olmayan Bazille, etrafındaki ressam grubuna kendi stüdyosunda yer verdi ve resim malzemeleri sağladı. Monet ve Bazille ilk kez 1863 yılında resim yapmak amacıyla Chailley'e gittiler. 1867 yılına gelindiğinde her iki ressam da atölyede kullanılan modellerin yerini tutacak figür arayışına girdiler. Bunun üzerine de arkadaşlarını ve ailelerini kendilerine açık havada poz vermeleri için ikna etmeye çalıştılar. Bazille'in en bilinen eseri olan Orsay Müzesi'ndeki "" (1867-68) bu çabalar sonucunda ortaya çıktı. "Bazille Ailesi" olarak da bilinen tablo 1867 Paris Salonu'nda "X Ailesi" olarak sergilendi. Bazille, resim yapmak için aile fotoğraflarından da yararlandı. Ressam, önemli eserlerini vermeye başladığında henüz yirmi üç yaşındaydı. Bunlardan biri olan, Orsay Müzesi'ndeki "" tablosunu 1864'te çizdi. Bu tabloda, ressamın kuzini Thérèse des Hours'un portre benzeri görüntüsü arkadan görülürken, resmin arka planında kadının bakmakta olduğu güneş altındaki kasaba manzarası vardır. 1868 ve 1869 yıllarında, sanatçı, gene açık havada içinde çıplak kadın figürlerinin olduğu tablolar yapmaya başladı. 1870 yılındaki Salon'da "Yaz Mevsiminden Bir Görünüm" ve "Lez Irmağı'nda Yıkananlar" adlı eserleri sergilendi. Ressam, Fransa-Prusya Savaşı'nın çıkmasından bir ay sonra, Ağustos 1870'te Zouave alayına katıldı. Aynı yılın 28 Kasım günü Beaune-la-Rolande Muharebesi'nde, yaralanan komutanın yerine geçerek birliğin komutasını aldı ve Alman mevzilerine taarruz başlattı. Başarısız olan bu taarruz sırasında iki defa vuruldu ve savaş alanında öldü. Babası birkaç gün sonra cenazesini aldı ve cenaze töreni bir hafta sonra Montpellier'de yapıldı. Bazille'in son eseri yarım kalmış olan "Lez Kıyılarından Manzara"'dır. Paula Modersohn-Becker Paula Modersohn-Becker (8 Şubat 1876, Dresden - 21 Kasım 1907, Worpswede), ülkesinde dışavurumculuk akımının en erken temsilcilerinden biri olan Alman ressam. Dresden kökenli olan Paula Becker resim çalışmalarına başladıktan sonra Bremen'in yakınlarında bulunan Worpswede köyünde doğaya dönüşü savunan ve köy yaşantısının sade değerlerine önem veren bağımsız sanatçılar topluluğuna katıldı. Burada ressam Otto Modersohn ile evlendi. Worpswede ressamlarını yeteri kadar cesur bulmadığından dışarıdan ilham alma yoluna gitti ve birçok kere Paris'te avangartçıları ziyaret etti. Paula Modersohn-Becker sanatını icra ettiği on dört yıl gibi kısa bir dönem süresince yedi yüz elli kadar tablo, on üç baskı ve bin kadar desen yaratmıştır. Kendine özgü stili geleneksel ile modern arasında birçok ekolden etkilenmesinin bir sonucudur. Resimleri Cézanne, van Gogh ya da Gauguin'in izlenimciliğinden, Picasso'nun kübizminden, fovizmden, Japon sanatından ve hatta Alman rönesansından izler taşır. Eserlerinin anlatım gücü tek başına 20. yüzyıl başı sanatının ana hatlarını özetler. Paula Modersohn-Becker otuz bir yaşında, çok erken bir yaşta doğum sonrası ortaya çıkan komplikasyonlar sonucu yaşamını yitirdi. Sanatçı günümüze kadar Almanca konuşan ülkeler dışında pek fazla tanınmamıştır. Paula Becker, yedi erkek ve kız kardeşin üçüncüsü olarak dünyaya gelmiştir. Babası Carl Woldemar Becker'in mesleği mühendislikti ve annesi Mathilde Türingiya'in tanınmış soylu ailelerinden olan von Bültzingslöwen ailesinden geliyordu. Carl Woldemar Becker'in daha sonraları kızına gönderdiği mektuplardan kültürlü ve dünyaya açık bir kişi olduğu anlaşılmaktadır; hem Paris'i hem de Londra'yı görmüş olan babası çok iyi Rusça, Fransızca ve İngilizce bilmekteydi. Paula'nın anne tarafı da aynı şekilde seyahate yatkındı: Büyükbaba von Bültzingslöwen yurtdışında bir birliğe komutanlık etmiş ve annesi Mathilde'in erkek kardeşlerinin çoğu İndonezya, Yeni Zelanda ve Avustralya'ya göç etmişti. Becker çocuklarının eğitiminde sanat, edebiyat ve müzik çok önemli bir yer tutmaktaydı. Paula, kızkardeşleri gibi piyano dersleri aldı. Çok güzel bir sese sahip olan Paula'nın en büyük ablası şan dersleri de aldı. Aile Richard Wagner'in eserlerine büyük bir hayranlık duysa da Paula Wagner'i ""Alman değil"" ("undeutsch") diye eleştiriyordu. Goethe, aile içinde tüm zamanların en büyük şairi sayılıyordu. Paula'nın yaşam öyküsünü yazanlara göre Becker ailesi orta sınıf ve küçük burjuvazi idi ve çok zengin değillerdi. Paula Becker'in Dresden'de geçirdiği yaşamının ilk on iki yılı hakkında çok fazla bilgi yoktur. Ancak on yaşında iken başından geçirdiği dramatik bir kazanın izlerine rastlanır. Paula, iki kuzini Cora ve Maidli Parizot ile bir kumtaşı ocağının tünellerinde oynarken göçük altında kalırlar. Paula ile Maidli zamanında göçükten kurtulurlar ama on bir yaşındaki Cora Parizot yıkıntılar altında kalır ve boğularak ölür. Çok sonraları Rainer Maria Rilke'ye yazdığı bir mektupta Paula Modersohn-Becker bu olaydan çok etkilendiğini belirtir. Yaşamını kaleme alan Lieselotte von Renken'e göre bu olay ressamın kariyerini seçme yolundaki kararlılığının temelini oluşturmaktadır. Carl Woldemar Becker 1888 yılında Bremen şehrinde inşaat alanında bir göreve atanır ve aile Dresden'den ayrılır. Özellikle bu dönemde çok parlak bir kültürel atmosfere sahip olan Bremen şehrinde Paula'nın annesi sanat çevrelerinde çok yakın arkadaşlıklar kurar ve Becker ailesi sanatçılarla çok yakın ilişki içine girer. Paula Becker, ailesi tarafında 1892 yazının başında dil öğrenmesi için İngiltere'ye gönderilir. Londra yakınlarında yaşayan üvey halasının yanına hem İngilizce hem de ev idaresini öğrenmek için gider. Eniştesinin desteğiyle sanat dersleri de alır. Kroki üzerine birkaç dersten sonra özel bir Güzel Sanatlar okuluna gitmeye başlar. Günde altı saat geçirdiği bu okulda desen tekniklerine giriş yapar. Bu dersler kısa süre sonra sona erer çünkü ailesi tarafından bir yıllığına gönderilmiş olsa da yurt özlemi, aile hasreti ve halasının katı disiplini nedeniyle Paula altı ay gibi bir süre sonra Almanya'ya geri döner. Babasının üzerindeki etkisi ve ona duyduğu saygıdan ötürü Paula Becker 1893 yılından itibaren Bremen'de bir öğretmen okuluna gitmeye başlar. İstemeye istemeye en büyük ablasının yolundan giderek bu okula devam eder. Yine de bu okula devam etmeyi kabul etmesinden ötürü babasını resim dersleri almaya razı eder. Resim derslerini ressam Bernhard Wiegandt'ın evinde alır ve ilk defa gerçek modellerle çalışma fırsatı bulur. Bu döneme ait erkek ve kızkardeşlerinin portreleri ve 1893 yılında gerçekleştirdiği ilk otoportresini bulunur. Sanatsal aktivitelerine rağmen okulunu başarı ile bitirerek 1895 Eylül ayında öğretmen diplomasını alır. Paula Becker 1893 yılının başında ilk defa Kuntshalle Bremen'de Fritz Mackensen, Otto Modersohn, Fritz Overbeck, Hans am Ende ve Heinrich Vogeler'in verdiği resim sergisi ile Worpswede sanat çevresinin eserleri ile tanışır. Genç kadın bundan etkilenmiş olsa da günlüğünde özellikle çok etkilendiğini belirtmemiştir. Yine de günlüğüne sonradan eşi olacak Otto Modersohn'un bir fundalık peyzajına çok özel bir tat veren garip renklerle bezenmiş bir resmini çok beğendiğini yazar. Paula, annesinin ailesi sayesinde 1896 yılının başında Berlinli Sanatçılar Birliği'nde ("Verein der Berliner Künstlerinnen") altı hafta boyunca desen ve resim kursu almak için Berlin'e gidebildi. Bu resim okulu o dönemde çok gözönündeydi, on bir yıl önce Käthe Kollwitz sanat kariyerine başlangıcını aynı okulda yapmıştı. O dönemde Güzel Sanatlar Akademilerine kabul edilmeyen kadınlar için bu tarz birliklerin varlığı bir gereklilikti. Paula, annesinin eğitim masraflarında indirim alması sayesinde başlangıçta öngörülen altı haftadan daha fazla eğitimine devam edebildi. Hatta Mathilde Becker, kızının eğitim masraflarını ödeyebilmek için evine bir pansiyoner bile almıştır. Öte yandan Paula'nın dayısı Wulf von Bültzingslöwen ve yengesi Cora Paula'yı evlerine kabul etmişlerdi. Berlin'de profesyonel modeller ile yapılan eğitim desene büyük bir önem vermekteydi. Kurslara yalnızca desen konusunda önceden belirli bir ustalığa erişmiş olan adaylar kabul edilmekteydi. Bu dönemden Paula tarafından çizilmiş birçok nü deseni günümüze kadar gelebilmiştir. Çizgiler genel kural olarak çok belirgindir ve kaçınılmaz ışık gölge tekniği göze çarpar. 1897 yılında Paula ilk defa olarak Jeanne Bauck'un sınıfına kabul edilir. Günümüzde unutlmuş olan bu sanatçı öğrencisi üzerinde derin bir etki bırakır ve daha sonra Paris'te bir müddet yaşaması gerektiğine Paula'yı ikna eder. Berlin'de kaldığı süre boyunca Paula müze koridorlarında uzun süre dolaşır. Kendinden yetmiş yıl önce doruğuna ulaşmış Nazarene hareketi sanatçıları kadar Alman ve İtalyan Rönesans ressamlarının tablolarını diğer eserlerden çok daha fazla seviyordu. Özellikle değer verdiği ressamlar arasında Albrecht Dürer, Lucas Cranach, Hans Holbein l'Ancien, Le Titien, Botticelli ve Leonardo da Vinci sayılabilir. Dolayısıyla Paula'nın tercihi sarih formlar çizen ve belirgin çizgilere sahip olan ressamlardan yanadır denilebilir. Anne ve babasının yirmi beşinci evlilik yıldönümü nedeniyle Becker ailesi 1897 yazında Bremen'in yakınlarında bulunan küçük Worpswede köyünü ziyarete gitti. Paula Becker köyün kendine has özelliğinden, manzaranın içerdiği renklerin çeşitliliğinden ve özellikle de birkaç yıl önce orada kurulan "sanatçı kolonisi"den ("Künstlerkolonie") çok etkilendi. Sonbahardan önce bir arkadaşıyla ressamlar ile görüşmek ve çevreyi daha dikkatli incelemek için bir kere daha ziyaret etti. 1898 Ocak ayında miras olarak kendine kalan 600 mark ile kuzenleri Arthur ve Greta Becker tarafından ödenen eğitim ücretlerinin bir kısmını geri ödeyebildi ve ailesi ile anlaşarak Worpswede'ye gitmeye karar verdi. Başlangıçta kısa süreli bir tatil için köyde kalması düşünülmüştü. Mathilde Becker yalnızca iki hafta için Fritz Mackensen'in resim ve desen kurslarına katılmasını ve sonbaharda Paris'e giderek bebek bakıcılığı yapmasını planlamıştı.Mackensen'in kursuna girebilmeyi de babasının nüfuzuna borçludur. Ailenin aldığı tüm bu önlemlere rağmen, 1898 Eylül ayında Paula Becker Worpswede'ye giderken orada daha uzun süre kalmayı ve profesyonel bir ressam olmayı aklına koymuştu. Worpswede'ye 1889 yılında yerleşen sanatçılar büyük sanat akademilerinden bağımsız olduklarını belirtiyorlardı. Büyük çoğunluğu, birkaç yıl önce Wilhelm von Schadow tarafından meşhur edilmiş olan Düsseldorf Güzel Sanatlar Akademisi'nin eski öğrencileriydi. 20. yüzyılın birçok genç sanatçısı gibi resmî kurumların sanat görüşünü ve eski ustaları eleştiriyorlardı. Worpswede'ye sembolik olarak çekilmeleri daha önceden Théodore Rousseau ve Barbizon ekolünün yaptığı gibi eserlerinde doğaya yer vererek doğanın yeniden sanat içinde önemli bir konuma gelmesi isteklerinden kaynaklanıyordu. Worpswede ressamları sanatlarını doğanın ortasında, yapaylıktan uzak ve en basit şekliyle gerçekleştirerek uygarlık tarafından bozulmamış ve hâlâ özgün saflığına sahip olan köylüleri eserlerinde yansıtmak istiyorlardı. Hekeltraş olmak isteyen ve Mackensen'den desen ve model dersleri alan genç bir kadın olan Clara Westhoff ile Paula Becker arasında yavaş yavaş büyük bir dostluk doğdu. Başlangıçta Paula Worpswede resamlarına karşı çekingen davrandıysa da 1899 Martından itibaren özellikle sonradan kocası olacak Otto Modersohn ve Heinrich Vogeler ile arkadaşlığını ilerletmeye başladı. Onların gözetiminde Paula 1899 yazında birçok gravür çalışması yaptı. Bu tarzın katı disiplini ve gravür teknikleri kullanma kısıtları Paula'nın pek hoşuna gitmemişti. Fritz Mackensen'in verdiği dersler başlangıçta Paula'nın yeteneğinin gelişmesine büyük katkı sağlamıştır. Yine de 1898'in sonundan itibaren Paula bu ustanın kendisi için olmadığı hissine kapılmıştır. Gittikçe şekilleri ve renkleri basitleştirme yönünde gelişen kendi stili Worpswede'de pek ilgi görmemiştir. Öte yandan 1899 yılından itibaren katıldığı sergilerde aldığı acımasız eleştiriler resimlerinin Alman kültürünün gelişiminde marjinal kaldığına Paula'yı inandırmıştı. Sergilediği iki eser hakkında 20 Aralık 1899 tarihli "Weser-Zeitung" gazetesinde şu eleştiriyi okuyabiliriz: « Bu çalışmayı değerlendirebilmek için saf bir dil yeterli olmuyor ve saf olmayan bir kullanmayı reddediyoruz. Diyelim ki aynı derecede bir sanatsal aktivite tiyatro ya da müzik alanında gerçekleştirilmiş olsa ve sahneye ya da konser salonuna çıkma küstahlığını göstermiş olsa ıslık sesleri ve yuhalamalar bu bayağılığa anında son verdirirdi. » Max Slevogt, Lovis Corinth, Max Liebermann ya da Wilhelm Leibl gibi sanatçılar Münih ve Berlin'de tanınmaya başlamıştı ancak Almanya'da hâlâ resim salonları ve akademilerinin üstünlüğü geçerliliğini koruyordu. Yeniliklere açıklığı ile Paris sanat alanında ortaya çıkıyordu. Bu nedenle Berlin'de kaldığından beri Paula'nın Fransa'nın başkentine gitmeyi arzulaması çok şaşırtıcı değildir. Paula 31 Aralık 1900 gecesi Paris'e doğru yola çıktı. Roma'nın 19.yüzyıl başında Alman sanatçılar için büyük bir cazibe merkezi olması gibi, Paris 20. yüzyılın başında Avrupa'da bulunan tüm sanat akımlarının buluşma noktası olmuştu. Emil Nolde, Bernhard Hoetger ya da Käthe Kollwitz gibi tanınmış birçok Alman sanatçısı kısa ya da uzun süreler boyunca Paris'te kalır.Paula'nın Worpswede'den arkadaşı Clara Westhoff ise Auguste Rodin'in öğrencisi olabilme hayaliyle 1899'un sonundan beri Paris'te kalmaktaydı. Paula Becker ailesinden aldığı finansal destek ile bu yolculuğa çıkabilmişti. Paris'in 14. "arrondissement"ında "Rue Campagne Première" 9 numaraya yerleşti ve stüdyosunu bit pazarından aldığı birkaç mobilya ile donatabildi. Paula Quartier Latin'de kadınları da kabul eden Colarossi akademisinin kurslarına devam etmeye başladı. Berlin'de yaptığı gibi sık sık müzeleri dolaşıyordu. Ya tek başına ya da Clara ile birlikte, modern Fransız sanatı ile tanışabilmek için, sergileri ve sanat galerilerini de ziyaret ediyordu. Clara daha sonraları bu dönem hakkında anekdotlarında sanat simsarı Ambroise Vollard'a olan ziyaretlerini ve o zamanlar tanınmayan Paul Cézanne'a karşı Paula'nın büyük ilgisini anlatır. Sanat tarihçisi Christa Murken Altrogge'a göre bu ressamın çığır açan yeteneğini fark eden ilk Alman sanatçısı Paula Becker'dir. Paula, Clara'ya yazdığı 21 Ekim 1907 tarihli mektubunda Cézanne'dan « "üzerimde bir fırtına etkisi yaratan üç ya da dört büyük ustadan birisi" » diye söz eder. Hiç şüphe yok ki Paula Becker Paris'te iken Nabi hareketi tarafından düzenlenen büyük sergiye katılmıştır. Japon sanatının tahtabaskılarından derinden etkilenen bu sanatçı grubu gerçeğe sadık kalarak yansıtmaktan çok kendine uygun önemi belirtmek için fantezi renklere ve yüzeylere ağırlık veriyorlardı. Nisan 1900'den beri yeni yüzyıla girişi kutlamak için büyk Dünya Fuarı sergilenmekteydi. Bu olay nedeniyle Fritz Overbeck ve peyzajcı Otto Modersohn Haziran ayında Paris'e gelir. Paula Becker Otto'yu daha önceden tanıyordu ve kendinden on bir yaş büyük olan bu ressamın eserlerine Worpswede'de hayran kalmıştı. Modersohn, sağlık sorunları nedeniyle Worpswede'de kalan Hélène ile evliydi. Otto Paris'te iken eşi Worpswede'de öldü ve bu nedenle Modersohn ve Overbeck kısa sürede Almanya'ya dönmek zorunda kaldı. Clara Nunes Clara Nunes (d. 12 Ağustos 1942 Paraopeba; ö. 2 Nisan 1983) Brezilyalı şarkıcı. Antônio Carlos Jobim, Caetano Veloso ve Gilberto Gil gibi sanatçılarla, Brezilya müziği ve Samba (müzik)'ya katkıları olan sanatçı. Samba şarkıcılarının en önemlilerinden kabul edilir. 2 Nisan 1983 tarihinde bir varis ameliyatında yaşamını talihsiz biçimde yitirmiştir. Tatyana Bulanova Tatyana Bulanova (Rusça: Татьяна Ивановна Буланова / "Tatyana Ivanovna Bulanova", lakap: Tanya, d. 6 Mart 1969 - ; Leningrad, Leningrad Oblastı, RSFSC), Rus şarkıcı. 6 Mart 1969 tarihinde Sovyet Deniz Kuvvetleri'nin Kuzey Filosu'na hizmet eden deniz subayı (1990 yılında Deniz Albayıyken emekliye ayrıldı) İvan Petroviç Bulanov ve fotoğrafçı Nina Pavlovna Bulanova'nın kızları olarak dünyaya geldi. Bir ağabeyi (Valentin) vardır. 1986 yılında Krupskaya adına Leningrad Devlet Kültür Enstitüsü (bugünkü Sankt-Peterburg Devlet Kültür ve Sanat Üniversitesi)'ni kazanamadı. 1987 yılında aynı üniversitenin Kütüphane Bilimi Fakültesi'nin Kütüphanecilik-Bibliyografya Bölümü'nün gece kursunu kazandı. Gündüzleri N. G. Kuznetsov adına Deniz Kuvvetleri Akademisi Kütüphanesi'nin yabancı diller bölümünde çalışmaya başladı. 1934 Trakya OlaylarÄ± 1934 Trakya Olayları veya Furtuna, 21 Haziran ile 4 Temmuz 1934 tarihleri arasında Türkiye'nin Trakya Bölgesi'nde Yahudilere karşı gerçekleştirilen şiddet eylemleri. Olaylar sonrasında çok sayıda Yahudi başka ülkelere göç etti. 1934'te Nihal Atsız'ın "Orhun" dergisinde, Cevat Rıfat Atilhan'ın ise "Milli İnkılap" dergisinde Yahudilere karşı ırkçı yazılar yazmaları sonucunda halk etki altında kalarak Yahudi azınlığa karşı şiddet olaylarına girişti. Tekirdağ, Edirne, Kırklareli ve Çanakkale gibi illerde Yahudilere ait dükkân ve evler yağmalandı ve kadınlara tecavüz edildi. Bir jandarma onbaşı, Yahudileri himaye ederken yağmacı grup tarafından öldürüldü. Yaklaşık 15 bin Trakya Yahudisi bulundukları şehirleri terk etti. İki dünya savaşı arasında dünyada demokrasi gerilemiş, 1920’lerde 35 anayasal ve seçilmiş hükûmet varken bu sayı 1938’de 17’ye kadar düşmüştür. Özellikle Avrupa'daki bu gidişattan Türkiye de etkilenmiştir. 19 Şubat 1934 tarihli bir kararname ile Edirne, Kırklareli, Tekirdağ ve Çanakkale mıntıkalarını içine alan "Trakya Umumi Müfettişliği" adıyla ikinci bir müfettişlik kurulmuş, başına da 1925 yılında yaşanan Şeyh Said İsyanı’ndan sonra 1927’de Doğu Anadolu’da Birinci Umumi Müfettişliği görevini beş yıl süreyle yürüten İbrahim Tali Öngören getirilmişti. Antisemitizm ile birlikte faşizm dalgası yayıldı ve Türkiye'de de taraftar topladı. Bunun en somut örneklerinden bir tanesi 1934 Trakya Olayları'dır. Türkiye'de CHP dönemine denk gelen bu süreçte büyük gazeteler nazizme karşı çıkmalarına rağmen kimi kişiler nazizme sempatiyle baktılar. Türkiye'deki Nazi sempatizanlarının en önemlilerinden biri "Der Stürmer" gazetesine "Djev" imzasıyla yazılarını vermiş olan Cevat Rıfat Atilhan'dı. Turancı olan Atilhan I. Dünya Savaşı'nda Sina cephesinde yüzlerce Yahudi casusu yakalayıp onlarcasını kendi elleriyle astığını iddia etmiştir. Anadolu dergisini çıkarıp antisemitizmi yaymaya çalıştı. Atilhan, birkaç aylığına misafiri olduğu Nazi Julius Streicher'den güç kullanma ve yıldırma teknikleri öğrendi. Naziler onu "Herr Major" diye çağırıyorlardı. İstanbul'da Millî İnkılâp dergisini çıkarmaya başladı. Bu dergi ile Türk tarihinde ilk defa bir yayın kuruluşu Yahudi karşıtı olduğunu kabul ediyor ve Yahudilerden reklâm almayacağını açıklıyordu. Dergide Nihal Atsız gibi ünlü Pan-Türkçüler vardı. Milli İnkılâp dergisinin birçok sayfası Türkiye Yahudilerine ayrılmıştı. Haber gazetesinden Vala Nurettin ve Vakit gazetesinden Mehmet Asım Milli İnkılâp'ı ve antisemitizmi yazılarında protesto edip, Yahudilerin Türk kültürüyle bütünleştirilmelerini ve hizmetlerinden istifade edilmesi gerektiğini savundular. Öte yandan Nihal Atsız Orhun dergisinde Yahudilere karşı bir ihtar yazısı yazdı: Bu tür Yahudi karşıtı yazıların önüne geçebilmek için Yahudi heyeti 23 Mayıs 1934'te Başbakana yardım isteme amaçlı bir dilekçe sundu. Dilekçe iki gün sonra Başbakan Müşaviri'nin eline geçti, sonra İçişleri Bakanlığı'na havale edildi, sırasıyla Emniyet Genel Müdürlüğü, Adalet Bakanlığı ve en son Matbuat Müdürlüğü'ne ulaştı; kısacası bürokrasiye takılıp kaldı. 14 Haziran tarihinde 2510 Sayılı İskân Kanunu mecliste kabul edildi. Kanun "Tek dille konuşan, bir düşünen, aynı hissi taşıyan bir memleket" yaratmak amacıyla ülkeyi "Türk kültürlü nüfusun yoğunlaşması istenen mıntıkalar", "Türk kültürüne temsili istenilen nüfusun nakil ve iskânına ayrılan mıntıkalar", "Yer, sıhhat, iktisat, kültür, siyaset, askerlik ve inzibat sebepleri ile boşaltılması istenilen, iskân ve ikamete yasak mıntıkalar"a ayırmıştır. Kanunun 9. maddesi ise İçişleri Bakanlığı'na "casuslukları sezilenleri sınır boylarından uzaklaştırmak" yetkisi vermişti. Yahudi cemaatinin önde gelen üyelerine ölüm tehditleri içeren mektuplar gelmeye ve halkı Yahudi tüccarları boykot etmeye davet eden bildiriler dağıtıldı. Daha çok Doğu ve Güneydoğu Anadolu için hazırlanmış bu yasa Yahudiler aleyhine kullanıldı. İsmet Paşa'nın adının arkasına sığınarak yapılan propagandada "Hükümet ve İsmet Paşa bütün Trakya Yahudilerinin İstanbul'a sürgünlerini istiyorlar" dendi. İlk olaylar 21 Haziran 1934'te Çanakkale’de başladı. Çanakkale'de Yahudiler'e yapılan ekonomik boykotun dozu kaçınca fiziki saldırılara dönüştü. Yağma, dayak, ırza geçme, imzasız tehdit mektupları gönderme olayları oldu. Kırklareli'nin valisi bu sırada tatildeydi ve Çanakkale'de olanların aynısı bu şehirde de oldu. Kırklareli'den kaçan Yahudiler'in bir kısmı Edirne'ye varınca olayın ciddiyetini anlayan Edirneli Yahudiler de mallarını mülklerini bırakıp İstanbul'a kaçtılar. Edirne, Tekirdağ, Kırklareli,Çanakkale, Uzunköprü, Silivri, Babaeski, Lüleburgaz, Çorlu ve Lapseki'de olayların aynı gün içinde başlaması bu işin birkaç çapulcunun işi olmadığı anlamına geliyordu. Bu olaylardan sonra Trakya'daki Yahudi nüfusu azaldı, çoğunluğu İstanbul'a ve bir kısmı da yurtdışına kaçtı. Kesin rakam belli olmamakla birlikte Trakya’dan ayrılan Yahudilerin sayısının 13.000 ile 15.000 civarında olduğu tahmin edilmektedir. Varlık Vergisi ve Yirmi Kur’a İhtiyatları (Müslüman olmayan azınlıkların II. Dünya Savaşı’nda askere alınması ile ilgili bir uygulama) meselesi gibi diğer olaylar, Yahudi azınlığın hayatını daha da zorlaştırmıştı. Özellikle İsrail devletinin resmen kurulmasından sonra Türkiye’deki Yahudilerin nüfusunda ciddi düşüşler olmuştur. 1920 Yaz OlimpiyatlarÄ±'nda halter Halter 1920 Yaz Olimpiyatları'nda sadece erkeklerin katıldığı beş ağırlık klasmanında Olimpik programa döndü. Oyun en son 1904 Olimpiyat Oyunları'nda yapılmıştı. Antwerp Oyunları'na 14 ulustan toplam 53 halterci katıldı: 1924 Yaz OlimpiyatlarÄ±'nda halter 1924 Yaz Olimpiyatları'nda halter müsabakaları, tamamı erkeklerde beş sıklet klasmanını içeriyordu. Alis Kentlerde Alis Kentlerde, 1974 Batı Almanya yapımı dramatik yol filmidir. Özgün adı Alice in den Städten olan film İngilizce konuşulan ülkelerde Alice in the Cities adıyla gösterilmiştir. Film Türkiye'de ilk kez Mayıs 1985'te Kadıköy Moda Sineması Kültür Merkezi'nde "Batı Alman Sinemasına Saygı Haftası" toplu gösterisi kapsamında , sonra da Nisan 1987'de 6. Uluslararası İstanbul Sinema Günleri kapsamında yönetmenin yol üçlemesine ait diğer filmi Zamanın Akışında'yla birlikte gösterildi. "Yeni Alman Sineması" nın öncü yönetmenlerinden, "yol filmlerinin kralı" olarak da tanınan Wim Wenders'in yönettiği film, yönetmenin "yol filmleri üçlemesi" olarak da anılan bir dizi filmin ilkidir. Filmin senaryosunu da yine Wenders Veith von Fürstenberg'le birlikte yazmıştır. Filmin kasvetli siyah beyaz görüntülerini yönetmenin birçok filminin görüntü yönetmenliği yapmış olan Robby Müller 16mm film formatında çekmiştir. Yapımı WDR Televizyonu tarafından desteklenen bu düşük bütçeli bağımsız filmin başrolünde, üçlemenin diğer iki filminin başrolünde de oynayacak olan, yönetmenin fetiş aktörü Rüdiger Vogler oynamıştır. Diğer önemli rollerde çocuk oyuncu Yella Rottländer ve Lisa Kreuzer vardır. Filmin müziklerini Alman psychedelic rock grubu "Can" yapmıştır. Wenders'in "çok gerçekçi bir masal" olarak tanımladığı "Alis Kentlerde" filminde, röportaj yapmak için gittiği ABD'de her şeyi yabancı ve itici bularak bir kimlik bunalımına giren ve amaçsızca turlayan Alman gazeteci Philip (Rüdiger Vogler)'in ülkesine geri dönmeye karar vermesi, havaalanında karşılaştığı mutsuz ve umutsuz bir kadının (Lisa Kreuzer) küçük kızı Alice'i (Yella Rottländer) kendisine emanet etmesiyle de yaşamının akışının tamamiyle değişmesi anlatılır. Wenders'in en dokunaklı, en içten filmlerinden biri olarak kabul edilen "Alis Kentlerde" sıklıkla Charlie Chaplin'in The Kid (Yumurcak, 1920) filmiyle kıyaslanmıştır. Film aynı zamanda Wenders'in bir bölümünü de olsa ABD'de çektiği ilk filmidir. "Alis Kentlerde" 1976'da "en iyi film" dalında Alman Film eleştirmenleri Ödülü'nü kazanmıştır. Almanya'da bir gazete tarafından ABD üzerine bir yazı dizisi hazırlamakla görevlendirilmiş olan Alman gazeteci Philip Winter (Rüdiger Vogler), altındaki Amerikan arabasıyla gece gündüz bu ülkenin kentlerinde ve kırsal bölgelerinde seyahat eder, yol üstündeki motellerde geceler. Sürekli olarak polaroid kamerasıyla röportajına malzeme sağlayacak yüzlerce fotoğraf çeker ama bir türlü yoğunlaşıp da yazısını yazamaz. Gürültülü, makineleşmiş Amerikan yaşam tarzı ona yabancıdır, etrafında gördüğü duyduğu insanî değerlerden uzaklaşmış her şeyi itici bulur: sürekli reklamlarla bölünen radyo müzikleri, birbirine benzeyen sığ televizyon programları, sadece tüketmeye programlanmış sevgisiz ve iletişimsiz yalnız insanlar vb. Her şeyden bıkan ve umudunu yitiren Philip arabasını satar ve gazetesinin irtibat bürosunun bulunduğu New York'a gelir. Kendisinden istenen röportajı yazamamıştır, röportajın yerine vermeye kalktığı polaroid fotoğrafları da büro şefi reddeder. Bunun üzerine bu devasa tüketim toplumunda bir işi kalmadığını düşünen Philip Münih'e dönmek üzere havaalanına gelir. Havaalanındaki görevliden grev nedeniyle Almanya'ya uçuş olmadığını öğrenir ve sadece Amsterdam'a gidecek uçaktan yer ayırtabilir. Burada yine Almanya'ya gitmek üzere olan Lisa adında bir Alman kadın (Lisa Kreuzer) ve 9 yaşındaki kızı Alice (Yella Rottländer)'le tanışır. Uçak ertesi gün kalkacaktır. İngilizce bilmeyen bu ana kıza yardımcı olur, otelde onlara bir oda ayırtır. Kendi kız arkadaşı tarafından terkedilince de onların odasında kalır. Ertesi gün Lisa kızını Philip'e emanet ettiğini yazan bir not bırakarak ortadan kaybolur. Sözde bir gün sonra onları Amsterdam'da karşılayacaktır. Philip ve Alice aynı uçakla Amsterdam'a gelirler ama Lisa orada değildir. Böylece ikilinin günler boyu sürecek zoraki beraberlikleri de başlamış olur. Philip Alice'i tek akrabası olan büyükannesine götürecektir ama ellerinde büyükannenin evinin bir fotoğrafı dışında açık bir adresi yoktur. Alice çok daha küçük bir yaştayken bu evde kalmıştır ve evi hayal meyal hatırlamaktadır. Şehrin adını hatta büyükannesinin soyadını bile tam olarak hatırlayamaz. Önceleri bu bencil ve yaramaz kız çocuğuna sinir olan ve ondan bir an önce kurtulmak isteyen Philip zaman geçtikçe ona ısınır ve aralarında sıcak bir dostluk gelişir. Bir süre önce karısından boşanmış ve hayata küsmüş olan Philip bu baba-kız ilişkisini çabucak benimser. Yalnızlığın birbirine yaklaştırdığı bu iki insan otomobil ve trenlerle günler boyunca büyükanneyi arayacaklardır. Aslında yolculuk ve aradıkları ev bir simgedir, asıl aradıkları sevgidir. Filmin özgün müziklerini Alman psychedelic rock grubu Can bestelemiştir. Bu filmde yönetmen Wim Wenders sesi o kadar geri planda tutmuştur ki neredeyse filmi izlerken fark edilmez. Bu şekliyle diğer filmlerine göre film müziğine en yakın olanıdır, çünkü sinemada "en iyi film müziği 'duyulmayandır'" şeklinde bir özdeyiş vardır. Ayrıca filmdeki olaylarla doğrudan bağlantı kurulabilecek bazı rock parçaları da kullanılmıştır ve bunlar zaman zaman filmin kendi özgün müziğinden de daha ağır basarlar. Filmde kullanılan bu parçalar şunlardır: "Alis Kentlerde" bir "Arriflex BL" film kamerasıyla 16 mm film formatına siyah beyaz çekilmiştir. Wim Wenders'in senaryosunu kendi yazdığı bütün filmleri de siyah beyaz çekilmiştir. Bu yol filminde rengin olmaması kentlerin hüznünü ve başrol oyuncusunun çaresizliğini daha çok ortaya çıkmasını sağlıyordu. Oyuncuların iç değişimleri siyah beyaz sahnelerde daha belirgin bir şekilde ortaya çıkıyordu. Wenders'in bu yol filmlerini renkli olarak düşünmek bile mümkün değildir. Filmin görüntülerini çeken, Wim Wenders'in gedikli görüntü yönetmeni Robby Müller verdiği bir röportajda başlangıçta "Alis Kentlerde" filminin renkli çekilmesinin düşünüldüğünü, hattâ bunun için fotoğraf ve film endüstrisinin öncü firması, anında tabedilmiş fotoğraf çıkartan kameraların ("instant camera") üreticisi olan Polaroid'in filme sponsor bile olduğunu söylemiştir. Fakat Wenders'le bir araya gelen Müller rengin bu film için hiç de uygun olmadığını, en azından küçük kızın kalabalık ve egzotik New York görüntüleri içinde tamamen eriyip kaybolacağına karar vermişlerdir. Polaroid firması da buna ikna olmuş ama yine de sponsorluğunu geri çekmemişti. Buna mukabil filmde başrol oyuncusu Rüdiger Vogler, Polaroid'in o yıl piyasaya verdiği "SX-70" modeli anlık fotoğraf makinesiyle sürekli resim çekiyordu ve bir yerde filmde bu kameranın bolca reklamı yapılmış oluyordu. Bu yol filminde 31 yaşındaki Alman gazeteci Philip Winter (Rüdiger Vogler) ve annesi tarafından terkedilerek zoraki olarak kendisine emanet edilmiş olan 9 yaşındaki kız çocuğu Alice (Yella Rottländer)'in birlikte Amerika ve Avrupa kıtalarında uçakla, otomobillerle ve trenlerle katettikleri kentler şunlardır: ABD'de New York, Hollanda'da Amsterdam, Batı Almanya'da da Wuppertal, Essen, Duisburg, Oberhausen ve Gelsenkirchen kentleri. Almanya'daki bu kentlerin tamamı Kuzey Ren-Vestfalya eyaletinde yer almaktadır. Wim Wenders birçok filminde takıntılı bir şekilde Hollanda kökenli görüntü yönetmeni Robby Müller, Avusturyalı yazar, senarist Peter Handke ve Alman aktör Rüdiger Vogler'le birlikte çalışmıştır. Wim Wenders'in fetiş aktör-senarist ve kameramanıyla birlikte yaptıkları filmler şunlardır: Dijital değer yönetimi Dijital değer yönetimi (DAM - Digital Asset Management) dijital varlıkların depolanması, aranıp bulunması, dağıtımı, gruplanması ve aktarımı etrafında gerçekleşen yönetim görevleri ve kararlardan oluşur. Dijital fotoğraflar, animasyonlar, videolar ve müzik dosyaları dijital değer adı verilen varlıklara örneklerdir. Dijital değer yönetim sistemi dijital değerlerin yönetilmesi sürecine yardım eden bilgisayar yazılımı ve / veya donanımı vasıtasıyla işler. Dijital değer yönetimi terimi (DAM) aynı zamanda İnternetten yükleme, isim değiştirme, yedekleme, derecelendirme/ değerlendirme, gruplama, arşivleme, optimumlaştırma, koruma, küçültme ve dosyaları dışarıya aktarma protokolleri için de kullanılır. Temel olarak ses dosyaları, videolar ve diğer medya içerikleri içe çalışan medya değer yönetimi (MAM), “Dijital Değer Yönetimi”’nin alt kategorilerinden birisidir. İçerik yönetim sistemi (ECM) de sektör ve uygulama kapsamı daha geniş olmak ile birlikte genellikle benzer özellikler taşır. Genellikle yönetilen “varlık” dijital formatta bir araya getirilip depolanır. Bu varlıkların genellikle sistem içinde “asıl” olarak adlandırılan en yüksek çözünürlük değerlerine sahip bir gösterimi bulunur. Bu varlıklar üstveriler (metadata) ile açıklanır. Üstveriler djital varlıkları tanımlar; bu tanımlar sistem, süreç ya da kullanıcı ihtiyaçlarına bağlı olarak detaylanır. Üstveriler –bununla sınırla olmamak ile birlikte-; varlık içeriğini tanımlayabilir (içeride ne var?); içeriğin formatı ile ilgili bilgi verebilir(örn: JPEG, tar, MPEG 2); geçmişi ile ilgili, mülkiyet, erişim hakları ve bunun gibi birçok konuda bilgi verebilir. Bazı durumlarda sistemdeki dijital değerlerin boyutları çok büyük olabilir, örneğin MPEG 2 ve JPEG2000 dosyaları gibi, bu gibi görüntü ve video dosyalarının asıllarının “proxy” adı verilen temsilleri oluşturulur. Proxy kopyası, DAM sistem altyapısı için kullanılan toplam bantgenişliği azaltmak için kullanılan, asıl varlığın daha düşük çözünürlüklü bir temsilidir. Bu proxy kopyaları varlıklar sisteme aktarıldığı an ya da daha sonra oluşturulabilir. Hans Moleman Hans Moleman, animasyon TV dizisi "Simpsonlar"'da yer alan kurgusal bir karakterdir. Dan Castellaneta tarafından seslendirilmektedir ve ilk kez "Principal Charming" bölümünde göründü. Genellikle, ölüme yaklaşan talihsiz olaylara uğradığı şakada serisinde görülür. Yaşlı görünmesine rağmen sadece 31 yaşında olduğunu iddia etmektedir (1993'teki "Selma's Choice" bölümünde, sürücü kimliği Hans'ın 2 Ağustos 1961 doğumlu olduğunu göstermektedir ve "Duffless" bölümünde, Adsız Alkolikler Derneği'nde gerçek yaşını itiraf eder), onuncu sezonun "The Old Man and the "C" Student" bölümünde Emeklikler Evi'nde kalır ve "Little Girl in the Big Ten" bölümünde ise Moleman, seksen yaşında olduğunu açıklar.. Hans'ın kataraktı vardır ve neredeyse tamamen kördür ve tıbbi esrar kullanmaktadır. Flanders ailesi Flanders ailesi, animasyon TV dizisi "Simpsonlar"'da yer alan kurgusal bir ailedir. Ned, Maude ile oğulları Rod ve Todd, çekirdek aileyi oluşturmaktadır. Maude, on birinci sezonun "Alone Again, Natura-Diddily" bölümünde öldü. Simpson ailesine yakın olan 744 Evergreen Terrace'de oturmaktadırlar. Ned Flanders ve Todd, dizinin prömiyeri olan birinci sezonun "Simpsons Roasting on an Open Fire" bölümünde ilk kez göründüler. Maude ile Rod Flanders'ın da ilk kez göründüğü bölüm olan ikinci sezonun "Dead Putting Society" bölümünde ailenin önemi dizide arttı. Flanderlar'ın adı, şovun yaratıcısı Matt Groening'in doğduğu yer olan Portland, Oregon'daki Flanders St.'den gelmektedir. Todd'un sesi, Sherman'ın "Peabody and Sherman"'ından gelmektedir. Ned için Harry Shearer, "hoş bir ses" kullandı. Maude ise Maggie Roswell tarafından ikinci ile onuncu sezonları boyunca ve on birinci sezonda ise bir bölümde seslendirildi. Ayrıca, "Brother's Little Helper", "Treehouse of Horror X", "Little Big Mom" ve "Alone Again, Natura-Diddily" bölümlerinde karakter, Roswell ödeme anlaşmazlığına düştüğünden Marcia Mitzman Gaven tarafından seslendirildi. On dördüncü sezonda tekrar dublaj ekibinde yer aldı ve karaktere dublaj yapmaya devam etti. Gjader Hava Üssü Gjader Hava Üssü (ICAO:LAGJ) Arnavutluk'un Leş ilindedir. Leş-Zadrima Hava Üssü olarak da bilinir. 16/34 ve 17/35 doğrultusunda iki adet pisti vardır. Pistlerin yüzeyleri betondur. Comic Book Guy Jeff Albertson, dah çok Comic Book Guy olarak bilinen "Simpsonlar"'da yer alan kurgusal karakterdir. Hank Azaria tarafından seslendirilmektedir ve ilk kez 9 Mayıs 1991 tarihinde yayınlanan "Three Men and a Comic Book" bölümünde göründü. Çizgi roman dükkânı The Android's Dungeon & Baseball Card Shop'ın sahibidir. Comic Book Guy karakteri, "Amerika'daki bütün çizgi romancılar"a dayanmaktadır ve stereotip orta yaşlı çizgi roman koleksiyoncu olarak sunulmaktadır. En bilinen repliği "Worst. (Noun). Ever!"dır. Helsinki-Vantaa HavalimanÄ± Helsinki-Vantaa Havalimanı (IATA: HEL, ICAO: EFHK) (Fince: "Helsinki-Vantaan lentoasema", İsveççe:"Helsingfors-Vanda flygplats") Finlandiya'nın Vantaa kentindedir. Helsinki metropolitan bölgesinin ve tüm Finlandiya'nın ana havalimanıdır. Vantaa şehir merkezine 5 km, Helsinki şehir merkezine ise 17 km uzaklıkta bulunur. 1952 Yaz Olimpiyatları için inşa edilmiştir. 2018 yılında 20,848,838 yolcunun kullandığı havalimanı, İskandinav Ülkeleri içindeki dördüncü büyük havalimanıdır. Havalimanı, devlete kurumsal şirket olan Finavia tarafından işletilmektedir. 1999 yılında en iyi havalimanı seçilmiştir. Ayrıca Avrupa'daki en dakik havalimanıdır. Finnair havayolu şirketi için iç ve uluslararası merkezdir. Air Finland havayolu şirketleri için de havalimanı merkezdir. Fin Havacılık Müzesi havalimanının yakınında bulunmaktadır. 28 Kasım 2008'de Finavia, havalimanında kablosuz ağ (wireless) hizmetini ücretsiz olarak kullanıma sunmuştur. Kelebekleme yüzme Kelebekleme iki kolun aynı anda hareket ettirilmesiyle gerçekleştirilen yüzme stilidir. Kolların, bacakların ve kalça hareketlerinin tam anlamıyla bir uyum içerisinde hareket etmeleri gerekir. Kas gücünün ön planda olduğu bir yüzme stili. Özellikle yüzmeye yeni başlayanlar ve yaşlı insanlara bu stil önerilmez. Bir antrenör eşliğinde öğrenilmesi gereken bir stildir. Nevresim Nevresim, yorgan ve battaniye gibi örtülerin üzerine geçirilen ev tekstili ürünüdür. Kolaylıkla değiştirilebilir olması, dolayısı ile temizliğinin çok kolay olması, ürünün yaygın bir biçimde kullanılmasını sağlamıştır. Nevresim, temizlik açısından geçtiğimiz yüzyılın önemli buluşlarındandır. Çok çeşitli desenleri ile göz zevkine de hitap etmesi, nevresimi yatak odası dekorasyonunun vazgeçilmez bir parçası haline getirmiştir. Yapımında kullanılan kumaş türüne göre farklı adlar (saten, ranforce,polycotton, dokuma, vb.) alabilmektedir. Nevresimlerde kullanılan ürün özellikleri ipin cinsinden sonra dokuma sıklığı ile kriterlere ayrılır. 81 Tel olan saten kumaşlarda olduğu gibi 61 Tel Ranforce, 54 Tel, 51 Tel, 48 Tel ve 44 Tel gibi atkı ve çözgünün birbirleriyle dokuma aşamasınki cm2'de oluşturduğu hesapla ortaya çıkmaktadır. Sıklık arttıkça ip incelir ve kumaş yumuşak bir doku haline gelir. Sıklık azaldıkça kumaşın göz aralıkları azalır ve yıkama sonrası çekmeler meydana gelir. 1987 Avrupa Erkekler Voleybol Şampiyonası 1987 Avrupa Erkekler Voleybol Şampiyonası, 25 Eylül-3 Ekim tarihleri arasında Belçika’da düzenlendi. On beşinci şampiyonaya on iki Avrupa ülkesi katıldı. Maçlar Auderghem ve Gent kentlerinde oynandı. Avrupa şampiyonluğunu on birinci kez Sovyetler Birliği kazandı. Kış sporları Kış sporları, genellikle karlı veya buzlu bir zeminde yapılan spor dallarının genel adı. Retentiviti Retentiviti, bir malzemenin belli bir süre boyunca ve belli bir miktar mıknatıslık kuvveti etkisi altında kaldıktan sonra mıknatıslanma kuvvetinin kesilmesinden sonra o malzemenin göstermiş olduğu mıknatıslık kabiliyetine denir. Yüksek retentivitiye sahip ve relüktans değeri yüksek olan (demir gibi) malzemeler zor mıknatıslanacaklar ancak kazandıkları bu mıknatıslığı uzun süre, hatta kalıcı olarak taşıyacaklardır ve bu tip mıknatıslara sabit mıknatıslar denir. Ancak bunun aksine retentivitesi düşük ve relüktans değeri düşük olan malzemeler ise kısa sürede mıknatıslanabilmekle birlikte kazandıkları bu mıknatıslık yeteneğini çok kısa bir süre koruyabileceklerdir, bu tip mıknatıslara da geçici mıknatıslar denir. Haberci (albÃ¼m) Haberci, Aşkın Nur Yengi'nin beşinci stüdyo albümüdür. Müzik Direktörlüğünü İskender Paydaş'ın yaptığı albümde yine Harun Kolçak'ın konuk sanatçı olarak katkısı vardır. Albüm 29 Temmuz 1997 tarihi itibarıyla 220.000lik satış rakamına ulaşmıştı. Shawn Drover Shawn Drover (d. 5 Mayıs 1966, Montreal, Kanada), Megadeth ve Eidolon'un davulcusu. 2004 yılında Megadeth'e yeniden dahil olan Nick Menza'nın bazı sebeplerden dolayı gruba katılamamasından sonra eski Megadeth gitaristi olan kardeşi Glen Drover'ın Dave Mustaine'e tavsiyesiyle Menza'nın yerine gelmiştir. 25 Kasım 2014'te yayınladığı açıklamayla, Megadeth'ten ayrıldığını açıklamıştır Drover, 5 Mayıs 1966'da Montreal'de dünyaya geldi. İlk davulunu 13 yaşında alan Drover, 1993 yılında kardeşi Glen Drover ile beraber power metal grubu Eidolon'u kurmuş ve Megadeth'e katılana kadar Eidolon'da bateristlik yapmıştır. 2004 yılı Ekim ayında, Megadeth'in "Blackmail The Universe Tour" provaları esnasında, grubun eski bateristi Nick Menza'nın gruptan ayrılması üzerine, ilk konserden 5 gün önce gruba katılmıştır. Drover, o günden beri grubun bateristliğini yapmaya devam etmektedir. Drover, kardeşi Glen'in gruptan ayrılmasından sonra Dave Mustaine'e Chris Broderick'i önermiştir. Broderick'in gitar çalarken çekilmiş bir kaydını Mustaine'e izleten Drover, Broderick'in gruba katılmasında büyük bir pay sahibi olmuştur. Ayrıca David Ellefson'un da gruba geri dönmesinde de önemli bir rol sahibi olmuştur. 25 Kasım 2014'te yayınladığı bir açıklamayla gruptan ayrılmıştır. Açıklamasında, ""kendi müzikal yönelimlerimin peşinden gitmek üzere gruptan ayrılmaya karar verdiğini"" belirtmiştir. Drover, gruptaki ilk yıllarında Nick Menza için alınan Pearl marka davulları ve Sabian zillerini kullanmıştır. Bu davulda kullandığı üst rag sistemi Nick Menza'nın da kullandığı Greg Voelker Askı Sistemi'ne benziyordu. Daha sonralarda, Ddrum davullarını kullanmaya başlamıştır. Ayrıca Evans tom başlıklarını ve Pro-Mark bagetlerini tercih etmektedir. Şubat 2014 itibarıyla ise Yamaha davullarını kullanmaya başlamıştır. Atlanta'da yaşayan Drover, evlidir ve iki çocuk babasıdır. 2010 yılında, doğum gününde ilk torunu dünyaya dünyaya gelmiştir. Ivalo HavalimanÄ± Ivalo Havalimanı (IATA:IVL, ICAO:EFIV) Finlandiya'nın Inari belediyesinin Ivalo yerleşiminin güneyinde,Törmänen mahallesindedir. ElmadaÄŸ Kayak Merkezi Elmadağ Kayak Merkezi, Ankara'nın 17 km güneydoğusunda, Elmadağ'ın kuzey yamacında yer alan bir kayak merkezidir. Ankara Gençlik ve Spor İl Müdürlüğü'ne ait kayak evi sporculara açıktır. ODTÜ, Hacettepe Üniversitesi, Ankara Üniversitesi, Gazi Üniversitesi, Ankara Dağcılık Kayak ve Kış Sporları İhtisas Kulübü Derneği'ne ait kayak evleri ise bu kuruluşların üyeleri tarafından kullanılır. Ayrıca dört yıldızlı bir özel otel ve şahıslara ait iki restoran vardır. Hava kuvvetlerine ait teleski tesisi, kar üstü aracı ve kafeterya mevcuttur, Yakın zamanda iki yapay kar makinası da kurulmuştur. 548 m uzunluğunda olan teleskinin taşıma kapasitesi saatte 720 kişidir. Üniversitelerin araçları, belediye otobüsleri ile veya özel taşıtla kayak merkezine ulaşılabilir. Ocak-mart ayları kayak sezonu sayılır, bu dönemde kar kalınlığı genelde 30–60 cm'dir. Kayak merkezinin denizden yüksekliği 1500-1850 metredir. Toplam pist uzunluğu 700 metredir, pistler ağaçsızdır. Bahar ve yaz aylarında bölge doğa yürüyüşleri için elverişli olduğu için tesisler yıl boyu hizmet verir. Antipsikiyatri Antipsikiyatri, geleneksel psikiyatrinin savlarını ve uygulamalarını eleştiren, 1960'larda İngiltere'de doğan akım. Temsilcileri arasında; Franco Basaglia, Ronald Laing, David Cooper, Michel Foucault ve Thomas Szasz bulunmaktaydı. Bir grup psikiyatr, klinik doktoru ve psikanalist bir araya gelip deneyimlerini paylaştılar. Antipsikiyatrinin önde gelen iki ismi, İngiliz Ronald Laing ile İskoçyalı David Cooper 1967'de bu terimi kullanarak, akımı resmen başlatmış oldu. Onlara göre, şizofreni bir hastalık değil, kişisel siyasi bir eylem, ailenin ve toplumun baskısına karşı gösterilen tepkisel bir sendromdu. 1986'da 56 yaşında Paris'te ölen David Cooper, "The Death of the Family" (Ailenin Ölümü) adlı kitabında ailenin kendi sahte yaşam tarzını korumak için bir hastalık yarattığını, toplumun gereksinimlerini karşılayan