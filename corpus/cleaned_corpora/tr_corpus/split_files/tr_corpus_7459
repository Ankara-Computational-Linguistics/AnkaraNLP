dijital indirmeye açıldığı gün başlamıştır. 32 şarkıdan oluşan albümdeki parçaların omurgasını senfonik çalgılar oluşturmaktadır. Müziklerin zengin bir ses paleti ve kontrpuanların yanında elektronik eklemelerle zenginleştirilmesi albüme çağdaş bir hava katmıştır. Hiçbir parçasında söz olmayan albümün ilk parçası olan "Mehmet's Theme" aynı zamanda filmin de ana müziğidir. Filmin yayınlanan uzun fragmanından sonra Yunanistan'ın en çok satan haftalık gazetesi "Proto Thema"nın internet sitesi filmle ilgili haberinde ""Türklerin 17 milyon dolarlık fetih propagandası"" başlığını kullanmış ve film milliyetçi Yunanlar tarafından tepkiyle karşılanmıştır. Pek çok Yunan internet sitesinde olumsuz eleştirilere maruz kalan film Yunanistan'daki ağır eleştirilere rağmen Makedonya, Kosova, Bosna-Hersek, Bulgaristan, Romanya, Arnavutluk ve Sırbistan gibi diğer Balkan ülkelerinden yoğun talep ve ilgi görmüştür. Via Dolorosa isimli Alman Hıristiyan Derneği ise film daha gösterime girmeden boykot çağrısı yapmış ve yaptığı açıklamada ""Türklerin İstanbul'un Fethi'ni kutlamak yerine Hıristiyanlara verdikleri zararlardan dolayı utanmaları gerek"" cümlesine yer vermiştir. Türklerin başka dine inananlara ve dolayısıyla insan haklarına saygı duymadığını iddia eden dernek Hıristiyanların filmi boykot etmesini istemiştir. Lübnan'daysa Doğu Partisi öncülüğündeki Ortodoks Rum cemaati filmi Hristiyanlar ve Rumlara hakaret edildiği gerekçesiyle protesto etmiştir. Filmi Lübnan'a getiren şirket bu protestoları dikkate alarak filmi gösterime koymaktan vazgeçmiş ve "Fetih 1453" Lübnan'da gösterilmemiştir. Filmi gösterime girmeden önce özel gösterimle evinde izleyen Türkiye Başbakanı Recep Tayyip Erdoğan filmi beğenmiş ve yapımcıya ""çok beğendim, ellerinize sağlık"" mesajını göndermiştir. "Fetih 1453", gösterime girdikten sonra birçok köşe yazarı ve izleyici tarafından Türk sinemasının miladı olarak yorumlanmıştır. Daha önce "Muhteşem Yüzyıl"a danışmanlık yapmış olan tarihçi Erhan Afyoncu filmin İstanbul'un Fethi'nin kronolojisine uymadığını belirterek filmdeki tarihî hataları kaleme almıştır. Buna karşın araştırmacı yazar Mustafa Armağan da filmden övgüyle bahsetmiş, fakat zaman zaman fazla dinci ve milliyetçi sahnelerin yer aldığını belirtmiştir. Armağan, filmde Ulubatlı Hasan'ın nikahsız ilişkiye girmesinin onun halk arasındaki "İslam kahramanı" algısına tezat teşkil ettiğine vurgu yapmıştır. Ankara Üniversitesi Tarih Bölümü Başkanı Yılmaz Kurt ise "Al Arab"da yayımlanan röportajında film ekibini, filmin pazarlanma kaygısı nedeniyle "gerçekleri kurban etmekle" suçlamıştır. Sinema eleştirmenlerinin ortak yorumu filmin beklentileri karşıladığı ve bir gişe filmi olduğu yönünde olmuştur. "Cumhuriyet" yazarı Alper Turgut savaş sahnelerinin başarılı olduğunu, görsellik açısında da filmi başarılı bulduğunu fakat işlenen aşk hikâyesinin dozunun fazla olduğunu belirtmiştir. "Habertürk"ten Mehmet Açar ise filmin Hollywood ölçülerinde olduğunu yazmış, savaş sahneleri ile dijital ortamda oluşturulan mekanların başarılı olduğunu düşündüğünü belirtmiştir. "Milliyet" yazarı Nil Kural da "tarihi epik" türe örnek olarak nitelendirdiği filmde işlenen aşk hikâyesinin yoğunluğunu rahatsız edici bulduğunu ve II. Mehmed'in Ulubatlı Hasan'ın yanında sönük kaldığını belirtirken, filmin genel olarak türün uluslararası örneklerinin seviyesine ulaşamadığını savunmuştur. Bu eleştiriler ise Faruk Aksoy tarafından ""sinema bir kurgudur; dramatik etkiyi oluştururken bazı olayları öne, bazılarını da arkaya koyabilirsiniz"" şeklinde cevaplanmıştır. Gazeteci Fatih Altaylı ise yapılan işin büyüklüğüne saygı duyduğunu belirterek filmin Türk sinemasına yeni bir soluk getirdiğini belirtmiştir. Müzisyen Fazıl Say başlangıçta filmin müziklerinin kendisinin yapacağını fakat daha sonra projeye katılmaktan vazgeçtiğini söyleyerek filmin "Kahpe Bizans" mantığından ileriye gidemediğini, sadece Türk toplumu tarafından beğeni kazanabilecek derecede bir yapım olduğunu belirtmiştir. Say, filmin diğer toplumlara sunuluşunda sorun yaşanacağı öngörüsünde bulunarak "Fetih 1453" gibi filmlerin sanatsallık, yenilik ve devrimcilik gibi kavramlara sahip olması gerektiğini savunmuştur. "Milyonluk Bebek", "Affedilmeyen" gibi Oscar ödüllü filmlerin yönetmeni olan Clint Eastwood filmin Hollywood tadında olduğunu belirtmiştir. Fransız gazetesi "Le Figaro" ise filmin yoğun ilgi görmesini Türkiye'de Ahmet Davutoğlu'nun dış politikasıyla doğan "Osmanlı çılgınlığına" bağlamıştır. Gazete, Osmanlı'yı tekrar gözler önüne süren yapımların ilgi odağı olmasının nedenini ise Türk altın çağına olan özlem olarak yorumlamıştır. ABD'de yayımlanan dünyaca ünlü "Time" dergisiyse "Fetih 1453"le ilgili bir makale yayımlamış, film hakkında şu yorumu yapmıştır: Alman gazetesi "Der Tagesspiegel"de Jan Schulz-Ojala imzasıyla yayımlanan eleştiride filmin Hıristiyanlara karşı yürütülen "kutsal savaşı" ve İslam'ı yüceltme işini gördüğü savunulmuştur. Ayrıca yine aynı yazıda yapımın Erdoğan hükumetinin Yeni Osmanlıcılık politikasını ve aynı ideolojiyi benimseyen Türk diasporasını besleyen bir mantığa sahip olduğu da savunulmuştur. Bir başka Alman gazetesi olan "Süddeutsche Zeitung"da yayımlanan Klaus Kreiser'ın eleştirisindeyse filmin tıpkı 1951 yılında çekilen önceli gibi Türk resmî tarih anlatımlarının gölgesinde ve popülist mantıkla çekildiği savunulmuştur. Ayrıca filmin, 1951'den bu yana Yeni Osmanlıcılık ideolojisine dahil olan tüm kişi veya olgulardan daha İslami bir düşünce yapısına sahip olduğu da yazılmıştır. İngiliz "Guardian" ise filmdeki bazı öğelerin tarihî gerçekliklerle örtüşmediği eleştirisinde bulunmuş, filmde yer alan dini öğelerin Erdoğan hükûmetinin "dindar nesil yetiştirme" vizyonuyla paralel olduğunun altını çizmiştir. Film, eleştirinin içeriğinde genel olarak Türk izleyici kitlesinin millî gururunu okşayan bir yapım olarak tasvir edilmiştir. Yapımcılığını Aksoy Yapım'ın üstleneceği ve Fetih 1453 filminin devamı niteliğinde olması planlanan "Fetihten Sonra" adlı diziyle ilgili bilgiler basına yansıdı. Show TV'de yayınlanacağı açıklanan dizinin, Osmanlı İmparatorluğu padişahı Fatih Sultan Mehmet'in hayatını temel alacağı bildirildi. Hatta dizi için Beykoz Kundura Fabrikası'nda büyük bir plato yapıldı. Ancak sonradan dizinin bütçesinin büyüklüğü ve kanalın yaşadığı ekonomik sıkıntılar nedeniyle, dizinin ekrana gelmeyeceği açıklandı. Park Yoochun Park Yoochun (4 Haziran 1986), Micky Yoochun olarak da tanınan şarkıcı, yazar, besteci ve oyuncu. Güney Kore'nin en ünlü grubu TVXQ’nun bir üyesiydi. Bu grup Kore’de DBSK (Dong Bang Shin Ki), Japonya’da Tohoshinki, diğer ülkelerde ise TVXQ olarak bilinir. TVXQ grubundan şirketleri SM Entertainment’e açtığı dava sonucunda ayrı düşmüş ve yoluna 2010 Ekim ayından itibaren JYJ üyesi olarak devam etmiştir. Kendisi hala JYJ grubunun üyesi olarak faaliyet sürdürmektedir. Kalite maliyetleri Kalite maliyeti, mevcut kalitesizlikten ileri gelen ya da potansiyel kalitesizliği önlemek amacıyla alınan önlemler dolayısıyla ortaya çıkan maliyet. Kalite maliyetleri ile ilgili literatürde temel teşkil eden önemli çalışmalar, 1976'da Kaoru Ishikawa, 1979'da Philip B. Crosby, 1986'da William Edwards Deming, 1988'de Joseph Juran ve 1991'de Armand Vallin Feigenbaum tarafından gerçekleştirilmiştir. Kalite maliyeti kavramı, üretilen ürünlerin, müşteri beklentilerini karşılamamasını takiben hem ürün geliştirme hem de süreç iyileştirme çalışmalarının sonucu olarak doğmuştur. Kalite maliyetlerinin ölçülüp hesaplanması Toplam Kalite Yönetimi programının önemli ve gerekli aşamalarından biridir. Tüketiciler farklılaşmış ürünleri tercih ettikçe, üreticiler de bu farklılığı kaliteyle sağlamaya çalışmaya başlamışlardır bu nedenle, kalite ile ilgili etkinlikler işlerin başarılı olmasında çok etkilidir. Firmalar kendi kaliteleriyle yarış içerisindeyken, kalitenin maliyet üzerindeki etkilerini kontrol altında tutmak isterler. Bu amacın başarıya ulaşabilmesi için şirketler bütçelerinin bir kısmını bu kalite amaçlarına ulaşmak için ayırmaktadırlar. Bu payların bütününe kalite maliyeti denilir. Kalite maliyetleri, şirketin kalite derecesini gösteren en önemli ölçütlerdendir. Kalite sistemlerinin kazanca etkisinin en üst seviyede tutulması için tüm kalite maliyetleri en az seviyede tutulmalıdır. Ek olarak, Toplam Kalite Yönetiminin yerleştirilip uygulanabilmesi ve standartlaştırılabilmesi için kalitede yaşananların "ölçülmesi" ve "raporlanması" gereklidir; ki bu da kalite maliyetinin hesaplanmasıyla gerçekleşebilir. Kalite maliyetleri hesaplandığında, en yüksek maliyetin hangi bölümde ve hangi aşamada oluştuğu gözlemlenebilir. Yüksek kalite maliyetine sahip bu alanlar analiz edilerek anormallikler tespit edilmeye çalışılır. Elde edilen verilerle belirlenmiş alanların iyileştirilmesine ait projeler üretilmesine yardımcı olunur. Bu da iyileştirmeyi beraberinde getirir. Kalite maliyetleri dÃ¶rt kategoride incelenirler: "Üretilen ürün ve hizmetlerin müşteri istek ve ihtiyaçlarına uygunsuzluğunu önlemek amacıyla özel olarak tasarlanmış tüm faaliyetlerin maliyetidir." Bu faaliyetler gerçek uygulamalardan önce planlanır ve bu faaliyetlerin maliyetleri gerçek uygulamalardan önce oluşur. Genel bir ifadeyle önleme maliyetleri, başarısızlık ve değerlendirme maliyetlerini en aza indirmek için gerçekleştirilen faaliyetlerin maliyetidir. Önleme maliyetleri, aşağıda belirtilen kalite maliyet bileşenlerinden oluşmaktadır: Değerlendirme maliyetleri, ürünün kaliteli olma koşullarının sağlanması için yapılan çalışmaların maliyetidir. Bu aşamada yapılan ölçme, yürütme ve denetleme maliyetlerinden oluşmaktadır, ek olarak kalite problemlerinin tespiti için dizayn edilen elementlerin, faaliyetlerin yarattığı maliyettir. Ürünlerin ve hizmetlerin istenilen, beklenen kaliteye uygunluğunun sağlanması amaçlanır. Kalite yönetim sistemleri bu uygunluğu sağlamaya yardımcı olur. Bu amaca ulaşabilmek için de işin çeşitli birimleri, materyal ve süreçleri ölçülür, denetlenir. Bu da nihai bir maliyete sebep olur. Bu maliyetlerin bileşenleri şu şekildedir: Bu maliyet unsurunda süreçler iyi analiz edilmeli, süreçlerin hangi noktalarında denetim ve test yapılması gerektiği belirlenmelidir. Tüm bu maliyet unsurlarının dışında "laboratuvara kabul testleri", "muayeneler", "test planları ve kullanılacak materyaller", "testlerin raporları", "ürün kalitesinin denetlenmesi" unsurları da değerlendirme maliyetlerine girmektedir. İç başarısızlık maliyetleri, üretim aşamasında dış müşteriye ulaşmadan fark edilen yetersizliklerin ve hataların doğurduğu maliyetlerdir. Bu maliyetler, müşterilerin ihtiyaçlarını karşılamada yetersiz kalacak ürün veya hizmetin müşteriye ulaşmadan önce saptanarak, eksikliklerinin giderilmesi, düzeltilmesi, iyileştirilmesi ve fark edilmesi ile ilgilidir, ayrıca bu maliyetler süreç etkinsizlik maliyeti olarak da incelenebilir. İç başarısızlık maliyetlerini oluşturanlar kabaca, hurda ürünler, ıskartalar, fireler, ürünler arası kalite farkları, üründe yapılan düzeltmeler ve tamirler olarak sıralanabilir. İç başarısızlık maliyetleri, müşteri beklentilerini karşılama eksikliği açısından şu şekilde sıralanır. Dış başarısızlık maliyetleri, ürün veya hizmetin tasarım ya da üretim kısmında oluşan, ancak müşteriye ulaştıktan sonra fark edilerek, müşterinin haberdar olduğu başarısızlık maliyetleridir. Önleme çalışmalarının doğru yapıldığı yerde, hem iç, hem dış başarısızlık sayısında düşüş olacaktır. Müşteriye ulaşan hatalı ürünler, dış başarısızlık maliyetine neden olmalarının yanı sıra, marka imajını zedeler ve müşteri güvenini azaltır. Bu sebeple, dış başarısızlık maliyetleri en aza indirilmeli, mümkünse sıfırlanmalıdır. Dış başarısızlık maliyetlerinin indirgenmesi, önleme maliyetlerinde artışa neden olabilir, ancak müşteri memnuniyeti ve sorunların müşteriye yansıtılmadan çözülerek memnuniyetin devamının sağlanması birincil öncelik olmalıdır. Dış başarısızlık maliyetleri ana hatlarıyla müşteri şikayetleri, iade ürünler, iade edilen ürünlerin tamir maliyeti, garanti yenileme işlemleri, müşteri sadakat kaybı ve satışlardaki kayıplar olarak sayılabilir. Greyson Chance Greyson Michael Chance (d. 16 Ağustos 1997) Amerikalı pop rock şarkıcısı, söz yazarı ve piyanist. Nisan 2010'da Lady Gaga'nın "Paparazzi" adlı şarkısına yaptığı cover'ı, günümüzde YouTube'da 44 milyondan fazla izlenmiştir. Kendi bestelerinden olan "Stars" ve "Broken Hearts" adlı şarkıları YouTube'da sırasıyla 5 ve 7 milyondan fazla kere izlenmiştir. İlk single'ı "Waiting Outside the Lines", Ekim 2010'da piyasaya sürüldü. İlk albümü "Hold On 'til the Night", 2 Ağustos 2011'de çıktı. Christian Coulson Christian Coulson (d. 3 Ekim 1978; Manchester, İngiltere), Harry Potter ve Sırlar Odası, Saatler, ve Leaving Circadia filmlerinde oyuncu olarak oynayan İngiliz oyuncu. Coulson Manchester'da doğdu ve Londra'da Westminster Okulu'nda akademik burslu eğitim gördü. 1990 ve 1997 yılları arasında Birleşik Krallık Ulusal Gençlik Müzik Tiyatrosu'nun bir üyesiydi. Westminster'daki okulunu bitirdikten sonra, Cambridge Üniversitesi'ne girdi ve 2000 yılında birincilikle mezun oldu. Üniversitede Emcee rolünde Cabaret, Arturo Ui rolünde The Resistible Rise of Arturo Ui ve Claire rolünde The Maids oyunlarında rol aldı. 2002 yılında, Harry Potter ve Sırlar Odası filminde canlandırdığı Tom Riddle karakteriyle dünya çapında dikkatleri üzerine çekti. 2007 yılında yönetmen David Yates, Coulson'ın Harry Potter Melez Prens'te Tom Riddle rolünü yeniden canlandırmak için çok büyük olduğunu belirtti. 2010'dan beri Coulson New York'ta yaşıyor ve oyunculuk, yönetmenlik ve fotoğrafçılık yapıyor. Episodes Episodes, David Crane ve Jeffrey Klarik tarafından yaratılan ve yapımı Hat Trick Productions tarafından gerçekleştirilen bir Birleşik Krallık/ABD sitcom tipi dizidir. Açılışını 9 Ocak 2011 tarihinde saat 21:30'da Showtime kanalında yapan dizi 10 Ocak 2011 tarihinde saat 22:00'da BBC Two'da yayınlanmaya başlamıştır. Dizi, Britanyalı komedi yazarı olan karı-koca bir çiftin Birleşik Krallık'ta yakaladıkları başarıyı Hollywood'da da yakalamak için buraya gelişlerini konu almaktadır. Dizi; Showtime ve BBC tarafından 9 bölümlük bir ikinci sezon daha yayınlamak üzere uzatılmıştır. Yapım, Dünya genelinde 186 yayımcıya dağıtılmıştır. Marie-Thérèse Fortin Marie-Thérèse Fortin (d. 1959, Québec, Kanada), Kanadalı oyuncu. Quebec Drama Sanatları Konservatuvarı'ndan 1982 yılında mezun oldu. 2005 yılından bu yana "Théâtre d'Aujourd'hui"de sanat yönetmeni olarak çalışmaktadır. Sinemada 2009 yapımı "Les grandes chaleurs" adlı yapımda "Gisèle Couture" adlı orta yaştaki bir karakteri canlandırdı. Tunus'taki Yahudilerin tarihi Tunus'taki Yahudilerin tarihi Roma dönemine kadar dayanır. 1948'de önce Tunus'taki Yahudi nüfusu 110.000'lere kadar ulaştı. 1950'lerde nüfusun yarısı İsrail'e diğer yarısı Fransa'ya göç etti. 2011 itibarıyla Tunus şehrinde 700 ve Cerbe Adası'nda 1000 Yahudi yaşamaktadır. Geleneğe göre bölgeye yerleşen ilk Yahudiler, MÖ 6. yüzyılda Birinci Tapınak yıkılmadan çok önce Kuzey Afrika'ya gelmişlerdi. Fransız Yüzbaşı Ernest De Prudhomme'in Hamman-Lif'teki evinde MÖ 3 ila 5. yüzyıla ait, üzerinde Latince "sancta synagoga naronitana" ("Naro kutsal sinagogu") yazan kalıntı bulundu. Yahudi ulusunun çöküşünün ardında birçok sürgüne gönderilen Yahudi, Tunus'a yerleşip hayvancılık, tarım ve ticaret ile uğraştı. Her grubun kendi lideri (Mokdem) olan klanlara bölünmüşlerdi ve Romalılara 2 şekel kelle vergisi ödemekteydiler. 429'da Romalıların hakimiyetinin ardından Vandalların da daha müsamahakar olmasıyla Yahudilerin Tunus'taki nüfusu arttı ve varlıklanmaya başladılar; bu durum Afrika Kilisesi Konseyi'nce Yahudilere kısıtlayıcı kanunlar konmasının arzu edilmesine sebep oldu. 534'te Vandallar Belisarius tarafından çökertilince I. Justinianus bir bildiri yayınlayıp Yahudilerin de aynı grupta kabul edildiği Aryanlar ile Paganların öldürülmesini istedi. Yahudiler, Yahudi diasporasının dili olan Yunanca dağarcığına sahip olsalar dahi, Roma İmparatorluğu'nun her yerinde olduğu gibi Roma Afrikası'nda da Romalılaşmış, Latince konuşmaya başlamış ve kendilerine Roma isimleri edinmişlerdi. 7. yüzyılda, Vizigot kral Sisebut'un ve varislerinin zulmünden kaçan Yahudiler İspanya'dan çıkıp Moritanya ve Bizans şehirlerine yerleşince bölgedeki Yahudi nüfusu arttı. El-Kayravani'nin bildirdiğine göre Hippo Zaritus (Bizerta) 498'de Hasan tarafından fethedildiği zaman bölgenin valisi bir Yahudiydi. Tunus, Bağdat merkezli halifeliğin kontrolüne girdikten sonra Arap Yahudileri Levant'tan Tunus şehrine akın etti. 788'de İmam İdris Mauritania'nın Bağdat halifeliğinden bağımsızlığını ilan etti, bunun üzerine Tunus Yahudileri, liderleri Benyamin ben Yoşafat ben Aviezer önderliğinde orduya katıldı. Fakat kısa bir süre sonra, hem Bağdat halifeliğine bağlı olan dindaşlarıyla savaşmak istemediklerinden hem de İdris'in Yahudi kadınlara yaptığı saygısızlıklar nedeniyle geri çekildiler. Olaydan zaferle ayrılan İdris geri çekildikleri için Yahudilerden intikamını, onların yaşadığı şehirlere saldırarak aldı. Yahudilere kelle vergisi ve İdris'in haremi için senede belli sayıda bakire verilmesi şart koşuldu. Ubeyd Allah isimli Yahudi kabilesi, İdris'in bu şartlarına boyun eğmektense Doğu'ya göç etmeyi tercih etti; geleneğe göre Cerbe Adası'ndaki Yahudiler bu kabilenin torunlarıdır. 793'te Harun el Raşit'in emriyle İmam İdris zehirlenerek öldürüldü; zehirleme işini yerine getiren kişi, muhtemelen Yahudi olan valinin doktoruydu. Bunun akabinde, 800 yılında Aglebi hanedanlığı kuruldu. 909 yılına kadar süren hanedanlık süresince Yahudilerin durumu tatminkardı. Bizerta'nın valisi, eskisi gibi yine bir Yahudiydi. Ukba ibn Nafi tarafından 670'te kurulan Kayravan şehrindeki Yahudiler kalkınanlar arasında önde gitmekteydi. Zirite Al-Mu'izz (1016–62), tüm aykırı düşünceli sektlere ve Yahudilere zulmetti. Bu zulüm Kayravan cemaatini zarara uğratınca buradaki Yahudiler Tunus şehrine göç etti; göçün ardından şehirdeki Yahudi nüfusu birden arttı ve şehir ticari önem kazandı. Muvahhid hanedanlığının 1146'da Mağrip eyaletlerinin tahtına geçmesi Tunus Yahudileri için bir felaket oldu. Muvahhid lideri Abdül Mümin'in, İslam'da yer almayan gerçeklerden uzak inancına göre, Muhammed Yahudilere dinlerini icra etmesi için beş yüz yıl izin vermiş, bu zaman diliminde eğer mesih gelmezse İslam'a geçmek zorunda olduğunu söylemiştir. Buna uygun bir şekilde, Hristiyanlarla birlikte Yahudiler ya din değiştirmek zorunda kaldılar ya da ülkeyi terkettiler. Abdül Mümin'in varisi de aynı yolu takip edince zorla din değiştermeler veya ülkeden kaçmalar hız kazandı. Din değiştirenlerin samimiyetine güvenmeyen Muvahhidler bu kişilerin sarı türban takmasını zorunlu kıldı. 1236'da kurulan Hafsi hanedanlığı altında Yahudilerin durumu büyük ölçüde iyileşti. Kayravan'ın yanı sıra Mehdiye, Kalaa, Cerbe Adası ve Tunus şehrinde önemli cemaatler kuruldu. En başta "yabancılar" olarak tanımlanan Yahudilerin Tunus şehrinin merkezine inmelerine izin yoktu fakat "Funduk" denen binalarda yaşamalarına izin verildi. 1159'da Mavahhidlerden Abdül Mümin'e büyük hizmetler veren varlıklı ve insaniyetli bir Müslüman olan Sidi Mahrez'in çabasıyla, şehir içinde özel bir mahallede Yahudilere yaşama izni verildi. 1857'ye kadar Tunus'un gettosu olarak varlığını sürdüren bu mahalleye "Hira" denmekteydi ve geceleri kapalıydı. 1270'te haçlı seferi için Tunus'a gelen Fransız IX. Louis yenilgiye uğrayınca Kayarvan ve Hamat şehirleri kutsal ilan edildi. Yahudilerin bu şehirleri terketmesi ya da İslam'a geçmesi gerekiyordu. Tunus, Fransa tarafından 1857'de fethedilene kadar Yahudilerin veya Hristiyanların bu şehirlerde bir gece geçirmesi yasaktı ve gün içinde bu şehirlerden geçebilmek için valinin özel izni gerekmekteydi. 14 ve 15. yüzyılda, diğer Berberi devletlere göre Tunus'ta Yahudilere daha acımasızca davranılıyordu. İspanya ve Portekiz'den kaçan mültecilerin çoğu Cezayir ve Fas'a akın ederken bir kısmı Tunus'a yerleşmeyi tercih etti. Tunuw Yahudilerinin yüce bir hahamı veya ilahiyatçısı olmadığı için dini sorular için Cezayir ve Fas'a başvuruluyordu. Ticari ilişkileri, hükûmet tarafından atanan bir konsey tarafından idare ediliyordu ve bu konseyin fonksiyonu Yahudiler arasındaki adli işlemlerle ilgilenmek ile Yahudi vergilerini toplamaktı. Tunus Yahudilerinden üç tür vergi toplanıyordu: Buna ek olarak her Yahudi tüccar ve sanayici esnaf odalarına senelik vergi vermek zorundaydı. 13. yüzyıldan sonra vergiler, hükûmet ve Yahudiler arasında aracılık yapan "kaid"ler tarafından toplanıyordu. Kaid, Yahudi cemaati üzerinde en üst yetkiye sahipti. İhtiyarlar heyeti ve hahamlar kendi arzusuna göre atanmaktaydı ve hahamsal hiçbir kararın, kendisi tarafından onaylanmadığı sürece bir geçerliliği yoktu. Tunus sahillerinin İspanyollar tarafından fethedilmesi (1535-74), Bizerta, Susa, Safakes ve diğer liman şehirlerindeki Yahudi cemaatlerini olumsuz etkiledi; bunu takip eden Osmanlı hakimiyetindeki Tunus'ta Yahudiler bir nebze güvence altına girdi. Yahudilere din özgürlüğü ve kendi kendilerini idare etme hakkı verildi. Buna rağmen prensin kaprislerine ve fanatisizme maruz kalıyorlardı. Düşük seviyedeki yetkililer dahi maaş vermeden ağır işler empoze edebiliyordu. Yahudilere özel kıyafet zorunluluğu getirildi: yakasız mavi frak veya bol olmayan kollu gömlek, bol keten külot, siyah terlik, ve siyah kipa giymek zorundaydılar; çoraplar ise sadece kışın giyilebilirdi. Sadece eşek veya katır kullanmalarına izin verilirken eyer kullanmaları yasaktı. 17. yüzyılda dinlerini koruyan Marrano ve Sefaradlar Livorno'dan çıkıp Tunus'taki ticaret merkezlerine yerleştiler. Bu yeni yerleşimcilere Arapça "Granas" veya İbranice "Gorneyim" (גורנים) denilmekteydi ve "Tuansa" denilen Tunus'un yerli Yahudilere kıyasla daha zengindiler. Bu kişiler genelde İtalyanca ve bazıları da İspanyolca konuşup yazmaktaydı. Yeni gelenlerin babalarının adı o kişilerin İspanyol mu yoksa Portekizli mi olduğuyla ilgili bilgi içeriyordu. 18. yüzyılın başlarında Tunus şehrindeki Yahudilerin siyasi statüsü gelişmeye başladı. Bunun sebebi, Tunuslu Hristiyanların durumunun düzeltilmesi için Avrupalı güçlerin araya girmesiydi; Müslüman yasama ve yürütme kolları Yahudileri Hristiyanlarla birlikte ele alıyordu. Joseph Azulai 1772'de Tunus'u ziyaret ettikten sonra Kaid Solomon Nataf önderliğindeki cemaat meclisinin parlaklığından bahsetmekteydi. Ahmed Bey'in uzun süren iktidarlığı boyunca Yahudiler varlıklı yaşamın tadını çıkardılar. Muhammed Bey 1855'te başa geçince Yahudilere angarya işlerin empoze edilmesini yasakladı; bunda Muhammed Bey'in iyi ilişkiler içinde olduğu Kaid Yosef Skemama'nın etkisi olmuş olabilir. Fakat aynı yıl içinde Muhammed Bey, Batto Sfez isimli bir Yahudi'yi dine küfretmekten idama mahkûm etti. Bu karar Yahudiler ile Hristiyanların ayaklanmasına sebep oldu ve III. Napolyon'a delegeler gönderilip araya girilmesi istendi. İki yıl süren diplomatik pazarlığın ardından Fransa'nın isteklerinin kabul edilmesi için bir savaş gemisi gönderildi. Geri adım atan Muhammed Bey bir yasa çıkarıp bütün Tunusluların inançları ne olsursa olsun eşit haklardan yararlanacağını belirtti. Bu yasanın bazı maddeleri özellikle Yahudiler ile ilgiliydi: (§ 4) "Hiçbir şekilde Yahudilerin dinlerini zorla değiştimek için baskı uygulanmayacak, dini ayinlerini özgürce uygulamaları engellenmeyecek. Sinagoglarına saygı duyulacak ve hakaretten korunacak." (§ 6) "Suç mahkemesi bir Yahudiyi suçlu bulursa mahkemede Yahudi yargıtay memuru hazır bulunacak." Bu yasa 1864'teki devrimden sonra feshedildi ve başta Safakes'tekiler olmak üzere Yahudiler için zorlu günlerin başlamasına sebebiyet verdi. Yabacıların araya girme endişesiyle bugün hükûmet Yahudilere karşı tedbirli hareket etmektedir. "Fransa 1881'te Tunus'u işgal etti ve Bardo Antlaşması'nı empoze etti; bu antlaşmaya göre Fransızlar Tunus'ta askeri birlikler bulundurabilecek ve Bey'in maliye ve dış ilişkiler yetkileri Fransa'ya aktarılacaktı. Ortak çıkarların korunması için aracı olarak bir Fransız genel vali atanacaktı. "Tunus, işgalden ziyade antlaşma yoluyla Fransa'nın himayesine girdi, bu durum Cezayir için de geçerliydi. Resmi olarak Bey hala mutlak hükümdardı: Tunus'ta hala bakanlar atanıyor, hükümet yapısı olduğu gibi korunuyor ve Tunuslular Bey'e bağlı sayılıyordu. Fransızlar toprağa el koymadı, camileri kiliseye çevirmedi ve resmi dillerini değiştirmedi. Yine de en büyük yetki Fransız genel valide bulunmaktaydı. "Fransızlar, Osmanlılarla yaptığı kapitülasyonlar zamanında Tunus'a ayak basmıştı, böylece Fransa himayesindeki Yahudiler kendilerini daha güvende hissetti. Fransız hayranı olmaya başlayan çoğu Tunus Yahudisi Fransızca konuşmaya başlayıp Fransız vatandaşlığına geçti. "1881'te Fransa'nın himayesine giren Tunus'taki Yahudiler Müslüman komşularına benzer bir hayat tarzı ve kültüre sahipken bu zamandan sonra Avrupai kimliğe büründüler. Tunus'taki Fransız sömürge yetkilileriyle temas halinde olma Tunus Yahudilerinin Fransız kültürü içinde asimile olmasına sebep oldu. Fransız devrim yemini olan "Liberté, Egalité, et Fraternité"ye ("Özgürlük, Eşitlik ve Kardeşlik") güvenen Yahudiler daha iyi bir yaşam umuduyla Avrupa Hristiyanlığındaki Fransız etkisine açık hale geldiler. Fransız himayesi altında doğan yeni nesillerin anadilleri Yahudi Arapçasından Fransızca'ya döndü." Fransa'nın Kuzey Afrika'daki sömürgeleri Cezayir, Fas ve Tunus'un Holokost tarihi Fransa'nın Holokost kaderiyle aynıydı. İlk anti-Yahudi kanun ("Yahudi Tüzüğü") 3 Ekim 1940'ta yürürlüğe girdi. Fransa'da ve Cezayir'de Yahudi avukat ve doktor sayısına kota getirildi. Fransa himayesindeki Fas, Cezayir ve Tunus, Avrupa'nın bir parçası olarak sayılıp buradaki Yahudiler Almanların belgelerinde Nihai Çözüm'e uygun görüldüler. "Kuzey Afrika Yahudileri, Orta ve Doğu Avrupa'daki Alman toplama kamplarına uzak olduklarından Avrupa'daki dindaşlarına oranla daha şanslıydılar. ...Müttefikler, Cezayir ve Fas'a ayak bastıktan kısa bir süre sonra Almanlar Tunus'u işgal etti. 23 Kasım 1942'de Tunus Yahudi cemaatinin başkanı Moises Burgel ile cemaatin ileri gelenlerinden bazı Yahudiler tutuklandı". Haziran 1940'taki ateşkesle Tunus Vichy hakimiyetine girdi ve anti Yahudi yasalar yürürlüğe kondu. Birleşik Devletler Holokost Anma Müzesi (USHMM)'ndeki makaleye göre "Fransa'nın Kuzey Afrika'daki sömürgeleri Cezayir, Fas ve Tunus'un Holokost tarihi Fransa'nın Holokost kaderiyle aynıydı". Tunus, II. Dünya Savaşı'nda Naziler tarafından işgal edilen tek Arap ülkesiydi; Fas ve Cezayir, Vichy Fransası hakimiyetindeydi. Naziler Kasım 1942'de Tunus'a girdiğinde ülke 100.000 Yahudiye ev sahipliği yapıyordu. Yad Vaşem'e göre, Naziler Yahudilere antisemitik politikalar empoze edip sarı Yahudi yıldızı takmalarını şart koştu. Yahudilere maddi cezalar uygulanıp mallarına el konuldu. 5000'ten fazla Yahudi çalışma kamplarına gönderildi ve bunlardan 46'sının öldüğü bilinmektedir. Bune ek olarak Fransa'da yaşayan 160 Tunus Yahudisi ölüm kamplarına gönderildi. Halit Abdülvahab, İsrail'in Uluslararası Dürüstler ödülüne aday gösterilen ilk Arap'tı. Yasemin Devrimi'nin ardından ülkenin siyasi liderliği, ılımlı bir İslam hareketi olan Ennahda'ya geçti. Partinin lideri Raşit el Ganuşi, Cerbe'deki Yahudilere bir heyet gönderip demoktratik Tunus'ta onlar adına endişe edilecek bir durum olmadığını, İslamcıların daha büyük bir rol oynayacağını belirtti. Tunus şehrindeki Yahudi bakım evine bir de hediye gönderdi. Tunus şehrindeki Yahudi cemaatinin üç ilkokulu, iki ortaokulu ve bir de yeşivası bulunmaktadır. Cerbe'deki Yahudi cemaatinde ise bir yuva, iki ilkokul, iki ortaokul ve bir de yeşiva vardır. Sahil kenti olan Zarzis'te ise bir Yahudi ilkokulu ve bir de sinagog bulunur. Yahudi cemaatinde iki adet yaşlılar için bakımevi ve birkaç tane de kaşer lokanta mevcuttur. Tunus'un en ünlü sinagogu Cerbe'de bulunan El Griba Sinagogu'dur. Şu anki bina 19. yüzyılın sonları veya 20. yüzyılın başlarında inşa edilmiş olsa bile bu sitin 1900'ü aşkın yıldır sinagoga ev sahipliği yaptığına inanılmaktadır. Tunus Yahudileri her yıl Lag BaOmer bayramında bu sinagoga hacca gitmektedir. 11 Nisan 2002'de patlayıcı yüklü bir kamyon sinagog yakınlarında infilak edip 14'ü Alman ve 2'si Fransız turist olmak üzere toplam 21 kişinin ölümüne sebep oldu; bu olay, tarihe Griba sinagogu saldırısı olarak geçti. Saldırıyı El-Kaide üstlendi. Chaim Madar, 3 Aralık 2004'te ölene kadar cemaatin hahambaşılığını üstlendi. Cenazesi, Halk el Vadi şehrindeki Beyt Mordehay sinagogunda ve Cebre'deki El Griba sinagogunda yapıldı. FranÃ§ois Arnaud François Arnaud (d. 5 Temmuz 1985, Montreal), Fransız asıllı Kanadalı oyuncu. 2007 yılında "Montréal dramatique de d'art Konservatuvarı" 'nda sahne üzerine eğitim alarak oyunculuğa başladı. TV dizisi "The Borgias" ile adını duyurduktan sonra sinemada 2009 yapımı "Les Grandes Chaleurs" 'da oynadı. Deathlike Silence Productions Deathlike Silence Productions; 1980'lerin sonlarında kurulan Oslo, Norveç merkezli bir bağımsız plak şirketiydi. Black metal üzerinde yoğunlaşan şirket, bu tarz içerik kaydı gerçekleştiren ilk bağımsız plak şirketi oldu. 1993'te cinayete kurban gidene kadar şirketi, kurucusu Euronymous lakaplı Øystein Aarseth idare etti. Şirketin adına, Sodom'un 1986 çıkışlı "Obsessed by Cruelty" albümündeki "Deathlike Silence" şarkısı ilham verdi. Şirket ilk önceleri yalnızca Norveçli gruplarla anlaşma yapıyordu. Aarseth 1990 başlarında Marduk grubundan Morgan Håkansson ile İsveç şubesini açmak istedi ve şirketin son yıllarına doğru faaliyeti Japonya'ya kadar genişledi. Duyu sistemi Duyu organı, stimülasyonlar (uyarılmalar) sonucu çevreden aldığı bilgileri elektrik impulslarına çeviren organ. Bilgiler, sinirler aracılığıyla beyne iletilirken filtrelenirler; diğer organlardan gelen bilgilerle ve önceden beyinde depolanmış olanlarla karşılaştırılırlar ve beyinde algıya dönüşürler. Duyu organları bilgileri reseptörler (alıcılar) vasıtasıyla toplarlar. En çok bilinen duyu organları, en basit haliyle, "5 duyu" olarak da adlandırılan; görme, koklama, işitme, tat alma ve dokunma işlevlerini yerine getiren göz, burun, kulak, dil ve deridir. Antik filozoflar duyuları "ruhun pencereleri" olarak tanımlamışlardır. Aristo bugün en çok bilinen 5 duyudan bahsetmiştir. Yaygın olarak bilinen, bu nedenle sıklıkla duyu sistemlerinin tamamını oluşturduğu düşünülen bu beşinin haricinde kaslarda, tendonlarda ve eklemlerde de duyu reseptörleri vardır. Bunlara kinestetik duyular denir. Bunun haricinde iç kulakta dengeyi sağlayan reseptörler vardır ve bunlar denge duyusu sistemini oluştururlar. Dolaşım sisteminde kandaki karbondioksiti, basınç değişimlerini veya kalp atışı oranını tespit eden sensörler vardır. Ayrıca sindirim sisteminde açlık ve susuzluk hissini tespit eden reseptörler vardır. Bunların haricinde duyu sistemleri de vardır. Örneğin beynin alt kısımlarında beynin iç ısısını ölçen hücreler vardır. Duyu reseptörleri; ışık, ısı gibi herhangi bir haricî uyarıcıya tepki gösterebilen ve duyu sinirlerine sinyal gönderen organ ya da hücredir. İşlevlerine göre üçe ayrılırlar: Kemoreseptörler, burun ve dilde bulunan koku ve tat reseptörleridir. Kimyasal uyarıları algılarlar. Bazı iç organlarda da bulunurlar. Fotoreseptörler, gözde bulunan reseptörlerdir. Işığı algılarlar. Koni ve çomak hücreleri olmak üzere iki çeşidi vardır. Mekanik ve fiziksel uyarıları algılarlar. Deride ve kulakta bulunur. Deride bulunan ve sıcak ile soğuğu algılayanlara termoreseptör denir. Rue McClanahan Rue McClanahan (21 Şubat 1934, Healdton, Oklahoma, ABD - 3 Haziran 2010, New York, New York, ABD), Amerikalı oyuncu. Daha çok televizyon dizilerinde yer aldı. Özellikle Maude'daki Vivian Harmon, Mama's Family'deki Fran Crowley ve kendisine 1987 yılında En İyi Kadın Oyuncu dalında Emmy Ödülü kazandıran Altın Kızlar'daki "Blanche Deveroux" rolleriyle tanındı. Trakya'nın İşgali Trakya'nın İşgali, İtilaf Devletleri kuvvetlerince I. Dünya Savaşı'ndan sonra gerçekleştirilmiştir. Mondros Ateşkes Antlaşması'ndan sonra, Edirne-İstanbul demiryolunu kontrol etmek üzere bir Fransız alayı Trakya'ya yerleşmiş bulunuyordu. Fransız generali Franchet d'Espèrey ile Yunanistan Başbakanı Venizelos arasında imzalanan antlaşma ile Kuleliburgaz-Hadımköy hattı Yunan ordusunun işgaline terk edilmişti. 14 Ocak 1919 tarihinde Hadımköy'den Kuleli ve Burgaz'a kadar bütün demiryolu istasyonları Yunanlar tarafından işgal edildi. Bu gelişmeler karşısında, I. Kolordu Komutanı Cafer Tayyar Paşa, Mustafa Kemal Paşa'nın 9 Ocak 1920 tarih ve 55 sayılı emrine uyarak bütün Edirne vilayetinde sıkıyönetim ve seferberlik ilan etti. Diğer taraftan Trakya-Paşaeli Müdafaa Heyet-i Osmaniyesi, 31 Mart 1920'de Lüleburgaz'da yaptığı ilk kongresinde dış tecavüzler ve iç ayaklanmalar karşısında her türlü tedbir alma yetkisini kolordu komutanına ve merkez heyetine vermeyi kararlaştırdı. San Remo Konferansı'nda, İtilaf Devletleri Edirne ile birlikte Doğu Trakya'yı da Yunanistan'a bırakmayı kararlaştırdılar. Doğu Trakya'nın Yunanistan'a verilmesi kesinlik kazanınca, bölge halkı İstanbul hükûmetinden kendilerine bir fayda gelemeyeceğini anlayıp, çareyi Ankara yönetiminde aramaya başladılar. 9 Mayıs 1920'de Edirne'de toplanan, kuruculuğunu Edirne Belediye Başkanı Şevket Dağdeviren, Kasım Yolageldili, Faik Kaltakkıran ve Şeref Aykut'un yaptığı Trakya Paşaeli Müdafaa Heyet-i Osmaniyesi, 2. kongresinde Edirne ve Doğu Trakya'nın Yunanistan'a bırakılmasını kesinlikle reddetti ve ülke topraklarının savunulmasını kararlaştırdı. Bu amaçla, yerli halktan asker toplamayı ve silahlı savunma tedbirleri almayı kararlaştırdı. Ayrıca, Cemiyet programını değiştirmekle birlikte ismini de Trakya-Paşaeli Müdafaa-i Hukuk Cemiyeti haline getirerek, Anadolu ve Rumeli Müdafaa-i Hukuk Cemiyeti'nin şubesi olmuştu. Sevr Antlaşması'nın imzalanmasını kolaylaştırmak, Osmanlı İmparatorluğu'na fiilen olduğu kadar hukuken de son vermek amacı ile İtilaf Devletlerinin de teşviki ile Yunan ordusu bir taraftan Anadolu'da bir taraftan da Trakya'da harekete geçti. 20 Temmuz 1920'de başlayan Yunan Taarruzu sonunda Edirne 24 Temmuz 1920'de düştü. Sevr Antlaşması'nın imzalanmasını takip eden günlerde Yunan hükûmeti kendi meclislerinden geçirdikleri bir kanunla Doğu ve Batı Trakya'yı bir genel valilik halinde Yunanistan'a kattığını ilan etti. Yunanlar tarafından Edirne ve Doğu Trakya'nın ilhakına rağmen, Trakya'da işgale karşı silahlı mücadele devam etmiştir. 25 Temmuz 1920'de Trakya'daki işgal harekatının bitmesinden sonra Yunan Kralı I. Aleksandros, işgal edilen yeni yerleri görmek üzere bir geziye çıktı. İzmir Taburu'nun başında önce Edirne'ye, oradan Kırklareli yolu ile Midye'ye giderek Averof Zırhlısı ile de Gelibolu ve İzmir üzerinden Atina'ya döndü. Anadolu'da kazanılan büyük zafer ve orduların Boğazları geçerek Trakya'yı kurtarmak için harekete geçmeleri kararı karşısında, Boğazlarda bulunan İtilaf Devletleri ateşkes anlayışı içinde olmuşlardır. 15 Ekim 1922'de yürürlüğe giren Mudanya Ateşkes Antlaşması ile Doğu Trakya, Yunan kuvvetleri tarafından boşaltıldı. 25 Kasım 1922'de Edirne Valiliğine tayin edilen Şakir Kesebir, Türk yönetimini yeniden kurdu ve aynı gün Türk birlikleri Edirne'ye girdi. Lozan Konferansı sonunda, Yunanların Anadolu'da yakıp yıktıklarına karşılık, savaş tazminatı olarak Karaağaç ve Bosnaköy Köprübaşlarının da Türkiye'ye katılması kararlaştırıldı. Karaağaç nahiyesi ile istasyonunun 15 Eylül 1923'te Yunanlar tarafından boşaltılmasından sonra, Doğu Trakya tam olarak işgalden kurtulmuş oldu. KÃ¶ksal Mesci Köksal Mesci ya da bazı kaynaklara göre Köksal Mesçi (d. 1 Ocak 1945, Trabzon), Türk eski millî futbolcudur. MKE Ankaragücü, PTT ve Adanaspor'da uzun yıllar forma giymiştir. Özellikle Adanaspor'la elde ettiği başarılardan dolayı kulübün efsane futbolcular arasında gösterilmektedır. Trabzon doğumlu olan Köksal Mesci mahalle arası maçlarda futbola başladı ve daha sonra kabiliyeti fark edilerek Trabzon İdmanocağı altyapısına alındı. Buradan PTT'ye transfer olarak profesyonel kariyerine PTT'de başladı. Daha sonra 1970-71 sezonundan itibaren üç sezonluğuna MKE Ankaragücü içinde forma giydi. Bu üç sezon içerisinde takımıyla ligi hep üst sıralarda tamamlamayı başardı. 1971-72 sezonunda lig hem 5 sırada tamamlanabildi hem de Türkiye Kupasını kazanılarak yeni sezona UEFA Kupa Galipleri Kupasına gitmek garantilendi. 1972-73 sezonunda bu kez lig 4. sırada tamamlandı ve Türkiye Kupasında final oynandı. 1973-74 sezonunun başında başka bir Süper Lig ekibi olan Adanaspor'a transfer oldu. Burada 1973-74 ve 1974-75 ligi iki kez art arda 4. sırada tamamlamayı başaran takımın en başarılı oyuncularından birisiydi. 1977-78 sezonunda tekrar MKE Ankaragücü'ne geri döndü. Sezon bitimi takımıyla 1. Lig'e düştü. Kariyerine 1. Lig'de sürdürdükten sonra aktif futbola veda etti. 13 kez millî takımlara çağrılan Köksal Mesci, 2 kez Türkiye U-21 ve 11 kez de Türkiye forması olmak üzere toplam 13 kez millî formayı giymiştir. 1990-91 sezonunda 1. Lig ekiplerinden Nevşehirspor'da teknik direktörlük yaptı. NOT:"Evsahibi olarak Türkiye baz alınmıştır." Futbola vedasindan sonra teknik direktörlük yapmaya karar verdi ve bunun için tff'nin düzenlediği antrenörlük kursunda lisansını yapti. Sadullah Acele Sadullah Acele (d. 11 Temmuz 1954, Çubuk), Türk eski millî futbolcu, teknik direktör. Göztepe'de uzun yıllar forma giymiştir. Özellikle Göztepe'yle elde ettiği başarılardan dolayı kulübün efsane futbolcuları arasında gösterilmektedır. Göztepe'de Doğan Küçükduru ve İrfan Ertürk ile beraber oluşturduğu başarılı forvet üçlüsü yüzünden Göztepe taraftarının söylediği "doğan, irfan, ortala bombala sado bombala" tezahüratıyla tanındı. İmparator ve Sado lakabiyla tanınırdı. 2005-06 sezonunda Göztepe'de bir süre teknik direktörlük yaptı. 2012-2013 sezonunda Ankara Adliyespor'u Bölgesel Amatör Lig'de şampiyon yapıp 3. Lig'e çıkardı. Futbola doğup büyüdüğü ilçenin takımı Çubukspor'da başladı ve daha sonra as takıma yükseldi. As takımla 1970-71 sezonunda itibaren üç sezon içinde 3. amatör kümeden 1. amatör kümeye kadar yükselmeyi başardı. Bu başarının mimarları arasında ilk sırada Sadullah Acele anıldı. Gösterdiği performansla birçok üst kademe ekibinin transfer listesine girmeyi başardı. Neticesinde 1974-75 sezonunun başında Süper Lig'in o zamanlar güçlü takımlarından Boluspor'a transfer oldu. Boluspor'da toplam üç sezon forma giydi. İlk iki sezonunda düzenli olarak oynama fırsatı bulsa da beklenen gelişmeyi gösteremedi. Üçüncü sezonunda daha çok yedek bekledi. Bu gelişme üzerine 1977-78 sezonunun başında 1. Lig'de mücadele eden Göztepe'ye transfer oldu. Göztepe'de çabuk uyum sağladı ve Doğan Küçükduru ve İrfan Ertürk ile beraber başarılı bir üçlü forvet oluşturdu. Buradaki ilk sezonunda takımıyla 1. Lig şampiyonluğu yaşayarak Süper Lig'e yükseldi. Süper Lig'de iki sezon boyunca 9 golle takımının en golcü futbolcu olmasına rağmen Göztepe'nin iki sezonundan sonra tekrar 1. Lig'e düşmesini engelleyemedi. Birçok cazip teklife rağmen 1980-81 sezonunda takımından ayrılmayıp 1. Lig'de oynamayı kabul etti. Bu durum ve Göztepe'nin özellikle ezeli rakibi Karşıyaka'ya karşı oynadığı karşılaşmalarda ortaya koyduğu başarılı performanstan dolayı Göztepe'nin efsane futbolcuları arasına girmeyi başardı. Göztepe'yle 1980-81 sezonunda ikinci kez 1. Lig şampiyonluğu yaşayarak Süper Lig'e yükselmeyi başardı. Göztepe'nin Süper Lig'de bir yıl aradan sonra tekrar düşmesinden sonra takımdan ayrılma kararı aldı ve 1982-83 sezonunun başında Beşiktaş'a transfer oldu. Burada takıma girmekte zorlandı ve genelde yedek bekledi. Bunun üzerine sezon sonu Göztepe'ye geri döndü. 1989-90 sezonunun sonuna kadar burada oynadı ve sezon bitimi takımdan ayrılarak futbola başladığı Çubukspor'a transfer oldu. Üç sezon burada forma giydikten sonra aktif futbola veda etti. 6 kez millî takımlara çağrılan Sadullah Acele, 1 kez Türkiye U-21 ve 4 kez de Türkiye forması olmak üzere toplam 5 kez millî formayı giymiştir. ümit millî takımı için ilk karşılaşmasına 11 Ekim 1978 tarihinde Macaristan ümit millî takımına karşı oynanan karşılaşmada çıktı. A millî takım için ilk kar karşılaşmasına 21 Kasım 1979 tarihinde Galler millî takımına karşı oynanan karşılaşmada çıktı. Futbola vedasindan sonra antrenörlük yapamaya karar verdi. İlk olarak "DHMİ SK"de teknik direktör olarak görev aldı. 1996 yılında Çubukspor teknik direktörlüğüne getirildi ve bu görevini 2010 yılına kadar sürdüdü. Temmuz 2011 tarihinden beri Ankara'da "Adliyespor"'u çalıştırmaktadır. Staj Staj (Fransızca: "stage"), herhangi bir meslek edinecek olan kimsenin geçirdiği uygulamalı öğrenme dönemi ve bu kimsenin, meslek bilgisini artırmak için bir kurumun bir veya birçok bölümünde çalışarak geçirdiği dönemdir. Staj, öğrencilerin eğitim-öğretim dönemlerinde edindikleri teorik bilgilerin veya laboratuvar ölçekli pratik uygulamaların, büyük ölçekli endüstriyel üretimlerde nasıl yer aldığını gördükleri, çalışmalara aktif olarak katılarak bilgi ve becerilerini geliştirdikleri, mesleğe ilk adım attıkları önemli bir süreçtir. Okulda edinilen bilgiler genellikle teoriden öteye geçmez. Öğrenciler belli bir konu üzerinde yazılmış kaynakları okur, çalışırlar ama edindikleri bu bilgiyi nasıl uygulayacaklarını bilemezler. Her ne kadar bazı bölümler laboratuvar çalışmaları sunsa ve öğrencilerine pratik yapma imkânı verse de, sınıf geçmek için edinilen bilgiler uygulanmadıklarından dolayı bir süre sonra unutulmaya mahkûmdurlar. Üniversitede okurken yapılan staj ise öğrencilere bilgiler hala tazeyken pratik yapma ve bu bilgileri uygulamaya geçirme imkânını sunar. Çin kazı Çin kazı ("Anser cygnoides"), ördekgiller familyasından Moğolistan’ın ortasında, Çin’in en kuzeyinde ve Rusya’nın güneydoğusunda üreyen ve kışları Orta ve Doğu Çin’de geçiren göçmen kaz türü. Bazen Japonya ve Kore’de, nadiren de Kazakistan, Laos, Sibirya’nın ortası, Tayvan, Tayland ve Özbekistan’da da görülür. Bu kaz türü evcilleştirilmiştir. Doğal yaşam bölgeleri dışında da bu nedenle bulunmaktadır. Kendi cinsi içinde iri ve uzun boyunlu bir kaz olan Çin kazı 81–94 cm boyu ile "Anser" cinsinin en büyük kazıdır. Ortalama ağırlığı 2,8-3,5 kg.’dır. Erkek ile dişi birbirine benzer ama erkek biraz daha iridir. Erişkin Çin kazının kanat açıklığı 160–185 cm’dir. Üst tüyleri grimsi kahverengi renktedir. Büyük tüylerin kenarları daha açık renklidir. Ensesinin arkası ve tepesi, gözlerin hemen altına kadar kestane renklidir. Gaganın tabanında ince beyaz bir çizgi vardır. Uçuş tüyleri ve kanatların altı siyahtır. Kuyruk kısmı beyaz renklidir. Karın ve yanlarda bulunan koyu çizgiler dışında alt bölge soluk ten rengidir. Kendi cinsi içinde bir tek bu türün gagası tamamen siyahtır. Bacaklar ve ayaklar ise turuncu renklidir. İrisler kestane rengindedir. Genç kazların rengi erişkinlerden daha soluktur, gagalarının dibinde beyaz çizgi yoktur ve alt kısımlarında koyu çizgiler bulunmaz. FineReader ABBYY FineReader, ABBYY tarafından geliştirilen bir optik karakter tanıma uygulamasıdır. Taranan görüntüleri, belgeleri, fotoğrafları ve PDF dosyalarını Microsoft Word, Microsoft Excel, Microsoft PowerPoint, Rich Text Format, HTML, PDF/A, aranabilir PDF, CSV ve text dosyaları gibi düzenlenebilir ve aranabilir formatlara çevirebilmek için tasarlanan profesyonel düzeyde bir uygulamadır. Sürüm 11'den beri "djvu" formatında kaydeder. 12. sürüm 190 dildeki metinleri tanır, bunların 48'i için yazım kontrolü yapabilir. Tüm dünyada 20 milyondan fazla insan ABBYY FineReader kullanıyor. Fujitsu, Panasonic, Xerox, Samsung ve diğer firmalar tarafından lisanslanan ABBYY FineReader OCR (optik karakter tanıma) teknolojisini kullanır. ABBYY FineReader, Nuance OmniPage ve Readiris yanı sıra özgür optik karakter tanıma yazılımları ile rekabet etmektedir. Şükrü Birant Şükrü Birant (1 Ocak 1944, Ankara - 28 Haziran 2019), eski Türk millî futbolcudur. Fenerbahçe'de uzun yıllar forma giymiştir. Fenerbahçe için kulüp tarihinin önemli futbolcuları arasında gösterilmektedir.. İşçi bir ailenin çocuğu olan Şükrü, 1 Ocak 1944'te Ankara'da doğdu. Babası torna ustasıydı. İlkokul çağında ailesi Adapazarı'na göç eden Şükrü, ilkokulu Adapazarı'nda okudu. Sonra tekrar ailesiyle Ankara'ya döndü. Liseyi Ankara'daki Yıldırım Beyazit Lisesi'nde okudu. Futbolculuğu sırasında İstanbul İktisadi Ticari İlimler Akademisi'nde okudu ve buradan mezun oldu. Bir pastanede karşılaştığı ve ilk kez 1968 yılında tanıştı eşi Rengül Erçetin'le, 3 Temmuz'da Moda Deniz Kulübü'nde nişanlandı, 29 Kasım'da Beyoğlu Evlendirme Dairesi'nde evlendi. Birkan ve Burçak adında iki oğlu ve bir tane de torunu vardır. Şükrü Birant, 19 Mayıs 2019'da kalp krizi geçirip hastaneye kaldırılmış, kalbine iki stent ve pil takılmıştı. O günden beri hastanede tedavi altındaki Birant, 28 Haziran'da vefat etti. İlk hocası Sabri Kiraz oldu. 1960-61'de Toprakspor takımında oynadı. 1961'de PTT Futbol Takımına transfer oldu. 1961-64 arasında PTT takımında oynayan Şükrü, burada gösterdiği performansla Türkiye'nin köklü ekiplerinden Fenerbahçe'nin dikkatini çekti. Bunun neticesinde 1964-65 sezonunda Fenerbahçe'ye transfer oldu. Fenerbahçe'de uyum sorunu yaşamadan ilk 11'in düzenli oyuncusu olmayı başardı. Fenerbahçe'de Ziya Şengül, Yılmaz Şen, Ercan Aktuna ve Levent Engineri'yle birlikte çok sağlam bir savunma hattı oluşturan Şükrü, buradaki ilk sezonunda takımıyla Süper Lig şampiyonluğunu kazandı. On yıl boyunca sarı-lacivertli formayı giyen Şükrü Birant, savunmanın sağ kanadında oynadı. Oscar Hold ona forvette oynama şansı da verdi. Hatta bir İzmirspor maçında iki gol attı, ancak asıl yeri her zaman sağ bek oldu. Sahaya çıktığı toplam 317 maçta 7 gol attı. Dört kez lig şampiyonu, 2 kez Türkiye Kupası şampiyonu, 2 kez Cumhurbaşkanlığı Kupası şampiyonu ve 1 kez de Başbakanlık Kupası şampiyonu oldu. Uluslararası alanda da başarısı bulunan Şükrü Birant, bir kez Balkan Kupası şampiyonu oldu. Balkan Kupası bir Türk kulübünün kazandığı ilk uluslararası kupa olma özelliğini taşıyordu. Fenerbahçe tarihinde "Altın sezon" adlandırılan 5 kupa aldığı kadroda da yer almıştı. Bu Fenerbahçe'nin Türkiye Kupası, Başbakanlık Kupası, Lig Şampiyonluğu, Cumhurbaşkanlığı Kupası ve Balkan Kupası'nı kazanarak beş kupayı aldığı 1967-68 senesiydi. Şükrü Birant, beş kupa kazanan o takımın başarısında pay sahiplerinden biriydi. 1973-74 sezonunun sonuna kadar futbol kariyerini Fenerbahçe'de sürdürdükten sonra futbola veda etti. 10.000 kişinin önünde İnönü Stadyumu’nda çıktığı jübile maçında son kez Fenerbahçe forması giydi. Şöhretler karmasıyla yapılan o maç 0-0 bitmişti. 1974 yılında Nesrin Sipahi, Fecri Ebcioğlu, Osman, Ziya, Cemil, Emin Cankurtaran, Didi ve Yılmaz ile birlikte kulübün bilinen ilk marşı olan sözleri Fecri Ebcioğlu'na ait Yaşa Fenerbahçe'nin kaydında yer aldı. Millî takımlara çağrılan Şükrü Birant, 3 kez Türkiye U-18, 9 kez Türkiye U-21 ve 14 kez de Türkiye A milli forması olmak üzere toplam 26 kez millî formayı giydi. Bu maçlarda 17 kez özel, 5 kez Dünya Şampiyonası, 4 kez de Avrupa Şampiyonası maçına çıktı. Türkiye U-18 takımında forma giydiği ilk maçı 14 Nisan 1962'de Romanya özel maçı oldu. Türkiye U-21 takımında forma giydiği ilk maçı 20 Mayıs 1964'te İngiltere U-21 özel maçı oldu. Türkiye A millî takımında forma giydiği ilk maçı ise 27 Eylül 1964'te Polonya özel maçı oldu. 30 Nisan 1969'da sahaya çıktığı Polonya özel maçtı ise Türkiye A millî takımında forma giydiği son maç oldu. Şükrü Birant, yeşil sahalardan sahnelere transfer olan ilk futbolcudur. Futbol oynarken hem üniversitede okuyor, hem de müzik dersleri alıyordu. Sesinin güzelliğinden futbolu bıraktıkdan sonra Türk Sanat Müziği solisti olarak bir süre sahneye çıkmıştır. Maksim gazinolarında şarkı söylemiştir. Daha sonra ise televizyonlarda spor yorumculuğu yapmıştır. 7-8 sene boyunca TV 8'de spor programı yapan Birant, ardından Radyospor'da program yapmaya devam etti. Fenerbahçe Spor Kulübü'nde oyunculuk dışında da bazı görevlerde bulunan Şükrü, Futbol Vakfı'nda da genel sekreterlik yaptı. Ardından 2000 Derneğine üye oldu. OmniPage OmniPage, Nuance Communications tarafından piyasaya sürülen optik karakter tanıma (OKT) uygulamasıdır. OmniPage, kişisel bilgisayarlarda kullanılan ilk OKT programlarından biridir. 1980'li yılların sonlarında Philip Bernzott, John Dilworth, David George, Bryan Higgins ve Jeremy Knight tarafından geliştirilen OmniPage, Robert Noyce'un yönetimindeki Caere Corporation tarafından satılmaktaydı. Caere, 2000 yılında ScanSoft tarafından satın alındı. ScanSoft, 2005 yılında Nuance Communications'ı satın aldı ve şirketin adını devraldı. Tesseract (yazılım) Tesseract, çeşitli işletim sistemleri için geliştirilen özgür bir optik karakter tanıma (OKT) motorudur. 1985 ve 1995 yılları arasında Hewlett-Packard tarafından sahipli bir yazılım olarak geliştirilen Tesseract, sonraki on yıl içerisinde çok az gelişime uğradı. 2005 yılında Hewlett-Packard ve UNLV tarafından açık kaynak olarak piyasaya sürüldü. Tesseract'ın gelişimi şu anda Google tarafından sponsor edilmektedir. Apache Lisansı Sürüm 2.0 altında yayınlanmaktadır. Tesseract, piyasada mevcut en doğru özgür yazılım OKT motorlarından biri olarak kabul edilir. Solar Solar aşağıdaki anlamlara gelebilir: Ä°brahim Tusder İbrahim Tusder (15 Ocak 1915, İstanbul - Temmuz 2001), Türk eski millî futbolcu ve teknik direktör. Futbola Galatasaray altyapısında başladı ve daha sonra as takıma yükseldi. 1935-236 sezonun kadar burada oynadıktan sonra Galatasray'da futbolcular ve yöneticiler arasında çıkan anlaşmazlık yüzünden takımdan ayrılan ve Güneş kulübünü kuran futbolcular arasında yer aldı. Bu kulüpte 1938 yılına kadar forma giydi. Kulübü kuranlar Galatasaray'la olan anlaşmazlıkları giderdikten sonra kulüp tekrar feshedildi ve çoğu futbolcular Galatasaray'a geri döndü. İbrahim Tusder ise Beşiktaş'a gitmeyi tercih etti. Burada 6 sezon forma giydikten sonra faal futbola veda etti. 2 kez Türkiye A takımına çağrılan İbrahim Tusder, 2 kez Türkiye millî takım formasını giymiştir. A millî takımla 1936 Yaz Olimpiyatlarına katılan kadroda bulundu. Bu turnuvada Norveç millî takımına karşı oynanan ve 4-0 kaybedilen karşılaşmada forma giydi. Futbola vedasindan sonra teknik direktörlük yapmaya karar verdi. 1952-53 sezonunda Beykoz'da teknik direktörlük görevini üstlendi. 1963 yılında Beşiktaş "Genel Menajer" olarak görev aldı. Bu görevinin yanında 1963-64 sezonunun hazırlik döneminde yeni teknik direktör Ernst Melchior gelene kadar takımı çalıştırmıştır. Genel Menajer görevinden Eylül 1963 tarihinde istifa eederek ayrılmıştır.07.09.1963, Milliyet, Sayfa 8 1959-60 sezonunda daha önce'de açlıştrıdığı Beykoz'da teknik direktörlük görevini üstlendi. Bu görevinden Şubat 1960 tarihinde istifa ettiğini açıkladı ve yerine Naci Özkaya getirildi. 1964-65 sezonunda sezonunda Denizlispor'u 1. Lig şampiyonu yaparak Süper Lig'e yükselmesini sağladı. Bu başarıdan sonra görevinden ayrılıp PTT'de teknik direktörlük yapmaya başladı. Bu görevini yarım sezon sürdürdükten sonra Vefa'ya geri döndü. Vefa'da sezon sonuna kadar görev aldı. 1966-67 sezonunun devre arasında Süper Lig ekiplerinden Karşıyakayla anlaşasarak bu takımı çalıştırmaya başladı. Düşme hattında devraldığı takımı sezon sonu lig sonuçusu olmaktan kurtaramadı ve sezon bitimi takımdan ayrıldı. Yeni sezonun ikinci devresinde tekrar Vefa'yı çalıştırmaya başladı. Bu görevinde üç ay kaldıktan sonra görevine son verildi. Horst Wessel Horst Ludwig Wessel (9 Ekim 1907, Bielefeld – 23 Şubat 1930), ölümünden sonra Joseph Goebbels'in girişimleriyle nasyonal sosyalist hareket tarafından kahraman ilan edilen bir Alman Nazi aktivisti, NSDAP ve SA üyesi. Lüterci bir ailede doğdu. Babası Nikolai Kilisesi adına faaliyetler yürütüyordu. Küçük yaşlarda Otto von Bismarck'ın öğretilerini savunan "Bismarckjugend" grubuna katıldı. Fakat daha sonra gruptan çıktı ve daha sonra Alman Freikorpsçu general Hermann Ehrhardt'ın kurduğu Wiking Liga'ya üye oldu. Buradayken birçok kez Almanya Sosyal Demokrat Partisi ve Almanya Komünist Partisi (KPD) üyeleriyle sokakta çatışmalara girdi. İlerleyen süreçte üniversite için bu gruptan çıktı. Nisan 1926 yılında Friedrich Wilhelm Üniversitesi Unter den Linden Hukuk Fakültesi'ne kaydoldu. 1926'ta Wessel, üyesi olduğu Alman Ulusal Halk Partisi için çok radikal bir hale gelmişti. O yılın aralık ayında Nasyonal Sosyalist Alman İşçi Partisi'ne (Nazi Partisi, NSDAP) ve paramiliter örgüt olan Sturmabteilung'a (SA) katıldı. Wessel tuttuğu günlüklerinde bu periyodu şöyle tarif etmiştir: Bu dönem okuduğu Ruz Kazak komutanı Pyotr Krasnov'un antisemist bir kitabı onun görüşlerini etkilemişti. Ekim 1929'da Wessel, kendisini tam zamanlı olarak Nazi hareketine adamak için üniversiteden ayrıldı. Daha sonra sözlerini yazdığı ""Die Fahne hoch!"" ("Bayrağı Kaldır!") şiiri tanınmasında etkili oldu. Bu şiir daha sonra Horst-Wessel-Şarkısı olarak bilindi ve büyük sükse yaptı. Wessel o dönem meydanlarda Komünistler ile Yahudiler aleyhine insanları galeyana getiren konuşmalar gerçekleştirmeye başladı. Bu süre içerisinde anti-nazi faaliyetler gösteren Strasser Kardeşleri takip altına aldı. Wessel günlüğüne '"Adolf Hitler'in prensibleri artık benimdir. Terör sadece karşı terörle yok edilebilir... Komünistleri'nin ulaştığı yerler inç inç fethedilmelidir."' yazdı. Komünist karargahlarına baskınlar yapmaya başladı. Bunlar olurken Komünistler içerisinde kin, nefret duyulan isim haline geldi. Wessel, yüzü ve adresi sokak posterlerinde yer alan KPD tarafından ölümle işaretlendi. KPD ve Kırmızı Cephe Savaşçıları Birliği nin sloganı ""Nerede bulunurlarsa bulunsun bu faşisti vurun"" oldu. 14 Ocak 1930 akşamı Wessel'in kapısı çalınır. O sıra kız arkadaşıyla oturan Wessel, kapıyı açar açmaz suratının ortasından vurulur. Katil hemen olay yerinden uzaklaşır. Ağır yaralanan Wessel bir süre hastanede yattıktan sonra 23 Şubat günü hayatını kaybeder. Ölümü kan zehirlenmesi olarak rapor edilir. Cinayetin Almanya Komünist Partisi üyesi Albrecht Höhler tarafından işlendiği iddia edilir. Mahkemede suçlu bulunan Höhler altı yıl hapse mahkûm edilir. 1933 yılında Nazilerin iktidara gelmesiyle beraber Höhler Gestapo şefi Rudolf Diels tarafından hapisten çıkartılıp SA üyeleri tarafından infaz edilir. Almanya Komünist Partisi, saldırıyla ilgili bir alakalarının olmadığını, olayın muhtemelen kirasını ödemeyen Wessel ile ev sahibesi arasındaki husumet nedeniyle yaşandığını açıklamıştır. Çünkü Wessel olaydan bir süre önce Erna Jäniche adlı bir hayat kadınıyla tanışmış ve birlikte yaşamaya başlamışlardı. Wessel'in ev sahibi Bayan Salm, evinde devamlı fuhuş yapıldığını düşünüyordu. Bu durumdan ciddi şekilde rahatsızdı. Kira da ödenmemeye başlayınca ev sahibi ile Wessel arasından apartmanda şiddetli bir tartışma çıktı ve yumruklaştılar. Olay o gece polis tutanaklarına da yansıdı. Ev sahibinin olayın öfkesinden dolayı Wessel'i, Höhler'e ihbar ettiği düşünüldü. Çünkü ev sahibinin kocası eski bir KDP üyesi olmakla beraber Höhler ile sıkı bir dostluğu vardı. Olaydan sonra Nazi ve Komünist olmayan bir gazete tarafından Jänicke'nin cinayetten önce Höhler'i tanıdığı yazıldı. Çünkü Wessel, Janiche aracılığıyla komünist müşterilerden bilgi alıyordu. Başka bir gazete ise Höhler Janiche'yle tanışınca ona aşık olmuştu ve Wessel'in Janiche'i pazarladığını öğrendikten sonra Janiche ile iş birliği yapıp o gece Wessel'i sarhoş edip öldürdüğünü, olaydan bir süre öncede ev sahibini kışkırtıp, Wessell ile kavga etmesini sağlayıp; dikkatleri bu yöne çekmeyi amaçladığını iddia etti. Jäniche ise mahkeme de iddiaların gerçek dışı olduğunu, Höhler'le 3 sene bir ilişki yaşadığını sonra bağlarının koptuğunu; onu sadece sokaklardan tanıdığını söyledi. Horst Wessel'in ölümü Nazi Partisi tarafından propaganda amaçlı kullanılmış olup, 1927 yılında yazdığı şiiri marş olarak bestelenmiştir. Wessel, Deutschland Über Alles'den sonra en çok tutan marşı yazmıştır. Cenazesinde Goebbels, anısına uzun bir konuşma yapıp intikamının ancak iktidara gelinmekle alınabileceğini söylemiştir. Adolf Hitler, Goebbels, Ernst Röhm ve partinin diğer üst düzey yetkilileri tarafından yönetilen alay eşliğinde mezarlığına yürümüşlerdir. Hitler, Wessel'in ölümünün sembolik bir fedakarlık olduğundan bahsetmiştir. 1934 Reich Parti Kongresinde bir grup Hitler Gençliği, ""Herhangi bir Hıristiyan gerçeğine ihtiyacımız yok ... Mesih'i değil Horst Wessel'i takip ediyoruz"" satırlarını içeren bir şarkı söylemiştir. Ölümünün ardından Berlin'de bir meydana adı verilmiştir. II. Dünya Savaşı'nın ardından Doğu Berlin'de kalan bu meydanın adı çeşitli kereler değiştirilmiştir, günümüzde "Rosa-Luxemburg-Platz" olarak bilinen meydan adını ünlü Alman komünist lider Rosa Luxemburg'dan almıştır. 1939 yılında inşa edilen Kriegsmarine bünyesindeki bir üç direkli yelkenli gemiye onun adı verilmiştir. Savaşın ardından Amerika Birleşik Devletleri Deniz Kuvvetleri tarafından el konulan gemi bugün ismi "USCGC Eagle (WIX-327)" şeklinde değiştirilmiş olarak hala eğitim gemisi görevine devam etmektedir. Araştırmacı tarihçi Alan Wykes, Horst Wessel için şu cümleleri kurmuştur: "Bu pezevenk, ölmesiyle canlıyken yapmaya çalışıp da yapamadığı Nazi adına sembol faaliyetleri ; ancak ölümüyle yapabilmiştir." Savaştan sonra mezarı tahrip edilmiştir. Babası kendi imkanlarıyla mezar yerini değiştirip ismini kısaltarak bir mezar taşı yapmıştır. Lakin 2011 yılında bir grup nazi karşıtı aktivist mezar yerini tespit etti ve mezar taşını kırdı. Üzerine de sprey boyayla "Keine Ruhe für Nazis" ("Naziler İçin Dinlenme Yok!") yazdı. Ağustos 2013'te mezarı yine tahrip edildi. Bununla beraber babasının mezarının da saldırıya uğradığı bildirildi. Nazi Sembolü olması Wilhelm Gustloff'un da nazi sembolü olmasının önünü açmıştır, her ikisi bu alanda kıyaslanmaktadır. Ã–zer Yurteri Özer Yurteri (d. 28 Aralık 1949, İzmir), Türk eski millî futbolcudur. Göztepe ve Bursaspor'da uzun yıllar forma giymiştir. 1968-77 arasında Göztepe takımında oynadı. 1977-78 sezonunda Bursaspor'a transfer oldu. 1980-81 sezonunun sonuna kadar futbol kariyerini Bursaspor'da sürdürdükten sonra futbola veda etti. millî takımlara çağrılan Özer Yurteri, 13 kez Türkiye U-21 ve 14 kez de Türkiye A milli forması olmak üzere toplam 27 kez millî formayı giymiştir. Bu maçlarda 4 kez özel, 6 kez Dünya Şampiyonası, 4 kez de Avrupa Şampiyonası maçına çıkmıştır. 10 kez de Resmi Kupalarda sahaya çıkan Özer, 1 de gol kaydetmiştir. Türkiye U-21 takımında forma giydiği ilk maçı 8 Haziran 1970'te Bulgaristan U-21 resmi maçı olmuştur. Türkiye A millî takımında forma giydiği ilk maçı ise 5 Aralık 1971'de Polonya özel maçı olmuştur. 17 Kasım 1976'da sahaya çıktığı Doğu Almanya maçtı ise Türkiye A millî takımında forma giydiği son maç oldu. Mandril Mandril "(Mandrillus sphinx)", köpeksi maymunlar familyasından bir primattır. Mandril, Güney Kamerun, Gabon, Ekvator Ginesi ve Kongo'da bulunmaktadır. Mandriller, tropik yağmur ormanları ve orman-savan mozaiklerinde yaşamayı tercih etmektedir. Ayrıca Mandriller, galeri ormanları, savan alanları, kıyı ormanları, kayalık ormanlar, tarım alanları ve dere yataklarında da yaşamaktadır. Mandriller, hem etçil hem otçuldur. Çoğunlukla bitki tüketen Mandriller, yüzün üzerinde bitki türü yemektedir. Ayrıca toprak ve mantar da tüketir. Mandriller, hayvan olarak çoğunlukla omurgasız hayvanları, özellikle de karıncaları, böcekleri, termitleri, cırcır böceklerini, salyangozları, örümcekleri ve akrepleri tercih etmektedir. Ayrıca bazen kuş, kaplumbağa ve kurbağa yumurtası, kirpi ve sıçan da yemektedir. Mantar hastalığı Mantar hastalığı, 50 kadar mantar türünün sebep olduğu çeşitli cilt ve tırnak hastalıklarıdır. Bu mantarlar, dış etkilere karşı dirençli mikroorganizmalar olup her türlü kötü şartlar altında hayatlarını devam ettirebilirler. Temizliğe dikkat etmeyen kimselerin vücuduna yerleşip fırsatını bulduklarında tahribatlarını yaparlar. Cilt üzerinde pembe kırmızılıkta bir leke ile kendisini belli eder. Kırmızılık çevreye doğru yayılırken ortası iyileşmeye başlar. Böylece halka şeklinde kabarcıklar ve kabarcıkların üzerinde kepeklenmeler şeklinde asıl belirti olarak ortaya çıkar. Genellikle sporcularda, toplu halde yaşanan yatılı okul ve kışla gibi yerlerde, ayak temizliğine dikkat etmeyen kimselerde sık görülür. Parmak aralarına yerleşerek kaşıntılara sebep olur. Kaşınan yerlerde deri kızarır ve bazen de kanar. Ağrılı iltihaplar oluşabilir. Rahatsız edici ayak kokusu yapar. Tedavi edilmeyen ayak mantarlarının gelişerek tırnakları da etkisi altına aldığı gözlenmiştir. El tırnaklarına nadiren geçer. Tırnaklar kalınlaşarak parlaklığını kaybederler. İlerleyen vakalarda tırnaklar yerlerinden ayrılarak çıkabilir. Tırnak mantarında çok daha dikkatli bir tedavi gerekir. Doktor, uygun gördüğü takdirde, deforme olmuş tırnakları sökerek tedaviyi kolaylaştırabilir. Altı ile on iki ay arasında değişen bir tedavi takvimi uygulanır. Daha çok çocuklarda görülen bulaşıcı bir mantar hastalığıdır. Kafa derisini istila eden mantarlar, kepeklenmeye ve saç kırılmalarına sebep olurlar. Enfeksiyon küçük bir alanda kaldığı gibi; bütün kafa derisini de kaplayabilir. Mantarın istila ettiği alanda saç dökülmesi ve kabarık, iltihaplı bir deri tabakası görülür. Vücut mantarına benzer belirtiler gösterir. Halka biçiminde, yayılma temayülü olan, pembe kırmızı kabartılar şeklinde ortaya çıkar. Tedavi, mantarın cinsine uygun ilaçlarla gerçekleştirilir. Vücutta görülen mantar, bazen beyazdan açık kahverengiye kadar değişen, mercimek büyüklüğünde lekeler halinde başlamaktadır. "Malassezia furfur" isimli mantar tarafından yapılan bu deri hastalığı, lekelerin büyüyerek birleşmeleri ve deri üzerinde haritaya benzer alanlar oluşturması ile karakterizedir. Hafif pullanma da vardır. Tedavi, selenyum sülfür şampuanı, üç-dört gün müddetle, gece yatarken deriye sürülerek gerçekleştirilir. Sabah kalkınca, şampuanlı bölge yıkanır. Yıkanmasının sebebi, uzun müddet kaldığında deriyi tahriş etmesidir. Burhan Atak Burhan Atak (27 Ocak 1905, İstanbul - 6 Haziran 1987, İstanbul), Türk futbolcudur. Galatasaray'da uzun yıllar forma giymiştir. 1928-34 arasında Galatasaray takımında oynadı. 1931-32 sezonunun sonuna kadar futbol kariyerini Galatasaray'da sürdürdükten sonra futbola veda etti. Millî takımlara çağrılan Burhan Atak, 10 kez Türkiye A milli formasını giydi. Bu maçlarda 3 kez Resmî Kupalarda maçına çıkan Burhan, 7 kez de özel maçta sahaya çıkıp 1 de gol attı. Türkiye A millî takımında forma giydiği ilk maçı ise 12 Eylül 1926'da Polonya özel maçtı olmuştur. 22 Nisan 1932'de sahaya çıktığı Macaristan maçı ise son millî maçı oldu. Hüseyin Cemil Paşa Hüseyin Cemil Paşa (d. 1830 - ö. 1890), Osmanlı askeri ve devlet adamıydı. Mehmed Namık Paşa'nın oğluydu. Abdülaziz'in başmabeyinciliğini, Edirne, Halep ve Hicaz valiliği yaptı. Hüseyin Cemil Paşa 1830 yılında İstanbul'da doğdu. Harbiye Okulunu bitirdikten sonra Abdülaziz'in yaveri ve başmabeyincisi oldu. Daha sonra birçok askeri ve mülki görevlerde bulundu. Serasker olan babasının (Mehmed Namık Paşa) azli (1869) üzerine onun da Askeri Danıştay'daki görevine son verildi. 1877'de Edirne, 1880'de Halep, 1887'de Hicaz valiliğine gönderildi. 1890 yılında İstanbul'da vefat etti. Ayrıca bir masondu. Özgür Eren Özgür Eren (d. 24 Mayıs 1974, Hatay), TRT Ankara Radyosu Türk Halk Müziği ses sanatçısı. Niğde Ulukışla kökenli olan Özgür Eren'in dedesi Niğde'nin ünlü kemancılarındandır. 1991'de Ankara Anıttepe lisesini bitirdi. 1996'da Ankara Radyosu'nun açtığı Türk Halk Müziği akitli ses sanatçısı sınavını kazandı. 30 Eylül 2002 tarihinden bu yana TRT Ankara Radyosunda kadrolu ses sanatçısı olarak türkü söylüyor. Ankara Radyosu’nda geçen yıllarının ardından Akşam Sefası adlı programla televizyonda görünmeye başladı. 2007’den itibaren TRT'de Türkülerle Süper Gece (2007), Bayram Şekeri, Turnalar (2010), Sahne Biz (2011) gibi programlarda sunucu ve solist olarak yer aldı. Günbegün (2010) programında bir sezon sunuculuk yaptı. TRT’de Sen Türkülerini Söyle (2008-2009) adıyla düzenlenen Türk Halk Müziği Yarışması’nda sunucu olarak görev üstlendi. İlk albümü Gittin adıyla yayınlandı. TarÄ±k Kutver Tarık Kutver (1938, Ezine - 20 Nisan 2011, Ezine), Türk eski millî futbolcudur. Galatasaray'da uzun yıllar forma giymiştir. 20 Nisan 2011 tarihinde yaşamını sürdürüğü memleketi Çanakkale'nin Ezine ilçesinde hayatını kaybetti. 22 Nisan 2011 tarihinde Ezine Teşvikiye Camii'nde öğleyin kılınan cenaze namazı sonrası Ezine Kabristanlığı'nda toprağa verildi Futbola Fenerbahçe altyapısında başladı ve buradan 1958-59 yılında Fatih Karagümrük takımına transfer olarak profesyonel futbol hayatına başladı. 1962 yılında Galatasaray'a transfer oldu ve burada sezonunda Süper Lig şampiyonluğu yaşadı. Galatasaray'da 5 sezon geçirdi. 1967 yılında Mersin İdman Yurdu'na transfer olup, futbol kariyerini 1970 yılında bu takımda sonlandırdı. Mmillî takımlara çağrılan Kutver, 13 kez Türkiye A milli formasında millî formayı giymiştir. Bu maçlarda 2 kez Resmî Kupa maçına çıkmıştır. 11 kez de özel maçta sahaya çıkan Kutver 1 gol atmıştır. Anteros Anteros, aşk tanrısı Eros'un karşıtı olan tanrısal varlık. Ares ile Afrodit'in çocuğudur. Seveni baht eden, sevgiye karşılık veren anlamına gelir. Bir diğer yoruma göre ise, katı yürekli ve de duygusuz olan Anteros, doğa dışı sevgileri önleyerek düzeni sağlar. Korkunun ve korkma duygusunun tanrısı olan Phobos ile kardeştir. Karşılıklı aşk ya da karşılık gören aşk olarak yorumlandığı gibi bazı metinlerde de erkekler arası aşk sembolüdür. Anteros (zıt sevgi), Eros (sevgi)nin kardeşidir ve anne Afrodit, onu Eros'un daha da gelişebilmesi için doğurmuştur. Yunan mitolojisine göre Eros, ancak Anteros'un yanındayken gelişir. Ona yaklaşınca mutlu olur ve ondan uzaklaşınca ağlar. İskenderiye varyantlarına göre Eros'a yaklaştığı zaman büyür ve ondan uzaklaştığı zaman yaşça küçülür. Herakleitos Yunanca savaş anlamındaki "polemos" sözcüğüyle bu mite atıf yapar.Bir logos yasası olarak karşıtların birliği ve çatışması kaidesini anlatır. Ozzfest Ozzfest, her yıl geleneksel olarak Birleşik Devletler'de (bazı yıllar da Avrupa'da) heavy metal ve hard rock gruplarını ağırlayan bir müzik turnesidir. Festival, Ozzy Osbourne ve karısı Sharon Osbourne tarafından kuruldu. Ozzfest müzik turnesi; heavy metal ve hard rock tarzları bünyesinde bulunan alternatif metal, thrash metal, endüstriyel metal, metalcore, hardcore punk, nu metal, death metal, gotik metal ve black metal gibi alt tarzlardan çeşitli grupları ağırladı. Ozzy Osbourne ve Black Sabbath geçen yıllarda birçok kez bu festivalde yer aldı. All Shall Fall All Shall Fall, Norveçli black metal grubu Immortal'ın sekizinci stüdyo albümüdür. Albüm; Avrupa'da 25 Eylül 2009, ABD'de 6 Ekim 2009'da yayınlanmıştır. Ocak 2008'de, Immortal yeni albüm için içerik yazmaya ve prova yapmaya başladı. Grup, Nisan 2009'da albüm kayıtları için Grieghallen ve Abyss Studios'a girdi. Bundan bir ay sonra grup albüm kayıtlarını bitirdi ve albümün adını duyurdu. Grieghallen Grieghallen; Bergen, Norveç'te bulunan 1500 koltuklu bir konser salonudur. 1978'de yapımı tamamlanan salon, o tarihten beri de Bergen Filarmoni Orkestrası'nın evi konumundadır. 1986 yılında Eurovision Şarkı Yarışması'na ev sahipliği yapmıştır. Salon adını, 1880-1882 yılları arasında Bergen Filarmoni Orkestrası'nın müzik direktörlüğünü yapan Bergen doğumlu besteci Edvard Grieg'den almıştır. Grieghallen, black metal topluluğu içinde de önemli bir konuma sahiptir. Birçok black metal albümü burada kaydedilmiştir. Mikail (Selçuk Bey'in oğlu) Mikail veya Mikail bin Selçuk, Selçukluların atası Selçuk Bey'in en büyük oğlu; Çağrı Bey ve Büyük Selçuklu Devleti'nin ilk Sultanı Tuğrul'un babasıdır. Babasının sağlığında, bir kale kuşatması sırasında hayatını kaybetti. 1979 Football League Cup Finali 1979 Football League Cup Finali, 19. Lig Kupası finalidir. Wembley Stadyumu'nda oynanan onüçüncü lig kupası organizasyonu olma özelliğinide taşımaktadır. Final maçı Nottingham Forest ve Southampton takımları arasında oynandı. Maç 3-2 Forest galibiyeti ile sona erdi. Forest'in golleri Garry Birtles (2) ve Tony Woodcock'dan geldi. Southampton takımının gollerini ise David Peach ve Nick Holmes kaydetti. Bir önceki 1978 Finali'nin şampiyonu olan Forest bu kupayıda kazanarak üst üste ikinci kez şampiyon oldu. Cevad Memduh Altar Prof. Cevad Memduh Altar (d. 1902 - ö. 23 Mart 1995), Türk müzik tarihçisi, eğitimci ve yönetici olarak cumhuriyet döneminin önde gelen aydınlarındandır. Altar, liseyi İstanbul'da bitirdikten sonra 1922 yılında Almanya'ya öğrenim yapmaya gitmiş, Leipzig Devlet Konservatuvarı'nda Hugo Hamann ile keman ve viyola; Johannes Merkel ile teori ve sanat tarihi çalışmıştır. Leipzig Konservatuvarı'nı 1927 yılında bitirmiş, Türkiye'ye dönerek Müzik Öğretmen Okulu'nda teori (1927-32), Ankara Gazi Eğitim Enstitüsü'nde sanat tarihi ve müzik tarihi (1932-36), Ankara Kız Teknik Yüksek Öğretmen Okulu'nda sanat tarihi ve estetik (1950-70), Ankara Devlet Konservatuvarı'nda sanat tarihi ve opera tarihi (1960-70), Mimar Sinan Üniversitesi Devlet Konservatuvarı'nda sanat felsefesi öğretmenliği (1983-93) yapmıştır. Ankara Devlet Konservatuvarı'nın kuruluş çalışmalarına katılan (1935-37) Altar, eğitsel çalışmalarının yanı sıra, Türkiye Cumhuriyeti Millî Eğitim Bakanlığı Güzel Sanatlar Şube Müdürlüğü (1934-43), Basın Yayın Dairesi Genel Müdürlüğü (1943-51), Devlet Tiyatroları Genel Müdürlüğü (1951-54), Güzel Sanatlar Genel Müdürlüğü (1954-60) gibi görevlerde bulunmuş, 1967'de TRT'de program ve haber Genel Müdür Yardımcılığı görevinden emekli olmuştur. UNESCO Türkiye Ulusal Komisyonu kurucu üyesi ve Sanat Eleştirmenleri Derneği (AICA) üyesi olan araştırmacı, Fransa'nın Officier d'Académie Nişanını, Federal Almanya'nın Schiller Madalyasını ve Türkiye'de Sevda-Cenap AND Müzik Vakfı'nın Onur Ödülü Altın Madalyasını almıştır. 1988 yılında Mimar Sinan Üniversitesi Senatosu tarafından kendisine "Fahri Profesörlük" unvanı verilmiştir. İstanbul Kültür ve Sanat Vakfı'nın kuruluşunda görev alan Altar, 1986-93 yılları arasında bu vakfın yönetim kurulu üyesi olarak çalışmıştır. Sanatçı, 1939-50 yılları arasında Ankara Radyosu'nda "Açıklamalı Müzik" programları hazırlamış, çok sayıda radyo ve TV programına müzik tarihçisi olarak katkıda bulunmuştur. 1930-95 arasında çeşitli dergi ve gazetelerde yüzlerce makalesi yayınlanan araştırmacının, Bach, Beethoven, Mozart, Chopin ve Türk bestecileri hakkında çok sayıda makalesi vardır. Varşova, Berlin ve Venedik Devlet Arşivlerinde müzik ve Türkiye ile batı ülkelerinin ilişkileri hakkında araştırmalar yapan sanatçı, Bizet'in Carmen ve Beethoven'in 9. Senfonisi üzerine incelemeler yazmıştır. Altar'ın müzikoloji alanındaki özgün yaklaşımı daha çok, Opera Tarihi, Türkiye'de Opera, Sanat Felsefesi, Müzik Estetiği ve Bela Bartok üzerinedir. Ayrıca Altar'ın ölümünden önce tamamladığı ve henüz basılmamış üç kitabı daha vardır: Sanat Felsefesi (1987), Müzik Estetiği ve Müzikoloji (1990), Müzik Ağırlıklı Barok Sanat Üzerine Araştırmalar (1993). Muharrem Gürbüz Muharrem Gürbüz (d. 24 Ağustos 1957, İzmir), Türk eski millî futbolcu, teknik direktör. İzmir'in takımlarına yakınlığıyla tanınır ve özellikle Karşıyaka kulübü ve taraftarı tarafından kulübün önemi ftubolcuları arasında görülmektedir. Karşıyaka'da oynadığı dönemde aynı isime sahip olan takım arkadaşı Muharrem Dirik ile ayırt edilmek için Büyük Muharrem diye anılırdı. Muharrem Dirik ise Küçük Muharrem olarak bilinirdi. Futbola İzmir'in altyapısıyla ünlü ekibi olan İzmirspor'un altyapısında başladı. Daha sonra 2. Lig'de (o zamanki ismiyle 3. Lig'de) mücadele eden as takım kadrosuna dahil edildi. Kısa süre sonra ilk 11'de düzenli olarak oynamaya başladı. Buna paralel Türkiye genç millî takımlarına düzenli olarak davet edilmeye başladı. Böylelikle birçok yetenek avcsının dikkat alanına düştü ve birçok üst kademe takımının transfer listesine girdi. Neticesinde 1. Lig'de mücadele eden Diyarbakırspor'a transfer oldu. Burada uyum sorunu yaşamadan ilk 11'de yer buldu. Burada takımıyla ilk sezonu olan 1976-77 sezonunda 1. Lig şampiyonluğu yaşayarak Süper Lig'e yükselmeyi başardı. Yeni sezon takımının Süper Lig'deki kadrosuna girmeye zorlandı ve bir sezon boyu sadece 4 lig karşılaşmasında forma giyebildi. Bunun neticesinde 1978-79 sezonunda'da 1. Ligin iddiali ekiplerinden Rizespor'a transfer oldu. Burada transferinin ilk döneminden itibaren takımının ilk 11'de düzenli oynayan futbolcusu olmayı başardı. İlk sezonda takımıyla sezon sonu 1. Lig şampiyonluğu yaşayarak Süper Lig'e yükselmeyi başardı. Yeni sezon takımıyla Süper Lig'de oldukça başarılı bir sezon geçirdi ve sezon sonu ligi 5. sırada tamamlamayı başardı. Muharrem Gürbüz 1979-80 sezonunda gösterdiği performansla bu başarıda büyük pay sahibi oldu ve Türkiye millî takımı içinde forma giymeye başladı. 1980-81 sezonunda takımdan ayrılan futbolcuların etkisiyle büyük bir çöküş yaşandı ve sezon sonu takımıyla ligi 14. sırada bitirip 1. Lig'e düşüldü. Muharrem Gürbüz 1. Lig'e düşen takımından ayrılmadı ve burada sezon boyunca 1. Lig'de oynadı. 1983-84 sezonunun başında dağılma ve yeni yapılanma aşamasında olan Rizespor'dan ayrılıp memleketinin köklü ekiplerinden Karşıyaka'ya transfer oldu. Karşıyaka ile dört sezon 1. Lig'de mücadele etti ve takımıyla 1986-87 sezonunda 1. Lig şampiyonluğu yaşayarak Süper Lig'e yükselmeyi başardı. 1984 sezonunda 1. Lig'de oynamasına rağmen 4 seneden sonra tekrar Türkiye millî takımı içinde forma giydi. Yeni sezon takımıyla Süper Lig'de oldukaç başarılı bir sezon geçirdi ve ligi 7. sırada tamamlamayı başardı. 1988-1989 sezonunda İzmir'in başka bir köklü ekibi olan ve 1. Lig'de mücadele eden Göztepe'ye transfer oldu. İki sezonda burada forma giydikten sonra 1990-1991 sezonunun sonunda aktif futbol kariyerini noktaladı. 21 kez millî takımlara çağrılan Muharrem Gürbüz, 10 kez Türkiye U-18, 2 kez Türkiye U-20 ve 6 kez de Türkiye forması olmak üzere toplam 18 kez millî formayı giymiştir ve karşılaşmalarda 1 gol kaydetmiştir. 28 Eylül 1980 tarihinde Kuzey Kıbrıs Türk Cumhuriyeti karşı oynanan gayri resmî karılaşmada karma millî takıma seçildi. Aktiv futbola vedasindan sonra antrenörlük yapmaya karar verdi. İlk antrenörlük deneyimini 1992-93 sezonunda futbolu bıraktığı Göztepe'de yardımcı antrenörlük yaparak edindi. 1995-1996 sezonunda Altınordu'da ilk teknik direktörlük deneyimini yaşadı. Bu deneyimden sonra yardımcı antrenörlük yapmaya devam etti. Malatyaspor ve Denizlispor'da futbolcu Göztepe'de oynadığı dönemden teknik direktörü olan Ümit Kayıhan'ın yardımcı antrenörlüğünü yaptı. 2009-2010 sezonunun başında futbolculuk döneminden eski takımını Çaykur Rizespor'da sportif direktörlüğe getirildi. Bu göreve getirilmesinden yaklaşık iki hafta sonra görevinden istifa ettiğini açıklayarak takımdan ayrıldı. NOT:"Evsahibi olarak Türkiye baz alınmıştır." Otostereogram Otostereogram, insan beyninde iki boyutlu bir görüntüden üç boyutlu optik bir illüzyon elde etmek için tasarlanan tek imajlı stereogramdır. Normalde gözler bir uyum içinde beraber hareket eder. Bu üç boyutlu görüntüyü elde etmek için, beyin bu uyumun üstesinden gelmelidir. En basit otostereogram, "duvarkağıdı otostereogramı" olarak bilinen yatay olarak tekrar eden desenlerden oluşur. Otostereogramlar, stereogramlara çok benzer yalnız otostereogramlara bakarken stereoskop kullanılmaz. Otostereogramlar "fırlak" ve "şaşı" şekilde olmak üzere iki şekilde görülebilir. Çoğu otostereogramlar "fırlak" biçimde bakılarak görülebilir. Bunun için gözlerin paralel bir açı izlemesi gerekirken "şaşı" biçiminde bakış yakınsak açı gerektirir. Dev DÃ¼nya Dev Dünya terimi, astronomide Dünya'nın kütlesinden daha büyük, fakat gaz devinden çok daha küçük olan bir güneşdışı gezegen demektir. Bu terim yalnız gezegenin kütlesine işaret eder ve yüzey şartları ya da yaşanabilirlik konusunda bir şey îmâ etmez. Alternatif olarak kullanılan terim "gaz cüce" olup MIT profesörü Sara Seager'in önerdiği gibi bilhassa daha kütleli örnekleri için uygun olabilir. Genelde dev Dünyalar yalnızca kütleleriyle tanımlanır ve sıcaklığı, bileşimi, yörüngesel özellikleri veya Dünya benzeri çevrelerle ilgili bir şey îmâ etmezler. Dev Dünyanın değişik tanımlarında çeşitli yoğunluklar geçmektedir. Kaynaklar genelde on Dünya kütlesi üst sınır olarak kabul edilmiş olmakla beraber (Güneş Sistemi'nin en az kütleli gaz devi olan Uranüs'ün kütlesinin yaklaşık %69'u) alt sınır 1 veya 1,9 ilâ 5 arasında olup basında muhtelif başka tanımlar da görünmektedir. Bazı yazarlar, bu terimin hatırı sayılır bir atmosferi olmayan gezegenler dışında kullanılmamasından yanadırlar. 10 Dünya kütlesi üstünde olan gezegenlere dev gezegenler denmektedir. Güneş Sistemi'nde en büyük dünyasal gezegeni Dünya olup ondan büyük gezegenlerin kütlesi en azından onun 14 katı olduğundan bu kategoride bir gezegeni bulunmamaktadır. İlk dev Dünyalar Aleksander Wolszczan ve Dale Frail tarafından PSR B1257+12 pulsarı etrafında 1992 yılında keşfedildi. Sistemin iki dış gezegeninin kütleleri takrîben Dünya'nın dört katı olup gaz dev olamayacak kadar küçüktür. Bir ana kol yıldız etrafında keşfedilen ilk dev Dünya, 2005'te Eugenio Rivera'nın yönettiği bir grup tarafından bulundu. Bu dev Dünya Gliese 876 etrafında dönen ve Gliese 876 d adını aldı (iki Jüpiter boyunda gaz dev daha önce bu sistemde keşfedilmişti). Tahmin edilen kütlesi 7,5 Dünya kütlesi olup sadece iki günlük yörünge dönüş süresi vardır. Gliese 876 d'nin sıcak yıldızına olan yakınlığından dolayı (bir kırmızı cüce) yüzey sıcaklıği 430–650 kelvin olabilir. ve su bulundurabilir. 2006'da kütleçekimsel mikromerceklemeyle 5,5 Dünya kütleli OGLE-2005-BLG-390Lb ve 10 Dünya kütleli HD 69830 b ilâveten bulundu. Nisan 2007'de Stephane Udry'nin İsviçre'deki bir grubu, Gliese 581 etrafında dönüp yaşanabilir bölgenin sınırında olan ve yüzeyinde su bulunabilecek iki yeni dev Dünya keşfetti. En az beş Dünya kütlesi ve Gliese 581'den 0.073 astronomik birim uzakta olan