ve siper savaşları yapılarak gücü kırılacaktı. Sonrasında ise Bulgar ordusunun uzun süreli yıpratma savaşları ile gücünün azaltılıp yenilmesi, Osmanlının seferberliğini tam olarak tamamlaması akabinde savunma konumundan saldırı konumuna geçilecek ve sonucunda savaş kazanılabilecekti. Dahası böylece lojistik yolların savunulması ile doğu ve batı orduları bir arada tutulabilecekti. Edirne, Yanya, İşkodra gibi mevkiilerde buna göre Alman kurmayların nezaretinde hazırlanıp tahkim edilmişti. Bu planın da önemli eksiklikleri vardı zira Yunanların deniz gücü göz ardı edilmişti. Ancak yine de uygulanması halinde savaşın seyrini değiştirme ihtimali olan bir plandı. Ancak savaş öncesi bu planın en önemli savunucularında genelkurmay başkanı Ahmet İzzet Paşa Yemen deki isyanı bastırmak için Yemen'e gönderildiğinden Osmanlı komuta kademesi büyük bir karışıklık içindeydi. Yeni Harbiye Nazırı olan Nazım Paşa; daha önce Ahmet İzzet Paşa'nın da onayıyla yapılan bu savunma planlarının ve görüşünün aksine kitaplarını olduğu Fransız general Ferdinand Foch'un Fransız Saldırı doktrinini benimsemiş biriydi. Ona göre Osmanlı Devleti seferberliğini tam tamamlamadan yıldırım hızıyla en önce Sırplar ve Bulgarların üzerine saldırmalı ve bu ordular üzerinde yaratacağı şok ve baskı ile geriletilecek Balkan Devletlerinin orduları için kısa zamanda devreye girecek İngiltere,Fransa gibi devletler sayesinde savaş Osmanlı lehine bitirilecekti. Ahmet İzzet Paşa'nın yokluğunda Nazım Paşa Osmanlı komuta kademesini tamamen etkiler durumdaydı ve Trakya Ordusunun başındaydı. Onun tercihleri Kırk Kilise Muharebesinin sonuçlarını belirlemiştir. Savaş başlangıcında Kırk Kilise muharebesine iştirak eden Osmanlı doğu ordusu muharip olmayan askerlerde sayıldığında yalnızca 115.000 askerden oluşmaktaydı. Seferberlik hazırlıkları son derece yavaş işlemekteydi,askerler yeterli eğitim görmeden, Müslüman Hristiyan, Bulgar vs. ayrım yapılmadan, uyum sürecine tabii bile tutulmadan birliklere alınmaktaydı. Kırk kilise Muharebesine katılan Osmanlı doğu ordusunun (Trakya Ordusu) dağılımı şu şekildeydi. Buna karşılık Bulgar Ordusu ise Kırk kilise muharebesinde 2 ayrı ordu ile Trakya ordusunun karşısına çıkmıştır. Her iki Bulgar ordusu da diğer Bulgar kuvvetleriyle birlikte genelkurmay başkanı olması yanında aynı zamanda, savunma bakanı da olan general Ivan Fichev'in yönetimindeydi. Bu orduların dışında Edirne şehrinin batısına gelen Bulgar ikinci ordusu Nikola İvanov emrindedir. 2 tümen ve bir tugaydan ibarettir. Birlikleri muharebe başlangıcında Edirne dışında ve cephe gerisinde olduğundan Kırkkilise Muharebesinde 1. ve 3. Bulgar ordusuna tam gücü ile değil, öncü birlikleri ile yardım yapabilmiştir. Bu iki Bulgar ordusunun (1. ve 3. ordular) eğitimli asker, silah, lojistik, teçhizatlarının üstünlüğü ve 150.000 kişiyi aşan muharip gücü karşısında; seferberliğini tamamlayamamış Trakya Ordusu son derece dezavantajlı bir konumdaydı. Savaş başladığında tahkim edilmiş Edirne mevziileri yanında Osmanlı ordusu saldırı olabileceğini ve stratejik konumda olduğunu fark ettiği Kırkkilise ve Lüleburgaz, Çorlu gibi mevziilerde tahkimat oluşturdular. Yine İskenderköy, Kırk Kilise arasındaki yolda koruma altına alındı. Esasında Bulgar ordusu, 30 Ekimde seferberliğini tamamlamasına karşın bir süre saldırıya geçmeyerek Osmanlılara vakit kazandırmıştı. Ancak zaten cılız olan demiryolu hatları, yoğun asker sevkıyatları ile bozulmaya başladı. Lokomotiflerde yedek parça sıkıntısı baş gösterdi. Diğer yandan bu trenlerin işletmesi yabancıların elindeydi ve yabancıların birçoğu da savaş bulutlarının dolaştığı sırada yerlerinden ayrılmıştı. Ordu deneyimsiz subay ve mühendisler göndererek sorunu gidermeye çalışsa da başarılı olamadı. Bunun yanında Yunan ordusunun Çanakkale'ye amfibi çıkarma yapabileceği ve 5 nolu planda da bu eksikliğin olduğunun Osmanlılar farkındaydı. Bu sebeple bir kısım birlikler Çanakkale de bekletildi. 16 Ekimde Bulgar ordusu öncü kuvvetleriyle sınırı geçip ilerlemeye başladı. 18 Ekimde ise Bulgar 1. 2. ve 3. orduları tüm ana unsurları ile ilerlemeye başladılar. Osmanlı Ordusu birlikleri ise çatışa çatışa geri çekilmeye başladı. 21 Ekim 1912 günü 2. Ordu ileri kısımlarıyla Arda ve Tunca nehirleri arasından Edirne'nin 16–20 km. batısı ile Edirne kuzeyi bölgesine kadar ilerledi. 1. ve 3. ordular, Tunca nehrinin doğusundan Edirne-Kırklareli hattının 15 km. kuzeyine kadar yaklaştılar. İstanbul'da bulunan Mürettep 18. Kolorduya Kırklareli bölgesine, Tekirdağ'daki 17. Kolorduya Saray güneyine yanaşması için emir verildi. Bulgar ordusunun dağınık durumu ve kuvveti, doğu yanına bir taarruz fırsatını veriyordu. Ancak, Türk Doğu Ordusunun birlikleri de dağınıktı. Bunların toplanmalarının beklenmesi ve seferberliğin tamamlanması için zamana ihtiyaç vardı. 17/18 Ekim 1912'de Doğu Ordusu karargâhı İstanbul'dan Lüleburgaz'a gelmişti. Doğu Ordusu kurmayları, başlangıçta sıklet merkezi ile Kırklareli istikametinde taarruz eden Bulgar Ordusuna karşı, Kırklareli-Edirne-Yenice hattında savunma kararını verdi. Buraya kadar her şey 5 nolu plana uygundu. Ancak Harbiye Nazırı olmasının yanı sıra Ahmet İzzet Paşa'nın yokluğunda başkomutan vekili olan Nazım Paşa bu durumu kabul etmeyip, Ferik Abdullah Paşa ile bütün doğu ordusu ve kolordu komutanlarını saldırı konusunda zorladı. 21 Ekim'de Nazım Paşa'nın baskıları ile seferberliğini tamamlayamamış, kargaşa içindeki doğu ordusu kendinden 2 kat kuvvetli Bulgar 1. ve 3. orduları üzerine saldırıya karar verdi. Bu arada doğu ordusuna İstanbul'dan keşif amaçlı 2 harlan uçağı gönderildi. Ancak bu uçaklar her nedense ne keşif amaçlı ne de muharebede etkili şekilde kullanılamamış; dahası uçaklar o sırada Osmanlı karargahının olduğu Lüleburgaz'da tutulması gerekirken, Kırklaleli'ne bu uçaklar getirilerek, muharebe sonrası düşmanın eline geçmesine sebep olunmuştur. 21 Ekim günü hazırlanan plan iki safhalıydı. İlk safhada 22 Ekimde doğu ordusundan 1., 2. ve 4. kolordular ve bağımsız süvari tugayı saldırıya geçip düşmanı yerinde tutup oyalayacaklardı. Bu sırada sağ kanattan Gazi Ahmed Muhtar Paşa'nın oğlu Mahmut Muhtar Paşa komutasındaki 3. Kolordu Bulgar 3. Ordusu'nun Çeşmeköy'ün kuzey batısında bulunan sağ kanadına saldırıya geçip, bu kanattan dolaşacak ve ardından 90 derece dönüşle Edirne'ye doğru dönecekti. İkinci aşamada ise Edirne müstahkem Mevkii komutanı Şükrü Paşa Edirne'deki birlikleri ile arkadan 3. Kolordu ile birleşmek amacıyla Bulgar 1. ve 3. Ordusu'na saldırıya geçerek böylece kuşatmayı yapacak 3. kolordunun işini kolaylaştıracaktı. Böylece arkadan 3. kolordu ve Edirne Müstahkem Mevkiine bağlı kuvvetlerle önden 1., 2. ve 4. kolordularla kuşatılan Bulgar 3. Ordusu, Bulgar 1. Ordusu'ndan ayrılıp imha edilirken veya teslim alınırken; Bulgar 1. Ordusu da geri çekilmek veya 3. Ordu'yla aynı akıbeti paylaşmak zorunda kalacaktı. 3. Kolordu harekatta kritik bir öneme sahipti, bu kolordunun en küçük bir hatası, tökezlemesi bu saldırının başarısızlığı demekti. Bununla birlikte 3. kolordu böyle kritik bir görev için diğer kolordular arasında hiç kuşkusuz en doğru seçimlerden biriydi. Zira doğu ordusu içinde en fazla düzenli nizami olarak adlandırılan birliklere (7., 8. ve 9. piyade taburları) bu kolordu sahipti. Birlikte sadece Afyonkarahisar tümeni redif tümen olarak bulunuyordu. Buna ilaveten bu kolordu içerisindeki 7., 8. ve 9. piyade taburları barış zamanı bu bölgede konuşlanmaktaydı. (Kırk Kilise, Lüleburgaz, Çorlu garnizonları) Kısacası 7., 8. ve 9. piyade taburları bu bölgeyi iyi bilen, kendi bölgeleri için savaşacak olan askerlerden oluşmaktaydı. Yine Mahmut Muhtar Paşa da genç dinamik ve hırslı bir komutan olarak bilinmekteydi. Nazım Paşa ve Ferik Abdullah Paşa kurmayları planı yaparken şu kanı içindeydiler, Bulgar 1. ve 3. orduları tam olarak yerleşmemişler ve Bulgar ordusunun önemli bir kısmı Sırplara yardım amaçlı olarak Makedonya'ya gönderilmişti. Yine Osmanlı ordusunun saldırı esnasında Bulgar ordusunun Edirne'nin doğusunda süvari destekli 3 piyade tümeni ile karşılaşacağı hesaplanmıştı. Hatta o kadar yanlış ve Bulgar ordusunu küçümseyen bir durum söz konusuydu ki; muharebe sırasında verilen emirlerin birinde subayların Filibe'de yapılacak resmi geçit için resmi elbiselerini yanlarında bulundurmaları emredilmişti. Dahası keşifte sağlanan uçaklara karşın tam olarak yapılmamıştı. Oysaki Bulgar Ordusunun Makedonya'da Sırplara yardıma ayırdığı kuvvet son derece az olup; ordunun çoğunluğu bu bölgeye nakledilmişti ve Bulgar Ordusunun gücü bu bölgedeki asker, topçu ve süvari sayısı tahmin edilenden çok daha fazlaydı. Yine askerler eğitimli ve ordunun topçu desteği, teçhizatı tamdı. Nazım Paşa ve kurmaylarının Bulgar ordusunu sayı ve teçhizat yönünde aşırı derece küçümseyen ve göz ardı eden bu hareketi ve başarısız Osmanlı istihbaratı bu savaşın kaderini tamamen değiştirmiştir. Bulgar Ordusunun bu sırada Edirne yakınındaki piyade tümeni sayısı bunun 2 katından fazlaydı. Buna ilaveten hava yağışlı ve yerde çamur içindeydi. Bu da ordunun hareket kabiliyetini sınırlıyordu. Buna ilaveten doğu ordusunun bir diğer sorunu da yapısıydı. 3. Kolordunun birliklerinin çoğu nizami kuvvetlerden oluşsa da doğu ordusunda olması gereken 1. Piyade Tümeni'nin tamamı, 2. Piyade Tümeni'nin önemli unsurları Makedonya'da isyancıların peşindeydi. 3. kolordunun içindeki 7., 8. ve 9. nizami tümenler ile 4. ve 12. nizami tümenlerin bir kısım unsurları Yemen,Arnavutlukta idi tam güçleri olmadığından eksik şekilde muharebeye katılacaktı ve ordunun %60'ı o anda yeterli deneyimi olmayan ve vakitsizlikten neredeyse hiç eğitim verilememiş askerlerden oluşuyordu dahası süvari alaylarının sahip olduğu 300 hayvandan 250 tanesi çiftlik hayvanıydı ve topçuların da at sıkıntısı olması yanında hastane vs. hizmetlerde yetersiz haldeydi, planlama eksikliği ve hayvan sıkıntısı sebebiyle lojistik son derece kötü haldeydi. Buna rağmen bu hususlarda Nazım Paşa ve Ferik Abdullah Paşa tarafından göz ardı edilmişti. 21 Ekim saat akşam 19.00'da 3. Kolordu saldırı için gelen ilk pozisyon almaya başladı,21 ekimi-22 Ekime bağlayan gece saat 1.30 sıralarında 9. piyade ve Afyon redif tümenleri ilerlemeye başladı, bu iki tümen 8. piyade tümeninin kuzey batısına doğru ilerlerken Raklıca mevkiini aşıp Petra köyüne doğru girdiler. 7. piyade tümeni Erikler köyüne girip Develiağaç köyüne doğru yol almaya başladı. Bununla birlikte 3 topçu bataryası da 7. piyade tümenini destekliyor, 9. piyade ve Afyon Redif tümenlerine topçu desteği sağlanmaya çalışıyordu. Bu ilerlemeler sırasında güneşin doğumuna herhangi bir önemli Bulgar direnişi ile karşılaşılmadı bununla birlikte gece karanlığı,sis ve 22 Ekim sabahı yağan yağmur ve oluşan balçık birliklerin yürüyüşünü epey yavaşlatmıştı ve birliklerin tam pozisyonlarına ulaşmaları sabahın erken saatlerini buldu. bu sırada Osmanlının lojistiğinde de aksamalar başladı,birliklerin bazılarına emirler geç ulaşmaya başladı. Diğer taraftan askeri istihbaratın hataları da ortaya çıkmaya başladı,zira zayıf Bulgar birliklerinin mevzii aldığı düşünülen Osmanlının yürüyüş yaptığı Bulgar Ordusunun sol kanat bölgeleri yakınında önemli bir kuvveti bulunmaktaydı. Bulgar 3. Ordusu'nun 4. Breslav Piyade Tümeni Petra köyü ve kayalıklarının batısında, Eskipolos ve Çeşmeköy arasına bütün gücü ile eksiksiz olarak mevziilenmişti, her birinde ikişer alay bulunan üç tugayı tamamen cephedeydi. Yine aynı ordunun 5. Piyade Tümeni de yanı başında Erikler-Kadıköy arasına 3 tugayı ile mevziilenmişti. Saat 11.30'da Albay Şükrü Paşa komutasındaki Afyon Redif Tümeni Petra'ya ulaşıp geçmeye başladıktan bir süre sonra yoğun topçu ve tüfek ateşi altında büyük bir Bulgar direnişi ile karşılaştı. Mirliva Hasan İzzet Paşa komutasındaki 9. Piyade tümeni de Eskipolos yolundan, Afyon Redif Tümeninin yanında saldırıya geçti. Saat 12.30 sıralarında durum kolordu komutanlığına ulaştı ve saldırıların sürdürülmesi istendi. Ancak Bulgar tümeni çok iyi şekilde mevziilenmişti. 2 tümenin de yoğun topçu ve tüfek ateşi altında yaptığı birkaç saldırı denemesi de başarısız oldu ve olduğu yerde çakılı kaldılar. Erikler Mevkiinde ilerleyen Mirliva Mustafa Hilmi Paşa komutasındaki 7. Piyade Tümeni ise ciddi bir Bulgar direnişi ile karşılaşmadan ilerlemesini sürdürdü; saat 2.30 sıralarında Erikler köyünü geçti bu arada saat 8.00 sıralarında Mirliva Fuat Ziya Paşa komutasındaki 8. Piyade Tümeni de yardımına geldi. bu iki tümen birlikte Eriklerin 4 km batısında Bulgar ordusu ile temas kurup saldırıya geçtiler. Başlangıçta 7. Piyade Tümeni geçici de olsa bir başarı elde etti. Ancak ilerlemeleri Bulgar 5. Tuna Tümeninin direnişi ve 4. Breslav tümenine desteği ile durduruldu. Bulgar topçu ateşi etkili, güçlü ve etkili olmasının yanında bütün unsurları ile saldırıya geçen gücü azalmış 3. Kolordu'nun 23 piyade taburuna karşı bu iki çok büyük Bulgar tümeninin cephede tam 48 piyade taburu vardı. Dahası elindeki her şeyi kullanmak zorunda kalan kolordunun muharebenin kaderine etki edebilecek çapta bir yedek kuvveti de bulunmamaktaydı. Mahmut Muhtar Paşa bu ciddi direniş raporlarından sonra kuvvet komutanlarından düşmanın gücü ile ilgili ellerindeki her şeyi bildirmelerini istedi ve Eskipolos köyüne ulaşır ulaşmaz, ilerleme imkânının olmadığını görüp Afyon Redif tümeni dahil bütün tümenlerin saldırılarını durdurmak zorunda kaldı. Bu tümenleri düzenli bir şekilde geri çekerek geçici bir savunma hattı oluşturdu. Bulgar tümenleri saldırıya geçseler de 9. Piyade Tümeni'ni vaktinde hatta ulaştırarak geçici süreliğine de olsa 3. Kolordu savunma hattını ve ilerlemelerinin bir kısmını koruyup, kolordu düzeninin korunmasını sağladı. Oluşturulan savunma hattında 13 topçu taburunun yedisi, 23 piyade taburunun altısı ön cephede düşmanla temas halinde tutuldu. Karşısında ise 16 Bulgar taburu bulunmaktaydı; kalan 3. kolordunun bütün birlikleri ise savunma hattının yarılması ihtimaline karşı yedeğe alındı. Böylece daha saldırının ilk günü 3. Kolordu 30 millik hedefine ulaşmasına 30 kilometre kala Bulgarlar tarafından durdurulmuştu. Diğer taraftan Edirne Müstahkem Mevkii komutanı Ferik Mehmet Şükrü Paşa saldırı emrinin kendisine ulaşması ardından 22 Ekim günü saldırıya geçti. Saldırıda etkili olması için Mehmet Şükrü Paşa bütün Nizami birlikleri ve geçici orduyu bir araya getirip şok bir saldırı ile düşmanı geri çekilmeye zorlamayı seçmişti. Ancak Osmanlı ordusunun istihbarat zaafı burada da vardı zira Edirne-Kırklaleli arasında çembere alınacağı düşünülen bölgede 2 veya 3 değil, tam 6 Bulgar tümeni bulunmaktaydı. Dahası Bulgar 2. Ordusu da Edirne'ye doğru ilerlemekle, bu ordunun 2 tümeni neredeyse Edirne'ye ulaşmak üzereydi ve Osmanlı ordusu bu durumu da hesaplamamıştı. Buna rağmen 22 Ekim günü sabah saat 7.00'da başlayan Osmanlı saldırısı 11. Piyade Tümeni'nin ve özellikle Edirne Geçici Piyade Tümeni'nin (17 ekimde Bulgar ordusunun kuşatmasına karşı kaledeki çeşitli nizami tümenlerin askerlerinin bir araya getirilmesi ile kale kontrolünü sağlamak üzere kurulmuş seçme tümen) performansları ile ilk başlarda başarı kazandı. Şükrü Paşa Bulgar ordusunu yanıltmak için Edirne'nin batısına da sahte bir taarruz düzenlemeyi planlamakla, küçük direnişlerle Edirne ordusu birlikler saat 13.00'e kadar ilerlemelerini sürdürdüler ve Sofular köyünde Bulgar 3. tümenine bağlı birliklerle karşılaştılar, yapılan hücum ve çarpışmalar sonrası Bulgar 3. Tümeni geriledi. Akşam ilerleme devam etti ve Tavşan Korucu köyüne kadar gelindi. Burada Bulgar ordusu, saldırı akabinde bir savunma hattı oluşturmuştu, akşam 10 sıralarında bu hattın kırılması için saldırıya başlandı. Bununla birlikte Bulgar ordusunun yedek kuvvetleri bulunmakla, saat 11.30 sıralarında ansızın Bulgar tümeni karşı saldırıya geçti ve Osmanlı 11. Piyade Tümeni merkezinde yapılan saldırı Osmanlı ordusunda çok büyük kayıplara sebep oldu. Hedeflenen yolun üçte ikisine ulaşılmasına karşın bu gece yarısı yapılan karşı saldırı ve akabinde sert direniş ve verilen ağır kayıplarla Osmanlı ordusu gerilemeye başladı. Kalenin batı kanadından öğleden sonra saat 14.15 sıralarında yapılan aldatmaya yönelik saldırıda ise 6 km kadar ilerlenip Bulgar 8. Tümeni ile karşılaşıldı burada Bulgarlar saat 15.30 sıraları yapılan karşı saldırı ile birlikleri gerilettiler. Buna ilaveten 1. ve 2. Kolorduların Bulgar 3. Ordusu'na yaptığı saldırılardan da bir sonuç alınamadı. Edirne kalesindeki kayda değer bir ilerme dışında hemen her tarafta Osmanlı Ordusu kendisinden hem sayıca çok üstün, hem de teçhizatı tam, seferberliğini tamamlamış Bulgar birlikleri ile karşılaşmakla kalmayıp bir de ağır kayıplara uğramıştır. 22 Ekimi-23 Ekime bağlayan gece boyunca Bulgar tümenleri Osmanlı Ordusunun ilerlediği bölgelerdeki tümenlere gece saldırılarında bulundular. Yedek kuvvetlerinde yanına alarak yapılan bu Bulgar saldırıları redif askerler başta olmak üzere organize olamadı. Bu durum Osmanlı askerleri üzerinde büyük bir moral bozukluğuna sebep oldu. Dahası bu saldırılarda subay kayıpları da yaşandığı gibi Bulgarlar bir kısım Osmanlı birliklerinin geri çekilmelerinden faydalanıp, çeşitli Osmanlı toplarını ele geçirdiler. Bütün gece boyunca tümenlerin bütün unsurlarını öne sürerek cephe saldırısına hazırlanan Bulgar kuvvetlerinin yaklaşan 2. Ordu'ya ait 2 tümenle saldırıya hazırladığı tümen sayısı sekize çıktı. Dahası 3. Kolorduya bağlı Afyonkarahisar Redif tümeninin yakınına kadar Türkçe konuşan askerlerini subay kılığında yanlarına sokarak yaklaşan Bulgar 3. Ordu tümenleri saat 5.30'da bu tümen üzerine saldırıya geçerek tümene ağır kayıplar verdirip çökme noktasına kadar getirdi. Osmanlı 3. Piyade Tümeni'ni paniğe düşürüp gerilettiler. Bu sıralardan Osmanlı'nın 43'ü Edirne kalesine konuşlu eksik askerli 130 taburuna karşı Bulgarlar kalabalık, tam teçhizatlı 168 kalabalık taburla cephededir. Uçaklarıyla özellikle 3. kolordunun bulunduğu yerlerde Bulgar Ordusu keşif yapmaktadır. Bulgarlar 3. kolordunun tamamına karşı saldırıya geçerler ve etkili topçu desteği ve süngü hücumları ile ağır kayıplar verdirirler. Üstelik sabahın erken saatlerinde yapılan bu taarruz esnasında bir kısım Bulgar taburları baskın şeklinde, sis ve yağmurdan yararlanıp gizlenerek 3. Kolordunun hiç beklemediği bir zamanda Istranca dağlık ve ormanlıklarının yol vermez kesimlerinden, yani hiç beklenmeyen yerlerinden cephe gerisinden taarruza geçer, bu beklenmedik baskın birliklerde kargaşalara, gerilemelere neden olur. 3. kolordu çöküşün eşiğine kadar gelir ancak Bulgarlar bu durumu tam olarak anlayamadıklarından saldırılarına devam etmezler. 3. kolordunun savunmayı toplama çabaları bir sonuç vermeyince cephenin hemen çökebileceğini ve cephede Eskipolos yakınındaki 9. Piyade Tümeni'nin sarılma tehdidi altında olduğunu, Afyonkarahisar redif tümeninin dağılabileceğini anlayan 3. kolordu komutanı saat 14.00 sıralarında bu tümeninin Eskipolos'taki mevziilerinden geri çekilmesini ardından diğer tümenlerinin düzenli olarak tamamen geri çekilmesi emrini verdi. 1. ve 4. kolordular da aralıksız şekilde 23 ekimde Bulgar saldırılarına maruz kalmaya ve ağır kayıplar vermeye devam etti. 2. ve 3. piyade tümenleri Bulgar süngü, keskin nişancı ve bitmek bilmeyen topçu saldırıları ile büyük kayıplara uğrar. İzmit Redif Tümeni ise kayıplara karşın bir karşı saldırı başlatıp geçici süreliğine de olsa 1. Sofya tümeninin 1. tugayını ele geçirdiği yerlerden atmayı başardı. Bu arada 2. kolordu diğer kolordulara göre daha az büyük saldırıya maruz kalmıştı. 2. kolordu komutanı bunun nedenini çözmek için yaptırdığı keşifte birdenbire Bulgar 1. ve 3. orduları arasında zayıf bir süvari birliğinin olduğunu,buranın savunmasız olduğunu fark etmiştir. Bunun üzerine 2. kolordu buradaki zayıf Bulgar hatlarına büyük bir saldırı başlattı. Osmanlı 4. ve 5. piyade tümenleri ile 2. kolordu büyük bir başarı kazandı, Geredeli'nin 2 km ötesine kadar ilerleyen Osmanlı birlikleri harekâtı sürdürüp Kiremitli'ye kadar ilerleyip Bulgarların 1. ve 3. ordularını bölünmeye zorladı. Fakat sonrasında, Osmanlı birlikleri yetişen 1. Sofya ve 2. Preslav tugaylarınca durduruldu. Yine de 23 Ekim'deki muharebelerde Osmanlı ordusunun en çok başarı kazandığı yer buradadır. 1. kolordunun hatlarının çözülmeye başlaması, 4. kolordunun ağır kayıplara uğraması ve 3. kolordunun geri çekilmek zorunda kalması neticesinde Ferik Abdullah Paşa, 2. kolordunun ve bütün kolorduların geri çekilmesini emretmek zorunda kaldı. Edirne müstahkem mevkiinden yapılan Osmanlı saldırılarında ise yine Osmanlı Ordusu Bulgar tümenlerinin ağır direnişleri ile karşılaşır, saat 17.00 sıralarında Edirne geçici 1. tümen ve 11. piyade tümeni kayıplarına karşın önemli başarılar kazanıp kısmen bir ilerleme yapıp taktik durumu burada Osmanlılar lehine çevirdi. Ancak doğu ordusu kolordularının geri çekilme haberleri üzerine,bu başarıların bir anlamı kalmadığından ve ek Bulgar saldırıları geleceğinden, bu tümenler ve Edirne müstahkem mevkii birlikleri kaleye doğru geri çekilmek zorunda kalırlar. Yine de geri çekilmelerinde tümenler ağır kayba uğramamıştır. Bulgar orduları 23 Ekim akşamında da saldırı ve ilerlemelerini Kırkkilise yönünden doğru sürdürürler, 3. kolordu çekilip yeni bir savunma hattı kurmaya uğraşsa da bir başarı elde edemez. 3. kolordunun geri çekilme işlemi redif askerlerinin paniğinin nizami birliklere yayılmasıyla tam bir panik,kaos halini almıştır. Ahmet Muhtar Paşa'nın kurmayları bile panikle cepheden uzaklaşmıştır. Kırklareli şehri de tam bir karışıklık içerisindedir, ayaklandırılan Bulgar çeteleri, bir kısım Hristiyan azınlık şehirde kaçan asker ve subaylara ateş açmakta,saldırmaktadır. Çevre köyler alev alev yanmaktadır, bir mısır ekmeğine tüfeğini satan askerlere bile rastlanmaktadır, Müslüman halk ise kağnılara, atlara, trene bilerek Tekirdağ'a kaçmaya çalışmaktadır, tren yolunda ise oluşan tren kazaları ise demir yollarını kullanılamaz hale getirmiştir. Gece boyu panikleyerek kaçan 3. Kolorduyu izleyen Bulgar 3. Ordusu, 24 Ekim saat 11.00 civarında stratejik öneme haiz Petra kayalıkları ve yerleşkesini eline geçirir. Kırkkilise'nin iyice yakınına Bulgar kuvvetleri çarpışa,çarpışa girmeyi başarır. Ferik Abdullah Paşa bütün kolorduların Pınarhisar-Lüleburgaz-Karaağaç hattına çekilmelerini emreder. Bulgarlarda artık şehri tutamayacağını anlayan ve geri çekilen 3. kolordu birliklerinin ardından şehre girmeyi başarır. Geri çekilmeler o kadar düzensiz ve hızlı olmuştur ki, kolordular pek çok taşınamayan top ve ağırlıkları ve hatta ağır yaralılarının bir kısmını bile Bulgarların insafına terk etmek zorunda kalmıştır. 2 osmanlı uçağı bulgarların eline geçmiştir. Bulgarlar çevre köyleri yakarak yıkarak Kırk kilise'ye girerler. Bununla birlikte Bulgar ordusu geri çekilen Osmanlı ordusunu süvarileri ile takip etmez. Zira 2 gündür aralıksız süren çatışmalar ve sürekli olarak yürüyüş halinde tuttukları birlikleri yorgundur. Bunun yerine 3 gün kadar olduğu yerde kalıp birliklerini toplayıp dinlendirmeyi seçerler. Bu hareket doğu ordusunun daha da ağır bir bozguna ve kayba uğramasını engeller. Ancak sonuçta Osmanlı ordusu ağır bir bozguna uğramış artık Edirne Bulgar ordusunca kuşatma altına alınmış ve Rumeli ile bütün kara bağlantısı kopmuş ve Rumeli'deki Osmanlı birlikleri takviye alamaz hale gelmiş, doğu ordusu ise ağır derecede hırpalanmış, ağır ve kısa zamanda doldurulamayacak kayıplara uğramış, dahası tutunabileceği ve harbi lehine çevirebilecek en korunaklı mevziilerinden atılmış ve inisiyatif tamamen Bulgarların eline geçmiştir. Bulgar ordusu Kırklareli'ndeki azınlıklarca sevinçle karşılanırken, Müslüman Türkler ise katliama uğrarlar. Osmanlı Ordusu geri çekilirken askerler bir yana, Kırklareli ve civarından 25-30 bin kişinin muhacir olarak daha güvenli olan İstanbul'a, hatta Anadolu'ya doğru göç ettiği düşünülmektedir. Bazıları savaş sonrası Trakya köylerine geri dönerler. Bulgarlar Kırkkilise'de ağır ve günlerce sürecek bir direniş beklerken bu büyük zaferle şaşkına uğrarlar ve bu başarı ile dünyanın çeşitli ülkelerinde büyük yankı uyandırırlar. Öyle ki, zafer sonrası, Fransa savaş bakanı Alexandre Millerand Bulgar ordusunun Avrupa'nın en iyi ordusu olduğunu ifade ederek birlik için 100.000 Bulgarı tercih edeceğini ifade etmiştir. Muharebedeki Osmanlıların başlıca hataları yazar Edward J. Erickson tarafından özetle şöyle tarif edilmektedir. Bu muharebe Kumanova Muharebesi ve Lüleburgaz Muharebesi ile birlikte Osmanlıların Balkan Savaşı'nı kaybetmesine neden en önemli muharebelerden biridir. Bulgar Ordusu bu muharebenin hemen sonrası Lüleburgaz Muharebesi ile doğu ordusunu bir daha bozguna uğratmış ve İstanbul önlerine kadar gelmiş Birinci Çatalca Muharebesinde ancak durdurulabilmiştir. Doğu Trakya Bulgarların eline geçmiş, karadan Rumeli'deki birliklerle bağlantı kopmuş, Osmanlı Ordusunun Rumeli'deki birliklere Vardar Ordusu'na yardım göndermesi imkânsız hale gelmiştir. Takviyesiz ve desteksiz kalan Osmanlı'nın, Makedonya, Arnavutluk, Yanya ve Batı Trakya'daki birlikleriyle Bulgar-Yunan-Karadağ-Sırp ordularını yenmesi iyice zorlaşmıştır. Edirne'de kalan doğu ordusunun 43 Osmanlı taburu, Bulgarlarca kuşatma altına alınmış ve aylarca kuşatma altında kaldıktan sonra Edirne'nin düşmesi ile Bulgarlara teslim olmuştur. Birinci Balkan Savaşı Sonrası Osmanlı İmparatorluğu ağır toprak kayıpları içeren Londra antlaşmasını imzalamak zorunda kalmış ve Rumeli'den silinme noktasına gelmiştir. Bu tarihten 50 yıl önce zamanlar kendi halkları olan milletlerin ordularınca yenilgiye uğratılan Osmanlı İmparatorluğunun askeri zayıflığı ve çökme noktasına imparatorluğun geldiği bu muharebeyle bir kez daha ortaya çıkmıştır. Birinci Balkan Savaşı sonrası Londra Antlaşması ile Kırkkilise (Kırklareli) Bulgaristan Krallığı'na bırakılır ancak kısa süre sonra başlayan İkinci Balkan Savaşı sonrası Osmanlı İmparatorluğu Kırkkilise'yi geri almayı başarır. ""23 Ekim sabahı saat 07.00'de, yakından tüfek sesleri duyduk. Atlara binerek 600 metre kadar ilerlemiştik ki, koşa koşa çığlıklar atarak bize doğru gelen Redif grupları gördük. Durum hakkında bir fikir edininceye kadar birkaç dakika geçti. Sonra Mahmut Muhtar Paşa'nın kılıcını çekerek kaçan Rediflere acımasızca vurduğunu gördük. Biz de onun örneğine uyduk, tabancalarla kaçanlara ateş etmeye başladık. Böylece, o karmakarışık insan kütlesinden birkaç grup düzenlemeyi başardık. Erler kötü hava ve açlıktan perişan, bitik, kıyafetleri berbat, hemen hemen yalınayaktılar. Yeteneksiz subaylara teslim edilmiş bu talihsizler, taarruzun ilk anlarında düzensiz ve hesapsız ateşle bütün mermilerini harcayıp bitirmişlerdi. Her tarafta köyler yanıyor. Bütün cephede toplar gürlüyor. Bahtsız yaralıların durumu yürekler acısı. Hepsi ıslanmış, ya da donmuş. İleri kanatlarda hiçbir sağlık servisi yok. Yaraları yıkamak için su bile yok."" ""Dehşet verici bir andı. Bütün cepheden kaçanlar korkunç haykırmalarla, tasavvur edilemeyecek bir karışıklık içinde Kırklareli'ne saldırdılar. Bu kaçış, müthiş bir sağanak altında oluyordu. Osmanlı Ordusu'nun bütün yükleri, cephanesi ve yiyeceği mahvolmuştu. Toplar, arabalar batağa saplanmış. Kaçanlar atları çözüp götürmüşler. Nereye gitsek kaçaklara rastlıyoruz. Hıristiyan halk, evlerinden subaylara ateş ediyor. Gürültü ve kargaşalık anlatılır gibi değil. Kırklareli istasyonu, korkunç olaylara sahne olmuştur. Halk kaçmış, karılarını, çocuklarını, değerli eşyalarını manda veya öküz arabalarına yükleyip uzun kafileler halinde Tekirdağ'a doğru yola düşmüşler. Köyler yanıyor. Çamurlar içinde yalınayak koşan yarı çıplak çocuklar, kadınlar görüyoruz."" Diğer bir subay Mehmet Ali Nüzhet Paşa şunları anlatıyor : ""...Bu beklenmeyen geri çekilme dolayısıyla Kırkkilise'de ve çevresinde toplanmış olan bütün birlikler çözüldüler ve karmakarışık olarak yerlerini terk ettiler. Bir kısmı Pınarhisar, bir kısmı Babaeski yönüne kaçıyorlardı. Toplarını, arabalarını, yedek cephane ve malzemeyi hep yollarda terk ettiler." Şevket Süreyya Aydemir ise bu durumu şu cümle ile tasvir etmektedir. "“Türk piyadesinin kaçışı Bulgar süvarisinin ilerleyişinden daha hızlıydı…”" "“Mahmut Muhtar Paşa'nın emir subayları bile artık kaçmak gerektiğine kanaat getirerek karargahı terk ettiler. Bütün resmi evrakı, dosyaları, haritaları, planları, hatta komutanlığın şifreli yazışmalarını ortada bıraktılar. Emir subaylarından biri o şaşkınlıkta götürecek şey bulamadı, Muhtar Paşa'nın bisküvi kutusunu aldı sadece. Bu trajedinin tek komik tarafı olan bu şuursuz hareket işe yaradı, çünkü sonraki üç gün Muhtar Paşa, fırtınadan kurtarılan bisküvilerden başka yiyecek bulamayacaktı.”" Michelle Obama Michelle LaVaughn Robinson Obama (17 Ocak 1964, Chicago, Illinois), Amerikalı avukat ve Amerika Birleşik Devletleri 44. Başkanı Barack Obama'nın eşidir. Michelle Robinson, Chicago'nun güney kısmında doğdu ilköğrenimini üstün zekalılar okulunda tamamladı ve Princeton Üniversitesi'nden ve Harvard Hukuk Okulu'ndan mezun oldu. Eğitiminin ardından Chicago'ya dönerek Amerika'nın bilinen bir hukuk firmasında, Chicago Üniversitesi'nde ve Chicago Üniversitesi Hastanesi'nde çalışmaya başladı. Barack Obama ile Chicago'da hukuk firmasında çalışırken tanıştı. Michelle Obama, giyim tarzıyla ve moda anlayışıyla pek çok kez en iyi giyinenler listelerinde yer aldı. Yukari Nakano Yukari Nakano (d. 25 Ağustos, 1985; Konan, Aichi, Japonya) Japon buz patenci. 2008 Dünya dördüncüsü ve 2007 & 2008 Japonya üçüncüsüdür. Tarihte uluslararası yarışmalarda üçlü axel atlayışı yapabilen 5 kadın sporcudan biridir. Nakano buz patenine 1991 yılında Gland Prix Tokai Figure Skating Club'da Machiko Yamada koçluğunda başlamıştır. Nakano gençler düzeyinde 2001 yılında iki Junior Grand Prix yarışması kazanmış ve 2002 Dünya Gençler Artistik Patinaj Şampiyonası'nda gümüş madalya almıştır. 2002 Skate America'da üçlü axel atlayışı yapmış ve tarihte bunu başaran 3. kadın sporcu olmuştur. Kendisi aynı zamanda 10 yıldan bu yana bunu yapan ilk kadın sporcudur. Nakano ayrıca 2002 Japonya Ulusal Şampiyonasında üçlü axel-ikili toe loop kombinasyonu yapmıştır. Nakano 2005-2006 sezonunda NHK Trophy'i kazanmış ve Grand Prix Finali'nde bronz madalya almıştır. O yıl 5 farklı şampiyonada üçlü axel atlayışı yapmıştır. Bunlar 2005 (Yamanashi Kokutai 2005, Kanto Gakusei Freeskating Championships, Tokyo Figure Skating Championships, Skate Canada International, and Asian Figure Skating Championships ). Skate Canada ile birlikte ISU'nun yeni puanlama sistemi içinde ve bir ISU büyükler şampiyonasında üçlü axel atan ilk kadın patenci olmuştur.. O yıl Ulusal Şampiyonada 5. olmuş ve Japonya Olimpiyat takımına girememiştir. 2005-2006 Japonya Ulusal Şampiyonasında, altı farklı üçlü atlayışın hepsini yapmıştır. Ulusal düzeyde ISU Puanlama sisteminde altı atlayışın hepsini üçlü olarak sergileyen ilk kadın sporcudur. 2007 Japonya Ulusal Şampiyonasında Mao Asada ve Miki Ando'nun ardından bronz madalya almış ve 2007 Dünya Artistik Patinaj Şampiyonası'na katılma hakkını elde etmiştir. Burada 5. olmuştur. 2008 sezonunda 2007 Skate Canada International, 2007 Cup of Russia, ve 2007-2008 Grand Prix Finali üçlü axel atmıştır. Olasılıksız Olasılıksız, Adam Fawer tarafından yazılmış ve 2005 yılında yayımlanmış bilimkurgu romanıdır. En iyi roman kategorisinin de aralarında olduğu çok sayıda ödül kazanmıştır. Kitap, David Caine'in bir takım deneysel tedaviler sonucunda kazandığı gelişmiş olasılıkları hesaplama yeteneği sayesinde, tahminlerinin geleceği görmek haline geldiğini anlamasıyla başından geçenleri konu almaktadır. Özet olarak kitabın kahramanı, Pierre-Simon Laplace'in yarattığı bir teori olan Laplace'ın şeytanı haline dönüşmüştür. New Jersey: The Videos New Jersey: The Videos Bon Jovi'nin 1988 yılında yayınlanan "New Jersey" albümünden yayınlanmış video klipler ile beraber, röportajlar ve sahne arkası görüntülerinin yer aldığı 1989 yılında VHS olarak yayınlanmış bir müzik videosudur. NK Slaven Belupo NK Slaven Belupo, Hırvatistan'ın Koprivnica kentinin profesyonel futbol takımı. Kulüp Prva HNL'de mücadele etmektedir. Access All Areas: A Rock & Roll Odyssey Access All Areas: A Rock & Roll Odyssey Bon Jovi'nin yaklaşık 2 sene süren New Jersey albümü için çıktıkları turne esnasında grubun günlük yaşantıları konser öncesi sahne arkası görüntülerini ve birçok röportajlarını içeren belgesel niteliğindeki 1990 yılında VHS olarak yayınlanmış bir müzik videosudur. GKS Katowice GKS Katowice, Katowice, Polonya'da kurulmuş bir futbol takımı. Polonya Birinci Ligi'nde mücadele etmektedir. Keep the Faith: An Evening with Bon Jovi Keep The Faith:An Evening With Bon Jovi Bon Jovi'nin 24 Ekim 1992 tarihinde MTV stüdyolarında verdiği konseri içeren 1993 yılında VHS olarak yayınlanmış bir müzik videosudur. MTV'nin grubu stüdyolarına MTV Unplugged serisi için gerçekleştirilecek bir konser için çağırması üzerine grubun kendilerinin başlattığı bu MTV Unplugged furyasını farklı bir boyuta taşımak daha da geliştirmek istemeleri sonucu hem akustik hem elektrik hem de cover şarkıların yer aldığı, bilinen Unplugged'lara nazaran daha farklı seyri olan bu konser ortaya çıkmıştır. Keep the Faith: The Videos Keep The Faith:The Videos Bon Jovi'nin 1992 yılında yayınlanan Keep The Faith albümününden yayınlanmış kliplerin yanı sıra Jon Bon Jovi ve Richie Sambora'nında solo albümlerinden yayınlanmış bazı video klipler ile beraber,röportajlar ve sahne arkası görüntülerinin yer aldığı 1994 yılında VHS olarak yayınlanmış bir müzik videosudur. Kıbrıs Cumhuriyeti'nin dış temsilcilikleri Kıbrıs Cumhuriyeti 'nin diplomatik ilişkilerini yürüten dış temsilciliklerinin yer aldığı maddedir. Kıbrıs Cumhuriyeti'nin Türkiye ve Azerbaycan Cumhuriyeti ile diplomatik ilişkisi Kuzey Kıbrıs Türk Cumhuriyeti nedeni ile bulunmamaktadır. Listede Kıbrıs Cumhuriyeti'nin başka ülkelerde bulunan yüksek komiserlik, büyükelçilik ve temsilcilikleri listelenmiştir.: Cross Road: The Videos Cross Road:The Videos Bon Jovi'nin 1994 yılında yayınlanan Best Of albümü Cross Road'u desteklemek adına grubun en büyük hitlerinin klipleri ile beraber "Cross Road" albümündeki yeni şarkılardan biri olan Always in klibinin yer aldığı 1994 yılında hem VHS hem de DVD olarak yayınlanmış bir müzik videosudur.Ayrıca "Cross Road:The Videos" grubun diğer müzik videolarında yer almayan Jon Bon Jovi'nin "Blaze Of Glory" ve "Miracle" klipleri ile grubun Keep The Faith albümünden yayınlanan "Dry County" ninde klibini içermektedir. Live From London Live From London Bon Jovi'nin 25 Haziran 1995 yılında Londra'nın Wembley Stadyumunda 72.000 kişi önünde verdiği konseri içeren 1995 yılında hem VHS hem de DVD olarak yayınlanmış müzik videosudur."Live From London" 1997 yılında "En İyi Müzik Videosu" dalında Grammy'ye aday olmuştur. Simko Simko ya da İsmail Ağa Şıkaki (Farsça: سمکو, , اسماعیل اقای سمکو, Isma'īl Agha-ye Simko, اسماعیل سیمیتقو Isma'īl Simitqo; 1887? - 26 Temmuz 1930, Uşnu), Kaçar döneminin sonları ve Pehlevi döneminin başlangıcında İran Kürdistanında hakimiyeti sürdürmüş Kürt lideri. Bugünkü İran'ın Batı Azerbaycan Eyaleti'nin Salmas "(Şapur)" bölgesinde Salmas ve Urmiye'nin güneybatısında Kotur, Mergaver, Bradost ve etrafındaki en büyük aşireti olan Şıkak Aşiretinin reisinin oğlu olarak doğmuştur. 1910'da Kotur'un bir kısmını elde eden Osmanlı Devleti, Simko'ya Kotur, Çehrik ve Soma'nın yönetimini vadedip Osmanlı tebaasına geçmesini önermiştir. Fakat Simko bu öneriyi kabul etmemiş ve İran hükûmetine bağlılığını ilan ederek Osmanlı'ya karşı direniş hareketi başlamıştır. I. Dünya Savaşı sırasında Alman İmparatorluğu ve Osmanlı Devleti'nin ajanları İran'a karşı harekete geçmesini önerdiğinde Simko bunu kabul etmiştir. Ancak İran'a karşı hareketin başladığında hareketin başına geçemediği için safını değiştirerek Rus İmparatorluğu'na bağlanmış ve Rus ordusuyla birlikte Şark Cephesinde Osmanlı'ya saldırmıştır. Rusların çekilmesinden sonra İran'da Osmanlı sınırı ile Urmiye Gölü arasındaki Savucbulak (Mahabad), Maku, Hoy, Kotur, Dilman, Sakkız, Serdeşt, Bane ve Bukan gibi Kürt bölgesi nin hakimiyetini elde etmiş ve Uremiye ve Selmas kentlerine de yayılmaya çalışmıştır. Aynı dönemde Tebriz'de kurulan Azadistan'ın lideri Muhammed Hiyabani ile ilişki kurmuştur. Bu sırada eski dostu Seyit Taha (Şeyh Ubeydullah Nehri'nin torunu)'nın etkisiyle "Bağımsız Kürdistan" fikrini benimsemiş ve 1922'de "Bağımsız Kürdistan"ın kralı ilan edip hükûmetini kurmuştur. Ancak kısa sürede başkenti Çehrik düşmüştür ve Simko Türkiye topraklarına kaçmak zorunda kalmıştır. 1922 kışın Şeyh Mahmut Berzenci'nin hakimiyeti altındaki Süleymaniye'ye geçmiş ve Kürt reislerinin toplantıya katılmıştır. Bu toplantıda Türkiye'ye yakınlaşarak İngilizlere karşı mücadele etme kararı alınmıştır. 1924'te İran hükûmeti tekrar ayaklanmayacağı koşuluyla affedildiği için İran'a dönmüştür. Fakat 1926'da tekrar ayaklanmış ve Selmas'a saldırmıştır. 1925'te yeni hanedanı kuran Rıza Han tarafından yenilince Türkiye'ye kaçmış Van'ın Başkale ilçesinde tam sınırda bulunan khaskol, keşkol ( kaşkol gelenler) de saklanmıştır. bir süre sonra buraya İran göçmeni Sıddık Ağa (Molla Tevfik'in oğlu) gelmiştir. Simko ağayı burdan sürgün etmiştir. Kuzey Irak'a gitmiştir. 1928'de Pehlevi Hanedanı tekrar af edeceğini söz ederek Simko'nun İran'a dönmesini istemiştir. Temmuz 1930'da Simko birkaç atlı ile birlikte Tebriz'e gitmiş ve törenle karşılanmıştır. Fakat İran hükûmeti Simko ve oğlu Hüsrev'i öldürmüş ve cesetlerini Urmiye'ye götürüp sallandırmıştır. Mar Benyamin Åžimun XXI The Crush Tour The Crush Tour Bon Jovi'nin 31 Ağustos 2000 tarihinde İsviçre'nin Zürih şehrindeki Lätzigrund Stadyumunda 55.000 kişi önünde verdiği konseri içeren 2000 yılında hem VHS hem de DVD olarak yayınlanmış müzik videosudur. DVD versyonunda "Its My Life" ve "Say It Isnt So" şarkılarının video kliplerinin yanı sıra grupla yapılmış 30 dakikalık bir röportajda yer almaktadır. This Left Feels Right Live This Left Feels Right Live Bon Jovi'nin 14-15 Kasım 2003 tarihinde Brogota Hotel Casino & Spa'da verdiği konseri içeren 2004 yılında DVD olarak yayınlanmış müzik videosudur.2 dvd olarak sınırlı sayıda basılan versyonunda grubun 2003 yılında Londra Hyde Park'ta 92.000 kişi önünde verdiği konserden 6 klip ve grup üyleri ile oynanabilen interaktif poker oyunu ile grupla röportajlar yer almaktadır. Konser grubun This Left Feels Right albümü için hazırladığı akustik versyonların yanı sıra daha önce yayınlanmamış olan "Last Man Standing" ve "Thief Of Hearts" isimli 2 yeni şarkıyıda içermektedir."Last Man Standing" şarkısının rock versyonu grubun 2005 yılında yayınladığı Have A Nice Day albümünde yer almaktadır. 2.DVD Hyde Park,London Lost Highway: The Concert Lost Highway:The Concert Bon Jovi'nin 2007 yılında Chicago'da 400 kişi önünde gerçekleşen stüdyo konserini içeren DVD olarak yayınlanmış müzik videosudur. Grubun Lost Highway albümündeki şarkıları albümdeki sırayla baştan sona çaldığı konser "Its My Life","Wanted Dead Or Alive" ve "Who Says You Cant Go Home" gibi grubun eski albümlerindende 3 şarkı içermektedir. -(You Want To)Make A Memory -Lost Highway -Wanted Dead Or Alive -Who Says You Can't Go Home -Whole Lot Of Leavin -Halelujah Aleksandar Obrenović Aleksandar Obrenović (d. 14 Ağustos 1876, Belgrad - ö 11 Haziran 1903, Belgrad), Sırbistan kralı (1889-1903). Halk tarafından sevilmeyen otoriter yönetimi Obrenović Hanedanı'nın sona ermesine yol açmış, kendisi de bir suikast sonucunda öldürülmüştür. Prens (sonradan kral) Milan ile (1868-1889) eşi Natalie'nin tek çocuğu olan Aleksandar, 6 Mart 1889'da babasının tahttan çekilerek çocuk yaştaki oğlu için bir naipler kurulu oluştumasıyla tahta çıktı. 13 Nisan 1893'te naipler kurulunu feshederek hükümetin denetimini kendi üzerine aldı. Aleksandar başlangıçta iyi karşılandıysa da, Rusya yanlısı Radikal Parti'yi hükümetin dışında tutması, liberal 1889 Anayasası'nı yürürlükten kaldırarak (1894) yasama gücünü sınırlayan 1869 Anayasası'nı yürürlüğe koyması, kabinesindeki bakanları sık sık değiştirmsi ve 1889'dan beri ülke dışında başlayan Avusturya yanlısı babasını silahlı kuvvetlerin başkomutanı olarak yeniden Sırbistan'a getirtmesi (1897) nedeniyle çok geçmeden yandaşlarının önemli bir bölümünü yitirdi. Politikasına ve otoriter tutumuna karşı basının sert bir muhalefet başlatması üzerine, babasının da kışkırtmasıyla basın ve toplantı özgürlüklerini kısıtladı.Babasına karşı girişilen başarısız suikast (1889) daha da baskıcı önlemler almasına, özellikle de Radikallerin hareketlerinin kısıtlamasına yol açtı. Gerek babasının, gerekse öbür siyasal danışmanlarının kesinlikle karşı çıkmasına karşın 1900'de metresi dul Draga Mašin ile evleneceğini açıklayınca Aleksandar'ın saygınlığı daha da azaldı. Daha önce Bohemyalı bir mühendisle evli olan Draga Mašin, Aleksandar'ın annesinin nedimesiydi. Aleksandar'dan 10 yaş büyüktü ve pek iyi bir ünü yoktu. Bu kararı protesto etmek üzere Aleksandar'ın kabinesindeki bakanların tümü istifa etti. Bu skandal Aleksandar'ı daha liberal bir anayasayı onaylamaya (1901) ve yasama organı içinde ikinci bir meclis olarak senatoyu oluşturmaya zorladı. Hükümdarlığı boyunca, bir yandan ülkesinin ekonomisini düzeltti, bir yandan da ordusunu güçlendirdi. Ayrıca, ilk kez 1865-1868 arasında Kral Mihailo Obrenović (1860-1868) döneminde gündeme gelen Balkan ittifakı konusunu yeniden canlandırarak, Sırbistan'ın uluslararası konumunu güçlendirmeye çalıştı. Ama anayasaya aykırı bazı girişimlerde bulunmak amacıyla anayasayı birkaç saatliğine feshetmesi (1903), meşruti yönetime saygısızlığını ortaya koydu. Muhalefetin giderek büyümesi sonucunda askerler tarafından düzenlenen darbe, halkın büyük çoğunluğunca hoşnutlukla karşılandı. Darbeciler kraliyet sarayını basarak Aleksandar'ı, Draga'yı ve bazı saray mensuplarını öldürdüler. Köpek dövüşü Köpek dövüşü, iki köpeğin sahipleri tarafından -bazen ölümüne- dövüştürüldüğü bir kan sporu. Gelişmiş ülkelerin çoğunda yasadışıdır. Köpek dövüşleri, eğlenmek ya da katılım komisyonu, damızlık kiraları ve bahislerden kazanç sağlamak amacıyla düzenlenirler. Praktiker Praktiker; Almanya orijinli bir yapı inşaat malzemesi marketidir. Türkiye'de bulunan dokuz mağazasını kapatma kararı almış ve 2013 yılı Temmuz ayı itibarıyla Almanya'da iflas başvurusunda bulunmuştur. Vizyonu evdeki onarım/tadilat işlerini insanların profesyonel teknisyenler ya da işçilerin yardımına ihtiyaç duymadan kendi kendilerine yapabileceklerini ve çok daha hesaplıya getireceklerini niteleyen DIY ( Do-it-yourself) marketler zinciridir. Praktiker'in ilk kurulduğu yıldan beri yükselen başarı grafiği ve büyüme hızı, müşteri odaklı düşünme ve konumlanmanın sonucudur. Praktiker, 1978 yılında Almanya’da ‘Kendin Yap’ konseptinde 4 market ile faaliyetine başlamıştır ve Almanya'nın en büyük ikinci, Avrupa’nın ise en büyük üçüncü ‘Kendin Yap’ marketi konumunu almıştır. Praktiker “Ev İçin Gerekli Olan Her Şey” ilkesi ile inşaat malzemeleri, mutfak, banyo, bahçe, mobilya gibi ana kategorilerde müşterilerine ürün ve hizmet sunmaktadır. Praktiker geniş ürün gamı, merkezi planlama stratejisi ve kurumsal veri sisteminin verimliliği ile ‘Kendin Yap’ marketleri alanında Almanya’da lider konumuna gelmeyi hedeflemektedir. Enternasyonalleşme, Praktiker’in büyüme stratejisinde önemli bir rol oynamıştır ve 1991 yılı itibarıyla Praktiker Almanya dışında da mağazalar açmaya başlamıştır. Praktiker hali hazırda Almanya , Polonya, Macaristan ,Yunanistan Lüksemburg ,Türkiye, Romanya, Bulgaristan, Ukrayna ve Arnavutluk’ta 340’ın üzerinde marketi ve 21.000 çalışanı ile faaliyetlerine devam etmektedir. Türkiye’de faaliyetlerini 1998 yılından bu yana sürdüren Praktiker bugün, Ankara Bilkent, Ankara Etlik, Gaziantep, Konya, Sivas, İstanbul Kartal, İstanbul Ümraniye, İstanbul Bayrampaşa, Istanbul Mahmutbey, Adana ve İzmir Mavişehir’de yedi ilde toplam on iki market ile hizmet veriyordu. Ancak 2013 yılı Şubat ayında Türkiye'deki son dokuz mağazasını sürekli zarar etmesi nedeniyle kapatacağını ve Türkiye'den çekileceğini açıkladı. Kendin Yap” kültürü doğrultusunda pratik çözümleri, en uygun fiyatlara sunarak müşteri memnuniyeti sağlama misyonu ve yapı marketi sektöründeki öncü konumunu koruma vizyonuyla faaliyetini sürdüren Praktiker, Türkiye’de yeni mağazalar açarak büyümeye devam edecek. Praktiker mutfak, banyo, yapı malzemeleri, bahçe, atölye ve boya kategorilerinde mobilyadan ev tekstiline, vidadan çim biçme makinesine kadar “Kendin Yap” konsepti çerçevesine sunduğu 40.000’den fazla ürün çeşidiyle bu anlamda sadece erkeklerin değil, ailelerin ve kadınların isteklerine de cevap veriyor. Praktiker, “Kendin yap” kültürünü Türk tüketicisi için daha yaygın ve çekici hale getirmeyi hedefliyor. Bu amaçla mağazalarda kurulan “Atölye Praktiker”lerde dekorasyon sırasında ihtiyaç duyabilecekleri halı kaplama, duvar boyama, tesisat gibi birçok konuda eğitimler düzenleniyor. Praktiker’in Müşteri Hizmetleri alanında hayata geçirdiği en önemli projelerden biri olan “Praktiker Kart” indirimler, sürprizler ve hediye çekleriyle tüketicilerine kendini özel hissettiriyor. Praktiker Kart, sunduğu özel kampanyaların yanı sıra, tüketicilerin Praktiker dergisinde belirtilmiş özel ürünleri de indirimli satın alabilmesini sağlıyor. Aubrey Beardsley Aubrey Vincent Beardsley (21 Ağustos 1872 – 16 Mart 1898) bugün daha çok erotik illüstrasyonları ile tanınan, sonraki sanatçılar üzerinde etkili olmuş İngiliz illüstratör ve yazardı. Beardsley Brighton'da doğdu. Ailesi 1883'te Londra'ya yerleşti. Beardsley ertesi yıl "çocuk müzik yıldızı" olarak ünlendi ve birçok konserde kız kardeşi ile birlikte çaldı.1884'te Brighton, Hove and Sussex Grammar School'a başladı. 1888'de bir mimarın ofisinde, daha sonra Guardian Life and Fire Insurance Company'de çalışmaya başladı. 1891'de Sir Edward Burne-Jones ve Pierre Puvis de Chavannes'in önerisiyle profesyonel olarak sanatla ilgilenmeye başladı. 1892'de, o zamanlar Profesör Fred Brown'ın yönetimindeki Westminster School of Art'taki derslere katıldı. Beardsley'nin toplam altı yıl süren yaratıcılık dönemi, imzasındaki değişimlere göre belirlenebilecek birkaç devreye ayrılır. Beardsley ilk eserlerinde genelde imza kullanmıyordu. 1891 ve 1892 yıllarında isminin başharflerini - A.V.B. - imza olarak kullandı. 1892'nin ortalarında "Morte D'Arthur" ve "The Bon Mots" dönemleri boyunca, zaman zaman "A.B." harfleriyle tamamlanan, zamanla daha da zarifleşen, Japonca karakterlere benzer bir işareti imza olarak kullandı. Beardsley, "Yellow Book" olarak adlandırılan ressam ve yazar grubuna mensuptu. Aynı isimli derginin ilk dört sayısında sanat editörlüğü yaptı ve dergi için pek çok illüstrasyon çizdi. Ayrıca, dekadanizm ve sembolizm akımlarının İngiltere'deki dengi olan estetizmle yakından ilgiliydi. Beardsley ayrıca, son zamanlarında çizdiği karanlık ve sapkın grotesk erotik resimleri sebebiyle Art Nouveau döneminin en tartışılan ressamlarından biri oldu. Özellikle Japon shungalarından etkilenerek çizdiği resimlerde devasa cinsel organlar vardı. Erotik resimlerinde tarih ve mitoloji temalarını işlemişti. İkinciye örnek olarak Aristofanes'in Lysistrata ve Oscar Wilde'ın Salome oyunları için çizdiği eserler gösterilebilir. Beardsley, Oscar Wilde'ın ilk defa 1896'da Paris'te oynanan Salome oyununun yanı sıra birçok kitap için (örn. Sir Thomas Malory'nin "Le Morte d'Arthur" isimli eseri) illüstrasyonlar çizdi. Ayrıca The Savoy ve The Studio gibi dergilerde eserleri yayınlandı. Ressam, Tannhäuser efsanesine dayalı "Under the Hill" isimli erotik bir öykü de yazmaya başladı ama bu öyküyü tamamlayamadı. Ayrıca, Wilde'ın saygısız nüktelerinin resim sanatındaki karşılığı olarak değerlendirilebilecek politik karikatürler de çizdi. Eserlerinin çoğu mürekkep ile çizilmiştir. Bu eserlerde geniş koyu renkli bölgeler ile geniş açık renkli bölgelerin, fazlasıyla detaylı alanlarla hiç detaylandırılmamış alanların zıtlığı görülür. Kendi dönemindeki gerilemeyi yansıtan bu eserlerin diğer sanatçılar üzerinde büyük etkisi oldu. Bu etkiler Fransız sembolistlerinin, 1890'lardaki "afiş sanatı" akımı sanatçılarının ve Pape ile Clarke gibi Art Nouveau sanatçılarının eserlerinde görüldü. Beardsley acayip bir özel yaşamı olsa da toplum içinde sıklıkla rastlana biriydi. Kendini "Tek amacım var, o da grotesk. Grotesk değilsem, hiçbir şey değilim demektir." sözleriyle tanımlıyordu. Wilde'da göre "gümüş bir baltaya benzer bir yüzü, otlar gibi yeşil saçları" vardı. Breadsley kıyafeti konusunda çok titizdi. Güvercin grisi takımlar, şapkalar, kravatlar ile sarı eldivenler giyerdi. Yayıncısının ofisine kuyruklu ceket ve parlak deriden dans ayakkabıları ile giderdi. Ressam, Oscar Wilde ve diğer İngiliz estetlerin dahil olduğu homoseksüel gruba dahil edilirdi, ancak gerçek cinsel hayatının detayları bilinmemektedir. Genelde aseksüel olduğu düşünülür; kronik hastalığı ve işine olan aşırı bağlılığı da bu fikri destekler. Yine de ablası Mabel ile ensest bir ilişki yaşadığına, hatta kadının bu ilişkiden hamile kalıp düşük yaptığına ilişkin söylentiler de bulunmaktadır. Beardsley 1895'te Roma Katolik kilisesine katılmaya karar verdi. Eserlerinin neredeyse tamamında erotik unsurlar mevcuttu ancak bunların en baskın olduğu grup, Lysistrata için çizdikleriydi. Katolikliğe dönüşünden sonra yayıncısından ""Lysistrata" ve diğer tüm kötü resimlerin" yok edilmesini talep etti. Yayıncısı Leonard Smithers ise bu talebi reddetmekle kalmadı, ressamın eserlerinin kopyalarını, hatta o tazda çizilmiş sahte eserleri pazarlamaya devam etti. Breadley kariyeri boyunca, sonunda ölümüne yol açacak olan hastalığın ataklarını sürekli yaşadı. Sıklıkla yaşadığı akciğer kanamaları sebebiyle çalışamaz ve evden dışarı çıkamaz duruma geliyordu. Yine de 16 Mart 1898'de Menton, Fransa'da daha 25 yaşındayken tüberkülozdan ölene dek aktif olarak sanat hayatını sürdürdü. Şarköy Çıkarması Şarköy Çıkarması (Bulgarca: Битка при Шаркьой), Osmanlı Devleti ile Bulgaristan arasındaki Birinci Balkan Savaşı sırasında 26 ve 28 Ocak 1913 tarihlerinde gerçekleşen harekat ve muharebe. Türk ordusu, Kırklareli ve Lüleburgaz muharabelerinde aldığı zaferlerden sonra Çatalca mevzilerine kadar ileri harekatını sürdüren Bulgar ordusunu arkadan sarmak ve keza Bulgar ordusu tarafından kuşatılmakta olan Edirne'yi kurtarmak amacıyla Şarköy ve Bolayır bölgesine karşı bir çıkarma yaptı. O dönem binbaşı rütbesinde bulunan Enver Paşa tarafından tasarlanan harekat eksikliklerine rağmen başarıyla tamamlansa da, taarruz başarılı olamadı ve Türk ordusu gerek Şarköy'de gerek Bolayır'da Bulgar ordusu tarafından püskürtüldü. Bu başarısızlıktan sonra Edirne'ye yardım etme olanağı kalmadığı gibi, İstanbul'un da Bulgaristan'ın eline geçip geçmeyeceği Çatalca'daki direnişin başarısına kaldı. Şükri-i Bitlisi Şükri-i Bitlisi 16. yüzyılda yaşamış tarihçi, şair, ilmiye sınıfı mensubu. Bitlisli olan Şükrî, I. Selim'in tahta çıkmasıyla İstanbul'a gelmiş ve ona bir kaside sunmuş bunun sonucunda Yavuz'un özel meclisine girmiştir. Bu kasideden dolayı padişah tarafından Diyarbakır taraflarında belli bir toprak parçasıyla ödüllendirilmiştir. Dulkadiroğlu Beyliği'nin ele geçirilmesinden sonra beyliğe tayin edilen Şehsüvaroğlu Ali Bey'in hizmetine girmiş ve kendisine hocalık yapmıştır. Ayrıca kadılık, müftülük ve müderrislik gibi resmi vazifeler yapmıştır. Şükri-i Bitlisi, I. Selim ile İran, I. Süleyman ile de Belgrad ve Rodos seferlerine katılmıştır. Şairin ölüm tarihi kesin olarak bilinmemektedir. En iyi bilinen eseri "Selimname"'dir. Ayrıca yine 16. yüzyılda yaşamış olan Gelibolulu Mustafa Ali; Şükr-i Bitlisi'nin "Selimnâme" adlı eserinin beğenilmesi üzerine kendisinden bir de "Süleymannâme" yazmasının istenmişse de şairin eseri tamamlayamadan vefat ettiğini belirtir. Marguerite Duras Marguerite Duras (4 Nisan 1914, Gian-Dinh - 3 Mart 1996 Paris), FransÄ±z yazar. 1914'te Saygon yakınlarındaki Gian-Dinh'de doğdu. Fransa'ya döndüğü 1932'ye kadar çocukluğu ve ilk gençliği Vietnam'ın çeşitli bölgelerinde geçti. Felsefe ağırlıklı lise diploması aldı; hukuk, matematik ve siyasal bilimler alanlarında öğrenim yaptı. 1943'te ilk kitabı yayımlandı: Les Impudents (Saygısızlar). Aynı yıl Direniş Hareketi'ne katılıp Mitterand'la aynı hücrede çalıştı. 1944'te kocası Robert Antelme tutuklanıp toplama kampına yollandı. Bu dönemi daha sonra La Douleur (Acı) adlı kitabında anlatacaktır. Aynı yıl Fransız Komünist Partisi'ne üye oldu; 1950 sonlarında partiden ayrıldı. 1955'te yayımlanan Le Square (Alan) adlı kitabı "alt-konuşma" tekniğine çok yakın bir yazı cinsinin doğuşuna damgasını vurdu. 1955-60 arasında Cezayir Savaşı ve De Gaulle rejimine karşı mücadele verdi. Makale ve röportajlarında toplumun dışına atılmış insanlarla ilgilendi (örneğin "Orange'lı Nadine", [Yeşil Gözler, Metis, 1990). 1958'de yayımlanan Moderato Cantabile'nin tirajı beş yüz bini buldu. 1959'da senaryosunu yazdığı Hiroshima mon amour (Hiroşima Sevgilim) Alain Resnais tarafından filme alındı. Tiyatrodaki ilk başarısını 1965'te sahneye konan Une Journée Entière Dans les Arbres (Bütün Gün Ağaçlarda) piyesiyle yaşadı. 68 olaylarına etkin olarak katıldı, Öğrenci-Yazar Eylem Komitesi'nde yer aldı. 1969'da ilk filmini çekti: Détruire dit-elle (Yıkmak, Dedi Kadın). Bu dönemle birlikte ve özellikle 1970'te L'amour (Sevgi) adlı kitabının yayımlanmasından sonra yazısı sinemanın hizmetine girdi; metinlerinin başlığında "metin-tiyatro-film" ibaresi görülmeye başladı. 1975'te India Song'u çekti. Bu filmde "metin dışı sesler" ilk defa bu kadar ağırlığını hissettiriyordu. 1980 yazında yeniden edebiyata döndü. Bu dönemin ilk kitabı L'été 80'dir (80 Yazı). 1982'de "Ölüm Hastalığı" ("La Maladie de la mort"), 1983'te "Sevgili" ("L'amant") yayımlandı. Bunları 1987'de Emily L., 1990'da La Pluie d'Eté (Yaz Yağmuru) izledi. Duras, Ekim 1988-Haziran 1989 arasını hastanede koma halinde geçirdi. Haparanda Haparanda, İsveç'in kuzeydoğusunda yer alan bir şehirdir. Şehir, İsveç'in karlı ve soğuk kuzey kesiminde, Baltık Denizi'nin kuzey ucunda, Finlandiya sınırında kurulmuştur. Haparanda, 4.000'lik bir nüfusla, İsveç'in küçük kentlerinden biridir. İsveç'in kuzey kuşağında, oldukça soğuk bir iklime sahip olan kentin doğusunda Finlandiya sınırları bulunmaktadır. 1809'da Finlandiya'nın savaş sonrası İsveç'ten ayrılması sonrasında İsveç'te kalan kent, buna rağmen yoğun olarak bir Fin kenti özellikleri göstermektedir. Savaş sonrası, Finlandiya, 1917'ye kadar Rus İmparatorluğu'na bağlı olarak kalmıştır. Kent, demir yolu hattının inşasına kadar sıradan bir köy olsa da, 1821'de "market kenti" ("köping") olarak ilan edildi. Kent, 1842'de de şehir konumuna getirildi. Kent hızla gelişerek günümüzde bir Fin-İsveç sınır kenti haline geldi. Baltık Denizi kıyılarında balıkçılık yapılan şehirde ekonomik etkinlikler sınırlıdır. İklimin soğuk olduğu yörede, yıl boyunca hava 20 °C'nin altındadır. Şehirde yaşayan halkın bir kısmı Fince konuşurken, diğer bir kısmı da İsveççe konuşmaktadır. 2006'da açılan IKEA mağazası ile Haparanda, "dünyanın en kuzeyindeki IKEA'ya sahip kent" unvanını aldı. Lotus Seven Lotus Seven, Lotus tarafından 1957-1972 yılları arasında üretilen spor otomobilidir. Hedemora Hedemora, İsveç'in güneyinde yer alan bir şehirdir. Şehir, Göller Yöresi'nin kuzey bölümünde, ormanlık ve engebeli bir arazide kuruludur. Hedemora, 7.000'lik nüfusa sahip bir İsveç kentidir. Hedemora, şeklen bir kent olmasa da, tarihi nedenlerden dolayı kent olarak kabul edilmektedir. Kent, İsveç'in Dalarna yöresindeki tek Orta Çağ kentidir. Kent genelinde ahşap evlere rastlanabilmektedir. 1754 ve 1849'da büyük yangınlarla karşılaşan kent, her ikisinde de baştan sona büyük maddi hasarlar gördü. Belogradçik Belgradcık (Bulgarca: Белоградчик) Bulgaristan'ın Vidin ilinin bir ilçesidir. Osmanlı Devleti döneminden kalma Balkanlar'da 1751 de yapılmış Hacı Hüseyin Camii bulunmaktadır. Bir zamanlar Bulgaristan'ın en güzel camilerinden olan bu camii şimdi kendi kaderine terkedilmiş. Lotus 78 Lotus 78, Lotus'un 1978'deki Formula 1 aracıdır. Lotus Exige Lotus Exige,Lotus'un 2000 yılından beri ürettiği otomobildir. Ahmad Gran Ahmad Gran, asıl adı Ahmad ibn İbrahim el-Gazi, Solak Ahmed olarak da bilinir (1506 ? - 1543), Etiyopya'yı egemenliği altına almış bir İslam hareketinin önderi.Ülkenin dörtte üçünden fazlasını ele geçirmiş ve vakayinamelere göre fethettiği bölgelerdeki insanların büyük çoğunluğuna İslamiyeti kabul ettirmiştir. Ahmad Gran, önce Somali'de bir Müslüman devlet olan Adal'ı ele geçirerek kardeşini buraya kral yaptı. Daha sonra Hristiyan Etiyopya'ya karşı cihad ilan etti. Dinsel coşkunluk, zenginlik umudu ve bir olasılıkla Arap göçlerinin yol açtığı nüfus baskısıyla kendisine katılan karışık ve göçebe Somalili yığınlardan bir ordu kurdu. Türklerin geliştirdiği ateşli silahlardan ustaca yararlandı ve ordusunun içinde Türk savaşçılardan küçük bir birlik oluşturdu. Ahmad Gran, 1526-1527 yıllarında Adal'da bir Etiyopya ordusunu bozguna uğrattı, ancak geniş çaplı bir istila hareketi için hazırlık yapmak amacıyla 1531'e değin bekledi. Ülkeyi harabeye çeviren akınlarla 1535'te Etiyopya'nın güney ve orta bölgelerini eline geçirdi, bir süre sonra da kuzeydeki dağlık bölgeleri istila etti. Etiyopya kralı, çevresinde kalan az sayıdaki yandaşıyla geri çekilerek Portekiz'den yardım istedi. Ahmad Gran, 1541'de Etiyopyalılara yardıma gelen küçük Portekiz kuvvetini bir süre oyaladı, daha sonra da Türk birlikleriyle güçlendirdiği ordusuyla ağır bir bozguna uğrattı. Ancak geri kalan az sayıdaki Portekizli, yeni Etiyopya kralı Galawdewos'un da yardımıyla kısa sürede yeniden silahlanmayı ve Etiyopyalılardan düzenli bir ordu kurmayı başardı. Türk kuvvetlerinin büyük bölümünü geri göndermiş olan Ahmad Gran, Etiyoplılarla giriştiği savaşta öldürüldü. Böylece Galawdewos, krallığını yeniden ele geçirdi; ama, bu arada tebasının bir bölümünün İslamı kabul etmesi, sonra yeniden Hristiyanlığa dönmesi, kolay atlatılamayan toplumsal bir bunalım yarattı. Ä°lan Tarihte ilk yazılı ilan 3000 yıl önce bir papürüs'e yazılmış olan kölelerin kaçması ile ilgilidir. Türkiye'de ilk ilan 1860 yılında Agah efendinin açtığı Tercüman-ı Ahval gazetesinde yayınlanmıştır. Günümüzde ilan vermenin en pratik yolu internet üzerinden ilan vermektir. Böylelikle hedef kitleye ulaşmak daha hızlı ve ekonomik olmaktadır. Ayrıca basılı ilanlardan farklı olarak internet üzerinde ilan vermek, ilanın gösterim sayısı vb. pek çok detayın istatistiğine ulaşmaya imkân vermektedir. Oops!... I Did It Again (şarkı) Oops!... I Did It Again, Amerikalı Pop şarkıcısı Britney Spears'ın 2000 yılındaki aynı isimli albümden çıkardığı ilk teklidir. Şarkı Spears'ın daimi söz yazarları Rami ve Max Martin ürünüdür.Yüksek tempolu dans parçası olan Oops!... I Did It Again bir aşıkla ve aşkla oynamayı konu alır. Şarkı o zamana kadar yapılan en başarılı Spears şarkısı olan ...Baby One More Time ile benzer görülmüş,aynı oranda sevilmiş ve milenyumun başarılı eserlerinden saymıştır . Klip Spears'ın ileride kariyerinin sinyalini veren seksi kadın figürüne dönüşümünün ilk adımıdır. Şarkı Max Raabe, Richard Thompson, Bowling For Soup, Children of Bodom, Paul McDermott ve The Last Dance tarafından yeniden düzenlenip kullanılmıştır. Şarkı diyalog bölümünde zamanların en başarılı aşk filmi sayılan Titanic ile dalga geçer ve film üstünden aşkın bir oyun olduğu mesajı verilir. Klip California Universal Stüdyoları'nda Nigel Dick tarafafından çekilmiştir. Video bir oda dolusu bilim adamının uzaya gönderilen astronot ile konuşmasıyla başlar. Tema gereği Spears uzaylı dansçı başını canlandırmaktadır. These are the formats and track listings of major single releases of "Oops!... I Did It Again". Şarkı birçok kez aday gösterilmiş fakat pek azını alabilmiştir.Grammy Ödüllerinde en iyi kadın vokal dalında aday gösterilmiştir. Brothers & Sisters (şarkı) "Brothers & Sisters", İngiliz alternatif rock grubu Coldplay'in ilk teklisidir. Grubun "Safety" adlı EP'sinden bir yıl önce piyasaya sürülmüştür. Parçanın kayıtları dört günde tamamlanmıştır. Parçanın yeni bir sürümü, daha sonra grubun "Trouble" teklisinin B yüzünde yer almıştır. Parça, İngiltere listesinde 107 numaraya erişmiştir. Shiver (Coldplay şarkısı) "Shiver", İngiliz alternatif rock grubu Coldplay tarafından ilk stüdyo albümleri "Parachutes" için yazılan ve kaydedilen bir şarkı. Yapımcılığını Coldplay ve Ken Nelson üstlenmiştir. Parça, Birleşik Krallık'ta albümün ilk teklisi olarak ve Amerika Birleşik Devletleri'nde "Yellow"dan sonra ikinci single'ı olarak yayımlanmıştır. Eleştirmenlerden genel olarak olumlu eleştiriler toplayan şarkı, Birleşik Krallık listesinde 35 numara olmuştur. "Shiver"ın video klibi İngiliz film yönetmeni ve koreograf Grant Gee yönetmenliğinde çekilmiştir. Video klipte grup, küçük bir stüdyoda parçayı seslendirmektedir. Christina Aguilera (albÃ¼m) Christina Aguilera, ünlü Amerikalı R&B şarkıcısı Christina Aguilera'nın 1999 yılında yayınlanan ilk albümüdür. Albümde sanatçının dünya çapında tanınmasını sağlayan Genie in a Bottle adlı hiti yer almaktadır. Albümde ayrıca "Mulan" filminin müzikleri için kaydedilen "Reflection" adlı bir şarkı da yer almaktadır. Albüm 15 milyondan fazla satarak büyük başarılara imza atmıştır. Albüm, yayınlandığı 1999 yılında, ilk şarkı Genie in a Bottle'ın da etkisiyle büyük ses getirdi. Albüm kısa süre sonra "Billboard" 200 adlı Amerikan albüm listelerinde zirveye oturdu. Albüm zirvede yer aldığı süreçte, Genie in a Bottle adlı şarkı da dünya listelerinde zirvede yer almaktaydı. Albüm, aynı dönemde Britney Spears'ın da ilk albümünü yayınlayıp büyük beğeni toplamasıyla beraber iki sanatçıyı rakip ilan etmiştir. III. Nikiforos III. Nikiforos Botaneiates (Yunanca: Νικηφόρος Γ΄ Βοτανειάτης, "Nikēphoros III Botaneiatēs"; ö. 10 Aralık 1081, Konstantinopolis), 1078 ile 1081 arasında Bizans İmparatoru. Tanınmış bir general olarak tahtı bir darbe ile eline geçirmiş ve üç yıllık bir saltanattan sonra, bir başka darbe ile imparatorluktan indirilmiştir. Nikiforos Botaneiates, Fabii adlı Roma Cumhuriyeti zamanlarından beri nüfuzlu bir sülale ve Bizans'ta çok iyi bilinen Fokas sülalesinin bir ferdi idi. IX. Konstantinos ile Romen Diyojen imparatorlukları dönemlerinde Nikiforos Botaneiates ailesinden ve ecdadından birçoğu gibi askerlik yapmayı tercih etmiş; generalliğe yükselmiş ve çok yetenekli bir general olarak ün yapmıştır. 1063 yılında X. Konstantinos'un ölümü ile, eski imparatorun kardeşi Sezar İoannis Dukas ve en yüksek saray memuru Mihail Psellos tarafından generaller ve yüksek saray memurları arasından yeni bir imparator adayı aranmaya başlanmıştı. İmparatoriçe "Eudokia" tarafından seçilecek kişi onunla ile evlenecek bu aday Bizans İmparatorluğu tacını giyecekti. Bu adaylar arasında en uygunlarından birisi Nikiforos Botaneiates idi. Fakat İmparatoriçe diğer bir tanınmış general olan yine yüksek bir asil ailesi mensubu olan Romen Diyojen'i seçmiş ve bu general imparator olarak tahta çıkmıştı. 1064'te Nikiforos, Parasunavon dükü olan Basil Apcases ile birlikte, istila için kuzeyden Balkanlara inen Oğuz Türkleri'ne karşı Bizans'ın Balkan topraklarını başarı ile savunmuşlardı. Fakat aynı yıl bir savaşta Nikiforos mağlup düşmüş ve esir alınmıştı. Ama bir salgın hastalık Oğuzların ordusu içinde yayılmış ve ordunun birçok askeri bu salgına kurban gitmişti. Salgın devam ederken, Nikiforos dahil, Bizanslı esirlerin hastalıktan kurtulmuş olanları, Oğuz ordusunun sağ kalanlarını Bizans ordusuna asker olarak almaya başarmışlar ve böylece esaretten de kurtulmuşlardır. Nikiforos tanınmış bir general olmasına rağmen, Romen Diyojen'in 1071 yılındaki Selçuklulara karşı doğuya seferine ve Malazgirt Meydan Muharebesi'ndeki yenilgisine hiç katkıda bulunmamıştır. Çünkü Romen Diyojen Nikiforos 'un sadık bir general olmayacağını düşünmüştü. Nikoferos da ailesinin geniş toprakları bulunan Kapadokya'ya çekilmişti. Sonraki VII. Mihail'in imparatorluğu döneminde Nikiforos tekrar bir general olarak göze girmiş ve Anatolikon Theması'sının "Stratigos" (askerî vali) görevi yapmıştı. Daha sonra da Bizans İmparatorluğu'nun Anadolu'da bulunan Bizans ordularının komutanı olmaya atanmıştı. Hızlı enflasyon dolayısıyla Bizans parasının değer kaybetmesi nedeniyle İmparator VII. Mihail ve mali işler müşaviri Nikeforitzes halk arasında hiç sevilmemekteydi. Paranın değeri dörtte bir düştüğü için halk arasında imparator, "Parapinakes (dörtte bir eksik)" lakabıyla anılmaktaydı. 1078'de bu yaygın halk hoşnutsuzluğundan faydalanmak isteyen Bizans ordusunun en yüksek rütbeli iki generali isyan çıkartıp, kendi askerleri tarafından İmparator ilan edildiler. Nikiforos Anadolu Selçuk Devleti'nin desteğini de kazanarak emrindeki Anadolu ordusuyla İznik (Nicea) üzerine yürüyüp orada ordusu tarafından İmparator ilan edildi. Nikoferos'a rakip olan diğer imparator adayı ise, Bizans Balkanlar ordusu tarafından imparator edilen general olan (sonradan Sezar unvanını taşıyan Nikiforos Bryennios'un babası veya büyükbabası olan) "Nikiforos Bryennios" idi. Bizans asilleri ve yüksek kilise mensupları Nikiforos Bryennios'i tercih edip Konstantinopolis'te ona destek sağladılar. Bu nedenle İmparator VII. Mihail tahtından feragat etmek zorunda kalıp Studios manastırına keşiş olarak girdi. Böylece Nikiforos Botaneiates çabukça ve hiç direniş görmeden ya Mart ya da Haziran 1078 bir Konstantinopolis'e girebildi ve Konstantinopolis Patriği I. Kosmas tarafından Ayasofya'da İmparatorluk tacı giydirildi. III. Nikeferos'un emri altında generallik yapmış ve onun yakın akrabası olan Aleksios Komnenos'un yardımı ile Balkanlarda kendini İmparator ilan ettirmiş olan general Nikiforos Bryennios'un isyanı bastırıldı. Fakat Bizans ordusu Anadolu'da yerleşerek ilerleyen ve gittikçe Bizans'ın içlerine yayılan Selçuklu Türklerini durdurma da hiç başarı sağlayamadı. Diğer taraftan, kendi adında yeni bir hanedan kurmak isteyen ve bunun için bir önceki imparatorluk hanedanıyla yakın akrabalık bağlantıları kurmak planlayan III. Nikiforos, VII. Mihail'in annesi ve ondan önceki iki imparator olan X. Konstantinos ve Romen Diyojen'in dul karısı olan Eudokia Makrembolitissa ile evlenmek istedi. Fakat nüfuzlu asillerin başında bulunan ve hâla Sezar unvanını taşıyan İoannis Dukas bu evlenmenin Ortodoks kilisesi kanunlarına aykırı olacağını ifade edip buna karşı çıktı. Bunun üzerine III. Nikiforos eski imparatoriçe Maria Bagrationi ile evlenmeyi tercih etti. Güzelliği ile meşhur olan Maria, Gürcistan Kıralı IV. Bagrat'ın kızı olup daha önce VII. Mihail ile evlenmişti. Fakat III. Nikiforos aynı zamanda Maria'nin VII. Mihail'den olan oğlu Konstantinos Dukas'ın imparatorluğa veraset hakkı olabileceğini kabul etmemekte ısrar etti. Hâlbuki daha önceki imparatorluğu gaspeden generaller tahtın meşru varislerinin haklarını korumuşlardı. Bu red ediş Bizans'ta çok nüfuzlu bir sülale olan Dukas'ların devlet içinde olan güçlerinin kırılıp, bu sülalenin iktidardan uzaklaştırılamasının arzu edildiği şüphesini ortaya çıkardı. III. Nikiforos'un sarayda kayırdığı yüksek devlet memurları da eski saray bürokrasisini hoşnutsuz yapmaktaydı. Diğer taraftan uygulanan malî politika, Bizans altınının değer kaybetmesine engel olamadığı için halk içinde de popülerliğini de kaybetti. Saray memurları ve Komnenos ailesi mensupları III. Nikoforos alayhinde komplolar kurmaya başladılar. III. Nikiforos gittikçe Aleksios Komnenos'un desteğine dayanmaya başladı. 1079de Balkanlarda Nikiforos Basilakis'in isyanını bastıran Aleksios Komnenos olmuştu. 1080de Anadolu'da "Nikoforos Melissenos"un isyan bastırılması ile görevlendirilen yine Aleksios Komnenos'tu. Ayni yıl Bizans İmparatorluğu batıdan büyük bir hücuma maruz kalmıştı. Kızı olan Helena ile nişanlanmış olan genç Konstantinos Dukas'ın haklarını korumayı bahane eden Norman Puglia Dükü Robert Guiscard büyük bir ordu ile Balkanlara çıkıp ilerlemeye başlamıştı. Bu Norman istilasını önlemek için Balkanlardaki büyük Bizans ordusunun komutanlığına yine Aleksios Komnenos'u getirilmişti. Tam bu sırada çok nüfuzlu Dukas kliğinin başı olan ve Sezar unvanı taşıyan "İoannis Dukas" bir komplo hazırlayarak yaşlı III. Nikiforos'u tahttan indirip yerine Aleksios Komnenons'un getirilmesi için harekete geçti. III. Nikiforos eski düşmanları olan Anadolu Selçuklu Devleti ve Nikiforos Melissenos'un yardım ve desteklerini aradı, ama bunlar onu desteklemeye yanaşmadılar. Bunun üzerine III. Nikiforos Botaneiates (Komnenos'larla Aleksisos'un ağabeyi olan Manuel'in kızının torunu ile nişanlı olması nedeniyle kendisine yakın akraba olan) I. Aleksios Komnenos lehine tahtından feragat etti.. Sabık imparator III. Nikiforos kendi kuruluşu olan bir manastıra geçti ve o yılın sonlarında orada öldü. İstanbul Eğitim ve Kültür Vakfı İstanbul Eğitim ve Kültür Vakfı, kısaca İSTEK Vakfı olarak da bilinen, Bedrettin Dalan'ın kurmuş ve genel başkanı olduğu eğitime yönelik bir vakıftır. Bünyesinde birçok anaokulu, ilköğretim okulu, lise ve 1996 yılında eğitime başlamış Yeditepe Üniversitesi vardır. İSTEK Vakfı'nın ilk inşa ettiği okul 1985 yılında inşa edilip 1985-1986 öğretim yılında eğitime başlayan Semiha Şakir Lisesi'dir ve Semiha Şakir'in kaba inşaat halindeki okula adının verilmesi ve tamamlanması şartı ile vakfa yaptığı bağışla hayata geçirilmiştir. İSTEK Vakfının oluşum projesi, vakfın kurucusu Bedrettin Dalan'ın eğitim gördüğü vakıf yurtlarında ortaya çıkmış bir fikirdir. Bu projenin uygulamaya geçişi, Dalan'ın istanbul Büyükşehir Belediye Başkanlığına aday olmasıyla başlamıştır. Bu projenin hayat bulmasında bir başka etken de; çocuklarını yabancı dille eğitim yapan okullarda okutmak için velilerin giriştiği ve çocukları yarış atı gibi sınav maratonuna sokmalarını engelleyebilmektir. İstanbul Eğitim ve Kültür Vakfı'nın amacı "Yabancı dil ağırlıklı öğretim konusunda öğrenciler velilerine yük olmaktan çıkarılarak İlçe Belediyeleri hudutları içinde yaygın olarak bu gibi okulların ve gerektiğinde meslek liselerinin açılması ve işletilmesi için gereken faaliyetlerde bulunmak suretiyle çok daha fazla öğrencinin bu okullardan yararlanmasını mümkün kılmak."tır. Semiha Şakir Lisesi bitince, Vakfın da aynı binaya taşınması uygun görülür. Vakfın büyümesi ile merkezi önce Balmumcu'ya, daha sonra Acıbadem'e taşınır. Vakıf Resmi Senedinin 16'ncı maddesi hükmü uyarınca da tüm mal varlığının tek varisi Millî Eğitim Bakanlığıdır. MeÃ¤nkieli Meänkieli, Ural dilleri'ne bağlı olan bir Kuzey Avrupa dillerinden Fincenin bir lehçesidir. İsveç'te yaşayan Torneträsk Gölü çevresinde sâkin olan Finlerin konuşma şeklidir. Ancak Torne Vadili Finler, kendilerini Finlerden ayrı bir halk olarak görürler ve ayrı bir dil konuştuklarını kabullenirler. İsveç devleti de bunu böyle kabul edip, okullarda bu dilde eğitimi tanır, devlet televizyonu ve radyosunda Meänkieli yayınlar yapar ve Tornedarin bölgesinde bu dili bölgesel tanınmış azınlık dili olarak resmî statü verir. Meankieli, Fincenin bir lehçesi olarak görülürken 1999 da İsveç parlamentosunun azınlıklarla ilgili aldığı kararla Meankilei; Fince'nin bir lehçesi değil kendi başına bir -ulusal azınlık dili- olarak kabul edilmesiyle bu dilde yeni bir süreç başladı. Meänkieli ağzını konuşanlar Finlerden farklarını ortaya koymak için dillerine ya da konuştukları Fin lehçesine Meänkieli yani bizim dilimiz adını vermişlerdir. Bu bölgede Fin lehçesi olarak bilinen Meänkieli hem Finceden hem Laponcadan hem de İsveççeden ayrı bir dil olarak vardır. Bu halk Laponlarla iç içe bir yaşam sürdürmektedirler. Birçok yerde aynı bölgeyi paylaşırlar. Kültürleri birbirine karışmış, birbirlerini etkilemişlerdir. Dilleri ve kültürleri ortaklaşa paylaştıkları yerler vardır. Bugün birçok Tornedalin Fini kendilerini Sami olarak tanımlarken aynı şekilde birçok Sami de kendilerini Tornedalin olarak tanımlayabilir. Tornedalinler dört dil konuşurlar. Kişinin oturduğu bölge ve kente bağlı olarak değişiklik gösterir. Bu diller Fince, İsveççe, Laponca ve Meänkieli olarak bilinir. Yellow (Coldplay şarkısı) "Yellow", İngiliz alternatif rock grubu Coldplay'in, "Parachutes" adlı albümü için yazdığı ve kaydettiği şarkı. Yapımcılığını Coldplay ve Ken Nelson üstlenmiştir. Parça, Amerika Birleşik Devletleri'nde, albümün ilk single'ı olarak yayımlanmıştır. Birleşik Krallık'ta 4 numaraya ulaşarak, grubun listede ilk ona giren ilk parçası olmuştur. Parçanın video klibi İngiliz ikili James & Alex yönetmenliğinde, Studland'de çekilmiştir. Chevrolet Cobalt Chevrolet Cobalt, Amerikalı otomobil üretici firma Chevrolet'in 19 Haziran 2004'te satışa sunduğu kompakt otomobildir. 2009'da yerini Chevrolet Cruze modeli almıştır. Opel Astra platformunu kullanmaktaydı. Ayrıca coupe versiyonu da bulunur. Charles Hamlin Charles Sumner Hamlin (1861–1938), Amerikalı hukukçu ve ilk Federal Rezerv Başkanı. 30 Ağustos 1861 tarihinde Boston Massachusetts'de doğdu. 1886 yılında Harvard Üniversitesi'nden mezun oldu. 1893-1897 yılları ve 1913-1914 yılları arasında iki defa "Hazine Sekreter" yardımcısıydı. Massachusetts valiliğine 1902 ve 1910 yıllarında aday oldu fakat başaramadı. 10 Ağustos 1914 tarihinde Federal Rezerv idare heyeti Başkanlığı'na atandı. Bu görevini 10 Ağustos 1916 tarihine kadar sürdürdü. 1902 ve 1903 yıllarında Harvard'da ders verdi. 1912 yılında Woodrow Wilson Koleji Erkeklerin Liginde ikinci başkandı ve Woodrow Wilson Ligi Massachusetts başkanıydı. İstatistiksel ve finansal konularda "Index Digest of Interstate Commerce Laws" (1907) ve the "Index Digest of the Federal Reserve Bulletin" (1921) gibi broşürler yayımladı. 25 Nisan 1938 tarihinde Washington'da öldü. Trouble (Coldplay şarkısı) "Trouble", İngiliz alternatif rock grubu Coldplay tarafından "Parachutes" albümü için yazılan ve kaydedilen bir şarkı. Yapımcılığını Coldplay ve Ken Nelson üstlenmiştir. Parça, albümün üçüncü teklisi olarak 26 Ekim 2000 tarihinde İngiltere'de ve 18 Aralık 2001 tarihinde ABD'de yayımlanmıştır. İngiltere listesinde 10 numara olan parça, Coldplay'in burada ilk ona giren ikinci parçası haline gelmiştir. Amerika Birleşik Devletleri'nde ise, önceki tekli "Yellow"a yakın bir başarı göstererek "Billboard" Adult Top 40 listesinde 23 ve "Billboard" Modern Rock Tracks listesinde 38 numaraya yükselmiştir. "Trouble" için iki farklı video klip çekilmiştir. Video klibin Avrupa versiyonu Newhall, Kaliforniya'da, Eylül 2000'de çekilmiştir ve yönetmenliğini İngiliz yönetmen Sophie Muller yapmıştır. Video klibin Amerika versiyonu ise Tim Pope tarafından çekilmiştir. William P.G. Harding William Proctor Gould Harding (1864–1930) Amerikalı bir bankerdir. Alabama'da doğdu ve yetişti. Alabama Üniversitesi'nden 1881 yılında mezun oldu. Federal Rezerv'in ikinci dönem başkanı olup 1916-1922 yılları arasında hizmet verdi. Ayrıca "Savaş Finans Birliği" nde idareci direktör olarak görev yaptı. Trouble Trouble ÅŸu anlamlara gelebilir: Don't Panic (şarkı) "Don't Panic", İngiliz alternatif rock grubu Coldplay tarafından "Parachutes" albümü için yazılan ve kaydedilen bir şarkı. Yapımcılığını Coldplay ve Ken Nelson üstlenmiştir. Parça, albümün dördüncü teklisi olarak yayımlanmıştır. Parça, genelde olumlu tepkiler almıştır. Parçanın video klibi Tim Hope yönetmenliğinde çekilmiştir. Ascarididae Bağırsak solucanı ("Ascaris lumbricoides"); Ascarididae familyasının bir üyesidir. Omurgasız olan bu canlı, ince bağırsağa yerleşerek enfeksiyona neden olur. Karın ağrısı, ishal ve kusma yapar. İlaçla tedavi edilir. Asalak olarak yaşar ve silindirik yapıdadır. 35 cm uzunluğa ulaşabilir. Larvaları, kirli sular ve yiyeceklerle bağırsağa yerleşir. Larvalar, akciğere ulaşırsa, akciğer iltihabına yol açar. Çolaklı Çolaklı, bir yer ismi, aşağıdaki anlamlara gelebilir: Ogonna Nnamani Ogonna Nneka Nnamani (d. 29 Temmuz 1983; Bloomington, Illinois), Amerikalı voleybolcu. Nijerya kökenlidir. Stanford Üniversitesi’nden mezun oldu. Ulusal takım formasını ilk kez 2002 yılında giydi. 2004 Atina Olimpiyat Oyunları’nda beşinci olan ABD ulusal takımının kadrosunda yer aldı. 2008 Pekin Olimpiyat Oyunları’nda ABD ulusal takımıyla gümüş madalya kazandı. Nnamani, Porto Riko, İtalya, İsviçre ve Türkiye liglerinde oynadıktan sonra 2009 yılında VK Modranska Prostějov’a transfer oldu. Nataša Krsmanović Nataša Krsmanović (d. 19 Haziran 1985, Uzice), Sırp millî kadın voleybolcu. Voleybola OK Jedinstvo kulübünde başladı. 2006 Dünya Şampiyonası’nda Sırbistan-Karadağ takımıyla bronz madalya, 2007 Avrupa Şampiyonası’nda Sırbistan takımıyla gümüş madalya kazandı. OK Jedinstvo’dan sonra dört sezon İsviçre kulübü Voléro Zürich’de oynadı. 2008 yılında Galatasaray’a transfer oldu. İki sezon Galatasaray'da oynadıktan sonra, 2010 yılında Azerbaycan Bayanlar Voleybol Ligi takımlarından Rabita Bakü'ye transfer oldu. Mehmet GÃ¶rece Mehmet Görece, (d.24 Mart 1957) eski Türk basketbolcu. Beşiktaş ve Efes Pilsen basketbol takımlarının formasını giymiştir. 1978-79 sezonunda Efes Pilsen'in ilk şampiyon kadrosunda yer almıştır. Kızılkapı, Bor Kızılkapı, Niğde ilinin Bor ilçesine bağlı bir köy. Nüfusu 1997 verilerine göre 177 kişi, 2000 verilerine göre 96 kişidir. 2008 kayıtlarına göre köyde 59 kişi yaşamaktadır. Niğde'ye uzaklığı 33 km, Bor'a uzaklığı 35 km'dir. Romanya'daki azınlıklar Eski bir Doğu Bloku ülkesi olan ve Çavuşesku'nun idam edilmesiyle Romanya Devrimi ile 1989'da demokrasiye geçen Romanya azınlıklarına tanıdığı hak ve kolaylıklar açısından