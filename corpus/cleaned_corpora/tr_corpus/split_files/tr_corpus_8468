olarak bilinir. Hem oğlu, Alexander Stirling Calder ve hem de torunu Alexander "Sandy" Calder, 20. yüzyılın önemli heykeltıraşları oldular. Alexander Milne Calder, Aberdeen, İskoçya'da mezar taşı heykeltıraşının oğlu olarak doğdu. Kairyerine, Edinburgh'raki Royal Academy'de heykeltıraş J. Massey Rhind'in babası olan heykeltıraş John Rhind için çalışarak başladı. Londra'ya yerleşti ve Albert Memorial üzerine çalıştı. Calder, 1868 yılında Amerika Birleşik Devletleri'ne göç etti ve Joseph A. Bailly ile çalışacakları Philadelphia'ya yerleşti 1873 yılında mimar John McArthur, Jr. tarafından Philadelphia City Hall'ün mimari plastik modellerini üretmesi için işe alındı. Çalışma, mermer ve bronz olmak üzere 250 parçadan daha çok parçayı kapsadı ve tamamlaması, Calder'ın 20 yılını aldı. 1875 yılında, William Penn'in devasa bronz heykeline taç takmak için açılan yarışmaya katıldı. Yarışma sonrası ödülü kazandı. Calder, Bala Cynwyd, Pennsylvania'daki Batı Laurel Hill mezarlığında gömülüdür. Alexander Stirling Calder Alexander Stirling Calder (d. 11 Ocak 1870 - ö. 7 Ocak 1945) Amerikalı heykeltıraş. Philadelphia, Pennsylvania'da doğdu. Heykeltıraş Alexander Milne Calder'ın oğlu ve Alexander (Sandy) Calder'ın babasıdır. 1985 yılında 16 yaşında iken, Pennsylvania Güzel Sanatlar Akademisi'nde eğitim almaya başladı. Burada ünlü Thomas Eakins'in altında çalışmaya başladı. Heykeltıraş olarak ilk çalışması sonraki yıl, Philadelphia City Hall üzerine kapsamlı heykel programı üreten babasına asistanlık yapmak oldu. 1890 yılında, Calder, Paris'e gitti. Burada, Academie Julian'da Henri Michel Chapu'nun altında çalıştı. Ardından, Alexandre Falguière atölyesine katılacağı Ecole des Beaux-Arts'a kabul edildi. 1902 yılında Philadelphia geri döndü. Calder, ciddi bir heykeltıraş olarak kariyerine başladı. Calder kariyeri boyunca sık sık bir öğretmen olarak da görev aldı. Philadelphia'da Pennsylvania Academy of the Fine Arts ile Pennsylvania Museum School of Industrial Art, NYC'de National Academy of Design ile Art Students League of New York, öğretmenlik yaptığı yerler oldu. 1912 yılında, Calder, Karl Bitter ile birlikte 1915'te San Francisco'Daki Panama-Pacific Exposition'un heykel programı başkanı oldu. 1945 yılında, kunduracı göğsü sebebiyle öldü. Pennsylvania'daki Batı Laurel Hill mezarlığında gömülüdür. Constantin Brancusi Constantin Brancusi (Rumence: Constantin Brâncuşi) (19 Şubat 1876 – 16 Mart 1957), Romanya asıllı fakat önemli çalışmalarını Paris'te yapan ve Fransız vatandaşlığına geçen, uluslararası modernizm akımının başta gelen heykeltıraşlarından biridir. Brancusi, Romanya'da Karpat Dağları civarında bulunan Targu Jiu şehrine bağlı Pestani köyünde fakir bir köylü ailesinin oğlu olarak doğdu. 9 yaşında aile evinden ayrılarak ufak bir Romanya taşra şehrinde (Craiova) hayatını kazanmaya başladı ve bu arada yerel sanat okuluna devam etti. 18 yaşında iken Bükreş'e gidip orada klasik yüksek sanat öğretimi veren Bükreş Güzel Sanatlar Okulu'na kaydoldu. 1903 yılında Brancusi, önce Münih'e oradan da Paris'e gitti. Paris'te École des Beaux-Arts hocalarından olan Antonin Mercié atölyesinde iki yıl çalıştı. Bundan sonra Auguste Rodin'in atölye asistanlığını kabul etti ama iki ay orada çalıştıktan sonra "Büyük ağaçların altında hiçbir şey büyüyemez" diyerek bu işten ayrıldı. Bundan sonra Brancusi kendi modernizm çalışmalarına devam etti ve kendine özgü bir heykel stili geliştirdi. Kendine verilen ilk heykel siparişi bir mezar heykeli olan "Dua" olmuştur. Bu sipariş için kil veya alçıdan model yapıp bunun bronz veya başka metal dökümü ile metalik heykele dönüştürülmesi yerine yontu yapmayı tercih etti. 1908'den sonraki eserleri de hep yontu şeklinde olmuştur. Constantin Brancusi geride 215 heykel ve 1200 eser fotografı bırakarak 81 yaşında 16 Mart 1957'de Paris'te öldü. Mezarı Paris'te "Montparnasse Mezarlığı"'ndadır ve bu mezarlıkta kendinden daha önce ölmüş olan birkaç sanatcı dostu için hazırladığı mezar heykelleri de bulunmaktadır. Bunlar arasında en iyi bilineni "Le Baiser (Öpücük)" heykelidir. Romanya'nın komünist hükûmeti tarafından reddedilen Paris'teki Brancusi atölyesi koleksiyonunu, Fransa devletine miras bırakmıştır. Paris'te modern sanatlar için Pompidou Merkezi yakınlarında bulunan bu Brancusi'nin atölyesi yenileştirilip Brancusi'nin ölümündeki aynı şekle sokulmuş ve bu koleksiyon bir müze olarak halka açılmıştır. John Cheere John Cheere (1709 - 1787) Londra doğumlu İngiliz bir heykeltıraş. Kardeşi heykeltıraş Henry Cheere'dir. 1725 yılından 1732 yılına kadar bir tuhafiyecinin yanında çırak olarak çalıştı. 1739'da III. William'ı at üstünde gösteren altın kaplamalı bir heykel yaptı. 1751 yılında ise II. George'un altın kaplamalı, kurşundan bir heykelini yaptı. Ayrıca en büyük miraslarından bazıları da bahçeler için yaptığı kurşun heykellerdir. Böyle heykeller 18. yüzyıl aristokrasisinde yazlık evler için popülerdi. Bazı heykellerini klasik Roma ve Yunan tarzlarını kullanarak üretti. 1756'da Londra'daki Portekiz elçisi Queluz Ulusal Sarayı için Cheere'den 98 kurşun heykel sıpariş etti. 1751 ve 1766 yıllarında Stourhead'deki bahçeler için birkaç mitolojik heykel yaptı. Cheere 1787 yılında Londra'da öldü. Queluz'daki bazı heykelleri 1967'den beridir halka açık durumda değildir. Bu heykeller Rupert Harris Conservation tarafından Londra'da tamir edilip Mayıs 2009'da Portekiz'e geri getirildi. İtalyan Usulü Boşanma İtalyan Usulü Boşanma 1961 İtalya yapımı kara komedi filmidir. Özgün adı Divorzio all'italiana olan film İngilizce konuşulan ülkelerde Divorce, Italian Style adıyla gösterime girmiştir. "İtalyan Usulü Boşanma", Türkiye'de Nisan 2001'de 20. ve Nisan 2005'te 24. Uluslararası İstanbul Film Festivali'nde gösterilmiştir. 2005'teki gösterim Pietro Germi'ye ayrılmış "Ustalar" bölümünde yapılmıştır. Sinema kariyerine 1945'te İtalyan Yeni Gerçekçiliği sinema akımının yükselişi sırasında başlayan ve toplumsal sorunlara eğildiği ilk filmleriyle, adı bu dönemin önemli yönetmenleri arasında geçen Pietro Germi'nin yönettiği "İtalyan Usulü Boşanma" onun satirik komedilere geçiş yaptığı bir sonraki dönemine ait bir filmdir. Bu ikinci dönemine ait filmlerinde Germi, İtalyan toplumunun, özellikle de feodal yapıdan tam kurtulamamış gelenekçi Sicilya insanının ahlâki ikiyüzlülüğünü eleştirir, cinsel sorunlarına eğilir. Bunu yaparken başvurduğu mizah İtalyan geleneksel tiyatro biçimi olan Commedia dell'Arte'den izler taşır. Önemi rollerinde Marcello Mastroianni, Daniela Rocca, Stefania Sandrelli ve Lando Buzzanca'nın oynadıkları bu kaba güldürüde de Germi, hem Sicilya'nın bağnaz ataerkil toplumunu, hem de bazı çarpıklıklar içeren İtalyan adalet ve hukuk sistemini taşlar (Örneğin o tarihte İtalya'da boşanmak yasaktır!). Filmdeki zengin baron Fefè Cefalù (Marcello Mastroianni) da göz koyduğu genç yeğeni Angela (Stefania Sandrelli)'yla evlebilmek için kanunen boşanmanın yasak olduğu ülkede 'İtalyan usulü bir boşanma' ya başvuracaktır, yani sevmediği karısını ortadan kaldırmaya çalışacaktır. Alacağı cezanın çok az, hattâ göstermelik olması için de onu eski sevgilisiyle zina yapmaya teşvik ederek bastırmaya çalışacaktır. Siyah beyaz görüntülerini Carlo Di Palma'nın çektiği filmin müziklerini Carlo Rustichelli bestelemiştir. Rustichelli, Pietro Germi'nin birçok filminin daha müziklerini yapmıştır. Senaryonun yazılmasında Pietro Germi'nin de katkısı olmuştur. İtalya'da olduğu gibi uluslararası alanda da gişe rekorları kıran film "En iyi aktör" (Marcello Mastroianni) ve "en iyi yönetmen" dallarında Oscar ödülüne aday gösterildi, "en iyi senaryo" dalında bu ödülü kazandı. Cannes Film Festivali'nde Altın Palmiye'ye aday gösterildi ama "en iyi komedi filmi" ödülünü aldı. Aralarında Altın Küre ve BAFTA gibi ödüllerin de olduğu 6 ödül daha kazandı. Konusu 1950'li yılların sonunda Sicilya'nın Agramonte adlı küçük bir kasabasında geçen film, baş kahramanının ağzından dış ses olarak anlatılır. Filmin baş kahramanı Don Ferdinando Cefalù (Marcello Mastroianni) kasabanın soylularından biridir. 18,000 nüfuslu bu kasabada binlerce işsiz ve okuma yazması olmayan insan vardır, ama buna karşılık muhteşem mimariye sahip 24 tane tarihi kilise bulunmaktadır. Mülklerinin büyük bir bölümünü satmak zorunda kalmış olan bu soylu aile eski zengin ve ihtişamlı günlerini gerilerde bırakmıştır. Fefè (Yakınları Don Ferdinando'yu bu adla çağırırlar) atadan kalan son mâlikaneyi amcası ve kalabalık ailesiyle paylaşmak durumundadır. Bütün bunlara rağmen yine de refah düzeyleri oldukça yüksektir. Fefè mâlikanenin kendine ait bölümünde 12 yıllık karısı Rosalia (Daniela Rocca), bekâr kızkardeşi Agnese (Angela Cardile), hizmetçileri Sisina (Margherita Girelli), yaşlı annesi ve bunamış babası Don Gaetano (Odoardo Spadaro)'yla birlikte yaşar. Kızkardeşinin uzatmalı sözlüsü, cenaze levazımatçısının oğlu Rosario Mulé (Lando Buzzanca)'da eve sıklıkla gelir ve Agnese'le kırıştırırlarken sürekli olarak Fefè'ye yakalanırlar. Evin diğer bölümünde ise amcası Don Calagero (Ugo Torrente), karısı ve 17 yaşındaki kızı Angela (Stefania Sandrelli) oturmaktadır. Fefè kendisine aşırı ilgi gösteren, cinsel istekleri hiç bitmeyen üstelik fazla da çekici olmayan karısı Rosalia'dan bıkmıştır (Rosalia'nın filmlerde karikatürize edilen Sicilyalı kadınlar gibi kaşları kalın ve bitişiktir, üstelik ince bıyıkları da vardır). Fefè'nin gözü amcasının genç ve çekici kızı Angela'dan başkasını görmez. Ailenin ve toplumun baskısından bunalmış (en ufak kuşkuda ailesi onurunu kırmak pahasına eve ebe çağırarak kızın bakire olup olmadığını kontrol ettirir) kız da Fefè'ye karşı ilgisiz değildir. Karısından ayrılıp yeni bir evlilik yapması İtalya'da o tarihte mümkün değildir, başta yasalar buna izin vermemektedir. Üstelik yasalar izin vermiş olsaydı bile Sicilya'nın ataerkil yapısı buna izin vermeyecekti. Fefè de sürekli olarak karısını öldürme hayalleri kurar, ama sadece hayal kurar, çünkü cinayetin cezası çok ağırdır. Gazetedeki bir namus cinayeti haberi üzerine cinayet davasının görüldüğü mahkemeyi izlemeye giden ve sanığın çok az bir ceza aldığına şahit olan Fefè'nin aklına müthiş bir fikir gelir. sevmediği karısını ortadan kaldırdığında ortada zina gibi hafifletici bir sebep olursa alacağı ceza çok hafif, hatta göstermelik olacaktır. Birkaç yıl yatıp çıktıktan sonra da Angela'yla evlenmesi mümkün olabilecektir. Sık sık çıkartılan genel aflardan birine denk gelirse belki de hiç yatmıyacaktır. Yani boşanmanın yasak olduğu ülkede 'İtalyan usulü bir boşanma' (!) ya başvuracaktır. Ama tek sorun karısının kendisine çok sadık olmasıdır. Bir gün aradığı fırsat ayağına gelir. Karısı Rosalia'nın çocukluk aşkı ressam Carmelo (Leopoldo Trieste) kiliselerin fresklerini onarmak üzere kasabaya gelmiştir. Fefè mâlikanenin de fresklerini elden geçirmesi için davet ettiği Carmelo'yla Rosalia'yı sık sık odada yalnız bırakır ve önceden odaya döşediği ses düzeneğiyle ikisinin seslerini delil oluşturabilmesi için teybe kaydeder. Uygun bir zamanda onları zina halinde bastıracak ve karısını tabancayla öldürecektir. Ancak karısı daha önce davranır ve Carmelo'yla kaçar. Bu Fefè için daha da iyi olmuştur. Sokakta herkesin alay konusu haline gelir, artık şahitleri çoğalmıştır. Kasaba ahalisinin gönderdiği 'boynuzlu' olduğunu ima eden taciz mektuplarını da muhtemel bir mahkeme için itinayla delil olarak biriktirmeye başlar. Kasaba onu adeta cinayet işlemeye teşvik etmektedir. Ortamın en olgunlaştığı anda da karısını öldürmeye gider ancak ressamın aldatılan karısı da oradadır. Her ikisi de vazifelerini yaparak eşlerini oracıkta öldürürler. Fefè planladığı gibi 3 yıl yatar ve hapisten çıkınca da Angela'yla evlenir. Hem amacına erişmiş, hem de toplumun gözünde tekrar saygınlığını kazanmıştır. Yelkenli bir teknede mutlu bir yaşantıya başladıklarını düşündüğümüz anda Angela'nın teknenin dümencisiyle işi pişirmek üzere olduğunu görürüz. Lucien den Arend Lucien Armand Marco den Arend (d. 15 Aralık 1943) geometrik-soyut heykeltıraş. Konkret sanatta olduğu gibi çalışmaları herhangi var olan bir nesneyi değil yalnız kendileri olarak varolmaktadır. Heykellerinin çoğu ve ürettiği arazi sanatları kamu sanatı olarak yapılmıştır. Den Arend Dordrecht, Hollanda'da doğdu. 1953 yılında ailesi ile birlikte Amerika Birleşik Devletleri'ne göç etti. Burada Los Angeles Kaliforniya'ya yerleştiler. 1964 ve 1966 yılları arasında Kaliforniya Eyalet Üniversitesi'nde sanat ve rusça üzerine eğitim aldı. 1965 yılında ABD'de düzenlenen ilk uluslararası heykeltıraşlık sempozyumu da Kaliforniya Eyalet Üniversitesi'nde düzenlendi. Bu sempozyumda, sempozyuma Hollanda'dan gelen Joop Beljon ile arkadaşlık kurdu. Hollanda'ya döndükten sonra sanat eğitimine Tilburg'daki Sanat Akademisi'nde devam etti. Buradaki eğitimini bitirdikten sonra Rotterdam'daki Willem de Kooning Akademisi'nde heykeltıraşlı derslerine katıldı. 1970'te çalışmalarını bitirdiğinde Rotterdam Sanat Vakfı tarafından bu yılki heykeltıraşlık alanındaki başarılarından dolayı ‘drempelprijs’ unvanı ile ödüllendirildi. Bundan sonra Amsterdam'daki Rietveld Sanat Akademisi'nde ve Joop Beljon'un müdürü olduğu Lahey Kraliyet Akademisi'nde dersler verdi. 1969 yılında ilk kez olaran bir çevresel heykel projesinde yer aldı. Bu dönemlerde kartvizintinde de bile “Çevresel heyekltıraş” yazmaktaydı. Den Arend, "heykel" terimini özel bir çevredeki heykel niteliği taşıyan nesnelerin ötesinde kullanır, hatta bunu çevrenin kendisinin bile heykel özelliği taşıyan nesne olmasına kadar götürür. Şu an için ise önerdiği bu tanım "sahaya özel sanat" terimi ile karşılanmaktadır. Çevremizde gördüğümüz her elementi birleştirerek bir bütün haline getirerek sunar. Bu elementlerin içerisinde doğal elemenler olduğu gibi insan yapımı elementler de yer almaktadır. Yaptığı ilk çevresel iş Dordrecht'te yer alan sosyal işler için düzenlenmiş kapalı bir bahçedir. 1971 yılında Zwijndrecht kasabasında tarımsal peyzajı da içeren yeni bir çevresel işi (Walburg projesi) tamamladı. Şu ana kadar kuzey batı Avrupa'da elli beşten fazla şehirde sahaya özel sanat işini bitirmiş durumdadır. 70'li yılların başlarında Henry Moore ile İtalya'da çalışırken üç kez buluşarak sahaya özel heykel ve çevresel heykel arasındaki örtüşen alan hakkında görüş paylaştılar. Yine 70'li yılların başlarından başlayarak Hollanda'nın çeşitli şehirlerinde özellikle Amsterdamve Rotterdam'da yer alan değişik sanat dernekleri ve kamusal sanat danışma komitelerinde yer aldı. 1982 ve 1983 yıllarında Hallonda Kültür Bakanlı'ğı bur komisyonu başkanlığı yaptı. Bunun yanında 1984 ve 1986 yılları arasında Hollanda'lı Heykeltıraşlar Derneği başkanlığını yürüttü. Birçok uluslararası sergi ve sempozyumun düzenlenmesinde görev aldı. Bunlardan önemli olanları, "Doğu Batı Forumu" (Japonya ve Hollanda), Kuzey Denizi|Karadeniz (Bulgaristan ve Hollanda) olarak sayılabilir. Bunun dışında Drechtsteden Alanı'nda 1996 yılında Hollanda Kraliçesi Beatrix tarafından açılan bir uluslararası heykel parkının açılmasında önayak oldu. 2003 yılında Finlandiya'da yaşamaya başladı. Burada 2004 yılından itibaren bir uluslararası heykel parkı açmak için çalışmalara başladı. Şu anda Finlandiya'nın Kangasniemi şehrinde yaşamakta ve işlerini burada üretmektedir. Bilim (anlam ayrımı) Bilim sözcüğünün diğer ansiklopedik kullanımları: 2006 Voleybol DÃ¼nya Ligi 2006 Voleybol Dünya Ligi , FIVB tarafından on altı erkek voleybol takımının katılımıyla 14 Temmuz-27 Ağustos tarihleri arasında düzenlendi. Final maçları Rusya’nın Moskova kentinde oynanan on yedinci Dünya Ligi'nde Brezilya şampiyon oldu. 2006 Voleybol Dünya Ligi iki etaplı olarak düzenlendi. İlk etapta grup maçları oynandı. On altı takım A, B, C ve D olmak üzere dörderli dört gruba ayrıldı. Takımlar iki maçlı, deplasmanlı ve iki devreli lig usulü karşılaştılar. Gruplarında ilk sırayı alan dört takım, ev sahibi Rusya ve FIVB tarafından wild card verilen İtalya final maçları oynamaya hak kazandı. Final etabında takımlar üçerli E ve F gruplarına ayrıldılar. Gruplarda iki takım aynı gruptaki takımla karşılaşırken üçüncü takım diğer gruptaki takımla karşılaştı. İlk iki sırayı alan takımlar yarı finale yükseldi. Yarı finalde çapraz olarak eşleşen takımlardan galip gelenler final, yenilenler üçüncülük maçına çıktı. 14 Temmuz 2006 15 Temmuz 2006 16 Temmuz 2006 21 Temmuz 2006 22 Temmuz 2006 23 Temmuz 2006 29 Temmuz 2006 30 Temmuz 2006 5 AÄŸustos 2006 6 AÄŸustos 2006 12 AÄŸustos 2006 13 AÄŸustos 2006 18 AÄŸustos 2006 19 AÄŸustos 2006 20 AÄŸustos 2006 14 Temmuz 2006 15 Temmuz 2006 16 Temmuz 2006 22 Temmuz 2006 23 Temmuz 2006 28 Temmuz 2006 29 Temmuz 2006 30 Temmuz 2006 4 AÄŸustos 2006 5 AÄŸustos 2006 6 AÄŸustos 2006 12 AÄŸustos 2006 13 AÄŸustos 2006 19 AÄŸustos 2006 20 AÄŸustos 2006 15 Temmuz 2006 16 Temmuz 2006 21 Temmuz 2006 22 Temmuz 2006 23 Temmuz 2006 28 Temmuz 2006 29 Temmuz 2006 30 Temmuz 2006 5 AÄŸustos 2006 6 AÄŸustos 2006 11 AÄŸustos 2006 12 AÄŸustos 2006 13 AÄŸustos 2006 19 AÄŸustos 2006 20 AÄŸustos 2006 15 Temmuz 2006 16 Temmuz 2006 21 Temmuz 2006 22 Temmuz 2006 23 Temmuz 2006 28 Temmuz 2006 30 Temmuz 2006 31 Temmuz 2006 1 AÄŸustos 2006 4 AÄŸustos 2006 5 AÄŸustos 2006 6 AÄŸustos 2006 12 AÄŸustos 2006 13 AÄŸustos 2006 18 AÄŸustos 2006 19 AÄŸustos 2006 20 AÄŸustos 2006 23 AÄŸustos 2006 24 AÄŸustos 2006 25 AÄŸustos 2006 26 AÄŸustos 2006 27 AÄŸustos 2006 27 AÄŸustos 2006 2006 Voleybol DÃ¼nya Ligi Resmi Web Sitesi Hasan Hayrullah Efendi Hasan Hayrullah Efendi (d. 1834, İstanbul - ö. 1898, Taif) Osmanlı Devleti'nde 1874-1877 yılları arasında iki kez şeyhülislamlık yapmıştır. Sultan Abdülaziz'i tahttan indiren hükûmet darbesini yapanların arasında yer almıştır. Hasan Hayrullah Efendi 1834 yılında İstanbul'da doğdu. Hasan Hayrullah Efendi, 1853 yılında Sultan Abdülmecid"in ikinci imamı olarak intisab ettiği Osmanlı sarayında, 1861 yılında Sultan Abdülaziz"in birinci imamı olmuştur. Sultan Abdülaziz, 1862"de Bursa"ya, 1863"te Mısır"a, 1867"de Avrupa Seyahati"nde padişah imamı olarak Hasan Hayrullah Efendi"yi yanında götürmüştür. Hayrullah Efendi, bu ziyaret kapsamında Paris"te Papa"nın Paris Sefirine makamında ziyarette bulunmuş, böylece tarihte ilk defa Müslüman bir ilim adamı, Hristiyan âleminin temsilcisini makamında ziyaret etmiştir. Sultan Abdülaziz, ilmi olarak yüksek seviyede olmamasına karşın Hayrullah Efendi"yi ilmiyenin en yüksek makamı addedilen Şeyhülislamlık makamına iki kez getirmiştir. İlki 42 gün, ikincisi bir yıl iki ay on dört gün süren Şeyhülislamlık dönemleri olmuştur. 11 Haziran 1874 tarihinde ilk olarak şeyhülislam oldu. Görevde 40 gün kaldı. İkinci defa göreve getirilişi 12 Mayıs 1876 tarihinde oldu. Göreve gelişinden iki hafta sonra 30 Mayıs 1876 tarihinde Abdülaziz'in tahttan indirilişine fetva vererek, Midhat Paşa'nın liderliğini yaptığı 30 Mayıs 1876 Darbesi'nde yer aldı. Bundan 3 ay sonra da 31 Ağustos 1876 tarihinde V. Murat'ın tahttan indirilmesine fetva verdi. II. Abdülhamit döneminde 8 ay daha şeyhülislamlık görevini sürdürdü. Ancak II. Abdülhamit, 2 padişahı tahttan indirmiş bu şeyhülislamı kendisine tehdit olarak gördü ve 26 Temmuz 1877 tarihinde onu Hicaz'ın Taif kentine sürgüne gönderdi. Hasan Hayrullah Efendi Taif'te sürgündeyken padişah Abdülaziz'i öldürmekle suçlanarak, 27-29 Haziran 1881 tarihleri arasında II. Abdülhamit'in emriyle sarayın bahçesinde kurulan Yıldız mahkemesinde gıyabında yargılandı. Aralarında Midhat Paşa'nın da bulunduğu diğer sanıklarla birlikte idama mahkûm edildi. Cezası diğer sanıklarla birlikte Taif'te sürgüne çevrildi. Böylece Hasan Hayrullah Efendi ömrünün geri kalan kısmını Taif'te geçirdi. 1898 yılında orada öldü. Damat Mahmud Celaleddin Paşa Damat Mahmud Celaleddin Paşa adı altında Osmanlı tarihinde iki ayrı padişah damadı bulunmaktadır: Ayrıca aynı dönemde yaşamış Mahmud Celaleddin Paşa adlı bir başka Osmanlı paşası vardır: Google Public DNS Google Genel DNS 3 Aralık 2009'da Google tarafından hizmete sokulmuş ücretsiz bir DNS hizmetidir ,Google'nin daha hızlı web projesi kapsamında planlanmıştır Hizmet aşağıdaki özyinelemeli DNS adresleriyle sağlanmaktadır: Servis şu anda BIND gibi üçüncü şahıs DNS yönetim yazılımlarını kullanmak yerine, kısıtlı IPv6 desteğiyle özel üretilmiş bir uygulamayı kullanmaktadır. Bu uygulama IETF'nin koyduğu DNS standartlarına uymaktadır. 19 Mart 2013 tarihinden itibaren DNSSEC protokolünü desteklemektedir (bunun öncesinde DNSSEC-formatlı mesajlar yönlendirilmekte ancak doğrulama yapılmamaktaydı). Performans ve güvenlik açısından, sunucularda sadece kullanıcının IP adresi, İnternet Servis Sağlayıcısı, ve konum bilgisi tutulmaktadır. Kayıtlarda kullanıcının IP adresi 24 saat sonra silinmektedir. Google'ın gizlilik politikasına göre, “Belirli bir hizmetteki kişisel bilgileri, diğer Google hizmetlerindeki bilgilerle (kişisel bilgileriniz de dahil) birleştirebiliriz.” denilmektedir ancak burada DNS hizmetine değinilmemiştir. DNS hizmetinin gizlilik sayfasında, DNS'deki bilginin “kişisel bilgiler” ile “ilişkilendirilmediğini veya birleştirilmediğini” belirtmektedir. Kalan soru, sıradan ama kalıcı izleme kimliğinin “kişisel bilgi” sayılıp sayılmamasıdır. Hizmet Google Genel DNS ürün yöneticisi Prem Ramaswami tarafından Resmi Google Blog'undan konuya ilişkin duyuru ile başlatılmıştır. Damat Mahmud Celaleddin Paşa (1836-1884) Damad Mahmud Celaleddin Paşa (1836- 8 Mayıs 1884, Taif) Osmanlı Padişahı Abdülmecid'in kızı Cemile Sultan'ın eşiydi. Midhat Paşa'yla birlikte Abdülaziz'i tahttan indiren hükûmet darbesine katıldı. 1858 yılında Sultan Abdülmecid'in kızı Cemile Sultan'la evlendi. Bu evlilikten 3 kız ve 3 erkek çocukları oldu. Ağustos 1872-Temmuz 1874 ve Ekim 1875-Eylül 1876 tarihleri arasında iki defa Ticaret nazırlığı yaptı. Kayınpederi Abdülmecid'den sonra tahta çıkan Abdülaziz'in yönetimine karşıydı. 30 Mayıs 1876 tarihinde Midhat Paşa, şeyhülislam Hasan Hayrullah Efendi ve Serasker Hüseyin Avni Paşa ile birlikte Abdülaziz'in tahttan indirilmesiyle sonuçlanan hükûmet darbesine katıldı. Darbeden sonra iki defa Tophane müşiri ve bir defa da serasker oldu. Ocak-Temmuz 1879 tarihleri arasında Trablusgarb valiliği yaptı. Ancak aynı yıl tahta geçen kayınbiraderi II. Abdülhamid tarafından tahtına tehdit olarak görülmeye başladı. 27-29 Haziran 1881 tarihleri arasında II. Abdülhamid'in emriyle kurulan Yıldız Mahkemesi'nde Midhat Paşa ve diğer sanıklarla birlikte Abdülaziz'i öldürmekle suçlanarak idama mahkûm edildi. İdam cezası II. Abdülhamid tarafından hapis cezasına çevrildi. Cemile Sultan'la olan nikâhı padişah tarafından iptal edildi ve cezasını çekmek üzere Hicaz'daki Taif kentine gönderildi. Orada 3 yıl boyunca zor koşullar altında altında cezasını çekmekteyken 8 Mayıs 1884 gecesi Midhat Paşa'yla birlikte muhafızlar tarafından öldürüldüğü iddia edilmektedir. State of Emergency (video oyunu) State of Emergency, PlayStation 2 konsolları için Kuzey Amerika'da 22 Ocak 2002, Avrupa'da 5 Şubat 2002 ve Avustralya'da 9 Şubat 2002'de satışa sunulmuştur. Japonya'da bu tarih olarak 12 Temmuz 2007 kararlaştırılmıştır. Windows sürümü Kuzey Amerika'da 30 Eylül 2002, Avrupa'da 14 Ekim 2002 ve Avustralya'da 18 Ekim 2002'de satışa sunulan oyun, 9 Haziran 2003'te Xbox konsolları için piyasaya çıkarılmıştır. I. Konstantine Gürcü Kralı VI. Davit Narin ile eşi Tamar’ın oğludur. Babasının 1293 yılında ölmesinin ardından Gürcü topraklarının önemli bir kısmını oluşturan İmereti Krallığı tahtına oturur. Eski Gürcü Krallığı topraklarının sadece batısında egemendir. Başkenti Kutaisi’dedir. Ülkesindeki İlhanlı egemenliğine boyun eğmese de krallığında iç sorunlar yaşayacaktır. Kardeşi Mikeli ile aralarında çıkan iç savaşta başarısız olacak ve Mikeli’nin Racha bölgesini ele geçirmesine engel olamayacaktır. 1327 yılında öldüğünde çocuğu olmadığı için, savaştığı kardeşi Mikeli tahta geçti. Orta beyin Orta beyin ya da mesencephalon (Grekçe: "mesos" - orta, "enkephalos" - beyin), merkezi sinir sisteminin; görme, işitme, motor kontrol, uyku/uyanma, uyarılma (tetiklik) ve sıcaklık regülasyonu ile ilgili bir parçasıdır. Anatomik olarak, tectum (veya corpora quadrigemina), tegmentum, aqueductus mesencephali ve pedunculi cerebri isimli oluşumları; ayrıca birkaç çekirdek ve sinir demeti içerir. Aşağı doğru ponsa, yukarı doğru ara beyne katılır. Orta beyin beyin kabuğunun altında ve art beynin üstünde bulunur, bu yüzden beynin ortasına yakındır. Embriyonik gelişim döneminde, orta beyin nöral tüpün ikinci keseciği olan, kendi ismiyle aynı, mesencephalon'dan gelişir. Mesencephalon; prosencephalon ve rhombencephalon'dan farklı olarak, nöral gelişim süresince tek parça olarak kalır. Embriyonik gelişim boyunca, orta beyin'deki hücreler devamlı çoğalıp, oluşumu süren aquaeductus mesencephali'yi (diğer adıyla aquaeductus Sylvii) sıkıştırır. Gelişim sırasında aquaeductus mesencephali'nin kısmi veya tümden tıkanıklığı, konjenital hidrosefali'ye neden olabilir. Orta beyin, beyin sapının bölümlerinden biridir. Substantia nigra'sı, basal ganglia'nın motor sistem yolakları ile yakından ilgilidir. İnsan orta beyni, kökensel olarak archipallian'dır, yani genel yapı itibarıyla en eski omugalılarla benzerlik taşır. Substantia nigra'da ve area tegmentalis ventralis'te üretilen dopamin; insanlardan, böcekler gibi en ilkel hayvanlara kadar pek çok türde; motivasyon ve habituasyonda rol oynar. Bunlar serebral akuaduktusun arka tarafında yer alan dört adet solid yapıdır. Üsttekilere süperior kollikulus, alttakilere ise inferior kollikulus adı verilir. Bu loblar, optik sinirin bazı liflerinin burada çaprazlama yapmasına yardımcı olur. Bu arada bazı lifler de çaprazlama yapmadan geçer. Üst kollikuluslar sıçrayıcı göz hareketleriyle ilgiliyken alttakiler ses duyusunun iletilmesinde bir sinaps noktası olarak görev yapar. Serebral akuaduktusun ön tarafında çiftler halinde bulunurlar. Tegmentumu ve kristayı da taşırlar. Bu yapılar, spinotalamik sinir liflerinin geçişini sağlamaktadır. Serebral pedünküllerin orta kısmında bir çeşit bazal çekirdek olan substansiya nigra yer alır. Burası, beynin melanin pigmenti taşıyan tek bölgesidir. Mikeli (İmereti kralı) Mikeli (Gürcüce: მიქაელი) (d. ? - ö. 1329), Bagrationi hanedanı mensubu, Gürcü Krallığı Moğol İmparatorluğu boyunduruğu altındayken bağımsız kalabilen batıdaki Gürcü topraklarında kurulan İmereti Krallığını 1327 – 1329 yılları arasında yönetmiştir. VI. Davit Narin’in eşi Tamara’dan olan ikinci oğludur. Babasının Moğol boyunduruğuna karşı batıdaki Gürcü topraklarına çekilerek bağımsızlığını ilan ettiği İmereti’de tahttaki I. Konstantin ile kardeşi Mikeli kanlı bir iç savaşa tutuşacaktır. Mikeli galip gelecek Racha bölgesini ele geçirecektir. 1327 yılında I. Konstantin çocuğu olmadan ölünce taht Mikeli’ye kalır. Gürcü Krallığı topraklarının sadece batısında hakimdir. Başkenti Kutaisi’ydi. 1328 yılında öldüğünde tahta oğlu I. Bagrat geçer. Clara Westhoff Clara Westhoff (21 Eylül 1878, Bremen – 9 Mart 1954, Fischerhude) heykeltıraş ve şair Rainer Maria Rilke'nin eşi. Clara Westhoff 17 yaşında Münih'e taşınmış ve burada bir sanat okuluna kayıt yaptırmıştır. 1898 yılında Worpswede'ye yerleşen ve Fritz Mackensen'den heykeltıraşlık dersleri alan Westhoff, çalışmalarını bir yıl sonra Carl Seffner ve Max Klinger'la sürdürmüş ve 1900 yılında Paris'teki Académie Colarossi'de Auguste Rodin'le tanışmıştır. 1901 yılında Worpswede'de şair Rainer Maria Rilke ile evlenen sanatçı 1919'da kızı Ruth'la birlikte Fischerhude'ye yerleşmiştir. I. Bagrat (İmereti kralı) I. Bagrat (Gürcüce: ბაგრატ I მცირე ) (?- 1372), Bagrationi hanedanı mensubu, Gürcü Krallığı Moğol İmparatorluğu boyunduruğu altındayken bağımsız kalabilen batıdaki Gürcü topraklarında kurulan İmereti Krallığının son kralıdır. 1329 – 1330 yılları arasında iktidarda kalmıştır. Krallık V. Giorgi tarafından Gürcü Krallığına yeniden katılmış ve ülkedeki İlhanlılar kovulmuştur. Babası Mikeli 1329 yılında ölünce küçük yaşta tahta geçer. Ancak hükümdarlığı kısa sürecek ve İmereti Krallığının son hükümdarı olacaktır. V. Giorgi, İmereti Krallığını Kutaisi Kalesini kuşatarak ele geçirecek ve ülkedeki Moğolları da atacaktır. Böylelikle yaklaşık yüzyıl Moğol işgalinde kalan ve parçalanan ülke yeniden birleşecektir. Son verilen İmereti Krallığının hanedan soyuna Shorapani düklüğü verilecektir. I. Bagrat 1358 yılında Samtskhe beyi Prens Kvarkvare Jakeli’nin kızıyla evlenecek ve İmereti hanedanını sürdürecektir. Josefina de Vasconcellos Josefina Alys Hermes de Vasconcellos (26 Ekim 1904 – 20 Temmuz 2005) Brezilya asıllı İngiliz heykeltıraş. Bir zamanlar dünyanın yaşamını sürdüren en yaşlı heykeltıraşı olan de Vasconcellos 1930 yılında sanatçı Delmar Banner'la evlenmiştir. Çalışma yaşamının büyük bölümünü Cumbria'da geçirmiş olan heykeltıraşın en ünlü yapıtları Coventry Katedrali ve Bradford Üniversitesi'nde bulunan "Reconciliation", Liverpool ve Gloucester katedrallerindeki "Holy Family", Londra'daki St. Paul Katedrali'nde yer alan "Mary and Child" ve Trafalgar Meydanı'nda bulunan St. Martin-in-the-Fields Kilisesi'ni süsleyen "Nativity"'dir. Babasının varlıklı bir diplomat oluşu Josefina de Vasconcellos'un İngiltere ve Brezilya arasında geçen çocukluk döneminde sanatsal becerilerini geliştirmesine yardımcı olan etkenlerden biridir. 1921 yılında Sanat Akademisi'nden burs kazanarak William Macmillan'la birlikte çalışma olanağına kavuşan de Vasconcellos 19 yaşında Paris'te bulunan Académie de la Grande Chaumière'ye kayıt hakkı kazanmıştır. Bu okulda Auguste Rodin'in yardımcılarından Antoine Bourdelle'yle çalışma fırsatı yakalayan sanatçı Floransa'da Libero Andreotti'yle de tanışmıştır. Josefina de Vasconcellos 1930 yılında düzenlenen Prix de Rome yarışmasında ikinci olmuştur. Aynı yıl içinde Anglikan Kilisesi rahiplerinden sanatçı Delmar Banner'la tanışan heykeltıraş, ikilinin evlenmesini izleyen günlerde vaftiz olmuş ve bu inancını sanat yaşamı boyunca korumuştur. İki erkek çocuğu evlat edinen çift, Göller Bölgesi'nin kalbinde yer alan Little Langdale'de bir çiftlik evine yerleşmiştir. Banner, Lakeland Tepeleri'nin eşsiz zirvelerinin fotoğraflarını çekerken de Vasconcellos evin hemen yanında bir ek yapı kurmuştur. İkili, Batı Cambria'da yer alan Pelham House kuruluşlarının da yardımıyla Duddon Vadisi'nde yaşayan yoksul çocuklar için bir dernek kurmuştur. Engelli çocuklara doğa turizminden yararlanma fırsatı da sunmak isteyen de Vasconcellos önceden balıkçı gemisi olarak kullanılan "The Harriet"'i bir eğlence merkezine dönüştürmüştür. De Vasconcellos bu çalışmalarıyla 1985 yılında İngiliz Şövalyelik Nişanı'yla ödüllendirilmiştir. De Vasconcellos yaşamı boyunca doğalcı bakış açısını korumak adına çok çalışmıştır. Ne var ki bu, zaman zaman genel eğilimlerle çatışmıştır. Henry Moore ve Barbara Hepworth'un önderlik ettiği soyut biçimin revaçta olduğu zaman dilimi bu duruma örnek olarak gösterilebilir. Her ne kadar bir ateist olarak yetiştirilse de, de Vasconcellos'un çalışmaları çoğunlukla din ögesi üzerine kuruludur. Sanatçının yapıtları Britanya'daki cemaat kiliseleri ve katedrallerde bulunmaktadır. Londra'daki St. Paul, Coventry'deki St. Michael, Blackburn, Bristol, Carlisle, Gloucester, Liverpool ve Norwich katedralleri sanatçının yapıtlarının bulunduğu diğer yerlerdir. 1988 yılında hastalığı nedeniyle Little Langdale'den ayrılmak zorunda kalan de Vasconcellos bir süre Cockermouth yakınlarındaki Isel Hall'da kalmıştır. Peggy Hill'de küçük bir kulübe ve atölye bulan sanatçı, üretkenliğini 90'lı yaşlarına dek sürdürmüş ve son yapıtı "Escape to Light"'ı 2001 yılında tamamlamıştır. Bu yapıt, Cumbria kıyısında yer alan Haverigg'dedir. De Vasconcellos 20 Temmuz 2005 sabahı saat 6'da yaşama gözlerini yummuştur. De Vasconcellos'un ilk profesyonel çalışması 1924 yılında tamamlanan ve Saint Valéry Kilisesi'ne konulan Saint Valéry heykelidir. Sanatçı II. Dünya Savaşı'nın ardından birçok anıta da imza atmıştır. Aldershot'ta bulunan "Prince of Peace" (1950) (1998'de onarılmıştır), Edinburgh'daki Canongate Kirk'e adanan "The Last Chimera" (1950) ve Cumbria'daki St Bees School için yapılmış olan "The Hand" (1955) bu yapıtlardan birkaçıdır. De Vasconcellos 1955 yılında St. Pual School öğrencilerinin de yardımıyla "Mary and Child" adlı heykele imza atmıştır. Yapıt St. Paul Katedrali'nin yeraltı odasında sergilenmektedir. 1959 yılında kendisine St. Martin-in-the-Fields tarafından ödenek bağlanan sanatçı bu yıldan başlayarak her yıl İsa'nın doğumunu simgeleyen heykeller yapma görevini üstlenmiştir. Bu heykeller Londra'daki Trafalgar Meydanı'nda sahnelenen kutlamalarda görücüye çıkarılmıştır. Bradford Üniversitesi Barış Çalışmaları Fakültesi 1977 yılında de Vasconcellos'un "Reunion" adlı heykelini satın almıştır. 1994'te yeniden düzenlenen yapıtın adı "Reconciliation" olarak değiştirilmiştir. Heykelin bronzdan kopyaları II. Dünya Savaşı'nın bitiminin 50. yıldönümü anısına Coventry Katedrali ve Japonya'daki Hiroşima Barış Parkı'nda sergilenmiştir. Belfast'taki Stormont Kalesi'nde de yer alan yapıt, Berlin Duvarı'nı anma törenleri kapsamında kullanılan yeni Alman Parlamentosu'nda da göze çarpmaktadır. 30 GÃ¼n Gece 30 Days of Night özgün türkçe adıyla 30 Gün Gece', 3 sayılı vampirlerle ilgili korku çizgi romanı serisi. Steve Niles tarafından yazılan ve Ben Templesmith tarafından resimlenen çizgi roman, IDW Publishing tarafından 2002'den itibaren basılmaya başlanmıştır. Olaylar, Dünya'nın en kuzeyindeki meridyende bulunan ve yılın 67 günü boyunca güneş yüzü görmeyen Alaska'nın Barrow şehrinde geçmektedir. Vampirler güneş ışığına karşı hassas olduklarından, uzun süre karanılğa gömülen bu şehrin halkını avlayıp açlıklarını gidermeye başlarlar. 2007 yılında çizgi roman serisinin aynı adlı bir sinema uyarlaması da yapılmıştır. Barbara Hepworth Dame Barbara Hepworth DBE (10 Ocak 1903 – 20 Mayıs 1975, Jocelyn Barbara Hepworth) 20. yüzyılda yaşamış İngiliz heykeltıraş ve sanatçı. Etkilendiği Henry Moore ile aynı dönemde yaşamış ve arkadaş olmuştur. Hepworth Wakefield, West Yorkshire'da doğmuş ve Wakefield Girls High School'da eğitim görmüştür. Daha sonra Moore ile tanışacağı ve Leeds School of Art'a gitti. Buraya burs kazanarak gitmişti ve 1920'de bitirdi. Ardından 1921'den 1924'e kadar yine burs ile Royal College of Art'ta eğitimine devam etti.. Ardından bir süre Italya'da eğitim gördü. Barbara Hepworth 20. yüzyılın en önemli sanatçı ve heykeltıraşlarından biridir. Yaptığı eserler birer Modernizm örneğidir. İngiltere'de o dönemde yaşamış Ivon Hitchens, Henry Moore, Ben Nicholson, Naum Gabo ve diğerleri ile birlikte modern sanatın (özellikle heykel) gelişmesine katkıda bulunmuştur. En önemli eserlerinden biri "Single Form" arkadaşı ve onun işlerinin koleksiyonunu yapan Dag Hammarskjöld'ün anısına New York'ta yapılmıştır. 1961 yılında Jacob and Hilda Blaustein Vakfı tarafından Hammarskjöld'ün uçak kazasında ölümünün ardından görevlendirilmiştir. Hepworth'un ilk evliliği heykeltıraş John Skeaping iledir. Bu evliliğinden 1929 yılında Paul isimli bir oğlu olmuştur.. İkinci evliliği ise 17 Kasım 1938'de ressam Ben Nicholson birliktedir. Çiftin 1934 yılında Simon, Rachel and Sarah isminde üçüzleri olmuştur. Simon daha sonraları bir sanatçı olmuştur. İkili 1951 yılında boşandı. İlk oğlu Paul 13 Şubat 1953'te Tayland'da Royal Air Force için çalışırken bir uçak kazasında öldü. Hepworth onun anısına "Madonna and Child" isminde St Ives kilisesinde bir anıt yapmıştır. Ölümünden 10 yıl once 1965 yılında Dame unvanını almıştır. Cornwall'da St Ives'deki stüdyosundaki yangında 72 yaşında ölmüştür. Bu stüdyo daha sonra Barbara Hepworth Müzesi olarak düzenlenmiştir.. Giovanni Pisano Giovanni Pisano (c. 1250 – c. 1315) İtalyan heykeltıraş, ressam ve mimar. Ünlü heykeltıraş Nicola Pisano'nun oğlu olan Giovanni eğitimini babasından almıştır. Asteroid "7313 Pisano" Nicola ve Giovanni Pisano'nun anısına isimlendirilmiştir. 1265-1268 yılları arasında babası ile birlikte Siena Katedralinda kürsü üzerinde çalışmalar yapmıştır. Sonraki önemli işi ise Perugia'daki "Fontana Maggiore" fıskiyeli çeşmesidir. Projenin tamamlanış tarihi olan 1278'de babası ölmüş olabilir. Diğer bir olasılık ise Nicola Pisano 1284'te ölmesidir. Burada yaptığı ilk çalışmalar genelde babasının stilindedir. Bu sebebple bunları kimin yaptığını söylemek zordur. Ancak Anne ve Çocuk arasındaki kesin benzerlik yeni bir stil göstermektedir ve bu sebeple "Madonna with Child" Giovanni'nin yaptığı düşünülür. Bundan sonraki işi Pisa'da yaptığı iki sıra heykellerdir. Bu onu babasının işlerinden tamamen ayırır. Pisano aynı zamanda 1287-1296 yılları arasında Siena Katedralinin baş mimarı olarak görevlendirilmiştir. Bu sebebple iki şehir arasında çokça yolculuk yapmıştır. Bu heykeller ve Sinea'daki katedralin tasarımı kendisinin Gothic sanata ve Roma sanatına ilgisini gösterir. 1296 yılında Pisa'ya dönmüş ve San Giovanni kilisesi üzerinde çalışmaya başlamıştır. 1302 - 1310 yılları arasında Pisa Katedralinde yeni bir kürsü için çalışmıştır. Bu çalışmasında kullandığı karakterlerin seçtikleri değişik hareket biçimleri onu babasının stilinden oldukça uzaklaştırır. Beyaz mermere Işık gölge etkisi kullanılarak oyulmuştur ve New Testament'dan dokuz sahne göstermektedir. Bu çalışma çıplak Herkül'ün cesur bir tasvirini içerir. Burada yer alan "Prudence" figürü Masaccio'nun "The Expulsion from the Garden of Eden" isimli resminde Havva için ilham kaynağı olabilir. Bu çalışma ve kullandığı dramatik sahneler onun en önemli işlerinden biri olarak kabul edilir. 1595'deki yangın sonrasında bu çalışma yeniden dekorasyon sırasında kaldırıldı. 1926 yılına kadar fark edilmeden kaldı. San Nicola kilisesi 1297 ve 1313 yılları genişletildi ve bu çalışma Giovanni Pisano tarafından planlanmış olabilir. Onun son önemli işi muhtemelen 1313 yılında Margaret of Brabant'ın (1311'de ölen) anısına yaptığı anıttır. Bu anıt kocası imparator Henry VII tarafından istenmiştir. Çalışmaları Gotik ve klasik stilin bir karışımıdır ve Henry Moore onu "ilk modern heykeltıraş" olarak nitelendirir. Öğrencilerinden biri olan Giovanni di Balduccio sonradan ünlü bir heykeltıraş ve mimar, Agostino da Siena'da bir heykeltıraş oldu. Ayrıca resssam Pietro Lorenzetti'yi etkilemiştir. Giorgio Vasari kendi kitabı olan "Le vite dei più eccellenti pittori, scultori, e architetti" Psano'nun bir biyografisi vardır. 2010 Avrupa Artistik Patinaj Şampiyonası 2010 Avrupa Artistik Patinaj Şampiyonası Avrupa Şampiyonluğu unvanını elde etmek için yılda bir defa yapılan Artistik Patinaj Müsabakasıdır. Patenciler, Tek Erkekler, Tek Bayanlar, Çiftler ve Buz Dansı kategorilerinde yarışır. Katılacak patenciler 1 Temmuz 2009 tarihinde 15 yaşını geçmiş olmalıdır.Uluslararası Paten Birliği'ne üye olan ülkelerden Avrupalı patenciler katılmaktadır. Avrupalı olmayan patenciler için yerini tutan yarışma 2010 Dört Kıta Artistik Patinaj Şampiyonası'dır. Yarışma 18 Ocak - 24 Ocak 2010 tarihleri arasında Tallinn, Estonya'da Saku Suurhall'da yapılacaktır. The competition will be open to skaters from European ISU Member Nations who had reached the age of 15 by Temmuz 1, 2009. Her ülkenin her kategoriye bir patenci/takım gönderme hakkı vardır. Ancak bazı ülkelere geçen yıl yapılan yarışmada elde ettikleri sonuçlara göre bazı kategorilerde 2 ya da 3 kişi/takım temsil hakkı verilir. Aşağıda yer alan ülkeler 2009 Avrupa Artistik Patinaj Şampiyonası'nda elde ettiklere sonuçlara göre bazı kategorilerde bu yarışmaya daha fazla katılımcı ile katılma hakkı kazanmıştır. Tüm zamanlar DAZD (UTC+02.00) zaman dilimine göre verilmiştir. Damat Mahmud Celâleddin Paşa (1853-1903) Damad Mahmud Celaleddin Paşa, Mahmut Celaleddin Âsaf, (d. İstanbul 1853 - ö. Brüksel 17 Aralık 1903), Osmanlı devlet adamı, şair, yazar. Kaptan-ı Derya Gürcü Halil Rifat Paşa'nın oğlu, Sultan Abdülmecid'in damadı ve Prens Sabahattin'in babasıdır. 1853 yılında İstanbul'da doğdu. Babası, Osmanlı Devleti'nde dört defa kaptan-ı deryâlık yapmış Damat Gürcü Halil Rifat Paşa, annesi onun ikinci eşi olan İsmet Hanım idi. Babasını, küçük yaşta kaybetti. Özel öğrenim görerek yetiştikten sonra çeşitli devlet memurluklarında bulundu. Paris konsolosluğunda iki yıl görev yaparak Fransızcasını geliştirdi. İlk evliliğini İffet Hanım'la gerçekleştiren paşa bu evliliğinden Rifat, Fuat ve Ali Bidar adında üç çocuk sahibi oldu. 28 Aralık 1876'da Sultan Abdülaziz'in padişahlığı sırasında Osmanlı Sultanı Abdülmecid'in kızı Seniha Sultan'la evlendirilerek Osmanlı Hanedanı'na damat oldu. Bu evlilikten oğlu Prens Sabahattin ve Lütfullah Bey Dünya'ya gelmiştir. Abdülaziz'in devrilip II. Abdülhamid'in tahta geçmesinden sonra onun en yakınları arasına katıldı, 30 Mart 1877'de vezirlik rütbesi aldı. 18 Nisan 1878'de Adliye Nazırı olarak Mehmet Sadık Paşa kabinesinde görev aldı. Damat Mahmud Celâleddin Paşa, nazırlığı sırasında Adliye nezaretinde yeni düzenlemeler yaptı. Padişahın cülusu nedeniyle çıkarılan genel affın kapsamını genişletti; cinayet suçundan müebbet hapse mahkûm olanların cezasının geçici kürek cezasına çevrilmesini ve cezasının üçte birini tamamlayanların tahliye edilmesini sağladı. Nezaretin memur açığını kapadı. Yeni bir muhakeme usul kanunu onun nazırlığı döneminde düzenlendi ancak uygulamaya konulamadı. Abdülhamid'i tahttan indirmek üzere örgütlenmiş Skelyeri-Aziz Bey komitesi ile ilişkisi olduğu gerekçesi ile birkaç ay sonra adliye nazırlığı görevinden alındı. Daha sonra bu komite ile bağlantısı olmadığı ortaya çıkınca kendisine Evkaf Nazırlığı ve Şura-yı Devlet üyeliği teklif edildi, ancak bu görevleri kabul etmedi. Mahmut Celâleddin Paşa, resmî bir görev almadığı bu dönemde konağını bir şiir encümeni hâline getirmiştir. "Âsaf" mahlasıyla şiirler yazan paşa, zamanının bir bölümünü oğullarının eğitimine ayırdı. Devrin önde gelen isimlerini oğulları için hoca olarak görevlendirdi. Bir yandan da siyasetin gidişatını yakından takip edip padişaha aktarmak üzere eleştiri ve önerilerini kaleme aldı. Bağdat Demiryolu ihalesinin İngilizlerin ortak olduğu bir şirkete verilmesi için aracılık etmek istedi; imtiyazın Almanlar'a verilmesi öfke ve kırgınlığını arttırdı. 1899 yılında II. Abdülhamid'e olan muhalefeti nedeniyle iki oğlu Prens Sabahattin ve Prens Lütfullah'la birlikte Avrupa'ya kaçtı. Marsilya'ya, oradan, Paris’e gitti. II. Abdülhamid yönetimine düşmanlık besleyen Jön Türkler tarafından ilgiyle karşılandı. Bazı Jön Türkler'in hükûmetle anlaşıp yurda dönmesinden sonra geride kalanlar arasında lider gibi görülmeye başladı. 1 Ocak 1900'de "Meşveret"te yayımlanan ve gazetenin sahibi Ahmet Rıza Bey'e hitaben yazılmış Fransızca bir mektup göndererek Jön Türkleri yüksek takdir hisleriyle karşıladığını belirtti. Çeşitli gazetelerde padişaha yazdığı mektubu yayımlattı. Mektupta padişahı ve çevresindekileri ağır bir dille eleştirdi. Cenevre'de çıkarılan "Osmanlı" gazetesinin durumu ile ilgilenmek üzere oğulları ile Cenevre'ye gitti. İshak Sükûti, ona gazetenin bütün hak ve sorumlarını teslim etti. Paşa, 1 Nisan 1900'da "Osmanlı" gazetesinde Abdülhamid'e hitaben yazdığı bayram tebriğinde çok ağır bir dille saraydaki bayram merasimini eleştirdi. Prens Sabahaddin ve Lütfullah Beyler de sert ifadeli ikinci bir mektup yayımladılar. Saray, damadını yurda döndürmek için her yolu denedi ve sonunda paşanın mallarının zapt edildiğine dair haberler duyuldu. Paşa, bunu önemsemedi. Masraflarını üstlendiği "Osmanlı" gazetesini Londra'da çıkarmak için oğulları ile 29 Mayıs 1900'de İngiltere'ye gitti ve 1 Temmuz 1900'den itibaren gazeteyi Londra'da yayımladı. İstanbul'a dönmesini talep eden saray ile arasında gittikçe sertleşen pazarlık ve yazışmalar gerçekleşti. Paşa ve oğulları İstanbul hükümetinin baskıları sonucu Londra'dan da ayrıldı ve Mısır Hıdivi Abbas Hilmi Paşa'nın davetiyle Mısır'a gitti. Orada, Hoca Kadri Efendi'’nin idare ettiği, "Kânûn-i 'Esâsî" gazetesinin çıkarılmasına yardım etti. Asâf mahlasıyla yazdığı şiirlerini toplayan "Divanı" 'yla, "Tezkire-i ulemâ" adlı eserini Kahire'de bastırdı. Saray, paşayı geri döndürme çabalarına devam etti. Hidiv de paşa ve oğullarını İstanbul'a dönme konusunda ikna etmeye çalıştı. Mısır Hidivi ile arası bozulunca Mısır'dan ayrılarak Paris'e döndü. Paris havasına intibak edemediği için Korfu Adası'na gitmesi Yunan-Osmanlı ilişkilerinin gerginleşmesine sebep oldu. Paşa Korfu'da rahatsızlandı ve adadan ayrıldı. Bütün Jön Türk gruplarını içine alan bir kongre düzenlemeye çalışan oğullarına destek verdi. I. Jön Türk Kongresi, 4 Şubat 1902'de Fransa'da gerçekleşti. Mahmud Paşa, kongrenin fahri önderi oldu. Paşa, bazı kaynaklara göre albüminüriden, kimilerine göre üremiden muzdarip idi. Kışı geçirmesi için getirildiği Brüksel'de 17 Aralık 1903 yılında öldü. II. Abdülhamid, cenazesinin İstanbul'a getirilmesini istese de oğulları ülkede Meşrutiyet rejimi ilan edilmedikçe onu geri vermeyeceklerini söyledi. Paşa'nın cenazesi Fransa'da Père Lachaise Mezarlığı'ndaki Türk kabristanına defnedildi. Cenaze merasimi Jön Türkler'in mitingine dönüşmüş; mezarın başında okunan ateşli konuşma metinleri "Osmanlı" gazetesinde yayımlanmıştır. 1908 yılında II. Meşrutiyet'in ilanı üzerine naaşı büyük bir törenle İstanbul'a getirildi; Eyüpsultan'da babasının mezarının da bulunduğu aile türbesine defnedildi. “"Âsaf"” mahlası ile şiirler yazmış, dönemin çeşitli dergilerinde yazı ve şiirleri yayımlanmıştır. Basılmış bir Divanı, ayrıca “"Tezkir-i Ulema"”, “"Ulemay-ı Arabın Hilafet Hakkında Şer-i Mübin ve Ahbar-ı Sahiha"”, “"Damat Mahmud Paşa’dan Sultan Abdülhamid Han-ı Sani'ye Mektuplar"” adlı basılmış risaleleri vardır. TRT 1'de 2017'de yayın hayatına başlayan "" dizisinde Hakan Boyav tarafından canlandırılmaktadır. Damat Gürcü Halil Rifat Paşa Damad Gürcü Halil Rifat Paşa, (1795 - 4. Mart 1856) II. Mahmud ve Abdülmecid dönemlerinde görev yapmış bir Osmanlı devlet adamıdır. 4 kez Kaptan-ı Deryalık yapmıştır. Osmanlı devlet adamı Damat Mahmud Celaleddin Paşa'nın babası ve Prens Sabahattin'in dedesidir. Gürcü asıllı olan Halil Rifat Paşa Koca Mehmed Hüsrev Paşa tarafından evlatlık alınıp yetiştirilen yüz kadar çocuktan birisiydi. Mühürdarlık ve hazinedarlık görevlerinden sonra Tophane müşirliğine (topçu sınıfı komutanı) yükseldi. Bu görevi sırasında Taksim Kışlası'nı yaptırdı. 1828-1829 Osmanlı-Rus Savaşı sırasında Rusya'ya elçi olarak gönderildi. Rusya’dan döndükten sonra kaptan-ı derya oldu ve donanmayı gençleştirip ıslah etmeye çalıştı. 1834 yılında Padişah II. Mahmud'un kızı Saliha Sultan ile evlenerek Osmanlı hanedanına damat oldu. Bu evlilikten kızı Ayşe Sıdıkka Hanımsultan ve oğlu Sultanzade Abdülhamid Bey (küçük yaşta vefat etmiştir) dünyaya geldi. Saliha Sultan'ın genç yaşta ölümü üzerine İsmet Hanım ile yaptığı ikinci evlilikten Mahmut Celaleddin adlı oğlu dünyaya geldi. 1836'da serasker tayin edildi. 1839'da Ticaret Nazırı oldu. 1843'te ikinci defa kaptan-ı deryalığa tayin edildi. 1845'te Trabzon valiliği görevine getirildi. 1847'’de üçüncü kez kaptan-ı derya oldu. 1848–1854 yıllarında Aydın, Cezayir-i Bahr-i Sefid Eyaleti ve Bursa valiliklerinde bulundu. 1854-1855 arasında dördüncü defa kaptan-ı deryalık yaptı. 1856 yılında vefat etti ve Eyüpsultan'da bulunan Hüsrev Paşa Türbesi'nin bitişiğindeki türbesine gömüldü. Şirin Pancaroğlu Şirin Pancaroğlu (1968, Ankara), klasik müzik geleneğinden yetişen Türkiye’nin önde gelen arp sanatçısı. Aynı zamanda geleneksel Türk müziği, doğaçlama, tango ve avangart türlerindeki çalışmaları ve mizansen içeren performanslarıyla da tanınır. Washington Post gazetesi tarafından “uluslararası ölçekte büyük bir yetenek” olarak nitelendirilmiştir. Şirin Pancaroğlu İstanbul’da başladığı müzik eğitimini Cenevre Konservatuvarı’nda sürdürdü ve İndiana Üniversitesi Müzik Fakültesi’nde yüksek lisans derecesiyle tamamladı. Yirmi yıl yurt dışında kaldıktan sonra 2000 yılında Türkiye’ye döndü. Türkiye’deki pek çok uluslararası festivallerin yanı sıra Fransa, İngiltere, Almanya, Belçika, Hollanda, İsveç, Danimarka, Sırbistan, Slovenya, Makedonya, Kosovo, İsrail, ABD., Meksika, Brezilya, Hawaii, Japonya, Kore, Singapur ve Malezya’da konserler verdi. Bir süre Yıldız Teknik Üniversitesi'nde müzik dersleri verdi. Printemps des Arts, Festival de la Harpe en Avesnois, Berlioz Festivali, Trièves ve Chirens Festivalleri, Villeveyrac Müzik Haftaları, Millenium Stage, Imagine New Music Festival, Ebb and Flow Arts Festivali, Edinburgh Uluslararası Arp Festivali, Seduced by the Harp Festivali, Festival del Centro Historico de la Cuidad de Mexico, Kosovo Dam Festivali, Uluslararası Belgrad Arp Festivali, Uluslararası Rio de Janeiro Arp Festivali, Uluslararası Kudüs Ud Festivali, Üsküp Yaz Festivali ve Sound Festivaline solist olarak katıldı. Bunun yanı sıra uzun yıllar çocuklar ve yetişkinlerle arp çalmayı öğretti. Çeşitli mesleki yayınlarda ve gazetelerde müzik yazıları yazdı. Dünya Arp Kongresi yönetim kurulu üyesi olan Pancaroğlu, Orta Doğu Teknik Üniversitesi Takdir Ödülü, 19 Mayıs Üniversitesi “En İyi Virtüoz” Medya Ödülü ve Çağdaş Gazeteciler Derneği ödüllerine layık görüldü. Arpın Türkiye’deki tanıtımına katkıda bulunmak ve kullanımını yaygınlaştırmak amacıyla 2007 yılında Arp Sanatı Derneği’nin kuruluşuna öncülük etti ve bu derneğin başkanlığını üstlendi. Ressam Utku Dervent ile evli olan Şirin Pancaroğlu’nun bir oğlu vardır. Farklı soluklardan yorumcu ve bestecilerle yaptığı işbirlikleriyle dikkat çeken Pancaroğlu, müzik tarzlarını birbirinden ayıran tanımları neredeyse ortadan kaldıran, yeni müzik tarzlarına kapı açan bir duruş sergilemektedir. Güçlü yorumları ve çok yönlü sanatçı kişiliğiyle öne çıkan Pancaroğlu 2010 yılından bu yana rengarenk işbirlikleri içeren “Elişi”, “Cafe Tango” ve “Resonating Universes” başlıklı üç projesiyle turnelere çıktı. Türkiye’ye döndükten sonra, köklerinin izini sürmekte; yerel ile evrensel olanı incelikli bir fikriyat içerisinde buluşturup müzik projelerine yansıtmaktadır. Kayıp bir çalgı olan çengi diriltmek üzere 2007’den bugüne değin süren çalışmalar yaptı. Hem arpı, hem de onun bu topraklardaki tarihsel muadili olan çengi festivaller, albümler ve konserler aracılığıyla farklı kitlelerle buluşturdu. Pancaroğlu, bu Türkiye’deki tango geleneğini yeniden canlandırmayı hedefleyen “Cafe Tango” albümünü 2014’te yayınlamıştır. 2013’te okuyucu ve besteci Bora Uymaz ile yakın bir çalışma sürecine giren sanatçı, bu işbirliği ekseninde “Çengnağme” ve “Cafe Tango” albümlerini hayata geçirdi. İkili mistik yaklaşımlar temeline oturan “Şimdi Ensemble” ı birlikte kurarak birlikte pek çok konser vermeye başladılar. Bora Uymaz’ın teşviğiyle beste denemelerine başlayan Pancaroğlu, 2014 Amasya Altın Elma Beste Yarışmasında üçüncülük ödülüne layık bulundu. Pancaroğlu, Orta Doğu Teknik Üniversitesi Takdir Ödülü, 19 Mayıs Üniversitesi “En İyi Virtüoz” Medya Ödülü ve Çağdaş Gazeteciler Derneği ödüllerine layık görülmüştür. Don Potter Donald Steele Potter (21 Nisan 1902 – 7 Haziran 2004) İngiliz heykeltıraş, çömlekçi ve öğretmen. Bir öğretmenin çocuğu olarak Sittingbourne, Kent yakınlarındaki Newington'da dünyaya gelen Don Potter öğrenim yaşamına bir özel okulda başlamıştır. Sekiz yaşında Yavru Kurt'a katılan Potter kısa süre içinde izciliğe hayran kalmıştır. Potter küçüklüğünden başlayarak ahşap oyma sanatına ilgi duymuş ve totem direği, kapı ve geçit gibi ürünler yaratmıştır. Yirmi yaşında baş izci Baden-Powell tarafından fark edilen Potter, bu kişinin Bentley, Hampshire yakınlarındaki evine taşınmış ve ücretli çalışmalarda bulunmuştur. Genellikle 1200 yıldan daha eski meşeleri kullanan Potter, İngiliz sömürgeleri Avustralya, Kanada, Hindistan, Güney Afrika ve Yeni Zelanda için totem direkleri tasarlamıştır. Don Potter'ın 1960 yılında tamamladığı Baden-Powell heykeli Londra'daki Baden-Powell House'ta bulunmaktadır. Ağaç oyma sanatının yanı sıra taş üzerinde de çalışmalar yapan Potter, Paris'te Auguste Rodin'le çalışmış olan Jacob Epstein'ı tanıma fırsatını elde etmiştir. Dönemin ünlü heykeltıraşlarından olan ve çalışmaları Westminster Katedrali'ni süsleyen Eric Gill'e birlikte çalışma teklifi götüren Potter olumlu yanıt almış ve altı aylık bir süre boyunca Gill'in yanında kalmıştır. İkilinin uyumlu çalışmaları bu birlikteliğin altı yıla çıkmasını sağlamıştır. Potter daha sonraki yıllarını (1940–1984) Dorset'deki Bryanston School'da öğretmenlik yaparak geçirmiştir. Burada heykel ve çömlekçilik konularında dersler veren Potter II. Dünya Savaşı yıllarında öğrencisi Terence Conran'a da esin kaynağı olmuştur. Öğretmenlik yaptığı süre boyunca heykeltıraşlık teklifleri almayı sürdüren Potter'ın bu dönemde yaptığı bazı çalışmalar Durweston kasabasının merkez kilisesinde bulunmaktadır. 1945 yılında evlenen Potter'ın Mary adlı eşinden iki çocuğu (Anne, d. 1947 ve Julian, d. 1952) olmuştur. Figen AlkaÃ§ Figen Alkaç, 1970 Ankara doğumludur. Uludağ Üniversitesi İktisat mezunudur. Aslen Egeli olan öykü yazarı Alkaç'ın ilk öyküleri ve yazıları Kül Öykü, Eylül Öykü, Sonra Edebiyat, E, Sonkişot, Ütopya, Yasak Meyve, Milliyet Sanat, ve Radikal Kitap gibi çeşitli dergilerde yayımlandı. Bela Davulları adlı öykü kitabı ilk yayımlanan öykü kitabıdır. Yazarın lirik ve çoğu zaman da giderek özneleşen nesnelerle uğraşan dilindeki "Bela Davulları" adlı Yitik Ülke Yayınevi'nce okurlara ulaşan eseri aynı zamanda Naci Girginsoy anısına dördüncüsü düzenlenen KYÖD (Kocaeli Yükseköğrenim Derneği) 2007 Öykü Ödülü'nü "Dokunuşlar" adlı eseriyle İlkay Noylan ile birlikte paylaşmıştır. Yine Yitik Ülke'den yayımlanan içeriğinde 34 yazarın 34 öyküsünü barındıran "Bozcaada Öyküleri" kitabında bir öyküsüyle yer almıştır. "Sesli Edebiyat - Öyküler Sesleniyor" adı altındaki pek çok önemli yazarın seçilmiş öykülerinden oluşan ve ilk etabında 1840-1951 yılları öykücülerinin yer aldığı 2007'de tamamlanan projenin 1952-1985 yılları öykücülerini kapsayan ikinci etabında, Alkaç'ın Bela Davulları adlı eserindeki "Fenâlığı az yabancı" adlı öyküsü tiyatro sanatçısı Seray Gözler tarafından seslendirildi. Bu proje ile Türk edebiyatı öykücülerinin 150 yıllık serüveninde öne çıkan 200 yazardan birer öykü bir araya getirilerek 40 CD'lik bir külliyat oluşturuldu. Aleijadinho Aleijadinho (Antônio Francisco Lisboa) (d. 1730 veya 1738 – ö. 18 Kasım 1814), Koloni Brezilyası doğumlu bir heykeltıraş ve mimardır. Brezilya'da çeşitli kiliselerde yaptığı çalışmalarıyla tanınmaktadır. Daha sonraları adı Ouro Preto (Siyah Altın) olarak değiştirilecek olan Vila Rica (Zengin Kent)'te 1738 (bazen 1730 olduğu söylenir) doğmuştur. Portekizli bir adam olan Manuel Francisco de Costa Lisboa ve Afrikalı kölesi Isabel'in oğludur. Marangoz olan babası hünerlerine talebin olduğu Brezilya'ya göç etmiştir ve burada mimarlığa kadar yükselmiştir. Antonio gençken babası tekrar evlenmiş ve Antonio babasının yanında üvey kardeşleri ile beraber büyümüştür. Burada heykel ile mimarinin temellerini ve ikisinin kombinasyonlarını öğrendiği varsayılmaktadır. Antonio ilk kez Ouro Preto kentinde babası tarafından tasarlanmış olan "Our Lady of Carmel" Kilisesi'nde günlük işçi olarak çalışmıştır. Kısa bir zaman içerisinde kendisi de hatırı sayılır bir mimar olmuş ve Ouro Preto'daki St Francis Kilisesi'ni tasarlamış ve inşa etmiştir. Aynı zamanda binanın üzerindeki oymaları yapmıştır, ki oymaların en önemlisi Assisi'li St. Francis'in Stigmata'yı alırken tasvir eden yuvarlak yarım kabartmadır. Bundan kısa bir süre sonra zayıflatan bir hastalığın, büyük olasılıkla cüzzam, belirtilerini göstermeye başlamıştır ki tarih boyunca bilinen adı kendisine bu döenmde verilmiştir, "o Aleijadinho", "Küçük Kötürüm". Tüm bunlardan sonra daha sık kendi köşesine çekilir ve geceleri çaşır olmuştur. Toplum içine karıştığı zamanlarda ise kölesi/asistanı tarafından sokaklarda tahtırevan ile taşınırdı. En önemli başarısı Congonhas'daki Matosinhos'lu Bom Jesus Tapınağı'ndaki "Oniki Peygamber"dir. Zengin bir iş adamı olan Feliciano Mendes, kiliseyi çaresi hastalığına rağmen ettiği bir yemin nedeniyle yaptırmıştır. 1800 ve 1805 yılları arasında Aleijadinho asistanlarının ellerinden kalanlara, ki parmakları tamamen yok olmuştur, kayışla bağladığı çekiç ve keskiyi kullanarak oniki sabuntaş figürü yapmıştır. Oniki Peygamber kilisenin ön kısmında avlu ve merdivenler etrafında olacak şekilde düzenlenmiştir. Merdivenlerin dibinde uzun bir yarın düzine pavyon ile sınırlandırılmış bir avlu bulunmaktadır. Her pavyonda İsa'nın Tutkusu'ndan bir sahne bulunmaktadır. 1780 ile 1790 arasında, Son Akşam Yemeği ile başlayan ve Çarmıha Gerilme ile biten altmış altı tane sahne ağaca oyulmuştur. Ana figürler İsa, Petrus, James, John, İyi ve Kötü Hırsızlar, Mecdelli Meryem ve Meryem Aleijadinho tarafından diğer figürler olan Roma, izleyiciler ve önemsiz figürler asistanları tarafından oyulmuştur. Figürler daha sonra,Ouro Preto'daki Lisboa'nın Assisi'li Saint Francis'in Kilisesi'ni de boyayacak (1828) olan Manoel da Costa Ataíde tarafından boyanmıştır. Çarmıha gerilmeyi izleyen figürlerden bir tanesinin Aleijadinho'nun kendi portresi olduğuna inanılmaktadır. Melo (bakınız kaynaklar) zamanın geçerli dini ideallerinin, "acı, acı çekmeyi kabullenme ve İsa'nın yaralarının görsel hatırlatmaları vasıtasıyla İsa'nın tutkusunu yansıtmak ile ilişkili" olduğunu yazmaktadır. 18 Kasım, 1814'te 84 yaşında hayata veda etmiş ve cenazesi "Our Lady of Conception of Antonio Dias" kilisesine üzerinde isminin kazınmış olduğu ahşap tabanının altına gömülmüştür. Harry Baron Harry Baron, 21 Ocak 1944 Tel Aviv, İsrail doğumlu heykeltıraş ve sanat profesörüdür. Almanya, Berlin'de, Berlin Sanat Akademisi'nde eğitim görmüştür. Hemen ardından 1988 yılında kurulan İsrailli Heykeltıraşlar Stüdyosu'nun yürütücüsü olarak gittiği Tel Aviv' deki Avni Sanat Akademisi'ndeki heykel bölümüne akademisyen olarak geçiş yapmıştır. Modernizm akımının temsilcilerinden biri olmuştur. Eserlerinde malzeme olarak ağaç, alüminyum, bronz, taş kullanmaktadır. Aynı zamanda İsrail Yuvarlak Masa kulübünün de kurucusudur. Ressam Joan Miró ile birlikte çalışmaları ve sergileri vardır. Bu çalışmalarında genellikle İsrail ve dış dünya arasında ikili bir yapı sergileyen tek bir adamı betimlemeye çalışmaktadır. Dünyanın farklı farklı şehirlerinde ve ülkelerinde (Tel Aviv, Kudüs, Berlin, Bremen, Tokyo, Japonya ve ABD) kamusal alanda yapılmasını istediği sanat çalışmaları üzerinde durmaktadır. Eserlerinde çok kültürlü ve Pek çok vakıf ve kuruluştan onur ödülü almıştır. Büyük Britanya, İrlanda ve Amerika-İsrail Kültür Vakfı Bursları, Yuvarlak Masa Onur Ödülleri ile ödüllendirilmiştir. Gazeteci ve yazar olan eşi Batia Baron ile evlidir ve iki kız çocuğu vardır. harry boran 1955 yılında yunanistan'da doğdu annesinin adı beyner babasının adı da beyrem 9 yaşında okula başladı babası 10 yaşında hayatını kaybetti ve herry boran okuldan kaçtı anneside evde(kanserden öldü)ve herry boran 1968'de okula döndü Elisabeth Gordon Chandler Elisabeth Gordon Chandler (d. 10 Haziran 1913 - ö. 29 Kasım 2006), Amerikalı heykeltıraş, eğitimci ve Lyme Güzel Sanatlar Koleji Akademisinin kurucusu. Elisabeth Gordon Chandler St. Louis, Missouri'de doğdu.İilk olarak arp sanatçısı olarak eğitim almış ve on sekiz yaşına kadar profesyonel olarak bu sanatı icra etmiştir. Sonraları görsel sanatlarda bir kariyeri hedeflemiş ve New York'ta Edmondo Quattocchi ile birlikte heykel, New York Sanat Öğrencileri Liginde Robert Beverly Hale ile de anatomi çalışmıştır. Chandler birçok ödül almıştır. Bunların ilki 1945 yılında bronz figürü "Victory" (Zafer) ile "Brooklyn War Memorial"da elde ettiği birincilik ödülüdür. Bunu Ulusal Dizayn Akademisi'nden ve Ulusal Heykel Topluluğu'ndan verilen ödüller ile Connecticut eyaleti tarafından verilen "Vali'nin Sanat Ödülü" ve St. Joseph Koleji,West Hartford, Connecticut, tarafından verilen fahri doktora izlemiştir. Heykellerine New York City'de St. Patrick Katedrali, Londra'da British Museum, Columbia Üniversitesi Hukuk Fakültesi ve Princeton Üniversitesi ev sahipliği yapmaktadır. Chandler portre konusunda uzmanlaşmış ve Nobel Ödülü sahibi Dr. Albert Michelson, ABD Savunma Bakanı James Forrestal, Yüksek Mahkeme (Supreme Court) başyargıçları John Jay, Charles Evans Hughes ve Harlan Fiske Stone, aktör Charles Coburn, sanatçı James Montgomery Flagg ve Alphaeus Philemon Cole ile Adlai Stevenson gibi ünlü isimlerin büstlerini yapmıştır. 1962'de Chandler New York City'den Old Lyme, Connecticut'a taşınmıştır. 1976 yılında öğrencilere geleneksel, temsili sanatlar konularında eğitim vermek amacıyla Lyme Güzel Sanatlar Koleji Akademisini (şimdiki adı Lyme Güzel Sanatlar Koleji Akademisi) kurmuştur. Akademinin kurucusu olmasının yanı sıra öldüğü güne kadar burada heykel hocası ve mütevelli heyetinin üyesi olarak hizmet vermiştir. Chandler iki kez evlenmiş ve boşanmıştır. İlk evliliğini Robert Kirkland Chandler, ikincisini ise meslektaşı Laci de Gerenday ile gerçekleştirmiştir. Profesyonel olarak ilk eşinin soyadını almıştır fakat toplumsal hayatta Elisabeth de Gerenday olarak bilinmektedir. Ahmed es-Safi Ahmed es-Safi (d. 1971, Divaniye), Iraklı ressam ve heykeltıraş. Es-Safi Bağdat Üniversitesi Güzel Sanatlar Akademisi Heykeltıraş Bölümü'nden mezun oldu. 1999'da Ismail Fatah Al Turk genç heykeltıraşlar takdir ödülünü aldı. 2000 yılında Ismail Fatah Al Turk genç heykeltıraşlar birincilik ödülünü aldı. Es-Safi'nin sanatı, 1990'lardaki Iraklı sanatçıların neslindeki kaygıları yansıtır. Hem uluslararası ambargo hem de anavatan diktatörlüğünün altında yaşıyorlardı. Ambargo dönemi sırasında, Bağdat'taki stüdyosunda heykeltıraşlar ve resimler yaptı. Es-Safi'nin yapıtlarını yabancı diplomatlar ile Batıdan ve Orta Doğu'dan gelen diğer ziyaretçiler koleksiyonlarına ekledi. Stilize edilmiş dökme bronz figürleriyle tanınır. Es-Safi, heykeltıraşlarında eski Mezopotamya kültüründen balık ve tarım motiflerini de işler. Kompozisyonlarında derin bir sembolizm vardır. 2005'ten beri Fransa'da yaşıyor. Assisili Francesco Kilisesi Assisili Francesco Kilisesi, Minas Gerais Eyaleti’nin başkenti Belo Horizonte’nin Pampulha Bölgesi’nde yer alan ve Aziz Assisili Francesco’ya adanmış bir kilisedir. Ünlü bir Brezilyalı mimar olan Oscar Niemeyer tarafından tasarlanmış olup organik modern bir stile sahiptir. Brezilya’nın kayıtlara geçmiş ilk modern anıtıdır. Bu kilisenin inşaatı ve kullanıma açılması en başından beri yoğun tepkilere neden olmuştur. Sonradan Brezilya’nın Devlet Başkanı olacak ancak 1940 yılında Belo Horizonte’nin Belediye Başkanı olan Juscelino Kubitschek’in desteği ile ve Oscar Niemeyer tarafından tasarlanan kilise 1943 yılında tamamlandı. Uzun zaman Brezilya Katolik Kilisesi tarafından kutsanmayan kilise en sonunda Nisan 1959’da kutsandı ve ibadete açıldı. Hezekiah Augur Hezekiah Augur (d. 21 Şubat 1791 – ö. 10 Ocak 1858), Amerikalı heykeltıraş ve mucit. Kendi kendini yetiştiren heykeltıraş 19. yüzyıl meslektaşlarının aksine Avrupa'yı hiç seyahat etmedi; bütün kariyeri New Haven, Connecticut'ta geçti. Marangozcu babanın oğlu olarak kendi zanaatı olan oymacılığı masa ayakları ve diğer mobilya süslemeleri yaparak öğrendi. Babasından 2.000 $ borç aldı ve bir bakkaliye işine girdi. Üç sene sonra parasını batırmakla kalmadı, ortaklarına 7.000 $ borçlandı. Dantel tezgâhı icat ederek bazı masraflarından kurtuldu ve böylece oymacılığa daha fazla zaman ayırabildi. O sıralarda piyano ayakları oyan bir makine de icat etti. Daha sonra fikir değiştirerek mermer kullanmaya başlayarak bunu yapan ilk Amerikalı'lardan oldu. Augur'ın ABD Yüksek Mahkemesi Yargıcı Oliver Ellsworth (tahminî 1837) büstü ABD Eski Yüksek Mahkeme Alanı'ndadır. Alexander Metcalf Fisher'ın (tahminî 1827) portresi ve neo-klasik eseri "Jephthah and His Daughter" (tahminî 1832), Yale Üniversitesi'nin resim koleksiyonundadır. 1833 yılında Auger Yale Üniversitesi'nden onur derecesi aldı. 10 Ocak 1858 tarihinde ölen heykeltıraş, Grove Street Cemetery'sinde gömülüdür. Casa MilÃ Casa Milà, Katalonya'nın idarî merkezi Barselona şehrinin Eixample semtinde Passeig de Gràcia caddesinde bulunan ve 1906 - 1910 yıllları arasında Antoni Gaudí tarafından tasarlanıp inşa edilen bina. La Pedrera ("Taş ocağı") lakabıyla da bilinmektedir. Indiano (Amerika'daki sömürgelerde para kazandıktan sonra memleketine geri dönüp yerleşen zenginler)'lardan José Guardiola'nın dulu Roser Segimon i Artells ile evlenen Pere Milà için inşa edildi. Roser hanımın ikinci kocası ve para ve zenginlik hırsıyla bilinan Pere Milà ile, Barselonalılar tarafından ""Guardiola'nın dulu" ile mi yoksa "Dulu'nun guardiola (kumbarası)" ile mi ilgileniyor?" diye espri yapılarak alay ediliyordu. Gaudi, sanatsal fantezilerini doruk noktaya ulaştırdığı bu yapının inşaatını 1906-1912 yılları arasında tamamlamıştır. Yapı, daire ve ofislerden oluşan bir rezidans olarak tasarlamıştır ve Barselona'daki Modernist yapılar içinde daire daire satılmak üzere projelenen ilk örnektir. Binanın inşaat süresinin uzamasının sebebi özellikle belediyenin yapı kanunlarına uyumlu olmaması sebebi ile sık sık engellenmesi ve ceza kesilmesidir. Bu sebepten dolayı Gaudi baştaki orijinal projeyi bire bir yerine getirememiştir. Sanatçı ön cephede dalgalı deniz ve deniz yosunları duygusu yaratmak istemiştir. Dökme demir balkon demirleri dalga efektinin daha güçlü biçimde algılanmasına yardımcı olur. 1984 yılında UNESCO Dünya Mirasları listesine Güell Parkı ve Güell Köşkü ile birlikte "Parc Güell, Palais Güell, Casa Mila à Barcelone" adıyla kaydedildi. 2005 yılında Sagrada Familia, Casa Batlló da Miras listesine dahil edildikten sonra "Les œuvres d’Antoni Gaudí" ile kayıtlıdır. Vyaçeslav Klıkov Vyaçeslav Mihayloviç Klıkov (Rusça: Вячеслав Михайлович Клыков; 19 Ekim 1939 — 2 Haziran 2006), ulusal abidelerin tarihsel ve kültürel kilit figürlerinde yoğunlaşmış Rus heykeltıraş. Kursk yakınlarında köylü bir ailenin oğlu olarak doğdu. Moskova'daki Surikov Sanat Enstitüsü'ne 1964 yılında girdi. Klıkov'un bronz heykelleri Sosyalist Realizm'in kurallarına uymuyordu. Radonezh'teki Sergii Radonezhsky abidesi (1987), Sovyet Birliği zamanında devletten izin alınmadan konan ilk anıttır. Klıkov'nun diğer görevleri arasında Prohorovka Muharebesi'nin geçtiği alanda yaptığı anıt ve kilise (1995), Slavyanskaya Meydanı'nda yaptığı Kiril ve Metodius'un abidesi (1991) ve Manezhnaya ploshchad'daki Georgi Jukov heykeli (1995) yapıtları arasındadır. 1993 yılında Herson'daki I. Vladimir heykelini de Klıkov yaptı. Yaptığı çok sayıda II. Nikolay anıt (1996'da yaptığı ilk II. Nikolay anıtı dahil), anti-monarşistler tarafından yıkıldı. 1996 Rusya Devlet Başkanı seçimlerinde, Gennady Zyuganov'un adaylığını destekledi. Klıkov, Zyuganov ve onun destekçilerinin monarşiyi Rusya'ya geri getireceği fikrine inanıyordu. 2005'te Rusya Federal Devlet Savcısı'na yöneltilen "500'lerin mektubu" adı verilen bir toplu dilekçe ile Rusya'da bulunan bütün Yahudi kuruluşların aşırıcı düşünce ve faaliyetlerinin araştırılıp kovuşturulmasını isteyenler arasında idi. 2005'te Belgorod bölgesinde Holki köyünde Hristiyan Rus olmayan azınlıklar, dinliler ve milliyetliler aleyhtarı olduğu için büyük protesto doğuran bir heykeli açıldı ve bu heykel Kiev Büyük Knezi I. Svyatopolk'un üzerinde bir Yahudi Davud Yıldızı işareti taşıyan bir Hazar savaşçısını ayak altında çiğnemekte olduğunu göstermektedir. Klıkov, 2 Haziran 2006'da ölmüştür. Rusya Sovyet Federatif Sosyalist Cumhuriyeti ve Sovyet Birliği Devlet Ödülü sahibidir. Amanvermez Avni Amanvermez Avni, Ebüssüreyya Sami tarafından yaratılan ve maceraları Osmanlı İmparatorluğu'nun son dönemlerinde geçen kurgusal polis kahramanı. Ebüssüreyya Sami tarafından anlatıldığına göre II. Abdülhamid döneminden sonra 40'lı yaşlarda öldüğünden 1870'li yıllarda doğduğu sanılmaktadır. İlk macerası 1913 yılında basılmıştır. Avni karakteri, aynı dönemde Avrupa’da gündemde olan özellikle Sherlock Holmes karakterinden etkilenmiştir. Karşılaştığı olaylarda yüksek gözlem gücüyle inceler ve birbirinden farklı ve bağımsız gibi görünen verileri birleştirerek bütünleştirir. Yardımcısı ve aynı zamanda öğrencisi olan Arif, neredeyse Dr. John Watson karakteri gibidir. Watson’dan farklı olarak ustası gibi polislik mesleğindedir ve yine ustası gibi kılıktan kılığa girebilen genç bir hafiye adayıdır. Osmanlı İmparatorluğu’nun son dönemlerinde, özel olarak II. Abdülhamid iktidarı yıllarında yaşayan Avni’nin maceraları bu dönemin toplumsal, sosyal ve kültürel hayatını yansıtır. Kozmopolit İstanbul’daki çeşitli uluslardan (Rum, Ermeni, Hırvat vb) ve çeşitli sınıflardan (devlette görevlileri, beyzadeler, kumarbazlar, hırsızlar, fırıncılar vb) kişiler öykülerde yer alır. Olayları incelerken bazen yanlış izin peşinden koşan, görgü tanıklarıyla görüşmede geç kalan veya hasımları tarafından kolayca alt edilebilen Avni, özellikle Batılı hafiye karakterlerinin aksine daha gerçekçi olarak değerlendirilmektedir. Üstüne gittiği olaylarda dikkat çekmeden halkın arasına karışabilmesi, kimlik değiştirmek için kullandığı çeşitli farklı karakterlerin hakkını verebilmesi sadece masa başında değil hayatın içinde olduğunu göstermektedir. Yardımcısı Arif ise her zaman ustasının sözünden giden, bazen dalkavukluğa varan derecede ona bağlı ve maceralar sırasında haddini bilerek kendi fikirlerini kendine saklayan bir karaktere sahiptir. Avni’nin özel yaşamına dair bilgiler sınırlıdır. Yardımcısı Arif ile beraber kaldıkları ev kundaklandıktan sonra taşınmak zorunda kaldıkları sırada evlerinde fazla bir eşya olmadığını bilmekteyiz. Ayrıca evlerindeki en değerli eşya önceki dava dosyalarının muhafaza edildiği dolaplarıdır. Avni, evinde kimi kimyasal deneyler yapabilecek kadar kimya bilgisine ve donanımına sahiptir. Ayrıca adli makamları haklılığına inandırmak bir köpek yavrusunu öldürebilecek kadar kaygısız ve işine yoğunlaşmıştır. İşi gereği İstanbul’daki tüm yeraltı alemlerini bilmekte ve her türlü kanundışı olayın geçtiği dönemsel yerlere vakıftır. Mesleğinde hızla yükselmiş ve zor davalarda doğrudan devletin en üst mercileri tarafından aranan bir polistir. 1998 Dünya Halter Şampiyonası - Erkekler 62 kg 1998 Dünya Halter Şampiyonası, Finlandiya'nın Lahti kentinde 7 Kasım - 15 Kasım tarihlerinde yapıldı. Erkeklerin tüy sikletteki (– 62 kg) lık bu bölümü 9 Kasım 1998 tarihinde yapıldı. 1998 Dünya Halter Şampiyonası - Kadınlar 48 kg 1998 Dünya Halter Şampiyonası Finlandiya'nın Lahti kentinde 7 Kasım - 15 Kasım tarihlerinde yapıldı. Bayanları sinek sikletteki (– 48 kg) luk bu bölümü 9 Kasım 1998 tarihinde yapıldı. Sekbanbaşı Sekbanbaşı, Yeniçeri Ocağı'na bağlı bir birim olan Sekbanların başında bulunan komutana verilen ad. Sekbanbaşı, Yeniçeri Ağası İstanbul'da bulunmadığı zaman ona vekâlet eder, şehrin güvenliğinden o sorumlu olurdu. Fatih Sultan Mehmet 1451 yılında tahta çıktığında cülus töreninde taşkınlık yapan yeniçerileri cezalandırmak için yeniçeri ağalığı makamını ilga etti. Yeniçeri Ocağı da yeniçeri ağası makamı Yavuz Sultan Selim tarafından 1515 yılında tekrar ihdas edilene kadar sekbanbaşılar tarafından yönetildi. Bu 1451-1515 yılları arasında Yeniçeri Ocağı'nı yöneten sekbanbaşılar şunlardır: Sekbanlığın da 1826'da Yeniçeri Ocağı ile beraber ortadan kaldırılmasıyla sekbanbaşı unvanı da tarihe karıştı. İmereti Krallığı İmereti Krallığı (Gürcüce: იმერეთის სამეფო) 1258-1330 ve 1446-1810 yılları arasında Gürcü Krallığı dağıldığında ortaya çıkan krallıktır. Gürcistan ve Kafkasların Moğollar tarafından istilası döneminde Moğol boyunduruğuna başkaldıran VI. Davit Narin’in batıya çekilerek burada İlhanlı egemenliğinden bağımsız şekilde ilan ettiği krallık olarak 1258-1330 yılları arasında varolmuştur. İmereti Krallığının başkenti Kutaisi olmuştur. Bu dönemde başkent Tiflis Moğol işgali altında olmuş ve Gürcü kralları Moğollar tarafından onaylanarak atanmıştır. Moğollara karşı Gürcü halkının isyanlarına bölgeden destek verilmiştir. Krallık, V. Giorgi döneminde Moğolların ülkeden atılmasıyla yeniden Gürcü Krallığıyla birleşmiştir. 1455 yılından sonra krallık toprakları Gürcüler, Ruslar, İranlılar ve Türkler arasında savaşların yoğun olarak yaşandığı bir yer haline gelmiştir. Bu süreçte Megrelya, Abhazya ve Guria prenslikleri İmereti Krallığından bağımsızlıklarını ilan etmiş ve kendi yönetimlerini kurmuşlardır. Krallık 1810 yılında Rus İmparatorluğu tarafından ilhak edilince varlığı sona erer. 1998 Dünya Halter Şampiyonası - Kadınlar 53 kg 1998 Dünya Halter Şampiyonası Finlandiya'nın Lahti kentinde 7 Kasım - 15 Kasım tarihlerinde yapıldı. Bayanların tüy siklet (– 53 kg) daki bu yarışması 9 Kasım 1998 tarihinde yapıldı. Lando Buzzanca Lando Buzzanca (d. 24 Ağustos 1935, Palermo), İtalyan komedi oyuncusu. Sinemada genellikle seks-komedi filmlerinde ve satirik kaba güldürülerde cinselliğe takıntılı sempatik ama saf karakterleri canlandırdı. 1960'lı yıllarda Pietro Germi ("İtalyan Usulü Boşanma" ve "Baştan Çıkarılmış ve Terk Edilmiş"), Vittorio De Sica ("Sevimli Mahkûm") ve Ken Annakin ("Monte Karlo 1904") gibi yönetmenlerin önemli filmlerinde oynadıktan sonra 1970'li yıllarda seks-komedi türü filmlere geçiş yaptı ve asıl ününü bu filmlerden kazandı. Sicilyalı aktör Lando Buzzanca, 1970'li yıllarda Türkiye'de de yaygın olarak gösterilen seks-komedi filmleri ile tanınmıştı. Bu film serisinin Türkiye'deki ortak adı "Erkek Dediğin" idi (Bu filmler Türkiye'de "Erkek Dediğin İspat Eder", "Erkek Dediğin Hovarda Olur" gibi Türkçe isimlerle sinemalarda gösterilmişlerdi). Zaten daha sonra Türk sinemasının krize girmesi ile furya halinde piyasaya giren Türk seks-komedi filmleri de bu Lando Buzzanca filmlerinden esinlenilerek ortaya çıkmışlardı. Örneğin daha önce Ankara Devlet Tiyatrosu'nun kadrolu bir oyuncusu olan Sermet Serdengeçti, bu filmlerden uyarlanmış 1974 tarihli Beş Tavuk Bir Horoz'la sinemaya adım atarak daha bu ilk filmiyle sinemada bir star olmuştu. Serdengeçti fizik olarak da Lando Buzzanca'ya benziyordu. "Beş Tavuk Bir Horoz" Türk sinemasında yerli seks-komedi filmleri furyasını başlatan film olmuştu. Lando Buzzanca filmlerinin Türkiye'de sinemalarda "erkek dediğin..." ön takısıyla başlayan isimlerle gösterilmesi ve bu filmlerin gişede büyük iş yapmaları üzerine "erkek dediğin..." adıyla başlayan birkaç tane de Türk filmi çevrilmiştir. (Öztürk Serengil'in oynadığı Erkek Dediğin Böyle Olur [1974] gibi.) Buzzanca 2007'de rol aldığı I vicerè filmiyle "en iyi aktör" David di Donatello ödülüne aday gösterilmişti. Buzzanca'nın 1970'li yıllarda Türkiye'de gösterilen seks-komedi türünden olan filmlerinin büyük çoğunluğu Türkçe dublaj yapılarak gösterime verilmiştir. Kozak Yaylası Kozak Yaylası, Ege Bölgesi'nde İzmir sınırları içinde Bergama-Ayvalık ilçe merkezleri arasında yer alan, Bergama'ya yaklaşık 20 km mesafeden itibaren başlayan, deniz seviyesinden yüksekliği 500-1000 metre arasında değişen yayla. Çam fıstığı ve dokumaları ile ünlü olup, ayrıca önemli bir yayla turizmi (trekking) merkezidir. Camille Claudel Camille Claudel (8 Aralık 1864 – 19 Ekim 1943), Fransız heykeltıraş. Fransız şair ve diplomat Paul Claudel'in ablası. Camille Claudel Kuzey Fransa'da Aisne'de, Louise Athanaïse Cécile Cerveaux ile Louis Prosper'nin ikinci çocuğu olarak doğdu. Aile, Camille henüz bebekken Villeneuve-sur-Fère'e taşındı. Erkek kardeşi Paul 1868'de doğdu. Aile 1870'te Bar-le-Duc'e, 1876'da Nogent-sur-Seine'e ve 1879'da Wassy-sur-Blaise'e taşındı. Camille annesi ve kardeşleriyle birlikte 1881'de Paris'in Montparnasse bölgesine yerleşti. Çocukluğunda taş ve çamur gibi malzemelerle ilgilenmeye başlayan Camille, Académie Colarossi'de heykeltıraş Alfred Boucher ile çalışmaya başladı. (O dönemde École des Beaux-Arts'ta (Paris Güzel Sanatlar Akademisi) kadınların eğitim görmesi mümkün değildi.) 1882'de Claudel, çoğu İngiliz olan ve aralarında Jessie Lipscomb'un da bulunduğu bir grup genç kadınla bir atölye kiraladı. 1883'te, bu gruba heykel eğitimi veren Auguste Rodin'le tanıştı. 1884'te Rodin'in atölyesinde çalışmaya başladı ve onun ilham kaynağı, modeli, arkadaşı ve bir süre sonra sevgilisi oldu. 1903 yılının başlarında işlerini sergiledi. Claudel'in eserlerinin gelişimi büyük ölçüde Rodin'e bağlansa da, sanat yeteneğinin kişiselliğini vurgulayan sanat tarihçileri çoğunluktadır. Yazar ve sanat eleştirmeni Octave Mirbeau onun bir dâhi olduğunu söyler. İlk işlerinde Rodin'in etkisi görülür ancak özellikle ünlü heykeli "Bronze Waltz" (1893) bunun dışında değerlendirilir. 1905 yılından itibaren Claudel'de akıl hastalığı baş gösterdi. Heykellerinin birçoğunu kırdı, paranoya belirtileri göstermeye başladı. Rodin'i, fikirlerini çalmakla ve öldürmeyi planlamakla suçladı. O zamana kadar kendisini koruyan erkek kardeşinin evlenerek Çin'e dönmesinden sonra atölyesine kapandı. Kariyerini destekleyen ve maddi olarak da yardım eden babası 2 mart 1913'te öldüğünde Camille'in bundan haberi olmadı. 10 Mart'ta kardeşinin girişimiyle Neuilly-sur-Marne'daki Ville-Évrard akıl hastanesine yatırıldı. Doktorları aileyi sağlığı konusunda sürekli bilgilendirse de annesi ilgilenmeyi kabul etmedi. 1 Haziran 1920'de Dr. Brunet anneye yazdığı mektupta Camille'in aile ile bir araya gelmesinin öneminden söz etti, ancak cevap alamadı. Paul Claudel ise birkaç yılda bir ziyarete geliyordu. Camille Claudel, 30 yıl akıl hastanesinde kaldıktan sonra 19 Ekim 1943'te öldü ve Monfavet mezarlığına gömüldü. Yaklaşık 90 adet heykelini, eskizlerini ve çizimlerini yok etmişti. Henrik Ibsen, 1899'da yazdığı son eseri Biz Ölüler Uyanınca'da Rodin'in Claudel ile ilişkisinden söz etti. 1951'de, Paul Claudel Rodin Müzesi'nde bir sergi düzenledi. 1984'te Camille'in işlerinden oluşan geniş bir sergi açıldı. 1980'li yıllarda birçok biyografisi yazıldı. 1988 yapımı Camille Claudel, sanat çevreleri dışında da tanınmasına yol açtı. Filmde Camille rolünü Isabelle Adjani, Rodin'i ise Gérard Depardieu oynadı. Film iki dalda Oscar ödülü adayı