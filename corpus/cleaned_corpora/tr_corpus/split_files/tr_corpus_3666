Bilkent Konser Salonu'nda düzenlenmiştir. Beklenti maksimizasyon İstatistikte, Beklenti maksimizasyon (İngilizce: "Expectation-maximization") algoritması, gözlemlenemeyen gizli değişkenlere bağlı istatistiksel modellerin parametrelerinin enbüyük olabilirlik ya da enbüyük artçıl tahminlerinin bulunması için kullanılan bir yinelemeli arama yöntemidir. Beklenti maksimizasyonu, beklenti (B) adımı ve maksimizasyon (M) adımı olarak iki adımın art arda tekrarlanmasıyla gerçekleşir. B-adımı parametrelerin o anki tahminlerini kullanarak bir log-olabilirlik beklentisi fonksiyonu oluşturur. M adımı parametre değerlerini log-olabilirlik beklentisini maksimize edecek şekilde günceller. Yani bu iki adımın her biri diğerinin girdisini hesaplayarak birbirini besler. Beklenti maksimizasyon adımları tahmindeki hata miktarı belirli bir oranın altına düşene kadar yinelenir. Gizli değişken İstatistikte, gizli değişkenler doğrudan gözlenemeyen ancak bir model ve gözlemlenebilir değişkenler kullanılarak çıkarsanabilen değişkenlerdir. Bazen gizli değişkenler fiziksel dünyada gözlemlenebilen ancak pratik sebeplerden ötürü ölçülemeyen olguları ifade etmek için kullanılır. Diğer durumlarda, kategoriler, davranışsal ve zihinsel haller ya da veri yapıları gibi soyut kavramların ifade edilmesi için kullanılır. Bu ikinci kullanım için hipotetik değişken terimi de kullanılabilir. Gizli değişkenler verideki boyutsallığın azaltılmasını sağlar. Çok sayıda gözlemlenebilir değişken bir modelde birleştirilerek bir kavram tanımlanarak veri analizinde kullanılabilir. Bu açıdan, gizli değişkenler bilimsel teorilere benzer bir görev üstlenirler. Varcanauli Köprüsü Varcanauli Köprüsü Gürcistan'da bulunan bir köprüdür. Kobuleti'ye 20 km uzaklıktaki Kintrişi Vadisinde konumlanmıştır. Oldukça büyük, geniş ve açıkça gözüken yarı dairesel ana hatları vardır. Taş bloklardan, kaba taşlardan ve harçtan yapılmıştır. Her iki taraftaki kemer taşları, kesme taştan ve kireç harcından yapılmıştır. Dikey tarzda düzenlenmişlerdir. Kemer ve köprünün kenarları özenle oyulmuş taş bloklarla “süslenmiştir”. Köprü, her iki yakada da kayaya oyulmuş köprü ayaklarına dayanıyor. Kemerin alt yüzü için tasarlanmış taşlar, kemer taşları ile simetrik olarak yerleştirilir, böylece kemer bir bütün gibi görünür. Aynı zamanda, bu taşlar da iyi işlem görür ve kemer taşları ile birlikte bütün yapıya hoş bir görünüm verir. Köprüyü farklı kılan özellikler, kullanılan hafif malzemeler ve taşların sofistike simetrisidir. Çevreye organik bir görüntüyle yerleştirilen köprü, köprüyü görenler üzerinde silinmez bir izlenim bırakır. Köprünün ayakları arasındaki yatay uzunluk 14.6 metre, karayolu 28.1 metredir; orta kısımdaki genişlik 2.6 metre, köprü ayaklarının yanında 3.5 metredir; köprünün kemeri ile deniz seviyesi arasındaki mesafe 7.9 metre, kemerin tepesine uzaklık ise 8.6 metredir. Kemer formundaki deliklerin ebadı: 0.36 x 42 metre ve 0.38 x 0.32 metredir. 2006 yılında Gürcistan'ın Taşınmaz Kültürel Anıtları listesine eklenmiştir. 2008 yılında köprüde güçlendirme çalışmaları yapılmıştır. Batonis Kalesi Batonis Kalesi (Gürcüce: ბატონის ციხე), anlamı, ""batoni"" (lord) kalesi, Doğu Gürcistan'ın Kaheti bölgesindeki başlıca şehirlerden Telavi'de yer alan, 17 ve 18. yüzyıllardan kalma mimari bir anıttır. Batonis Kalesi kompleksi, Kaheti krallarının kullandığı Farslaşmış sarayının ayakta kalan bölümlerini içermektedir. Arkeolojik ve etnografik sergiler, el yazmaları, nadir yayınlar ve askeri teçhizatın yanı sıra bir güzel sanatlar galerisinin de bulunduğu bir müze, kompleksin içinde yer almaktadır. 2007 yılında, kompleksteki birkaç yapı (saray, sur ve bir kraliyet kilisesi) Gürcistan'ın Ulusal Öneme Sahip Taşınmaz Kültürel Anıtları listesine eklenmiştir. Kompleks, 2018 yılında kapsamlı bir şekilde yenilenmiştir. Orijinal saray, 1664-1675 yılları arasında Kaheti Kralı Arçil'in emriyle inşa edildi. 17 ve 18. yüzyıllarda, politik karışıkların olduğu dönemlerde, saray birkaç kez hasar gördü ve yeniden inşa edildi. Çağdaş Safevi saraylarını anımsatan Arçil Sarayı'nın yapı ve zemin planının bazı bölümleri bozulmadan kaldı. Mevcut yapıların çoğu, 1750-1762 yılları arasındaki Kaheti kralı II. Heraclius'un nispeten istikrarlı hükümdarlığı sırasında yapılmıştır. Basit bir Farslaşmış tasarıma sahip olan saray, İran'ın Şiraz kentindeki Kerim Han Kalesinden modellenmiştir. Ayrıca iki kraliyet bazilikası şapeli ve hamamını da içeren saray kompleksi, anıtsal bir sur duvarı ve geniş dairesel köşe kuleleri ile çevrilidir. Saray, yüksek tavanlı ve sivri kemerli merkezi bir salona sahip olan bir dikdörtgen yapıdır. Her biri kardinal bir noktaya bakan ve koridor ile köşelerdeki küçük odalarla çevrili olan dört balkon ("ayvān") vardır. Güneyde bulunan sarayın ana girişi, merkezi iki katlı salon ("tālār") olan sütunlarla kaplıdır. Sarayda muhtemelen, ustuka, ayna mozaikleri ve yağlı boya tabloları gibi o dönemin Pers sarayları için tipik olan iç dekorasyonlar vardı, ancak bu dekorasyonlar günümüze ulaşmamıştır. Rus İmparatorluğu'nun 1801'de Gürcistan'ı topraklarına katmasından sonra, Tümgeneral Vasili Gulyakov, Telavi kalesini 1802'de Kabarda Alayı için karargah olarak seçti. 1805 yılında, kale, Rus İmparatorluk hazinesine devredildi. Daha sonra Rus ordusu tarafından kışla olarak kullanılan saray, 1845'e kadar harabe olarak kaldı. Kafkasya Genel Valisi Mihail Vorontsov, sarayın yeniden inşa edilmesini emretti. 1865 yılında, günümüzde Azize Nino Kadın Sadaka Topluluğunun kullandığı Telavi sarayı, Gürcistan doğumlu Alman mimar Albert Salzmann (1833-1897) tarafından Azize Nino Kadın Koleji tarafından kullanılması için yeniden inşa edildi. 1935 yılında bina, Telavi Tarih Müzesi'ne ev sahipliği yapması için bugünkü haline getirildi. Batonis Kalesi kompleksi kapsamlı bir şekilde yenilenmiştir ve Mayıs 2018'de halkın kullanımına yeniden açılmıştır. Yenilenmiş koleksiyonlara ev sahipliği yapması için yeni bir müze de yapılmıştır. Kale, 16 Aralık 2018'de beşinci Gürcistan devlet başkanı Salome Zurabişvili'nin katıldığı açılış törenine ev sahipliği yaptı. Çin Demokratik Ulusal İnşaat Birliği Çin Demokratik Ulusak İnşaat Birliği (ÇDUİB) (Çince: 中国民主建国会/中國民主建國會 Pinyin: Zhōngguó Mínzhǔ Jiànguó Huì), Çin'deki 8 yasal siyasi partilerden birisidir. Diğer partiler gibi Çin Komünist Partisi'ni takip eder ve Çin Halkının Siyasi İstişare Konferansı'nın üyesidir. Parti, 1945'te Çongçing'de daha once Çin Demokratik Birliği'nin eski üyesi olan Mesleki Eğitim Topluluğu tarafından kurulmuştur. Eski başkan yardımcısı Rong Yiren, Çin Halk Cumhuriyeti'nin Dördüncü Anayasası altında, 1993-1998 arasında Çin devlet başkan yardımcısı olarak çalıştı. Üyeler, özellikle hem özel hem de devlet sektörlerinde imalat, finans veya ticari sektörlerden girişimcilerdir. ÇDUİB'in başkanı Chen Changzhi (陈昌智) eskiden Teftiş Bakanlığı'nda bakan yardımcısıydı. Kumluca, Ulus Kumluca, Türkiye'nin Bartın ilinin Ulus ilçesine bağlı bir beldedir. Doğu- Batı istikametinde kurulmuş olup içinden geçen Kumluca Çayı'nın kenarına yerleşilmiştir. Çay boyundaki düzlükte yerleşim devam etmektedir. Bartın il merkezine 36 km, Karabük il merkezine 77 km, Ulus ilçesine 35 km uzaklıktadır. Tipik Karadeniz iklimi görülmektedir. Deniz seviyesinden 150 m yüksekliktedir. Denize yakın olup ormanlık bir bitki örtüsüne sahiptir. Kış ile yaz arasında 30-35 derece ısı farkı olmaktadır. High Bandwidth Memory High Bandwidth Memory veya HBM, (Yüksek Bant Genişlikli Bellek), Samsung, AMD ve SK Hynix'in 3B yığınlı SDRAM'ı için yüksek performanslı bir RAM arayüzüdür. Yüksek performanslı grafik hızlandırıcıları ve ağ aygıtlarıyla birlikte kullanılmak üzere tasarlanmıştır. İlk HBM bellek yongası, 2013 yılında SK Hynix tarafından üretildi ve HBM'yi kullanan ilk cihazlar 2015 yılında AMD Fiji GPU'lardı. Yüksek Bant Genişlikli Bellek, JEDEC tarafından Ekim 2013'te bir endüstri standardı olarak kabul edilmiştir. İkinci nesil, HBM2, Ocak 2016'da JEDEC tarafından kabul edildi. HBM, DDR4 veya GDDR5'ten önemli ölçüde daha küçük form faktöründe daha az güç kullanırken daha yüksek bant genişliği elde eder. Bu, Silisyum silikalar (TSV - Through-silicon via) ve mikro yumrular ile birbirine bağlanan bir bellek denetleyicisine sahip isteğe bağlı bir taban kalıbı dahil olmak üzere sekize kadar DRAM kalıbının (böylece üç boyutlu bir entegre devre olarak) istiflenmesi ile elde edilir. HBM teknolojisi prensipte benzer ancak Micron Technology tarafından geliştirilen Melez Bellek Küp arayüzü ile uyumsuzdur. HBM bellek veriyolu, DDR4 veya GDDR5 gibi diğer DRAM belleklerine kıyasla çok geniştir. Dört DRAM kalıbı olan bir HBM yığını (4‑Hi) toplam 8 kanal ve toplam 1024 bit genişliğinde kalıp başına iki tane 128 bitlik kanala sahiptir. Dört adet 4‑Hi HBM yığınına sahip bir grafik kartı/GPU, bu nedenle 4096 bit genişliğinde bir bellek veriyoluna sahip olacaktır. Buna karşılık, GDDR belleklerin veriyolu genişliği 32 bit, 512 bit bellek arayüzlü bir grafik kartı için ise 16 kanaldır. HBM, paket başına 4 GB'a kadar destekler. DDR4 veya GDDR5'e göre belleğe daha fazla sayıda bağlantı yapılması, HBM belleğini GPU'ya (veya diğer işlemcilere) bağlamak için yeni bir yöntem gerektiriyordu. AMD ve Nvidia hem bellek hem de GPU'yu bağlamak için interposer (bağlantılar arasında yönlendirme yapan bir arayüz) adı verilen amaca uygun silikon yongaları vardır. Bu interposer, bellek ve işlemcinin fiziksel olarak yakın olmasını ve bellek yollarını azaltmasını gerektiren ek bir kazanıma sahiptir. Bununla birlikte, yarı iletken cihaz üretimi baskılı devre kartı üretiminden önemli ölçüde daha pahalı olduğundan, bu nihai ürüne ek maliyet getirir. HBM DRAM, dağıtık bir arayüz ile ana bilgisayar hesaplama kalıbına sıkıca bağlanmıştır. Arayüz bağımsız kanallara ayrılmıştır. Kanallar birbirinden tamamen bağımsızdır ve mutlak olarak birbirine senkronize değildir. HBM DRAM, yüksek hızlı, düşük güçlü çalışma elde etmek için geniş bir arayüz mimarisi kullanır. HBM DRAM, 500 MHz hızında diferansiyel saat CK_t / CK_c (burada "_t" soneki, diferansiyel çiftin "gerçek" veya "pozitif", "_c" ise "tamamlayıcı" olduğu anlamına gelir) kullanır. Komutlar, CK_t, CK_c'nin yükselen kenarında kaydedilir. Her kanal arayüzü, çift veri hızında (DDR) çalışan 128 bitlik bir veri yolu tutar. HBM, pin başına 1 GT/s aktarım hızlarını (1 bit aktarımı) destekler ve 128 GB/s'lik genel bir paket bant genişliği sağlar. İkinci nesil yüksek bant genişlikli bellek olan HBM2, yığın başına sekiz kalıp ve 2 GT/s'ye kadar pin aktarım hızlarını da belirler. 1024 bit geniş erişime (wide access) sahip olan HBM2, paket başına 256 GB/sn'lik bellek bant genişliğine erişebilir. HBM2, tanımlamasına göre paket başına 8 GB'a kadar aktarım hızına izin verir. HBM2'nin özellikle sanal gerçeklik gibi performansa duyarlı tüketici uygulamaları için kullanışlı olduğu tahmin edilmektedir. 19 Ocak 2016'da Samsung, yığın başına 8 GB'a kadar olan erken seri HBM2 üretimini duyurdu. SK Hynix ayrıca Ağustos 2016'da 4 GB'lık yığınların kullanılabilirliğini açıkladı. 2018 yılının sonlarında, JEDEC, artan bant genişliği ve kapasiteleri sağlayan HBM2 şartnamelerinde bir güncelleme yaptığını duyurdu. Yığın başına 307 GB/s'ye kadar (2.4 Tbit/s etkin veri hızı) çalışan ürünler artık resmi şartnamede desteklenmektedir, ancak bu hızda çalışan ürünler zaten mevcuttu. Ayrıca, güncelleme 12-Hi yığınları (12 kalıp) için destekli istif başına 24 GB kapasiteye olanak tanır. Üçüncü nesil yüksek bant genişlikli bellek, HBM3, 2016 yılında duyuruldu. HBM3'ün daha yüksek bellek kapasitesi, daha fazla bant genişliği, daha düşük voltaj ve daha düşük maliyetler sunması bekleniyor. Artan yoğunluğun, kalıp başına daha fazla yoğunluk ve çip başına daha fazla kalıp yığınından gelmesi beklenmektedir. Bant genişliğinin 512 GB/s veya daha fazla olması bekleniyor. Samsung, 2020 yılına kadar yoğun üretim beklese de, çıkış tarihi açıklanmadı. Exascale yüksek performanslı bilgisayarların geleceği için Hewlett Packard Enterprise, OPGHC HBM3+ ve HBM4'ün 2022 ile 2024 arasında piyasaya sürülmesini öngörüyor. Daha fazla istifleme ve daha yüksek kapasite, soket başına daha fazla adreslenebilir bellek ve daha yüksek hız getirmelidir. HBM3+, soket başına 4 TB/s ve 1024 GB adreslenebilir bellek ile planlanmaktadır (karşılaştırma için, üst düzey AMD EPYC yongaları 150 Gb/s ve CPU soketi başına 2048 GB adreslenebilir DDR4 DRAM'a sahiptir). 32 Gbit (4 GB) DRAM kalıp ve HBM3+, yığın başına 16 kalıp ile her bir HBM3+ bileşeni 64 GB kapasite sağlayacaktır. Azerbaycan Cumhuriyeti Millî Arşiv İdaresi Azerbaycan Cumhuriyeti Millî Arşiv İdaresi (), Azerbaycan'ın Bakanlar Kurulu bünyesinde yer alan ve ülkenin ulusal arşivlerini yönetme, sürdürme, koruma ve güncelleme ile görevli devlet dairesidir. Tetris etkisi Tetris" etkisi ya da Tetris" sendromu, insanların çok zaman ayırdığı etkinliklerin onların düşünce, zihinsel imge ve rüyalarını etkilemesi olgusuna verilen addır. Adını "Tetris" adlı video oyunundan almaktadır. Yapboz ve Rubik Küpü'nün de benzer etkilere yol açtığı bilinmektedir. GoodPop GoodPop, Austin, Teksas merkezli bir doğal buzlu meyve markası olan Amerikan markasıdır. Şirket 2009 yılında Teksas Üniversitesi öğrencisi Daniel Goetz tarafından kuruldu. GoodPop, GDO Olmayan Projenin bir Ã¼yesidir. 2009'da Austin'deki Çiftçi Pazarlarında başladığından beri, GoodPop® Tamamen Doğal Dondurulmuş Pop'lar her zaman GDO'suz, Adil Ticaret Sertifikalı, rBST içermeyen, organik ve yerel kaynaklı malzemelerle yapılmıştır. Glacio Glacio, Beerse, Belçika merkezli bir Belçikalı dondurma üreticisidir. Ticari faaliyetlerini çoğunlukla dondurma spesiyaliteleri üzerine yoğunlaştırıyor. Şubat 2013'te Glacio, Belçika Dondurma Grubu'nu devraldı. Glacio’nun kökenleri, Pinti markası altında kapıdan kapıya ve gastronomi pazarına dondurma üretmek için bir üretim tesisi inşa edildiği 1972 yılına dayanıyor. 1983 yılında Schöller GmbH Pinti'yi devraldı ve Mövenpick markası altında Beerse'de üretime başladı. Schöller, 1996 yılında Belçika'daki üretim tesisini, gastronomi ve kapıdan kapıya pazar segmentleri için küçük ve çeşitlendirilmiş üretim hacimlerinde uzmanlaşmış Avrupa Uzmanlık Merkezi'ne dönüştürdü. 2000 yılında Schöller Japan Frozen Foods KK adı altında bir Japon şirketi kuruldu. Sadece bir yıl sonra, 2001 yılında Schöller Holding, Nestle S.A tarafından devralındı. Beerse'deki üretim tesisi, Nestlé’nin Avrupa gastronomi pazarındaki varlığının güçlendirilmesine katkıda bulunuyor. Largvisi Manastırı Largvisi Manastırı (Gürcüce: ლარგვისის მონასტერი) tartışmalı Güney Osetya bölgesine bağlı Ahalgori Belediyesi'nin Ksani nehri vadisindeki Largvisi köyünde konumlanmış bir Orta Çağ Gürcü Ortodoks manastırıdır. Manastır, 14. yüzyılın başlarından itibaren belgelenmiştir. Kubbeli bir Yunan haçı planı tasarımına sahip olan mevcut kilisenin tarihi 1759 yılına kadar uzanmaktadır. Ksani Dükleri ve Kartli Krallığı'nın önde gelen soylu ailelerinden biri olan Kvenipneveli hanedanının ailesel manastırıydı. Ksani düklerinin yazdığı 15. yüzyıldan kalma Gürcü kronikleri, manastırın temelinin 6. yüzyılda yaşamış ailenin efsanevi atası olan Rostom'a dayandığını yazmaktadır. Rostom, iddia edilene göre Bizans imparatoru I. Justinianus'un çağdaşıydı. Manastır, Ksani Düklerinin manastıra bağış yapmaya başladığı 14. yüzyılın başlarından itibaren tarihsel olarak daha iyi belgelenmiştir. Manastır, 1400 yılında Timur'un Gürcistan'a yaptığı sefer sırasında yok edilmiştir. Sonrasında yeniden yapılan manastır, Grigol Bandaisdze tarafından fresklenmiştir. 1470 yılında, manastır, üzerinde çan kulesi bulunan bir savunma duvarı inşa eden Dük Şalva tarafından daha fazla yenilenmiştir. Ksani Dükü Şanşe, daha fazla tahkimat ekleyerek kaleyi kendi kalesine dönüştürmüştür. 1759'da kilise, Dük David ve annesi Ketevan tarafından Aziz Theodor Tiron Manastırı olarak yeniden inşa edilmiştir. Son inşa edilme, Largvisi'deki Theotokos resmine "asomtavruli" alfabesiyle Gürcüce yazılmıştır. Eski yapının yerini alan mevcut yapı, tamamen yeni bir mimari plana sahiptir. Largvisi Manastırı, Ksani ve Çurta nehirlerinin birleştiği tepenin yamacında konumlanmıştır. Yunan haçı planlı kubbeli bir kilisedir. Ölçüleri 20 x 12 metredir. Genel plan doğu-batı ekseninde uzatılmıştır. Kilise tuğladan yapılmış ve nef içindkie dört taş sütunla süslenmiş taş bloklarla kaplıdır. Kubbe, çapraz biçimde birleşen yüksek koridorlara dayanır. Kilisenin batı ve güneyde olmak üzere iki girişi vardır. Batı penceresinin yukarısında, taştan oyulmuş bir heykel vardır. Bu heykelde bir insanın sağ eli ve duvarcılık araçları görülmektedir. Manastırın bitişiğindeki savunma yapıları, yıkık duvarları ve yüksek kuleleri olan bir kalenin parçalarıdır. Mia Goth Mia Gypsy Mello da Silva Goth (d. 30 Kasım 1993), İngiliz oyuncu ve manken. Yer aldığı yapımlar arasında sinema filmleri; "Nymphomaniac: Vol. II" (2013), "The Survivalist" (2015), "Everest" (2015), ve "A Cure for Wellness" (2016) vb. sayılabilir. Osman Kavala Osman Kavala (d. 2 Ekim 1957, Paris), Türk iş insanı, hak savunucusu ve hayırseverdir. 1990'ların başından beri birçok sivil toplum kuruluşuna destek olmuştur. 2002'den beri kar amacı gütmeyen bir kültür kurumu olarak faaliyetlerini sürdüren Anadolu Kültür'ün kurucusu ve yönetim kurulu başkanıdır. Uluslararası Af Örgütü'nün bağışçılarından biridir. Türkiye'de risk altında olan kültürel mirasın korunmasına yönelik çabaları nedeniyle 2019 yılında Avrupa Arkeoloji Mirası Ödülü'ne layık görülmüştür. Yine 2019 yılında, İnsan Hakları Derneği İstanbul Şubesi'nin demokratik toplum çalışmalarına katkıda bulunan ve ifade özgürlüğüne yönelik baskı altında olan kişilere verdiği "Ayşenur Zarakolu Düşünce ve İfade Özgürlüğü Ödülü"'ne layık görülmüştür. Osman Kavala, lise eğitimini 1975'te İstanbul'da Robert Lisesi'nde tamamladı. Orta Doğu Teknik Üniversitesi'nde işletme, Manchester Üniversitesi'nde ekonomi üzerine lisans eğitimi aldı. New York'taki 'te doktora eğitimine başladı ancak 1982'de babası Mehmet Kavala'nın ani ölümü sonrasında İstanbul'a döndü ve ailesinin işlerini devraldı. Osman Kavala 1982'de Türkiye'ye döndükten sonra farklı yayınevlerinin kuruluşunda aktif rol aldı. 1983 yılında İletişim Yayınları’nın, 1985 yılında da Nazar Büyüm ve Selahattin Beyazıt’la birlikte Ana Yayıncılık’ın kurucu ekibi içinde yer aldı. Ana Yayıncılık, Britannica Ansiklopedisi’nin Türkçe versiyonu AnaBritannica’yı, Britannica Compton’s’u ve Temel Britannica’yı yayımladı. Osman Kavala hâlen Aras Yayıncılık'ta yönetim kurulu üyeliği görevini sürdürmektedir. Osman Kavala 1990'ların başından beri birçok sivil toplum örgütünün kuruluşunda ve yönetim kurulunda görev aldı. 1984 yılında Cihangir’de açılan ve dönemin ekoloji, toplumsal cinsiyet, kültür ve sanat tartışmalarına öncülük eden Bilim Sanat Kültür Hizmetleri Kurumu’nun (BİLSAK) kurucu üyeleri arasındadır. Ayrıca 1990'larda hayata geçen TEMA Vakfı, Helsinki Yurttaşlar Derneği ve Demokrasi ve Uzlaşma Merkezi’nin kurucularındandır. TÜRSAK (Türkiye Sinema ve Audiovisuel Kültür Vakfı), TESEV (Türkiye Ekonomik ve Sosyal Etüdler Vakfı), KMKD (Kültürel Mirası Koruma Derneği), Hafıza Merkezi ve Tarih Vakfı gibi kurumların yönetim kurullarında yer almıştır. Kavala ayrıca Uluslararası Af Örgütü'nün bağışçılarındandır. 2018 yılında Türkiye'deki faaliyetlerini sonlandırma kararı alan Açık Toplum Vakfı'nın kurucu üyelerindendir. Osman Kavala, Avrupa ile Türkiye arasındaki yaratıcı diyaloğun büyük kentler dışında da teşvik edilmesini hedefleyen ve İzmir, Diyarbakır ve Gaziantep’te kültür sanat altyapısını desteklemek üzere, toplumsal fayda ve sürdürülebilirlik öncelikleriyle yola çıkan Kültür İçin Alan’ın kuruluşunda aktif rol aldı. Goethe-Institut, Hollanda Büyükelçiliği, İstanbul İsveç Başkonsolosluğu ve Fransız Kültür Merkezi’nin öncülüğünde başlatılan "Kültür için Alan" projesinin Türkiye ortakları arasında İstanbul Kültür Sanat Vakfı (İKSV) ile Anadolu Kültür bulunmaktadır. 2002 yılında kültür ve sanat alanından, iş dünyasından ve sivil toplumdan kişilerle beraber, kültür ve sanat faaliyetlerini desteklemek amacıyla Anadolu Kültür A.Ş.'yi kurdu. Kültür alanındaki bölgesel ve uluslararası işbirliklerini destekleyen Anadolu Kültür, kar amacı gütmeyen bir kültür kurumu olarak faaliyetlerini sürdürmektedir. Anadolu Kültür kültür-sanatın üretimini ve dolaşımını destekler, kültürel hakları ve çeşitliliği savunur, kültürel miras unsurlarının korunmasına yönelik çalışmalar yürütür. Vizyonu, çoğulcu ve demokratik bir topluma ve toplumsal uzlaşmaya katkıda bulunmaktır. Kavala'nın Yönetim Kurulu Başkanlığı'nı üstlendiği Anadolu Kültür'ün ilk girişimi 2002'de faaliyetlerine başlayan Diyarbakır Sanat Merkezi'dir. Sergi, etkinlik ve atölyelere ev sahipliği yapan bu inisiyatif, 1990'lardaki çatışmaların ardından ihtiyaç duyulan barış ve diyaloğa katkıda bulunmayı amaçlamaktadır. Anadolu Kültür'ün ikinci girişimi, Kavala'nın girişimiyle 2005-2009 yılları arasında faaliyet gösteren Kars Sanat Merkezi'dir. Bu inisiyatif Kars'taki tek çok amaçlı salona ev sahipliği yapmış, aynı zamanda Türkiye, Ermenistan, Gürcistan ve Azerbaycan arasındaki ortak kültür çalışmalarını desteklemiştir. Anadolu Kültür'ün diğer bir inisiyatifi ise İstanbul'un Tophane semtinde yer alan Depo'dur. İlk sergisini 2009'da düzenleyen Depo, ilk olarak 2005’te İstanbul Bienali’nde sergi mekanı olarak kullanılan ve 2008'de tadilat ve renovasyon çalışmasından geçen Tütün Deposu isimli tarihi bir binada etkinliklerini düzenlemektedir. Ticari olmayan ve bağımsız bir sanat mekanı olarak işlev gören Depo, sergilerin yanı sıra kamuya açık konuşmalar, paneller, film gösterimleri ve atölye çalışmalarına ev sahipliği yapar. Osman Kavala, 1 Kasım 2017 tarihinde TCK’nın 309. ve 312. maddelerinden tutuklandı. 309. maddeye ("cebir ve şiddet kullanarak Türkiye Cumhuriyeti Anayasası'nın öngördüğü düzeni ortadan kaldırmaya veya bu düzen yerine başka bir düzen getirmeye veya bu düzenin fiilen uygulanmasını önlemeye teşebbüs") dair soruşturma 15 Temmuz darbe girişimi, 312. maddeye ("cebir ve şiddet kullanarak Türkiye Cumhuriyeti Hükümeti'ni ortadan kaldırma veya görevini engellemeye teşebbüs") dair soruşturma ise Gezi Parkı protestolarıyla ilişkilidir. Kavala, 11 Ekim 2019 tarihinde TCK’nın 309. maddesinden İstanbul Cumhuriyet Başsavcılığı tarafından re’sen tahliye edildi. 18 Şubat 2020 tarihinde ise TCK'nın 312. maddesinden (kamuoyunda bilinen adıyla Gezi Parkı Davası'ndan) beraat etti. Tahliyesinin hemen ardından TCK’nın 309. maddesinden gözaltına alındı; ertesi gün, 19 Şubat 2020 tarihinde aynı maddeden tutuklandı. 9 Mart 2020 tarihinde ise TCK’nın 328. maddesinden ("devletin güvenliği veya iç veya dış siyasal yararları bakımından, niteliği itibarıyla, gizli kalması gereken bilgileri, siyasal veya askerî casusluk maksadıyla temin etmek") tutuklandı. 20 Mart 2020 tarihinde TCK'nın 309. maddesinden beraat etti. 1 Kasım 2017 tarihinden itibaren kesintisiz olarak Silivri Cezaevi'nde tutuklu bulunan Osman Kavala, 20 Mart'taki beraat kararıyla aynı dosyadan üç kez tutuklanıp iki kez tahliye edilmiş oldu. İnsan Hakları İzleme Örgütü Genel Direktörü Kenneth Roth, Kavala'nın Gezi Davası'ndan beraat ettikten hemen sonra yeniden tutuklanmasını "Türkiye’nin ceza yargılamaları sisteminin, siyasi olarak manipüle edildiğini, savcılık soruşturmalarının ve tutuklama kararlarının Cumhurbaşkanı’nın keyfine göre verildiğini gösteriyor" sözleriyle yorumlamıştır. Gezi Parkı eylemlerini organize ettiği iddiasıyla hakkında dava açılan aralarında Osman Kavala'nın da bulunduğu 16 kişi, İstanbul 30. Ağır Ceza Mahkemesi'nde yargılandı. Gezi Olaylarını organize ettiği iddiasıyla açılan davada, savcılık Osman Kavala, Yiğit Aksakoğlu ile Mücella Yapıcı'nın ağırlaştırılmış müebbet hapis cezasıyla cezalandırılmasını, diğer sanıklara 15-20 yıl arasında hapis cezası verilmesini talep etmişti. Davanın tek tutuklu sanığı olan ve Avrupa İnsan Hakları Mahkemesi'nin (AİHM) tahliyesini talep ettiği Osman Kavala, kararın üstünden üç aydan uzun süre geçmesine rağmen cezaevinde tutulmaya devam ediyordu. AİHM, Kavala'nın yargılanmasının ve tutuklanmasının politik saik taşıdığına, "Kavala ve onunla beraber tüm insan hakları savunucularını susturmak amaçlı" olduğuna hükmetmiştir. Gezi Parkı davasında, 18 Şubat 2020 tarihinde görülen altıncı ve son duruşmada tüm sanıklara beraat kararı verildi. Aynı şekilde 3 yıldan fazla bir süredir cezaevinde bulunan Osman Kavala'nın da tahliye edilmesine karar verildi. 19 Şubat 2020 tarihinde 15 Temmuz soruşturması kapsamında gözaltına alınan Osman Kavala, sevk edildiği nöbetçi Sulh Ceza Hakimliği’nce tutuklandı. Sillalıların listesi Bu liste, MÖ 57 (geleneksel tarih) - MS 935 , Silla kentinde yaşayanların kısmi bir listesidir . Hacettepe Üniversitesi Beytepe Kütüphanesi Hacettepe Üniversitesi Beytepe Kütüphanesi; Hacettepe Üniversitesi'nin Beytepe Kampüsü'nde bulunan bir kütüphanedir. 1975 yılında Hacettepe Üniversitesi Tıp Fakültesi Kütüphanesi'nden ayrılarak geçici bir binada hizmet vermeye başlamış; 22 Ağustos 1977 tarihinde ise şimdiki binasına taşınmıştır. Hacettepe Üniversitesi Beytepe Kütüphanesi; bünyesinde bulunan öğrenci ve akademisyenlere yazılı ve görsel kaynak taraması yapabilmenin yanı sıra kaynak ödünç verme, olmayan belge ve kaynakları sipariş etme gibi olanaklar da sağlamaktadır. Ayrıca kütüphanenin sahip olduğu bütün koleksiyona internet üzerinden erişim de mümkündür. Ayrıca üniversiteler arasında imzalanan protokoller doğrultusunda Ankara Üniversitesi, Ankara Sosyal Bilimler Üniversitesi, Atılım Üniversitesi, Bilkent Üniversitesi, Çankaya Üniversitesi, Orta Doğu Teknik Üniversitesi ve Yıldırım Beyazıt Üniversitesi bünyesinde çalışan akademik personeller de Beytepe Kütüphanesi'nden yararlanabilmektedir. Kintsvisi Manastırı Kintsvisi Manastırı (Gürcüce: ყინწვისი, Qinc'visi) Doğu Gürcistan'ın Şida Kartli bölgesindeki Kareli şehrine 10 kilometre uzaklıkta, Dzama vadisindeki yüksek bir dağın ormanlık yamacında konumlanmış bir Gürcü Ortodoks manastırıdır. Kintsvisi Manastırı kompleksi belirsiz kökenli üç kiliseden oluşmaktadır. Nikolaos'a adanan merkez (ana) kilisenin 13. yüzyılın başlarına ait olduğu düşünülmektedir, o dönem genellikle Gürcistan'ın Altın Çağı olarak kabul edilmektedir. Yanında duran çok küçük bir şapel Yorgi'ye adanmıştır ve aynı dönemden kalmadır. Meryem'e adanmış olan en eski kilise, 10 veya 11. yüzyıldan kalmadır, fakat çoğunluğu harabe durumundadır. Bu bölge günümüzde Dünya Anıtlar Fonu tarafından bir saha projesi olarak listelenmiştir. Ana kilise, büyük bir yazıta sahip olan haçlı ve tuğladan yapılmış kubbeli bir binadır. 13. yüzyılın başlarından kalma eşsiz Orta Çağ duvar ressamlığı örneklerini barındırmaktadır. Kubbenin merkezinde, yanında büyük melekler Mikâil ve Cebrâîlin bulunduğu Odigitria figürü vardır. Kubbe kemerinin orta kısmında "madalyon" olarak ifade edilen bir haç vardır. Madalyonlar ve Dört Evanjelist, kilisenin pandatiflerini süslemektedir. Büyük meleklerin görüntüleri kilisenin batı ve güney taraflarında tekrarlanmaktadır. Yeni Ahitten sahneler ve Gürcü hükümdarları, III. Giorgi, Tamar ve IV. Giorgi'nin portreleri kilisenin kuzey duvarlarında sergilenmektedir. Özellikle dikkat çeken eser ise oturan melek figürüdür. (bu eser “Kintsvisi büyük melekleri” olarak adlandırılmıştır) Oturan melek figürü, Diriliş karma resminden alınmıştır ve açık lahitte zarifçe sergilenmektedir. Figür, resimdeki kral figürlerinin üzerinde ve iki pencerenin arasındadır. Bu duvar resimlerinin tarihi 1205 yılına kadar uzanmaktadır. Resimlerin arka planlarını boyamak için Lapis lazulinin bolca kullanılması, bu eserleri o dönemin en güzel duvar resimleri arasına sokmuştur. Bu duvar resimleri, kraliyet bakanı olarak da görev yapmış yerel bir ileri gelen olan Anton Gnolistavisdze tarafından yaptırılmıştır. Onun freskleri ve elindeki kilise modeli güney duvarın altındaki kütükte gözükmektedir. Ayrıca, Aziz Nikolaos'ın hayatından görüntüler (ağır hasar görmüş), ve çeşitli Gürcü azizlerin tasvirleri de bulunmaktadır. Narteksteki duvar resimleri daha sonraki bir tarihe aittir. Bu resimler, portresi de burada sergilenen Zaza Panaskerteli (15. yüzyılın önde gelen kişiliklerinden biri) tarafından boyanmıştır. Meryem Ana Kilisesindeki harabelerin arasında bulunan apsislerin üzerinde, göklere çıkarılan Odigitria ve Havariler Meclisi figürleri vardır. Bu kilisenin duvarları, muhtemelen ana kiliseyle tamamen aynı şekilde boyanmıştı, ancak apsis dışındaki harabe dağın aşağı tarafına çökmüştür. Hacettepe Üniversitesi Sağlık Bilimleri Kütüphanesi Hacettepe Üniversitesi Sağlık Bilimleri Kütüphanesi; Hacettepe Üniversitesi'nin Sıhhiye Kampüsü'nde bulunan bir kütüphanedir. İlk olarak 1958 yılında, Çocuk Hastanesi bünyesinde kurulan kütüphane; 1967 yılında, Hacettepe Üniversitesi’nin kurulması ile "Hacettepe Üniversitesi Kütüphanesi" adını almıştır. 1977 yılında Beytepe Kütüphanesi'nin açılmasının ardından "Tıp Fakültesi Kütüphanesi" olarak yeniden adlandırılmış ve 2003 yılı itibarıyla şimdiki binasına taşınmıştır. Hacettepe Üniversitesi Sağlık Bilimleri Kütüphanesi; bünyesinde bulunan öğrenci ve akademisyenlere yazılı ve görsel kaynak taraması yapabilmenin yanı sıra kaynak ödünç verme, olmayan belge ve kaynakları sipariş etme gibi olanaklar da sağlamaktadır. Ayrıca kütüphanenin sahip olduğu bütün koleksiyona internet üzerinden erişim de mümkündür. Ayrıca üniversiteler arasında imzalanan protokoller doğrultusunda Ankara Üniversitesi, Ankara Sosyal Bilimler Üniversitesi, Atılım Üniversitesi, Bilkent Üniversitesi, Çankaya Üniversitesi, Orta Doğu Teknik Üniversitesi ve Yıldırım Beyazıt Üniversitesi bünyesinde çalışan akademik personeller de Beytepe Kütüphanesi'nden yararlanabilmektedir. Hacettepe Üniversitesi Ankara Devlet Konservatuvarı Kütüphanesi Hacettepe Üniversitesi Ankara Devlet Konservatuvarı Kütüphanesi; Hacettepe Üniversitesi'nin Beytepe Kampüsü'nde bulunan bir kütüphanedir. İlk olarak 1924 yılında, Musiki Muallim Mektebi bünyesinde oluşturulan kütüphane; Ankara Devlet Konservatuvarı'nın kurulmasıyla birlikte koleksiyonunu buraya devretmiştir. Konservatuvarın da 1982 yılında Hacettepe Üniversitesi'ne katılmasının ardından kütüphane şimdiki adını ve halini almıştır. Hacettepe Üniversitesi Ankara Devlet Konservatuvarı Kütüphanesi; bünyesinde bulunan öğrenci ve akademisyenlere yazılı ve görsel kaynak taraması yapabilmenin yanı sıra kaynak ödünç verme, olmayan belge ve kaynakları sipariş etme gibi olanaklar da sağlamaktadır. Ayrıca kütüphanenin sahip olduğu bütün koleksiyona internet üzerinden erişim de mümkündür. Ayrıca üniversiteler arasında imzalanan protokoller doğrultusunda Ankara Üniversitesi, Ankara Sosyal Bilimler Üniversitesi, Atılım Üniversitesi, Bilkent Üniversitesi, Çankaya Üniversitesi, Orta Doğu Teknik Üniversitesi ve Yıldırım Beyazıt Üniversitesi bünyesinde çalışan akademik personeller de Beytepe Kütüphanesi'nden yararlanabilmektedir. Pençe Operasyonları Pençe Operasyonları, Türk Silahlı Kuvvetlerinin (TSK) Kürdistan Bölgesel Yönetimi'nde PKK'ya karşı başlattığı sınır ötesi harekât olan Kararlılık Harekâtı'nın devamı olan operasyonlardır. Pençe Operasyonu, Pençe-2 Operasyonu, Pençe-3 Operasyonu ve Pençe-Kaplan Operasyonu olarak dört aşamada devam etmiştir. Pençe-Kartal Operasyonu ile Mahmur'un ve Sincar'ın da vurulduğu bir hava taarruzu düzenlenmiştir. Operasyonlar süresince TSK Kuzey Irak'ta Hakurk, Sinat-Haftanin bölgelerine askeri üs kurarak ilerlemekte ve bölgeye yerleşmektedir. Türk yapımı balistik füze olan Bora da ilk kez bu operasyonlar süresinde denenmiştir. Pençe operasyonları sırasında "Botan" kod adlı Hacı Kurhan, "Kendal" kod adlı Metin Akgün, "Pelşin Tolhildan" kod adlı Gülüzar Tural, "Dr. Jiyan Garzan" kod adlı Saliha Kaytar, "Kawa Garzan" kod adlı Nedim Karakulak ve "Berivan Sarya" kod adlı Galya Bekir öldürülmüştür. Kuzey Irak Kürdistan Bölgesel Yönetimi'nde 20 Ağustos 2015'te düzenlenen seçim için Mesud Barzani'nin vaatlerinden birisi "Bağımsız Kürdistan" oldu. Aynı yıl Mesud Barzani, Amerika Birleşik Devletleri'ne yaptığı bir ziyarette "Bağımsız Kürdistan'a yakınız" açıklamasında bulundu. Çözüm sürecinin sona ermesi sonrası Türk Silahlı Kuvvetleri'nin Türkiye'nin doğusunda operasyonları devam ederken 2016'nın ilk ayında Kürdistan Bölgesel Yönetimi Parlamentosu'nda "bağımsızlık komisyonu" kurulması ve bağımsızlık referandumunun ABD seçimleri öncesi olması kararlaştırıldı. Tepkiler, Irak'ın siyasi durumu gibi sebepler yüzünden referandum 2016'da yapılamadı. Referandumun 25 Eylül 2017'de yapılması kararlaştırıldı. TSK bu gelişmeler üstüne 18 Eylül 2017'de Habur Sınır Kapısı'nda tatbikat başlattı. 20 Eylül günü Kuzey Irak'ta bulunan Zap, Avaşin-Basyan bölgeleri Türk Hava Kuvvetleri tarafından vuruldu. Türk Hava Kuvvetlerinin operasyonları 21 Eylül'de de devam etti. Kandil, Metina ve Gara bölgeleri vuruldu. 23 Eylül günü Türkiye Büyük Millet Meclisinde Irak-Suriye tezkeresi uzatıldı. Aynı gün Irak Genelkurmay Başkanı Osman Ganimi ile Türkiye Genelkurmay Başkanı Hulusi Akar toplantı gerçekleştirdi. Referandum sonrası Irak ordusu, Kuzey Irak'a 15 Ekim 2017'de operasyon başlattı. Kürdistan Yurtseverler Birliği Sözcüsü Ehmed Pire, Irak ordusunun bu harekâtında Hakan Fidan'ın ve Kasım Süleymani'nin rolünün olduğunu açıkladı. Irak ordusunun bu harekâtıyla birlikte Kuzey Irak Kürdistan Bölgesel Yönetimi, Kerkük başta olmak üzere elindeki toprakların %40'ını kaybetti. Kuzey Irak'ta çatışmalar sürerken Genelkurmay Başkanı Hulusi Akar "Gerekli çalışmalar yürütülmekte ve gereken tüm tedbirler alınmaktadır." açıklamasında bulundu. Bu gelişmelerin ardından 10 Mart 2018'de, TSK'nın Afrin'e müdahalesi sürerken, Kararlılık Harekâtı başlatıldı ve Yüksekova 3. Piyade Tümeni Kuzey Irak'a girdi. Kararlılık Harekâtı'yla birlikte Türk Silahlı Kuvvetleri Irak'ın kuzeyinde 30 kilometreden fazla ilerledi. Bu harekât süresince Türk Silahlı Kuvvetleri Sidekan bölgesinde ilerlemiş ve bölgeye yerleşmiştir. 28 Mayıs 2019'da Pençe Operasyonu'nun başlatıldığı duyuruldu. Operasyonun başladığı gece Şekif Dağı, Lolan Suyu çevresi ve Şehit Derviş Tepesi saatlerce Türk Silahlı Kuvvetlerine bağlı savaş uçakları tarafından vuruldu, akabinde Şekif Dağı ve Şehit Derviş Tepesi'ne Türk komandoları tarafından hava indirme yapıldı. Şiddetli çatışmaların ardından operasyonun ilk gününde 15 PKK'lı öldürüldü. Operasyonun ikinci gününde 4 PKK'lı ve iki TSK mensubu Türk asker öldürüldü. 31 Mayıs'ta Türk Hava Kuvvetleri, Kuzey Irak'ı vurdu. 1 Haziran'da 3 2 Haziran'da 5 3 Haziran'da 6 PKK militanı öldürüldü. Milli Savunma Bakanı Hulusi Akar, 6 Haziran'da sınırın sıfır noktasında operasyonu yönetirken yaptığı açıklamada "Son terörist etkisiz hâle getirilmeden bölgeden çıkmayacağız." dedi. 10 Haziran'a kadar 74 mağara ele geçirildi, 54 mayın temizlendi ve toplam 43 PKK militanı öldürüldü. Türk Silahlı Kuvvetlerine bağlı savaş uçakları Rewanduz ilçesinin Saye, Sevek ve Hellemun köylerinin çevresinde bulunan PKK mevzilerini de bu operasyon süresince vurmuştur. Pençe Operasyonu 12 Temmuz 2019'da son buldu. Operasyon boyunca 143 PKK'lı öldürüldü. Operasyon boyunca Hava Kuvvetlerine bağlı jetler ve insansız hava araçları aktif olarak kullanıldı. Bunların yanında Türk yapımı Bora balistik füzesi de PKK'lı militanların üstünde denenmiştir. Pençe-2 Operasyonu öncesi Türk Dışişleri Bakanlığı ve Milli İstihbaratı Teşkilatı yetkilileri Irak Dışişleri Bakanlığı, Irak Savunma Bakanlığı ve Irak istihbaratı yetkilileri ile bir görüşme yaptı, bu görüşmenin ardından Bradost-Hakurk hattında süren Pençe Operasyonu Zaho-Barzan bölgesini de kapsayacak şekilde genişletildi ve Pençe-2 Operasyonu başlatıldı. 13 Temmuz 2019'da Pençe-2 Operasyonu başlatıldı. Güvenlik uzmanı ve asker olan Abdullah Ağar, Mete Yarar, Coşkun Başbuğ; Türk Silahlı Kuvvetleri'nin bu operasyon ile Kuzey Irak'a yerleştiğini, "kalıcı üs" kurmaya başladığını belirtti. Bu düşüncelerin yanı sıra bazı kaynaklar da bölgede yol kontrollerinin tamamen Milli İstihbarat Teşkilatına geçtiğini, Milli İstihbarat Teşkilatı personellerinin genel bilgi taraması (GBT) dahi yaptığını, bazen Türk Silahlı Kuvvetlerine bağlı özel kuvvet personellerinin de bu çevirmelere katıldığını; Türk Silahlı Kuvvetlerinin birçok bölgeye askeri üs kurduğunu, askeri üsleri korumak için bölgenin çeşitli yerlerine mobese yerleştirdiğini ve bölgeye kalıcı şekilde yerleştiğini bildirdi. Milli İstihbarat Teşkilatının bununla da kalmadığı, KDP’nin istihbarat örgütü Parastin ile PKK'ya karşı iyi ilişkiler geliştirdiği, Kuzey Irak'ın birçok bölgesinde gücünü artırdığı açıklandı. 19 Temmuz'da Milli Savunma Bakanlığı tarafından yapılan açıklamada 17-19 Temmuz arası yapılan hava harekâtları neticesinde 34 PKK'lı militanın öldürüldüğü açıklandı. 23 Temmuz'da Halifan, Koner, Şoşne, Şoşne Tepesi, Çiyadil, Geriye Kevrit, Hakurk, Hakurk Vadisi, Mihare Vadisi bölgeleri vuruldu. 30 Temmuz'da yapılan hava harekâtı sırasında mavi kategoride aranan, TAK'ın da sorumlularından olduğu belirtilen "Botan" kod adlı Hacı Kurhan ile "Kendal" kod adlı Metin Akgün öldürüldü. 4-5 Ağustos'ta yapılan kara harekâtları ile Misloke, Shiwah Vadisi, Malla İbrahim, Gorasher Dağı, Armuş Vadisi gibi bölgeler TSK tarafından ele geçirildi. 10 Ağustos'ta Pençe-2 Operasyonu başladığı andan itibaren 80 PKK militanının öldürüldüğü açıklandı. Türk Hava Kuvvetleri, 14 Ağustos'ta Bradost kırsalında bulunan PKK'lı militanları hedef aldı. Lelkan ve Hakurk bölgeleri vuruldu. 16 Ağustos'ta Zap, Gara ve Kandil Türk Hava Kuvvetleri tarafından vuruldu. 19 Ağustos 2019'da Kuzey Irak'a tekrar hava harekâtı yapıldı. Harekâtta vurulan binanın içerisinde kırmızı kategoride aranan PKK/KCK Yürütme Konseyi Üyesi "Pelşin Tolhildan" kod adlı Gülüzar Tural ile örgütün kadın yapılanması KJK'nın sözde en üst karar organı Yürütme Konseyi Üyesi "Dr. Jiyan Garzan" kod adlı Saliha Kaytar'ın da olduğu ve bu iki PKK militanının öldürüldüğü tespit edildi. Türk ordusu Pençe Operasyonu ve Pençe-2 Operasyonu ile Bradost kırsalında ilerlemeye devam etmiştir buna karşın PKK'ya yakın kaynaklar, Türk ordusunun Bradost kırsalını ele geçirmesinin sonucunu PKK'nın tüm kazanımlarını kaybetmesi olarak açıklamıştır. Pençe-3 Operasyonu'nda diğer operasyonlardan farklı olarak Irak'ın kuzeydoğusunda bulunan bölgelere değil, kuzeybatısında bulunan Sinat-Haftanin bölgesine girilmiştir. Operasyon boyunca PKK'nın 6 kampının hedef alınacağı belirtilmiştir. Cemal Vanlı bu operasyonun Kuzey Irak'ta "güvenli bölge" oluşturmaya yönelik bir adım olduğunu söylemiş; Türk Silahlı Kuvvetlerinin PKK ile çatışmalarında ilk kez Hakurk'u tamamen kontrol ettiğini "İki taraf arasında 30 yıldan fazla bir süredir devam eden savaşta ilk defa TSK bu operasyonla PKK'nın stratejik kalelerinden birinde kalıcı olarak yerleşti. Hakurk'taki stratejik Lilkan, Şeyhzade, Karker Dağı ve sonrasında Şekif Dağı ile Abdal Kovi tepelerini kontrol etti." cümleleriyle belirtmiştir. PKK ile iltisaklı birçok medya yayın organı da Türk ordusunun Kuzey Irak'ta güvenli bölge oluşturmaya başladığını yazmıştır. Pençe-3 Operasyonu'nun ikinci gününde 15 PKK'lı militan öldürüldü. 2 Eylül 2019'da Türkiye'nin "kırmızı bültenle" aradığı "Kawa Garzan" kod adlı Nedim Karakulak, bir hava harekâtı ile öldürüldü. 13 Eylül'de Haftanin'e bağlı Hales Dağı kontrol altına alındı. 18 Eylül'de Milli Savunma Bakanlığı toplam 417 PKK'lının öldürüldüğünü duyurdu. 13 Aralık 2019'da Türk Silahlı Kuvvetlerine bağlı iki savaş uçağı ve topçu birlikleri bir süre keşif yapılmasının ardından Kani Dezan ve Seri Ziraran yamaçlarını ağır şekilde vurdu. 13 Mart 2020'de Türk Silahlı Kuvvetlerine bağlı savaş uçakları Kuzey Irak-Sidekan'a bağlı Bradost bölgesini vurdu. Sidekan İlçe Müdürü İhsan Çelebi 13 Mart günü 16.00 sıralarında Türk savaş uçaklarının bölgede bir saat uçuş yaptıktan sonra Khalifa ve Geli Reş köylerinin kırsalını vurduğunu söyledi. 27 Mart 2020'de Türk topçuları 20.00'den sabah 10.00'a kadar Lelkan köyünün kırsal kesimindeki PKK mevzilerini, Helifan köyünün yüksek kesimlerini ve Hakurk eteklerini top atışıyla aralıklı olarak vurdu. 4 Mayıs 2020'de Türk Silahlı Kuvvetlerine bağlı savaş uçakları Bradost bölgesinde Sinine köyü civarındaki PKK mevzilerini vurdu. PKK/KCK'nın Mahmur alan üst düzey yöneticisi ve Mahmur Cephe Sorumlusu "Berivan Sarya" kod adlı Galya Bekir, 15 Nisan'da düzenlenen Milli İstihbarat Teşkilatı operasyonuyla öldürülmüştür. Ölümü Türk makamlarınca 14 Mayıs 2020'de açıklanmıştır. Milli İstihbarat Teşkilatı, Pençe-3 Operasyonu sürerken Türkiye tarafından terör örgütü olarak tanınan PKK'ya ait hedefleri Milli Savunma Bakanlığına bildirdi. Bunun üstüne Türk Silahlı Kuvvetleri, 30'dan fazla F-16'nın katıldığı Pençe-Kartal Operasyonu'nu 15 Haziran gecesi başlattı. Eş zamanlı olarak Sincar, Mahmur, Zap, Haftanin, Avaşin, Kandil, Darabi, Karaçok Dağı Türk savaş uçakları tarafından vuruldu. Hava taarruzu saatlerce devam etti, Türk Silahlı Kuvvetleri, operasyon boyunca 81 PKK hedefini imha etti. Operasyonun ardından Irak Dışişleri Bakanlığı, Türkiye'nin Irak Büyükelçisi Fatih Yıldız'ı bakanlığa çağırdı ve Türkiye'ye nota verdi. Notanın ardından Türkiye'nin Irak Büyükelçisi Fatih Yıldız, Twitter hesabından yaptığı açıklamada "Pençe-Kartal Operasyonumuz hakkında Irak Dışişleri Bakanlığına davet edildim. Bu davet, öncekiler gibi, 'Irak, ülkesindeki PKK varlığına son verecek adımları atmadığı sürece PKK ile her nerede olursa olsun mücadele etmeye devam edeceğimizi' vurgulamak için yeni bir vesile oldu." açıklamasında bulundu. Pençe-Kartal Operasyonu'ndan sonra vurulan bölgelerden Haftanin'e "Pençe-Kaplan Operasyonu" başlatıldı. Pençe-Kartal Operasyonu'ndan iki gün sonra, 17 Haziran 2020'de, Pençe-3 Operasyonu'nda ilerlenen Haftanin'in daha da güneyine kara harekâtı olarak Pençe-Kaplan Operasyonu başlatıldı. Milli Savunma Bakanlığı operasyonun ilk 36 saatinde, PKK'ya ait 500'den fazla hedefin imha edildiğini açıkladı. 14 Temmuz 2020'de kuvvet komutanlarıyla video konferans toplantısı yapan Milli Savunma Bakanı Hulusi Akar, toplantı sonrası Pençe-Kaplan Operasyonu'yla ilgili "Pençe Kaplan Operasyonu'nda şu ana kadar 62 terörist etkisiz hale getirildi. Komandolarımızın nefesi, hainlerin ensesinde" açıklamasında bulundu. 22 Temmuz 2020'de Reuters'a konuşan Türk yetkili Türkiye'nin 2015 yılı sonrası bakış açısının değiştiğini, yeni bakış açısının terör örgütü saydığı PKK'yı başladığı yerde bitirmek olduğunu; Türk ordusunun Pençe Operasyonları ile Irak'a 40 kilometre kadar girdiğini, 30'dan fazla üs oluşturduğunu açıkladı. Başka bir Türk yetkiliyse bu operasyonların Türkiye tarafından PKK'nın Suriye uzantısı olarak görülen YPG'ye ikmâli kesmek için de yapıldığını, şu an için sınırın korunması amacıyla operasyonların yürütüldüğünü ve zamanı geldiğinde Kandil'e operasyonun değerlendirileceğini söyledi. Türkiye'nin Kuzey Irak'a operasyonları hakkında konuşan bir Irak Kürdistan Bölgesel Yönetimi yetkilisiyse Bağdat yönetiminin Türkiye'nin operasyonlarına çok sessiz kaldığını, durum böyleyken Amerika Birleşik Devletleri ordusundan sonra NATO'nun en büyük ikinci ordusuna sahip olan Türkiye'yle karşı karşıya gelmek istemediklerini söyledi. Emily Hartridge Emily Hartridge (bilinen adıyla: Emily Hart ; 25 Mayıs 1984 –12 Temmuz 2019), İngiliz sosyal medya fenomeni ve televizyon sunucusu. İngiliz sosyal medya fenomeni ve televizyon sunucusu Emily Hartridge 25 Mayıs 1984'te Hambledon, Hampshire, İngiltere'de doğdu. Hartridge ilk kez 2012 yılında "Ten Reasons Why ..." adlı YouTube kanalında yayınladığı kişisel blog videolarıyla fenomen haline gelmiştir. Videolarında cinsellik, ikili ilişkiler, aşk ve modern yaşam gibi konulara yer verdi. Ayrıca cinsellik, akıl sağlığı ve yumurtalarını dondurmasıyla ilgili verdiği karar gibi kişisel hayatı hakkında yazılar yayınladı. Sosyal Medya dışında İngiliz televizyon kanalı Kanal 4'te yayınlanan "Oh Sh * t I'm 30" ve "My Life Sketch" isimli prodüksiyonlarla ekranlara geldi. İngiliz televizyon sunucusu ve sosyal medya fenomeni Emily Hartridge 12 Temmuz 2019'da kullandığı motorlu scooter ile dolaşırken Battersea, Londra'da yer alan bir kavşakta kamyonla çarpışması sonucu meydana gelen trafik kazasında 35 yaşında ölmüştür. Hartridge, kullandığı elektrikli scooter ile geçirdiği trafik kazası sonucu trajik ölümüyle İngiltere'de bu tip elektrikli scooter'la meydana gelen trafik kazasında ölen ilk kişilerden olmuştur. Askerî örgüt Askerî örgüt, bir devletin silahlı kuvvetlerinin, ulusal askeri politikanın gerektirebileceği askeri yeteneği sağlayacak şekilde yapılandırılmasıdır. Bazı ülkelerde yarı askerî güçler askeri olarak görülmese de, bir ülkenin silahlı kuvvetlerine dahil edilir. Resmî askeri kuruluş hiyerarşik formları kullanma eğilimindeyken, isyancı kuvvetler gibi askeri veya paramiliter örgütlerin bir parçası olmayan silahlı kuvvetler, genellikle askeri örgütleri taklit eder veya ad hoc yapılar kullanır. İç birlikler, Paramiliter Güçler ve benzerleri gibi eşdeğerleri içeren jandarmalar, dünyanın çoğunda yaygın olan bir iç güvenlik hizmetidir, ancak sivil polisin yasayı uygulamak için kullanıldığı Anglo-Saxon ülkelerinde nadir görülür ve bunun nasıl yapıldığına dair sıkı kısıtlamalar vardır. Bunlar silahlı kuvvetlere yardımcı olmak için kullanılabilir. Ulusal askeri örgüt üzerindeki genellikle sivil veya kısmen sivil yürütme kontrolü, genellikle bir Savunma Bakanı olarak bilinen, hükümetin bakanlar kurulu üyesi olarak seçilmiş bir siyasi lider tarafından demokrasilerde uygulanmaktadır. ABD gibi başkanlık sistemlerinde, başkan baş komutandır ve kabine düzeyinde savunma bakanı ikinci sıradadır. Bu pozisyona bağlı olarak, genellikle silahlı kuvvetlerin belirli büyük operasyonel bölümleri için sekreterler bulunur. Daha sonra Strateji tavsiyesi, Yetenek Geliştirme değerlendirmesi veya askeri bilim araştırma temini, teknolojilerin tasarlanması ve geliştirilmesi gibi özel beceri ve bilgi temelli hizmetlerin sağlanmasından ve yönetiminden sorumlu olan belirli bölüm ajansları vardır. Her bir departman ajansı içinde, daha fazla ajans işiyle ilgili uzmanlaşma işinden sorumlu idari şubeler bulunur. Bobby Diamond Robert LeRoy Diamond (23 Ağustos 1943 - 15 Mayıs 2019), Amerikalı oyuncu ve hukukçu. 1950'li yıllarda yayınlanmaya başlayan popüler televizyon dizisi "Fury" 'de canlandırdığı Joey Clark Newton karakteiyle sivrildi. 1962 yapımı ses getirmiş sinema filmi "Airborne" 'de yer aldı. Oyuncu ve hukuçu Bobby Diamond 23 Ağustos 1943'te Los Angeles, Kaliforniya'da doğdu. Amerikalı oyuncu ve hukukçu Bob Diamond 15 Mayıs 2019'da kanser nedeniyle Thousand Oaks, Kaliforniya, ABD'de 75 yaşlarında vefa etmiştir. Derin AÅŸk 3 Derin Aşk 3, Zara'nın on birinci Arabesk şarkılarından oluşan stüdyo albümüdür. Abu Bakar (siyasetÃ§i) Drs. H. Abubakar, M.Si (9 Aralık 1952 –13 Temmuz 2019), Endonezyalı siyasetçi ve asker. Siyasi kariyerini Endonezya Demokratik Mücadele Partisi'nde sürdürdü. Yüksek lisans derecesiyle eğitimini tamamlamadan önceki yetişme döneminde eğitimdeki başarı ve kabiliyeti ile dikkat çekti. Yüksek eğitiminde 1971'de doktorasını "SMA 5 Bandung", 1990'da yüksek lisans derecesini "Langlangbuana Üniversitesi" 'nden ve son olarak 2000 yılında "UNIGA" 'dan İşletme Yüksek Lisansı'nı alarak tamamlamıştır. Abu Bakar Nisan 2008'de Cava Adası'na bağlı özerk yönetimi olan "Batı Bandung Yerleşimi" başkan adaylık seçimlerinde aday olmuş ama kaybetmiştir. 2018 yılında rüşvet yolsuzluğundan tutuklanarak 5.5 yıl hapis cezasına çarptırılmıştır. Endonezyelı siyasetçi ve asker H. Abubakar 13 Temmuz 2019'da hapis yatarken cezaevinde 65 yaşında ölmüştür. Sevgi (ad) Sevgi, bir kadın ismi ve soyadı, şu anlamlara gelebilir: Çiftçi (soyadı) Çiftçi bir soyadıdır ve şu anlamlara gelebilir: Ananuri Ananuri (Gürcüce: ანანური) Aragvi Nehri üzerindeki bir kale kompleksidir. Gürcistan'ın başkenti Tiflis'e yaklaşık 72 km mesafededir. Ananuri, 13. yüzyıldan beri bölgeyi yöneten, feodal bir hanedan olan Aragvi "eristavi"sinin (Dük) kalesi ve konutu idi. Kale, sayısız savaşa tanıklık etmiştir. 1739'da, Ananuri, rakip dük Ksanili Şanşe'nin komutasındaki birlikler tarafından saldırıya uğradı ve ateşe verildi. Aragvi hanedanı katledildi. Bununla birlikte, dört yıl sonra, köylüler Şamşe'nin egemenliğine karşı ayaklandılar. Tahtı ele geçirenleri öldüren köylüler, Kral II. Teimuraz'ı doğrudan kendilerine hükmetmesi için davet ettiler. Yine de 1746'da, Kral Teimuraz, Kaheti Kralı II. Erekle'nin de yardımıyla başka bir köylü isyanını bastırmak zorunda kaldı. Kale, 19. yüzyılın başlarına kadar kullanımda kaldı. 2007 yılında, kompleks UNESCO Dünya Mirası programına dahil edilmek üzere geçici listeye alındı. Tahkimatlar, mazgallı perdeduvarla birleştirilen iki kaleden oluşur. "Şeupovari" olarak bilinen ve büyük bir kare kuleden oluşan üst tahkimat iyi korunmuştur. Şeupovari, Aragvi'nin Şanşe'ye karşı son savunmasını yaptığı yerdir. Yuvarlak bir kuleye sahip olan alt tahkimat, büyük ölçüde yıkık durumdadır. Kompleksin içinde, diğer binaların yanı sıra iki kilise vardır. Uzun bir kare kuleye dayanan ve daha eski olan Theotokos Kilisesi, Aragvi Düklerinin bazılarının mezarlarına ev sahipliği yapmaktadır. Bu yapı, 17. yüzyılın ilk yarısından kalmadır ve tuğlalardan inşa edilmiştir. Kilisenin iç kısmı artık süslü değildir, ama Dük Edişera'nın dul eşinin (ö. 1674) diktiği taştan yapılmış baldaken ilgi çekicidir. Daha büyük olan Bakire Meryem Kilisesi ("Ghvtismşobeli"), 1689 yılında Dük Bardzim'in oğlunun adına inşa edilmiştir. Zengin bir şekilde dekore edilmiş cephelere sahip olan yapı, kubbe merkezli tarzda yapılmıştır. Kilise, kuzey cepheye oyulmuş giriş, ve güney cephesine oyulmuş bir asma haça sahiptir. Ayrıca, 18. yüzyılda büyük çoğunluğu yangınla hasar gören fresklerin kalıntılarını da içermektedir. Ananuri Yapı Kompleksi, savunma yapıları, kuleleri olan bir savunma duvarı, Theotokos Kilisesi, Bakire Meryem Kilisesi, küçük Murnali kilisesi (şifacı), Svan tipi basamaklı piramit çatılı kule, Kevsuryan kulesi ve bir su rezervi içermektedir. Ananuri Kalesi iki bölüme ayrılmıştır: görece daha iyi korunmuş olan yukarı (akropol) kısım ve aşağı kısım. Aşağı kısım 18. yüzyıldan kalma olup, neredeyse üçgen şeklindedir. Akropolis'in kuzeybatısında yer almaktadır. Aşağı kısım, sur kalıntıları ve taş ile tuğladan yapılmış evler içermektedir. Kompleksteki insanlar bu bölgede yaşamıştır. Akropol, bir tepenin yamacına inşa edilmiştir ve doğu-batı ekseninde uzanan dikdörtgen bir şekle sahiptir. Etrafı 5-6 metre genişliğindeki duvarlarla çevrili olan akrapolun doğu duvarları 10 metre kalınlığa ulaşabilmektedir. Duvar, 5 kule ile güçlendirilmiştir. Dört katlı bir kulenin güney duvarında akrapolun giriş kapısı bulunmaktadır. Batı duvarında bulunan, 6,8 x 8 x 20 metre boyutlarındaki dikdörtgen şekilli altı katlı kulenin yanlarında iki kule daha vardır. Güneybatı kulesi dört katlı ve silindir şekilliyken, uzeybatı kulesi altı katlı ve silindir şekillidir. Kuzey duvarının ortasına yerleştirilmiş olan beşinci kule, kuleler içinde en küçüğüdür ve hilal şekillidir. Bu kulenin sadece üç katı günümüze ulaşmıştır. Akropolisin merkezinde bulunan Kevsuryan Kulesi, 14.-15. yüzyıldan kalmadır ve kompleksteki en eski yapıdır. Taştan yapılmış olan kule, dikdörtgen şekilli, 4.8 x 4.6 metre ölçülerinde, 18 metre yüksekliğinde ve dört katlıdır. Binanın girişi doğu cephesindedir. Basamaklı piramit çatısı Gürcü mimarisine özgüdür. Kompleksin ana kilisesi olan Meryem Ana Kilisesi, Kevsuryan Kulesi'nin doğusunda yer almaktadır. Binanın güney cephesinde yer alan bir yazıt, kilisenin 1689 yılında Eristavi Barzheim'in emriyle yapıldığını yazmaktadır. Taştan yapılmış tonozlu kilise, 23.1 x 17.2 metre ölçülerinde, dikdörtgen tabanlı ve haç şeklindedir. Biri kuzeyde, diğeri güneyde olmak üzere 2 girişi vardır. Merkezi konumlanmış olan kubbe tamburunda 16 adet pencere bulunmaktadır. Kilisenin duvarlarındaki pencereler simetrik bir dağılım göstermemektedir. Doğu cephesindeki bir pencerede karmaşık bir dekoratif tasarım vardır. Penceredeki kabartma haçın, her iki tarafında da yuvarlak bir pencereye açılan 2 küçük haç bulunmaktadır. Batı cephesinin ortası, iki yılanın üzerinde oturan geniş bir kabartma haç, batı cephesinin sağı ise Meryem ve üzüm asması ile dekore edilmiştir. Güney cephesi, her iki tarafında da güvercinlerin oturduğu üzüm bağlarıyla çevrelenmiş başka bir kabartma haç ile dekore edilmiştir. Cephenin sol tarafındaki kapı süslenmiştir. Kilisenin içindeki fresk parçaları korunmuştur. Pencerelerin altındaki güney duvarı, Süryani Babaların sütunlarını ve Kıyamet Gününü tasvir etmektedir. Bazı duvar resimlerine yazıtlar eşlik etmektedir. Kilise, 16. yüzyılın sonlarında veya 17. yüzyılın ilk yarısında, taş ve tuğlalardan inşa edilmiştir. Kilise, 16.4 x 13.3 metre ölçülerindedir. Kilisenin biri kuzeyde, diğeri güneyde olmak üzere iki girişi vardır. Kilisenin içinde fresklenmemiş 4 sütun vardır. Kemerlerdeki resimler, keruv, Büyük melek Mikail ve Cebrail, ve Havariler Peter ve Paul'u tasvir etmektedir. Akropolisin doğu kenarında konumlamış olan kilise, 16. yüzyıla tarihlenmektedir. 11.2 x 7.1 m ölçülerindeki kilise, taş ve tuğladan yapılmış dikdörtgen bir yapıdır. Kilisenin biri kuzeyde diğeri güneyde olmak üzere iki girişi ve bir çan kulesi vardır. Taştan yapılmış sekizgen çan kulesi 17. yüzyıla tarihlenmektedir. 3.5 x 3.5 metrelik yeraltı salonu, Murnali Kilisesi'nin batısındaki büyük kilise ve çan kulesinin arasında konumlanmıştır. Taşlardan inşa edilmiş olan salonun girişi kuzeydoğudadır. Salondan başlayan tünel, Aşağı Ananuri avlusuna açılmaktadır. İki taşıma tankı ve bir içme suyu kaynağını içeren su sisteminin toplam alanı 12,9 x 9,6 metredir. Tanklar işlenmiş taştan yapılmıştır. Su, kalenin kuzeybatısından seramik borularla taşınmıştır. Su sistemine batı tankının tabanından giren su, tank belli bir doluluk seviyesine ulaştığında, ikinci tanka geçer ve aynı işlemin tekrarından sonra su kaynağını oluşturur. Akropolisin güneydoğu köşesinde 6 metre derinliğinde, 1.2 metre çapında ve 3 metre taban çapında bir tank daha vardır. 2019 Dünya Su Sporları Şampiyonası'nda yüzme - Erkekler 50 metre serbest 2019 Dünya Şampiyonası'nda erkekler 50 metre serbest yarışması, 26 ve 27 Temmuz 2019'da gerçekleştirildi. Caeleb Dressel finalde birinci oldu ve bir önceki şampiyonada kazandığı şampiyonluk unvanını yeniden aldı. Yarışmadan önce, mevcut dünya ve şampiyona rekorları aşağıdaki gibiydi. Bu yarışma sırasında aşağıdaki yeni rekorlar kırıldı. Eleme serileri 26 Temmuz'da saat 10:43'te yapıldı. Swim-off 26 Temmuz'da saat 12:00'de yapıldı. Yarı finaller 26 Temmuz'da saat 20:41'de yapıldı. 2019 Dünya Su Sporları Şampiyonası'nda yüzme - Kadınlar 50 metre serbest 2019 Dünya Şampiyonası'nda kadınlar 50 metre serbest yarışması, 27 ve 28 Temmuz 2019'da gerçekleştirildi. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 27 Temmuz'da saat 10:00'da yapıldı. Yarı finaller 27 Temmuz'da saat 20:17'de yapıldı. Swim-off 27 Temmuz'da saat 22:33'te yapıldı. Final, 28 Temmuz'da saat 20:47'de yapıldı. Biyoelektrik empedans analizi Biyoelektrik empedans analizi zayıf elektrik akımlarının vücut dokularından geçerken karşılaştığı dirence bakarak dokular hakkında bilgi üretme temelli bir doku ölçüm yöntemi. Bu yöntem kişinin vücut yapısının su, yağ, kas, kemik oranlarını BMI'den daha anlamlı bir şekilde belirlemekte kullanılır. Biyoelektrik empedans analizi yapmakta kullanılan aletler genellikle pahalıca bir banyo terazisi görünümündedirler. İki çeşidi vardır: Biri sadece iki ayakla üstüne çıkılan, diğeri iki ayakla üstüne çıkılıp iki elle de tutulan. İlkinin ölçümleri sadece bacaklardan geçen akımlarladır, ikincisi kollar ve göğüs/karın hakkında da ölçüm yapabilir (fiyati da genellikle iki üç katlıdır). Ölçümler yemek, içmek, ağır idman gibi şeylerden saatler önce veya sonra yapılmak zorundadır. Sebebi, bu aletlerin eksik veya fazladan içilmiş su miktarı ile vücuttaki yağ miktarını pek ayırt edememesidir. Terden etkilenir. Ayak altının temizliği de sonucu etkileyebilir. Zayıf akım gönderdiği için yakınındaki cep telefonu gibi elektronik aletlerden de etkilenmesi söz konusudur. Avantajı tamamen elektronik ve otomatik olmasıdır. Vücut yapısı ölçümü için kullanılan başka yöntemlerdeki gibi yanında tıbbi eğitim görmüş biri gerekmez. Ölçümler hep günün belirli bir saatinde yapılırsa günden güne değişimi göstereceği için daha tutarlı olacaktır. O yüzden bu aletlerde kişiyi hatırlama, uzun süre ölçtüklerini grafik olarak gösterebilme gibi faydalı özellikler olur. Otomatik kapı Otomatik kapı, genellikle bir kişinin yaklaşımını algılayarak otomatik olarak açılan bir kapıdır. Elektronik kilit bulunuyor. 1954'te, Dee Horton ve Lew Hewitt ilk sürgülü otomatik kapıyı icat etti. Otomatik kapı mat bir aktüatör kullandı. 1960'ta Horton Automatics Inc'i kurdu ve ilk ticari otomatik kayar kapıyı piyasaya sürdüler. Ä°skender Hamidov İskender Mecid oğlu Hamidov () (10 Nisan 1948, Azerbaycan SSC, SSCB - 26 Şubat 2020 Bakü ) - Azerbaycan Cumhuriyeti eski İçişleri Bakanı, Korgeneral. 1988 yılında başlayan Azerbaycan özgürlük hareketinin liderlerinden biri oldu. 1992-1993 yılları arasında kurulan Halk Cephesi hükümetinde İçişleri Bakanı olarak görev yaptı. 26 Şubat 2020 tarihinde Bakü'de vefat etti. Panasonic (marka) Panasonic (パナソニック "Panasonikku"), Japon elektronik eşya üreticisi Panasonic Corporation'ın ana markasıdır. Şirket, Panasonic markası altında dünya çapında geniş bir ürün yelpazesi satmaktadır. Bunlardan bazıları: plazma veLCD televizyonlar, DVD ve Blu-ray Disc kayıt cihazları ve oynatıcıları, camcorderlar, telefonlar, elektrikli süpürgeler, mikrodalga fırınlar, traş makineleri, projektörler, dijital kameralar, piller, dizüstü bilgisayarlar (Toughbook alt markası altında), CD oynatıcılar ve ev stereo ekipmanı, faks makineleri, tarayıcılar, yazıcılar, elektronik beyaz tahtalar, elektronik bileşenler ve yarı iletkenler. Marka, sloganını kullanmaktadır. Panasonic markası, 1955 yılında Amerika bölgesi için Matsushita tarafından yaratıldı, çünkü Japonya'nın ana pazarında ana markası olan National markası zaten başkaları tarafından tescil edilmişti. Panasonic markası, "hepsi" anlamına gelen "pan" ve "ses" anlamına gelen "sonic" kelimelerinin birleşimiyle meydana çıktı. Şirket ilk zamanlar ses ekipmanları üretiyordu. Panasonic ayrıca ilk ekmek makinesini de sattı. 10 Ocak 2008'de Matsushita, şirket adını Panasonic Corporation olarak değiştirmeyi amaçladığını açıkladı. Şirketin isim değişikliği teklifi, 26 Haziran'daki şirketin yıllık hissedarlar toplantısında onaylandı ve yeni isim 1 Ekim 2008'den itibaren yürürlüğe girdi. Buna paralel olarak, Japonya'da şirket tarafından ses / görüntü aletleri dışındaki ürünler (çoğunlukla ev aletleri) için kullanılan "National" markası, aşamalı olarak piyasaya sürüldü ve Mart 2010'da Panasonic markasıyla değiştirildi. Roger BÃ©teille Roger Béteille (d. 28 Ağustos 1921 –ö. 14 Haziran 2019), Fransız uçak mühendisi. 28 Ağustos 1921'de Vors, Aveyron, Fransa'da doğdu. 1952'de Toulouse'da Sud-Aviation'a katıldı ve önemli görevlerde bulundu: Uçuş Testleri Müdürü (1952 - 1957), Roketler ve Uydular Dairesi Başkanı (1957 - 1967) ve teknik direktör yardımcısı ve Airbus A300 program müdürlüğü görevlerini yaptı. Béteille, Air France ve Lufthansa ile birlikte United Havayolları, TWA ve Amerikan Havayolları gibi ABD merkezli havayolu firmalarıyla çalıştı. Ayrıca İngilizcenin çalışma dili olması gerektiğine ve ölçümlerin metrik olmaması gerektiğine karar verdi çünkü çoğu havayolunda zaten Amerikan yapımı uçaklar vardı. Airbus uçaklarındaki başarılı çalışmalarıyla genelde "Bay Airbus" adıyla anıldı. 2019 Dünya Su Sporları Şampiyonası'nda yüzme - Erkekler 100 metre serbest 2019 Dünya Şampiyonası'nda erkekler 100 metre serbest yarışması, 24 ve 25 Temmuz 2019'da gerçekleştirildi. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 24 Temmuz'da saat 10:15'te yapıldı. Yarı finaller 24 Temmuz'da saat 20:26'da yapıldı. Final 25 Temmuz'da saat 20:22'de yapıldı. 2019 Dünya Su Sporları Şampiyonası'nda yüzme - Kadınlar 100 metre serbest 2019 Dünya Şampiyonası'nda kadınlar 100 metre serbest yarışması, 25 ve 26 Temmuz 2019'da gerçekleştirildi. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 25 Temmuz'da saat 10:00'da yapıldı. Yarı finaller 25 Temmuz'da saat 20:11'de yapıldı. Final 26 Temmuz'da saat 20:02'de yapıldı. Şio-Mğvime Manastırı Şio-Mğvime Manastırı (Gürcüce: შიომღვიმე, "Shiomghvime", anlamı "Şio mağarası") Gürcistan'daki Mtsheta şehrinin yakınlarında bulunan bir Orta Çağ manastır kompleksidir. Kura Nehri'nin kuzey yakasındaki dar kireçtaşı kanyonunda yer almaktadır. Gürcistan'ın başkenti Tiflis'in 30 km kuzeyinde konumlanmıştır. Tarihsel bir söylentiye göre, bölgedeki ilk manastır topluluğu, Gürcistan'a Hristiyanlık misyonerleri olarak gelen, On Üç Suriyeli Babadan biri olan 6. yüzyıl rahibi Şio tarafından kuruldu. Aziz Şio, son yıllarını Mtsheta'nın yakınlarındaki derin bir mağarada keşiş olarak geçirdiği için, manastırın Shiomghvime ("Şio Mağarası") olarak adlandırıldığı rivayet edilir. Kompleksteki bilinen en eski bina olan Aziz Yahya manastırı, çok sade ve sıkı bir tasarıma sahip haç biçimli kilisedir. Manastırın, 550 ve 580'li yıllar arasında yapıldığı düşünülmektedir. Manastır ve manastıra giden yolun çevresinde rahipler tarafından oyulmuş mağaralar görmek mümkündür. Kilise, konik bir döşemeyle çevrelenmiş sekizgen bir kubbeye sahiptir. Bu kubbe, bir zamanlar ustalıkla süslenmiş ikonostazlar barındırıyordu. Günümüzde bu eserler Tiflis'teki Gürcistan Güzel Sanatlar Müzesi'nde sergilenmektedir. Manastır, 11 ve 18. yüzyıllarda biraz değiştirilmiştir, ancak orijinal mimarisi büyük ölçüde korunmuştur. Şio-Mğvime kompleksinin merkezinde yer alan Yukarıdaki Kilise, ("zemo eklesia") Theotokosun ardından isimlendirilmiştir. Kral IV. Davit'in emriyle, kilisenin yapımına 12. yüzyılın başlarında başlanmıştır. Başlangıçta kubbeli kilise olarak inşa edilen yapı, yabancı istilalar sonucunda tahrip edildi ve 1678'de bazilika olarak yeniden inşa edildi. 12 ve 17. yüzyıllar arasında, Aziz Şio Mağarasının bitişiğinde bir yemekhane inşa edildi. Orta Çağ duvar resimleri ile süslenmiş 12. yüzyıldan kalma küçük bir şapel, yakınlardaki bir tepede bağımsız bir şekilde durmaktadır. 1937 yılında yapılan arkeolojik keşifte, yakınlardaki Şaltba köyünün manastır topluluklarına hizmet veren 2 km uzunluğunda bir su kemeri ortaya çıkarılmıştır. Su kemerinin, 1202'de, Tamar’ın meclisindeki bakanlardan biri olan Piskopos Chkondidili Anton tarafından yaptırıldığı kaydedilmiştir. Şio-Mğvime, kısa sürede Gürcistan'daki en büyük manastır topluluğuna dönüştü. Manastır, 6. yüzyılın sonunda 2.000 keşiş tarafından kullanılıyordu. Canlı bir kültürel ve dini merkez haline gelen manastır, Gürcistan Katolikosunun himayesinde kaldı. IV. Davit ("Kurucu Davit"), (1089-1125) manastırı bir kraliyet bölgesi yaptı ve manastırda düzenlemeler ("typicon") yapılmasını emretti. Diğer devletlerin yaptığı istilalarla beraber, Orta Çağ Gürcistan Krallığı çöküş dönemine girdi ve bunun sonucunda manastır eski popülerliğini kaybetmeye başladı. Gürcistan Kralı VIII. Giorgi, (r. 1446-1465) Şio-Mğvime ve topraklarını soylu Zevdginidze-Amilahvari ailesine verdi. Manastır, 1810'lu yıllara kadar bu aile tarafından mezarlık olarak kullanıldı. Manastır, 1614 ve 1616 yılları arasında Şah I. Abbas tarafından gönderilen istilacı Fars birlikleri tarafından yok edildi. Prens Givi Amilahvari, 1678'de manastırı yeniden inşa etti, ancak 1720'lerde Osmanlı'nın Gürcistan'ı işgal etmesiyle beraber, Şio-Mğvime bir kez daha yıkıldı ve topluluğunu büyük ölçüde kaybetti. Manastır, Prens Givi Amilahvari tarafından 1733 yılında bir kez daha inşa edildi, fakat manastır baskına uğradı ve rahipler iki yıldan kısa bir zamanda Farslar tarafından öldürüldü. Son olarak 19. yüzyılda, Şio-Mğvime restore edildi ve içi yenilendi, ancak Gürcistan'ın dinsel yaşamındaki geçmiş önemini ve rolünü asla geri kazanamadı. Bolşeviklerin yönetiminde, manastır kapatıldı, ama manastır günümüzde işlevseldir ve birçok hacıyla turisti kendine çekmektedir. 2019 Dünya Su Sporları Şampiyonası'nda yüzme - Erkekler 200 metre serbest 2019 Dünya Şampiyonası'nda erkekler 200 metre serbest yarışması, 22 ve 23 Temmuz 2019'da gerçekleştirildi. Sun Yang son şampiyondu ve unvanını korudu. Litvanya'dan Danas Rapšys yarışı ilk sırada bitirdi, ancak hatalı çıkış nedeniyle diskalifiye edildi. Madalya töreni sırasında Büyük Britanyalı Duncan Scott, kendisini bir kaybeden olarak niteleyen Çinli Sun Yang ile podyumu paylaşmayı reddetti. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 22 Temmuz'da saat 10:57'de yapıldı. Yarı finaller 22 Temmuz'da saat 21:12'de yapıldı. Final 23 Temmuz'da saat 20:02'de yapıldı. Rod Richards Roderick Richards (d. 12 Mart 1947 – ö. 13 Temmuz 2019), Galli siyasetçi. 2013 yılında İngiltere Bağımsızlık Partisi'ne katılmadan önce İngiltere Muhafazakâr Partisi'nde siyaset yapmayı sürdürdü. 1992'den 1997'ye kadar Galler'de Clwyd Kuzeybatı Parlamentosu'nda İngiltere Muhafazakâr Partisi'nden delege olarak görev aldı. Richards, Galler'deki ve Kuzey Galler’deki Galler Ulusal Meclisi'nde delege olarak görev yapmış aynı zamanda 1999'da kısa sure İngiltere Muhafazakâr Partisi Galler Bölgesi başkanlığı yapmıştır. Llanelli, Galler'de 12 Mart 1947'de doğan Galli siyasetçi Rod Richards 13 Temmuz 2019'da Penarth, Galler'de mücadele ettiği kanser hastalığına yenik düşerek 72 yaşında ölmüştür. 2019 Dünya Su Sporları Şampiyonası'nda yüzme - Kadınlar 200 metre serbest 2019 Dünya Şampiyonası'nda kadınlar 200 metre serbest yarışması, 23 ve 24 Temmuz 2019'da gerçekleştirildi. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 23 Temmuz'da saat 10:17'de yapıldı. Yarı finaller 23 Temmuz'da saat 21:14'te yapıldı. Final 24 Temmuz'da saat 20:17'de yapıldı. Avrupa E-yolu E4 Avrupa E-yolu E4 İsveç'ten Finlandiya sınırına giden, toplam uzunluğu 1.590 kilometre (990 mil) olan bir otoyoldur. Finlandiya'da bulunan kısmı sadece Tornio şehrindedir ve sadece 1 kilometre (0,62 mi) uzunluğundadır. İsveç kısmı, İsveç’in çoğundan geçer ve genellikle İsveç’in karayolu omurgası olarak kabul edilir, çünkü en büyük şehirlerinin birçoğunun çevresinden ve başkent Stockholm’den geçer. 2019 Dünya Su Sporları Şampiyonası'nda yüzme - Erkekler 400 metre serbest 2019 Dünya Şampiyonası'nda erkekler 400 metre serbest yarışması, 21 Temmuz 2019'da gerçekleştirildi. Son üç şampiyonanın şampiyonu Sun Yang, bu etkinlikte dünya şampiyonasında üst üste 4. şampiyonluğunu kazanarak unvanını başarıyla korudu. 1500 metre serbestte Grant Hackett ve 200 metre bireysel karışıkta Ryan Lochte'den sonra dünya şampiyonasında aynı etkinliği 4 kez kazanan üçüncü erkek yüzücü oldu. Yarışmadan önce, mevcut dünya ve şampiyona rekorları aşağıdaki gibiydi. Eleme serileri saat 10:16'da yapıldı. Final saat 20:02'de yapıldı. 2019 Dünya Su Sporları Şampiyonası'nda yüzme - Kadınlar 400 metre serbest 2019 Dünya Şampiyonası'nda kadınlar 400 metre serbest yarışması, 21 Temmuz 2019'da gerçekleştirildi. Yarışmadan önce, mevcut dünya ve şampiyona rekorları aşağıdaki gibiydi. Tablo, 2019'da Dünya Şampiyonası'nın başlamasına kadar en iyi sonuçları elde etmiş yüzücüleri içerir. Eleme serileri saat 11:22'de yapıldı. Final saat 20:33'te yapıldı. 2019 Dünya Su Sporları Şampiyonası'nda yüzme - Erkekler 800 metre serbest 2019 Dünya Şampiyonası'nda erkekler 800 metre serbest yarışması, 23 ve 24 Temmuz 2019'da gerçekleştirildi. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 23 Temmuz'da saat 11:05'te yapıldı. Final 24 Temmuz'da saat 20:02'de yapıldı. Avrupa E-yolu E05 Avrupa E-yolu E05, Birleşmiş Milletler uluslararası E-karayolu ağının bir parçasıdır. Greenock, İskoçya'nın güneyinden İngiltere'ye ve ardından Fransa'dan , İspanya'ya kadar uzanan batıdaki en uzun kuzey-güney yoludur. Güzergâh uzunluğundadır. 2019 Dünya Su Sporları Şampiyonası'nda yüzme - Kadınlar 800 metre serbest 2019 Dünya Şampiyonası'nda kadınlar 800 metre serbest yarışması, 26 ve 27 Temmuz 2019'da gerçekleştirildi. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 26 Temmuz'da saat 12: 05'te başladı. Final 27 Temmuz'da saat 21:25'te yapıldı. 2019 Dünya Su Sporları Şampiyonası'nda yüzme - Erkekler 1500 metre serbest 2019 Dünya Şampiyonası'nda erkekler 1500 metre serbest yarışması, 27 ve 28 Temmuz 2019'da gerçekleştirildi. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 27 Temmuz'da saat 11:17'de yapıldı. Final, 28 Temmuz'da saat 20:17'de yapıldı. Avrupa E-yolu E06 Avrupa E-yolu E06 (Norveççe: "Europavei 6", İsveççe: "Europaväg 6" veya basit bir şekilde E6) Norveç'ten geçen bir kuzey-güney yoludur ve İsveç'in batı kıyılarına gider. 3.088 km (1.919 mil) uzunluğundadır. 2019 Dünya Su Sporları Şampiyonası'nda yüzme - Kadınlar 1500 metre serbest 2019 Dünya Şampiyonası'nda kadınlar 1500 metre serbest yarışması, 22 ve 23 Temmuz 2019'da gerçekleştirildi. Son şampiyon Katie Ledecky idi, ancak hastalığı nedeniyle çekilmek zorunda kaldı. Yarışmadan önce, mevcut dünya ve şampiyona rekorları aşağıdaki gibiydi. Eleme serileri 22 Temmuz'da saat 11:23'te yapıldı. Final 23 Temmuz'da saat 20:10'da yapıldı. Avrupa E-yolu E07 Avrupa E-yolu E07, Pau, Fransa'dan Zaragoza, İspanya'ya giden uluslararası E-yolu ağının bir parçasıdır. Verona Kuşatması Verona Kuşatması, Gotlar Savaşı sırasında 541 kışında gerçekleşmiş muharebedir. Totila komutasındaki Ostrogotlar, sayıca üstün Bizans İmparatorluğu ordusuna karşı şehri başarıyla savunmuştur. Bizanslılar şehri yaklaşık 12.000 asker ile kuşattılar. Kuşatma sırasında, Ostrogot ordusunun yerel bir muhafızı Bizanslılar ile işbirliği yaptı ve şehre girmelerine izin verdi. Şehir dışına çekilmeye zorlanan Ostrogotlar, çoğu hala şehir dışında bulunan ve ganimetin "dağıtımı" hakkında tartışmakla meşgul olan düzensiz Bizans ordusundan faydalandı; Geçit hala açıkken, Ostrogothlar içeriye girip, Bizanslılar şehrin içindeyken saldırdılar. Zaten kentin içinde olan Bizanslılar bu yüzden kaçmak için "atlamak" zorunda kaldılar. Bizanslılar kuşatmayı kaldırdıktan sonra, Totila peşinden gitti ve onları Faventia Muharebesi'nde mağlup etti. Cezayir Ulu Camii Djamaa el Djazair ( , Cezayir Ulu Camisi olarak da bilinir) (), Cezayir'in başkenti Cezayir'de bir camidir. Dünyanın en yüksek minaresine sahiptir ve Suudi Arabistan'daki Mescid-i Haram ve Mescid-i Nebevi'den sonra dünyanın üçüncü büyük camisidir. Caminin inşaatı, Ağustos 2012'de Cezayir hükümetinin 1 milyar avroluk ihalesinin Çin Devlet İnşaat şirketi, China State Construction Engineering tarafından kazanılmasının ardından başladı. Tasarım Alman mimarlar KSP Juergen Engel Architekten ve mühendis Krebs und Kiefer International tarafından yapıldı. Cami, düşen petrol fiyatları nedeniyle bütçe kaygıları nedeniyle inşaatısürecinde gecikmelerle karşı karşıya kaldı. Proje üzerinde çalışmak üzere Çin, Cezayir ve diğer Afrika ülkelerinden yaklaşık 2.300 işçi görevlendirildi. Caminin inşaatı birçokları tarafından uzun süredir iktidarda olan başkan Abdelaziz Bouteflika saltanatının sembolü olarak görülüyordu. Cami bir alana oturuyor, Akdeniz'e bakmakta. Cemaatin ibadet ettiği salon 37.000 kişi kapasitesiye sahipken, tüm yapı 120.000 kişinin ibadetine ev sahipliği yapabilir ve 7.000 araçlık park yeri bulunmaktadır. Kompleks ayrıca bir Kur'an kursu, bir park, bir kütüphane, personel lojman alanı, bir itfaiye istasyonu, bir İslam sanatı müzesi ve Cezayir tarihi üzerine bir araştırma merkezi barındırıyor. Cami ayrıca ile Afrika'daki en yüksek minareye sahip. Ayrıca 37 katlı olan minarenin tepesinde bir gözlem alanı barındırıyor. Cami, 9 büyüklüğünde bir depreme dayanacak şekilde tasarlanmış ve yapı korozyona karşı özel olarak korunmuştur. Ana ibadet salonunun destek ayağı olarak hizmet eden 618 sekizgenkolonu ve uzunluğunda bir lazer sistemiyle oyulmuş kaligrafi yazı içermektedir. ibadethanenin kubbesi çapa ve yüksekliğe sahiptir. Vücut yapısı Vücut yapısı tıpta vücudun ne kadar su, ne kadar kemik, ne kadar kas, ne kadar yağ gibi bileşenlerden oluştuğunu ölçmeyi inceleyen uzmanlık alanıdır. Ölçümler birden fazla yöntemle mümkündür. Her birinin iyi ve kötü yanları vardır. : Tiflis Sioni Katedrali Sioni Meryem'in Ölümü Kilisesi (Gürcüce: სიონის ღვთისმშობლის მიძინების ტაძარი) Gürcistan'ın başkenti Tiflis'te yer alan bir Gürcü Ortodoks katedralidir. Kutsal Topraklar'daki belirli yerlerin isimlerini kiliselere vermek bir Orta Çağ Gürcü geleneğiydi, Sioni katedrali adını Kudüs'teki Zion Dağı'ndan almaktadır. Gürcistan'daki Sioni adını taşıyan diğer kiliselerden ayrılması için yaygın olarak Tiflis Sioni olarak adlandırılır. Tiflis Sioni Katedrali, Tiflis şehir merkezindeki tarihi "Sionis Kucha" (Sioni Caddesi) caddesinde konumlanmıştır. Kilisenin doğu cephesi, Kura Nehri'nin sağına bakmaktadır. Katedralin orijinali 6 ve 7. yüzyıllarda inşa edilmiştir. O zamandan beri yabancı işgalciler tarafından tahrip edilen yapı, birkaç kez yeniden yapılmıştır. Mevcut kilise, 17 ve 19. yüzyıllarda yapılan bazı değişikliklerle birlikte 13. yüzyıla dayanmaktadır. Sioni Katedrali, Kutsal Teslis Katedrali’nin 2004’te kutsanmasına kadar Gürcistan’ın Katolikos-Patriğinin konutu ve Gürcü Ortodoks Kilisesinin Ana Katedrali olmuştur. Orta Çağ Gürcü yıllıklarında yazdığına göre, bu bölgedeki orijinal kilisenin inşaatı 5. yüzyılda Kral Vahtang Gorgasali tarafından başlatılmıştır. Yüz yıl sonra, İberya (Kartli) prensi I. Guaram, 575 yılında, halefisi Adarnase tarafından 639'da tamamlanan yeni bir yapı inşa etmeye başlamıştır. Efsaneye göre, her iki prens de bu kiliseye gömülmüştür, ancak mezarlarına dair hiçbir iz bulunamamıştır. Bu kilise Araplar tarafından tamamen tahrip edilmiş, ve sonradan yeniden inşa edilmiştir. Katedral 1112 yılında, Kral Kurucu Davit tarafından tamamen yeniden inşa edilmiştir. Mevcut yapının temel unsurları bu döneme aittir. 1226'da, kilisenin kubbesi Celâleddin Harezmşah'ın emriyle yıkıldığı zaman kilise ağır görmüştür. Kilise, daha sonra tekrar tamir edilmiştir, ancak 1386'da Timur tarafından yapılan saldırılar sonucu yeniden hasar görmüştür. Sonrasında Kral I. Aleksandre tarafından bu hasarlar tamir edilmiştir. 17. yüzyıldaki Fars işgali sırasında yine hasar görmüştür. 1657'de, Tiflis Metropoliti, Elise Saginaşvili (ö. 1670), büyük ölçüde kubbeyi restore etmiş ve kilisenin güneyine bir şapel eklemiştir, ancak yapı bu kez de 1668 depremiyle tekrar tahrip olmuştur. Kartli'nin kral naibi, "batonişvili" (prens) VI. Vahtang, 1710 yılında kubbe ve katedral duvarlarının restorasyonlarını gerçekleştirmiştir. Bununla birlikte, kilise 1795'te Perslerin işgali nedeniyle tekrar zarar görmüştür. 1850 ve 1860 yılları arasında, Rus ressam ve general Knyaz Grigori Gagarin (1810-1893) ilginç bir duvar resimleri dizisi oluşturduğunda katedralin içi farklı bir görünüm kazanmıştır, bu süreçte birçok Orta Çağ freski kaybolmuştur. Batı duvarındaki duvar resimlerinin bir kısmı, 1980'lerde Gürcü sanatçı Levan Tsutskiridze tarafından yapılmıştır. İkonostasis taşının tarihi 1850'li yıllara dayanmaktadır. Taş, 1795'te kiliseye yapılan Pers işgali sırasında yanan ahşap ikonostasisin yerine konmuştur. Sunakın solunda, saygı gösterilen "asma haç" vardır. Bir söylentiye göre, bu haç Azize Nino tarafından yapılmıştır. Azize Nino, 4. yüzyılın başlarında Kafkasya'ya Hristiyanlığı yaymak için gelmiş Kapadokyalı bir kadındı. Kral III. Vahtang, 14. yüzyılın başlarında, kendi rölikerini kiliseye bağışlamıştır. Sioni Katedrali, Rus İmparatorluğu'nun resmi olarak Gürcistan'ı topraklara kattığını bildiren ilk bildirinin yayınlandığı yerdir. 12 Nisan 1802'de, Gürcistan'daki Rus Tümgeneral Karl von Knorring, Gürcü soylularını Katedral'de toplamıştır. Katedral, sonrasında Rus birlikleri tarafından kuşatılmıştır. Soylular, Rus İmparatorluk tacı için yemin etmeye zorlandılar; kabul etmeyen gözaltına alındılar. Sioni Katedrali, Sovyetler dönemi boyunca kullanıldı. Katedral, 1980 ve 1983 yılları arasında kısmen yenilenmiştir. Sioni Katedrali, yazıtlı haç tasarımının tipik bir Orta Çağ Gürcü kilise mimarisi örneğidir. Bu haç tasarımına, doğu cephesindeki çıkıntılı çokgen apsisler eşlik etmektedir. Katedralin yapımında kullanılan sarı tüf, Tiflis'in güneybatısındaki Bolnisi kasabasından gelmektedir. Kilisenin cepheleri genel olarak az süslemenin olduğu basit bir tasarıma sahiptir. Bununla birlikte, kilisenin batı cephesinde, zincirlenmiş bir aslan ve bir haçın, kuzey cephesinde ise bir melek ve azizlerin alçak kabartma oymaları vardır. On altı pencerenin hepsinde oyulmuş süslenmiş çerçeveler vardır. Katedralin kuzeyinde, avlu içinde, 1425 yılında Kral I. Aleksandre tarafından yeniden yaptırılmış bir saat kulesi bulunmaktadır. Üç katlı olan saat kulesi, diğer yapılardan bağımsızdır. 1795'te Persler tarafından büyük ölçüde tahrip edilen kule, 1939'da bugünkü durumuna getirilmiştir. Caddenin karşısında üç katlı başka bir çan kulesi daha vardır; bölgedeki ilk Neoklasik Rus mimarisi örneklerinden biridir. 1812 yılında tamamlanan çan kulesinin yönetimi için, Rus İmparatorluğu adına Gence'yi fetheden Pavel Tsitsianov görevlendirilmiştir. Gence'yi fethinden dolayı ödül olarak kazandığı parayı kilisenin yönetimi için kullanmıştır. Sioni Katedrali, tanınmış kilise görevlerinin mezarı olarak kullanılmaktadır. Gürcistan'daki 20. yüzyıl patrikleri ve ekonomik ve politik figür Giorgi Maisaşvili bu kişilerden bazılarıdır: Faventia Muharebesi Faventia Muharebesi, Gotlar Savaşı (535-554) sırasında Faventia (modern Faenza) yakınlarında 542 baharında gerçekleşmiş muharebedir. Kral Totila'nın komutasındaki bir Ostrogot ordusu, generaller Constantian ve Alexander komutasındaki Bizans kuvvetlerini dağıtırken, Bizans'ın İtalya'yı yeniden ele geçirmesine karşı Got direnişin direnişinin başlangıcı olmuştur. Muharebeden önce, devasa Got Valaris, herhangi bir Bizanslının kendisiyle teke tek mücadele etmesini istedi. Valaris, kendisi de ölümcül şekilde yaralanan Bizans askeri Artabazes tarafından katledildi. Prokopius'a göre, muharebe sırasındaki kilit an, Bizans'ın arka tarafının, yaklaşık 300 kişilik Ostrogot süvarisi tarafından şiddetle saldırıya uğradığı zamandır. Bagnatica Bagnatica İtalya'nın Lombardiya bölgesine bağlı Bergamo ilinde bulunan bir komündür. Komünün nüfusu 1 Ocak 2018 tarihi itibarıyla 4,317'dir. Mucellium Muharebesi Mucellium Muharebesi, Gotlar Savaşı sırasında Bizans İmparatorluğu ile Ostrogotlar arasında 542 yılında Mugello yakınlarında gerçekleşmiş muharebedir. Floransa kuşatmasını kaldıran Totila liderliğindeki Ostrogotlar sayıca üstün Bizans güçlerini takip edip, yendiler. 542 Baharında Faventia