nesne kalıcılığı kavramını edinmiştir. Daha önce sakladığınızda unutup aranmadığı topunu aranmaya başlaması, nesne kalıcılığını edindiğinin bir göstergesidir. 0-2 yaş döneminin sonuna doğru basit zihinsel etkinlikler göstermeye başlar. Örneğin, basit sorunlarla karşı karşıya kaldığında ya da karşı karşıya bırakıldığında önceki deneyimlerinden yararlanarak, yahut başkalarından yardım isteyerek onları çözmeye çalışır. Deliği tıkandığı için süt akıtmayan biberonunu sallayarak sütün yeniden akmasını sağlamaya uğraşır. Başaramadığında da ağlayarak annesine beden dilinin eşliğinde çıkarabildiği birkaç ses dizisini de ekleyerek derdini aktarır. O artık düşünmeye başlamıştır. İnsan dili de yavaş yavaş kullanmaya başladığı 2 yaş sonrasında, eylemler yoluyla öğrenmeden kavramlar yoluyla öğrenme evresine geçer. Çocuğun dili kullanmaya başlaması onun kavramlaştırarak düşünme, yani sembolik düşünme becerilerini geliştirir. 7 yaşa kadar uzanan 2 yaş sonrası evre, yaparak yaşayarak eylemler yoluyla öğrenmeden, kavramlar yoluyla öğrenmeye geçilen evredir. İşte anadilinin bireyin bilişsel gelişimi açısından önemi de tam bu noktadan itibaren belirginleşmeye başlar. Bilişsel olarak kavramlar yoluyla öğrenmeye geçiş evresi, dilin de yavaş yavaş kullanılmaya başladığı evredir. Bu bağlamda, bu evrede, kavramların zihinde bütünüyle yapılandırıldığı söylenemez. Kavramların zihinde bütünüyle yapılandırılabilmesi bilişsel gelişimin sonraki evlerinde gerçekleşebilecektir. Bu durumun temel nedeni, bilişsel gelişimin bu aşamasında daha henüz somut nesneler ve olaylar arasındaki mantıksal ilişkilerin kavranamaması, soyut biçimde mantık yürütme, soyut önermeler arasında mantıksal ilişki kurma ve bu ilişkileri test etme eylemlerinin gerçekleştirilememesidir. Somut nesneler ve olaylar arasındaki mantıksal ilişkiler, Piaget'nin somut işlemler evresi olarak adlandırdığı, bilişsel gelişimin 7-12 yaş aralığını kapsayan evresinde anlaşılır hale gelir. Soyut biçimde mantık yürütme, soyut önermeler arasında mantıksal ilişki kurma ve bu ilişkileri test etme eylemleriyse normal olarak 12 yaş ve sonrasında ulaşılması beklenen ve yine Piaget’nin biçimsel/işlemsel evre olarak adlandırdığı evrenin karakteristik eylemleridir. Bilişsel gelişim sürecinde anadilinin yüklendiği temel rol eylemsel öğrenmeden, kavramsal öğrenmeye geçiş açısından belirginleşir. Bilişsel gelişimi, yukarıda ana hatlarıyla betimlenen evreler açısından içeriklendirdiğimizde, anadilinin bu süreçteki rolü nedir ve hangi nedenle bu rolü yüklenebilmektedir soruları aklımıza gelecektir. Bilişsel gelişim açısından anadilinin yüklendiği temel rol, eylemsel öğrenmeden, kavramsal öğrenmeye geçiş olgusu üzerinde yoğunlaşmamıza neden olmaktadır. Kavramlarla öğrenme, doğal olarak kavram öğrenme eyleminin gerçekleştirilmesini gerektirir. Dil kavramların sembolik taşıyıcısıdır. Yani, kavramların adlandırılmasını ve dolayısıyla sembolleştirilerek zihinde depolanmasını sağlar. Bu özelliği nedeniyle, bireyin etkileşimde bulunduğu toplumsal çevrenin kendi ürettiği kültürel değerleri, düşünce, inanç ve duyuş özelliklerini kavramlaştırarak ona sunmasında temel araçtır. Bu durumda, dil ve elbette insanın daha ana karnında etkileşime girdiği anadili, kavramlarla öğrenme evresinde doğal bir bilişsel uyaran durumundadır. Kısaca, kavramsal öğrenme bilişsel gelişimin bir göstergesidir ve anadili doğası gereği insanın normal koşullar altında bilişsel olarak bu gelişimi gösterebilmesini sağlayan temel araçlardan biridir. Anadili öğretimi ortamları yalnızca dil becerilerinin geliştirildiği ortamlar değildir. Bu ortamlar bireyin bilişsel gelişimi ile uyumlu olarak bu gelişimi destekleyici, güdüleyici donanımları dil malzemesi aracılığıyla ona sunan/sunması gereken planlı öğretim ortamlarıdır. O halde, kavramlarla öğrenme, kavram öğrenme ve sonrasında kavramlaştırma eylemleri anadili öğretimi ortamlarının hedef davranışlarının çerçevesini çizen niteliktedir. Böyle yaklaşıldığında, anadili öğretimi ortamlarında temel hedef olarak kavram öğretimi hedefi belirginleşmektedir. Bu saptama bizi, anadili öğretimi ortamları için aşağıdaki düzlemlere yönlendirmektedir. The Devil's Disciple The Devil's Disciple 1959 yapımı film. George Bernard Shaw'ın aynı adlı oyunundan uyarlanmıştır. Başrollerde Burt Lancaster, Kirk Douglas ve Laurence Olivier oynamaktadır. Bu filmdeki rolüyle Olivier, BAFTA'ya aday gösterilmiştir. Gökçukur, Eşme Gökçukur, Uşak ilinin Eşme ilçesine bağlı bir köydür. Uşak iline 79 km, Eşme ilçesine 15 km uzaklıktadır. Güllübağ, Eşme Güllübağ, Uşak ilinin Eşme ilçesine bağlı bir köydür. Yerleşimden, 1890 yılı Aydın Vilâyet Salnâmesinde, "Çakal" adıyla Saruhan Sancağının Eşme kazasına bağlı bir köy olarak bahsedilmiştir. 1935 yılı nüfus sayımında da "Çakal" adıyla bahsedilen yerleşim ilerleyen yıllarda günümüzdeki adını almıştır. Uşak iline 72 km, Eşme ilçesine 8 km uzaklıktadır. Köyü yerleşiminin hemen kuzeyinde inşa edilmiş Güllübağ göleti bulunmaktadır. Ã‡orap Çorap, ayağa giymek için örülen giysi. Elde ve yuvarlak örme makinesinde örülür. Yuvarlak örgü makineleri iki çeşit olup, tek silindirli ve çift silindirli diye adlandırılırlar. Tek silindirli bilgisayar teknolojisiyle donatılmış makinelerin çorapları piyasada en çok bulunan çorap çeşididir. Bunun sebebi bilgisayarda çizilen desenleri ve bu desenlerin çok renkli olabilmeleridir. Son teknoloji kullanarak çorap örülürken fotoğrafınızı, isminizi, kartvizitinizi desen olarak örmeniz mümkündür. Çorap sözcüğü, Farsça kökenlidir. Farsça "gorab" sözcüğü, Arapçaya "curab" ve buradan da Türkçeye "çorap" olarak geçmiştir. Türkçeden de Balkan dillerine girmiştir. Eski Yunanların giydiği "skyhos" yani ayağa dolanan bir postttan yapılan hafif ayakkabılar, Romalılar zamanında, Büyük Britanya adalarının işgali sırasında buraya taşındığında çizmenin içine giyilerek ayaklarının korunabileceğini gören Anglosaksonlarca benimsendi. Avrupa'nın güneyinde uzun çorapların kadınlar için olduğu kabul edilirdi. Bunun yanında Katolik Kilisesi, beyaz ketenden diz üstüne çıkan çorapları papazların tören giysisi olarak kabul etmişti. 14. yüzyılda çoraplar ve pantolonlar aynı amaçla giyilmeye başlanmıştı. Pantolon yerine geçen uzun ve dar çoraplar erkekler tarafından tercih edilmekteydi. El örgüsü çoraplarsa, günümüzdeki biçimini 17. yüzyılda almıştı. 1920'lerde kadın giyisilerinin etek boylarının kısalması sonrasında bacaklar ve bunlara giyilen çoraplar görünür hale geldi. Bu dönemde şeffaf çoraplar ipek ya da suni ipekten imal edilmekte ve uyluğun üst kısmında sonlanmaktaydı. 1930'lardan sonra bu çorapların yapımında naylon kullanılmaya başlandı. Bu tarihten sonra kadın giyiminin değişmez bir parçası haline gelen naylon çoraplar popülaritelerini 1960'lara dek sürdürdü. Külotlu çorap ilk kez Amerika'da Allen Gant Senior tarafından 1959'da icad edilmiş ve Kuzey Carolina'da Glen Raven Mills şirketi tarafından üretilmişitir. Geliştirilen dairesel örme makinaları hem el işçiliğini azaltmış hem de dikişsiz çorapların yapımını olanaklı kılmıştır. Glen Raven Mills şirketi 1965'te ilk dikişsiz külotlu çorabı piyasaya sürmüştür. Külot ve çorabı birleştiren bu giyisi büyük ilgi görmüş ve özellikle tetiklediği mini etek modası ile birlikte 1960'larda büyük bir hızla yayılarak naylon çorabın yerini almıştır. Külotlu çorabın yayılması korse ve jartiyer kullanımının da azalmasına yol açmıştır. Aynı dönemde Spandex veya Elastanın icadı külotlu çorabı daha rahat kullanışlı ve şık bir hale getirmiştir. Külotlu çorabın kullanımda olan pek çok çeşidi mevcuttur. Çorabın saydamlığı denye cinsinden ifade edilir ve 5 denyeden (görünmez ya da çok ince) 15-20 denye (standart şeffaf), 40 denye (yarı opak) ve 80 denye (opak) ve 120 denyeye kadar (kalın opak) cinsleri mevcuttur. Yine kullanılan iplik ve boyaya göre parlak ya da mat olarak da sınıflanabilir. Daha ince görünüm sağlayabilmek amacı ile külot bölgesi daha sıkı dokunmuş korseli (control top) modelleri, kalça bölgesini toparlayan (lifter) modelleri mevcuttur. mini etek ve şortlarla ya da mayo ile giyilmek üzere dikişsiz ve külot bölgesi aynı dokuda üretilen bele kadar şeffaf (seamless, sheer to the waist) ve açık ayakkabılarla kullanılmak üzere parmak bölgesi kuvvetlendirilmemiş modelleri de vardır. The Moon and Sixpence (film, 1942) The Moon and Sixpence, 1942 yapımı film. W. Somerset Maugham'ın aynı adlı romanından uyarlanmıştır. 1959 yılında televizyon uyarlaması da, (The Moon and Sixpence (TV)) çıkmış ve başroldeki Laurence Olivier'e Emmy kazandırmıştır. Akifer Ekonomik olarak önemli miktarda suyu depolayabilen (yüksek permeabiliteli) ve yeterince hızlı taşıyabilen (iletken) geçirimli jeolojik birimlerdir. Akiferler, yer altı sularını tutması ve çekilebilmesi için, yüksek porozite (gözeneklilik) ve permeabiliteye (geçirgenlik) sahip olmalıdır. Pekişmemiş kumlar ve çakıllar, kum taşları, konglomeralar, kireç taşları, dolomitler, bazalt akıntıları, çatlaklı plütonik ve metamorfik kayaçlar akifer olarak nitelendirilen kayaçlardır. Su taşır ve yavaş iletir. Gözenekli ancak yarı geçirimlidir. Örn. siltli kum, killi ince kum. Boşluksuz olan ya da kısmen boşluklu olduğu halde bu boşlukların su taşıyacak nitelikte olmamasından su bulundurmayan kütlelere akifüj denir. Örneğin; granit, kristalen kayaçlar. Geniş gözeneklilik kapasitesine sahip ve su içeren, fakat suyu bırakmayıp tutan birimlere ise akiklüd denir. Bu birimler akiferleri üstten ve alttan sınırlayarak akifere çeşitli nitelikler (serbest, basınçlı ya da sızdıran) kazandırır. Örneğin; kil-silt Üzerinde geçirimsiz bir örtü bulunmayan akifere serbest akifer denir. Serbest akifer üst kısmını sınırlayan suyun yüzeyine ise su tablası denir. Bu tip akiferlerde beslenme üstteki tüm yüzey kesimlerden meydana gelir. Bir akifer üstten ve alttan geçirimsiz bir katman ("akiklüd") tarafından sınırlanıyorsa "artezyen" (basınçlı akifer) olarak nitelendirilir. Bu tip akiferlerde beslenme sadece üstteki geçirimsiz birimin olmadığı ya da aşındığı kesimlerden meydana gelir. Akiferin beslenme alanı üstteki geçirimsiz katmandan daha yüksekte olduğu zaman, beslenme alanındaki su tablası da daha yüksekte olur ve akifer basınç altında kalır. Bu tip akiferlerde açılan sondaj kuyuları içerisinde akiferin beslenme alanı yükseltisine bağlı olarak, yer altısuyu kuyu içerisinde yükselir, bazen de kendi basıncı ile yüzeye fışkırır. Bu tür akifere artezyen akifer, kuyu da artezyen kuyusu olarak tanımlanır. Bir basınçlı akiferin ("artezyen" sistemi) gelişmesi için üç jeolojik koşulun bulunması gerekir; Artezyene "kaptif naplar" da denilir. Yer altı suyunun iki geçirimsiz birim arasındaki geçirimli birimde oluşturduğu düzeye piezometrik veya potansiyometrik seviye denilir. Kayaçların içerisinde basınçlı akifer oluşabilmesi için ; Beslenme alanındaki su tablası yüksekliği ile kuyunun beslenme alanına olan uzaklığı, bir kuyuda artezyen (basınçlı) suyun çıkacağı düzeyi belirler. Akiferde sürtünme olmaz ise, artezyen akiferden gelen kuyu suyu artezyen basınç yüzeyine kadar yükselecektir. Bununla beraber sürtünme, akifer suyunun basıncını bir miktar düşürür ve sonuçta su düzeyi yükselir. Bu olay basınç yüzeyinin eğimli olmasından kaynaklanır. ABD'de en iyi bilinen artezyen sistemlerinden biri Güney Dakota'dan güneye doğru orta Teksas'a kadar uzanır. Bu sistemdeki suyun büyük kısmından sulamada yararlanılır. Bu artezyen sisteminin akiferi Dakota Kumtaşıdır. Basınçlı akifere örnek olarak Florida akifer sistemini örnek verebiliriz. Burada erime etkisi ile genişlemiş ve birbiriyle bağlantılı olan çok sayıda mağara, kırık yapıları ve diğer açıklıklar barındıran Tersiyer yaşlı karbonat kayaçları bulunur. Bu karbonatlar, beslendikleri eyaletin kuzeybatı ve orta kesimlerinde yüzeye çıkmakta olup daha genç çökellerle üzerlendiği Atlantik ve Körfez kıyılarına doğru eğimlidir. Şeyllerle ara tabakalı olan karbonatlar birlikte basınçlı akifer ve akiklüd serisi oluştururlar. Ayrıca çöllerdeki vahalar da yaygın artezyen kaynaklarıdır Alttan ve üstten yarı geçirimli birimle sınırlanan akiferlerdir. Yer altı suyu basıncı atmosferik basınçtan daha yüksektir. O nedenle su tablası yerine piyozometrik düzeyden söz edilir. Serbest akiferin üzerinde doygun olmayan kuşakta mercek şeklindeki geçirimsiz seviyeler üzerindeki gözenekli kısımda yer altı suyunun toplanarak oluşturduğu akifer türüdür. Üzerindeki su tablasına ise tünek su tablası denir 1. "Beslenme unsurlarÄ±" 2. "Boşalma unsurları" Kalman Filtresi Kalman Filtresi, durum uzayı modeli ile gösterilen bir dinamik sistemde, modelin önceki bilgileriyle birlikte giriş ve çıkış bilgilerinden sistemin durumlarını tahmin edilebilen filtredir. Macar asıllı Amerikan matematiksel sistem teoristi Rudolf Kalman tarafından bulunmuştur. Gözlemleme teorisi; karar verilen bir bakış açısı temelinde, sistemin durum tahmini için izlenecek bir yoldur. Eğer sistemin stokastik veya rastgele gürültülü yönü hesaba katılırsa minimum varyans tahmini veya Kalman Filtresi çok uygun olmaktadır. Kalman Filtresi, geleneksel tahmin edicilerde olduğu gibi filtreleme özelliğine rağmen, sistemin ölçülemeyen durumlarını tahmin etmek için de çok güçlü ve yeteneklidir. Kalman Filtresi, 1960'lardan sonra araç navigasyonu başta olmak üzere (havacılık uygulamaları tipik olmasına rağmen, başka uygulama alanlarında da) kullanılan ve sistemin durumu hakkında optimize edilmiş bir tahmin sağlayan bir algoritmadır. Algoritma, gürültülü bir gözlem veri akışı (tipik olarak, sensör ölçümleri) üzerinde gerçek-zamanlı, özyinelemeli çalışarak hatayı en aza indirecek şekilde filtreleme yapar ve sistemin fiziksel karakteristiklerinin modellenmesi ile üretilen gelecek durumun matematiksel tahminine göre optimize eder. Model tahmini, gözlem ile karşılaştırılır ve bu fark, Kalman kazancı olarak bilinen bir çarpan ile ölçeklendirilir. Bu daha sonra sıradaki tahminleri iyileştirmek için modele bir girdi olarak geri beslenir. Kazanç performansı iyileştirmek için ayarlanabilir. Yüksek kazanç değerleri kullanılırsa, filtre çıkışı gözlemleri daha yakından takip eder. Düşük kazanç değeri kullanıldığında filtre model tahminlerini daha yakından takip eder. Yöntem, gerçek bilinmeyen değerlere, tek bir ölçüme veya sadece model tahminlerine dayanarak elde edilebilecek tahminlerden daha yakın tahminler üretmek için kullanılmaktadır. Her bir zaman adımında, Kalman Filtresi, gerçek bilinmeyen değerlerin tahminlerini belirsizlikleriyle (uncertainty)) beraber üretir. Sıradaki ölçümün sonucu gözlendiğinde, bu tahminler, belirsizliği düşük tahminlere daha fazla ağırlık vererek, ağırlıklı ortalama ile güncellenir. Teorik bir bakış açısından, Kalman Filtresi'nin ana varsayımı alttaki sistemin doğrusal dinamik bir sistem olduğu ve tüm hataların ve ölçümlerin Gaussian dağılımına (sıklıkla çok değişkenli Gaussian dağılımı) sahip olduğudur. Yönteme eklentiler ve genelleştirmeler de geliştirilmiştir. Alttaki model Hidden-Markov-Modeli'ne benzeyen bir Bayesian modelidir ancak gizli-değişkenlerin durum uzayı devamlıdır ve tüm gizli ve gözlenen değişkenler'in dağılımı Gaussian'dır. Kalman filtresi sensör füzyonu ve veri füzyonu için kullanılır. Tipik olarak, gerçek zamanlı sistemler bir sistemin durumunu elde etmek için tek bir ölçüm yapmak yerine birçok ardışık ölçüm üretir. Bu birçok ölçüm daha sonra o zaman anında sistemin durumunu üretmek için matematiksel olarak birleştirilir. Örnek bir uygulama olarak, bir kamyonun yerini hassas olarak belirleme problemini düşünün. Kamyona pozisyon tahminini birkaç metre ile sağlayabilen bir GPS birimi takılabilir. GPS tahminleri gürültülüdür; okumalar, her zaman gerçek pozisyonun birkaç metre yakınında olmasına rağmen, hızlıca etrafta zıplayabilir. Kamyonun pozisyonu, direksiyon dönüşleri ve direksiyonun açısını izleyerek, hızı ve yönü zamana göre entegre ederek de tahmin edilebilir. Bu teknik parakete hesabı olarak bilinir. Tipik olarak, parakete hesabı kamyonun yeri hakkında çok yumuşak bir tahmin sağlayacaktır, ancak küçük hatalar biriktikçe sapacaktır. Ayrıca, kamyonun fizik kurallarını takip etmesi de beklenir, yani pozisyonunun hızıyla orantılı olarak değişmesi beklenir. Bu örnekte, Kalman filtresinin iki ayrı fazda çalıştığı düşünülebilir: tahmin et ve güncelle. Tahmin etme fazında, kamyonun eski yeri Newton'ın hareket yasaları göre değiştirilecek, (dinamik veya "durum değiştirme" modeli) ayrıca gaz pedalı ve direksiyon tarafından üretilen tüm değişiklikler katılacak. Sadece bir pozisyon tahmini hesaplanmayacak, ancak yeni bir kovaryans da hesaplanacaktır. Belki de kovaryans kamyonun hızı ile orantılıdır; çünkü yüksek hızlarda parakete hesabının hassaslığından daha az eminiz ancak çok yavaş hareket ettiğinde bayağı eminiz. Sonra, güncelleme fazında, kamyonun pozisyonunun bir ölçümü GPS biriminden alınır. Bu ölçümle beraber bir miktar belirsizlik de gelir ve bunun koyaryansının önceki fazdan gelen tahminin kovaryansına oranı, yeni ölçümün güncellenen tahmini ne kadar etkileyeceğini belirler. İdeal olarak, parakete hesabı tahminleri gerçek pozisyondan uzaklaştıkça, GPS ölçümleri pozisyon tahminlerini gerçek pozisyona doğru, hızlıca değişim ve gürültülü olmayacak şekilde çeker. Güneyköy, Eşme Güneyköy, Uşak ilinin Eşme ilçesine bağlı bir köydür. Uşak ili merkezine 80 km mesafede bulunan Zahman köyünden ayrılan bir grup Eşme ilçesine bağlı bu köyü kurmuştur. Zeybekler, Osman Kaya, Arap Mehmet Güneyköyü kuran grup içinde yer almışlardır. Köyün ilk muhtarı da Arap Mehmet'tir. Yunan işgalinin sona erdiği günlerde tüm kayıtlar yakıldığı için resmi nitelikte fazla bir belge bulunmamaktadır. Yerleşimden, 1890 yılı Aydın Vilâyet Salnâmesinde, Güney adıyla Saruhan Sancağının Eşme kazasına bağlı bir köy olarak bahsedilmiştir. Kütahya'nın bir ilçesi olan Uşak, 15.07.1953 tarihinde il olmuştur. Yine aynı tarihte (1926 yılına kadar Saruhan) Manisa ilinin bir ilçesi olan Eşme de Uşak iline bağlanmıştır. Uşak iline 74 km, Eşme ilçesine 10 km uzaklıktadır. Köyün hemen güneyinde İzmir-Uşak demiryolu geçmektedir. Köyün ilk kurulduğu yer ormanlık bir dağ eteği olmasına rağmen sosyal baskı neticesinde bugün ormandan yoksundur. Köyden demiryolu geçmesi ile birlikte zamanında hayvancılık ve tarım tamamen bitmiş, tüm köy halkı demiryolundan geçinir olmuştur. Köyün batısında, Dibeklidere üzerinde sulama amacıyla inşa edilen Güneyköy göleti bulunmaktadır. The Moon and Sixpence (TV) The Moon and Sixpence W. Somerset Maugham'ın aynı adlı romanından uyarlanan bir televizyon filmidir. Yönetmenliğini Robert Mulligan'ın yaptığı bu 1959 yapımı film, Laurence Olivier'in Amerikan televizyonlarıyla ilk tanışmasıdır. Bu dizi yönetmenine ve başrol oyuncusuna Emmy kazandırmış, ayrıca bir de Peabody ödülü almıştır. W. Somerset Maugham William Somerset Maugham (d. 25 Ocak 1874 - ö. 16 Aralık 1965) İngiliz oyun, hikâye ve roman yazarı. Çağdaşlarının modernist akımın etkisinde yazdığı bir dönemde daha sade bir tarz seçti. Yazdığı oyunların sıkça sahnelenmesi sayesinde popüler bir yazar haline geldi. Birçok eseri film olarak da uyarlandı. 1947'de Maugham Somerset Maugham ödülü'nü başlattı. Bu ödül yaşı otuz beşin altında olan ve bir önceki yıl bir edebiyat eseri yayınlayan en iyi İngiliz yazarına veriliyordu. Şu ana kadar bu ödülü kazananlar arasında V.S. Naipaul, Kingsley Amis, Martin Amis ve Thom Gunn bulunmaktadır. Ölümünden sonra yazar teliflerini "Kraliyet Edebiyat Fonu"na bağışladı. Maugham, babasının İngiliz elçiliğinde çalıştığı Paris'te doğdu. Fransızca'yı anadili olarak öğrendi. 8 yaşında annesini, 10 yaşında babasını kaybetti. Babasının vefatından sonra İngiltere'ye gönderildi. Bakımını amcası üstlendi. 16 yaşında Almanya'ya giderek, Heidelberg şehrinde edebiyat ve felsefe öğrenimi gördü. İngiltere'ye döndükten sonra tıp öğrenimine başladı. Başyapıtı sayılan "Of Human Bondage" adlı eserinde kendi yaşam öyküsünü anlatmıştır. Berlin UluslararasÄ± Film Festivali Berlin Uluslararası Film Festivali Venedik ve Cannes festivalleri ile birlikte Avrupa'nın önde gelen film festivallerindendir. Berlinale olarak da bilinir. 1951 yılından beri düzenlenmektedir. Her yıl Şubat ayında gerçekleştirilir. Ödüller Altın ve Gümüş ayılardır. (Ayı Berlin şehrinin sembolüdür.) Açılışı Berlin'deki Marlene-Dietrich-Platz 1'de bulunan Berlinale Palast'ta yapılır. Kabuterimon "Ana madde":Digimon macera karakterleri listesi Kabuterimon (Japonca: カブテリモン), Digimon adlı çizgi dizideki hayali bir karakterdir. Tıpkı bir gergedan böceğine benzer. Üstün seviyeye geçtiğinde tam bir gergedan böceği olacaktır. Mega patlama adlı bir saldırısı vardır. Biyomon Biyomon, Digimon çizgi filminin 1. ve 2. sezonlarında Sora Takenouchi'nin Digimonudur. Biyomon pembe renkli mavi kulak ve kuyruğa sahip bir ateş digimonudur. Bazı durumlarda Sora'nın Digivice çalışır ve evrim geçirir. ("Örn.: Sezon 1'in 3. bölümünde Seçilmiş Çocuklara bir Meramon saldırmıştı o zaman Digivice çalıştı"). Evrim sonrası Birdramon'a dönüşür. Tehlike geçince tekrar eski haline dönüşür. Biyomon'un Spiral Twister adlı saldırısı vardır. Bu saldırıda Biyomon havalanıp kanatlarını çırpar. Daha sonrasında kanatlarının arasından yeşil bir ateş çıkartır. Bu saldırıya sihirli ateş de denebilir. Diğer saldırısı ise "Pecking Attack" adındadır. Bu saldırıda düşmanı gagalar. Lions Clubs International Lions Clubs International veya Lions Kulübü, 1917'de ABD'nin Illinois eyaletine bağlı Chicago kentinde, Melvin Jones tarafından kurulan sivil hizmet kulübüdür. Amacı, dünya halkları arasında "geniş bir anlayış ve hoşgörü" ruhunu yaymak, iyi yönetim ve iyi yurttaşlık bilincini geliştirmek ve medeni, sosyal, ticari ve ahlaki konulara halkın ilgisini çekmektir. Yaklaşık 200 ülkedeki toplam 1.35 milyon üyesi olan 45,000 kulüple dünyanın en büyük hizmet kulüplerinin arasındadır. . Lions kulüplerinin merkezi, ABD'de, Illinois eyaletinin Oak Brook kentindedir. LIONS'un anlamı şudur : "Özgürlük Anlayış Ulusumuzun Güvenliğidir. "Bu and her toplantı öncesi Türk Bayrağı önünde tekrar edilir. Ventôse Kararları Fransız İhtilali (1789) sırasında, devrime karşı kişilerin mal ve mülklerine el konarak yoksul vatanseverlere dağıtılmasını sağlayan yasalardır. Bazı tarihçilerce ihtilalin getirdiği toplumsal demokrasinin en radikal ifade şekli olarak kabul edilen bu yasalar, Kamu Güvenliği Komitesi üyelerinden olan Louis de Saint-Just'ün önergesi üzerine Konvansiyon tarafından 2. yılda, 8-13 Ventôse'de, 26 Şubat - 3 Mart 1794 tarihleri arasında çıkarılmıştır. Yönetimin halkın sınınflarının desteğini kazanmak için başvurduğu bir siyasî önlem niteliğinde olmasına karşın, halkın en önemli ihtiyacı olan yiyecek sorununa bir türlü çözüm getiremediği için, Ventôse Kararları da amacına ulaşamamıştır. Hiçbir zaman yürürlüğe de konmayan kararlar, Robespierre'in devrildiği, 27 Temmuz 1794 tarihli Thermidor Ayaklanması'ndan sonra tamamen rafa kaldırılmıştır. Venedik Film Festivali Venedik Film Festivali, dünyanın en eski film festivalidir. 1932 yılında "Esposizione Internazionale d'Arte Cinematografica" adıyla başlamıştır ve o tarihten bu yana her yıl Ağustos sonu ya da Eylül başında Venedik'teki Lido adasında gerçekleştirilmektedir. Dünyanın en prestijli film festivallerindendir ve Venedik Bienali'nin bir parçasıdır. Festivalin başlıca ödülleri en iyi filme verilen Leone d'Oro (Altın Aslan) ve en iyi erkek ve kadın oyunculara verilen Coppa Volpi'dir (Volpi Kupası). Venet lehÃ§eleri Venet lehçeleri, İtalyancanın, İtalya'nın kuzeydoğusunda konuşulan lehçelerinden oluşan bir gruptur. Venedik, Treviso, Padova ve Verona lehçelerini kapsar. I. Urbanus Papa Aziz I. Urbanus (d. ?? Roma, Roma İmparatorluğu (günümüzde İtalya) - ö. 23 Mayis 230, Roma Roma, Roma İmparatorluğu (günümüzde İtalya),) 222-230 yılları arasında görev yapan bir papadır. Papa I. Callixtus'un ardından, Roma imparatoru Alexander Severus'ın tahtta olduğu dönemde papalık yapmıştır. 25 Mayıs 230'da ölmüştür. Hâlen Roma'daki Calixtus Mezarlığı'nda gömülüdür. Karmøy adası Karmøy, Kuzey Denizi'nde, Norveç'in güneybatısındaki Rogaland ilinin (fylke) Ryfylke kesiminde yer alan bir adadır. Kuzey-Güney doğrultusunda uzanan adanın uzunluğu yaklaşık 31 kilometre, en geniş yeri 9,5 kilometre, yüzölçümü de 176 kmdir. Balıkçılık, çiftçilik, bakır madenciliği adadaki belli başlı geçim kaynaklarındandır. Adanın en büyük kenti Kopervik'tir. Adanın en kuzey ucunda da Haugesund Limanı yer alır. Nyokimon Nyokimon Biyomon'un bebek formudur. Nyokimon ismi bir Japon kelimesi olan "nyokinyoki"den gelir. Anlamı bitkilerin daha sonra filizlenmesi anlamına gelir. Nyokimon büyük siyah bir tohuma benzer. Kafasının üstüne yapışık iki yaprak vardır. Sarı gözleri, küçük bir ağzı vardır. Çevresini saran bir zar vardır. Bu onu dış etkilerden korur. Bir el kadar boyu vardır. Nyokimon ilk kez veri adasında digi yumurtadan çıkarken karşımıza çıktı. Nyokimon'un tohum vuruşu adlı bir saldırısı vardır. Bu saldırıda düşmana tüm vücuduyla saldırır. Birdramon Birdramon görünüş olarak Phoneix'e benzemektedir. Biyomon'un şampiyon formudur. İlk evrimi bir Meramonun Karanlık Güçler tarafından kontrol edilip Seçilmiş Çocuklara saldırmasıyla oldu. Daha sonraları Devimon, Etemon, Myotismon ve Karanlık Efendilere karşı savaştı. Sezon 2'de de Digimonların Efendisinin kontrol halkalarının yok edilmesine de yardımcı oldu. Birdramon'un meteor kanat adlı bir saldırısı vardır. Bu saldırıda Birdramon kanatlarından küçük yanan meteor taşları çıkarır. Garudamon Garudamon, Biyomon'un üstün formudur. İsmin mitolojik Hindu gelendegindeki Garuda'dan alır. Garudamon ilk kez Myotismon'a karşı Digi-Evrim geçirdi. Aniden saldıran Myotismon'a karşı evrim geçiren Garudamon seçilmiş çocukların Myotismon'dan kaçmasını sağladı. Sora ve diğer seçilmiş çocuklar tılsımlarını bıraktıktan 3 yıl sonra Biyomon Garudamon'a dönüşme özelliğini yitirdi.Daha sonra Azulongmon seçilmiş çocuklara yeni tılsımlarını verdi. Bu yüzden Biyomon ve diğer seçilmiş digimonlar yeniden üstün forma dönüşebildiler. Bu zamanda Garudamon Flymon ve Mammothmon ile savaşırken yine ortaya çıktı. Garudamon'un bıçak kanatlar ve Anka pençesi adlı 2 özel saldırısı vardır. Bıçak kanatlar saldırısında Garudamon kanatlarından kuş şekilli ateş çıkarır. Anka pençesi adlı saldırısında da Garudamon rakibini kendi elleriyle çabuk bir hareketle tutar. Kore (heykel) Kore, Eski Yunan sanatında, ayakta duruyor hâldeyken betimlenen genç kız heykellerine verilen isimdir. Mermerden yapılıp üstleri daha sonradan çeşitli renklerle boyanan koreler cepheden betimlenmiş heykellerdir. Ayakları genellikle yan yana ve birbirine bitişikken, bazen bir ayağın önde olduğu da görülür. Çoğu korede de kollardan biri kalça hizasında eteğin kıvrımlarını tutarken, diğeri de göğüs hizasında öne doğru uzanırken yapılmıştır. Koreler genellikle peplos, himation, kiton giyerlerken ya da epiblemaya sarılı bir biçimde betimlenmişlerdir. Bu giysiler tamamen desenli olabilecekleri gibi kenarlarında bordürler de taşıyabilirler. Korelerin saçları, ilk kore örneklerinde yanlardan ya da arkadan dümdüz inerken, sonraları tepe ve yanlarda bukleler hâlini almışlardır. Saçların uçlarında küçük toka benzeri süsler olduğu da görülmüştür. Peter Handke Peter Handke (6 Aral覺k 1942, Griffen, Avusturya), Avusturyal覺 romanc覺 ve oyun yazar覺. 12 yaşına kadar din ağırlıklı eğitim veren bir okulda okuyan Handke 1961 yılında Graz Üniversitesi Hukuk Fakültesine girdi ve öğrencilik yıllarında yazmaya başladı. İlk roman denemesi olan "Die Hornissen" Suhrkamp Yayınevi tarafından yayımlandı. 1971 yılında annesi intihar etti. Kendisini çok etkileyen bu olayı "Mutsuzluğa Doyum" adlı romanına konu edindi. 1967'de Hauptmann ödülü'nü, 1973'te Büchner Ödülü'nü, daha sonra da Kafka Ödülü'nü kazandı. Kannada dili Kannada (Kannada: ಕನ್ನಡ, ) Dravid dil ailesine bağlı, Hindistan'ın güneybatısında konuşulan, Karnataka eyaletinin resmi dillerinden bir tanesidir. Halkın Kannadias diye adlandırdıkları (ಕನ್ನಡಿಗರು, "Kannadigaru"), kabaca 50 milyon kişinin konuştuğu ve dünyada en çok konuşulan 30 dilden biridir. Kannada dili, Kannada alfabesi kullanılarak yazılmıştır. Bu alfabe ise Kadamba alfabesinin geliştirilmiş bir şeklidir. Kannada dilinde yazılmış ilk yazılı belgeler millattan sonraki ilk milenyumda yazılmış, bu bilginin doğruluğu bulunan yazıtlarla kanıtlanmıştır. Dilin edebi gelişimi, 6. yüzyılda Gangalar ve 9. yüzyılda Rashtrakutalar döneminde olmuştur. Dilbilim Uzmanları Heyeti'nin Hindistan Kültür bakanlığına verdiği tavsiyeye ithafen Kannada Dili, Hindistan hükümeti'nce, klasik dillerden biri olarak kabul görmüştür. Haziran 2011'de, Mysore'daki Hint Dilleri Merkez Enstitüsü (CIIL) bünyesinde klasik Kannada dili çalışmaları merkezi kurulumuştur. Günümüzde Kannada edebiyatı eserleri Jnanpith ödülleri ve Sahitya Akademi ödülleriyle taçlandırılmaktadır. Kannada dili Güney Dravid dillerinden biri olarak kabul görmektedir. Tarihi Eski Kannada (6 - 13. yüzyıl), Orta Kannada (14 - 18. yüzyıl), Modern Kannada (19. yüzyıl - günümüz) olarak 3 döneme ayrılır. Orta Kannada kelime, gramer ve edebi şekil bakımından Sanskritçe'nin etkisi altında kalmıştır. Kannada'daki bazı kelimeler Sanskrit, Prakrit, Tamil, Tulu, Marathi ve Konkani dillerinde, hatta Portekizce, Yunanca ve Farsça'da yer almaktadır. KanlÄ± Konsey Kanlı Konsey (Felemenkçe: "Raad Van Beroerten" veya "Bloedraad", İspanyolca: "Tribunal de los Revoltosos") İspanyol genel valisi Alba 3. Dükü'nün 1567 yılında Felemenk'te kurduğu özel mahkemedir. Mahkeme, ayaklanmaya meğilli kişilere ya da ayaklanma yapma kuşkusu uyandıran herkese karşı bir terör dönemi başlatmıştır. Alba Dükü'nün 1567 Temmuzunda büyük bir ordunun başında Felemenk'e girmesinin sebebi ise, giderek çoğalan Kalvinci azınlığının giriştiği isyandır. Kurduğu konsey, sadık Felemenkli asillerle gerçekte mahkemenin denetimini elinde tutan İspanyollardan oluşmaktadır. Bu mahkeme, hukukun gereklerini yerine getirme idealini barındırmaksızın binlerce insanı idam veya hapis cezalarına çarptırmıştır. Konseyin amacı, Felemenk eyaletlerine Katolikliği zorla kabul ettirmenin yanında İspanya Kralı 2. Felipe'nin mutlakiyeti destekleyen denetimini engelleyen geleneksel ayrıcalık ve haklar ile göreneklerin etkisine son vermek de olmuştur. Kanlı Konsey, Alba Dükü'nün 1573'te Felemenk'ten ayrılmasıyla bir daha toplanmamış, bir yıl sonra, 1574'te de tamamen dağıtılmıştır. Jihlava Jihlava (Almanca: "Iglau"), Çek Cumhuriyeti'nin Güney Moravya'da Vysočina ili ve Jihlava ilçesinde yer alan bir kenttir. Bohemya-Morevya yükseltilerinde, Jihlava Irmağı kıyısında kurulmuştur. 1523 yılında çıkan büyük bir yangınla tamamen yanan Jihlava, yeniden inşa edimiş, ve bundan sonra esas geçim kaynağı olan gümüşün yerini kumaş ticareti almıştır. Bugün de kentte motorlu araç, hassas ölçüm aletleri ve tütün fabrikaları bulunmaktadır. Tırşik çorbası Tırşik çorbası, Livig aşı : Tirşik (Bazı yörelerde Tirşik, Tırşık, Trişik) doğada bulunan yılan pancarı, yaban pancarı veya yılan yastığı'dır. Çok zehirli bir bitkidir, çiğ olarak yenmez. Yemeği ise geleneksel usullerde yapılmalıdır, aksi takdirde ağzınız yara olur.. Temizlenip doğranan yaban pancarı yaprakları; bir kase yoğurtla çırpılır, nohut ve Maraş tarhanası ile beraber biraz da ılık su ile kazana konur. Buna ekşitme denir.Bir miktar tuz ilave edilir. İyice karıştırılır üzerine un eklenir. Bu karışım üzeri sıkıca kapatılarak mayalanmaya bırakılır ve bir gün sonra ateşte saatlerce yavaş yavaş iyice kaynatılarak yapılır. Tırşik, Akdeniz ikliminin uzandığı alçak ve yüksek yerlerde doğal olarak yetişir. Adana, Kahramanmaraş, Osmaniye özellikle de Andırın / Kahramanmaraş'ta yapılır. Halk arasında "Andırın Doktoru" olarak bilinir. kışın çok sık yapılan bir çorba çeşididir. Aslen Gavur Dağı'na özgü bir yemektir. Emeği çoktur, çok zahmetli bir çorbadır, büyüklerimiz çok şifalı olduğunu söylerler, her derde deva bir içecektir.Yılda 7 defa içilmesi gerektiği söylenir. çok emek gerektirdiği için kolay kolay yapılamaz. Özellikle de Osmaniye dışında olunduğunda da pek yenmez çünkü bitki her bölgede daha farklı bir özellik gösterir. İnce ince doğranan yılan pancarı (yılan yastığı, yılan bıçağı) yıkanır ve bir tencereye konur. Ölçü: doğranmış bitkiler tencerenin yarısından biraz fazla olmalı. Tencerenin içine sıcak su ilave edilir (tencerenin ağzından iki parmak aşağı). Bir miktar da yoğurt, nohut ve döğme (aşurelik buğday) ilave edilip iyice karıştırılır ve bekletileceği yere konur. Bu esnada doğranan bitkiler tencerede sıvı içerisinde yüzer durumda bulunur. Henüz soğumamışken tencerenin içindeki bu yüzer durumdaki kıyılmış yaprakların üzerine yavaş yavaş un ilave edilerek her tarafı unla kapatılır ve hava almaz hale getirilir. Bu esnada tencere fazla hareket ettirilmemeli ki üzerini örten bu hamurlaşmış un bozulmasın. Sonra tencerenin kapağı kapatılıp üzeri de çeşitli örtülerle kapatılıp mayalanmaya (ekşitilmeye) bırakılır. En az 12 saat bu şekilde bekletilir. Sonra örtü ve kapak açılır. Üst kısımdaki hamurlaşan un katmanı bir kaşıkla alınabildiği kadar alınır. Alınamayan kısım karıştırılır. Sıvının tadına bakılabilir, ekşimişse ocağa konup kaynayıncaya kadar karıştırılır. Kaynadıktan sonra ara ara karıştırılarak 3-5 saat pişirilir. Gerekirse buharlaşan suyun yerine kaynamış su ilave edilerek kıvamı ayarlanır. Yaprakların tadına bakılıp piştiği anlaşılınca sarımsak ve tuz ilave edilir. İyi ekşitilmişse ekstra limon veya nar ekşisi katılmasına gerek yoktur. Zaten en iyisi de budur. Sıcak da soğuk da yenir. Bulgur pilavı ile yenirse çok lezzetli olur. Not: Kullanılacak bitkiler taze olmalı çiçeklenmiş olanlar yenmemeli. Kaz dolması Kaz dolması, Türk mutfağında yer alan bir et yemeği. Kaz dolması, kışın kar düşmedikçe yapılmaz, çünkü kaz çimen kokar ve yenmez. Kaz dolması Kars'ta kurutulmuş kaz etinden yapılırken İç Anadolu Bölgesi'nde kurutmaya gerek duyulmaz. Bütün bir kaz, tüylerinden arındırıldıktan sonra haşlanır. Önceden ıslatılan pilavlık baldo pirinci ile kazın içi doldurulur ve fırına verilir. Nar gibi kızaran kazın eti içinde demlenen pilavın üzerine didilerek servis edilir. Punimon Punimon Gabumon'un bebek formudur. Punimon kafasının üstünde 3 tane silindirik boynuz taşıyan yuvarlak bir balına benzer. Boynuzlar gelişmediği için sivri değildir ve bu yüzden onları kullanamaz. Ağzı görünmez. Gözleri yuvarlaktır. İlk olarak Matt'ın Punimon'un yumurtadan çıkmış halini hatırlamasıyla gözüktü. Köpük saldırısında Punimon ağzından pembe asitli baloncuklar çıkarır rakibine atar. Bu saldırıya asitli köpükler de denir. Bu seviyedeki çoğu digimon bu saldırıyı yapar. Jarabe Jarabe, Meksika'nın orta ve güney kesimleriyle Jalisco eyâletinde, çiftler hâlinde yapılan bir halk dansıdır. Koloni döneminde İspanyol Halk Müziği'yle seguidilla ve fandangodan doğmuş, Meksika'nın çiftlerle yapılan, güvercinlerin (""Palomas"") taklit edildiği yerel danslarından da etkilenmiştir. Jarabede erkek güçlü ve atılgan, kadın ise nazenin ve çekingendir. Bazı türlerinde erkeğin sombrerosunu yere attığı, kadının da onun etrafında dans ettiği de görülür. Jarabe müziği, eski ezgilerin karışımıyla elde edilmiş geleneksel melodilerden oluşur. Jarabenin "jarabe topatío" (Topatío, İspanyolca'da Guadalajaralı anlamına gelir) denen bir türü, Meksika dışındaki ülkelerde "Meksika Şapka Dansı" olarak ün kazanmıştır. Jarabenin "jarabe tehuano" ve "jarabe tlaxcalteco" gibi başka türleri de bulunur. Gabumon Gabumon (Japonca: ガブモン), Digimon adlı çizgi dizideki hayali bir karakterdir. Gabumon'un ismi Japonca "Gabugabu (ガブガブ)" sözcüğunden gelir. Bu kelimenin Türkçedeki karşılığı "hapur hupur yemek (içmek)" anlamındadır. Digimon serilerinde en çok Gabumon formuyla gözükür. Digimon serilerinde partneri Matt Ishida'dır. Gabumon'un lacivert çizgili mavi bir kürkü vardır. Sarı boynuzu ve sivri dişleri ile her an saldırıya hazırdır. Mavi alev adlı saldırıda; ağzından değişik bir buz çıkarır. WereGarurumon Were Garurumon (Japonca: ワーガルルモン Waa Garurumon), Digimon adlı çizgi dizideki hayali bir karakterdir. Garurumon'un bir üst seviyesidir. Garurumondaki buz gücünü kullandığı nadirdir. Daha çok bir savaşçı gibi dövüşürken görülür. Buz tekniklerinin ve diğer becerilerini dövüşürken kullanır Kurt Pencesi ve Garuru Tekmesi adlı saldırıları vardır. MetalGarurumon MetalGarurumon (Japonca: メタルガルルモン), Digimon adlı çizgi dizideki hayali bir karakterdir. MetalGarurumon Gabumon'un ışınlanma gelişimi geçirerek ulaştığı mega formudur. Garurumon'un uçan ve robotsu halidir. MetalGarurumon ilk olarak VenomVamdemon Tokyo'da terör estirirken ortaya çıktı. Neredeyse her yanında roketatar ve silahlar mevcuttur. Müthiş dondurucu teknikleri vardır ve saniyede tüm cephanesini düşmanın üzerine bırakabilir. Karanlık ustaların kölesi olan digimon tarafından kışkırtılarak WarGreymon'a karşı düşman olmuş ve onunla savaşmıştır ancak söylentilerin bir kandırmaca olduğunu anlayıp tekrar takıma dönmüştür. Piedmon'la savaşırken ölen WarGreymon'u tekrar eski haline getirmiştir. Daha sonra MetalGarurumon ve WarGreymon birlikte savaşarak Piedmon'un Trump Sword adlı saldırısını MetalGarurumon, sensörleri sayesinde tespit edip etkisiz hale getirdiği için yenmeyi başarırlar. Fakat Piedmon bir hile yaparak MetalGarurumon'u ve WarGreymon'u kandırıp kuklaya dönüştürür. Takımdan ayrıldığında ise takım arkadaşlarını gizliden takip ederek onların zor duruma düştüğü zamanlarda onları hep kurtarmıştır. Apocalymon'a ilk ve en önemli darbeyi yapmıştır çünkü Cocytus Nefesi (−273,15 °C) rakibinin bütün yaşamsal faaliyetlerini durduracak kadar düşük sıcaklığa sahiptir bundan dolayı yenmeyi başardılar. WarGreymon'la birlikte DNA Evrimi geçiren ilk digimon olup kraliyet şövalyelerinden biri olan Omnimon'a dönüşür. Sezon 2'de yer almaması izleyicileri üzmüştür. Ayrıca karanlık ustalardan Pinocchimon'u Cocytus Breath adlı saldırısıyla dondurarak (−273,15 °C) yenmiştir. Metal Kurt Pencesi, Kırmızı büyük pençeleriyle yaptığı saldırıdır. G-Capraz Dondurma, Vücudunda gizli bütün dondurucu füzeleri rakibinin üzerine bir anda bıraktığı saldırıdır. Garuru Top, Omzundaki kapağın açılması ile fırlatılan top. Dev Mermi, Gögsünden takla atarak fırlattığı mermidir. Cocytus Nefesi, Ağzıyla gerilerek çıkardığı mutlak sıfır noktasında (−273,15 °C) dondurucu etkiye sahip olan müthiş bir saldırıdır. Tentomon Tentomon, Biyomon Digimon çizgi filminin 1. ve 2. sezonlarında Izzy Izumi'nin Digimon'udur. Tentomon'un toplamda 6 ayağı vardır. Her bir ayağında büyük pençeleri vardır. Kafasının ucunda 2 turuncu anteni vardır. Antenleri büyük, yeşil gözlerinin arasından çıkar. Kırmızı mekanik bir uğurböceğine benzer. Tentomon ilk kez Motimon'dan Tentomon'a Izzy'i bir Kuwagamon'dan korumak amacıyla evrimleşti. Sezon 2'de Digimonların Efendisinin kontrol halkalarının yok edilmesine yardımcı oldular. Tentomon'un Küçük Şok adlı bir saldırısı vardır. Bu saldırıda antenlerinden düşmana elektrik şoku bırakır. Çatal aşı Çatal aşı: Yeşil mercimek, yarma ve soğan ile yapılır. Soğan tereyağında kavrulurak üzerine nane eklenir. Su koyup kaynatılır. Yeşil mercimek ilave edilerek 20 dakika kadar kaynatılır. Sonra 3 bardak sıcak su ilave edilip, yarma eklenir. 20 dakika daha kadar kaynatılıp tuz eklenir. Daha sonra bir müddet kısık ateşte bırakılarak yemeğin iyice pişmesi sağlanır. Günyaka, Eşme Günyaka, Uşak ilinin Eşme ilçesine bağlı bir köydür. 1844-45 yılı Temettuat kayıtlarına göre köyün eski adı "Sirge Hamitli"dir. Köyün 1953 yılı tarihli Resmi Gazete'de "Sirgehamitli" adını kullandığı görülmekte olup muhtemelen 1960'larda günümüzdeki adını almıştır. Uşak iline 52 km, Eşme ilçesine 28 km uzaklıktadır. MegaKabuterimon Mega Kabuterimon (Japonca: メガカブテリモン), Digimon adlı çizgi dizideki hayali bir karakterdir. Kabuterimon gibi bir gergedan böceğine benzer. Ancak Kabuterimon' a göre daha bir gergedan böceğine benzer. Boynuz patlaması Rusya Silahlı Kuvvetleri Rusya Silahlı Kuvvetleri (), Rusya'yı karadan, havadan ve denizden gelebilecek her türlü saldırıya karşı korumakla görevli olan askerî kuvvet. Rusya Kara Kuvvetleri, Rusya Hava Kuvvetleri, Rusya Deniz Kuvvetleri, Rusya Stratejik Füze Kuvvetleri, Rusya Hava İndirme Kuvvetleri ve Rusya Uzay Kuvvetleri'nden askeri birliklerden oluşmaktadır. Rusya Silahlı Kuvvetleri'nin 766.055 aktif 2.485.000 yedek personeli bulunmaktadır. Ayrıca Asker sayısı bakımından Dünya'da 2.büyük güçtür. Boris Yeltsin 7 Mayıs 1992'de Rusya Savunma Bakanlığı'nın kurulmasına dair kararnameyi imzalamış ve Rusya Federasyonu'nun kontrolü altında Rusya Sovyet Federatif Sosyalist Cumhuriyeti sınırları içinde bulunan Sovyet Silahlı Kuvvetleri'ne bağlı bütün birlikler görevlendirilmişlerdir. Sovyetler Birliği'nin dağılmasıyla yaşadığı ekonomik kriz yüzünden Rusya 2000'lere kadar teknolojik gelişmelerden geri kalmıştır. Son dönemde doğal gaz fiyatlarının artışıyla ekonomisi düzelen Rusya tekrar dünya üzerinde rol almaya başlamıştır. 2010 yılına kadarki projeleri Borei sınıfı nükleer balistik füze denizaltısı, Yasen sınıfı nükleer saldırı denizaltısı, PAK FA hayalet avcı uçağı, T-90 ana muharebe tankı, Bulava kıtalararası (denizaltı) balistik füzesi ve 2010 yılına kadar Amiral Kuznetsov'la birlikte bir uçak gemisine daha sahip olmaktır. Motimon Motimon bir Digimon karakteridir. Ortakçı Agumon Agumon (Japonca: アグモン), Digimon çizgi filminin 01. ve 02. sezonlarında Taichi Kamiya'nın Digimonudur. Agumon turuncu, iki (2) eli ve iki (2) bacağı olan hafif atletik yapıda ama kasları belirsiz bir "Çaylak Digimon"dur.Gözleri büyük, yuvarlak ve yeşildir.Kolları bacaklarından daha uzundur ve bir elinde üç (3) tane pençesi var.Ayakları kafası kadar büyük ve üç (3) pencelidir. Kuyruğu küttür. Bebek ateşi Agumon'un özel saldırılarından biridir. Bu saldırıda Agumon hedefe koyu turuncu bir ateştopu gönderir. Bu saldırıda Agumon bütün gücünü ağzına toplar. Rakibine karşı bir nefes saldırısı kullanarak ateş püskürtür. Botamon Botamon Agumon'un bebek formudur. Botamon'un adı bir Japon sözcüğü olan ""bota""'dan gelir. Bota kömür madenlerini ortaya çıkarmakta yardımcı olan aletlerdir. Botamonlar yaklaşık 2 el büyüklüğünde bebek digimonlardır. Vücudunu siyah kıllar kaplar. İki sarı gözü, ve iki küçük kulağı vardır. Ağzı kılların arkasındadır ve açmadıkça ağzı belli olmaz. Botamon'un yalnızca bir tane özel saldırısı vardır. Köpük vuruşu adı verilen bu saldırıda Botamon ağzından asitli, pembe baloncuklar çıkarır. Bu yüzden bu saldırıya aynı zamanda asit baloncukları adı da verilir. Koromon Koromon, Agumon'un Eğitim formudur.Koromon ismini Japonca sözcük olan ""korokoro""'dan alır. Korokoro kelimesi küçük, yuvarlak, silindirik nesneler için kullanılır. Koromon küçük, pembe top şekilli bir Digimondur. Koromon kıvrık kulaklara, parlak kırmızı gözlere, keskin dişlere sahiptir. Yaklaşık bir ayak uzunluğundadır. Koromon'un yalnızca bir tane özel saldırısı vardır. Köpük vuruşu adı verilen bu saldırıda Koromon ağzından asitli, pembe baloncuklar çıkarır. Bu yüzden bu saldırıya aynı zamanda asit baloncukları adı da verilir. Greymon Koromon, Agumon'un Åžampiyon formudur. Genelde dinozor olarak tanımlanır. Kafasında sert, koyu kahverengi kemiklerle kaplı kask gibi bir cisim vardır (3 tane boynuz). Yaklaşık 12-16 metre boyundadır. Ayakları 3 tırnaklıdır. Turuncu derisi üzerinde mavi çizgileri vardır. Mega alev adlı bir saldırısı vardır. Bu saldırıda Greymon bütün gücünü toplayıp rakibe kocaman bir alev topu gönderir. SkullGreymon SkullGreymon Digimon çizgi filminde Greymon'un alternatif bir şeklidir. Normalde Black Agumon'un Ultimate levelidir , fakat çizgifilminde Taichi'nin zorlaması üzerine Greymon yanlışlıkla Skullgreymon'a dönüşmüştür. Kara Gülle adlı bir saldırısı vardır. Kuneytire (il) Kuneytire (), Suriye'nin güneybatısında bulunan, on dört ilden birisi. İlin başkenti Kuneytire kenti, Golan Tepeleri'ndeki bir vadide yer alır. Bizans döneminden kalma yıkıntıların bulunduğu kent, 19. yüzyıla değin kervanlar için bir konaklama yeriydi. 20. yüzyılda bölgeye yerleşen Çerkeslerin kültürel merkezi haline geldi. Suriye'nin bağımsızlığını kazanmasından sonra bir Arap kenti kimliği kazandı. Altı Gün Savaşı sırasında İsrail birliklerinin eline geçti (10 Haziran 1967). Kuneytire kenti, Golan Tepeleri ve Havran bölgesinin batısını kapsayan bir bölge İsrail'in eline geçti. İşgalden sonra nüfusunun büyük çoğunluğu Suriye'nin öteki bölgelerine göç ettiğinden, tamamen terk edildi. 1970'lerin başlarında boş duran yapılar[İsrail tarafından yıkıldı. Günümüzde toplam 1.710 km yüzölçümüne sahip olan Kuneytire'nin yalnızca %40'ı (685 km) Suriye'nin kontrolündedir. Nüfus; Suriye yönetimindeki kesim 69.000, İsrail yönetimindeki kesim; 38.900 (2006). WarGreymon WarGreymon, Agumon'un ışınlanma gelişimiyle ulaştığı Mega formudur. Digichrome denilen özel metalden içerir ve onu kesebilen tek madde de yine digichrome'dur. Elleri de Digichrome'dan yapılmış pençelerle kaplıdır ve bunlar sayesinde Machinedramon'u tek hamleyle paramparça edip mağlup etmiştir. Karanlık Ustalardan iki tanesini tek başına yenmiştir. Karanlık Ustalar'ın da patronları ve en güçlüsü olan kötülüğün kendisi olarak da bilinen Piedmon'la da arkadaşları gelene kadar mücadele etmiştir. Ayrıca Piedmon'la teke tek savaşırken ölmüştür. Fakat MetalGarurumon tekrar normale döndüğü için (tekrar iyi olmuştur) o da katılır savaşa ve aralarındaki özel bağdan dolayı da WarGreymon'u tekrar canlandırmıştır. Daha sonra MetalGarurumon ve WarGreymon birlikte savaşarak Piedmon'un Trump Sword adlı saldırısını MetalGarurumon, sensörleri sayesinde tespit edip etkisiz hale getirdiği için yenmeyi başarırlar. Fakat Piedmon bir hile yaparak MetalGarurumon'u ve WarGreymon'u kandırıp kuklaya dönüştürür. Ayrıca Apocalymon'u öldüren son darbeyi yapmıştır. 2. sezonda ise 1000(bin) tane siyah kulenin birleştirilmesiyle oluşan Blackwargreymon'la da ettiği sohbetten(Agumon iken) dolayı Blackwargreymon neden yaşadığına anlam vermeye başlamıştır ve onu yaratanlardan (Arukenimon ve Mummymon) intikam almak istemiştir. Tam onlarla savaşacak iken Taichi(Agumon'un sahibi) de ordaydı ve tabii ki Agumon da. O sırada Blackwargreymon onlara saldırmıştır ve Agumon, WarGreymon'a dönüşerek bunu engellemiştir hatta tamamen iyiliğe dönmesini de sağlamıştır. Ayrıca MetalGarurumon'la DNA gelişimi yaparak (birleşerek) en güçlü Royal Knightlardan birisi olan Omnimon'a dönüşür. Gezegenler Gücü/Saldırısı: Saldırılarının en güçlüsüdür. İki elini havaya kaldırıp enerji toplar ve güneşi andıran bir cismi rakibinin üstüne fırlatır. Bunu yaparken başka yöntemleri de olabiliyor. Diğer yöntemlerden birisi şuydu: devasa rakibi Venom Myotismon'un üzerine doğru uçarak kendisi o güneşi andıran cisme dönüşüp rakibine çarpar. Diğer bir yöntemi ise şuydu: Apocalymon'un üzerine Gezegenler Gücü/Saldırısı'nı atmıştır ve diğer arkadaşlarının saldırılarından güç toplayıp büyümüştür Mega Pençe: Bu saldırısıyla Digichrome'la kaplı elleriyle rakibini tırmalar(çizer/keser). Genelde bunu uygularken rakibine doğru uçar ve ışık hızında onu tırmalar. Digichrome'lu olduğu için de her rakibine parçalara ayırabilir hatta saldırılarını bile deler. Ayrıca hızlı bir şekilde kendi etrafında dönerek de rakibine bu şekilde vurabilir. Venom Myotismon'a bunu yaptığında ise Venom Myotismon kadar büyük bir kasırga oluşturup tırmalamıştır onu. Tamamen Digichrome'la kaplı metal ejderha Machinedramon'u da tek saldırıyla parçalara ayırdı. Palmon Biyomon Digimon çizgi filminin 01. ve 02. sezonlarında Mimi Tachikawa'nın Digimonudur. Palmon'un açık yeşil derisi ve mor renkli pençeleri vardır.Kafasınını ortasında pembe bir çiçek bulunur.Küçük bir kuyruğa sahiptir ve köke bezer ayakları bulunur.Kolları yapraktaki gibi damarlıdır. Palmon Tanemon'dan Mimi'yi bir Kuwagamon'dan korumak için evrimleşti.Palmon'dan Togemon'a ise karanlık güçlerin etkisindeki bir Monzaemon'dan korumak için evrimleşti. Sezon 2'de ise Digimonların Efendisinin kontrol halkalarının yok edilmesine yardımcı oldular. Zehirli Sarmaşık adlı bir saldırısı vardır. Yuramon Yuramon Palmon'un bebek formudur. Yuramon kelimesi Japonca "Yurayura" kelimesinden gelir. Anlamı birşeyi sallamak veya çalkalamak anlamına gelir. Yuramon'un vücudunu grimsi bir tüy tabakası kaplamıştır. Gözleri siyahtır. Gözlerinin çeversi ve antenleri mavidir. Ayakları gelişmemiştir. Ağzı tüylerin altında kalmaktadır. Açılmadıkça ağzı belli olmaz. İlk olarak Mimi'nin Yuramon'un yumurtadan çıkmış halini hatırlamasıyla gözüktü. Köpük saldırısında Yuramon ağzından pembe asitli baloncuklar çıkarır rakibine atar. Bu saldırıya asitli köpükler de denir. Bu seviyedeki çoğu digimon bu saldırıyı yapar. Togemon Togemon (Japonca: トゲモン), Digimon adlı çizgi dizideki hayali bir karakterdir. Diken sprey ve Hızlı Işık yumruğu adlı saldırıları vardır. Lillymon Lillymon (Japonca: リリモン Ririmon), Digimon adlı çizgi dizideki kurgusal bir karakterdir. Lillymon Tenamon'un en son halinden bir sonraki digimondur Yeteneği ise Uyku Tozu Atmaktır sahibi Mimi Tachiwawa'dır. Çiçek topu ve çiçek çelengi adlı saldırıları vardır. Avcılar, Edremit Avcılar, Balıkesir ilinin Edremit ilçesine bağlı bir mahalledir. Balıkesir il merkezine 113 km, Edremit ilçesine 21 km uzaklıktadır. TahtakuÅŸlar, Edremit Tahtakuşlar, Balıkesir'in Edremit ilçesine bağlı bir mahalledir. Mahallenin başlıca geçim kaynağı zeytinciliktir. İlçe merkezine uzaklığı 18 km'dir. Türkiye'nin ilk özel müzesi olan Tahtakuşlar Etnografya Müzesi buradadır. Anakha Anakha bir FRP kahramanıdır. Bir şövalyedir. David Eddings'in Elenium ve Tamuli üçlemelerinin ana kahramanidir. Pandion tarikatının şövalyesidir kraliçenin eşi ve şampiyonudur. Yukarıda bahsedilen şövalye - Sparhawk, Anahka’dır, meçhul kişi. Bütün insanların yazgısı açıkça görülebilir, Anakha hariç. Anakha, yazgının dışında ilerler. Ondan Tanrılar bile korkar. Poyomon Poyomon, Patamon'un bebek formudur. Poyomon'un isimi Japonca'da "Poyon" kelimesinden gelir. Poyon Japonca'da yumuşak anlamına gelmektedir. Angemon, Devimon'u yendiğinde aşırı güç kaybından dolayı yumurta formuna dönmüştü. Yumurtadan çıkınca Poyomon'a dönüştü. En çok bebek formunda gördüğümüz Digimon Yuramon'dur Köpük saldırısında Poyomon ağzından pembe asitli baloncuklar çıkarır rakibine atar. Bu saldırıya asitli köpükler de denir. Bu seviyedeki çoğu digimon bu saldırıyı yapar. Tokomon Tokomon (Japonca: タコモン),Poyomondan gelişen eğitim seviye digimondur. Küçük beyaz, sevimli bir digimon. Kızarken ve esnerken ağzını kocaman acıp dişlerini gösterir. Köpük saldırısı Angemon Angemon (Japonca: エンジェモン Enjemon), Digimon adlı çizgi dizideki kurgusal bir karakterdir. Patamon'un şampiyon formudur. Angemon 6 kanatlı, mavi elbiseli, beyaz bir melek Digimondur. Miğferi yüzünden gözleri hiç gözükmez.Bu ona kör bir görünüm verir. 6 kanadı melek seviyesini belirler. Angemon'un atakları kötü dijimonlar üstünde çok etkilidir. Nitekim digimon dünyasının en güçlü digimonudur ve ona karşı koyacak bir digimon yoktur. Angemon melek bir digimon olup kutsal güçlere sahip olduğu için kendisinden üstün seviyede olan digimonlara rahatlıkla kafa tutabilir. Özellikle Kaderin elleri atağı Devimon'u öldürmüş ve Myotismon'un bir yardımcısını öldürüp Myotismon'u yaralamıştır. Hatta en güçlü karanlık usta olan Piedmon'u bile tutabilmiştir. Angemon'un normal bir şampiyon forma göre güçlü olmasının nedeni, Angemon'un gücünü umudun başlığından alması ve esasta digimon dünyasının en güçlü üç digimonundan biri olmasıdır. Bunlar ise üç melek. Angemon ilk olarak Devimon'la final kavgasında meydana çıktı. Seraphimon Seraphimon (Japonca: セラフィモン), Digimon adlı çizgi dizideki hayali bir karakterdir. Çok kudretli ve güçlü bir digimondur. 3 büyük melek digimonun başı olan göksel digimondur. Mitolojik ismi Mıchael'dir. Görevi Tanrının yasalarını digimonlara uygulamaktır. Üzerinde parlayan gümüşten zırhı ve on altın kanatı vardır. Bütün digimonlara kutsal gücü veren odur. Başlığı umuttur.Slide formu ise Demondur. Her ne kadar mega seviye olsa da omega seviye gücü vardır ve gerekmedikçe savaşmayı uygun görmez. Beyoba, Edremit 1500-1600 yılları arasında Somakçıoğulları aşireti tarafından kurulmuştur ve çoğu Zeytinli'ye göç etmiştir. Köy halkının başlıca geçim kaynağı zeytindir. Judith Baca Judith Baca (d. 1946, Kaliforniya - ), Amerikan ressam. Güney Kaliforniyalı olan sanatçı, kamuya açık alanlarda duvar üzerine çalıştı. Pacoima'da Katolik Yüksek Okulu'na devam etti. Daha sonra tarih, felsefe, müzik ve sanata yönelerek okulu bıraktı. 19 yaşında, eşiyle birlikte Amerika ve Kanada'ya gitti. Burada kitap ressamlığı yaptı ve suluboya tekniğine tümüyle hakim oldu. 1970'lerde resimlerini duvarlara yapmaya başladı. Goez Gallery, Mechicano Art Centre'ın duvarlarına resimler yaptı. Ayrıca kimi resimleri, eğlence merkezlerinde dekorasyon amacıyla kullanıldı. Sanatçının yapıtlarından bazıları Washington'da, Smithsonian American Art Museum'da sergilenmektedir. Kızılkeçili, Edremit Kızılkeçili, Balıkesir'in Edremit ilçesine bağlı bulunan bir mahalledir. Kaz Dağı eteklerinde yer alan köy, Ege Denizi'ne kıyısı olan Akçay Mahallesi'ne 3 kilometre uzaklıktadır. Büyük Londra Yangını Büyük Londra Yangını, 2 Eylül 1666 Pazar günü Londra'nın orta kesimlerinde başlayarak 5 Eylül Çarşamba gününe kadar kenti etkisi altına alan, kentin tarihindeki en büyük yangın felaketidir. Yangın, Romalılar döneminden kalma kent duvarlarının içinde kalan Orta Çağ Londrası'nı tahrip etmiştir. Soyluların yaşadığı bölge olan Westminster'ı, dönemin kralı II. Charles'ın bulunduğu Whitehall Sarayı'nı ve gecekondu mahallelerini tehdit etmişse de yangın bu bölgelerde yıkıma neden olmamıştır. Yangın 13.200 evi, 87 mahalle kilisesini, St Paul Katedrali'ni ve birçok resmî kurumun binasını kül etmiştir. Kentin 80.000 sakininin yaklaşık 70.000'inin bu yangında evini kaybettiği sanılmaktadır. Yangında yaşamını yitirenlerin sayısına ilişkin kesin bir bilgi yoktur, ölenlerin sadece birkaçı kayda geçirilmiştir. Orta sınıfa mensup kişiler ile yoksulların ölümleri hiçbir zaman kaydedilmediği ve ateşin sıcaklığının insan vücudundan kalıntı bırakmayacak derecede yüksek olduğu göz önüne alındığından, son dönemlerde ölü sayısının oldukça az olduğunun doğruluğu hakkında görüş ayrılıkları vardır. Yangın, 2 Eylül günü gece yarısından hemen sonra, Thomas Farriner adlı bir kişinin işlettiği, Pudding Sokağı'nda bulunan bir ekmek fırınında başladı ve hızla çevreye yayıldı. Dönemin başlıca yangın söndürme yöntemlerinin kullanılması ve belirli bölgelere set çekilme işlemi, dönemin Londra Belediye Başkanı Thomas Bloodworth'un kararsızlığı nedeni ile büyük ölçüde gecikti. Pazar gününün gecesi harekete geçilmeye karar verildiğinde rüzgârın etkisiyle fırının olduğu bölgedeki ateşler fırtına ile birlikte hızla yayılmaya başlamıştı. Yangın pazartesi sabahı yönünü kuzeye, kentin kalbinin attığı noktaya çevirdi. Kentin sokaklarındaki asayiş ve durgunluk, şüpheli yabancıların yangını kasten başlattıkları söylentisinden dolayı bozuldu. Eş zamanlı olarak sürmekte olan II. İngiltere-Hollanda Savaşı'nın etkisiyle kentte meydana çıkacak evsizler korkusu Fransızlar ve Hollandalılar üzerinde yoğunlaştı ve bu dönemde bu azınlık gruplar sokak saldırılarına uğradı. Salı günü yangın kentin hemen her yanına yayıldı. Ateşler St Paul Katedrali'ni kül ederek II. Charles'ın bulunduğu Whitehall Sarayı'na dayandı. Kapsamlı bir işbirliği ile yangının saraya sıçraması önlendi. Yangına karşı verilen mücadelenin kazanılmasında en önemli iki etkenin doğudan esen rüzgarların dinmesi ve Londra Kulesi Garnizonu'nun ateşi durdurmak için barut kullanarak aldığı önlemler olduğu düşünülmektedir. Felaketin Londra'ya ve Londra halkına etkileri oldukça ağır olmuştur. Felaketten zarar görmüş olan kişilerin Londra'dan tahliye edilmesi ve bir başka yere yerleştirilmesi, evsiz kalanların çıkaracağı ayaklanmadan korkan Kral II. Charles tarafından kuvvetle desteklenmiştir. Yangından sonra köklü değişiklikler içeren birçok önergeye karşın Londra, afetten önceki biçimine uygun olarak, aynı cadde ve sokak planlarıyla yeniden imar edilmiştir. 1660'lara kadar Londra, tahminî yarım milyonluk nüfusu ile Birleşik Krallık'taki 50 şehir arasında en büyük olanıydı. Londra'yı, Paris'in barok ihtişamı ile karşılaştıran John Evelyn, kenti "kuzeyde, tahtadan ve doğal sıkışık evleri olan bir yer" olarak nitelemiş, ahşap yapılı ve birbirine oldukça yakın inşa edilmiş evlerde olası bir yangın tehlikesini dile getirmiştir. "Doğal" sözcüğü ile Evelyn plansız ve önlemsiz olarak, kentin çarpık bir kentleşme ile büyüdüğünü kastetmiştir. Dört yüzyıl boyunca bir Roma şehri olarak kalan Londra, şehir duvarlarının içinde gün geçtikçe daha da büyüdü ve nüfus da bir o kadar arttı. Şehir duvarlarını çoktan aşmış olan Londra; Shoreditch, Holborn ve Southwark gibi dönemin çevre semtlerine doğru büyümeye başladı ve sonuçta bağımsız bir şehir olan Westminster ile görünüşte birleşti. 17. yüzyıl sonlarına kadar şehrin merkezi — Thames Nehri ve şehir duvarları ile çevrili olan alan – 2.8 km² alana sahip olan ve Londra nüfusunun altıda birine denk gelen 80.000 kent sakinini barındıran tek bölümdü. Şehrin merkezi genellikle Londralıların yaşadığı diğer semtler ile çevriliydi. Londra o dönemde, bugün de olduğu gibi İngiltere'de ticaretin kalbinin attığı yerdi. Tüccar ve imalatçılar sınıfının tekelinde en büyük market ve en işlek limandı. Soylular sınıfı daima şehrin bu bölümünden uzak dururlardı; ya varoş mahallelerinden de ötede, kırsal kesime yakın yerlerdeki konaklarda ya da herkese açık olmayan, II. Charles'ın Whitehall Sarayı'nın bulunduğu Westminster bölgesinin batısındaki mevkide yaşarlardı. Varlıklı aileler yoğun tempolu, kirli havalı ve sağlıksız şehir merkezinden, özellikle de 1665 yılında baş gösteren ve Londra'yı vuran hıyarcıklı veba hastalığı salgınından sonra mümkün olduğunda kaçındılar. Bu dönemde yönetim ile toplum arasındaki ilişkiler oldukça gergin geçiyordu. 1642 – 1651 yılları arasında İngiliz İç Savaşı boyunca Londra şehri cumhuriyetçilerin kalesi durumuna geldi. Ekonomik bakımdan gelişmiş, gönenç başkentin gücü, 1660'ların başlarında cumhuriyetçilerin gerçekleştirdiği birçok başkaldırıya ev sahipliği yaptığı için Kral II. Charles için bir tehdit oldu. Şehrin belediye amirleri iç savaşta çarpışmış olan kişilerden oluşuyordu ve önceki kral I. Charles'ın mutlakiyet için yapmış olduklarının nasıl bir ulusal travmaya neden olduğunu gayet iyi biliyorlardı. Bu nedenle oğlundan da benzer bir hareket gelecek olursa bunu engellemeye kararlılardı ve yangın başlayıp kenti tehdit etmeye başladığında II. Charles'ın askerlere ve diğer birimlere verdiği tüm emirlere karşı çıktılar. Böyle acil bir durumda bile, istenmeyen kraliyet askerlerini şehirde görevlendirmek olası bir tehlikeye zemin hazırlamaktı. Bu nedenle Charles harekete geçip belediye başkanını görevden azletti ve yönetimi devraldı fakat yangın o zamana kadar kontrol edilemeyecek bir düzeye ulaşmıştı. Londra, aşırı kalabalık, dolambaçlı ve taş döşeli dar sokaklarıyla tam bir Orta Çağ kentiydi. Dar sokaklarda, en yakını 1632 yılında gerçekleşmiş birçok yangın felaketi yaşandı. Ahşap yapılar ve saman - çamur karışımı çatılar yüzyıllar boyunca yasaklanmış olmasına karşın, bu ucuz yapı malzemeleri her zaman kullanılmaya devam etti Kentte bulunan yegâne taş yapılar tüccar ve tefecilere ait, etrafı sıkışık ve aşırı kalabalık mahalleler ile çevrili geniş araziler üzerine kurulmuş olan konaklardı. En ufak boşluğu bile hızla büyüyen nüfusa kalacak yer sağlamak amacıyla değerlendirilmiş olan bu varoş bölgelerinde büyük yangın tehlikesi teşkil eden nalbantlar, perdahçılar ve dökümcüler vardı. Esasen şehirde faaliyet göstermeleri yasak olan bu kişilere yine de göz yumulurdu. Nehir kıyısı kentte çıkan yangınlar için kilit bir noktaydı. Thames Nehri hem itfaiye çalışmaları için su sağlar hem de nehir kenarında yaşayanların hızla bölgeden kaçmasına olanak verirdi. Fakat nehir boyunca sıralanan, yanıcı maddelerin tutulduğu depo ve mahzenlerin olduğu yoksul semtler diğer yerlere göre en yüksek riski taşırdı. İskele boyunca büyük miktarlarda katran, reçine, zift, kenevir ve keten köhne kulübe ve depolara stoklanmıştı. Londra'da nehir kıyısındaki depolar başta olmak üzere birçok yerde büyük miktarda barut da bulunurdu. Londra Köprüsü'nün kuzey bitimindeki Londra Kulesi'nde 500 ila 600 ton arasında barut saklanıyordu. Bunların büyük bir bölümü iç savaş döneminde Oliver Cromwell'in kurduğu ordunun eski üyelerinin o dönemki misket tüfeklerini ve tüfekleri kullanırken gerekecek barutu hâlâ tutmalarından dolayı kalmıştır. Londra şehri ile Thames Nehri'nin güney kıyılarını birbirine bağlayan tek yapı olan Londra Köprüsü 1632 yılında çıkan yangında, üstüne evler inşa edilmiş olduğu için ağır can kayıplarının yaşandığı bir alan olmuştu. Pazar günü şafak sökmeye başladığında yanmaya başlayan bu evleri Londra Kulesi'nden izlemekte olan parlamento üyesi Samuel Pepys tutmuş olduğu günlüğünde köprüde yaşayan dost ve akrabaları için duyduğu kaygıları yazmıştır. Köprü üzerindeki bu evlerdeki yangının güneydeki Southwark semtine sıçrayacağından korkulduysa da bu, köprünün üzerindeki evlerin arasında bulunan ve bir set görevi gören boşluklar nedeni ile önlenmiştir. 5.5 metre yüksekliğindeki Roma şehir duvarları yangından kaçanları alevlerin tam ortasında bırakma riskini taşırdı. Nehir kıyılarında bir yer yanmaya başladığı zaman tekne ile kaçma yolu kapalı ise şehirden tek çıkış duvarların belirli yerlerinde bulunan 8 çıkış kapısıydı. Şehirde itfaiye çalışmalarına engel olan en büyük etmen cadde ve sokakların darlığıydı. Normal günlerde bile at arabalarının, yük taşıma araçlarının ve yayaların aşırı dar sokaklarda, düzensiz bir biçimde park etmeleri büyük bir karışıklığa neden olurdu. Büyük Yangın süresince de sokakları bağlayan üstü kapalı pasajlar, felaketten kaçan ve kurtarabildikleri mal ve eşyalarını buralara yığan evsizler tarafından işgal edildi. Yangına müdahale etmeye çalışan itfaiye ekipleri bu bölgelerde boşuna vakit kaybettiği için yangınların meydana getirdiği tahribat da bir o kadar arttı. Yangınlar, mumlu aydınlatmaların kullanıldığı, açık ocak ve şöminelerin bulunduğu tahta evleri ile yanıcı maddelerin istiflenmiş olduğu depoları olan Londra'da oldukça alışılmış olaylardı. Adından söz edilecek bir polis ya da itfaiye örgütünün bulunmadığı Londra'da "Trained Bands" adı verilen yerel askerlerin oluşturduğu, acil durumlar için hazır bulunan bir devriye grubu vardı. Yaklaşık 1.000 gözcü ve tellaldan oluşan bu grubun bir görevi de geceleri sokak ve caddelerde gezerek güvenliğin yanı sıra yangınları kontrol etmekti. Halkın yangınlarla mücadele yöntemleri oldukça yerinde ve etkili olurdu. Çevre ev ve sokaklarda yaşayan kişiler kilisenin çanları ile alarma geçirilir, halk alelacele olay yerinde toplanarak mevcut imkânlar dahilinde imece usulüyle yangını söndürmeye çalışırdı. Yasalara göre tüm mahalle kiliseleri bu tür acil durumlara hazırlık amacıyla; yüksek, taşınabilir merdivenler, kovalar, baltalar ve gerektiğinde duvarlara asılıp çekerek yıkabilmek için kullanılan yangın kancaları gibi birtakım donanımı bulundurmak zorundaydı. Erişilmesi zor, yüksek binalarda ise kontrollü biçimde barut ya da bir takım patlayıcılar kullanarak, yapılar göçertilir, ölü bölgeler oluşturularak alevlerin komşu yapılara sıçraması önlenirdi. Büyük Londra Yangını'nın son dönemlerinde de oldukça sık başvurulan barutla çökertme işlemi, bazı tarihçilerce bu yangını durdurmak için yapılan mücadelenin kazanılmasının temel nedeni olarak gösterilir. Yanmakta olan bir yapıyı yangın kancalarıyla bölüm bölüm yıkmak da yangının diğer yapılara vereceği olası zararları önlemek için oldukça etkili bir yoldu fakat Büyük Yangın'da bu işlemlerin uygulanamamasının nedeni dönemin belediye başkanının gerekli emirleri vermemesi ve liderlik vasıflarını taşımamasıydı. Bu nedenle, Kral II. Charles'tan bizzat ""Hiçbir eve acımayın"" emri gelene kadar yangın birçok evi çoktan yakıp yok etmişti. Büyük Yangın'da su ile müdahale yöntemi de başarısız oldu. Kentte yüksek ve eğimli bir tepede bulunan, Thames Nehri'nden doldurulmuş bir su kulesi ile Islington semtinde bulunan su deposu, karaağaç ile yapılmış boru sistemi yardımıyla 30.000 eve su dağıtırdı. Çoğu zaman yanmakta olan yapının yakınında bir boruyu açarak hortum bağlamak ya da kovaları doldurmak da mümkün olurdu. Bununla birlikte yangının başlama noktası olan Pudding Sokağı zaten nehre oldukça yakın bir yerdeydi. Böyle bir durumda yangının başladığı dükkanın bulunduğu yere açılan tüm yollara, bir kısmı nehirden kovalarla su taşıyan, bir kısmı da boşalan kovaları doldurmaya giden iki sıra itfaiye işçisi konuşlandırılmış olmalıydı. Fakat Pepys'in günlüğünde yazdığı yorumlara göre, halk yangına müdahale etmek yerine gerekli eşyalarını alarak olay yerinden kaçmaya çalışmıştır. Yetersiz müdahale nedeniyle alevler yavaş yavaş nehir kıyısına doğru ilerlemiş ve sonunda yanıcı maddelerin bulunduğu ambarlara ulaşmıştır. Yangın ayrıca Londra Köprüsü'nün altında bulunan ve Cornhill'deki su kulesine su sağlayan su çarklarına da zarar vermiş ve sonuç olarak yangında ne nehrin normal suyundan ne de şebeke suyundan yararlanılamamıştır. Londra, daha önceki büyük ölçekli yangınlarda da kullanılmış olan gelişmiş bir itfaiye teçhizatına sahipti. Fakat Büyük Yangında gerçekten işlevsel bir alet olan yangın kancalarının yanında, büyük su pompalarının daha fazla işe yaradığı pek nadir görüldü. Sadece bir kısmı tekerleğe sahip olan bu pompalı su araçları genellikle tekerleksiz kızaklara bağlı olurdu. Uzun mesafelerde olay yerine taşınıyor oldukları gibi su dağıtan hortumları olmazdı ve seyyar bir çeşme gibi musluklardan su doldurulurdu. Büyük Yangın'da da gerek tekerlekli gerek kızaklı birçok söndürme aracı olay yerine taşınmaya çalışılmıştır. Birçok kişi hızlıca Thames Nehri kıyısında bu pompalı araçları doldurmayı denerken, araçların bir kısmı suya düşmüş ve binalardan yükselen alevlerin ısısı, çoğunda hortum bile bulunmayan su araçları ile yangına müdahaleyi imkânsız kılmıştır. Bundan dolayı söndürme çalışmaları sırasında yangının başlangıç noktası olan Pudding Sokağı'na hiç yaklaşılamamıştır. Birçok Londralının yangın sırasında yaşadığı kişisel deneyimler, mektuplarında ve anı defterlerinde yazılmıştır. İngiliz Yenilenme Dönemi'nin iki en önemli günlük yazarı Samuel Pepys (1633–1703) ve John Evelyn (1620–1706) yangın boyunca yaşanmış olan olayları ve kendi görüşlerini gün be gün yazmışlar ve şehrin hangi köşesinde ne olup bittiği hakkında her şeyden haberdar olmak için büyük çaba harcamışlardır. Bu günlük yazarlarının her ikisi de yangının sonlandırılabildiği Çarşamba günü evlerini yitirmiş olan kişilerin toplandığı, şehrin kuzeyindeki Moorfields park alanına gitmiş ve olayları yakından görmüşlerdir. Yazdıkları yazılar, yangının ardından anlatılan söylenceler arasında en güvenilir kaynaklardır. Bunların yanında Büyük Londra Yangını ile ilgili 2001 ve 2003 yıllarında yazılmış son iki kitapta, yangın başladığında Westminster Okulu'nda öğrenim görmekte olan 16 yaşında bir öğrenci olan William Taswell'in de notlarından yararlanılmıştır. 1664 ve 1665 yıllarında iki yağmurlu yaz mevsiminin ardından Londra 1665 Kasım'ından başlayarak kurak bir yıla girmiş ve buna bağlı olarak Londra'nın meşhur ahşap evlerinin odunları bütünüyle kurumuştu. Bu yapıların arasında bulunan Pudding Sokağı'ndaki ekmek fırınını saran alevler de doğudan esen yerel rüzgârlar ile batı yönünde tüm kente yayıldı. Yangın, 2 Eylül Pazar günü saat gece yarısını henüz geçiyorken Thomas Farriner adında bir kişinin işlettiği ekmek fırınında başladı. Dükkânın üstündeki evde yaşamakta olan Farriner ve ailesi, üst katta alevler arasında sıkıştı. Fakat her biri üst kat penceresinden, komşu eve geçmeyi başararak yaşamlarını kurtardı. Pencereden pencereye geçmekten korkan ve bunu yapamayan evin başhizmetçisi o gece başlayan Büyük Londra Yangını'nın ilk kurbanı oldu. Yangın başladığında ilk müdahale, alevleri hortumlarla söndürmeye çalışan komşulardan geldi. Kilise görevlileri olay yerine geldiğinde yangının daha fazla yayılmasını önlemek için komşu evlerin her birinin yangın kancaları ile yıkılmasına karar verdi. Ev sahiplerinin tepkileri üzerine, kararlar üzerinde tek söz sahibi olan kişi; başkan Thomas Bloodworth olay yerine çağrıldı. Belediye başkanı vardığında fırın dükkânından başlayan alevler komşu evleri çoktan sarmış ve rıhtımdaki kâğıt ambarlarına doğru ilerliyordu. Deneyimli itfaiye çalışanları bir an önce yıkım kararının gelmesi için söylenmekteyken bu teklif, böylesine ciddi bir durum karşısında afallamış olan başkanın dalkavuk ve evetefendimci davranışları yüzünden, -söz konusu evlerde bulunanların kiracı olmaları ve asıl ev sahiplerini bulmaya çalışmanın vakit kaybı olacağı gerekçesi ile- reddedildi. Pazar günü sabah saat 7.00 sularında Donanma Teşkilatı'nda bir görevli olan Pepys yangını yüksek bir noktadan izlemek ve gördüklerinden edindiği izlenimlerini günlüğüne yazabilmek için Londra Kulesi'ne çıktı. Doğudan esen rüzgârların yangını tam bir felakete çevirdiğini; alevlerin birkaç kilise, 300 kadar ev ve birçok yapıyı yok ederek Thames Nehri kıyılarına kadar ulaştığını yazdı. Londra Köprüsü üzerinde bulunan evler de yanmaya başlamıştı. Bir tekneye binerek Pudding Sokağı'na yakın bölgelerdeki tahribatı görmek için ufak bir geziye çıkan Pepys, günlüğünde kurtarabildikleri eşyalarını telaş içinde teknelere aktarmaya çalışan kişilerden bahsetmiştir. O dönemde bir öğrenci olan William Taswell de yangının başlama noktasından sadece bir miktar ötesinde kendilerini botlara atmış, çıplak ya da ince bir battaniye ile örtünmüş yangınzedeleri gördüğünü belirtmiş, yangın sonrasında tekne ile ulaşım hizmetlerinin fiyatlarının aşırı ölçüde arttığı söylemiştir. Yangın, hızını kesmeyen rüzgâr nedeniyle hâlâ yayılıyordu. Pazar günü öğle vakitlerine doğru artık insanlar yangını söndürmeye uğraşmayı bırakıp, kaçmaya başladılar. Caddelerde akan insan seli, yük yığınları ve at arabaları, sokaklarda itfaiye ekiplerinin ve itfaiye araçlarının hareket etmesini imkânsız kıldı. Günlük yazarı Pepys de bu olayları gözlemlemek için gitmiş olduğu Whitehall'dan bir fayton ile dönmeye çalışmışsa da St Paul Katedrali önüne geldiğinde inip, yolculuğuna yürüyerek devam etmek zorunda kaldı. Tıka basa doldurulmuş yük arabaları ve yangından olabildiğince uzaklaşmaya çalışan insanların yolları doldurduğu sırada, halk tarafından daha dikkatli bir biçimde korunmakta olan ve yangının doğrudan tehlike teşkil etmediği bölgelerde bulunan mahalle kiliseleri, yangından zarar görmemesi için buralara yığılmış mobilya ve değerli eşyalar ile doldu. Pepys, belediye başkanının yanına ulaştığında onu, Kral'ın "yangını önlemek için gerekli evleri yıkma" emrine karşı söylenmekteyken buldu. "Yangının kendilerini, onların yangını edebileceklerinden daha hızlı alt ettiğini" söyleyen başkan, Kral Charles'ın, York kentinin dükü olan kardeşinden gelen yardım önerisine de karşı çıktı ve uyumak için evine gitti. Kral II. Charles da şehrin durumunu yakından görebilmek için sarayından ayrılmıştı. Vermiş olduğu emirlerin hâlâ uygulanmamış, evlerin hâlâ yıkılmamakta olduğunu gören Kral, Belediye Başkanı Thomas Bloodworth'u görevinden azletti. Yangının ilerleme yönü olan batıda, henüz yangının ulaşmadığı evlerin bir kısmının yıkılarak arada set oluşturulması işlemi için emir verdi. Geçmiş yangınlarda büyük başarılar kazanılmasına yardım etmiş bu yöntem, çok geç uygulamaya konduğu için, zaten kontrolden çıkmış olan yangına karşı hiçbir işe yaramadı. Pazar gününün akşam üzeri, yangından 18 saat sonra, Pudding Sokağı'ndaki alevler yakınına yaklaşılması bile imkânsız olan bir ateş fırtınasına dönüştü. Hava akımlarıyla alçaktan yükseğe doğru hareket eden muazzam alevler zaman zaman evlerin cumba ve çıkıntılı balkonlarının hava akımlarını yavaşlatması nedeniyle geri püskürüyordu. Doğu yönünden esen güçlü yerel rüzgârlar da, korkulduğu gibi alevlere yeni bir oksijen kaynağı olarak yangının düzensiz biçimde hem kuzeye hem de güneye doğru yayılmasına neden oldu ve yangının söndürülebilmesi işlemini zorlaştırdı. Akşamüstü, eşi ve bazı arkadaşlarıyla olayları görmek için tekrar nehirde bir gezintiye çıkan Pepys teknede rüzgarın uçurduğu kıvılcımlar artık dayanılmaz hale gelmeye başladığında bir kahvehaneye girerek karanlık çökene kadar bekledi ve günlüğünde Londra Köprüsü ve nehrin kıyısının nasıl alevler içinde olduğunu görünce gözyaşlarını tutamadığını ifade etti. 3 Eylül Pazartesi günü şafak vaktinde yangın batı ve kuzey yönlerinde ilerliyordu. Alev fırtınalarının oluşturduğu hava akımları yangını bir gün öncesinden daha kuzeye ve güneye itiyordu. Yangının güney yönünde olan ilerlemesi doğal bir set görevi gören Thames Nehri'nin yardımı ile büyük ölçüde hız kesti; ancak Londra Köprüsü üzerinde yer alan evler yanmıştı ve alevler köprünün güney bitiminde yer alan Southwark semtini tehdit ediyordu. Alevlerin buraya ulaşmasından önce alınan önlemler doğrultusunda; semt ile köprü arasına set çekilmesi alevlerin semte sıçramasını engelledi. Bunun yanı sıra köprünün üzerinde bulunan evlerin aralarının açık olması 1632 yılındaki yangında olduğu gibi yangının daha güneye yayılmasını önleyen bir başka etmen oldu. Güney yönünde ilerlemesi kesilen yangın hız kesmeden kuzeye, şehrin merkezine yöneldi. Birçok gözlemci, yangının ikinci gününe girildiğinde Londralıların çaresizliklerini, Royal Exchange ve Cheapside Caddesi gibi o gün alevler tarafından yok olma tehlikesi ile karşı karşıya olan, kentin gözde mekanlarını kurtarma çabalarını sık sık vurgulamıştır. Ancak çoktan kontrolden çıkmış olan yangını hiçbir güç durduramamış, ikinci günün akşamüstüne doğru Royal Exchange de alevlere teslim olmuştur. Bununla ilgili olarak saray çalışanı günlük yazarı Evelyn şöyle yazmıştır: Evelyn şehrin merkezinden 6,5 kilometre kadar uzakta oturuyordu ve bu yüzden olayın ilk aşamalarını göremedi. Pazartesi günü bir at arabası ile, diğer bazı soyluların da katılımıyla, Pepys'in bir gün önce görmüş olduğu manzarayı kendisi de görmek için, Southwark'a Thames'in güney kıyılarına gitti. O gördüğünde felaketin boyutları çok daha büyüktü: Akşamleyin Evelyn, Thames'in şehri terk eden yük ve eşya dolu bot ve tekneler ile dolu olduğunu kaydetti ve şehrin dar çıkış kapılarından bir an önce geçip kuzeydeki ve doğudaki boş tarlalara ulaşmak isteyen at arabası ve insan selinden bahsetti. Büyük bir tehlikeyle karşı karşıya olan şehirde daha sonra bu yangının bir kaza olmadığı dedikodusu baş gösterdi. Hortum biçimini alan rüzgârlar kıvılcımları ve yanmakta olan hafif nesneleri oldukça uzak yerlere taşıdı. Yangının çıkış noktasıyla uzaktan yakından ilgisi olmayan evlerin kolayca tutuşmaya uygun çatı ve yağmur oluklarının alev almasından ötürü yangının her yana yayılmış olması, kentte bu yangınların her birinin kasıtlı olarak başlatıldığı söylentisini doğurdu. O dönemde sürmekte olan İngiltere-Hollanda savaşından dolayı tüm yabancılara şüpheli gözüyle bakılmaya başlandı. Yakın zaman içinde yabancıların bir saldırı yapacağını ve yabancı topluluk temsilcilerinin evlere, kundaklama amacıyla ateş topları attıkları, kibrit ve tutuşturucu maddeler ile yakalandıkları duyumları yayıldı. Tüm bu olaylar nedeniyle sokaklarda bir şiddet dalgası yayıldı. William Taswell, bir Fransız ressamın dükkânını yağmalayıp, yerle bir eden kalabalığı ve bir nalbantın yoldan geçmekte olan bir başka Fransız adamın kafasına örs ile vurup yere serdiğini, nasıl dehşet içinde izlediğini belirtmiştir. Tüm bu olaylara neden olan korku ve kuşkunun doğurduğu saldırılar, yangının tüm tesisleri tahrip etmesinden dolayı iletişim ve haberleşme hizmetlerinin kesilmesiyle hız kazandı. Threadneedle Caddesi üzerinde yer alan, ülkenin dört bir yanına ulaşacak olan tüm belge, mektup ve havalelerin uğrayarak yol aldığı Postane Genel Merkezi, Pazartesi günü yandı. Yangın basımevine ulaşıp kül etmeden önce, çoğunluğu sosyete dedikodularından oluşan pazartesi sayısını basmayı başarabilen Londra Gazetesi, o sayısında Pazar günü çıkan ve "hâlâ son şiddetiyle sürmekte" olan yangından sadece küçük bir not ile söz etti. Gazetenin her dediğine güvenen insanlar, bu konuyla ilgili bu kadar az haber çıkınca söylenen her şeye inanmaya başladı. Bununla birlikte barut komplocularının devamı niteliğindeki kişilerin oluşturduğu grubun ortaya attığı bir de dini kışkırtma çıktı. Her yerde hâkim olmaya başlayan kuşkunun doğurduğu panik ve toplu paranoya yüzünden, yangını söndürmekle uğraşmakta olan tüm birimler, daha çok yabancıları, Katolikleri ve herhangi bir ortamda gördükleri dikkat çekici görünüşü olan kişileri tutuklayarak kalabalığın linç girişimlerinden kurtarmak ve olası yeni dedikoduları önlemek için çalışmaya başladılar. Yangın yayıldıkça, genelde üst tabakaya mensup kişiler, şehir merkezindeki taşınır mallarını tehlike arz eden bölgelerden uzaklaştırmak konusunda büyük kaygılar yaşadılar. Fakat bu çalışabilir durumda olan yoksul kişilere bir iş kapısı sağladı. Özellikle teknesi, at arabası ya da binek hayvanı olan kişiler, varlıklı aileler tarafından kiralanarak eşya taşıdılar, bunlardan bazıları ise yüklenmiş oldukları mallarla ortadan kayboldu. Cumartesi günü, yangın başlamadan önce birkaç şilin karşılığında tutulabilen basit at arabaları ve faytonları, Pazartesi günü yangının ikinci gününde tutmak için küçük bir servet ödemek gerekiyordu. Arabayla taşımacılık değere bindiği için faytoncuların yük taşımak için istediği para 40 £'u buluyordu. () Bunun sonucu olarak Londra yakınındaki her tekne ve at arabası sahibi kentin sunduğu bu fırsatlardan yararlanmak için yönünü, panik içindeki halkın, tepeleme yüklenmiş arabalarla çıkış kapılarında biriktiği Londra'ya çevirdi. Şehrin kapılarındaki karmaşa o kadar fazlaydı ki, Pazartesi gününden sonra halkın kendi mallarını kurtarma derdine düşmek yerine, yangını söndürmeye yardım etmelerini sağlamak amacıyla tüm kapıların kapatılması kararı alındı. Düşüncesizce alınan bu karar ertesi gün, henüz uygulanmadan yürürlükten kaldırıldı. Cadde ve sokaklarda özellikle şehir kapılarının çevrelerinde düzen iyiden iyiye bozuldu. Pazartesi günü organize söndürme çalışmalarına başlandı. Yangını bir an önce söndürmekle yükümlendirilmiş olan