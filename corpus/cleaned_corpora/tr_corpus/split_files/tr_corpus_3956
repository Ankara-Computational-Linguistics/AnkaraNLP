kendini ortaya koyamamasından dolayı, McNeil ara sıra hayal kırıklığına uğramıştır. Usain Bolt 2002 yılında, daha sadece 15 yaşındayken Kingston'da kendi halkının önünde 200 metrede gençlerde dünya şampiyonu olduğunda uluslararası alanda dikkat çekti. 2003 yılında dünya gençler şampiyonu olduktan bir hafta sonra, gençler dünya rekorunu kırdı. Takip eden yıl Bolt 19,93 ile bugün de hala geçerli olan gençler dünya rekorunu kırdığında, 200 metreyi 20 saniyenin altında koşan ilk ve şu ana kadar tek genç sporcu oldu. Diğer yandan önceki sezondan gelen sakatlığının etkisiyle oyunlar sürerken ayrıldığı 2004 Atina'daki olimpiyat oyunları onun için hayal kırıklığı ile cereyan etti. 2003'te Helsinki'de dünya şampiyonasında Bolt büyük bir şampiyonada ilk kez finale ulaştı, bununla birlikte final esnasında sakatlanarak bitiş çizgisini aksayarak geçti. 2006'daki Lozan'da Athletissima turnuvasında en iyi derecesini 19,88 ile geliştirdi ki bu, vatandaşı Donald Quarrie'nin ülke rekorunun sadece 0,02 saniye üzerinde kalır. 2007 yılındaki ülke şampiyonasında 200 metrede 19,75 koşan Bolt bu rekoru nihayetinde kırar. Ayrıca bu zaman, onu dünya çapında Tyson Gay ve Walter Dix'den sonra yılın en hızlı üçüncü koşucusu yapar. Bolt, 2007 yılında 100 ve 400 metrede 10,03 ve 45,28 ile parlak sonuçlar elde eder. Osaka'daki 2007 Dünya Atletizm Şampiyonası'nda henüz genç kariyerinde o zamana kadarki en büyük başarısını elde eder ve 200 metrede Tyson Gay'in ardından 19,91 ile gümüş madalya kazanır. İki gün sonra ülke rekoru kırdıkları 4 × 100 m bayrak yarışında yine gümüş madalya kazanır. 3 Mayıs 2008 tarihinde 100 metrede 9,76 saniye derece elde eder ki bu sadece yılın en iyi derecesi olmayıp, bu aynı zamanda normal rüzgâr şartlarında tüm zamanların bu mesafedeki en iyi de ikinci zamanıdır. Bununla kendi en iyi zamanını 0,27 saniye geliştirmiştir. New York'taki Reebok Grand Prix'nde 31 Mayıs 2008 tarihinde Bolt ve dünya şampiyonu Tyson Gay'ın bir araya geldiği 100 metre yarışında vatandaşı Asafa Powell'a ait dünya rekorunu saniyenin yüzde ikisi bir zamanla kırar. Arkadan saniyede 1,7 metre kuvvetle esen normal rüzgâr altında 9,72 saniyede koşmuştur. 16 Ağustos 2008 tarihinde Pekin'deki 2008 Yaz Olimpiyatları Usain Bolt 100 metre finalinde 9.69 saniye derecesi ile dünya rekorunu yeniler. Böylece sprint mesafelerinde altın kazanan ilk Jamaikalı olur. Bitiş çizgisine daha 30 metre varken Bolt temposunu düşürerek kollarını açmış, muhtemelen daha da büyük bir rekordan olmuştur. 30 Nisan 2009 tarihinde ülkesi Jamaika'nın başkenti Kingston'da geçirdiği trafik kazası sonrası sol ayağına diken batması sonucu hafif şekilde yaralanmıştır. 19 Mayıs 2009'da Manchester’da 26 yıllık 150 metre rekorunu tarihe gömdü. Geçirdiği trafik kazasının ardından ilk kez yarışan ünlü sprinter, İtalyan Pietro Mennea’nın 1983 yılında kırdığı 14.80 saniyelik 150 metre dünya rekorunu 14,35 saniyeye indirdi. Yarışta Marlon Devonish ikinci oldu. 2009 Dünya Atletizim Şampiyonasında 9,69'luk rekoru 9,58 saniyeye çekerek, 9,60'ın altına indirilemez denen rekora imza attı ve tekrar birincilik madalyasını aldı. 3 gün sonra ise 200 metre yarışında kendisine ait olan 19,30'luk dünya rekorunu 19,19'a çekti ve altın madalyanın sahibi oldu. Bu sonuçla 100 ve 200 metrede peş peşe hem olimpiyat hem de dünya şampiyonası dublesi yapan ilk atlet oldu. 15 Ağustos 2016 Tarihinde Rio'daki Yaz Olimpiyatlarında 100 Metre finalinde 9.81'lik derecesiyle Altın madalyayı alarak,Olimpiyatlar tarihinde üst üste 3.kez 100 metre erkeklerde altın madalya kazanan tek sporcu olarak tarihe geçti. Sonsuz Sonsuz, eski Yunanca "Lemniscate" kelimesinden gelmektedir, (sembol: ∞) çoğunlukla matematik ve fizikte herhangi bir sonu olmayan şeyleri ve sayıları tarif etmekte kullanılan soyut bir kavramdır. Matematikte “sonsuz” sıklıkla bir sayıymış gibi ele alınır (örn. Sonsuz sayıda terim vb.) ama aslında gerçek sayılar türünde bir sayı değildir. Sonsuz küçük değerlerini içeren sayı sistemlerinde bu son küçüklerin karşıtı bir sonsuz sayıdır. 19. yüzyıl ve 20. yüzyılın başlarında Georg Cantor sonsuz ve sonsuz kümeler ile ilgili birçok fikre şekil verdi. Geliştirdiği kuramda farklı boyutlarda sonsuz kümeler yer almaktadır. Örneğin, tamsayıların oluştuğu küme sayılabilir sonsuzken gerçek sayıların oluşturduğu sonsuz küme ise sayılamaz sonsuzdur. Antik kültürler sonsuz hakkında çeşitli fikirlere sahipti. Antik Yunanlar ve Antik Hindistanlılar sonsuz kavramının modern matematikçilerin tanımladığı şekilde tanımlamak yerine bu kavrama felsefi bir fikir olarak yaklaştılar. Sonsuz hakkındaki ilk kaynaklar Milet’te yaşamış olan Sokrates öncesi düşünür Anaksimandros’a aittir. Sonsuzluğu ifade etmek için sınırsız gibi anlamlara gelen “aperion” kelimesini kullanmıştır. Ancak, sonsuzun matematiksel olarak kullanımına dair ilk örnekler Parmenides tarafından kurulan Elea okulunun bir üyesi olan Sokrates öncesi düşünür Elealı Zenon’a aittir. Aristoteles onu diyalektiğin mucidi olarak adlandırır. Asıl ünlü olduğu konu ise Bertnard Russell’ın da belirttiği gibi "ölçülemeyecek kadar akıllıca ve derin" paradokslarıdır. Aristoteles’in geleneksel görüşü gereğince Helenistik dönemde potansiyel ve gerçek sonsuzu birbirinden ayırmayı tercih etmişlerdir. Örneğin, sonsuz sayıda asal sayı vardır demek yerine, Öklid, herhangi bir asal sayı grubunun içerdiği miktardan daha fazla sayıda asal sayı vardır demeyi tercih eder. (Elementler, Kitap IX) Hindistan’a ait olan bir Matematiksel yapıt olan Surya Prajnapti tüm sayıları üç gruba ayırır. Bunlar: sayılabilir, sayılamaz ve sonsuzdur. Bu grupların her biri üç farklı alt gruba daha ayrılır. Bu sayı grupları kuramında iki tip sonsuz sayı birbirinden ayrılmıştır. Bu ayrım asaṃkhyāta (sayısız) ve ananta ( sınırsız) yani kesin olarak sınırlandırılmış ve genel olarak sınırlandırılmış sonsuzlar arasındadır. Sonsuz sembolü (kelebek veya sekiz eğrisi diye de adlandırılır) sonsuzluğu ifade etmek için kullanılan matematiksel bir semboldür. Bu sembol, Unicode’da U+221E, LaTeX’te ise \infty olarak kodlanmıştır. İlk olarak 1655 yılında John Wallis tarafından ortaya atılmıştır. Ortaya atıldığı günden beri matematik dışında modern mistisizm gibi matematik dışındaki alanlarda da kullanılmıştır. Sonsuz küçük kalkülüsünün yaratıcılılarından biri olan Leibniz sonsuz sayılar ile oldukça ilgilenmiş ve matematikte kullanmıştır. Gerçel analizde sonsuz işareti sınırsız limitleri göstermek için kullanılır. formula_1 ifadesi x 'in herhangi bir sınırı olmadan büyüdüğünü, formula_2 ifadesi İse x’in herhangi bir sınırı olmadan azaldığını gösterir. Eğer her t değeri için "f"("t") ≥ 0 ise, Sonsuz aynı zamanda sonsuz serileri gösterirken de kullanılır. Sonsuz, limit tanımlamanın dışında genişletilmiş gerçek sayılar kümesinde bir değer olarak da kullanılır. formula_12 ve formula_13 şeklinde gösterilen noktalar gerçek sayılar topolojik uzayına eklenebilir. Bu işlem bize genişletilmiş gerçek sayıları verir. Gerçel analizde olduğu gibi karmaşık analizde de formula_14 sembolü sonsuz sembolü olarak kabul edilir ve işaretsiz bir sonsuz limiti ifade eder. formula_1 ifadesi, x’in büyüklüğünün ;formula_16 belirlenmiş bir değerin ötesine kadar büyüdüğünü gösterir.formula_14 olarak belirlenen nokta,karmaşık düzlemin tek noktada sıkıştırılmışını veren bir topolojik uzay olarak karmaşık düzleme eklenebilir. Bu işlem tamamlandığında elde edilen uzay tek boyutlu bir karmaşık katmanlı uzay ya da Reimann yüzeyi, genişletilmiş karmaşık yüzey ya da Riemann küresi olarak adlandırılır. Bu anlatılanlara benzer aritmetik işlemler genişletilmiş gerçek sayılar, işaretler için bir ayrım olmamasına rağmen, için de uygulanabilir. ( sonsuz sayılar birbirine eklenemeyeceğinden tek istisna sonsuz sayılardadır.) Diğer taraftan, bu tip bir sonsuz sıfırdan farklı herhangi bir sayının sıfıra bölünmesiyle elde edilir. Örneğin sıfırdan farklı bir z sayısı için formula_18 ifadesi sonsuz değerini verir. Bu yazıda meromorf işlevleri kutuplarda formula_14 değerini alan Riemann küreleri için bir harita olarak düşünmek kolaylık sağlayabilir. Karmaşık değerli bir işlevin tanım kümesi sonsuz değerini alacak kadar da genişletilebilir. Bu tip işlevlere verilebilecek örnek Möbius dönüşümleri grubudur. Isaac Newton ve Gottfried Leibniz tarafından fomüle edilen sonsuz küçük kalkülüsünün orijinalinde sonsuz küçükler kullanılmıştır. 20. Yüzyılda bu tarz bir yaklaşımın yumuşatılmış sonsuz küçük analizi ve standart dışı analizi de içeren çeşitli mantıksal sistemler boyunca sıkı bir temel oluşturabileceği gösterildi. Standart dışı analizde sonsuz küçükler tersinirdir ve bunların tersinirleri sonsuz sayılardır. Bu açıdan bakıldığında sonsuz sayılar hiperral alanının bir parçasıdır. Aralarında herhangi bir eşitlik yoktur. Örneğin H bir sonsuz sayı ise, H + H = 2H ve H + 1 farklı birer sonsuz sayıdır. Standart dışı kalkülüse bu yaklaşım tam olarak Keisler (1986)’de geliştirilmiştir. Sonsuzun diğer farklı şekilleri olan sıral ve nicel sonsuzlar küme kuramındaki sonsuzlardır. Georg Cantor ilk sonlu ötesi alef-sıfır formula_20 olan bir sonlu ötesi sistemi geliştirmiştir. Nicel sonsuzlara dair bu modern matematiksel görüş 19. Yüzyılın sonlarında Cantor, Gottlob Frege, Richard Dedekind ve diğerlerinin çalışmalarıyla ve grup ve kümelere dair fikirleriyle gelişmiştir. Dedekind’ın yaklaşımı temelde birebir işlev fikrini kümelerin boyutunu belirlemede standart olarak benimseyip, Galile’nin bütün, parçalar ile aynı boyutlarda olamaz görüşünü reddetmeye dayanır. Bir sonsuz küme en azından kendisinin alt kümelerinden biri ile aynı boyuta sahip olan bir küme olarak tanımlanabilir. Sonsuzun bu tanımı Dedekind sonsuzu olarak bilinir. Verilen şema bu konuya bir örnek teşkil etmektedir: Doğruları sonsuz noktalar kümesi olarak düşündüğümüzde alttaki mavi doğrunun sol yarısı, yukarıdaki doğruya birebir şeklinde gösterilebilir. (Yeşil benzerlik çizgiler ile.) ve tersi yapıldığında, yukarıdakinden aşağıdaki mavi doğrunun tamamına, (Kırmızı benzerlik çizgileri ile) aşağıdaki mavi doğrunun tamamı ve sol yarısı aynı niceliğe ya da boyuta sahiptir. Cantor, sıral sayılar ve nicel sayılar olmak üzere iki farklı sonsuz sayı tanımlamıştır. Sıral sayılar, iyi-sıralı kümeler veya saymanın sonsuzdan sonraki noktaları da içeren herhangi bir durma noktasına kadar devam eden sayılar şeklinde tanımlanabilir. Nicel sayılar kümelerin boyutunu, kaç elemana sahip olduklarını, belirler ve belirli bir boyutun ilk sıral sayısının o boyutun nicel sayısını belirtmek için seçilmesi ile standartlaştırılırlar. En küçük sıral sonsuz pozitif tam sayılardır ve tam sayıların niceliğine sahip herhangi bir küme sayılabilir sonsuzdur. Eğer küme pozitif tam sayılarla birebir benzeşme yapmak için çok büyükse sayılamaz denir. Canton’un görüşü etkili oldu ve modern matematik gerçek sonsuzu kabul etti. Hiperreal sayılar gibi belirli genişletilmiş sayı sistemleri sonlu sayıları ve farklı boyutlardaki sonsuz sayıları kapsar. Cantor’un ulaştığı en önemli sonuçlardan biri de sürekliliğin niceliği formula_21’nin doğal sayılarınkinden formula_22 büyük olmasıdır. Diğer bir deyişle doğal sayılardan N daha fazla gerçek sayı R vardır. Cantor bunu formula_23 şeklinde göstermiştir (bakınız Cantor'un köşegen yöntemi). Süreklilik hipotezi gerçek sayıların niceliği ile doğal sayıların niceliği arasında bir nicel sayı olmadığını söyler. Yani, formula_24. Ancak bu hipotez yaygın olarak kabul görmüş Zermelo-Fraenkel küme kuramı ile ne kanıtlanabilir ne de yanlışlığı ortaya konulabilir. Nicel aritmetik sadece gerçek sayı doğrusundaki noktaların sayısının bu doğrudaki herhangi bir bölmedeki noktaların sayısına eşit olduğunu göstermek için kullanılmaz. Aynı zamanda bu, sonlu boyutlu herhangi bir uzaydaki bir düzlemdeki noktaların sayısının da eşit olduğunu belirtir. Bu sonuçların ilki (−π/2, π/2) Aralığı ve R arasında birebir benzeşme gösteren bir tanjant işlevi düşünüldüğünde aşikârdır. İkinci sonuç Cantor tarafından 1878’de kanıtlandı ancak 1980’de Giuseppe Peano boşluk dolduran eğrileri, dönüşler ve çeşitli bükülmeler sonucunda herhangi bir kareyi küpü ya da hiperküpü ya da sonlu boyutu olan bir uzayı dolduracak hale gelen eğri çizgiler, ortaya attığında sezgisel olarak anlaşılabilecek şekilde aşikâr oldu. Bu çizgiler bir karenin herhangi bir kenarındaki noktalar ile içindeki noktalar arasında birebir benzeşme kurmak için kullanılabilir. Sonsuz boyutlu uzaylar geometri ve topolojide çokça kullanılmaktadır. Buna verilebilecek en yaygın örnekler sonsuz boyutlu karmaşık izdüşümsel uzay K(Z,2) ve sonsuz boyutlu karmaşık gerçek uzay K(Z/2Z,1) dir. Fraktal bir cismin yapısı temel olarak tekrarlanarak büyültme ile oluşur. Fraktaller yapıları bozulmadan sınırsız miktarda büyütülebilir ve düzgün hale gelirler. Çevre uzunlukları sonsuzdur ancak bazı fraktal cisimlerin sonsuz uzunlukta çevreleri olmasına rağmen sonlu miktarda yüzey alanları vardır. Sonsuz çevresi ve sonlu yüzey alanı olan bu tip fraktal eğrilere örnek olarak Koch kar tanesi örnek olarak gösterilebilir. Leopold Kornecker sonsuz kavramına ve 1870 ve 1880lerde onu kullanan meslektaşlarına karşı şüphe ile yaklaştı. Matematik felsefesinde geliştirilen bu şüphecilik finitizm (matematikte sadece sonlu kavramların varlığını kabul eden olarak adlandırıldı. Finitizm, oluşturmacı matematik ve sezgici matematiğin uç halidir. Fizikte, gerçek sayılar sürekli ölçümler için, doğal sayılar ise sayılabilir ölçümler için kullanılır. Bundan dolayı, ölçülemez miktarların sonsuz değere sahip olduğu fizikçiler tarafından kabul görmüştür. Örneğin, genişletilmiş gerçek sayılar sisteminde bir sonsuz değeri almak ya da sonsuz sayıdaki olayların sayılması. Ayrıca herhangi bir cismin sonsuz kütleye ya da enerjiye sahip olamayacağı farz edilir. Bir diğer yandan bazı sonsuz kavramların varlığı kabul edilir ancak bunlara dair deneysel bir bilgi yoktur. Ölçülebilir miktarlar için sonsuz değerleri reddetmek fikri ideolojik nedenlerden ötürü ortaya çıkan bir fikir değildir. Daha çok metodolojik ve faydacı görüşlerden dolayı ortaya çıkmıştır. Herhangi bir fiziksel veya bilimsel kuramın gerekliliklerinden biri gerçekle uyuşan ya da en azından benzerlik gösteren kullanılabilir bir formül üretmesidir. Örneğin, sonsuz kütleye sahip bir cismin var olması. Bu cismin Kütleçekim kuvvetini hesaplamaya yönelik kullanılacak her formülün sonucu sonsuz çıkacaktır ve bu sonuç cismin yerini veya diğer cisimlerin kütlesini yok sayarak yine aynı çıkacaktır ve hiçbir fayda sağlamayacaktır. Eğer sonsuz kütleli bir cisim var olsaydı, sonlu kütleye sahip herhangi bir cisim diğer cismin uygulayacağı sonsuz kuvvetten (ve bundan dolayı ivmeden) etkilenecekti. Bu tip bir olayı gerçekte gözlemlemek imkânsızdır. Bazen kuramdan elde edilen sonsuz sonucu kuramın yetersiz kaldığı ya da başarısız olduğu noktaya yaklaştığının göstergesi olabilir. Bu durum kuramın kısıtlamalarını belirlemede yardımcı olur. Bu bakış açısı sonsuzun fizikte kullanılamayacağı anlamına gelmez. Kolaylık olsun diye genelde hesaplamalarda, denklemlerde, kuramlarda, yaklaşımlarda sonsuz seriler, sınırsız işlevler vb. kullanılır ve sonsuz miktarlarla işlemler de yapılır. Ancak fizikçiler elde edilen sonucun fiziksel olarak anlamlı olmasına gerek duyar. Kuantum kuramında sonsuz değere ulaşan sonuçlar fiziksel bir anlamı olması için yorumlanır. Bu sürece yeniden boyutlandırım adı verilir. Ancak, sonucun sonsuz olduğu bazı kuramsal durumlar da vardır. Bu duruma kara delikleri tarif ederken kullanılan aykırılık örnek olarak verilebilir. Genel görelilik kuramındaki bazı denklemlerin çözümleri boyutsuz ve sonlu kütleli bu nedenle de sonsuz yoğunluğa sahip cisimlerin var olmasına izin verir. Bu matematiksel aykırılık denilen duruma ya da fiziksel kuramın çöktüğü yere bir örnektir. Bu fiziksel sonsuzların var olduğunu göstermez, daha çok kuramın bu tip durumları doğru açıklayamadığını gösterir. Diğer iki örnek ise ters kare kuvvet kanunları olan Newton’un çekim kuvveti yasası ve Coulomb’un elektrostatik yasasıdır. r=0 durumunda bu denklemler sonsuz değerini verir. 1584’te İtalyan filozof ve astronom olan Giordano Bruno “On the Infinite Universe and Worlds” ( Sonuz Evren ve Dünyalar) adlı eserinde “ Sayılamayacak kadar çok güneş vardır ve sayılamayacak kadar dünya bunların etrafında bizim güneşimiz etrafında dönen yedi gezegen gibi dönmektedir. Canlılar bu dünyalar üzerinde yaşamlarını sürdürmektedir.” Şeklinde açıklayarak sonsuz evren fikrini ortaya atmıştır Kozmologlar uzun süre boyunca sonsuzun fiziksel dünyamızda var olup olmadığını keşfetmek için uğraştılar: “Sonsuz sayıda yıldız var mı? Evrenin sonlu bir hacmi var mı? Uzay sonsuza kadar devam mı ediyor?” gibi ucu açık sorularla bu konu üzerinde çalışmışlardır. Dikkat edilmesi gereken bir nokta ise sonsuz olmanın mantıken sınırı olmamaktan farklı şeyler olduğudur. Dünya’nın iki boyutlu yüzeyi sonludur ama sınırı yoktur. Düz bir doğru boyunca gidilirse sonuçta başlangıç noktasına geri dönülür. Evren de, en azından prensipte, bu tip benzer bir topolojiye sahip olabilir. Eğer öyleyse, evren boyunca düz bir çizgide ilerleyen birisi en sonunda başlangıç noktasına geri dönecektir. Diğer bir açıdan, eğer evren bir küre gibi eğrilmek yerine düz bir topolojiye sahipse hem sınırsız hem de sonsuz olabilir. Evrenin eğriliği kozmik arka plan ışımasındaki çok kutuplu momentler sayesinde ölçülür. WMAP uzay aracının kaydettiği ışıma analizleri evrenin düz bir topolojiye sahip olduğunun işaretlerini vermektedir. Bu durum sonsuz fiziksel evren ile tutarlı olacaktır. 2009’da fırlatılan Planck adlı uzay aracının bu kozmik ışımaları 10 kat daha hassas şekilde kaydetmesi ve evrenin sonsuz olup olmadığı konusunda daha fazla fikir edinilmesine yardımcı olması bekleniyor. Sonsuzluk fikri, astrofizikçi Michio Kaku tarafından açıklanan çoklu evren hipotezine kadar uzanmaktadır. Bu hipoteze göre birçok sayıda ve çeşitlilikte evrenler bulunmaktadır. Mantıkta sonsuz gerileme savı “ bir tezin hatalı olduğunu gösteren felsefi bir sav” olarak görülür çünkü “ Var olan bir sonsuz seri olsa da olmasa da bu sav sonsuz bir seri yaratır ve tezin sahip olduğu görevi (örn. Doğrulama) azaltır.” Kayan nokta aritmetiği standardı (IEEE 754) pozitif sonsuz ve negatif sonsuz değerlerini açıkça belirtir. Bunlar aritmetik taşma, sıfıra bölme ve diğer istisnai işlemlerin sonucu olarak tanımlanmıştır. Java ve J gibi bazı programlama dilleri kullanıcıya pozitif ve negatif sonsuz değerlerine dil sabiti olarak erişim izni verir. Bunlar en büyük ve en küçük elemanlar, kendilerinden büyük ve küçük olanlarla karşılaştırıldığında, olarak kullanılabilir. Pencereleme, arama ve sınıflandırma algoritmalarında başlangıç ve bitiş değerleri olarak kullanışlıdırlar. En büyük ve en küçük elemanlara sahip olmayan ama ilişki operatörünün aşırı yüklenmesine izin veren dillerde programcı en büyük ve en küçük elemanları yaratabilir. Programın ilk durumunda bu tip değerlere izin vermeyen ama kayan nokta işaretçilerini uygulayan dillerde sonsuz değerleri belirli işlemlerin sonucu olarak hala ulaşılabilir ve kullanılabilir olabilir. Perspektif sanatı, gözlemciden sonsuz uzaklıkta bulunan hayali bir kaybolma veya sonsuz noktası kullanır. Bu, sanatçıya mesafeleri, cisimleri ve resimdeki uzayı gerçekçi bir şekilde betimleme imkânı tanır. Sanatçı M. C. Escher sonsuzluğu eserlerinde bahsedilen ve diğer şekillerde kullanmasıyla ünlüdür. Kavramsal bilimci George Lakoff matematik ve bilimdeki sonsuz kavramını bir metafor olarak görür. Bu görüş sürekli artan sıra olarak tanımlanan temel sonsuz metaforu (İng. BMI) üzerine kurulmuştur. Ayrıca sonsuz sembolü sonsuz aşkı simgelemek için de kullanılmıştır. Birçok takı türü bu amaçla sonsuz sembolü şeklinde üretilmiştir. Gwanzura Gwanzura, Zimbabve'nin başkenti Harare'nin Highfield bölgesinde bulunan bir futbol stadyumudur. Mushandirapamwe Hotel'in yanındadır. Tawengwas'a ait Mushandirapamwe Hotel'ine, Machipisa Kurul Barı'na, otobüs terminaline, Jerusalem mahallesine ve BP istasyonuna yakındır. Tarihte; CAPS United, Blue line aces ve Lions takımlarına ev sahipliği yapmıştır. "CBZ premiership" futbol maçlarında ev sahiplikleri yapmışlardır. Şubat 2008'de medyaya göre stadın fakir durumu ve hasat zamanı buğday tarlalarına benzemesine dikkat çekilmektedir. Harare City Council () stadyumun para ve bakım masraflarını karşılamaktadır. Mbizo Stadyumu Mbizo Stadyumu Mbizo'nun küçük bir stadyumudur, Zimbabve'nin Kwekwe şehrinin kuzeybatısındadır . Stad çeşitli aktiviteler için kullanılmaktadır, burada Alick Macheso, Simon Chimbetu, Tongai Moyo gibi artistler tarafından konser vermiştir, Stadyum Mbizo'dadır ve 1000 kişilik bir stadyumdur. Division Nationale Division Nationale, Lüksemburg futbol liglerinin en üst seviyesidir. Lig 1910 yılında kurulmuştur. Ligde 14 takım mücadele etmektedir. Ligi şampiyon bitiren takım UEFA Şampiyonlar Ligi'nde ön eleme oynamaya, 2. ve 3. takım UEFA Avrupa Ligi'nde ön eleme oynamaya hak kazanır. Son sıradaki iki takım bir alt lige düşerken, bu takımların üstündeki takım ise küme düşmemek için "play out" maçları yapar. Mucheke Stadyumu Mucheke Stadyumu Zimbabve'nin Masvingo bölgesinde olan çok amaçlı bir stadyumdur. Stadyum şu an da futbol maçları için kullanılmaktadır ve Masvingo United takımının sahasıdır. Stadyum kapasitesi 5,000'dir. Para desteği Mr.Tanda ve oğulları tarafından yapılmaktadır. Stadyum Zimbabve'nin en büyük otobüs firmasına aittir. Masvingo United 1977 yılında kurulmuştur. Ulusal Spor Stadyumu (Zimbabve) Millî Spor Stadyumu Zimbabve'nin Harare şehrindeki çok amaçlı stadyumdur. Stadyumda şu an futbol maçları yapılmaktadır. Stadyum 60.000 kişiliktir. 1995'te yapılan 6. Afrika Oyunları burada yapılmıştır. 2000-01 UEFA Åžampiyonlar Ligi 2000-01 UEFA Şampiyonlar Ligi finali Bayern München ile Valencia arasında oynanmıştır. 90 dakika sonunda maç 1-1 bitmiş ve penaltılarla Bayern München kupayı kaldırmıştır. 16 winners from the Üçüncü ön eleme turu, 10 champions from countries ranked 1-10, and 6 second-placed teams from countries ranked 1-6 were drawn into 8 groups of 4 teams each. The top 2 teams in each group advance to the second group stage, and the third placed team in each group advanced to round 3 of the UEFA Kupası. "All times OAZD (UTC+01.00) "All times OAZD (UTC+01.00) "All times OAZD (UTC+01.00) "All times OAZD (UTC+01.00) Rufaro Stadyumu Rufaro Stadyumu Zimbabve'nin Harare kentinde bulunan çok amaçlı bir stadyumdur. Şu an futbol maçları yapılmaktadır. Stadyum kapasitesi 35,000 kişiliktir. KÄ±rmanciye Kırmanciye, Kırmançların yoğun olarak yaşadıkları bölgenin adıdır. Hüseyin Aygün'ün tanımına göre, Alevi Zazalar (Kırmançlar), Alevi Kurmanclar (Kırdaşlar), Alevi Türkmenlerin bir arada yaşadığı ve Ermenice, Zazaca, Kürtçe ve Türkçeden oluşan en az 4 dilin konuşulduğu bölgenin halkının yaşadığı coğrafyaya verdiği adıdır. Celâl Yıldız'e göre, Dersimliler bölgenin "mozaik" (çok dilli, çok inançlı) bir toplumsal yapısına "Kırmanciye belek" diyorlardı. Zülfü Selcan'a göre Kırmanciye, "Kürtlük" anlamına gelir. Mustafa Büyük Mustafa Büyük, (d. 1957, Konya, Türkiye), Türk bürokrat. 1980 yılında Ankara Üniversitesi Siyasal Bilgiler Fakültesi İktisat ve Maliye Bölümünden mezun oldu. Bir süre TÜMOSAN'da Uzman Yardımcısı olarak çalıştıktan sonra, 1981 yılında Kaymakam adayı olarak göreve başladı. Mucur, Dicle, Cizre, Dazkırı ve Hayrabolu Kaymakamlıkları yaptı. 1995 yılında Mülkiye Müfettişi, 1996 yılında Mülkiye Başmüfettişi , 2003 yılında Turizm Bakanlığı Müsteşar Yardımcısı, 2004 yılında ise Kültür ve Turizm Bakanlığı Müsteşar Yardımcısı oldu. Kültür ve Turizm Bakanlığındaki görevleri sırasında, Lütfi Kırdar UKTAŞ A.Ş Yönetim Kurulu Başkanlığı, Tanıtma Fon Kurulu Üyeliği, Todai Yönetim Kurulu üyeliği görevlerini de yürüttü. 27 Nisan 2008 tarihli kararname ile Edirne Valiliğine atanmıştır. 13 Mayıs 2010 tarihli kararname ile Sakarya Valisi olmuştur. 23 Mayıs 2014 tarihinde Resmî Gazete'de yayımlanan valiler kararnamesi ile Adana valiliğine atanmıştır. 1 Haziran 2016 tarihinde Resmî Gazete'de yayımlanan valiler kararnamesi ile merkeze atanmıştır. Evli ve 3 çocuk babasıdır. Erdek KÃ¶rfezi Erdek Körfezi, Marmara Denizi’nin güneybatısında bulunan körfez. Doğusunda Kapıdağ, batısında Karabiga vardır. Güneyde, Edincik-Karabiga arasında düz ve alçak kıyı ovalarıyla sınırlanır. Paşalimanı, Avşa ve diğer küçük adalar, körfezin kuzeyinde yer alır. Rock This Party (Everybody Dance Now) "Rock This Party (Everybody Dance Now)", Fransız DJ Bob Sinclar'in "Western Dream" albümünden çıkan üçüncü teklisidir. Parçada Cutee B, Dollarman ve Big Ali vokalleri yer almaktadır. Parçada "Gonna Make You Sweat (Everybody Dance Now)", C+C Music Factory ve Freedom Williams örnekleri yer almaktadır. İngiltere listesinde 3 numaraya, Avustralya listesinde 6 numaraya yükselmiştir. Soruşturma (roman) Soruşturma , Stanislaw Lem tarafından yazılmış, 1959 yılında Polonya'da basılmış bilimkurgu/fantastik türde bir romandır. Orijinal adı "Sledstwo" dur. Türkçeye çeviren Sevil Cerit'tir ve Nisan 1998 tarihinde İletişim Yayınları tarafından ilk Türkçe baskısı yapılmıştır. Teğmen Gregory, Scotland Yard tarafından bir dizi ceset çalma olayını araştırmakla görevlendirilir. Fail ya da faillerin çalışma bölgesi bellidir ve işler bu bölgede geometrik bir bölümleme üzerinden gerçekleştirilmektedir. Soruşturmada elde edilen ilk veriler ise akıl ötesidir. Cesetlerin hareket etmesi gibi... Öyküsü, çağdaş bilimkurgu edebiyatının önemli yazarlarından Lem'in eserlerindeki rasyonalist ve nedensellik öğesini sorgulamak üzere tasarlanmıştır. FC Avenir Beggen Avenir Beggen, Lüksemburg'da bulunan bir futbol takımı. Kulüp Lüksemburg'un başkenti olan Lüksemburg'un Beggen semtinde, 1 Temmuz 1915 tarihinde kurulmuştur. Lüksemburg'un en üst ligi olan Lüksemburg Ligi'nde mücadele etmektedir. Maçlarını ise 4,900 kişilik Stade rue Henri Dunant'da oynamaktadır. 1994-95 sezonu UEFA Şampiyonlar Ligi ön eleme maçında Galatasaray ile karşılaşmış ancak rakibine kendi sahasında 5-1, deplasmanda ise 4-0 yenilerek kupadan elenmiştir. 2008â€“09 sezonu Dogana Dogana, San Marino'nun kuzey doğusunda bulunan Serravalle'de bulunan bir kasaba. Yaklaşık 7.000 kişilik nüfusu olan kasaba San Marino'daki en büyük yerleşim merkezidir. Millî Madencilik Müzesi Millî Madencilik Müzesi Zimbabve'nin ünlü madencilik mirasının sergilendiği müzedir. Zimbabve Millî Müzeler ve Eserler Başkanlığı tarafından geliştirilmiştir. Millî Zimbabve Galerisi Millî Zimbabve Galerisi Zimbabve'nin Harare kentindeki bir galeridir, Zimbabve'nin çağdaş sanat ve görsel miras burada sunulup, korunmaktadır. 2007'de, galeri 58. yıldönümünü kutlamıştır. Millî Bulawayo Galerisi Millî Zimbabve Galerisi'nin bir koludur. Zimbabve'nin Bulawayo kentinde kuruludur. Yöneticileri Stephen Williams, Yvonne Vera ve Addelis Sibutha'dır. Millî Mutare Galerisi 1999'da açılmıştır. TÃ¼rkiye'de snowboard Türkiye'de snowboard, 1990'lı yıllardan başlayıp hızla yayılmıştır. Son yılların en hızlı gelişen ve en popüler kış sporu olan Snowboard, Türkiye'deki gençler arasında da hızla yayılmaya başladı. Kış turizminin en gözde mekanı Uludağ, kayakçılardan sonra şimdi de Snowboard yapanlarla dolup taşıyor. 1998 yılında yurt dışında yaşayan Türk gençlerin, Snowboard tahtalarını alıp Uludağ'a kış tatiline gelmeleri, bu ekstrem sporun Türkiye'de yayılmasının başlangıcı sayılıyor. Snowboard, şu an Türkiye'de gençler arasında kayağı zorlayan bir moda. Çünkü vücuttaki adrenalin salgılanmasını yükseltip, daha fazla heyecan verdiği iddia ediliyor. Dünya çapında Snowboard'un popülerlik kazanması, Türkiye'yi 1990'lı yıllardan itibaren etkilemiştir. Kayak sporunun Türkiye'de nadiren yapldığı zamanlarda ortaya çıkan Snowboard, insanların dağlara gitmesine sebep olmaya başlamıştır. Özellikle turizm şirketleri ve tesislerin düzenlediği etkinlikler ve kampanyalar, insanların bu spora merakını arttırmış, fiyatların düşmesiyle Türkiye'de de popülerlik kazanmıştır. Snowfest denilen, üniversitelerin tatil olduğu haftalarda düzenlenen kampanyalar, üniversite öğrencileri tarafından üniversite öğrencileri tarafından büyük ilgi görmektedir. Bu sayede Snowboard, Türk gençliğinde bir tutku haline gelmiştir. Kendine güvenenlerin, Snowboard öğrenmek için, tek yapmaları gereken, Türkiye'deki bir kayak merkezinin yolunu tutmak. Şu anda tüm kayak merkezlerinde Snowboard için eğitilmiş hocalar bulunmaktadır. Tüm kayak merkezlerinde Kayak Federasyonu'nun belirlediği fiyata göre saatlik Snowboard dersi 70 YTL (40 Euro)'dur. Hakkında "Uzaklaştıkça yakınlaşan, yakınlaştıkça uzaklaşan dağ" yakıştırması yapılmaktadır. 2.150 m yükseklikte, Kayseri'den ulaşılabilen kış spor tesisleri bulunmaktadır. Kış sporunun vazgeçilmez adresi Uludağ, Bursa'nın 36 kilometre güneyinde yer almaktadır. Uluslararası kayak pistleri bulunan bölgede Alp ve Kuzey disipliniyle tur kayağı ve helikopterli kayağın yanı sına Snowboard, Big foot, Buz pateni, Kar motorsikleti aktiviteleri de bulunmaktadır. Uludağ'dan sonra en gözde kış mekanı sayılan Kartalkaya, Bolu'ya 54 kilometre uzaklıktadır. En uzun pisti 400 metredir. Erzurum kent merkezine sadece 4 kilometre uzaklıkta bulunan Palandöken, kentin güneyinde yer almaktadır. Doğal yapısı ve iklimiyle uluslararası bir kış merkezi konumuna sahip olan Palandöken, ülkenin en iyi kayak pisti olarak nitelendirilmektedir. Ayrıca kristal kar özelliğiyle de dikkat çekmektedir. Özellikle Snowboardçular için ezilmemiş doğal pistler bulunmaktadır. Toplam 30 pistin en zoru; Uluslararası Kayak Federasyonu'nun tescilli pistlerinden biri olan Ejder Pisti'dir. Kastamonu'ya 40 kilometre uzaklıkta olan Ilgaz, muhteşem kış panoramasıyla meşhurdur. Kayak ve Snowboard' a yeni başlayanlar için birçok uygun pist bulunmaktadır. Türkiye'nin en iyi beş kayak merkezinden olan Sarıkamış, Kars'ın merkezine 55 kilometre uzaklıktadır. Kayakçıların çıkabileceği en yüksek noktası 3000 metre yüksekliktedir. Dünya'da sadece Alpler'de ve Sarıkamış'ta bulunan kristal kar sayesinde pistteki kar uzun süre bozulmadan (kayakçı deyimiyle helvalaşmadan) kendini muhafaza eder. Sarıkamış'ta snowboard yaparken board'un altından çıkan ses bile bu kar sayesinde farklıdır. Ayrıca çam ormanları ile çevrili olduğundan sınırsız off-pist imkânı sunmaktadır ve bu seviyede bir off-pist tecrübesi Türkiye'de başka herhangi bir merkezde yaşanamamaktadır. Bölge maalesef yeterli/bilinçli yatırım yapılmadığından potansiyelini göstermemekteir. Ayrıca Ocak sonu - Şubat başı dönemde bölgede dondurucu soğuklar hakim olduğundan diğer merkezlerde alışılmış olan kıyafet tarzından vazgeçmek gerekmektedir. Ahmet GÃ¼labi Dere 1971 yılında, Varto'nun Kers köyünde doğmuştur.Öğreniminin bir kısmını köyde Türkçe bir kısmını da Isviçre'de fransızca yapan Ahmet Gülabi DERE, Uluslararası Hukuk ve gazetecilik alanında da özel eğitim görmüştür. 1987 yılında Avrupa'ya çıktıktan beri burada siyasi mülteci olarak yaşamaktadır. 1993 yılından beri Avrupa'daki Kürt kurumlarında aktif olarak çalışan DERE, bu süre zarfında Fransa, Rusya ve Balkan ülkelerinde de Kürt Diplomasisinin temsilcilğini yapmıştır. 2003-2009 yılları arasında Kürdistan Ulusal Kongresi (KNK)üyeliğini yapmış, KNK'nin Dışilişki Sorumluluğunu üstlenerek, Avrupa Birliği kurumları ve Avrupa Konseyi nezdinde lobi çalışmalarında bulunmuştur. Avrupa Birliği kurumlarında geniş bir çevreye sahip olup aynı zamanda Avrupa Parlamentosunda da uzun bir süre KNK'nin resmî temsilcisi sıfatını da taşımıştır. 2009 yılının sonunda KNK üyeliğinden istifa etmiş, o tarihten beri serbest gazeteci ve yazar olarak çalışmaktadır. 2009 yılında Türkçe kitabı, 2010 yılında da Fransızca kitabı yayınlanmıştır. Mevcüt durumda Le Monde Diplomatique Kürtçe yayını için çalışmakta, Haftalık yayınlanan Rudaw gazetesinde köşe yazarlığı yapmaktadır. Aktüel Bakış, Amida Kurd, Bruxelles Kürt Enstitüsü, Kürdistan News Net, PEN a Kurd, Hakkâri Haber, Diyarbakır Haber vbg sitelerde de kürtçe, fransızca ve türkçe yazıları yayınlanmaktadır. Siyaset ve Diplomasi çalışmalarının yanında 1995 yılından bu yana gazeteci ve yazarlık da yapmaktadır. Gezeteci ve yazarlığı Ahmet DERE adıyla icra etmektedir. 1995 yılında Rusya'da çıkan Axîna Welat gazetesinin kurucusu ve iki yıl boyunca da başyazarlığını yapan Ahmet DERE, uzun bir süre de, Diyarbakir’da çıkan Azadiya Welat ve Avrupa’da çıkan Yeni Özgür Politika gazetelerinde kürtçe köşe yazarlığını yapmıştır. Yazdığı ilk kürtçe kitabı olan "Yekîtiya Ewropayê û Rastiya Kurd" 2008 Eylül ayında, Mezopotamya Yayınlarından, ikinci kitap çalışması ise "Inkar Edilemeyen Halk, Kürtler" ismiyle Yunanca dilinde, 2009 Nisan ayında Gordios yayınevinden çıkmıştır. Üçüncü kitabı "21. Yüzyılda Kürtler" Türkçe olup Gordios yayınları tarafından çıkmıştır. Dördüncü kitabı ise "Les Kurdes, La Turquie et les Forces Internationales" fransızca olarak kaleme almış, 2010 yılı Mayıs ayında HAN yayınlarından çıkmıştır. 16 yaşından sonra Avrupa'da yaşayan Ahmet Gülabi DERE, o zamandan beri Türkiye'ye hiç gitmemiştir. 2009 yılında KNK'den ayrıldıktan sonra, kısmen siyasetten uzak, daha çok entelektüel çalışmalarla uğraşmaktadır. Kürt Demokratik Mücadelesini konu alan kürtçe bir Roman üzerinde çalışmaktadır. Dördüncü kitabı olan "Les Kurdes, la Turquie et les Forces Internationales" ispanyolcaya çevirilmektedir. Eyül 2013'te ilk Romanı 'Evîna Azadiyê, Berg 1' HAN Yayınevinden çıkmıştır. 2009 yılından beri Kürt ve Uluslararası PEN üyesidir. Sınırsız Gazeteciler Örgütü üyesidir. Strasbourg Basın Klubu üyesidir Birçok Uluslararası Kurumlarda Gazetecilik statüsüne sahiptir. Ahmet DERE'nin yayınlanan bazı makaleleri ve kitaplarıyla ilgili bilgileri Faraşin Blog News'te alınabilir: http://farasintr.blogspot.com SebastiÃ¡n Viera Sebastián Viera (d. 7 Mart 1983), Atlético Junior takımında kaleci pozisyonunda görev yapan Uruguaylı millî futbolcudur. Profesyonel kariyerine 2003 yılında Nacional kulübünde başladı. Daha sonra sırasıyla Villarreal, AEL ve Atlético Junior kulüplerinde oynadı. Tennessee (anlam ayrımı) Tennessee, ÅŸu anlamlara gelebilir: jack daniles dogum yeri Santiago de Compostela HavalimanÄ± Santiago de Compostela Havalimanı-Lavacolla (IATA: SCQ, ICAO: LEST) İspanya'nın Galiçya otonom bölgesinin başkenti Santiago de Compostela şehrinin civarındaki en önemli uluslararası havalimanıdır. San Sebastián Havalimanı San Sebastián Havalimanı (IATA: EAS , ICAO: LESO) İspanya'daki Bask Ülkesi özerk bölgesi'nin San Sebastián şehrindedir. Matabeleland Zambezi Su Projesi Matabeleland Zambezi Su Projesi Zimbabve'nin Kuzey Matabeleland eyaletindeki kuraklık için yapılan su projesidir.Proje araştırmaları bitmiş,Zimbabve'nin yıllarca süren su eksikliği Zambezi nehrinden su alınarak çözülmüştür. Proje çok büyüktü.US$600 milyon dolarlık projedir.Afrika standartlarına göre dev bir projedir.Prohe üçç safhadan meydana gelmektedir: Gwayi-Shangani Barajı ilk safhadır ve iç projedir.Eylül 2004'te başlamıştır.Baraj gölü yapılması umulmaktaydı.Baraj,Gwayi nehrine ve Shangi nehrine 6 km akmaktadır. Müfide İlhan Müfide İlhan (19 Şubat 1911, İstanbul - 2 Şubat 1996, Bodrum), Türk öğretmen ve siyasetçi. 1950 yılı yerel seçimlerinde Mersin Belediye Başkanı seçildi. Türkiye'de İl Belediye Başkanı olarak seçilmiş ilk kadındır. 1911 yılında İstanbul'un Beykoz ilçesinde doğdu. Babası, Mareşal Fevzi Çakmak'ın, I. Dünya Savaşı sırasında Çanakkale Cephesi'nde şehit düşen kardeşi Mehmet Nafiz Çakmak, annesi Emine Hanım'dır. Amcası Fevzi Çakmak'ın himayesinde yetişti. İlkokulu Ankara'da amcasının çocuklarıyla birlikte okuduktan sonra öğrenimine İstanbul'da Kandilli Kız Lisesi'nde devam etti. Liseden mezun olduktan sonra 1927–1928 öğretim yılında İstanbul Öğretmen Okulu'ndan, ilkokul öğretmeni diplomasını aldı. Meslek yaşamına İstanbul Moda İlkokulu'nda başladı. Mersin'in ilk Belediye Başkanı Galip İlhan'ın oğlu olan Doktor Faruk İlhan ile evlendi. Eşinin görev yerleri olan Erzurum, Doğu Beyazıt ve Kırklareli'nde öğretmenlik yaptı. Eşinin Ankara'ya tayini olmasından sonra Türk Eğitim Derneği Ankara Koleji'nde çalıştı. 1936–1937 yıllarında Almanya'ya giderek Almanca öğrendi ve Alman okullarında incelemelerde bulundu; Berlin'deki Pestalozzi-Frobel Haus Enstitüsü'nde Halk Eğitimi ve Çocuk Terbiyesi seminerlerine katıldı. Ankara'ya döndükten sonra özel bir anaokulu açtı ancak mali sıkıntılardan ötürü okulu kapatmak zorunda kaldı. Türkiye ve Afganistan Hükûmetleri arasında yapılan bir anlaşmaya göre, Kabil Tıp Fakültesi’nde görevlendirilmesi üzerine eşi ile birlikte Kâbil'e gitti, gönüllü olarak Türkiye sefaretinin desteği ile Türk çocuklarının eğitimi ile uğraştı, burada Türk okulu açılması için çaba gösterdi. 1945 yılında Türkiye'ye dönünce Çocuk Esirgeme Kurumu'nun Gündüz Bakımevi'nde idarecilik yaptı. 1946 yılında eşi ile birlikte Mersin'e yerleşti ve Mersin'de aktif siyasete başladı. 1950 yerel seçimlerinde Demokrat Parti'den aday olarak Belediye Başkanı seçildi. Siyasi çatışmalar nedeniyle Aralık 1951'de görevinden ve partisinden ayrıldı. Demokrat Parti'den ayrılmasının ardından Mersin’de kendisi gibi düşünen arkadaşlarıyla birlikte "Müstakilleri Destekleme Cemiyeti" adlı bir demek kurdu ve bir süre ""Mücadele"" adlı bir dergi çıkardı. Eşinin İzmit'e atanması üzerine İzmit'e gitti ve orada Türk Kadınlar Birliği'nin şubesini kurdu. 1958 yılında Kızılay'ın ilk yardım öğretmenliği kurslarında sertifika alarak bir süre Kızılay bünyesinde ülkenin çeşitli yerlerinde vatandaşlara ilk yardım öğretmenliği yaptı. Yedi çocuk annesi Müfide Hanım, 1966 yılında Türk Anneler Derneği tarafından "Yılın Annesi" seçildi. Eşini 1967 yılında yitiren İlhan, bu kaybın ardından Almanya'da okumakta olan en küçük kızının yanına gitti ve 1968-1981 arasında bu ülkede yaşadı. Alman Hükûmeti'nin Türk çocuklarını Alman okullarına hazırlama programı kapsamında öğretmen olarak görev yaptı. 1980 döneminde yurda döndükten sonra yeniden aktif siyasete ilgi gösterdi. Turgut Sunalp'ın kurduğu Milliyetçi Demokrasi Partisi'nin (MDP) çalışmalarına katılsa da, bu çalışmaları çok uzun sürmedi. 2 Şubat 1996 tarihinde yaşadığı Bodrum'da çocuklarının yanında kalp krizi sonucu öldü ve orada toprağa verildi. Müfide İlhan Özel Arşivi Kadın Eserleri Kütüphanesi ve Bilgi Merkezi Vakfı'ndadır. Mersin'de bir mahalleye ve bir ilköğretim okuluna Müfide İlhan’ın adı verilmiş olup, Mersin Büyükşehir Belediyesi tarafından da heykeli dikilmiştir. Maneki Neko Maneki Neko, Japon kültüründe çok önemli yeri olan ve özellikle tüccarların dükkânlarına bolluk ve bereket getirdiğine inandığı bir Japon halk sembolüdür. Anlamı "çağıran kedi" olan maneki nekonun birçok farklı versiyonunu halen Japonya'da birçok dükkânın kapısında ya da kasanın yanında görmek mümkündür. Diego López Rodríguez Diego López Rodríguez (; d. 3 Kasım 1981), İspanyol futbolcudur. Kaleci pozisyonunda görev alan oyuncu, La Liga ekiplerinden Espanyol 'da forma giymektedir. Lugo ve Real Madrid'in C takımında altyapı oynamıştır. Real Madrid C takımının altyapısından Real Madrid'in 2. takımı Castilla'ya gitmiştir. 2005 yılında Real Madrid A takımına geçmiştir. 2007 yılının transfer sezonunda Villarreal CF'ye transfer olmuştur. Sonrasında 2012-13 sezonu ara transfer sezonunda Real Madrid kulübüne transfer olmuştur. İlerleyen günlerde Real Madrid' in as kalecisi Iker Casillas bileğinden sakatlanınca kaleye geçmeye başlamıştır. 2014-15 sezonunda ise kendi kararıyla bedelsiz olarak AC Milan'a transfer olmuştur. Amur parsÄ± Amur parsı ("Panthera pardus orientalis"), kedigiller (Felidae) familyasından bir pars alt türü. Dünyada sadece 25 ila 34 tane yabani amur parsı kalmıştır. Amur parsı, Kore Yarımadası'nda, Çin'in kuzeybatısında, Amur Nehri Vadisi'nde, Rusya-Çin sınırında ve Rusya'nın güneydoğusunda yaşar. Yayılım alanı Sibirya kaplanının da yayılım alanıdır. Sıcak yerlerde nadiren görülür. Günümüzde, tükenme riski had safhadadır. Habitat kaybı ve kürk ticareti bu türün neslini tükenmeye daha da yaklaştırmaktadır, öyle ki kedigiller familyasınının en nadir üyesidir. FC Progrès Niedercorn Progrès Niedercorn Lüksemburg'da bulunan bir futbol takımı. Kulüp, Lüksemburg'un Differdange şehrinin Niederkorn semtinde, 14 Ağustos 1919 tarihinde kuruldu. Lüksemburg'un en üst ligi olan Lüksemburg Ligi'nde mücadele etmektedir. Maçlarını ise 4,830 kişilik Stade Jos Haupert'ta oynamaktadır. 2008/2009 sezonu Mazoe BarajÄ± Mazoe Barajı, Zimbabve'deki Mazoe Nehri'nin barajıdır. Harare'nin kuzeyindedir. Nevzat Ã‡elik Nevzat Çelik (d. 15 Mayıs 1960; Boyabat, Sinop), Türk şair ve romancı. 1960'ta Boyabat'ta doğan Nevzat Çelik, 1965'te ailesiyle birlikte İstanbul'a geldi. Mart 1980 yılında Devlet Güzel Sanatlar Akademisi (DGSA) Uygulamalı Endüstri Sanatları Yüksek Okulu (UESYO) Grafik bölümü birinci sınıfta okurken tutuklandı. Dev-Sol davasından idam istemiyle yargılandı. 1984'te "Şafak Türküsü" adlı şiir dosyası Akademi Kitabevi Şiir Ödülü birincilik ödülünü alarak kitaplaştı. 1985 yılında İTÜ İşletme Fakültesi Öğrenci Derneği tarafından ülke çapında yapılan şiir yarışmasına bir şiiri ile katıldı ve bu yarışma 1986 yılında sonuçlandı, Çelik'in şiiri yarışmaya katılan 1350 kadar şiir arasından ilk ona girdi ama birinci olamadı. 1987'de "Müebbet Türküsü" adlı şiir kitabı Poetry International ve Hasan Hüseyin Şiir Ödülünü aldı. Daha sonra hiçbir yarışmaya katılmadı. 1987'nin aralık ayında tahliye oldu. 1990'da iki şiir kitabı daha çıkardı; "Suda Seken Hayat" ve "Yağmur Yağmasaydı". 1998 Ekim ayında "Sevgili Yoldaş Kurbağalar" adlı şiir kitabı, 2005 Nisan'ında ise ilk romanı "Bağışlanmış Hüzün" yayımlandı. "Şafak Türküsü"ndeki en güzel şiirlerinden birini ("Elma") Hasan Hüseyin Korkmazgil'e adamış olmasına rağmen, ilk iki kitabıyla daha çok Ahmed Arif ve Nâzım Hikmet şiirinin etki alanlarında görünüyor, zekice buluşları ve uyak bulmadaki özgün becerisiyle dikkat çekiyor, kuşağından en çok Ahmet Erhan'la ortak tema ve söyleyiş alanlarını paylaşıyordu. Bu ilk kitabının olağanüstü başarısına karşın uzunca bir süre yeni ürün vermedi ya da çalışmalarını yayınlamadı. 1990 başlarında yayınladığı kitaplarıyla, kendisini yinelemediği, yeni şiir alanlarına açıldığı, şiirini ses ve tema özellikleri bakımından genişletip zenginleştirdiği görüldü. Bu dönem şiirlerinde Attilâ İlhan etkileri görülüyordu. "Sevgili Yoldaş Kurbağalar" ise şiirini her anlamda yenileyip geliştirmeyi başarmış bir şairin olgunluk dönemi ürünleri sayılabilir. Bu kitabındaki şiirlerin İkinci Yeni şiirinin olumlu özelliklerini de özümsediği görülüyor. Bu özellikleriyle Nevzat Çelik sadece kendi kuşağının değil günümüz Türk şiirinin en dikkate değer şairleri arasındadır. "Sen Giderken" 2011 yılında "Leke" adıyla yeniden yayınlanmıştır. Carlo Alfredo Piatti Carlo Alfredo Piatti (8 Ocak 1822, Bergamo - 18 Temmuz 1901, Mozzo), İtalyan çellist ve besteci. Keman için 24 capris, viyolonsel için 12 capris yazmıştır. Leonard Rose Leonard Rose (27 Temmuz 1918 - 16 Kasım 1984), Amerikalı çellist. Truls MÃ¸rk Truls Olaf Otterbech Mørk (d. 25 Nisan 1961, Bergen) Norveçli çellist. Babası çellist, annesi ise piyanist olan Truls Mørk'un ailesi profesyonel müzisyendi. 7 yaşındayken annesinden piyano öğrenmeye başladı. Aynı zamanda kemana da başlamıştı ama çok geçmeden babasının öğretmenliği altında çelloya döndü. Ona bu dersleri vermesi için babasını zorlaması gerekti. Çünkü babası onun aşırı ciddi bir müzik eğitimi almasını istemiyordu. 17 yaşında Frans Helmerson ile çalışmaya başladı ama bu dersler sadece birkaç haftada bir oluyordu. Okuldaki ders aralarında, saat 7'de arkadaşları ile buluşup saat 11'e kadar onlarla kalıyor, müzik hakkında sohbetler yapıyordu. Ayrıca bir şeyler çalıp, çeşitli kayıtları dinliyorlardı. Mstislav Rostropovich'in ve Rus çello okulunun büyük bir hayranıydı. Bundan dolayı Rus çellist Natalia Schakowskaya ile çalıştı. 1982 yılında Moskova'da Çaykovski Yarışması'nı altıncılıkla, 1983 yılında New York'ta Naumberg Yarışması'nı ikincilikle ve 1986 yılında Floransa'da Cassado Cello Yarışması'nı kazandı. 1989 yılında konser turnesine başladı ve Avrupa'nın büyük orkestraları ile çaldı. 1994'te Amerika'daki Oslo Philharmonic'le yaptığı turnede, Carnegie Hall ve Kennedy Center'da sahneye çıktı. Kariyeri boyunca çok sayıda konser ve kayıt yaptı.Grammy ödüllü Schostakovich Çello Konçertoları ve J. S. Bach Çello Süitleri bunlar arasındadır. Truls Mørk, aynı zamanda oda müziğine de ağırlık verdi ve Edvard Grieg'in oda müziği eserlerinde başarılı oldu. Mørk,Oslo Norwegian Academy of Music'de profesördür. 2009'da kene ısırması sonucu sinir sisteminde meydana gelen rahatsızlık nedeniyle bir süre sahnelerden uzak kalmıştır. Truls Mørk, Norveç SR Bank'ın kendisine almış olduğu Domenico Montagnana yapımı (Viyana, 1723) çello ile çalmaktadır. Ofra Harnoy Ofra Harnoy, (d. 31 Ocak 1964 Hadera, İsrail) Kanadalı çellisttir. Aydın Vilayeti Aydın Vilayeti Osmanlı Devleti vilayetidir. Aydın Eyaleti 1864 yılında kabul edilen "Teşkil-i Vilâyet Nizamnâmesi" ile kaldırılmış yerine Aydın Vilayeti kurulmuştur. Aydın Vilayeti, İzmir Merkez Sancağı, Aydın Sancağı ve Menteşe Sancağı'ndan oluşmaktaydı. 1877 yönetsel düzenlemesinde, Aydın Vilayeti'nin sancak sayısı 4'e çıktı. Merkezi İzmir şehri olan Aydın Vilayeti, İzmir Merkez Sancağı, Aydın Sancağı, Saruhan (Manisa) Sancağı ve Menteşe (Muğla) Sancağı'ndan oluşmaktaydı. 1892'de Aydın Vilayeti'nin 4 sancağına Aydın Sancağı'ndan ayrılarak sancak olan Denizli'nin eklenmesiyle, toplam sancak sayısı 5'e çıktı. II.Meşrutiyet'ten sonra Menteşe Sancağı Aydın Vilayeti'nden ayrılarak bağımsız sancak oldu. İzmir Merkez Sancağı'nın kazalarında ise bir değişiklik olmadı. Gregor Piatigorsky Gregor Piatigorsky (Rusca: Григорий Павлович Пятигорский; 17 Nisan 1903, Ekaterinoslav - 6 Ağustos 1976), Rus çellist. Çocuk yaşta keman ve piyano eğitimi alarak müzik eğitimine başlayan Piatigorsky, daha sonra viyolonseli görüp ve sesini duyunca bir çellist olmaya karar verdi. Daha sonra Moskova konservatuvarını kazanan Piatigorsky, bir süre kafelerde çalarak ailesine para kazandırdı. 13 yaşındayken Ekim Devrimi'nden kısa bir süre sonra Lenin Kuvartet'de çalmaya başladı. 15 yaşında baş çellist olarak Bolşoy Tiyatrosu'na girdi. Rus otoriteleri onun çalışmalarına destek vermediği ve yolculuğa çıkmasına izin vermedikleri için bir grup sanatçı ile trene binerek Polonya'ya kaçtı. Ama sınıra ulaştıklarında muhafızlar onlara ateş etmeye başladı. Piatigorsky bu çatışmadan yaralı olarak kurtuldu ama çellosu gasp edildi. 18 yaşında Berlin ve Leipzig'de kısa bir süre okudu. Bir trio grubuyla Rus kafelerinde çaldı. Onun yeteneğini fark eden cafe sahibi Wilhelm Furtwängler sayesinde Berlin Filarmoni Orkestrası'na baş çellist olarak girdi. 1929 yılında ilk kez Amerika Birleşik Devletleri'ne gitti ve orada şef Leopold Stokowski yönetimindeki Philadelphia Orchestra'nda ve şef Willem Mengelberg yönetimindeki New York Filarmoni Orkestrası'nda çaldı. Amerika'da çok mutlu olan Piatigorsky 1942 yılında ABD vatandaşı oldu. Arthur Rubinstein ve William Primrose'la birlikte birlikte oluşturdukları trio ile kayıtlar yaptılar. 1941'den 1949'a kadar Philadelphia'da Curtis Institute of Music çello bölümünü yönetti. Aynı zamanda ölümüne dek Tanglewood, Boston Üniversitesi ve Southern California Üniversitesi'nde hocalık yaptı. İki Stradivarius çello sahibi olan Piatigorsky, Los Angeles'deki Westwood Village Memorial Park mezarlığı'na gömüldü. David Popper David Popper (9 Aralık 1843, Prag - 7 Ağustos 1913 Baden), Bohemyalı çellist ve bestecidir. Julius Goltermann'nın öğretiminde konservatuvarda eğitim gördü. İlk turuna 1863 yılında çıktı ve Almanya'da Hans von Bülow'dan övgüler aldı. Aynı zamanda İsviçre, Hollanda ve İngiltere'de de büyük başarılar kazandı. Budapeşte Konservatuvarı'nda hocalık yaptı. Çello için çok sayıda bestesi olan Popper, bu enstrüman için 4 konçerto, 3 çello ve orkestra için Requiem, bugün konservatuvarların çello bölümünde çalıştırılan ileri seviyede olan etütleri, çello ve orkestra için Macar Rapsodisi ve çello ve piyano için birçok küçük parça yazmıştır. Anner Bylsma Anner Bijlsma (doğum adı: Anne Bijlsma ; 17 Şubat 1934, Lahey – 25 Temmuz 2019) tarihsel uygulama da () uzmanlaşmış Hollandalı çellist. İlk Çello derslerini babasından aldı. 1950 - 1955 yılları arasında Lahey Kraliyet Konservatuvarı'nda Carel van Boonkamp ile çalıştı. 1957'de Prix d'excellence ödülü ile bu okulu bitirdi. 1958 yılında Anner Bijlsma Nederlandse Operasi'nda solo çellist olarak görev aldı. 1959'da Mexico'daki Pablo Casals yarışmasını kazandı. 1962'den başlayarak altı yıl boyunca Concertgebouw Orkestrası'nda birinci çellist olarak görev yaptı. 1970' te Amsterdam ve Lahey'de çello öğretmenliği yaptı. Misafir öğretmen olarak Berlin Sanat Yüksekokulu, Paris Konservatuvarı ve Juilliard School da görev yaptı. Anner Bijlsma kemancÄ± Vera Beths ile evlidir. Vera Beths, viyolacı Jürgen Kussmaul ve daha başka müzisyenlerle birlikte Ensemble "L'Archibudelli"'de tarihsel çalgılarla "yaylı çalgılar" müziği seslendirmektedir. Hollandalı müzisyen Anner Bijlsma 25 Temmuz 2019'da 84 yaşında öldü. Mazvikadei BarajÄ± Mazvikadei Barajı tarla sulaması için Zimbabve'de bulunan bir barajdır.Zimbabve'nin en büyük 3. barajıdır. Yapımına ve duvarlara 1985'te başlanmıştır.Baraj duvarlarının uzunluğu tamımıyla 63.5 metredir.Kapasitesi 360 milyon metreküptür. Çeşitli faaliyetler yapılmaktadır. Superliga (Slovakya) Superliga, Slovakya futbol liglerinin en üst seviyesidir. 1993 yılında kurulmuştur. Ligde 12 takım mücadele etmektedir. 21 yıllık lig tarihinde en fazla şampiyonluk yaşayan takım 8 şampiyonluk ile Slovan Bratislava'dır. D 695 () ile yollarını kuzey-güney yönünde birleştiren yollardan biridir. Yolun en yüksek noktası Seydişehir-Akseki arasında Toroslar'ı aşan Alacabel Geçidi'dir (1825 m.) 695-01 695-02 695-03 695-04 695-05 695-06 695-07 695-08 695-09 695-10 SüngerBob KareŞort (karakter) SüngerBob KareŞort (İngilizce: SpongeBob SquarePants), "SüngerBob KareŞort" çizgi dizisinin ana karakteridir. Sünger Bob'un soyadının Karepantalon olmasının sebebi kare şort giymesidir. Gömleği ve kravatıyla dikkat çeker. Görenler önce peynir sansalar da o bir deniz yaratığı olan süngerdir. Kendisi Bikini Kasabası'nın en gözde restoranında aşçıdır. Çok iyi Yengeç burger yapar. Bikini Kasabası'nda herkes onu sever. Yengeç Restoranı'nda aşçıdır. Denizanası avlamaktan ve işte çalışmaktan hoşlanır. Atlantis Kareşortis adlı bölümde, Patrick ile beraber tesadüfen kayıp ülke Atlantis'in kayıp değerli taşının yarısını bulmuşlardır. Sünger Bob'u Türkiye'de Fatih Özkul seslendiriyor. Patrick Yıldız Patrick Yıldız, SüngerBob Kareşort dizisindeki kurgusal bir karakterdir. Patrick bir denizyıldızıdır. Doğum tarihi 26 Şubat 1986'dır. Saf ama iyi kalpli bir karakterdir. Sünger Bob onun en iyi arkadaşıdır. İş yapmaz, tek yaptığı şey televizyon izlemektir. Bir kayanın altında yaşamaktadır. Evinin içindeki her şey kumdandır. Kayayı kendisi inşa etmiştir. Sünger Bob gibidir. Ama iş yapmayı sevmez. Sevdiği tek iş hiçbir şey yapmamaktır. Hatta bir bölümde hiçbir şey yapmama ödülü kazanmıştır. Ama çok güçlüdür. Eğlenmeyi sever. Her şeye inanır. Süngerbob gibi Yengeç Restuarant'ta çalışmaz. Bir bölümde SüngerBob'un taklidini yaparak Yengeç Restorant'da çalışmıştır. Ama sonra kovulmuştur. Sünger Bob ve Patrick en çok deniz anası kovalamayı severler. Fakat yakaladıkları deniz analarını geri bırakırlar. Patrick zaman zaman Süngerbob gibi saçmalar; örneğin bir bölümde Gary Squidward'i ısırınca hemen Deli Salyangoz Hastalığı'na yakalandığını söyler ve belirtileri anlatır. Gerçekte ise böyle bir şey yoktur. Ancak bütün kasabaya kulaktan kulağa yayılır ve herkes inanır. Patrick bir denizyıldızına benzemekte ve çizgi filmde bütün karakterler deniz altında yaşayan canlılardan esinlenerek yapılmıştır. Süngerbob ise bir deniz süngerinden esinlenerek yapılmıştır. Patrick her zaman doğruları söylediğini sanır ama söylediği çoğu şey yanlıştır. Sünger Bob'la beraber insanlara yardım eder. Yalnız başına aklına gelmez. Hiçbir şey yapmadan öylece durmak konusunda uzmandır. Bir bölümde Patrick'in beynini görürüz ama beyni olmasına rağmen fişi takılı değildir. Ve beynini masanın üzerindeki dökülen bir kutu süte benzetirler. Bir bölümde de Patrick'in beyninin içinde ofis vardır ve ofisin içinde küçük sanal Patrickler çalışmaktadır. Ofiste yangın çıkınca sanal Patrickler ofisten dışarı çıkamaz, çünkü ofisin kapısı kilitlenmiştir. Ardından Patrick Chum Bucket'tan istifa edip Yengeç Restaurant'a geçer. Yedinci sezonun son bölümlerinde ise SüngerBob'un evinde garson kılığına girmiştir kendi evinde Squidward'u dişi bir ahtapotla çıkması için onu eğiten ve sırf bu yüzden prova gereği kadın kılığına giren SüngerBob'u tanıyamamış, SüngerBob'u kadın zannedip SüngerBob'un evinin ona ait olmadığını düşünmüştür. Çocukluğundan beri SüngerBob'la arkadaştırlar. Çoğu kez birbirlerine küs olsalar da aynı bölümde barışırlar. İkisinin dostluğu mükemmeldir. Patrick 26 yaşındadır. Patrick'i Türkiye'de artık Hakan Akın seslendirmektedir. Kumbağ, Süleymanpaşa Kumbağ, Tekirdağ ilinin Süleymanpaşa ilçesine bağlı bir mahalledir. 12 Kasım 2012 tarihinde TBMM'de kabul edilen 6360 sayılı kanun ile Tekirdağ merkez ilçesinin kaldırılması sonucu Belde statüsünden çıkartılarak Süleymanpaşa ilçesine bağlı olan bir mahalle olmuştur. Edirne Vilayet Matbaası Müdürü Şevket Dağdeviren'in yazdığı 1892 tarihli salnameye göre; Edirne Vilayeti Tekfurdağı Sancağı’nın merkez kazasının Naip nahiyesine bağlı olan bu köyde yılda 30.000 metreküp şarap üretilir. Köyde bir un fabrikası bulunur ve yarım saatlik mesafede deniz kıyısında Aya Nikola, bir saatlik mesafede de Panayır adlı manastırlar vardır. Burada 580 ev 3 türlü kükürtlü su bulunmaktadır. Eski bir Rum balıkçı köyü olduğu bilinmektedir. Ganos Dağlarının marmara'ya bakan eteklerinde kurulmuş olan Kumbağ'ın eski adı Kumbos'tur. Kumbağ, 7 Mart 1992 tarihinde beldeye çevrilmiş, 2012 yılında çıkan yasayla birlikte belediye kapatılarak Süleymanpaşa ilçesine bağlanmıştır. Tekirdağ merkezine sahil yolundan 14.5 kilometre uzaklıktadır. Beldeye ait nÃ¼fus verileri tablodaki gibidir. Mayıs Yedisi Mayıs Yedisi. Karadeniz Bölgesi'nde Giresun-Bulancak, Ordu-Ünye ve Trabzon-Beşikdüzü gibi ilçeleri kapsayan bölgede Rumi takvime göre Mayıs ayının 7. günü (Miladi 20 Mayıs) kutlanılan geleneksel bir festivalin adıdır. "Mayıs Yedisi Helvası" ile de özdeşleşmiştir. Özellikle Giresun Aksu Deresi, Bulancak, Görele, Espiye, Ordu-Yason Burnu, Ordu-Fatsa, Ordu-Yalıköy ve Beşikdüzü ilçelerinde popülerdir. Halk erken saatlerde deniz kıyısına gitmekte, topluca suya girmekte, evcil hayvanlarını yıkamakta, suya 7 çift, bir tek taş atarak dilekler dilemekte, kayıkla geziye çıkmakta, piknik yapıp türküler eşliğinde horonlar oynamaktadır. Orta Doğu kökenli bir hasat şenliğinin devamı niteliğinde olduğu ve Yahudi bayramı Şavuot, Pentekost, Apollon'un doğum günü Thargalia festivalleriyle ilgili olduğu iddia edilmiştir. Flandralı Judith Flandralı Judith (844-870), İngiliz Krallarından Ethelwulf'un karısıdır. 1 Ekim 853 yılında evlendiği Ethelwulf 13 Ocak 858 yılında ölünce yerine Ethelwulf'un Osburga adlı eşinden olan oğlu Ethelbald gelir ve o zamanların adeti olması bakımından dul kalan üvey annesi Flandralı Judith ile evlenir. 860 yılında ölen Ethelbald'ın yerine kardeşi Ethelbert gelir ve her iki kocasından çocuğu olmayan eski üvey annesi ve yengesi Judith ile evlenir. Judith'i mutlu eder ve ona iki çocuk yaptırır. Geras Geras (Yunanca: Γῆρας, Gēras) Yunan mitolojisine göre ihtiyarlık tanrısıdır. Nyks'in kendi kendine doğurduğu çocuklardan biridir. Vazo resimlerinde yaşlı, pörsümüş bir adam olarak Herakles ile birlikte resmedilir. Gençlik tanrıçası Hebe'nin zıddı olarak görülür. Linda Blair Linda Denise Blair (d. 22 Ocak 1959) Akademi Ödülleri adayı ve Altın Küre ödülü sahibi Amerikalı oyuncu. 1973 yapımı The Exorcist ve filmlerindeki Regan rolü ile tanınır. Balubalar Balubalar, Kongo Demokratik Cumhuriyeti'nin güneyinde yaşayan siyahi bir halktır. Yaklaşık 500.000 kişilik (1992 tahmini) bir topluluk oluşturan Balubalar, Ekvator ormanından sonra başlayan savanada, Güney Kivu ilinin en güneyinden Doğu Kasai'nin güneyine kadar uzanan ve Katanga'nın hem kuzeyinden, hem de güneyinden geçen bölgeye yayılmışlardır. Büyük göller yöresi ya da Orta Nijer kökenli oldukları sanılmaktadır. Eski Mısır'la olan ilişkileri, Basongo ülkesinde ortaya çıkarılan Aşağı Mısır döneminden kalma bir heykelcik yardımıyla kanıtlanmıştır. Baluba terimi, değişik kökenli oldukları halde, tümü Bantu Dili konuşan, ve aynı feodal düzene uyan birçok kabileyi, belirtmek için kullanılır. Balubalar üç büyük öbeğe ayrılırlar. Bunlar ; Şankaci Balubaları ile Bambo Balubaları Kiluba Dili, Hemba Balubaları ise Sibula Dili konuşurlar. Genellikle avcılık ve toplayıcılık ile geçinir, ormanların ağaçsız alanlarında küçük çapta tarım yapar, Kongo ve Lualaba ırmaklarında balık avlarlar. Kasai'de köy, tek siyasal birimi oluşturur ; Katanga'da ise birçok köyün birleştirilmesiyle kurulan siyasal bütünü Kilolo denilen başkan yönetir. Söz konusu köy toprakları 16. ve 17. yüzyıllarda krallıklar halinde bir araya gelmişler, en büyük krallığı Basonga başkanı Kingolo 1585 yılına doğru kurmuştur. Büyük Baluba hükümdarı Kingolo'nun soyundan geldiklerini ileri sürdükleri için kutsal bir özellik taşımışlardı. 17. yüzyılda Baluba krallığının birliği bozulmuş, rakip krallıklar birbirleriyle çekişmeye başlamışlardır. Kabileler arasındaki çekişme günümüzde de sürmektedir. Balubalar, Katanga'nın güneyindeki halklara düşmandırlar. Bu yüzden Kongo bunalımı sırasında (1959 - 1961) söz konusu halklara karşı Patrice Lumumba'yı desteklemişlerdir. Hemba Balubaları'nın anaerkil bir düzen benimsemiş olmalarına karşın, Balubalar'da genellikle ataerkil aile yapısı geçerlidir. Cancılık ve ölüler kültürü yaygındır; ölülerin ruhlar dünyasını oluşturduklarına ve kutsal danslarla yatıştırılmaları gerektiğine inanıldığı için, cenaze törenlerine özel bir önem verilir. Baluba sanatı yapıtları, siyahi Afrika'nın en güzel sanat ürünlerinden sayılır. Başkanlara ve ölüler kültüne sunulmak amacıyla yapılan çeşitli eşyalar arasında asalar, atalarının heykelleri, insan biçimli oymalı oturacak yerler, çeşitli figürler ve masklar sayılablir. Abanozdan yapılan ve ince bir oyma zevkini yansıtan heykeller genellikle uzamış bir biçimdedirler; ama belirli bir gerçekçilik anlayışını da yansıtırlar. Mıstık Mıstık, Ülkü Erakalın'ın yönettiği 1971 yapımı Türk filmidir. Senaryosunu Bülent Oran'ın yazdığı filmin başrolünde Müjdat Gezen oynamaktadır. Filmin yapımcılığını ise Ümit Utku üstlenmiştir. II. Stanisław August Poniatowski II. Stanisław August Poniatowski, asıl adı "Stanisław Poniatowski" (17 Ocak 1732 - 12 Şubat 1798), bağımsız Polonya'nın son kralı (1764-1795). Hükümdarlık yıllarında Polonya'nın Rusya, Avusturya ve Prusya arasında taksimi tamamlanmıştır. Polonya soylularından Stanislaw Poniatowski'yle Prenses Konstancja Czartoryska'nın altıncı çocuğuydu. İyi bir eğitim gördü; Batı Avrupa'da uzun gezilere çıktı.1757'de, Kral III. August'u devirme planlarına destek sağlaması için annesinin ailesi tarafından Petersburg'a gönderildi. Rus sarayında ailesinin çıkarlarını gözetmek için fazla çaba harcamadı ve geleceğin çariçesi Yekaterina'nın (II. Yekaterina) aşığı oldu. O dönemde Polonya sürekli geriliyordu. Yekaterina, III. August'un 1763'te ölümünden sonra, Polonya'yı daha da zayıf düşürmek için yollar aramaya başladı. Sonunda Rusya'nın askeri ve siyasal gücünü kullanarak dilediği gibi yönlendirebileceğini düşündüğü genç Poniatowski'nin II. Stanisław adıyla tahta çıkmasını (7 Eylül 1764) sağladı. Stanisław tahta çıktıktan sonra, krallığın gücünü artırmaya, yönetimde reform yapmaya ve parlamenter rejimi güçlendirmeye çalıştı. Ama soyluların ve kendisini tahttan indirmekle tehdit eden Yekaterina'nın engellemeleri karşısında sonunda reformlardan vazgeçmek zorunda kaldı. Bu tarihten sonra Polonya'nın içişlerine daha fazla müdahale etmeye başlayan Yekaterina'nın Katolik olmayanlara bütün hakların tanınması için yaptığı baskılar bir Katolik ayaklanmasının başlamasıyla (1768) sonuçlandı. Dört yıl boyunca bastırılamayan ayaklanma, Stanislaw'ın Rusya'ya olan bağımlılığını daha da artırdı. 1772'de Polonya'nın üçte biri Rusya, Prusya ve Avusturya tarafından ilhak edildi. Stanisław'ın Batı Avrupa'ya yaptığı yardım çağrıları durumunu değiştirmedi. Taksimi izleyen yıllarda işgalci devletler Stanisław'ın yetkilerini sınırlayıp onu yönlendirmeye başladılar. Buna karşı mücadeleye girişerek durumunu güçlendirmeyi başaran Stanisław, Polonya eğitim sisteminde kapsamlı bir reform yapmayı ve uzun tartışmalardan sonra Mayıs 1791'de Ulusal Meclis'te ("Sejm") onaylanan yeni bir anayasayı yürürlüğe koymayı başardı. Ama anayasaya karşı çıkan bir grup soylu Rusya'nın desteğiyle Targowica Konfederasyonu'nu kurdu. Bunu Rusların ülkeyi işgal etmesi ve yani anayasanın yürürlükten kaldırılması izledi. Stanisław 1793'te, Grodno'da Rusların denetiminde toplanan Meclis'e katılmaya zorlandı. Mecliste alınan kararla, ülke bu kez Rusya ve Prusya arasında bölüşüldü. Bunun üzerine başlayan (1794) Tadeusz Kościuszko önderliğindeki halk ayaklanması, uzun bir direnişten sonra Ruslar tarafından bastırıldı ve Polonya'nın Üçüncü Taksimi'yle ülke topraklarının tamamı Rusya, Prusya ve Avusturya arasında bölüşüldü. Kasım 1795'te tahttan çekilen Stanisław, Petersburg'da öldü. İki ciltilik anıları 1914-1924 arasında S. M. Goryaninov tarafından yayımlandı. Yaprak tÃ¼rleri Yaprak tÃ¼rleri listesi. Kahverengi pelikan Kahverengi pelikan ("Pelecanus occidentalis"), pelikangiller (Pelecanidae) familyasından 8 pelikan türünün en küçüğü olan bir su kuşu türüdür. Amerika'da yaşayan bu kuş türü ABD'nin güney ve batı sahillerinde en iyi bilinen kuş türlerinden biridir. Batı Yarımkürede bulunan üç pelikan türünden biri olduğu gibi balıkları denize dalarak avlayan iki pelikan türünden biridir. Kahverengi pelikanın beş alttürü tanınmaktadır: Daha önceleri alt tür olarak tanınan Peru pelikanı ("Pelecanus thagus") ayrı bir tür olarak sınıflandırılmaktadır. Diğer kuşlara göre oldukça iri bir kuş olan kahverengi pelikan, diğer pelikan türleri arasında en küçükleridir. Uzunluğu 106 ila 137 cm, ağırlığı 2,75 ila 5,5 kg, kanat açıklığı da 1,83 ila 2,5 m arasında değişir. Yaşadığı bölgelerde çok kolay tanınabilien ve diğer kuşlardan ayırt edilebilen bir türdür. Tüm pelikanlar gibi çok uzun bir gagası ve avlanırken kepçe gibi kullandığı boğaz kesesi vardır. Gaga uzunluğu 28 ila 34,8 cm arasındadır. Başı beyaz renklidir ama genellikle erişkin kuşlarda hafif sarıya çalar. Gaga grimsi renktedir ancak üreme döneminde boğaz kesesi kızılımsı renge döner. Sırtı, arkası ve kuyruğu gri ve koyu kahverengi çizgilidir ve bazen paslı bir tondadır. Erişkin pelikanlarda göğüs ve karın syah-kahverengi arasındadır ve bacaklar ile ayaklar siyah renklidir. Genç kuşlar da benzer renktedir ancak boyunları kahverengimsi-gri ve alt kısımları da beyaz renklidir. Bu kui tüylerinin beyaz olmaması, daha küçük cüssesi ve havadan suya dalarak balık avlaması nedeniyle Amerika ak pelikanından kolaylıkla ayırt edilir. Peru pelikanının tüyleri de kahverengi pelikan ile benzerlik gösterir ama cüsse olarak görece daha büyüktür. Güney Amerika'nın Pasifik kıyılarında Peru pelikanı ile kahverengi pelikanın yaşadığı bölgeler örtüşmektedir. Kahverengi pelikan Amerika'nın hem Atlantik hem de Pasifik kıyılarında yaşar. Atlantik ve Meksika Körfezi kıyısında Yeni İskoçya'dan Venezuela ve Amazon Nehri'nin ağzına kadar olan bölgede yaşar ancak Kuzey Carolina'nın kuzeyinde az sayıda rastlanır ve en önemli popülasyonu MEksika Körfezi kıyısındadır. Pasifik kıyısında ise Britanya Kolumbiyası'ndan Galapagos Adaları dahil olmak üzere Şili'nin merkezinin güneyine kadar olan bölgede yaşar. Pasifik'te Kaliforniya, Meksika ve Orta Amerika kıyılarında yaygındırlar. Erişkin olmayan kuşlar kıyılardan içerideki göllere de gidebilmektedir. Kıyıda daha kuzey bölgelerde üreme mevsimi geçiren Kuzey Amerika kuşları kışları daha güneye göç ederler. Mangrov bataklıklarında da yaygın olarak bulunurlar. Pelikanlar yıl boyunca koloniler hâlinde yaşayan sosyal kuşlardır. Kemiklerinde ve derilerinin altında bulunan hava keseleri sayesinde su üstünde batmadan durabilirler ancak karada yürürken sakardırlar. Uçarken kafalarını omuzlarından geriye doğru çeker ve gagaları kıvrılmış olan boyunlarının üzerinde durur. Gruplar hâlinde V şeklinde uçabildikleri gibi daha çok tek sıra hâlinde su yüzeyine yakın olarak uçarlar. Avlanırken yalıçapkınları gibi gagaları ilk olarak suya girecek şekilde dalarak avlanırlar. Daldıklarında kısa bir süre içinde tamamen suyun içine girer ve gagalarını kepçe olarak kullanıp balıkları avlarlar. Yüzeye çıktıklarında boğaz keselerine dolan suyu dışarı attıktan sonra kalan balıkları yutarlar. Dalarak avlanma tekniği yalnızca Peru pelikanında görülür, diğer pelikan türleri grup hâlinde yüzeye yakın uçarken su yüzeyinden geçen balıkları avlarlar ama suya dalmazlar. Genellikle martılar, korsanmartılar ve fregat kuşları gibi balıkla beslenen diğer kuşlar pelikanların avlarını çalabilirler. Kahverengi pelikan daha çok balık ile beslense de amfibiler ve kabukluları da yerler. Kahverengi pelikan genellikle adacıklarda ve mangrovlarda koloni hâline yuva yapar. Erkek pelikanlar yuva yapıalacak alanı seçtikten sonra dişileri çekmek için nümayişte bulunurlar. Erkek ve dişi çift oluşturduktan sonra aralarında açık iletişim durur. Genellikle mart ve nisan aylarında yuva yapmaya başlarlar. Koloni hâlindeki yuvalar ağaçların ve çalılıkların üzerinde olabildiği gibi kolay erişilemeyen adacıklarda yerde de olabilir. Ağaçlarda sazlıklar, otlar, saman ve çalı çırpıdan yapılan yuvalar dayanıksız gözükürler. Yerde yapılan yuvalar ise çok derin olmayan bir oyukta tüylerle kaplı ve çevresinde 10 ila 26 cm yüksekliğinde topraktan bir yükselti oluşturulmuş hâldedir. Kuluçkadan iki ila üç arası tüysüz yavru çıkar. Kuluçka süresi 28 ila 30 gün arasındadır. Hem erkek hem de dişi kuş yavruların bakımı ile ilgilenir. Yerdeki yavrular 35 günlük iken yuvada yürümeye başlar, ağaçlardaki yavrular ise 68 ila 88 günlüğe gelene kadar yuvayı terketmezler. Yaklaşık 8 ila 10 ay boyunca ebeveynleri tarafından beslenen yavrular 70 kg. kadar balık tüketirler. Genç kuşlar iki ila beş yıl arasında cinsel olgunluğa erişirler. Kolonilerde bulunan yumurtalar ve yavrular ve nadiren de erişkin pelikanlar başka hayvanlar tarafından avlanır. Bunların arasında martılar, başta kel kartal olmak üzere yırtıcı kuşlar, tilkiler, kokarcalar ve vahşi kediler bulunur. Amerika aligatoru palazlanmış yavruları yiyebilmektedir. Koloniler adacıklarda olduğunda yaban hayvanları tarafından avlanma tehdidi azalmaktadır. Tüm pelikanlarda olduğu gibi kahverengi pelikanlarda turistler ve balıkçılar gibi insanların verdiği rahatsızlıklara karşı çok duyarlıdırlar ve ebeveynler böyle durumlarda yuvalarını terkedebilirler. Büyük cüsseleri nedeniyle yuvada olmayan erişkinler başka hayvanlar tarafından avlanmaz. DDT ve dieldrin gibi pestisitler 1970'lerin başında ABD'deki kahverengi pelikan popülasyonunu oldukça tehdit etmiştir. DDT pelikan yumurtalarının kabuğunun incelmesine dolayısıyla da kolay kırılıp üreme oranının azalmasına neden olmaktadır. DDT kullanımı ABD'de 1972 yılından itibaren yasaklanmış ve cezaî müeyyideye tabi tutulmuştur. Bu dönemden sonra popülasyon sayısında artış gözlemlenmiştir. Dünya Doğa ve Doğal Kaynakları Koruma Birliği (IUCN) 1988 yılından beri kahverengi pelikanı asgari endişe altındaki türler altında listelemektedir. Popülasyonlarının 650.000 civarında olduğu tahmin edilmektedir. Kahverengi pelikan Barbados ve Turks ve Caicos Adaları'nın ulusal kuşu, ABD'nin Louisiana eyaletinin de eyalet kuşudur. Louisiana'da bulunan Tulane Üniversitesi, Louisiana State Üniversitesi ve University of Louisiana at Lafayette'in armalarında kahverengi pelikan bulunur. Ayrıca West Indies Üniversitesinin armasında da yer alır. Pasifik Okyanusu'nda Avustralya yakınlarında geçen "Kayıp Balık Nemo" animasyon filminde kahverengi pelikan karakteri Nigel Geoffrey Rush tarafından seslendirilmiştir. Aslında Avustralya bölgesinde kahverengi pelikan bulunmaz yalnızca beyaz renkli Avustralya pelikanı bulunur. NBA tak覺m覺 New Orleans Pelicans'覺n ad覺 da kahverengi pelikandan gelmektedir. Hail Mary Hail Mary, Tupac Amaru Shakur'un öldükten sonra 1997 yılında çıkan "" adlı albümünün bir parçasıdır. Tupac'ın ölümüne ithaf edilmiştir. Ayrıca, ilk "Makaveli" adı bu şarkıda geçmiştir. Şarkıda Tupac'ın mezar taşında "Makaveli" yazmaktadır, FatÄ±ma bint Esed Fatıma bint Esed (Arapça: فاطمة بنت أسد, Farsça: فاطمه دختر اسد), Esed bin Haşim’in kızı, Ebu Talib’in eşi, Şiilerin ilk İmamı, Sünnilerin dördüncü halifesi olan Ali bin Ebu Talib’in annesi, İslam peygamberi Muhammed’in kızı olan Fatıma bint Muhammed’in kayınvalidesi, Muhammed’in öksüz ve yetim olduğu günlerde eşiyle birlikte bakımını üstlenendir. Hatice bint Hüveylid’den sonra müslüman olan ilk kadındır. Şeybe bin Haşim (Abdülmuttalib), Fatıma bint Esed’in, oğlu Ebu Talib için uygun bir eş olacağına karar verdi ve Fatıma’yı oğluna aldı. Bu evlilikten dört erkek ve iki (kimilerince dört) kız çocukları oldu. Mekke'de, Fil Yılı'nın (Amm’ul- Fil) 30. ayının 13. ya da Recep ayının 13. günü, bir başka görüşe göre de Zilhicce ayının yedinci günü, Fatıma bint Esed doğum yapmak üzere iken Kabe duvarına dayanmış, duvar yarılarak bir ses içeri gelmesini söylemiştir. Daha sonra, İslam’a türlü faydalar sağlayan ve Muhammed’in övgülerine mazhar olan Ali bin Ebu Talib bu şekilde dünyaya gelmiş idi. Ali’den başka üç oğlu daha vardır; ünlü bir komutan olan ve şehit edildiği Mute Savaşı’nda peygamber tarafından Zeyd bin Harise’nin ardından ikinci komutan olarak görevlendirilen Cafer bin Ebu Talib diğerleri ise Talib bin Ebu Talib ve Akil bin Ebu Talib'dir. Muhammed’den önce İbrahim’in Hanif dinine tabi idi. Zaten, Muhammed’le soyları Haşim bin Abdimenaf’da birleşmekte ve Haşim bin Abdimenaf da İbrahim’in oğlu İsmail’in soyundan gelen bir Hanif idi. Muhammed, dedesi Abdülmuttalib vefat edince kimsesiz kaldı ve onun sorumluluğunu amcası Ebu Talib üstlendi. Fatıma, Muhammed’i çocuğu gibi koruyup kolladı. Muhammed büyüyüp de maddi durumunu bir nebze düzelttiği vakit, bir nevi vefa borcu olarak, maddi olarak zor günler geçiren amcası Ebu Talib’e çocuklarından birisinin bakımını üstlenerek yadım etmeyi düşündü. Diğer amcası Abbas bin Abdülmuttalib’e bu fikrini açtı ve O’da kendisinin de bir çocuğa bakabileceğini bildirdi. Bu isteklerini Ebu Talib’e bildirdiklerinde Muhammed, Ali’nin, Abbas ise Cafer’in sorumluluklarını yüklendiler. Muhammed peygamberliğini ilan ettiğinde, Fatıma bint Esed, Muhammed’in eşi Hatice bint Hüveylid’den sonra ona ilk inanan kadın oldu. Müslümanlara yönelik yaklaşık üç yıl boyunca süren boykot boyunca da yolundan dönmedi. Peygamber Medine’ye Hicret’i emrettiği zaman, yola çıkan ilk müslümanlardandı aynı zamanda Medine’ye ulaşan ilk kadındı. Muhammed, Fatıma bint Esed’in ölümünü haber alınca: Bugün annemi kaybettim dedi ve gömleklerinden birini Fatıma’ya kefen yapılması için gönderdi. Cenazesini Baki Mezarlığı’na kadar taşıdı. Cenaze namazını yönettikten sonra, kabre bir miktar toprak serpti ve; ""Allah’ım, ben O’nu sana emanet ediyorum."" dedi. Enes bin Malik’den nakledildiğine göre, Ammar bin Yasir, peygambere bu husus hakkında sorduğunda, Muhammed şöyle söyledi: ""O, gerçekten de benim annemdi; kendi çocuklarını aç bırakır, beni doyururdu; onları tozlu bırakır, beni yıkardı. Ebu Talib'den sonra bana, ondan daha çok iyilik eden birisi olmamıştır."" Türkmençay Antlaşması Türkmençay Antlaşması, (Rusça: Туркманчайский договор; Farsça: عهدنامه ترکمنچای) Rus İmparatorluğu ile İran (Kaçar Hanedanlığı) arasında 10 Şubat 1828 tarihinde imzalanmış bir barış antlaşmasıdır. İran'ın yenilgisiyle sonuçlanan 1826-1828 Rus-İran Savaşı'ndan sonra imzalanmış olan bu antlaşma uyarınca Revan Hanlığı, Nahçıvan Hanlığı ve Talış Hanlığı Rusya'ya verilmiş, Aras Nehri'nin bu iki devlet arasındaki sınırı oluşturmasına karar verilmiştir. Gülistan Antlaşması'yla birlikte İran'ın imzaladığı en kötü hezimetlerden bir olarak kabul edilmektedir. PMMC PPMC ("Permanent magnet moving coil") sabit mıknatıslı, döner bobinli ölçü aletlerine verilen isimdir. Bu ölçü aletleri yapısal olarak dikdörtgensel bir alüminyum çerçeve üzerine sarılan 0,10mm çapta ya da daha ince kesitli 100...500 sarımlı bir bobinin bir at nalı mıknatısın kutupları arasına dönebilecek şekilde yataklanması ile oluşturulur. Döner bobine, ölçülmek istenen akım spiral yaylar vasıtasıyla uygulanır. Döner bobine tutturulan ibre ölçülen değere göre taksimatlı kadran üzerinde kayarak ölçülmek istenen elektriksel büyüklüğü gösterir. Bu ölçü aletleri mA ya da daha küçük düzeyde doğru akımları direkt olarak ölçer ve bu şekilde kullanımına galvanometre adı verilir. Daha büyük akımların ölçülmesinde bobine paralel olarak küçük değereli şönt dirençler bağlanırken, gerilim ölçümünde ise bobine seri olarak yüksek değerliön dirençler bağlanır. Bu aletler alternatif akım ölçmek için, alternatif akımı doğru akıma dönüştüren doğrultucu elemanlardan faydalanılır. L. Paul Bremer Lewis Paul Bremer III; (d. 30 Eylül 1941, Hartford, Connecticut, ABD) Amerikalı diplomat. ABD'nin Irak'a girerek Baas rejimini devirmesinden sonra 11 Mayıs 2003 ile 28 Haziran 2004 tarihleri arasında Irak Devlet Başkanlığı statüsünde olan Geçici Koalisyon Yönetimi'nin başkanlığını yaptı. Engin Uludağ Engin Uludağ, yönetmen, kamera asistanı. Sanat hayatına oyunculukla başlayan Engin Uludağ; Şehir Tiyatroları kadrosuna girmiş, yaş sınırı nedeniyle bu kurumdan yönetmen olarak emekli olmuştur. Birçok radyo oyununun yönetmenliğini de üstlenen Uludağ, 1985 - 1986 yıllarında kamera asistanlığı deneyiminde bulunmuş olup, konservatuvarda öğretmenlik yapmaktadır. San Marino armasÄ± San Marino Arması San Marino'nun resmi devlet arması. 14. yüzyılda tasarlanmıştır. Armada bir tac, tacın altında, San Marino'nun Üç Kulesi resmedilir ve onun altında da Libertas (Türkçe: "Özgürlük") yazar. Federico Fellini Uluslararası Havalimanı Federico Fellini Uluslararası Havalimanı (IATA: RMI, ICAO: LIPR) İtalya'nın Rimini kentinde bulunan ve San Marino'ya ulaşımı sağlayan havalimanıdır. Havalimanı San Marino'ya 16 km, İtalya'nın Rimini kentinede 8 km uzaklıktadır. Havalimanının uzunluğu 2,964 metre, genişliği'de 45 metre'dir. Mil² olarak büyüklüğü ise 1,85 mil² 'dir. Federico Fellini Uluslararası Havalimanı, hem San Marino Hükümeti'ne, hem de İtalya Hükümeti'ne bağlıdır. Shabab Yemeni Shabab Yemeni bağımsız, tarafsız gençlik gazetesidir. Yemenli öğrencilerin yutdışında hayat sorunlarına cevap vermek için Mayıs 2004'te kurulmuştur. Shabab Yemeni 4 editörle başlamış,ancak;şu an 10 aktif üyeyle yönetilmektedir. Gazetenin yapısı Sürekli ve Alternatif editörlerden,Pazarlama müdüründen, Teknik müdürden, İşe alım müdüründen, Yapım müdüründen ve Baş editörden oluşmaktadır. Shabab Yemeni Yemenli meraklı gençleri ekiplerine davet ederek uzmanlıklarını ve bilgilerini paylaşırlar. Shabab Yemeni her ayın ilk günü yayımlanır. Yazımlar da değişik konular yer alır. En çok sosyal, ekonomik, eğitimsel ve bilimsel konular yer alır. Gazete de bir de yeteneklerin, sanatçıların, fotoğrafçılığın yayımlandığı özel bölüm vardır. Julius Klengel Julius Klengel, (d. 24 Eylül 1859 – ö. 27 Ekim 1933) Leipzig'de doğmuş ve ölmüş Alman çellisttir. Çello için etütler ve solo parçalar yazmıştır. Klengel gençliğinde, Emil Hegar'la çalıştı. 15. doğum gününden sonra profesyonel bir orkestraya katılarak Avrupa ve Rusya'ya turlara çıktı. Aynı zamanda bir solist olan Klengel çeşitli solo performanslar verdi. Leipzig Konservatuvarı'na pröfesör olan Klengel, çello için yüzlerce parça, 4 konçerto, etütler ve teknik ekzersizler yazdı. Emanuel Feuermann, Guilhermina Suggia, Paul Grümmer, Gregor Piatigorsky ve William Pleeth'le çalışmalarda bulundu. Julius Klengel, Ekim 1933'te Leipzig'de öldü. Sultanlar Ligi Sultanlar Ligi (Şimdiki adı: Vestel Venus Sultanlar Ligi), Türkiye Voleybol Federasyonu tarafından düzenlenen ve Türkiye'de kadın voleybolundaki en üst düzey lig. 2008 yılında Aroma ile imzalanan sponsorluk anlaşması ile ligin ismi 4 yıllığına Aroma Bayanlar Voleybol 1. Ligi olarak anılmış olup 2012 yılında Acıbadem ile 2 yıllığına isim sponsorluğunda anlaşılmış ve ligin yeni ismi Acıbadem Bayanlar Voleybol 1. Ligi olarak telaffuz edilmiştir. 2014-15 sezonundan itibaren ligin adı yine Türkiye Bayanlar Voleybol 1. Ligi olarak anılmaya başlanmıştır. 2016 yılı itibarı ile ligin ismi Sultanlar Ligi olarak değiştirilmiştir. 12 Aralık 2016 tarihinde ise iki sezon Vestel ile isim sponsorluğunda anlaşılmış ve ligin yeni ismi Vestel Venus Sultanlar Ligi olmuştur. Karşılaşmalar, 2012-2013 sezonundan itibaren Spor Smart ve NTV Spor kanallarından yayınlanmış olup 2017 yılından itibaren ligin yeni yayıncı kuruluşu TRT Spor olmuştur. 2019-20 sezonundan itibaren ise maçlar TRT Spor 2’den yayınlanmaktadır. Bir önceki sezon Sultanlar Voleybol Ligini tamamlamış olan (düşenler hariç) takımlar ile 1. Ligden çıkan toplam 12 takım 2 devreli deplasmanlı lig usulüne göre karşılaşır. 1. Etap maçları sonunda ilk 8 takım eşleşerek 2 maç kazanmalı, çeyrekfinal, yarıfinal ve final maçlarını oynarlar. 1. Etap müsabakaları sonunda 9., 10., 11.