bölgesel liglerinde mücadele eden takım, daha profesyonel olma imkânını lig atlayarak eline geçirince, bir revizyon sürecine girme kararı aldılar ve takımın renklerini, adını, ekibini değiştirdiler. O sıralarda da Bundesliga uluslararası gelişimini tamamlama yolundaki son adımlarını atmaktaydı. Rostock şehri takımlarına sahip çıkarak 1950'lerin başında Ostseestadion'un inşaatının başlamasında pay sahibi oldular ve FIFA'dan çıkarılan lisansla kulüp tamamen resmileşmiş oldu. Kulüp istatistiki verilere dayandırılırsa tarihindeki en iyi dönemini 60'lı yıllarda yaşamıştır. Mavi - beyazlılar bu yıllarda üç kere Doğu Almanya 1. Ligi'ni kazanmış, Avrupa kupalarına katılmış, dört kere de Doğu Almanya Kupası'nda final oynama başarısını göstermiştir. Rostock ekibi bu başarılarından sonra tüm Avrupa'da bir başarı sembolü olmaya çok yakınken, ekonomide ve genel başarıda sorunlar yaşamaya başladı. 1970, 1971, 1972 ve 1973 sezonlarında kulüp düşme hattının hemen üstünde fikstürü tamamladı. Daha sonra bir defa da küme düştü fakat sonra yeniden 1. Lige geri dönmeyi başardı. Fakat aldığı ağır mağlubiyetler ve şampiyonluklardan sonra gelen bu düşüşten sonra Hansa Rostock yine eski günlerini aratmıyordu. 1991'de Doğu Almanya 1. Ligi'ni kazanan "Hanseaten"ler, aynı sene kupayı da müzesine götürmeyi başardı. Daha sonra her iki Almanya'nın da birleşmesiyle Bundesliga'da kendine ilk defa yer bulan iki Doğu Alman takımından biri olan Hansa Rostock, ilk senesine her ne kadar 4-0'lık bir galibiyet ve liderlikle başlasa da ligde tutunamamış ve 2. Bundesliga'ye düşmüştür. Takım maçlarını geçmişte Ostsee-Stadyumu olarak da anılan ve 29.000 kapasiteli DKP Arena'da oynamaktadır. Tamamı koltuklu olan stad olimpik faaliyetler için de elverişlidir. "1 Eylül 2012 itibarıyla" Jacques-Laurent Agasse Jacques-Laurent Agasse (d. 24 Nisan 1767 - ö. 27 Aralık 1849) özellikle manzara ve hayvan resimleriyle tanınan ressam. Cenova'da doğan ressam ilk sanat eğitimini bu şehirde aldı. Daha yirmi yaşına gelmeden Paris'e gitti. Atların ve diğer hayvanların anatomisini daha iyi öğrenebilmek için veterinerlik okuluna gitti. Sık sık İsviçre'yi ziyaret ediyordu. zengin bir İngiliz ressamın yaptığı, ölmüş köpeğinin resmini çok beğenince onu İngiltere'ye götürdü. Burada özellikle at resimleriyle ünlendi. Almanya'daki azınlıklar Almanya'nın resmi azınlıkları, 1 Şubat 1998 tarihinde resmen yürürlüğe giren Avrupa Konseyi'nin etnik azınlıkların korunmasına ilişkin Çerçeve Sözleşmesi kapsamında değerlendirilen ve Alman federal hükûmeti tarafından bu özellikleri onaylanan, Almanya'daki etnik azınlıklardır. Almanya'da "resmi azınlık" statüsü taşıyan etnik gruplar ve yoğun olarak yaşadıkları bölgeler şöyle sıralanmaktadır: Almanya'nın resmi azınlıkları kavramı, milliyet ve etnik azınlık tanımlamalarının ötesinde, başta eğitim ve azınlık dili teşviki olmak üzere, bir takım hakların güvence altına alındığı bir hukuksal statüyü ifade etmektedir. Danimarkalılar örneğinde olduğu gibi, söz konusu azınlığın komşu bir ülkenin milliyetine dahil olması, Friz ve Romanlar gibi birden fazla ülkeye yayılmış olmaları veya Sorblar gibi kapalı bir etnik grup meydana getirmeleri, bu hukuksal konumda herhangi bir farklı yoruma neden olmamaktadır. Avrupa Konseyi Parlamenterler Meclis, 1993 yılında milli azınlık kavramının şu şekilde tanımlanması önerisinde bulunmuştur: gruplar milli azınlık olarak kabul edilmektedir. Ancak yukarda belirtilen milli azınlık tanımına 1 Kasım 1995 tarihli Azınlıkların Korunmasına Yönelik Avrupa Çerçeve Sözleşmesi’nde yer verilmemiştir. Türkler, Polonya ve Rusya kökenlilerle birlikte Almanya’da „resmi azınlık“ statüsüne sahip olmamalarına rağmen kalabalık bir kitle meydana getirmektedir. Türkler’in sayısı, Alman vatandaşlığına geçenlerle birlikte 3,5 milyonu bulmakta ve böylece tüm göçmenlerin üçte birini oluşturmaktadırlar. Azınlık olarak kabul edilebilmenin temel koşulunun o ülkenin vatandaşı olmak olarak belirlendiği göz önüne alındığında sayıları giderek artan Türk kökenli Alman vatandaşlarının "resmi azınlık" istemiyle ortaya çıkma ihtimali, bazı muhafazakâr Alman çevrelerinde endişe kaynağı olmaktadır. Elif Naci Elif Naci (10 Ağustos 1898, Gelibolu - 8 Mayıs 1987, İstanbul), Türk ressam, yazar ve müzeci. D Grubu'nun kurucularındandır. 1898'de Gelibolu'da dünyaya geldi. Ortaöğrenimini İstanbul'da, Vefa Sultanisi'nde yaptı. Resme lise yıllarında başladı. Bu lisede Peyami Safa ve Ekrem Hakkı Ayverdi ile sınıf arkadaşıydı. 1914’te Sanayi-i Nefise Mektebi Resim Bölümüne girdi ve İbrahim Çallı'nın öğrencisi oldu. Öğrenciliği sırasında gazeteciliğe başladı. 1937'ye kadar çeşitli gazetelerde sürdürdüğü gazeteciliğe 1937'den itibaren Cumhuriyet Gazetesi'nde devam etti ve gazetenin arşivini 40 yıl boyunca yönetti Okulunu tamamladıktan sonra çeşitli illerde resim öğretmenliği yaptı ve Müstakil Ressamlar ve Heykeltıraşlar Birliğine katıldı. İlk sergisini 1930 yılında açtı. 1933 yılında Nurullah Berk, Zeki Faik İzer, Cemal Tollu, Abidin Dino ve Zühtü Müridoğlu ile birlikte D Grubu'nu kurdu. D Grubu adını, açılan 4. sanat topluluğu olması dolayısıyla latin alfabesinin dördüncü harfi olan "D"'den almaktaydı. Öğrencilik zamanlarında daha çok ev içi resimleri yapan ve izlenimciliğin etkisi altında kalan Naci, daha sonraları D Grubu ile birlikte soyuta yöneldi. Aynı dönemde Paul Klee, George Braque gibi çağdaş ressamlardan ve Hafız Osman, Mehmet Esat gibi hat sanatçılarından etkilendiği söylenebilir. 1940'lardan sonra batı sanatının etkisinden sıyrılıp doğuya yönelerek hat sanatı soyutlamalarıyla ilgilendi. Çalışma hayatı boyunca Türk-İslam Eserleri Müzesi müdür yardımcılığı ve müdürlüğü (1937-1956), Topkapı Sarayı Müzesi müdür yardımcılığı (1962-1963) görevlerinde de bulundu. 1964 yılında II. Mehmed'in zehirlenerek öldürülmüş olabileceği ihtimali üzerine mezarının açılıp naaşından numune alınmasını savunmuştur. Sanatçı, 8 Mayıs 1987'de İstanbul'da hayatını kaybetti. Adalet Cimcoz Adalet Cimcoz, (d. 25 Temmuz 1910, Kilitbahir, Çanakkale - ö. 13 Mart 1970, İstanbul), Türk dublaj ustası, çevirmen, eleştirmen, yazar ve galeri sahibi. Annesi Alman, babası topçu subayı bir Türk'tür. Altı yaşındayken ailesi Almanya'ya göç etti. Gazetelerde sanat yazıları yazdı. 1951'de Türkiye'nin ilk özel sanat galerisi Maya'yı Beyoğlu'nda kurdu. Galeri beş yıl boyunca yaşamayı başardı. Ağabeyi Ferdi Tayfur'la dublaj yaptı. Adalet Cimcoz, Almancadan Türkçeye çeviriler yaptı. "Yeditepe", "Varlık" ve "Yeni Ufuklar" gibi edebiyat dergilerinde şiir, öykü ve kitap tanıtım yazıları yazdı. Bertolt Brecht, Georg Büchner, Franz Kafka ve B. Traven gibi yazarların yapıtlarını Türkçeye çevirdi. Kafka'dan "Milena'ya Mektuplar" çevirisiyle, 1962 Türk Dil Kurumu Çeviri Ödülü'nü almıştır. Dublajcılığı bir rastlantı sonucu başladı. 1931'de Ferdi Tayfur (O yıllarda Lorel Hardy'i seslendirirdi) eşi Melek Kobra ile İpek Film stüdyosunda seslendirme yapmaktadırlar. Melek'in hastalandığı bir gün Ferdi Tayfur kız kardeşini çağırır. Böylece Adalet Cimcoz'un seslendirme çalışmaları başladı. Türkiye'de ilk dedikodu yazarlığını Adalet Cimcoz başlattı. "Hafta", "Salon", "Tasvir", "Aydede" gibi gazetelerde dedikodu yazıları yazdı. Köşesinin adı Fitne Fücur'du. Türkân Şoray, Belgin Doruk, Muhterem Nur, Sezer Sezin, Fatma Girik ve Filiz Akın'ın seslendirmelerini yaptı. Adalet Cimcoz'un eşi, aynı zamanda eski Cumhurbaşkanı Fahri Korutürk'ün eşi Emel Korutürk'ün amcazadesi Mehmet Ali Cimcoz'dur. Gazeteci Mine Söğüt, Adalet Cimcoz'un ölümünden sonra sahaf vitrinlerine düşen fotoğraflarını toparlayarak "Adalet Cimcoz: Bir Yaşam Öyküsü Denemesi" adlı kitabı yazdı. Azra Erhat'tan Adalet Cimcoz yorumu: "Adalet'in sesi neydi? Susup susmadığını, yok olup olmadığını ancak ne olduğunu kavramakla kestirebiliriz. Evet, çok yönlü bir sesi vardı Adalet Cimcoz'un. Türkân Şoray'ı da, Hülya Koçyiğit'i de, Belgin Doruk'u da dile getirirdi o. Radyoda sabundan, diş macunundan ya da kılık kıyafetten söz etti miydi bir "şey" söylerdi hepimize. Kulağımızı diker, sesi bir yandan zevkimizi okşarken, öte yandan da sözü söz ve öz olarak çın çın dolaşırdı beynimizin kıvrımlarında, incecik bir gonk gibi bir oraya, bir buraya vurur, bir kıpırtı, bir canlılık uyandırırdı kafamızda. Vurucu, kışkırtıcı bir uyarıcılığı vardı Adalet'in. Sizi gördü mü, bir bakışta sarıverir tepeden tırnağa görüntünüzü, şişmanladınız mı, zayıfladınız mı, elbiseniz yakıştı mı, yakışmadı mı, keyifli misiniz, keyifsiz mi, hemen anlar, hemen de dile getirirdi düşündüğünü; ufacık bir taş atardı size." (Azra Erhat, "Adalet'in Sesi," Yeni Ufuklar, Mayıs 1970) Ã–zburun, Bolvadin Özburun, Eskişehir-Konya karayolundan 1.5 kilometre içeride, il merkezine 70, ilçe merkezine 15 km uzaklıkta, eski Kral Yolu üzerinde ve Paşa Dağı yakınlarında kurulmuş bir beldedir. 1967 yılında belediye olmuştur. Belediyenin nüfusu 2.293'dur. Özburun'da iki adet ilkokul bir adet sağlık ocağı bulunmaktadır. Özburun halkının ilk yerleştiği yer Avşar bölgesidir. Özburun halkı Avşar Türk’ü olduğu için bölgeye ismini vermiştir. Ancak hangi yıllarda Avşar bölgesinde yaşandığı bilinmemektedir. Kepez mevkiinde kral tahtının ve kilise sütunlarının bulunuşundan dolayı Bizans zamanında yine bu bölgede yerleşim olduğu bilinmektedir. Özburun'un kuzey bölgelerinde bulunan höyükler sit alanı içinde olup buraların kazılması tahrip edilmesi yasaktır. Afyon ve Bolvadin müzelerinde bulunan mezar lahitler, sandukalarin Özburun Beldesi'nden gittiği müzelerin resmi kayıtlarından anlaşılmaktadır. Özburun 3.ve 4. jeolojik devirlerde oluşmuş, güneyden Sultan dağları, kuzeyden ve doğudan Emir dağı, batıdan Paşa dağı ile çevrili bir vadidir. Özburun'un Emir Dağı'nın bir bölümünde ve Paşa Dağı'nda muhtelif yaylara sahiptir. Bunlardan en önemlisi Avdan ve Paşa Dağı yaylasıdır. Özburun 1960'lı yıllarda yayla kültürüne veda etmiştir. Coğrafi olarak İç Ege Bölgesi'nde bulunan Özburun'da karasal iklim hüküm sürer. Özburun dağlarında sarı meşe, ardıç ve çam ağaçları vardır. Özburun'da her yıl temmuz aylarında haşhaş şenliği düzenlenir. Belediyede turistik, tarihi eserler bulunmaktadır; peri bacaları, çeşitli mağaralar, üçhöyük ve kepez gezilip görülmeye değer yerlerdir. Çeşitli tarihi eserler çıkarılmış olup belediye bahçesinde sergilenmektedir. Özburun'da eski yapılara önem verilmemiş ve çoğu yıkılmıştır. Aslına uygun olmayan yeni evler, türbeler, camiler yapılmıştır. Özburun'da ekonomi tarım ve hayvancılığa dayanmaktadır. Yapı itibarıyla dağlık olması sulanabilir arazinin az olmasına neden olmaktadır. Samdağı, Canicik, Avşar ve benzeri bölgelerde arpa, buğday ve nohut yetiştirilmekte, sulanır durumdaki bölgelerde ise fasulye, haşhaş (afyon), şekerpancarı, mısır, mercimek yetiştirilmektedir. Meyve yönünden de oldukça zengindir: elma, armut, vişne, kiraz, zerdali (kayısı) yetiştirilmektedir. Özellikle zerdali (kayısı) yetiştiriciliği yaygındır. Hemen her yerde bir zerdali ağacı görmeniz mümkündür. Özburun'da çayır ve mera alanı fazladır. Bu mera ve otlaklarda büyükbaş ve küçükbaş hayvanlar otlatılır. Öte yandan belde akarsu yönünden zengindir. Belediyenin ve halkın çabaları sonuncunda Soğukpınar mevkisindeki akar suyun üzerine alabalık tesisi kurulmuş olup tatlı su balığı yetiştiriciliği yapılmaktadır. Cameo görünüm Cameo" görünüm veya kısaca cameo", oyun, film, video oyunu, televizyon gibi gösteri sanatlarında insanlar tarafından çok bilinen birisinin kısa süre ile görülmesine denir. Sinema filmlerinde Alfred Hitchcock cameo rollerde öncü olmuştur. Son dönem yönetmenlerinden Quentin Tarantino da cameo rollerde ismi sayılabilecek yönetmenlerdendir. Cameo sözünün İngilizce anlamlarından biri de süsleme demektir. Ayrıca bazı yönetmenlerde kendi filmlerinde kısa olarak oynarlar. Frank Coraci 80 günde devr-i alem ve Sucu filmlerinde (yönetmen kendisi) kısa olarak oynamıştır. M.Night Shayamalan'da The Village filminde, Alfred Hitchcock, Murder! filminde gözükmektedir. Ayrıca bazen yönetmenin arkadaşları aynı yönetmenin filmlerinde kısa olarak rol alırlar. Buna örnek olarak Jason Lee ve Kevin Smith gösterilebilir. Jason Lee, Kevin Smith'in Jersey Girl ve Jay and Silent Bob Strike Back filminde cameo olarak görünmüştür. Ayrıca Marvel'daki pek çok çizgi roman kahramanının babası olan Stan Lee marvel uyarlaması filmlerde görülür.(X-Men, Daredevil gibi) Türk yönetmenlerden ise Selçuk Aydemir yönetmenliğini yaptığı Düğün Dernek, Üsküdara Giderken ve İşler Güçler'de, Tülay Eratalay ise yönetmenliğini yaptığı Baykuşların Saltanatı ve Sanatçının Ölümü adlı yapımlarda cameo olarak görünmüştür. Mozarapça Mozarapça İber dillerin gelişimin süresinde Müslümanların İber Yarımadasında hakim oldukları bölgelerde konuşulan Romen lehçelerden oluşmuş lehçe devamıdır. Bu lehçelerin toplamı "Mozarap dili" olarak bilinir, ama genel bir standardı yoktur. Romen dillerinden farklı olarak, Mozarapça Arap alfabesi kullandı. Arapça harflerle yazıldığına rağmen, sesli harflerin yeniden kurulması gerekiyordu. Bu Romen çeşidi Portekizce, İspanyolca, ve özellikle Valensiyacayı çok etkiledi, ve bunun yüzünden bu diller çok Endülüs Arapça kökenli kelimelere sahiptir (Mozarapça, anlaşılır şekilde, Arapça'dan ve tersine çok etkilendi). Portekiz'de yerel Mozarapça lehçeler bügünlerde Lusitanyaca-Mozarapça ("Lusitano-moçárabe") olarak biliniyor. Mozarapların kültürel dili Latince olarak devam etti, ama zaman geçince, genç Mozaraplar Arapçayı öğrendiler. Ä°zzet Gener İzzet Gener (1902, Geylan - 5 Temmuz, 1987), Türk siyasetçi, eski Türkiye İçişleri Bakanı. Ankara Üniversitesi Hukuk Fakültesi'ni bitirdi. Bayındırlık Bakanlığı Zat İşleri Müdürlüğü, Hukuk Müşavirliği ve Müfettişliği, Cumhuriyet Senatosu Niğde Üyeliği (15 Ekim 1961 - 5 Haziran 1966) ile İçişleri Bakanlığı yaptı. Evli ve iki çocuk babasıydı. Dişli, Bolvadin Dişli, Afyonkarahisar ili Bolvadin ilçesine bağlı iki kasabadan biridir. 2015 yılı ADNKS sonuçlarına göre kasabanın nüfusu 3006'dır. Köy Kral yolu üzerindedir. Dişli Kasabası, Bolvadin'e 7 km Afyon‘a 60 km uzaklıktadır. Rakımı 1073 metredir. Allen Covert Allen Covert (d. 13 Ekim 1964, Florida) Amerikalı komedyen ve oyuncu. Genelde Adam Sandler ile yaptığı filmlerle bilinir, birlikte üniversitede tanışmışlardı. İhsan Gürsan İhsan Gürsan (1903, İstanbul - 19 Haziran, 1976), Türk siyasetçi. Mülkiyeyi bitirdi. Zirai Donatım Kurumu ve Tarım Satış Kooperatifliği Genel Müdürlüğü, 1.(XII), 2.(XIII) ve 3.(XIV) Dönem İzmir Milletvekilliği ile Ticaret ve Maliye Bakanlığı yaptı. Evli ve üç çocuk babasıydı. Fenilketonüri Fenilketonüri, Fenilketonuria ya da PKU; otozomal çekinik kalıtım gösteren metabolik bir hastalıktır. Hasta kişiler fenilalanin amino asitini tirozin amino asitine çeviremezler. İki amino asit arasındaki tek fark tirozinde bulunan hidroksil grubudur (-OH). Fenilalanini tirozine çevirmek için gerekli olan reaksiyonu katalizleyen enzime fenilalanin hidroksilaz (PAH) enzimi adı verilir ve fenilketonüri hastalarında karaciğerde işlev gören bu enzim aktif değildir. Dolayısıyla vücutta birikmiş olan fenilalanin ve türevleri beyin omurilik sıvısına geçer, burada bileşiklerin düzeyi yükselir ve hasta bireyde zeka ve nörolojik gelişim geriliğine neden olur. Konvülsiyonlar sonucunda hastaların bazılarında EEG anomalileri görülebilir. Hastalık ilk defa Norveçli Doktor Asbjörn Fölling tarafından 1934 yılında tanımlanmıştır. Ayrıca her yıl Haziran ayının ilk günü "Ulusal Fenilketonüri Günü", 28 Haziran tarihi ise "Avrupa Fenilketonüri Günü" olarak değerlendirilmektedir. Yeni doğan bebeklerden topuktan alınan birkaç damla kan ile yapılan Guthrie testi ile tanı koyulur. Yalancı negatiflik ihtimalinin ortadan kalkması için test 3 günlük beslenme döneminden sonra yapılmalıdır. Annenin ilk bebeği bu hastalık ile doğmuş ise diğer hamileliklerinde hastalığın tanısı anne karnında koyulabilir. Tedavinin amacı besin yolu ile alınan fenilalanin miktarını azaltarak kandaki fenilalanin düzeyini normal sınırlarda tutmaktır. Hastalar fenilalanin içermeyen ya da az içeren özel mamalar ve düşük proteinli ürünler kullanmalıdır. Diyet kişinin yaşamı boyunca devam eder. Tedaviye ne kadar erken başlanırsa başarı oranı o derece artmaktadır. Çılgın Denizaltı Çılgın Denizaltı 1996 ABD yapımı güldürü filmidir. Özgün adı Down Periscope ("İng: Periskop Aşağı") olan film 16 Ağustos 1996'da Türkiye'de sinemalarda gösterilmiştir. Hikâyesini Hugh Wilsonun hazırladığı filmin yönetmeni David S. Ward'dir. Film Tom Dodge denen birisinin beceriksizliği yüzünden ona berbat halde verilen bir deniz altı ve burada mecburen birlikte olduğu her birinin garip bir özelliği olan adamlarla dolu mürettebatla çalışmak zorunda olmasını fakat gittikçe işlerin yolundan çıkmasını konu almaktadır. Filmin başrolünde Kelsey Grammer ve Lauren Holly vardır. Yardımcı rollerde Harry Dean Stanton, Rob Schneider, Bruce Dern ve William H. Macy görünmektedir. Bazı konuşmalar yüzünden film 13 yaş ve üzerine tavsiye olunmaktadır. Hulusi Kentmen filmografisi Aşağıda Hulusi Kentmen'in 1942 - 1988 yılları arasında rol aldığı filmler sıralanmıştır. Ã‡engel Han Çengel Han; Ankara'nın Altındağ ilçesinde Ulus'ta 1522-1523 tarihlerinde Mihrimah Sultan’ın eşi Damat Rüstem Paşa tarafından inşa ettirilmiş tarihi bir handır. Atpazarı Mahallesi Kaleönü Depo Sokak'ta bulunmaktadır. Mimarisi klasik Osmanlı mimarisidir. Kareye yakın dikdörtgen bir plan üzerine kurulmuştur. Ortasında bir avlu bulunmakta, kuzeydoğu cephesinde tek katlı, cephenin giriş tarafında iki katlı dükkanlar sıralanmaktadır. Güneybatı cephesiyse arazinin eğilimli olması nedeniyle üç katlıdır. Duvarları sağlam Horasan duvarı olan han korumaya uygun olduğu için uzun süre tiftik deposu olarak kullanılmıştır. Sağlam mimarisi nedeniyle iyi bir durumda günümüze kadar gelebilmiştir. Osmanlı devrinde İpek Yolu üzerinde bulunan Çengel Han, Anadolu kervanlarının uğrak noktası olan önemli bir ticaret merkezi olmuştur. 1991 yılında istimlak edilişine kadar sahibi, Anadolu Beylerbeyi Karacapaşa’nın torunlarından Raife Kocabeyoğlu-Öngen’dir. Karacapaşa, Sultan Birinci Mehmed’in damadı olup Anadolu Beylerbeyi olarak katıldığı Varna Savaşı'nda Osmanlı ordusunun sol kanadına komuta ederken 1444'te öldürülmüştür Uzun süre tiftik deposu olarak kullanılan Çengel Han, aralarında Ankara’nın belli ailelerinden olan Kınacıların ve Bulgurluluların bulunduğu 18-20 kiracının pirinç gibi gıda maddesi deposu olarak da kullanılmıştir. 1980’lerde Kültür ve Tabiat Varlıklarını Koruma Yüksek Kurulu tarafından “korunması gerekli eski eser” olarak tanınmıştır. Raife Kocabeyoğlu-Öngen’in 1990 yılında vefatı üzerine Çengel Han çocukları Reşadet Öngen-Ceyhan ve Reşat Öngen’e geçmiştir. Ancak, Ankara Belediyesi 1991 yılında hanı Belediye Sarayı yapmak üzere istimlak etmiştir. Fakat Belediye bu projesini gerçekleştirememiş ve uzun süre boş bıraktığı hanı Vakıflar Genel Müdürlügüne devretmiştir. Çengel Han 2005 yılında Koç Holding tarafından kiralanıp restore ettirilmiştir. Han günümüzde müze olarak kullanılmaktadır . Giriş kapısının üstünde bir çerçeve içinde inşa kitabesi yazılmıştır. Sülüs hatlarla Türkçe olarak yazılan bu kitabe iki satır olarak şöyle demektedir: Ayurveda Ayurveda veya Ayurvedik tıp (Devanagari dilinde; आयुर्वेद ), Hindistan'ın alt kıtasında ortaya çıkan antik bir sağlık sistemidir. Günümüzde Hindistan, Nepal ve Sri Lanka'da uygulanmaktadır. Çin ve Tibet tıp sistemleri üzerinde etkileri olmuştur. "Ayurveda" "Ayur" ve "veda" olarak iki kelimeden oluşmuştur. ""Ayur"" hayat veya hayat ilkesi anlamına gelen "ayus" kökenlidir, ""veda"" ise "bilgi" anlamına gelir. Ayurvedik bilginin Hindistan'da Rişi ve Munilere atfedilen spiritüel bilgiye dayalı olduğuna inanılır. Ayurveda'nın kökenlerine ilişkin tam bir zamanlama yapılamamaktadır. Ayurvedavatara'ya göre Ayurveda'nın kökeni Hint Tanrısı Brahma'nın vahyidir. Vedik felsefeye dayalı bu bilgi doğrudan Brahma'dan Daksha Prajapati'ye ve ondan da tanrılar zinciriyle Dharma'nın korucuyusu Tanrı İndra'ya aktarılmıştır. Aynı anlatıma göre Ayurveda'nın ulaştığı ilk insan onu İndra'dan doğrudan öğrenen Bharadvaja'dır. Bharadvaja Ayurveda'yı bir grup bilgeye öğretmiş, onlar da öğrencilerine öğreterek Ayurveda'nın yayılmasını sağlamıştır. Geleneğe göre Ayurveda ilkin Agnivesh Tantra'da geçmektedir. Kitap daha sonra Charaka tarafından yeniden düzenlenmiş ve "Charaka Samhita" adını almıştır. Bir diğer önemli Ayurveda metni Ayurvedik Cerrahi uygulamasının babası olarak bilinen Dhanvantri Sushrut tarafından M.Ö. yaklaşık 1000'de derlenen Sushruta Samhita'dır. Ayurveda'nın bazı formlarını içeren Atharvaveda en az Vedalar kadar eski metinlerdir. Ayurvedik uygulamalar zaman içinde gelişmiştir. Bazı uygulamaların Vedik uygulamalardan daha önce geliştirildiği, diğer bazılarının ise Hindistan'da Budist dönem içinde geliştirildiği düşünülmektedir. Hint tıp tarihi M.Ö. 3000'lere kadar geri giden Hint Vadisi Medeniyetine kadar geri götürülebilmektedir. Harappa ve Mohenjodaro'daki kentlerde gelişmiş bir hijyen ve sağlık sisteminin olduğu tespit edilmiştir. M.Ö.1200-700 arasında derlendiği düşünülen dört Veda kitabında ve özellikle de Rig Veda'da rahatsızlıklar, bitkiler ve bitkisel kürlere atıf yapılmıştır. Atharva Veda'da bitkileri öven ilahiler, uluhiyetin tezahürü olarak tapınılan çeşitli otlar, çeşitli rahatsızlıklara karşı da kullanılabilen mantralar, Bhaishajyams denilen rahatsızlıkları tedavi edici, "Ayushyams" denilen uzun ömür ve refah getirici ilahiler bulunur. Bu ilahilerin daha sonraki tıp uygulamalarının temelini oluşturduğu düşünülmektedir. Ayurvedik tıbbın önceliği hastalığı önleme, sağlığı koruma ve tedavi şeklindedir. Ayurvedik tıpta hastalığın, bedenin hastalığa yönelik dayanıklılığını azaltan bedensel ve zihinsel unsurlardaki dengesizlikten kaynaklandığına inanıldığından, bu dengesizliğin düzeltilmesi amacıyla bitkisel formüller, hayat stili değiştirilmesi ve diyet gibi yöntemlerle bedene hastalığı yok edecek şekilde denge kazandırılır. Ayurvedik sisteme göre sağlıklı olmak dosha (beden tipi/mizaç), agni (hazım ısısı), dhatu (yedi beden dokusu: lenf, kan, kas, yağ dokusu, kemik, ilik, ersuyu) ve mala (dışkı, üre ve diğer atıklar) arasındaki denge üzerine kuruludur. Fiziksel, zihinsel ve ruhsal bakımdan iyi olmak sağlıklı olmanın unsurlarıdır. Ayurvedik tıbbın ana kavramlarının başında bedenin "doşa" denilen üç ana tipe ayrılması gelir. Bunlar; Vata, Pitta ve Kapha'dır. Her insanda bu doşa tiplerinden birinin baskın olduğu ve her doşanın özgün bir yaşam şekliyle (beslenme vs.) uyum içinde tam işlevini sürdürdüğü kabul edilir. Ayurvedik hekimler çeşitli teşhis yöntemleriyle kişide hangi doşanın ağır bastığını tespit eder ve o kişiyi doşasına uygun yaşam şekline yönlendirirler. Ayurvedik tıpta hastalık teşhisi hastanın gözle, elle muayenesi ve sorgulanması ile sağlanır. Muayene şu standart noktalarda gerçekleştirilir: Ayrıca hazım kapasitesi, kişisel alışkanlıklar, bedenin görüntüsü, hastanın direnci de göz önüne alınır. Bunun yanı sıra teşhiste hastalıkla ilgili belirtiler de gözlemlenir ve çeşitli testler uygulanır. Tedavide doşalardaki dengesizlik giderilmeye çalışılır, bitkisel formüller kullanılır, yemek düzeni ve hayat tarzına doşaların dengeye kavuşması için müdahale edilir ve ruhsal sağlık bakımından psikolojik destek verilir, hüzünlü ruh hali ortadan kaldırılmaya çalışılır. Geleneksel Anadolu Halk HekimliÄŸi Tıbbın gelişmediği çağlarda, insanların kendi özel çabalarıyla hastalıkları tedavi etme yöntemi, halk hekimliği olarak kabul edilir. Halk, mevcut hastalığı tedavi için çeşitli pratiklere başlangıçtan beri sürekli başvurmuştur. Bunlar, bitkilerden ilaç yapmak, yatırları ziyaret etmek, muska yazmak veya bir ocaklıya görünmek şeklinde tezahür etmektedir. Halk hekimliği uygulamalarını Türk edebî metinlerinde de görmekteyiz. Dede Korkut Kitabı'nda Dirse Han'ın oğlu Boğaç'ın vurulmasından sonra, Boğaç’ın annesinin yanına hızır gelir ve çocuğun yarasını sıvazlar, "dağ çiçeği ile ananın sütü yaranın merhemidir" der ve ayrılır. Yine Salur Kazan'ın Evinin Yağmalandığı Hikâye'de, Karacuk çoban kafirlerle savaşırken yaralanır ve kafirlerin leşinden ateş yakarak keçesinden isli kül yapıp yarasına basarak tedavi olur. Görüldüğü gibi daha o yıllarda halk kendi çaba ve yöntemleriyle hastalıkları tedavi etmeye çalışmıştır. Günümüzde de tıbbın gelişmesine rağmen hâla eski alışkanlıklarını sürdüren, hastalıklarını "atadan görme" şekliyle tedavi eden veya ettiren kesim azımsanmayacak kadar fazladır. Bizim asıl konumuz halk hekimliğinin bir kolu olan ocaklardır. Fakat ocakları ele almadan evvel onunla doğrudan ilgili olan ateş kültü kavramı üzerinde durmak gerekir. Ateş kültü ile ilgili araştırmalarıyla tanınan Hikmet Tanyu, ateşin faziletleri hakkında şu yorumu getirir: "Ateşin kötülükleri giderici, iyileştirici veya önleyici, temizleyici olduğu ve canlılara şifa, sağlık, güç, kuvvet ve bereket, uğur kazandıran bir yönüne inanç bulunmasından başka ürküten, tahrip eden, öldürücü, tahrip edici, dolayısıyla cezalandırıcı bir kuvvete sahip oluşu da ona tazim edilmeye yol açmış, onda insanüstü yüksek bir mahiyet ve karakter görülmüştür." Geleneksel Anadolu Halk Hekimliğinin kaynakları arasında hem İslam öncesi hem de İslam sonrası inanç ve uygulamalar yatmaktadır. Şamanist köklere örnek olarak ateş ile yapılan uygulamalar ve hastalığın olduğu yerin emilmesi örnekleri verilebilir. Aynı zamanda özellikle Alevi-Bektaşi dedeleri ve ocaklıları eliyle hastalığa sebep olan ruhsal varlıkların kovulması, kişinin içinden çıkarılması, delilerin tedavi edilmesi, Tahtacı ileri geleni dalaz denilen kaşıntı hastalığını tedavi etmesi. Dedelerin yılancık, sıraca ve alazlamayı tedavi etmek için okumalarının kökenleri Şaman uygulamalarına kadar geri gitmektedir. (Kaynak F.Bayat, a.g.e. s.261) Benzer uygulamalar Sünni çevrelerde de cinci veya hoca tabir edilen kişiler tarafından yapılmaktadır. Diğer önemli kaynaklardan biri de İslam peygamberine dayandırılan Tıbb-ı Nebevidir. Diğer dini figür Lokman Hekimdir. Peygamber veya sadece hikmet sahibi bir kimse olup olmadığı tartışmalı olan bu zat ile ilgili olarak Kur'an-ı Kerim'de başlı başına bir ayet bulunmakta ve hekimlik bilgisinin kendisine Allah tarafından verildiğine inanılmaktadır. Anlatılarda Lokman Hekimin ölümsüzlük iksirini ararken kullanacağı bitkiyi ararken bitkinin dile geldiği ve "Ben ölümsüzlüğe çareyim" dediği bildirilir. Ancak Lokman hekimin iksiri gerçekleştirdikten sonra görünmez bir elin iksiri döktüğü ve formülü tuttuğu notlarının Ceyhan Nehrinin sularına karıştığına inanılır. Bir diğer kişi de ünlü İslam filozofu, matematikçisi, tıp adamı olan İbn-i Sina'dır. Onun "El-Kanun fi't-Tıbb" adlı eseri hem Doğu hem de Batı dünyasında tıp alanında uzun yıllar baş eser olarak kabul edilmiş, yazdığı ve kendisine atfedilen reçeteler halk hekimliğinde kaynak olarak kullanılmıştır. İbn-i Sina'nın dışında, Razi, İbn el-Cezzar, İbn-i Nefis gibi aynı zamanda tıp adamı olan bilginlerin de İslam dünyanın tıp bilgilerine çalışmalarıyla katkıları olmuştur. İslam Öncesi ve Sonrası Tıp İlk kaynakları mitolojilere kadar giden Türklerin tıp tarihine bakıldığında tıp ile eski Türklerin dini inanışları arasında bir bağ olduğu görülmektedir. Örnek olarak Yakut Türklerinin Güzellik Tanrıçası Ayzıt sağlık tanrıçısıyken Alt Türklerinde ise Tanrıça Yayık aynı fonksiyonu üstlenmiştir. Bu dönemde koruyucu ruhsal güçlerin insanların sağlığı için gerekli olduğu düşünülürdü. Göktürkler’in halk sağlığını önemsedikleri tedavi için değişik bitkilerden ilaçlar yaptıkları bilinmektedir. Türklerde ilkin sağaltım-tedavi işiyle ilgilenen kişiler aynı zamanda dini ritüelleri de yöneten "Kam" veya "Baksı"lardır. İkinci olarak "Otacı", "Emçi" veya "Atasagun" adı verilen hekimlerdir. Bu dönemde bitkilerden tedavide önemli ölçüde yararlanılmıştır. Geniş bir alanda ve farklı diyalektlerde kaleme alınmış Türkçe tıp literatürü üzerinde yeterli araştırma yapılmamıştır. Ancak mevcut araştırmalar en eski Türkçe tıp literatürünün Orta Asya'da Turfan'da bulunan onuncu yüzyıldan kalma, Uygur Türkçesiyle yazılmış kırkbeş tomar olduğu göstermektedir. Hint ve Çin tıp literatüründen Uygur lehçesine çevrilmiş tıp reçeteleri genel olarak "materia medica"'dan ve bazı yerel ilaçlardan müteşekkildir. İçinde tıp terimleri olan (581 terim) Divan-ı Lügat'it Türk gibi eserler bir kenara bırakılırsa Türkçe tıp literatürü Hakim Barakat'ın 13. yüzyılda (Selçuklu dönemi) Amasya hakimi Alp Gazi'ye ithaf ettiği Tuhfa-i Mubarizi adlı eserle başlayarak süreklilik kazanmıştır. Türk tıp literatürü 14. ve 15.yüzyıllarda Anadolu Selçuklu Devletleri yöneticilerinin de desteğiyle hızla artış göstermiştir. Dönemin Türk tıp literatürlerindeki konular genel olarak humoral teoriyle uyumlu olarak betimlenen etiyoloji, semptomlar ve belirtileriyle, teşhisleriyle (nabız yöntemi, üroskopi vs.) klasik İslam tıbbı teori ve uygulamalarıyla aynı özellikleri sergilemektedir. Selçuklu Döneminde Tıp Selçuklu döneminden önce Türk tıbbı kurumsallaşmaya ve gelişmeye başlamış, hemen her büyük şehir merkezinde sağlık kuruluşları inşa edilmiştir. Anadolu Selçuklu başkenti Konya’da hastalarının tedavi edildiği şifahâne ile akıl hastalarının tedavi edildiği bimarhane yan yana bulunuyordu XIII. yüzyılda Selçuklular ayrıca Divriği, Çankırı, Kastamonu, Tokat, Erzurum, Erzincan, Mardin, Amasya gibi merkezlerde, birçok hastahane inşa edilmiş ancak bu hastahanelerin çoğu günümüze ulaşamamıştır. Osmanlı Döneminde Tıp Bknz. Osmanlı tıbbı Osmanlı döneminin ilk Türkçe telif tib kitabi olarak kabul edilen "Havâsu'l-Edviye"yi te'lif eden Ishak b. Murad ile Amasya Hastahânesi bashekimi Sabuncuoglu Serafeddin ve Sultan II. Murad adina 841 (m. 1437)'de "Zahire-i Muradiye" adli büyük tip kitabini yazan Sinoplu Mü'min b. Mukbil, sonradan Osmanlı Devleti'ne gelip hizmet eden tabiblerdir. Osmanlılar da hastahane kurmakta, aynı geleneğini devam ettirmişlerdir. Sağlık konusunda daha Sultân Orhan zamanında (1324 - 1362) Bursa şehrini fetheden Osmanlılar birkaç yıl sonra, bir hastahane kurmuşlardır. Yıldırım Bâyezid Bursa’da ikinci bir hastahane kurdurmuştur. Fâtih Sultan Mehmed devri, tibbî faaliyet ve gelismeler bakimindan önemli bir devirdir. Fâtih, saglik islerini organize eden ve o günün sartlarina göre çok ileri bir zihniyetin anlayisi oldugu anlasilan Hekimbasilik (Reisu'l-Etibba) müessesesini kurarak, basina Kutbeddin Ahmed'i getirmisti. Sultan Fâtih’in oğlu II. Bâyezid ise Edirne’de Kirişhâne Mahallesi’nde bir cüzamhane ile akıl hastanesi yaptırmıştır. Evliya Çelebi, Seyahatname adlı eserinde Fâtih, Süleymâniye, Sultânahmed hastahanelerini anlatır. Osmanlı döneminde tıp adamlarına büyük önem verilmekteydi. Yerli tıp adamlarının yanı sıra farklı bölgelerden gelen tabibler de Osmanlı'da ilgi görmekteydi. Bu dönemin tabipleri ameliyatlar yapabilmekteydi. Örneğin nebatî (bitkisel tıp) tıpla meşgul olan Altunîzâde'nin (öl. XV. yüzyil sonlari) idrar darligi çekenlere başarılı sonda ameliyatları yaptığını Şakaik-i Numaniye'den ögrenmekteyiz. Osmanlı'da yazılan bazı tıp eserleri ve yazarları şunlardır: Eski Anadolu tıbbında diğer antik kültürlerdekine benzer şekilde (Yunan ve Çin tıbbı)insan vücudunda dört temel unsurun (bk. Humoral Patoloji Teorisi) bulunduğu kabul edilmektedir. Bunlar; safra, sevdâ, dem ve balgam veya günümüzdeki söyleyişiyle Kan, Sarı safra, Kara safra ve Balgamdır. Ahlat-ı erba'a denilen bu dört unsurdan biri veya birkaçının eksikliği, fazlalılığı hastalığın kaynağıdır. Bu dört unsurdaki dengesizlik psikolojik rahatsızlıkların da kökeninde yatmaktadır. Ahlat-ı erba'adaki dengesizliği anlamak için yani teşhis koymak için hekim nabız teşhisi metodunu kullanır ayrıca hastaya sorular sorulur ve yanıtlara göre bir tedavi tarzı seçilirdi. İslam tıbbı da Antik Yunan'da doğmuş olan bu tıp teorisini büyük ölçüde benimsemiş ve geliştirmiştir. İslam tıp teorisinde Humoral Patoloji Teorisi'nin genel unsurları aşağıdaki çizelgede gösterilmiştir. Osmanlı'da kurumsal hale gelen tıp çalışmalarında günümüz tıbbında geçerli deneysel çalışmalara benzer çalışmaların olduğu bilinmektedir. Örneğin Sabuncuoğlu Şerefeddin’in 1465’te yazdığı Cerrâhiyye-i İlhâiniyye’sinde ameliyat tekniklerini ve operatörlük aletlerini gösteren resimler yapmıştır. Çeşitli kesimlerde "Kocakarı ilaçları" deyimiyle pejoratif ima taşıyan bir kullanımla değerlendirilen halk arasındaki sağaltım yaklaşımları ise çok büyük çeşitlilik gösterir. Halk arasında bilgeliğiyle tanınan ve geleneksel bir öğreti silsilesiyle usta-çırak ilişkisi içinde sağaltım yöntemleri öğrenen ve "El almak" denilen deyimle tanımlanan bu ilişki içerisinde kendini geliştirmiş kişiler halkın karşılaştığı sağlık sorunlarına özgün yöntemler kullanarak yanıt vermeye çalışmışlardır. Özellikle modernleşme sonrasında ve yaygınlaşan modern sağlık sistemiyle bu tür insanların sayısında da azalma olmuş ancak kimi geleneksel ve yerel kültüre büyük ölçüde yerleşmiş uygulamalar halk arasında uygulanmaya devam ettirilmektedir. Bitki kullanımının yaygın olduğunu görmekteyiz: Ahlat-ı erbaa'dan sevdâ arttığında gelin saçı denilen eft'imûn, ahlat-ı erbaa'dan balgam arttığında Ebûcehil karpuzu kullanılırdı. Baharatlar da şifa verici özellikleriyle öne çıkardı. Bunların en meşhuru Mesir macunu ve Padişah macunu olarak bilinen karışımlardır. Bazı uygulamalara örnekler: Akıl ve sinir hastalıklarında yatır yanındaki suda yıkanılır. (Çorum). Doğumu kolaylaştırmak için kadına kocasının avucundan su içirilir (Tokat, Antalya, Sivas, İstanbul, Mersin, Isparta, Sinop) Doğumu kolaylaştırmak için kadına Kabe toprağı konmuş su içirilir. (Ordu) Doğumu kolaylaştırmak için, türbe toprağı konmuş su içirilir. (Eskişehir) Çocuğun sancısını kesmek için, hocaya bıçak ağzı yazdırılır ve bu bıçağın batırıldığı su çocuğa içirilir. (Trabzon) Yürüyemeyen çocuk, üç gün, hiç tartılmamış etin içine konduğu su ile yıkanır. Sonra et, üç yol ağzına gömülür. Kırk basan çocuk çeşme veya değirmen çarkından alınan su ile yıkanır. (Adana, Gaziantep) Kırklama yapmak için kırk tas su sayılır. Suyun içine yeşillik, bıçak, tarak konur. Bu su lohusa ve çocuğun başına dökülür. Kırklama yapmak için üç yol ağzında lohusa ve çocuğun başına elek konur. Eleğin içine tarak, ayna, anahtar, makas, dua okunmuş kırk tane küçük taş konur. Üç kere bunların üzerinden su dökülür. (Antalya) Diğer bazı uygulamalar: Müziğin hastalıklar üzerinde etkisi olduğu düşünülmekte, farklı makamlarla bazı hastalıklar ilişkilendirilmekteydi. Bunlar; Diosdado Macapagal Diosdado Pangan Macapagal (d. 28 Eylül 1910 – ö. 21 Nisan 1997), Filipinler'in 9. devlet başkanı vazifesini görmüş, Filipinli devlet adamı. Macapagal, "The Incorruptible" "(Ahlakı bozulmaz)" lakabıyla tanınmaktadır. Kızı, Gloria Macapagal Arroyo, Filipinler'in 14. devlet başkanı (2001-2010) olarak görev yapmıştır. Genoa CFC Genoa Cricket and Football Club, 1893 yılında adını aldığı İtalya'nın Cenova kentinde kurulan Serie A kulübüdür. Juventus, Milan ve Inter'den sonra en çok Serie A şampiyonluğu (9) kazanan kulüptür. Kulüp 7 Eylül 1893'te halktan oluşturularak kuruldu. İlk sportif faaliyetleri atletizm ve kriket olsa da daha sonra profesyonel liglere katılarak 10 Nisan 1897'den itibaren futbol alanında da aktifleşti. Genoa kriket takımının kurucusu Englishmen, futbol takımının kurucusu ise James Richardson Spensley'dir (1896). Takımın maçlarını oynadığı ilk stad "Piazza d'Armiydi. Tarihindeki 1. kriket maçını İngiliz donanmasından oluşturulan bir kadroyla yaptı. İlk futbol maçı ise HMS Clementine""ye karşıydı. Şu an Ceneviz kulübü iki spor dalı dışında diğer alanlarda da aktif durumda. Futbol kulübü olarak Serie A'ya çıkmıştır ve şu an istatistiki açıdan başarılıdır. Ali Uzunırmak Ali Uzunırmak (d. 22 Mayıs 1958, Atça), Türk siyasetçi, iş adamı. Aydın Endüstri Meslek Lisesi Elektrik Bölümü'nü bitirdi. Ülkü Ocakları Genel Merkez Yöneticiliği ve Ankara Ülkü Ocakları Başkanlığı yaptı. XXI. XXIII. XXIV. ve XXV. dönem Aydın milletvekilidir. TBMM 24. dönem idare amiridir. Ayrıca Aydınspor kulüp başkanlığı görevini de üstlenmiştir. Beşiktaş Jimnastik Kulübü kongre üyesidir. Türkiye-Çek Cumhuriyeti Parlamentolararası Dostluk Grubu ve Türkiye-Estonya Parlamentolararası Dostluk Grubu üyesidir. Alvito da Beira Alvito da Beira Portekiz'de Proença-a-Nova belediyesine bağlı olan, 36,26 km yüzölçümüne sahip, 436 nüfuslu (2001) bir bucaktır (Portekizce: "freguesia"). Montes da Senhora Montes da Senhora Portekiz'de Proença-a-Nova belediyesine bağlı olan, 33,73 km yüzölçümüne sahip, 925 nüfuslu (2001) bir bucaktır (Portekizce: "freguesia"). Peral (Proença-a-Nova) Peral Portekiz'de Proença-a-Nova belediyesine bağlı olan, 25,63 km yüzölçümüne sahip, 792 nüfuslu (2001) bir bucaktır (Portekizce: "freguesia"). Proença-a-Nova (bucak) Proença-a-Nova Portekiz'de Proença-a-Nova belediyesine bağlı olan, 143,8 km yüzölçümüne sahip, 4.675 nüfuslu (2001) bir bucaktır (Portekizce: "freguesia"). Sevgiliye (Aşkın Nur Yengi albümü) Sevgiliye, Türk şarkıcı Aşkın Nur Yengi'nin ilk stüdyo albümü. 30 Ocak 1990'da Fono Müzik tarafından yayımlandı. Sezen Aksu'nun vokalistliğini sürdürürken çeşitli müzik festivalleriyle deneyimini artıran Yengi için 1989'da kendi albümünün yapımına karar verildi. Haziran 1989'da başlayan Çeşme Uluslararası Müzik Festivali'nde Türkiye'yi temsil eden Yengi'ye, Yunan menajer Yannis Koutouvos, Yunan ezgilerini seslendirme teklifinde bulundu. Albüm yayımlanmadan önce ilk olarak 31 Ağustos 1989 tarihli “Çakıltaşı” adlı programda Yengi, Ayrılmam ile ekrana çıktı. 23 Aralık 1989 tarihli “Bizden Size” adlı programda Yengi bir kez daha Ayrılmam'ı seslendirdi. Kalan şarkılar için seslendirme, aranje ve miksler 10 günde son halini aldı ve 30 Ocak 1990'da Sevgiliye albümü kaset formatıyla yayımlandı. Albümdeki 4 beste Yunanistan kökenli iken 1 beste Fransa kökenli olup kalan 5 şarkı yerli bestedir. Haziran 1990 itibarıyla ilk 4 ayda 500 bin sattı. Ağustos 1990'da rakam 750 bine yükseldi. Mayıs 1991'de resmi satış rakamı 1 milyonu geçti. Yapım görevlileri, "Sevgiliye..." albüm kitapçığından alınmıştır. SÃ£o Pedro do Esteval São Pedro do Esteval Portekiz'de Proença-a-Nova belediyesine bağlı olan, 60,96 km yüzölçümüne sahip, 666 nüfuslu (2001) bir bucaktır (Portekizce: "freguesia"). Sobreira Formosa Sobreira Formosa Portekiz'de Proença-a-Nova belediyesine bağlı olan, 85,01 km yüzölçümüne sahip, 2.116 nüfuslu (2001) bir bucaktır (Portekizce: "freguesia"). KÃ¼nk Künk, pişmiş toprak veya betondan imal edilen dairesel kesitli su borusu. Aynı zamanda büz de denilir. Genellikle su iletim hatlarında, özellikle de atık su iletiminde kullanılır. Betondan ya da pişmiş kilden yapılmasının en yaygın amacı; Ytong Ytong — Gazbeton yapı malzemesi olarak geçer. Hacminin %84 ü kuru hava gözeneklerinden oluşur. Diğer yapı malzemelerine göre (tuğla, beton) hafiftir. Isı ve ses yalıtımda çok ileridir. Bünyesindeki hava boşlukları geçirimsiz olduğundan dolayı ısı ve ses yalıtımı yüksektir. İlk kez İsveç patentli olan bu ürün İsveç'in Yxhult kentinde bulunmuştur. İsmi ise Yxhult'un Y'si ve Betong (İsveç dilinde beton anlamına geliyor) sözcüklerinin harmanlanmasından oluşur. Agualva (Praia da Vitória) Agualva Portekiz'de Praia da Vitória belediyesine bağlı olan, 35,70 km yüzölçümüne sahip, 1573 nüfuslu (2001) bir bucaktır (Portekizce: "freguesia"). Biscoitos Biscoitos, Portekiz'e bağlı Azor Takımadaları'nda, Praia da Vitória ilçesine bağlı bir köydür. (Portekizce: "freguesia"). 27,1 km yüzölçümüne ve 30 Haziran 2011 tarihi itibarıyla 1.411 nüfusa sahiptir. Adada kilometrekare başına düşen ortalama nüfûs, 52,27 kişidir. Volkanik bir ada olan Biscoitos'un ismi, adayı kaplayan soğumuş lav tabakalarının bisküite benzetilmesinden gelmektedir. Köyde, ""Museu do Vinho dos Biscoitos"" adıyla değerli bir şarap müzesi bulunmaktadır. Cabo da Praia Cabo da Praia Portekiz'de Praia da Vitória belediyesine bağlı olan, 6,65 km² yüzölçümüne sahip, 1.469 nüfuslu (2001) bir bucaktır (Portekizce: "freguesia"). Fonte do Bastardo Fonte do Bastardo Portekiz'de Praia da Vitória belediyesine bağlı olan, 8,90 km yüzölçümüne sahip, 1156 nüfuslu (2001) bir bucaktır (Portekizce: "freguesia"). Fontinhas Fontinhas Portekiz'de Praia da Vitória belediyesine bağlı olan, 17,09 km² yüzölçümüne sahip, 1.541 nüfuslu (2001) bir bucaktır (Portekizce: "freguesia"). Lajes (Praia da VitÃ³ria) Lajes Portekiz'de Praia da Vitória belediyesine bağlı olan, 11,15 km² yüzölçümüne sahip, 3.753 nüfuslu (2001) bir bucaktır (Portekizce: "freguesia"). Porto Martins Porto Martins Portekiz'de Praia da Vitória belediyesine bağlı bir bucaktır (Portekizce: "freguesia"). 9 Mayıs 2001 tarihinde komşusu olan Cabo da Praia bucağından ayrılarak bucak yapılmıştır. Santa Cruz (Praia da VitÃ³ria) Santa Cruz Portekiz'de Praia da Vitória belediyesine bağlı olan, 30,15 km² yüzölçümüne sahip, 6.171 nüfuslu (2001) bir bucaktır (Portekizce: "freguesia"). Quatro Ribeiras Quatro Ribeiras, Portekiz'de Praia da Vitória belediyesine bağlı olan, 13,09 km yüzölçümüne sahip, 423 nüfuslu (2001) bir bucaktır. (Portekizce: "freguesia"). São Brás (Praia da Vitória) São Brás Portekiz'de Praia da Vitória belediyesine bağlı olan, 5,30 km² yüzölçümüne sahip, 1.012 nüfuslu (2001) bir bucaktır (Portekizce: "freguesia"). Vila Nova (Praia da Vitória) Vila Nova Portekiz'de Praia da Vitória belediyesine bağlı olan, 7,96 km² yüzölçümüne sahip, 1.729 nüfuslu (2001) bir bucaktır (Portekizce: "freguesia"). Wes Borland Wes Borland (7 Şubat 1975, Richmond, Virginia). Asıl adı Wesley Louden Borland'dır. Amerikalı Nu Metal grubu Limp Bizkit'in gitaristi. Grup elemanlarıyla oluşan anlaşmazlıklar sonucu ve diğer projelerine ağırlık vermek istemesi gerekçesiyle 2001'in Ağustos ayında gruptan ayrıldığını açıkladı. Onun yerine ise Limp Bizkit'e Snot'un gitaristi Mike Smith katıldı. Limp Bizkit'in Wes Borland'sız çıkardıkları ilk album olan "Results May Vary" beklenen başarıya ulaşamadı. Wes Borland ise Black Light Burns adlı Punk, Metal, Nu Metal grubunda gitar çalmaya başladı. Bu sırada Limp Bizkit grubuna kendisini yakın hissetmeye devam ettiğini belirtti ve Limp Bizkit'e geri döndü. Limp Bizkit Wes Borland'ın gruba tekrar katılmasıyla eski havasını yakalamaya başladı ve The Unquestionable Truth (Part 1) adlı 6. stüdyo albumlerini 3 Mayıs 2005 tarihinde yayınladılar. Ayrıca Wes Borland'ın diğer grubu Black Light Burns'de 5 Haziran 2007 yılında Cruel Melody adlı albümlerini yayınladılar. Grup ve Wes Borland bu albumle yine dikkatleri üstüne çekmeyi başardı. Wes Borland bir ara Marilyn Manson'ında gitaristliğini yapmış olsa da 12 Şubat 2009 tarihinde Limp Bizkit'in resmi internet sitesinden gruba döndüğünü açıklamıştır. SÃ¼bedey Subutay (Moğolca: Сүбээдэй / Sübe'edei, Sübütei, Farsça: سوبداى بهادر Sūbdā'ī bahādur, Çince: 速不台 ya da 速別額台; 1176 - 1248), Cengiz Han ve Ögeday'ın önde gelen stratejisti ve generali idi. Orta Asya'lı Tuva Türklerinden olduğu düşünülen Uranhay kabilesindendir. 13. yüzyıl ortalarında hazırlanan Moğolların Gizli Tarihi eserde babası Çarçuday, Cengiz Han babası Yesügey'in dostu olan olarak belirtilmektedir. Bu esere göre Cengiz Han doğduğunda Subutay'ın babası Çarçuday samur derisinden bir kundak hediye ederken, yanında götürdüğü çocuk yaştaki oğlu Çelme'de Cengiz Han'a arkadaş ve hizmetkar olmak üzere yanında bırakıldı. Yesügey'in 1167 senesinde öldürülmesinden sonra düşmanlarının kendisini yakalamak istemesi üzerine Çelme'de onunla beraber kaçak olarak yaşadı. Sonraki dönemde Çelme'nin kardeşi olan Subutay'da Cengiz'in saflarına katıldı. 1201 yılında bazı boyların desteğini alan Camuka ile Cengizhan mücadelesinde abisi Çelme ile birlikte Cengiz Han'ın yanında yer aldı. 1205 yılında Merkitler üzerine yapılan seferi komuta etti. 1219'da Harzemşahlar üzerine yapılan seferde görev aldı. Deşt-i Kıpçak ile İdil-Ural bölgesinde askeri faaliyetlerde bulundu. Ögeday'ın başa geçmesinden sonra Batu Han'ın emrinde Doğu ve Orta Avrupa'nın ele geçirilmesinde rol oynadı. 1241 yılında günümüz Macaristan'ın kuzey doğusundaki Mohi'de Subutay'ın da katıldığı savaşta Moğollar, Macarlar'ı ağır bir yenilgiye uğrattı. 1246 yılında tahta geçen Güyük Han tarafından Çin'deki Song hanedanına karşı gönderilen orduyu komuta etti. seferin tamamlanmasından sonra 1248 yılında Moğolistan'a geri döndü. Tarihte yetenek, taktik ve Cengiz Han'a bağlılık açısından Cengiz Han'ın ve Moğol İmparatorluğu'nun en seçkin generallerinden biri sayılır. Suvaran Köşe yazarı Köşe yazarı, gazete, dergi, İnternet ortamlarında sürekli bir yazı köşesi olan yazar. Genellikle günlük gazetelerde bir başyazar (") bulunur. Başyazar, gazetenin genel politikasını günlük olaylara göre okuyucuya aktarır. Bir genel köşe başlığı olan yazarlara fıkra yazarı (") denir. Akademik olmayan, halk ağzıyla yazan, nasihatçi yazarlardır. İkinci tip yazara eleştirmen (") denir. Alanında uzman kişilerin yazdığı, genellikle sanat ve edebiyat yazılarıyla ortaya çıkan yazardır. Üçüncü tip yazar, dedikodu (") yazarıdır. Müstear isimle yazılan yazılarda politikadan magazine her alanda kesin olmayan haberler, kaynağı belirtilmeden yazılır. Dördüncü tip, mizah yazarıdır ("). Gazetenin çizerleri, karikatüristleri vardır. Diğer yazarlar, yazdıkları konalar göre mutfak yazarları ("), borsa, hava durumu, hukuk yazarları gibi alanlardır. Darülfünun Darülfünun (veya Dar-ül Fünun, Arapça: دار الفنون) Arapça "dar" (ev) ve "fünun" (fenler) sözcüklerinden türetilmiş, "üniversite" anlamında kullanılan bir sözcüktür. Aynı zamanda 1900 yılında Avrupa üniversiteleri tarzında kurulan "Darülfünun-ı Şahane" veya "İstanbul Darülfünunu"nu ifade eder. Bu kurum 1933 reformuyla İstanbul Üniversitesi'ne dönüştürülmüştür. Osmanlı İmparatorluğu'nda medrese dışında bir yüksekokul açılması fikri ilk defa Sultan Abdülmecid zamanında Meclis-i Muvakkat-i Maarif (Geçici Eğitim Meclisi) tarafından 1845'te düzenlenen eğitim programında yer almıştı. Meclis-i Vala tarafından onaylanan rapora göre sıbyan ve rüşdiye okullarının üstünde bir “"darülfünun"” kurulacaktı. Meclis-i Maarif, Darülfünun için Sultanahmet ile Ayasofya arasında üç katlı bir bina yapımını başlattı. Binanın yapım işi, Ayasofya'nın restorasyonunu gerçekleştiren mimar Gaspare Fossati'ye verildi. Bina, ancak 18 yılda (1845-1863) tamamlanabildi. Çünkü Kırım Savaşı'nın başlaması üzerine henüz tamamlanmamış bina askeri hastane olarak kullanıma sokulmuştu. Darülfünun binasının inşaatı sürerken ders kitaplarının seçilmesi ve hazırlanması için bir danışma meclisi oluşturuldu; öğretim üyesi yetiştirmek amacıyla Avrupa’ya öğrenci gönderildi. Darülfünun ile ilgili her türlü iş için ""Cemiyet-i İlmiye-i Osmaniye"" adıyla bir cemiyet kuruldu. Maarif Nazırlarından Münif Paşa tarafından kurulan cemiyet, ""Mecmua-i Fünun"" adlı bir dergi çıkardı. Dergide felsefe, tarih, coğrafya, siyaset, edebiyat (gramer ve cümle yapısı), kimya (madenler ilmî olarak) jeoloji, eğitim, fotoğrafya, ekonomi, astronomi ve tıp alanlarıyla ilgili yazılar yer almaktaydı ve çok geniş bir yazar kadrosu vardı . Darülfünun'daki eğitimi takip edebilecek seviyede öğrenci yetiştirmek düşüncesiyle 1849’da ""Dârülmaarif"" adlı okul kuruldu. Okulun masraflarını, tutucu çevrelerin tepki göstermemesi için Sultan Abdülmecid'in annesi Bezmiâlem Valide Sultan karşılamış ve bir de vakıf kurmuştu. Bu nedenle II. Mahmud Türbesi bitişiğinde yapılan abidevi yapı ""Valide Mektebi"" olarak anılır (bugünkü adıyla "Cağaloğlu Anadolu Lisesi"). Osmanlı Devleti'nde planı mektep olarak çizilen ilk büyük binadır. 28 Nisan 1850'de padişahın da katıldığı, açılış nutkunu sadrazam Mustafa Reşid Paşa'nın yaptığı bir törenle açılan okul, Osmanlı Devleti'nin ilk sivil lisesi olma özelliğini taşır. 1857 yılında Maarif Nezareti (Eğitim Bakanlığı) tarafından eğitim için Paris’e Hoca Tahsin Efendi ile Selim Sabit Efendi gönderildi. Bu iki kişi, Osmanlı eğitim sistemine büyük katkı sağladı. Kırım Savaşı sırasında hastane olarak kullanılmış olan Darülfünun’un binası 1863 yılında içinde ders vermeye hazır hale gelince, bu binada herkese 13 Ocak 1863 (22 Receb 1279) Kimyager Derviş Paşa'nın verdiği fizik dersi idi. Bu dönemde Hekimbaşı Salih Efendi biyoloji, Ahmet Vefik Paşa tarih dersi verdi. Ders verenlerin büyük bölümü kültür sahibi yüksek devlet memurları idi. Ancak konferansları takip edenlerin bilgi düzeyi dersleri almaya yeterli değildi. Bu ilk deneme, bir yıl devam ettikten sonra muhafazakâr çevrelerden gelen baskılar ve devlet işlerinin aksadığı gerekçesiyle sonlandı. Darülfünun binası, 1864'te Maliye Nezaretine tahsis edildi. Halka açık toplantılar 1864 yılından sonra Çemberlitaş'taki Nuri Efendi Konağı'nda yeniden başlatıldı. Konakta, mükemmel fizik ve kimya laboratuvarları ve büyük bir kütüphane oluşturulmuştu. Eylül 1865’teki yangında konak ile beraber laboratuvarlar ve kütüphane de yok oldu. Bu olaydan sonra derslere devam edilmedi. 1869 yılında yayımlanan ""Maarif-i Umumiye Nizamnamesi"" ile İstanbul'da ""Darülfünun-u Osmanî"" kurulacağı, üç yıl eğitim süreli olacağı belirlendi ve öğretim biçimi hakkında geniş bilgi verildi. Okulun eğitim dili Türkçe idi. Öğrenciler üç yıl sonunda bitirme tezi hazırlamakla yükümlü idi. Darülfünun, 1869 yılında, Divanyolu'da yaptırılan binada (bugünkü Basın Müzesi binası) yeniden açıldı. Hoca Tahsin Efendi kurumun ilk müdürü oldu. Binden fazla istekli arasından 450 öğrenci okula kabul edildi. Kabul edilen öğrencilerin çoğu medrese tatili olan üç aylar (Recep, Şaban, Ramazan) boyunca köylerde harçlık karışılığı dini hizmet vermekte olduğundan eğitime hemen başlanamadı. Ramazan boyunca geceleri halka açık konferanslar verildi. Resmi açılış, 20 Şubat 1870'te hükûmet üyelerinin katıldığı bir törenle gerçekleşti. Eğitim, askeri okullardan sağlanan eğitim kadrosu ile bir yıl devam ettirilebildi. Ertesi sene Ramazan ayında yine geceleri halka açık konferanslar verildi. O sırada İstanbul'da bulunan ve bu konferanslardan birisinde konuşmacı olan Cemaleddin Afgani’nin peygamberliğin bir sanat olduğunu söylemesi olaylara neden oldu. Afgani İstanbul'dan uzaklaştırıldı ve Hoca Tahsin görevden alındı. Bir yıl daha eğitim devam etti ancak 1872'de okul tatil edildi. Darülfünun üçüncü defa 1874 yılında “"Darülfünun-u Sultani"” adıyla, Galatasaray Sultanisi'nin içinde açıldı. Sultani'yi kurmuş olan Mehmed Esad Saffet Paşa, Darülfünun'un yeniden açılması için büyük gayret sarf etmişti. Türkçe ders verecek kimse bulunamadığından öğrenim dili Fransızca oldu ve bu nedenle okul yalnız Galatasaray Sultanisi mezunlarının devam edebileceği bir yer haline geldi. Okul üç defa mezun vermeyi başardı ancak 1877’den önce tasarruf gerekçeleri ve fen kısmına öğrenci bulma sorunu nedeniyle önce Hukuk ve Mühendislik şubesi; son olarak 1880-81 yılında Edebiyat bölümü kapatıldı. 1896'da Sadrazam Mehmed Said Paşa'nın hazırladığı bir layiha üzerine Darülfünunu yeniden açmak için bir çalışma yapıldıysa da 1897 Osmanlı-Yunan Savaşı nedeniyle ertelendi. Darülfünun, II. Abdülhamid'in isteğiyle Maarif Nazırı Zühtü Paşa tarafından “"Darülfünun-u Şahane"” adıyla 1900 yılında Mekteb-i Mülkiye binasında yeniden açıldı. Bu yeni dönemde her şey hükûmetin kontrolünde idi ve tüm dersleri müfettişler dinlemekte idi. II. Meşrutiyet döneminde okul, Vezneciler'deki Zeynep Hanım Konağı'na taşındı; program yeniden düzenlendi; çeşitli öğrenci dernekleri kuruldu. 1909’da ismi “"Darülfünun-u Osmanî"” olarak değiştirildi, eğitim ücretsiz hale getirildi. 1912'de çıkarılan bir düzenleme ile kuruma bir miktar mali ve idari özerklik verildi; adı “"İstanbul Darülfünunu"” olarak değişti. Bağdat ve Konya Hukuk mektepleri, İstanbul’daki Dişçilik ve Eczacılık okulları Darülfünun bünyesine katıldı. Zeynep Hanım Konağı'nın yetersiz gelmesi üzerine Yerebatan'da kimya, Feyzullah Efendi Konağı'nda jeoloji, İbrahimpaşa Konağı'nda Doğu dilleri ve Saffetpaşa Konağı'nda coğrafya enstitüleri kuruldu. Öğrencilerin tamamı erkek olan Darülfünun'da Balkan Savaşları'ndan sonra kız öğrenciler için konferanslar verildi. Kız öğrencilerin yükseköğrenim görme talebine yanıt vermek için 12 Eylül 1914'te ayrı bir bina içinde “"İnâs Darülfünunu"” hizmete girdi. 1917'de kız öğrenciler Tıp Fakültesi'ne de kabul edilmeye başlandı ve dersleri peçesiz olarak izleyebilme hakkına sahip oldular. 1918 yılında üniversitede kız ve erkek öğrencilerin birlikte takip edebildiği konferanslar verildi. I. Dünya Savaşı sırasında Alman profesörlerin katılımı ile kadrosu güçlenen üniversiteye savaştan sonra Beyazıt'taki "Harbiye Nezareti binası" verildi. Yapılan yeni düzenleme ile dört fakültenin temsilcisinin bir emin (rektör) başkanlığında toplanması ile oluşturulan bir divan (senato) tarafından üniversitenin yönetilmesi kararlaştırıldı. İlk emin İsmail Hakkı Bey oldu. 1924 yılında tüzel bir kişilik verilen Darülfünun, 1933 Temmuz ayında çıkarılan 2252 sayılı yasa ile kapatıldı. Yerine İstanbul'da Maarif Vekâletine bağlı yeni bir üniversite kurulması öngörüldü. 1 Ağustos 1933'te yeni bir kadro ve yapı ile İstanbul Üniversitesi açıldı. Survivor Series Survivor Series yılda bir kez WWE tarafından Kasım ayında yapılan izle ve öde etkinliğidir. WrestleMania, Royal Rumble ve SummerSlam ile birlikte WWE'nin dört büyük etkinliğidir. Survivor Series, WrestleMania'dan sonra WWE tarihinin en uzun süredir gerçekleşen izle ve öde etkinliğidir. İlk Survivor Series, 1987'de gerçekleşmiştir. Survivor Series maçı, her yıl mutlaka bir kez yapılır. Bu maç beşer kişilik iki takım arasında yapılır. Amaç, rakip takımın bütün kişilerini elemektir. Kazanan takımın sadece elenmeyenleri Survivor olmayı başarır. Aşağıda yalnız ana maçın Survivor isimleri yer almaktadır. Başyazar Başyazar, gazete ya da dergi gibi süreli yayınlarda, kuruluşun genel politikasını yansıtan, genel yayın müdürü veya en kıdemli yazar tarafından yazılan yazılara atfen verilen unvan. Başyazılar bazen imzasız yayınlanır, fakat kimin yazdığı bilinir. Türk basınında başyazar olarak politik dengeleri gözeten ve her kesimce saygın bulunan bir başyazar Abdi İpekçi idi. Milliyet'te uzun yıllar başyazarlık yaptı ve bir suikast sonucu öldürüldü. Onun dışında sürekli yazan bir diğer başyazar ise Hürriyet gazetesinde 2011 yılına kadar yazan Oktay Ekşi'ydi. Başyazı formatı genellikle gazetenin birinci sayfasında yayınlanır ve diğer yazılardan farklıdır. Günün en önemli olayı üzerinde ciddi görüş belirten bir formattır. SummerSlam SummerSlam bir profesyonel güreş etkinliğidir. WWE tarafından her yıl Ağustos ayında yapılmaktadır. WrestleMania, Survivor Series ve Royal Rumble ile birlikte WWE'nin en büyük 4 etkinliğinden biridir. Muhabir Medyada haberci (reporter) denilen muhabir, klasik olarak haber muhabiri ve foto muhabiri olarak ikiye ayrılır. Sadece röportaj ve görüşme yapan röportaj muhabiri (correspondent), popüler kişilerle görüşür, haftada bir yayınlar. Bu tip muhabirlerin yazıları pazar, pazartesi günleri tam sayfa halinde yayımlanır. Her habere giden genel muhabir dışında muhabirler alanlarına göre ayrılmaya başlamıştır: Polis muhabiri, parlamento muhabiri, magazin muhabiri, eğitim muhabiri, savaş muhabiri, ekonomi muhabiri, sanat muhabiri, spor muhabiri. Televizyon muhabirliği gazete muhabirliğinden sonra gelişmiş, foto muhabiri ve kameraman bu meslekte muhabirle birlikte çalışan temel elemanlar olmuştur. Muhabirlerin klasik çalışma yöntemi 5N1K ilkesine göredir. Ne, nerede, ne zaman, nasıl, neden ve kim şeklindeki bu temel ilkeler habercilikte esastır. Objektiflik ve tarafsızlık, doğruluk, temiz dil muhabirin ana ilkeleridir. Yalan haber yazan, masabaşında haber uyduranlar meslekten ihraç edilir. Muhabirler kendi alanlarında dernek ve cemiyet şeklinde örgütlenmişlerdir. Krwlng Krwlng, Linkin Park'ın 2000 yılında çıkardıkları Hybrid Theory adlı albümlerinde yayınladıkları Crawling isimli parçanın 2002 yılındaki Reanimation isimli Remix albümlerindeki Remix versiyonu Krwlng. İlk geçiş etkisi İlk geçiş etkisi (ya da ilk geçiş metabolizması) ilaç metabolizmasındaki bir olaydır. Bir ilaç yutulduğunda, sindirim sistemi tarafından emilir ve dolaşım sisteminden ve dolayısıyla karaciğerlerden geçer. Karaciğer birçok ilacın metabolizmasından sorumludur. Bazı ilaçların çoğu karaciğer tarafından metabolize edilir ve sadece az bir kısmı sistemik dolaşım sistemi ne girer. Bu şekilde biyoyararlanımları düşer. Alternatif veriliş yolları (örneğin intravenöz, intramüsküler, sublingual) ilk geçiş etkisini ortadan kaldırır. Akatsuki (Naruto) , Naruto adlı manga ve anime serisinde geçen, köylerine ihanet etmiş kaçak-ninlerden oluşan kurgusal bir suçlu organizasyonudur. Her üyesi S-sınıfı olarak adlandırılan Jounin-üstü bir seviyeye erişmişlerdir. İlk olarak Uchiha Itachi'nin Uzumaki Naruto'yu yakalamak üzere Konoha'ya gelişinde ismi açığa vurulan topluluk, o zamanlar dokuz ninjadan oluşmaktaydı. Daha sonraki manga bölümlerinden edindiğimiz bilgiler ışığında, daha önceki bir dönemde Orochimaru'nun da bu topluluğa üye olduğu ancak Itachi ile aralarında olan bir mesele sebebiyle ayrıldığı anlaşılmaktadır. Naruto serisinin I. kısmından bilindiği üzere Orochimaru, Uchiha Sasuke'nin bedenini istemektedir. Itachi ile olan meselesi de bundan farklı değildir. O zaman onun da bedeni istemiştir ancak Itachi kendisinden daha güçlü olduğu için amacına ulaşamamıştır. Dolayısıyla, yaşça küçük ve yönlendirilebilir olduğu için, Sasuke'ye yönelmiştir. Bu topluluğun her bir üyesi köylerini terk etmiş veya ihanet etmiş kişilerden oluşmaktadır. Çoğu özel ve nadir dövüş yeteneklerine ve savaş taktiklerine sahip olan tehlikeli insanlardır. Aralarında rütbe paylaşımı olmamasına karşın doğal olarak bir liderleri vardır. Her bir üyeye, üye olduklarının göstergesi olarak bir yüzük verilmektedir. Her kişide bu yüzük farklı bir parmaktadır. Mesela Itachi'nin yüzüğü sağ elin yüzük parmağındadır. Üyeler genellikle ikili takımlar halinde iş görürler. Dokuz kişi olduklarından bir kişi açıkta kalmaktadır. O da aşağıda anlatılacak olan Zetsu'dur. Naruto serisinin II kısmında, liderlerinin belirttiği üzere tüm ülkeler üzerinde gücü ellerinde tutma olarak özetlenecebilecek bir amaçları vardır. Bu amacı gerçekleştirmek için çok uzun vadeli sayılabilecek adımlar öngörülmüştür. İlk kısımdan da kolayca anlaşılabileceği gibi bunlardan birisi her üyeye yakalaması için kuyruklu bir canavarın kendisini ya da taşıyıcısını yakalama görevi verilmesidir. Mesela, Itachi'ye I. kısımda Naruto verilmişti. Herhangi bir üye bir canavarı ya da taşıyıcısını yakaladığında lider ile bağlantıya geçerek hazırlıkların başlamasını sağlar. En yakındaki Akatsuki gizli yerleşkesine yakalanan canavar, olayı başaran ikili tarafından getirilir. Güvenlik sağlandıktan sonra Gedo Mazō adı verilen Juubi'nin boş bedeni Kuchiyose No Jutsu ile yerleşkeye getirilir. Sonrasında canavarın kendisini, ya doğrudan ya da taşıyıcısının bedeninden ayrırak heykelin içine hapsetmek için özel bir ayin başlar. Bu sırada taşıyıcı varsa ölecektir.Bütün kuyruklu canavarlarlar yakalandığı zaman Juubi isimli 10 Kuyruklu canavar ortaya çıkacaktır.Bütün kuyruklu canavarlar bu 10 Kuyruklunun ayrılmış halidir. Heykel, görünüş itibarıyla ilginç ve korkutucu bir şekle sahiptir. Oval bir kafa ve kuyruklu canavar sayısı (dokuz) kadar göz bulunmaktadır. Önünde sanki dua edermiş gibi açılmış olan iki adet el birbirine kelepçe benzeri bir yapı ile bağlanmış durumdadır. Açık duran ağız benzeri bir yapıya sahiptir. Gözlerden bazıları beyaz, bazıları ise göz bebeğine sahip durumdadır. Bu, bir kuyruklu canavarın gücünün o göze hapseldilmiş olduğu anlamına gelmektedir. Ayinin başlaması için tüm üyelerin fiziksel olarak o yerleşkeye gelmeleri gerekmemektedir. Lidere ait olduğu düşünülen bir teknik yardımıyla, muthtemelen telepatik olarak, astral seyahat yaparak bedenlerinin görüntüsel yansımalarını uzak mesefalerden yerleşkeye göndererek ayine katılım sağlanabilmektedir. Ayin başladıktan sonra her bir üye taktığı yüzüğün kendi parmağındaki konumunuyla aynı olacak şekilde heykelin ellerindeki parmakların ucunda yerlerini alırlar. Ayin başladıktan sonra heykelin ağzından dokuz adet, ejderha başına benzeyen enerji oluşumları çıkarak canvara ya da taşıyıcıya saldırır. Artık canavarı hapsetme işlemi başlamıştır. Bu işlem belirtildiği üzere, ayine katılan üye sayısına göre en az 3-4 gün, en fazla 5-6 gün sürebilmektedir. İşlem bittikten sonra heykel geri gönderilerek yerleşke boşaltılır. Şimdiye kadar görülebildiği kadarıyla kuyruklu canavarların ilk dördü dahil olmak üzere toplamda yedi tanesinin hapsedilmesi tamamlanmıştır. Liderleri Pain'in belirttiği üzere sadece Naruto'nun içindeki dokuz-kuyruklu en sona bırakılmıştır. Topluluk şu anki gidişatta Naruto'yu ve sekiz-kuyruklu Killer Bee'yi yakalamak üzere harekete geçmiştir. Akatsuki üyeleri genellikle ikili takımlar halinde çalışırlar. Takımlar, yenilmesi zor bir ikili oluşturabilmeleri için birbirlerinin yetenek ve savaş taktiklerini tamamlayacak şekilde seçilmektedirler. Örneğin Kakuzu, takım arkaşı Hidan'ın (görünürdeki) ölümsüzlüğünü kendi avantajlarına kullanarak düşmanları üzerinde -Hidan onları hareketsiz hale getirdikten sonra- ortalığı yakıp yıkan saldırılar düzenlemektedir. Hidan'ın ölümsüzlüğü ona diğer düşmaları için çok ölümcül olabilecek saldırılardan kurtulma imkânı tanımaktadır. Orochimaru'nun topluluğu terketmesi nedeniyle sayıları tek sayı olmuştur. Böylece Zetsu tek başına iş yapmaya başlamıştır. Beyaz Zetsu'nun klonlarından biridir. Bu karakteri özel kılan durum ise Uchiha Obito'ya hastalığı süresince beden olmasıdır. Beyaz kısmı çakranın yaratıcısı olan Kaguya Ōtsutsuki'nin Mugen Tsukuyomi tekniğini uyguladığında kutsal ağaca hapsettiği insanlardan biridir. Siyah kısmı Kaguya tarafından oğulları Hamura ve Hagoromo kendisini mühürlemeden önce tekrar dirilmesi için çakrasından oluşturduğu varlıktır. Uchiha Madara kendi iradesinden oluştuğunu sanmaktadır. Beyaz Zetsu, hapsedilen kuyruklu canavarların çakraları ile sporla çoğaltılıp 4. Büyük Ninja Savaşında ordu oluşturmak amacıyla kullanılmıştır. Siyah Zetsu Kaguya'nın dirilmesi için Hagoromo'nun varisleri olan İndra ve Ashura reenkarlerini hedef almıştır. İndra'nın soyundan birini amacı doğrultusunda kullanabileceğini düşünmüş, Uchiha taş yazıtlarını değiştirmiştir ve yazıtları okuyabilen Madara'yı Mugen Tsukuyomi'yi aktifleştirmek için kullanmıştır. Ninja tarihine çok büyük etkisi vardır. Sisin 7 kılıç ustasından biridir.Partneri Uchiha İtachi'dir. Acımasız ve dövüşmekten zevk alır. Genellikle su elementi tabanlı saldırlar kullanır. Akatsuki'de en fazla chakra sahibi olan kişi olarak bilinir. Samehada adlı muazzam kılıcı vardır bu kılıc Kisame ile birleşebilir, chakra çalabilir ve sadece Kisame'nin tutmasına izin verir.Fakat Kisame öldükten sonra Samehadayı Bee kullanmıştır. Konoha'nın yetiştirdiği en güçlü ninjalardan birisidir. Aynı zamanda Uchiha Sasuke'nin abisidir. Ninja Akademisi'nden 7 yaşında mezun olup, Sharingan'ı 8 yaşında kullanmayı öğrendi. 10 yaşında Chuunin rütbesine ulaşıp, kısa sürede ANBU'ya terfi ettirildi. 13 yaşında ise ANBU takım-liderliğine terfi etti. Kısa süre sonra Sasuke hariç tüm klanını öldürdü, ve Konoha'yı terketti. Bu olaydan sonra Konoha kaçak-ninjası olarak aranmıştır. Listelerde S-derecesinde bir suçlu olarak gözükmektedir.En güçlü özelliği ise Mangekyo Sharingan’a sahip olmasıdır. Son olarak Sasuke ile yaptığı savaşta tüm gücünü harcayarak ölmüş ve ölmeden önce sahip olduğu üç büyük göz tekniğini kardeşine transfer etmiştir. İtachi genelde güçlü olmayan rakiplerine karşı genjutsu kullanarak savaşır. Daha güçlü kişilere karşı ateş tabanlı ya da kopyalamış olduğu tekniklerle dövüşür. Rakibi çok güçlü ise Mangekyou Sharingan’ının üç güçlü tekniği olan Amaterasu, Susano’o ve Tsukuyomi tekniklerini kullanır. Iwagakure(Taş Köyü)’den kaçmış olan terörist bir ninjadır. Akatsuki’ye katılmadan önce bağımsız olarak bazı ülkeler ya da gruplar adına bombalı eylemler yapan biriydi. Daha sonra İtachi ile yaptığı anlaşma gereği girmiş olduğu küçük dövüşte yenilince sözünü tutarak Akatsuki’ye katılmıştır. Akatsuki’deki ilk ortağı Sasoriydi. Ama Sasori’in öldürülmesinden sonra yeni ortağı Tobi olmuştur. En son olarak Sasuke ile yaptığı savaşta hızını alamayarak onu öldürmek isterken kendini de havaya uçurarak ölmüştür. Bunun dışında Deidara kil sanatının ustası olarak bilinir. Bu yüzden saldırılarını patlayıcı killer ile yapar. Avuçlarının içinde bulunan ağızlar yardımı ile patlayıcı killeri şekillendirerek onları canlandırır ve daha sonra da patlatır. Kum köyünün ihtiyar heyetinin torunudur. Anne ve babası ninja savaşında öldükten sonra kukla ustası ninesi tarafından büyütülüp yetiştirilmiştir. Daha küçük yaşta kukla ustası olmuş ve en iyi arkadaşını kolundan başlayarak kuklaya çevirmiştir. En güçlü Kazakage olduğu söylenen 3. Kazakage'yi (Sandaime Kazakage) öldürmüş ve kukla yapmıştır, kendi bedenini de kuklaya dönüştürmüştür. Göğsüne yerleştirdiği üstünde "Akrep" yazan parçaya çakrasını aktarmıştır bu sayede hayatta kaldı. Öldürdüğü insan bedenlerini kukla yaparak kendine koleksiyon hazırlamıştır. Ninesi ve Haruno Sakura ile savaşmış ve Sakurayı öldürecekken bilerek gardını düşürmüştür ve ninesi tarafından öldürülmüştür. Painin partneri ve çocukluk arkadaşıdır. Pain'in ölümünden sonra Akatsuki'den kendi isteği ile ayrılmıştır. Uchiha Obito'nun Rinnegan'ı istemesi üzerine Obito ile savaşmış ve ölmüştür. Pain Nagato'nun kontrol ettiği Yahiko'nun bedenidir. Nagato Jiraiya’nın eski öğrencisi,Rikudou Sennin'n sahip olduğu Rinnegan kullanıcısıdır. Bu göz tekniği kendisine Uchiha Madara tarafından Nagato küçükken bilgisi olmadan implant edilmiştir. Nagato arkadaşı Yahiko’nun ölümünden etkilenmiş ve Acı’nın ne demek oldugunu anlamıştır.Tüm dünyanın acının ne anlama geldiğini anlamasını istemiştir.Bunu isteme nedeni insanların anlamsız yere savaş çıkarmalarını önlemektir.Akatsukinin Lideri olarak gözükür ancak gerçek lideri Tobi(Uchiha Obito)'dir. Partneri Konan'dır,aynı zamanda çocukluk arkadaşıdır. Naruto tarafından düşünceleri değişmiş ve hayallerini Naruto’ya teslim etmiştir.Naruto’nun bu dünyayı değiştirebilecek tek kişi olmasına inanmıştır. Akatsukinin neredeyse en yaşlı elemanı olarak bilinir. Ayrıca ekibin finansal işlerinden sorumlu kişisidir. Akatsuki’deki ortağı Hidan’dır. Bunun özellikle bir sebebi vardır. Bu sebep Kakuzu’nun çok sinirli bir olmasından dolayı ekip arkadaşlarını bir anlık sinirle öldürmesidir.Kakuzu dövüştüğü kişilerin kalplerini alarak uzun süre yaşamanın sırrını bulmuştur. Ayrıca bu kalpler sayesinde vücudundan çıkardığı yaratıklarla her elementi ustaca kullanabilir. Sarutobi Asuma’nın ölümünün ardından Konohalılar ile yapılan savaşın sonucunda Naruto’nun Fuuton-Rasenshuriken'i ile öldürülmüştür. Yuugakure’den kaçtığı bilinen ninja-rahip. Jashinizm'in ilkelerine göre hareket eden ve ona tapınması yüzünden ölümsüzlüğe kavuşan bir ninja dır. Her ne kadar ninjaya benzemesede daha çok Jashin’e(şeytani tanrı) tapınan bir Vodoo büyücüsü ile benzerlik göstermektedir. Akatsuki’de kendisi gibi kısmen ölümsüz olan bir ninja olan Kakuzu’nun ortağıdır. Hidan aslında pek ninja stili dövüşçü sayılmaz. Ne Genjutsu nede Ninjutsu kullanabildiği görülmemiştir. Dövüş stili Taijutsu’ya bile benzemez. Yapabildiği yegane tehlikeli teknik , rakibinin kanını ağzına aldığında başlayan Jashin ayini’dir. Bu ayin’in ardından ne zaman kendisine zarar verse , kanının tadına baktığı kişini o bölgesi zarar görür. Bunun dışında Hidan 3 tane geniş ağzı olan kızıl bir tırpana sahiptir. Sarutobi Asuma’nın Kakuzu ve Hidan tarafından öldürülmesi üzerine harekete geçen Konoha ninjaları ile başlayan savaş esnasında Shikamaru Nara , Hidan’ı tuzağa düşürerek kendi klanına ait bir ormanda parçalara ayırıp öldürmüştür.Daha doğrusu toprak altında bırakmıştır. Efsanevi sanninlerden biridir.Diğer sanninlere göre sapkın ve zeki bir kişiliğe sahiptir.Ailesinin ölümü onu kinjutsulara(yasak teknik)yöneltmiştir.İnsan bedenin ömrünün çok kısa ve güçsüz olduğunu vurgulamıştır.Konohanın gizli kütüphanesinden eline geçen parşömenleri okuyup yasak teknikler üzerinde çalışmaya başlamış ve birçok insanı acımadan öldürüp denek olarak kullanmıştır. Konaha'ya saldırmış Sarutobi Hiruzen (3. Hokage) tarafından mühürlenip kollarını kaybetmiştir. Buna rağmen kaçmayı başarabilmiştir. Kaçak bir ninja olduğu için Akatsukiye katılmış tüm teknikleri kolayca öğrenebilme umudu, onu Uchiha İtachi’nin Sharingan’ına yöneltmiştir. Fakat İtachi’nin Sharingan’nın elde edemeyen Orochimaru Akatsukiden ayrılmış ve hedefini İtachi’nin küçük kardeşi Sasuke’ye yöneltmiştir. Fakat işler umduğu gibi gitmeyerek kendi yetiştirmiş olduğu Sasuke tarafından öldürülmüştür. Bunun dışında genelde yılan tabanlı tekniklerde usta olan Orochimaru’nun ninja dünyası çapında büyük bir yapılanması vardır. Ayrıca Ses Köyünü (Otogakure) kurduğu için olan Ses Köyünün Kagesi anlamında Otokage’de denilmektedir. Jutsuların çoğu kinjutsulardan oluşur. Şu ana kadarki bilinen en güçlü tekniği Edo Tensei dir(Ölü çağırma tekniği). 7. takımın bir üyesi iken chuunin sınavlarından sonra güçlenmek için Konaha'dan kaçarak Orochimaru'ya sığınan ve tek amacı abisi olan Uchiha Itachi'yi öldürmek olan sharingan kullanıcısı güçlü bir ninjadır. Abisinden intikamını aldıktan sonra Tobi'nin teklifi üzerine Akatsuki'ye katılır ve ilk görevi 8 kuyrukluyu avlamaktır. Bu teklifi kabul etme nedeni olarak Konoha'yı yok edebilecek gücü elde edebileceğini düşünmesidir. Uzumaki klanından olup Orochimaru'nun güney sığınağında gardiyanlık yapmaktadır. Sasuke'nin çağrısı üzerine Hawk'a katılmıştır. Kendisini ısıranı iyileştirme (heal bite) ve çakra hissetme gibi özellekleri vardır. Keşişlerin (Sennin) yaptığı gibi doğadaki çakrayı emebilir. Orochimaru lanetli mührü yapmak için kullanmıştır. Derinin doğadaki çakrayı emmesini sağlayan bu mühür Juugo'nun tüm derisinde bulunur. Sis'in 7 kılıç ustasından biri olan Hozuki Mangetsu'nun küçük kardeşidir. Orochimaru'nun deneklerinden biri olmakla beraber onun eline nasıl düştüğü bilinmemektedir. En büyük özelliği sudan insan bedenine ve insan bedeninden suya dönüşebilmektedir. Amaç olarak kendine tüm kılıç ustalarının silahlarını toplamayı seçmiştir. YÃ¼zey gerilimi Yüzey gerilimi, fizikokimyada bir sıvının yüzey katmanının esnek bir tabakaya benzer özellikler göstermesinden kaynaklanan etkiye verilen addır. Bu etki bazı böceklerin su üzerinde yürümesine olanak verir. Bir gazla bir sıvının ya da birbirleriyle karışmayan iki sıvının temas yüzeyleri gerilmiş esnek bir zara benzer. Bu gerilim likidin serbest yüzüne ait ise buna yüzey gerilimi; iki sıvının sınır yüzeyine ait ise arayüzey gerilimi (yüzeylerarası gerilim) adını alır. Bu olay kinetik teori yardımıyla açıklanır. Sıvı içerisindeki bir molekül kendini çevreleyen öteki moleküllerin etkisine uğramış olduğundan simetri nedeniyle bu kuvvetlerin bileşkesi sıfırdır. Bunun sonucu olarak molekül hiçbir kuvvetin etkisinde değildir. Ama sıvının yüzündeki bir molekül ele alınırsa, buhar fazdaki birim hacme düşen molekül sayısı, sıvı fazdakinden çok daha az olduğundan sıvı yüzeyinde denkleşmemiş kuvvet alanları bulunur ve molekül sıvının içerisine doğru çekilir ve sıvının yüzü gergin bir zar biçimini alır. Yüzey geriliminin etkisi altındaki sıvı yüzeyi, sıvının öteki kısımlarından farklı özellikler taşır. Bilimsel tanımla; "sıvı yüzeyinde birim uzunluğu gergin tutan kuvvete yüzey gerilimi denir." Birimi dyne/cm'dir. Dar tüplerde gözlenen sıvı yükselme ve alçalması olan kapilarite olayının nedeni de yüzey gerilimidir. Sıvının sıcaklığının artırılması veya sıvıya deterjan veya sabun gibi etkenlerin karıştırılması yüzey gerilimini azaltır. Yüzey gerilimi düşürülen sıvı içerisine kiri daha rahat almaktadır. Bu yüzden yüzey gerilimi düştükçe daha iyi temizlik yapılabilmektedir. Kiremit Kiremit, pişmiş topraktan yapılmış çatı kaplaması. Antik çağlardan beri, mimari yapılarda çatı kaplama elemanı olarak kullanılan pişmiş toprak levha. Kiremitlerin hammaddesi kildir. Kil verimsiz bir topraktan alınan bir malzemedir. Böylece verimsiz topraklardan kanunlar çerçevesinde alınan kil, tuğla ve kiremit yapımıyla ekonomiye kazandırılır. Dışa bağımlı bir sektör değildir. İmalatında yoğun olarak insan emeğinden yararlanılır. Çok yaygın kullanıldığı için kil ocaklarından binaların yapılışına kadar binlerce insana iş imkânı yaratır. Tuğla ve kiremitlerin üretim ve kullanım sırasındaki artıkları doğal ve pişmiş malzeme olması nedeniyle hiçbir yan etki yaratmaz. Üretimdeki artıklar mikronize edilerek tekrar üretimde kullanılır. Tuğla ve kiremitler en önemli özelliklerinden biri yüksek ısı depolamasıyla bina içi regülasyonu sağlamasıdır. Kilin yapısı sayesinde üzerine aldığı ısıyı uzun süre muhafaza ederek sağlığa uygun olarak ısı geçişi sağmaktadır. Farklı tipleri bulunmaktadır. Bunların çoğu adını ilk üretildiği yerden alır: İslam ahlakı İslam ahlakı, İslamda etik anlamı olan anlayış ve uygulamalardır. İslam'ın Kur'an ve hadis gibi dini metinleri ile siyer ve İslam tarihi gibi tarihsel uygulama örnekleri ile geliştirilmiş birbirinden farklı ve zaman zaman birbiri ile çelişen çok farklı anlayış ve uygulamanın İslam dünyasında yaygın olarak geliştiği görülebilir. Örneğin cihatçı ve tekfirci selefi bir anlayış ile "karınca incitmeyen" batıni-tasavvufi anlayışların tümü islami referanslar kullanmaktadırlar. İslam, ahlakı güzel ve çirkin olarak ikiye ayırır. Güzel ahlak edeb, tevazu, cömertlik başlıklarında ve çirkin ahlak kibir, cimrilik, sefahat gibi başlıklarda ele alınır. Aynı zamanda ilm-i ahlak adıyla bir bilim dalıdır. Batı biliminde ahlak, felsefe içinde ve Yunan temelindeki etik bilimi içinde ele alınmaktadır. Ahlak ve etik terimleri ayrı ayrı alanlara ait olmakla birlikte yanlış olarak birbiri yerine kullanılabilmektedir. İslam ahlak anlayışına ait kitaplarda ahlak genel olarak ferdi ahlak, aile ahlakı, devlet ahlakı şeklinde bölümlere ayrılır. Bu kitapların en meşhuru 1833'de ilk baskısı yapılan Kınalızade Ali Efendi'nin "Ahlak-ı Alai" adlı eseridir. Emirler; Bazı çevreler islam'ın çevreci değerlere önem verdiği ve bazı uygulamalarla çevreyi korumayı ilke edindiği inancındadırlar. Bazı islam düşünürleri İslamda şura ve icma konusu ile ilgili olarak İslam'ın demokratik değerlere vurgu yaptığı kanısındadırlar. Bazı araştırmacılara göre İslam laiklik, ifade özgürlüğü, kadın hakları, dini çoğulculuk, ırksal eşitlikler gibi konularda da öncülük yaptığı kanısındadırlar. İslamda savaş ahlakı veya hukuku konusunda da birbiri ile farklı uygulama ve anlayışlar görmek mümkündür. Genel bir anlayış olarak farklı inançlara dokunulmaması, haksız yere anlaşmaların bozulmaması, kin ve intikam güdülmemesi, haksızlık yapılmaması ve savunma gibi meşru amaçlar dışında savaş yapılmaması gerektiği, savaş kaçınılmaz olduğunda da ağaç ve ekinlere zarar verilmemesi, kadın ve çocuklara, eli silah tutmayan ihtiyarlara dokunulmaması gerektiğine inanılır. Bununla birlikte islam tarihinde İslami fetih ve savaşların tümünde bu anlayış ve ilkelerin uygulandığı konusu tartışılagelmiştir. (Muhammed eleştirisi, ridde savaşları, Kureyza katliamı vb.) Yolun Açık Olsun (Suat Suna albümü) Yolun Açık Olsun, Suat Suna'in 1999'da Prestij Müzik desteği ile çıkarttığı altıncı albümüdür. Bu albümdeki bütün söz ve müzikler Suat Suna'ya aittir. Albümdeki "Zor Bulursun" ve "Yolun Açık Olsun" şarkılarına klip çekilmiştir. Ahmet Cevdet Ahmet Rasim Ahmet Rasim, (d. 1864, İstanbul - ö. 21 Eylül 1932, İstanbul) Türk yazar, gazeteci, tarihçi, milletvekili. Kendine özgü bir tarzla kaleme aldığı eserleri geniş bir okur kitlesi tarafından okunan, mutlakiyet, meşrutiyet ve cumhuriyet dönemlerine tanıklık etmiş bir yazardır. 50 yılı bulan yazı hayatında farklı edebi türlerde ve çok sayıda eser verdi. Dönemin İstanbul hayatının ayrıntıları üzerinde durduğu fıkralarıyla tanındı.3.ve 4. Dönem TBMM’de İstanbul milletvekili olarak yer aldı. Tanınmış bestekâr Osman Nihat Akın’ın dedesidir. Darüşşafaka mezunudur. Muharrirlik, Yazarlık, Bestekârlık, Posta Telgraf İdaresi Memurluğu, Tercümanı Hakikat, Saadet, İkdam, Sabah, Malûmat, Servet, Tanin, Hak ve Tasvir-i Efkar gazeteleri yazarlıkları, Güneş, Gülsen, Sebat, Say ve Servet-i Fünûn, Resimli Gazete, Musavvar ve Malûmat dergileri yazarlıkları, TBMM III. ve IV. Dönem İstanbul Milletvekilliği ve III. Dönem Kütüphane Encümeni Reisliği yapmıştır. Evli ve altı çocuk babasıdır. 1864’te İstanbul'da Fatih'in Sarıgüzel mahallesinde dünyaya geldi. Babası Menteşeoğulları'ndan Kıbrıslı Bahaeddin Efendi, annesi Nevbahar Hanım’dır. Babası kendisi doğmadan evvel ailesini terk ettiği için Nevbahar Hanım onu tek başına yetiştirdi. 1875 yılında başladığı Darüşşafaka'da edebiyatla tanıştı. Bu okulda bestekâr Mehmet Zekai Dede’den müzik dersleri de aldı. Kendi çabasıyla Fransızca öğrendi. Eğitimini 1883 yılında birincilikle bitirdi. Okulu bitirdikten sonra diğer Darüşşafaka mezunları gibi Posta ve Telgraf Nezareti'nde memur oldu. Bu kurumda kısa bir süre kâtiplik yaptı. Memuriyet hayatının ilk aylarında Sadberk Hanım ile evlendi; 1902’de eşinin ölümüne kadar süren bu evlilikten dört oğlu, iki kızı oldu. Memuriyet hayatını benimsemeyen ve hayatını yazar olarak kazanmak isteyen Ahmet Rasim’in ilk yazısı Ahmet Mithat Efendi’nin Tercüman-ı Hakikat gazetesinde yayımlandı. Bu, “Yolcu” başlıklı bir tercüme yazı idi. Ardından dönemin ünlü gazetecisi Baba Tahir vasıtasıyla Ceride-i Havadis’te fenni konularla ilgili yazı ve tercümeler yayımlamaya başladı. Bir süre Mekteb-i Behrami adlı okulda ve Komonto Musevi okulunda öğretmenlik yaptı. Ahmet Mithat’tan gördüğü teşvik sayesinde 1885’ten sonra kendisini tamamen gazeteciliğe verdi. Yayın hayatına 1891’de başlayan Servet-i Fünun dergisinde fen konularındaki yazılarının yanında, tefrik halinde romanlarını da çıkarma imkânı buldu. Leyal-i Izdırap, Meşak-ı Hayat ve Afife burada yayınlandı. Ancak Servet-i Fünun yazarlarının genel edebi çizgisini benimsemedi. O, Ahmet Cevdet Paşa ve Ahmet Mithat Efendi’nin doğu ve batı edebiyatının olumlu yanlarını sentez haline getirmeyi amaçlayan edebi anlayışını benimsemişti 1908’de Hüseyin Rahmi ile birlikte 37 sayı süren “Boşboğaz ile Güllâbi” adlı bir mizah gazetesi çıkaran Ahmet Rasim, gazeteciliği Malumat, Sabah, Sebat, Güneş, Maarif, Resimli Gazete, Mecmuai Ebüzziya, Türk Yurdu, Yeni Mecmua, "Dosyali Ay", İkdam, Boşboğaz, Basiret, Tasvir-i Efkar, Vakit, Akşam, Cumhuriyet gazete ve dergilerindeki yazılarıyla sürdürdü Bunun yanında Gülşen, Sebât, Hamiyyet, Şafak, Servet, Tanîn, Envâr-ı Zekâ, Maarif, Resimli Gazete, Hazine-i Fünûn, Mektep, Pul, Fen ve Edep, İrtika, Surâ-yı Ümmet, Donanma, Resimli Kitap, Musavver, Muhit gibi dergilere gerçek adıyla, Hanımlara Mahsus Muallim Naci etkisinde yazdığı Malûmât’ta ise “Leyla Feride" adını kullanarak yazılar göndermistir. 1898'de Alman İmparatoru II. Wilhelm'in Suriye gezisi sırasında Malûmat gazetesi tarafından Suriye'ye, 1916'da da Sabah gazetesince harp muhabiri