verilmektedir. Ödül AMS'nin belirlediği bir komite tarafından aşağıdaki çalışmalar gözetilerek verilmektedir: Bolu Fen Lisesi Bolu Fen Lisesi, Bolu'da bulunan fen lisesidir. Okul, şehir merkezine 3 km uzaklıktadır. Okulun arsası Paşaköy eşrafından İsmail oğlu Ahmet Başaran tarafından Milli Eğitim Vakfına bağışlanmış olup 1991 yılında temelleri atılmış, 17 Ağustos 1999 depreminden önce teslim alınmış ve Bolu Fen Lisesi adı ile 2000–2001 eğitim-öğretim yılına 96 öğrenci ile başlamıştır. Karma eğitim yapan okulda 2016–2017 öğretim yılında 15 şubede 464 öğrenci eğitim görmekte olup 122 öğrenci pansiyonda kalmaktadır. Okulda 29 kadrolu idareci ve öğretmen görev yapmaktadır. İzzet Baysal Vakfı Yönetim Kurulu Başkanı Ahmet Baysal ve eşi Solmaz Baysal'ın kişisel katkıları ile okula kazandırılan spor salonu 24 Kasım 2007 günü hizmete girmiştir. Ayrıca, okul sınırları içerisinde 10 daireden oluşan 1 blok hâlinde öğretmen lojmanı bulunmaktadır. Metin Uca Metin Uca (d. 13 Kasım 1961, İstanbul), sunucu, yazar, seslendirme sanatçısı. Babası Hakkârili annesi Bilecikli olan; kimya mühendisliği, jeoloji mühendisliği ve tiyatro eğitimleri alan Uca, 1987 yılında kazandığı Anadolu Ajansı sınavıyla muhabirliğe başladı. 1989 yılında TRT'ye geçen Metin Uca, daha sonra Kanal D, Show TV, atv, Star TV gibi kuruluşlarda muhabirlik, programcılık yaptı. CHP içinde aktif siyasetle uğraştı, 1999 yılından sonra ""Günaydın Türkiye"" adlı sabah haberleri programları ve ""Passaparola"" adlı yarışmayla tanındı. Tek kişilik gösterilere de çıkan ve seslendirme çalışmaları yapan sanatçı, 2004 yılından bu yana bir kitap üzerinde çalışıyor. 2010'da Star TV'de yayınlanan ""Passaparola"" adlı programın sunuculuğunu yapmıştır. Berksav Berksav, Bergama Kültür ve Sanat Vakfı'nın kısaltılmışıdır. 13 Nisan 1934 tarihinde Atatürk’ün Bergama’ya geldiğinde önerdiği Kermes,1937 ‘de Osman Bayatlı öncülüğünde oluşan komisyon tarafından düzenlenmeye başlanmıştır. Bu komite daha sonraki yıllarda Bergama’yı Sevenler Cemiyeti olarak dernekleşmiştir. 1946 yılında da Bakanlar Kurulu kararı ile kamu yararına çalışır vasfını kazanan ilk yerel dernek olan Bergama'yı Sevenler Cemiyeti, 1968 yılına kadar Bergama Kermesini düzenlemeye devam etmiştir. Bergama'da Atatürk Bulvarı üzerindeki gayrimenkulünü vakfederek (BERKSAV) Bergama Kültür ve Sanat Vakfı’nın kurulmasına öncülük ederek, Bergama Ticaret Odası ve 17 gerçek kurucu üye ile Bergama’nın kurtuluş yıl dönümü olan 14 Eylül 1989 yılında kurulmuştur. Bergama Kültür ve Sanat Vakfı, Bergama Asli Hukuk Mahkemesinin 1989 / 385 no.'lu kararıyla tüzel kimliğine kavuşmuştur. Bergama sevdalısı olan Dr. Hasan Ergül ve eşi Meliha Ergül’ün malvarlığını vakfetmesiyle ekonomik olarak da güçlenerek, Bergama kültürünün ve sanatının araştırılması, sergilenmesi ve korunması amacıyla çalışmalarına devam etmektedir. Üniversite öğrencilerine verdiği karşılıksız burslar, Bergama'daki somut ve somut olmayan her türlü kültürel mirasın envanterinin hazırlanması ve basımı, tarihi eserlerin restorasyonu (Apan Çeşme), Tiyatro Topluluğu ve Bergama Halk Oyunları çalışmaları göze çarpan etkinlikleridir. Ayrıca her yıl Bergama'nın kurtuluş, Berksav'ınsa kuruluş günü olan 14 Eylül'de düzenlediği gecede o yılın Kültür ve Sanat ödüller verilmekte, Belleten adıyla çıkarılan kitap okurlarına tanıtılmaktadır. Waco Katliamı Amerika Birleşik Devletleri Alkol, Tütün ve Ateşli Silahlar Bürosu (ATF) 28 Şubat 1993 tarihinde, Teksas'ın Waco şehrinin 14 km kuzeydoğusunda bulunan Branch Davidian kültüne ait bir çiftliği mahkeme kararı ile arama girişiminde bulundu. Meydana gelen karşılıklı silahlı çatışma sonucunda dört ATF ajanı ve altı kült mensubu yaşamını yitirdi. Federal Araştırma Bürosu'nun 51 gün süren kuşatması, 19 Nisan'da çiftliğin yanarak tahrip edilmesiyle sona erdi. Aralarında 21 çocuğun, iki hamile kadının ve kült lideri David Koresh'in de bulunduğu 76 kişinin yaşamını yitirdiği olay, Waco Katliamı veya Waco Kuşatması olarak adlandırılmaktadır. Stars Stars, Kanadalı bir indie pop grubu. Torquil Campbell (vokal) ve Chris Seligman (klavye) tarafından Toronto'da kuruldu. Kuruluşundan sonra New York'a taşınan grup, bir süre sonra Montreal'e yerleşmeye karar verdi. Stars'ın müziği bol enstrüman ile süslenmiş, öyküsel sözlere sahip, yumuşak fakat farklı vokallere sahip "güzel ve etkili indie pop" olarak tanımlanabilir. Grubun tarzı Nightsongs'ta elektronik-pop iken son iki albümlerinde rock tabanlı enstrümantel müziğe dönmüştür. Heart'ta Amy Millan ve Evan Cranley'nin etkileri görülürken Set Yourself on Fire'da davulcu Pat McGee'nin katkıları dikkat çekicidir. Grubun parladığı parça 2004 yılında çıkan albümleri "Set Yourself on Fire"da yer alan Ageless Beauty oldu. Millan, Cranley ve Campbell aynı zamanda ve Stars ile aynı kayıt firmasına çalışan bir başka indie grubu olan Broken Social Scene'nin üyeleridir. Müzik kariyeri ile oyunculuk kariyerini bir arada götüren Campbell Sex and the City ve Law&Order gibi televizyon dizilerinde rol aldı. Millan ise 2006 yılında solo albümünü yayınladı. Grubun "The Vanishing", "Your Ex-Lover is Dead" ve "The Big Fight" gibi birçok şarkısı The O.C. ve Degrassi:The Next Generation gibi televizyon dizilerinde çalındı. "Ageless Beauty" ise müzik kanalı olan VH1'ın So NoTORIous isimli programının tanıtım videosunda yer aldı. Grup isimlerini seçerken Syd Barrett'ın kısa süreli projesi olan Stars'tan habersiz olduklarını web sitelerinde söyledi. Ayrıca New Order, The Smiths, Brian Wilson, Paddy McAloon, Broken Social Scene, Momus gibi sanatçı ve gruplardan etkilendiklerini de belirttiler. The Smiths'in "This Charming Man" isimli şarkısını 2001 albümleri Nightsongs'ta ve The Pogues'un "Fairytale of New York"'unu 2005 yılında yeniden söylediler. Diğer Indie sanatçılarını çoğu kez şarkı ve albüm çalışmalarında konuk olarak katkıda bulundu. Nola Nola, İtalya'nın Campania bölgesinde Napoli ili'ne bagli Napoli kenti büyükşehir bölgesinde, Vezüv Yanardağı ve Apenin Dağları arasında bulunan yaklaşık 30.000 nüfuslu yerleşim yeri. Kent, Roma İmparatorluğunun ilk imparatoru olan Augustus'un 19 Ağustos 14 tarihinde Nola'da ölmüş olması nedeniyle tarihsel bir öneme sahiptir. Nola kasabasının komün sınırları içindeki nüfusu (31.5.2010 tahminleri itibarıyla) 32.799 kişidir ve nüfus yoğunluğu 642 kişi/km² olur. Nola komününün içinde nüfusunun 19. ve 20. yüzyıllarda gelişmesi resmi nüfus sayımı sonuçlarına göre şu gösterimde özetlenmiştir: Piazzolla, Polvica Nola beldesinin şu belediyelerle ortak sınırları bulunmaktadır: Acerra, Camposano, Casamarciano, Cicciano, Cimitile, Liveri, Marigliano, Ottaviano, Palma Campania, Pomigliano d'Arco, Roccarainola, San Felice a Cancello (CE), San Gennaro Vesuviano, San Paolo Bel Sito, San Vitaliano, Saviano, Scisciano, Somma Vesuviana, Visciano Burning Like A Flame Burning Like A Flame, heavy metal grubu Dokken'ın 4. stüdyo albümü olan Back for the Attack'in 8. şarkısıdır. Albümde klibe sahip olan 3 şarkıdan birisidir. Şarkının klibinde grup üyeleri itfayecileri canlandırmaktadırlar. Şarkı Sözleri (İngilizce) Cisalpina Galya Cisalpine Galya (Latince: Gallia Cisalpina, "Alpler'in bu tarafındanki Galya" anlamına gelir.) Günümüzde İtalya topraklarında bulunan (Emilia-Romagna, Friuli-Venezia Giulia, Liguria, Lombardiya, Piedmont, Trentino-Alto Adige/Güney Tirol ve Veneto da dahil) ve antik dönemde Kuzey İtalya'daki bir coğrafi bölgeye karşılık gelen, sonradan Roma Cumhuriyeti döneminde eyalet yapılan Kelt nüfusunun çoğunlukta olduğu bölge. Bazen Gallia Citerior, Provincia Ariminum ya da Gallia Togata (bölgenin daha erken Romanize edildiğine vurgu yapmak için "Toga-giyen Galya" ) olarak adlandırılır. Gallia Transpadana, Po ve Alpler arasında kalan Cisalpine Galya'yı ifade etmek için kullanılır. Eyalet, MÖ 73 yılında Spartacus'a bağlı isyancı güçlerin Eyalet Valisi Gaius Cassius Longinus'a bağlı Lejyonlarca yenildiği Mutina (modern Modena) kentinden yönetilirdi. İtalya ile sınırını oluşturan Rubicon nehrinin, MÖ 49 yılında Jül Sezar ve Lejyonları tarafından geçilmesi Galya'nın fethedilmesiyle sonuçlanmış, bu durum Roma Cumhuriyetini bir iç savaşa süreklemiş ve nihai olarak Roma İmparatorluğunun kurulmasına yol açmıştır. Daha sonraki yüzyıllarda "Rubicon'u geçmek" deyimi, özellikle siyasi terminolojiye yerleşmiş ve kabaca "dönüşü olmayan yola girmek" anlamında kullanılagelmiştir. Eyalet, İkinci üçlü yönetim döneminde (MÖ 43–MÖ 42 yılı civarında) Octavian'ın "İtalyanlaştırma" programı dahilinde İtalya ile birleştirildi. Eyalet statüsünün kaldırılması yeni bir yönetim kanunu ya da "lex" ihtiyacı doğurmuş olsa da bölgenin sonraki yönetimsel unvanı bilinmez. Bu kanunun bronz tabletler üzerine yazılmış bazı parçaları Parma müzesinde sergilenmektedir ve tamamı hâkimler heyetinin ayarlanması ile ilgilidir; lex, iki "viri" ve dört "viri juri dicundo" ataması yapmaktadır. Lex aynı zamanda bir Mutina Prefect'inden de bahseder. Ünlü Romalı şair Virgil "Gallia Cisalpina" doğumludur ve eyaletin en meşhur vatandaşıdır. Dudaktan Kalbe (dizi, 2007) Dudaktan Kalbe, yazar Reşat Nuri Güntekin’in aynı adlı romanından uyarlanan, Show TV tarafından yapılan televizyon dizisidir. Baş rollerde Aslı Tandoğan, Burak Hakkı, Özge Özder, Yiğit Özşener ve Fadik Sevin Atasoy vardır. Reşat Nuri Güntekin'in ölümsüz eserlerinden biri olan Dudaktan Kalbe Show TV ekranlarında salı 22.00 oynamıştır. Dizinin son bölümünde Hüseyin Kenan intihar etmiştir. Lamia, Cemil ile 2. kere evlenmiştir. Dizinin son bölümünde Fadik Sevin Atasoy da konuk oyuncu olarak katılmışır. Devrim Erakalın Devrim Erakalın, (d. 1960, İstanbul, Türkiye), ahşap oyma sanatçısı. Mimar Sinan Üniversitesi, Güzel Sanatlar Fakültesi Resim Bölümü mezunudur. Ülkü Erakalın'ın oğludur. Türkiye'de ahşap oyma konusunda hiçbir üniversitede bir bölüm olmadığından Anadolu Üniversitesi Eğitim Fakültesi, Güzel Sanatlar Bölümünde ahşap oyma dersleri vermektedir. Ayrıca Eskişehir İl Kültür Müdürlüğü ile ortak kurslar düzenleyerek sanatı yayma çabaları vardır. Pin-up sanatçıları listesi Bu pin-up resimleri yapan sanatçıların listesidir. Liste tam olmayabilir, eksik olan bir sanatçı var ise lütfen listeye ekleyiniz. Hashim Thaçi Hashim Thaçi (d. 24 Nisan 1968, Broçna), Kosova Cumhurbaşkanı, eski Kosova Dışişleri Bakanı, eski Kosova Cumhuriyeti Başbakanı, Kosova Demokratik Partisi'nin (PDK) genel başkanı ve Kosova Kurtuluş Ordusu (UÇK) eski önderidir. 6 Haziran 2008 tarihinde, silahlı bir saldırganın Thaçi'nin Priştine'deki evine suikast girişimi başarısız olmuştur. 17 Şubat 2008 günü, Kosova Cumhuriyeti'nin Sırbistan'dan bağımsızlığını ilan etti. Thaçi yeni bağımsız devletin başbakanı oldu. Uluslararası Ceza Mahkemesi'nde kendisi ve 9 eski asker hakkında soruşturma açılmış, savaş suçu işledikleri iddiasıyla iddianame hazırlanmıştır. Thaçi, iddianame kabul edilirse görevinden istifa edeceğini söylemiştir. Priştine Üniversitesi'nde felsefe ve tarih okudu. Üniversite yıllarında bir Arnavut öğrenci lideriydi. 1993 yılına gelindiğinde, Hashim Thaçi tarih ve uluslararası ilişkiler bölümlerinde İsviçre'de Zürih Üniversitesi'nde lisansüstü eğitim görerek Arnavut siyasi göçmen grubuna katıldı. Kosova Halk Hareketi (LPK) kurucularından biri oldu. 1993 yılında, Thaçi Kosova Kurtuluş Ordusu'nun bir üyesi oldu. Thaçi'nin (takma adı "Gjarpëri" “Yılan”) Kosova'ya sevk edilecek olan Arnavutluk'ta eğitim gören acemi birliklerin güvenliğini sağlamaktan sorumlu idi. 1997 yılında Priştine’de Sırp yetkililer tarafından gıyaben yargılandı ve Kosova Kurtuluş Ordusu adına yaptığı faaliyetler ile ilgili terör eylemlerinde bulunduğu gerekçesiyle suçlu bulundu. Mart 1999'da, Thaçi, Kosovalı Arnavut tarafının lideri olarak Rambouillet'de görüşmelere katıldı. Hashim Thaçi diğer isyancı liderlerin tam ulusal bağımsızlık için bir çözümü reddeden bir zamanda Kosova'nın Sırbistan içinde özerkliğini kabul etmeye istekli olduğunu gösterdi. Avrupa Konseyi tarafından hazırlanan ve kamuoyuna sunulan rapora göre Thaçi, uluslararası bir organ kaçakçılığı suç örgütünün lideri konumunda olduğu iddia edildi. Uluslararası Barış Federasyonu adına federasyon başkanı Yong Çeol Song'dan Thaçi'ye "Barış Elçisi" ödülü verilmiştir. Binom dağılımı \!| Olasılık kuramı ve istatistik bilim kollarında, binom dağılımı "n" sayıda iki kategori (yani başarı/başarısızlık, evet/hayır, 1/0 vb) sonucu veren denemelere uygulanır. Araştırıcının ilgi gösterdiği kategori başarı olarak adlandırılır. Bu türlü her bir deneyde, bağımsız olarak, başarı (=evet=1) olasılığının "p" olduğu (ve yalnızca iki kategori sonuç mümkün olduğu için "başarısızlık" olasılığının 1 - "p" olduğu) bilinir. Bu türlü bağımsız "n" sayıda denemeler serisi içinde elde edilen "başarı" sayısının ayrık olasılık dağılımı "binom dağılım" olarak tanımlanır. Bir "binom dağılım" sadece iki parametre ile, yani "n" ve "p", ile tam olarak tanımlanır. Matematik notasyon olarak bir rassal değişken "X" binom dağılım gösterirse şöyle ifade edilir: Bu şekilde "başarı"/"başarısızlık" sonucu veren her bir deneme Bernoulli denemesi olarak da anılır. Eğer "n"=1 olursa, bu binom dağılım, yani B(1, "p"), gerçekte bir Bernoulli dağılımı ile aynıdır. Binom dağılımı çıkarımsal istatistik analiz ve pratik problem çözüm çabaları içinde çok popüler olan kullanılan binom testi için temel teoriyi ortaya çıkarır. Binom dağılımı için en basit örnek bir zarın 10 defa atılıp kaç tane 6 elde edildiğinin sayılmasıdır. Bu rassal sayının (yani 10 deneyde kaç tane 6 elde edilmesi) dağılımı, "n"=10 ve "p"=1/6 parametreleri olan bir binom dağılımdır. Diğer bir örnek, çok büyük bir halk kitlesinin içinde yeşil gözlü olanların incelenmesinden ortaya çıkar. Araştırmamız yeşil gözlüler hakkında olduğu için "başarı" kategorisi yeşil gözlü kişi gözlemi için kullanılır ve "başarısızlık" kategorisi yeşil gözlü olmayan kişi gözlemi karşılığı olarak ele alınır. Bu halk kitlesi içindeki yeşil gözlüler oranının, (yani "başarı" olasılığının) %5 olduğu bilinsin. 100 kişiyi kapsayan bir basit rastgele örneklem seçelim ve örneklem içinde bulunan her bir kişinin göz rengini gözleyelim. Bu işlemin binom dağılım açıklamasına göre karşılığı 100 tane bağımsız deneme yapılmasıdır yani "n"=100 dur. Bu örnekde içinde gözlemi yapılan yeşil gözlü kişi sayısı, 0 ile 100 arasında değerler alabilen, "X" rassal değişken olarak kabul edilsin. "X" için olasılık "n"=100 ve "p"=0.05 parametreleri olan bir binom dağılım ile bulunur. Genel olarak, eğer bir rassal değişken "K" "n" ve "p" parametresi olan bir binom dağılım gösterirse, şöyle ifade edilir: Tam "k" sayıda başarı elde etmek için olasılık şu olasılık kütle fonksiyonu ile açıklanır: burada "k" = 0, 1, 2, ..., "n" ve terimi binom katsayısıdır yani ""n" choose "k"" olur. Bunun değişik bir ifadesi olarak verilebilir. Böylece dağılımın adının nereden ortaya çıkartıldığı görülmektedir. Bu formülün biraz daha detayli açıklanması şöyle yapılabilir. "k" sayıda "başarı" ("p") ve "n" - "k" sayıda "başarısızlık" (1 - "p") istemekteyiz. Ancak, "k" sayıda başarı "n" sayıda denemenin belirli olmayan her bir tarafında ortaya çıkabilir. "n" deneme sayısı içinde "k" başarı sayısı C("n","k") değişik şekilde yerleştirilebilir. Binom dağılıma uyan problemlerde olasılık bulmak için hazırlanmış referans tablosu bir sıra alt-tablodan oluşur ve her bir alt-tablo "n"/2 sayıya kadar değerle ile doldurulur. "k">"n"/2 olduğu için olasılık değeri şu formülün uygulaması ile bulunur. Böylece aranan olasılık değeri (binom genellikle simetrik olmadığı için) tablolarda gösterilen değişik değerde "k" ve değişik değerde "p" kullanarak bulunur. Yığmalı dağılım fonksiyonu bir tanzim edilmiş tam olmayan beta fonksiyonu kullanılması ile şöyle ifade edilebilir: Ancak "k" 'in kesirsiz bir tam sayÄ± ve olmasÄ± gereklidir. Eğer "x" gerçek bir tam sayı değilse veya pozitif değerde değilse, bu ifade şu alternatif şekile getirilebilir Eğer "k" ≤ "np" ise dağılım fonksiyonun aşağı kuyruk tarafı için yukarı sınırlar değerleri ortaya çıkartılabilir. Özellikle, önce Hoeffding'in eşitsizliği kullanılarak sınır değeri şöyle bulunur: ve sonra Chernoff'un eşitsizliği kullanılarak şu sınır ortaya çıkartılir: Eğer "X" binom dağılım gösteren bir rassal değişken ise, bu gerçek şöyle ifade edilir. "X" ~ B("n","p") ise, "X" in beklenen değeri olur ve varyans deÄŸeri ise olur. Bu gerçeğin ispatı şöyle yapılabilir: Önce yalnız tek bir Bernoulli denemesi incelensin. Bunun sonucu ya 1 (başarı) veya 0 olabilir; bunların olasılıkları sırasıyla "p" ve 1 - "p" olur. Bu deneyin ortalamasının μ = "p" olduğu bilinmektedir. Varyans ise tanımına göre olur. Şimdi "n" sayıda Bernoulli denemesi (yani genel bir binom dağılımı) ele aldındığı kabul edelsin. Eğer denemelerin her biri bağımsız ise, her bir denemenin varyansı diğer deneme varyanslarıyla birlikte toplamları alınırsa şu ifadeyi elde edilir: "X" in mod değerini bulmak için bir tam sayı olan ifadesi tanımlanır ve "X" in ("n" + 1)"p" değerinden daha eksik değerde veya ayni değerde en büyük tam sayı olduğu bilinir. Böylece hem "m" - 1 hem de "m" iki ayrı mod değeri oluştururlar. Burada dikkat edilmesi gereken bir gerçek de binom dağılımının çift mod göstermesine rağmen her çift mod gösteren dağılımın bir binom dağılımı olmadığıdır. Binom dağılım için ortalama ve varyans değerleri açıkça ilk tanımsal prensipler kullanılarak elde edilebilirler. Bu iki değerin ortaya çıkartılması için şu toplamlar kullanılır. Bu toplamlardaki terimlerin yerleri değiştirilerek binom olasılık kütle fonksiyonunun tümünde toplamın her zaman 1'e eşit olmasını sağlarız. Bir ayrık rassal değişken için beklenen değer tanımını bir binom dağılım için uygulanir. Bu seride "k"=0 indeksli birinci terimin değeri 0 'a eşittir; çünkü birinci faktör "k" sıfırdır. Bunu bertaraf edersek alt limiti "k"=1 'e indirgenmis olunur. Faktör ifadelerinden "n" ile "k" faktörlerini çekip alırsak ve "p" için birinci üssü ayırılırsa; indekslerin yeniden tanımlanmasına hazırlanmış olur: Yeni isim olarak "m" = "n" - 1 ve "s" = "k" - 1 kullanabilir. Bu işlem yapılması ile toplamın değeri değişmez, ama daha kolayca tanımlanan şu ifade ortaya çıkar: Ortaya çıkan toplam bir binom dağılımının tümü için toplamdır (Olasılık kütle fonksiyonu ortaya çıktığı gibi ilk toplamdan bir sıra altdadır). Böylece Varyans değeri şöyle tanımlanmaktadır: (bak: varyans, 10. Varyans için hesaplama formülü): Bu formülün kullanılışında görülmektedir ki "X" ifadesinin beklenen değerinin de hesaplanması gerekmektedir. Bu değer şu formüle göre bulunabilir: Yukarıda ortalama formülünü elde etmeye çalışırken kullandığımız yöntemi kullanarak, "k" nin bir faktörünün değeri açığa çıkarıtılabilir ve böylece şu ifade elde edilir: (tekrar, "m" = "n" - 1 ve "s" = "k" - 1). Bu toplamı iki değişik toplama ayırabiliriz ve her bir toplam ifadesi şöyle bulunur: Birinci toplam yukarıda ortalama bulurken ortaya çıkardığımız ifadenin aynıdır ve "mp" değerine eşittir. İkinci toplam değer ise 1'e eşit olur. Bu sonucu varyans için ifadenin içine koyarsak ve ortalama için ifadeyi de, yani (E("X") = "np") de, konulursa varyans için şu formülü elde edilir: iLa Eğer "X" ~ B("n", "p") ve "Y" ~ B("m", "p") iki bağımsız binom dağılımlı değişken iseler, o zaman "X" + "Y" toplam ifadesi de bir binom dağılımlı değişkendir. Bu toplam değişkenin dağılımı olarak ifade edilir. Eğer "n" yeterce büyük ise, dağılımın çarpıklığı çok bariz olmaz ve uygun bir süreklilik doğrulaması kullanılırsa, B("n","p") olarak tanımlanan bir binom dağılım yerine ile tanımlanan bir simetrik normal dağılım çok iyi bir yaklaşık olarak kullanılabilir. "n" değerinin yeter derecede büyük olup olmadığını tespit etmek için çeşitli amprik kurallar kullanılabilir. Bir amprik kurala göre hem "np" ve hem de "n"(1 - "p") 5'ten daha büyük olmalıdır. Fakat değişik istatistik otoriteleri değişik değerler de kabul etmektedirler; örneğin bazı kaynaklara göre gereken değerler 10'u aşmalıdır. Hangi değerlerin kullanılacağı arzu edilen yaklaşım dakikliğine bağlıdır. Çokça kullanılan diğer bir ampirik kural ise şu eşitlik ifadesinin bulunup bulunmadığına dayanır. Süreklilik doğrulaması operasyonunun kullanışı şu örnek ile gösterilebilir. Bir binom rassal değişken "X" için olasılığı, yani Pr("X" ≤ 8) değerini, bulmak istediği kabul edilsin. Eğer "Y" rassal değişkeninin normal yaklaşım ile verilen bir dağılımı varsa Pr("X" ≤ 8) değeri Pr("Y" ≤ 8.5) ifadesi ile yaklaşık olarak bulunabilir. Burada ikinci terime 0.5 eklenmesi (yani 8 yerine 8.5 kullanılması) süreklilik doğrulaması operasyonudur; eğer bu kullanılmasaydı, doğrulama yapılmamış normal yaklaşık değer daha az dakik sonuçlar vereceği bilinmektedir. Büyük değerde "n" için doğru binom formülü kullanarak hesap yapılması çok büyük emek gerektirmekte olduğu için, özellikle bilgisayarların hemen el altında olmadığı günlerde, bu yaklaşım çok büyük zaman ve emek tasarrufu sağlamaktaydı. Normal dağılım ile yaklaşım ilk olarak 1733de Abraham de Moivre tarafından Şanslar için Doktrin adlı kitabında ortaya atılmıştır. Sonradan bu yaklaşımın kullanışı, B("n","p") "n" sayıda bağımsız ve tıpatıp ayni şekilde dağılım gösteren 0-1 değerli gösterge değişkeni olduğu için, merkezsel limit teoreminin bir sonucu olarak görülmektedir. Örneğin, büyük bir anakütleden gelen "n" kişilik bir örnek alarak, bir cümle vererek bir belirli fikirin kabul edilip edilmediğini öğrenmek istediğimizi düşünelim. Bu fikri kabul edenler oranı, tabiidir ki kullanılan örneğe bağlı olacaktır. Eğer "n" sayıda kişi kapsayan birçok gerçekten rassal olan örnekleri tekrar tekrar bulunarak, bu fikri kabul edenlerin oranı ortalaması gerçek anakütle kabul edenler oranı olan "p" olan ve standard sapması Ïƒ = ("p"(1 - "p")"n") olan bir normal dağılım ile yaklaşım sağlanabilecektir. Örnek büyüklüğü olan "n" in büyük olma halinde yaklaşım sonucu iyi olacaktır, çünkü beklenen değerlerin bir oranı küçüldükçe bilinmeyen "p" parametresini yaklaşım değeri daha dakik olmasını sağlamaktadır. "np" çarpım ifadesi değişmeden kalırken, deneyleme sayısı sonsuzluk değerine yaklaşırsa, binom dağılımı Poisson dağılımına yaklaşım gösterir. Buna dayanarak, eğer n yeter derecede büyük ve ve p yeter derecede küçük ise, B("n","p") ile tanımlanan bir binom dağılımı yerine λ = "np" parametreli bir Poisson dağılımı yaklaşık olarak kullanılabilir. Bu yaklaşımını uygun olarak kullanılabilmesi için empirik olarak parametrelerin şu değerlere uyması gerektiği kabul edilmiştir: teriminin dağılım beklenen değeri 0 ve varyans değeri 1 olan bir normal dağılıma yaklaşır. (Bu Merkezsel limit teoreminin özel bir halidir.) Düldül Düldül, İslam halifesi Ali'nin katırıdır. Kır veya beyaz renkte olan ve genellikle dişi olduğu söylenen Düldül, Muhammed tarafından Ali'ye hediye edilmiştir. Daha sonraları klasik şövalye üçlemelerine (kahraman, kahramanın kılıcı, kahramanın atı) uygun olarak bir at şeklinde tasvir edilmiştir. Ali, Fars edebiyatı ile Türk edebiyatının klasik, tasavvufi, dini-destani metinlerinde genellikle Zülfikar adlı kılıcı ve Muhammed'in kendisine hediye ettiği Düldül isimli atıyla birlikte anılmakta ise de bu binek bir katırdır. Kaynaklarda, Ali'nin savaşlarda ve özellikle savaş başlamadan önce yapılan mübârezelerde hasımlarını kılıcı Zülfikar ve Düldül'ün de maharetiyle alt ettiği belirtilir; bu sebeple edebî metinlerde bunlar onun âdeta ayrılmaz birer parçası olarak anılmıştır. Halk arasında Düldül güçlü, kuvvetli, çevik, zeki gibi anlamlarla özdeşleşmiştir. Mustafa Kemal Atatürk'ün ölümü ve devlet cenaze töreni Mustafa Kemal Atatürk'ün ölümü, kendisinin sağlığının 1937 yılından itibaren bozulmaya başlamasına müteakiben 10 Kasım 1938'de gerçekleşti. Vefatının ardından, 21 Kasım 1938'de geçici olarak Ankara Etnografya Müzesi'ne konulan naaşı, 10 Kasım 1953'te kendisi için inşa edilmiş anıt mezar olan Anıtkabir'e nakledildi. Mustafa Kemal Atatürk, 1938 başlarında iştahsızlık ve halsizlik hissetmeye başladı. Vücudunun çeşitli yerlerinde kaşıntılar meydana geliyor ve burun kanamaları güçlükle önleniyordu. Bu kaşıntıların Çankaya Köşkü'ndeki karıncalardan meydana geldiği öne sürüldü ve köşk ilaçlamaya alındı. Atatürk de özel bir kür tedavisi için Yalova Termal'e gönderildi. Termal Otel'de, 22 Ocak 1938 günü Atatürk'ü muayene eden Dr. Nihat Reşat Belger, karaciğer rahatsızlığından kuşkulandı ve Atatürk'e siroz teşhisi koydu. Doktor Belger'in mutlak surette perhiz yapmasını tavsiye ettiği Atatürk, Termal Otel'deki tedavisine bir süre daha devam etti, ancak doktorların bütün itirazlarına rağmen 1 Şubat 1938'de tedaviyi yarıda bırakarak Bursa'ya hareket etti. Atatürk'ün sağlık durumunun ciddiyet göstermesi hükûmeti de telaşlandırdı ve Başbakan Celâl Bayar, Avrupa'dan iki hekim getirilmesini önerdi. Atatürk o günlerdeki Hatay Sorunu yüzünden hastalığının dışarıda duyulmasının iyi olmayacağını düşündüğünü belirterek bunu reddetti ancak Türk doktorların kapsamlı bir muayene yapmasını kabul etti. 6 Mart 1938 günü beş doktor Çankaya Köşkü'nde Atatürk'e bir konsültasyon yaptılar ve siroz hastalığı teşhisini yinelediler. Atatürk'ün kesinlikle alkol almaması gerektiğini söyleyerek yoğun çalışma temposunu da biraz düşürmesini istediler. Atatürk bu önerilere olumlu yanıt verdi. Bu muayeneden bir süre sonra Başbakan Celâl Bayar'ın tavsiyesi üzerine Paris Tıp Fakültesi'nden Prof. Dr. Noel Fissenger Ankara'ya davet edildi. Fissenger Atatürk'ü muayene etti ve diğer doktorların teşhis ve tavsiyeleriyle örtüşen bir tanı-tedavi ortaya koydu. İlk teşhisten sonra Fissinger Atatürk'e "Efendim, büyük savaşlar kazanmış olabilirsiniz ancak bu olayda vaka sizsiniz ve ben de sizin komutanınızım, lütfen bu hususu unutmayınız" telkininde bulunmuştu. Fransız doktorun sözleri, tavsiyeleri ve tavırlarından memnun kalan Atatürk doktorun tavsiyelerini ciddi şekilde uygulamıştır. Atatürk'ün rahatsızlığı ve özellikle Avrupa'dan doktor getirtilmesi, dünyada geniş yankı buldu. Ölmek üzere olduğu ve siyasi mirasını kime bırakacağı yönündeki haberler üzerine Atatürk tüm dünyaya sağlıklı olduğunu göstermek isteyerek 19 Mayıs 1938 günü (Samsun'a çıkışının 19. yıldönümünde) Ankara Stadyumu'nda halkın karşısına çıktı. Bu, Ankaralıların karşısına son kez çıkışı oldu. Kutlamalar çok parlak geçti, o günün anısına Ankara Stadyumu'nun adı 19 Mayıs Stadyumu olarak değiştirildi. Atatürk aynı gün törenden sonra, Hatay Sorunu ile ilgili olarak Mersin'e hareket etti ve daha sonra Adana'ya geçti. Yapılan askeri geçit törenleri ile ordunun başında olduğunu gösterdi. Bu törenler işe yaradı, dış basında çıkan hastalık ve "ölüyor" tarzı haberler kesildi. Ancak bu seyahat Atatürk'ün hastalığını iyiden iyiye artırmıştı. Atatürk 26 Mayıs 1938 günü son defa Ankara'dan ayrıldı, İstanbul'a hareket etti. İstanbul'da 1 Haziran 1938'de Savarona Yatı'na geçti ve 25 Temmuz 1938'e kadar orada kaldı. Yaz sıcakları üzerine tekrar Dolmabahçe Sarayı'na döndü. 5 Eylül 1938 günü Atatürk vasiyetini yazdı ve bütün malvarlığını belirli şartlarla, genel başkanı olduğu Cumhuriyet Halk Partisi'ne bıraktı. Kız kardeşine, manevi çocuklarına ve İsmet İnönü'nün çocuklarına para yardımı yapılmasını belirtti. Ayrıca Türk Dil Kurumu ve Türk Tarih Kurumu'na da belirli miktarlarda yardım yapılmasını istedi. 6 Eylül 1938'de Fransız doktor Fissenger üçüncü defa İstanbul'a geldi. Atatürk'ün karnında biriken su iyice artmıştı. O gün Atatürk'ün karnından tam altı litre su alındı. Fakat buna karşılık Atatürk'ü daha da rahatlatmak için on iki litre su alındığı söylendi. 18 Eylül 1938'de Başbakan Celâl Bayar, Dolmabahçe Sarayı'na geldi ve dört yıllık ekonomik plan dosyasını sundu. Atatürk, ülke ekonomisi için çok önem taşıyan projelerin gerçekleştirilmesi için Türkiye'nin önünde en fazla üç yıl olduğunu, bir dünya savaşı çıkacağını ve bir an önce bu projelerin hayata geçirilmesini istedi. Hastalık giderek ilerliyordu ve Atatürk'ün karnında yeniden su toplanmıştı. Ekim ayında yeniden su alma işlemi yapıldı. İşlemin ardından 16 Ekim 1938 günü öğleden sonra Atatürk ağır bir komaya girdi. Hükümet, ulusu Atatürk'ün sağlık durumundan haberdar etmek amacıyla 17 Ekim 1938'den itibaren Anadolu Ajansı aracılığı ile resmi tebliğler yayınlamaya başladı. Atatürk girdiği komadan 21 Ekim günü çıktı. Çok istemesine rağmen sağlık durumu elvermediği için 29 Ekim 1938 günü Ankara'da cumhuriyetin onbeşinci yıldönümü kutlamalarına katılamadı. Bayram nedeniyle Ankara'da düzenlenen törenlerde Türk Ordusu'na hitaben yazdığı bayram konuşmasını Başbakan Celâl Bayar okudu. 29 Ekim akşamı Ankara'dan dönen Kuleli Askeri Lisesi öğrencileri Dolmabahçe Sarayı önünden geçerken sevgi gösterilerinde bulundular. Atatürk'ün TBMM beşinci dönem dördüncü yasama yılını açış konuşmasını da 1 Kasım 1938'de Başbakan Celâl Bayar okudu. Ölüm anında yanında bulunanlardan naklen; Cumhurbaşkanı Genel Sekreteri Hasan Rıza Soyak: "Saat 18.00'den sonra yanından ayrılıp, günlük işlerimle meşgul olmak üzere büroma inmiştim; çok geçmeden fenalaştığını telefonla bildirdiler (saat 18.55). Telaşla hususî daireye koştum; yatak odasının iç içe olan iki kapısı arasındaki boşlukta Ali Kılıç duruyordu. Odaya girdiğim zaman Atatürk'ü şu vaziyette gördüm: Yatağın ortasında, iki elini yanlarına dayamış, oturuyor ve mütemadiyen öğürerek: "Allah kahretsin" diye söyleniyordu; ara sıra da hizmetçilerin tuttukları tasa koyu kahverengi bir mayi (pıhtılaşmış kan) çıkarıyordu. Nöbetçi Doktor Abrevaya ile o sırada yetişen Prof. Dr. Neşet Ömer İrdelp kendisine yine bir taraftan bazı ilaçlar enjekte etmeye, bir taraftan da buz parçaları yutturmaya başladılar; bir aralık sağında bulunan tuvalet masası üzerindeki saate baktı; her halde iyi göremiyordu ki bana sordu: "Saat kaÃ§?.." Cevap verdim: "7.00 Efendim." Aynı suali bir iki defa daha tekrar etti, aynı cevabı verdim. Biraz sükûnet bulunca yatağa yatırdık; başucuna sokuldum: "Biraz rahat ettiniz deÄŸil mi efendim?.." diye sordum. "Evet!.." dedi. Arkamdan Neşet Ömer İrdelp yanaşıp rica etti: "Dilinizi çıkarır mısınız efendim?" Dilini ancak yarısına kadar çıkardı; Dr. İrdelp tekrar seslendi: "Lütfen biraz daha uzatınız!.." Nafile!.. Artık söyleneni anlayamıyordu; dilini uzatacağı yerde tekrar tamamen çekti; başını biraz sağa çevirerek Dr. İrdelp'e dikkatle baktı ve "Aleykümselam" dedi; son sözü bu oldu ve ikinci ponksiyondan tam 30 saat sonra komaya girdi" 9 Kasım günü ve gecesi bu ağır koma devam etti. Atatürk, 10 Kasım 1938 Perşembe sabahı saat 9'u 5 geçe, İstanbul Dolmabahçe Sarayı'nda hayatını kaybetti. Atatürk'ün ölümünün ertesi günü toplanan Türkiye Büyük Millet Meclisi, Atatürk'ün silah arkadaşı ve 1937'ye kadar başbakanı olan Cumhuriyet Halk Partisi Malatya milletvekili İsmet İnönü'yü 348 milletvekilinin oy birliği ile Türkiye Cumhuriyeti'nin ikinci cumhurbaşkanlığına seçti. Atatürk'ün naaşı 16 Kasım 1938 günü Dolmabahçe Sarayı tören salonunda katafalka konuldu. On binlerce kişi Atatürk'ü son kez görmek için Dolmabahçe Sarayı'nı ziyaret etti. 17 Kasım 1938'de sarayda çıkan izdihamda 11 kişi hayatını kaybetti. Atatürk'ün cenaze namazı 19 Kasım 1938 günü Dolmabahçe Sarayı'nda kıldırıldı. Cenaze aynı gün Yavuz Zırhlısı ile İzmit'e oradan da aynı günün akşamı 20.30'da Ankara'ya götürüldü. Ertesi gün (20 Kasım 1938) Ankara'da başta Cumhurbaşkanı İsmet İnönü olmak üzere devlet erkanı tarafından karşılanan cenaze TBMM önünde hazırlanan katafalka konuldu. 21 Kasım 1938 günü yabancı devletlerden gelenlerin de katıldığı bir cenaze töreni ile Ankara Etnografya Müzesi'ndeki geçici kabrine (katafalka) konuldu ve orada 4 ay katafalkta kaldı. Aynı günün akşamı Cumhurbaşkanı İsmet İnönü, Atatürk üzerine bir radyo konuşması yaptı. (21 Kasım 1938) Atatürk'ün naaşı Etnografya Müzesi'nde 4 ay katafalkta kaldıktan sonra, 31 Mart 1939'da defnedildi. Atatürk'ün anıt mezarı Anıtkabir'in yapımına 9 Ekim 1944'te başlandı ve inşası 1 Eylül 1953 yılında tamamlandı. 10 Kasım 1953'te Atatürk'ün cenazesi Ankara Etnografya Müzesi'nden alınarak, Cumhurbaşkanı Celâl Bayar'ın katıldığı bir törenle Anıtkabir'e getirildi. Orada konuşmasını yaptıktan sonra ebedi istirahatgâhına indirildi. PTT tarafından Atatürk'ün birinci ölüm yıldönümünde anma amacı ile, kurum tarihinin ilk blok pulu çıkarıldı. Değeri 100 kuruş olan bu blok pulda Atatürk'ün fraklı bir resmi vardır. Türkiye için pek çok pulun basılması işlemini gerçekleştiren İsviçre'de bulunan Courvoisier Matbaası'nda 100.000 adet basılan blokun, Atatürk'ün ölümünün birinci yıldönümü serisinin 10 Kasım'a yetişemeyen diğer 5 pulu ile birlikte satışa çıkartıldığı kabul edilmektedir. Dalton kardeşler Dalton kardeşler, Morris ve René Goscinny tarafından yaratılan Red Kit adlı ünlü çizgi roman dizisinin kurgusal karakterleri olan banka soyguncusu dört erkek kardeş. Red Kit ile amansız bir kaçma-kovalama mücadelesi içindedirler. İlk Dalton Kardeşler, -Bob, Grat, Bill ve Emmett- 1951 yılında Morris tarafından çizilen Red Kit macerasında yer almışlardır. Fiziksel olarak birbirine benzeyen bu dört kardeş, boy uzunlukları açısından birbirinden ayrılır. İlk Dalton Kardeşler'in en kısa boylu ve en tehlikeli olanı Bob adını taşır. En uzun boyluları ise Emmett’tir. İlk Daltonlar, daha sonra ortaya çıkan Daltonlar’dan çok daha tehlikeli insanlardır ve maceranın sonunda ikisi (Bob ve Grat) Kansas’ta öldürülürler. Emmett ise yaralanır ve hapse atılır. Bill Dalton çatışmada yer almaz. Birkaç macera sonra, Daltonlar’ın kuzenleri ortaya çıkar. Bunlar Joe, William, Jack ve Averell adlarını taşırlar. Aynen daha önceki maceralarda yer alan kuzenlerine benzeyen bu dört kardeşin kişilik özellikleri birbirinden farklıdır: Joe çetenin ateşli lider iken, Avarel, aklı fikri yemekte olan, kafası fazla çalışmayan kardeştir. Bu ikinci Dalton çetesi Red Kit’in pek çok macerasında yer alır. Her ne kadar Red Kit onları yakalayıp cezaevine gönderse de, her seferinde oradan kaçmayı başarırlar ve Red Kit ile yeni bir macera yaşarlar. Dalton Kardeşler’in en ufak tefek olanıdır. Red Kit’ten ve aptal köpek Rin Tin Tin’den nefret etmektedir. Pek çok macerada, hapisten kaçmasını engellemek için Rin Tin Tin’e zincirlenmiştir. Red Kit’in adını duyduğunda dahi çıldıracak gibi olur. Sinirlendiğinde William ve Jack tarafından sakinleştirilmeye çalışılır. Daltonlar’ın en tehlikeli ve en zeki olanıdır. Kızınca hemen silahına sarılır, aslında iyi bir atışçıdır ama Red Kit ile karşılaştığında şansı yaver gitmez; Red Kit önce davranarak (genellikle) Joe Dalton'un elindeki silahı vurarak etkisiz hale getirir ya da Joe Dalton ıskalar. Ortanca kardeşler büyük ve küçük kardeşlere göre daha renksiz kişiliklere sahiptirler. Sık sık Averel’e saldıran Joe’yu sakinleştirmeye çalışırlar. Başlangıçta, William kılık değiştirme uzmanı, Jack ise silah meraklısı olarak betimlenmiş olsalar da, sonradan karakterlerin bu özellikleri gösterilmemiştir. İki kardeş kolaylıkla birbirine karıştırılabilir. Önceleri William Jack’ten küçük olduğu halde, sonraki bazı maceralarda Jack küçük kardeş, William büyük kardeş olarak gösterilmiştir. Bazı öykülerde bu iki kardeşten küçük olanı, kolay sarhoş olan bir tip olarak çizilmiştir. Averell en uzun boylu ve en genç olan Dalton’dur. Yeme takıntılıdır ve sürekli « Ne zaman yiyeceğiz ? » diye sorarak Joe’yu kızdırır. Averel, aptal köpek Rin Tin Tin’i sevmektedir çünkü ikisinin zeka seviyeleri uyuşmaktadır. Averel iyi huyludur ve bazen aptallığı onun dürüst konuşmasına yol açar, bu da bazen Red Kit’in Dalton Kardeşler’i hapse göndermesini kolaylaştırır. Ancak yaptığı yemekleri eleştiren olursa sinirlenip saldırganlaşabilir (« Dalton Şehri » adlı macerada Red Kit Averel’in pişirdiği yumurtayı eleştirince onu vurmakla tehdit etmiştir). Oburluğu nedeniyle çeşitli maceralarda garip şeyler yemiştir: Sabun kalıpları, tüm derisi ve kılları ile birlikte bir öküz, cenaze kaldırıcısının giysileri ve şapkası gibi. Kosova'nın tanınma süreci 17 Şubat 2008 tarihinde Kosova Meclisi'nde okunan bağımsızlık bildirgesinin ardından Sırbistan'dan ayrılarak bağımsızlığını ilan eden Kosova'yı tanıyan ve tanıma ya da tanımama emareleri gösteren ülkeler ve tepkileri. Yerel saat farkı nedeni ile ilk olarak Kosta Rika tarafından resmen tanınan Kosova'yı ilk olarak Afganistan resmen tanımıştır. ABD başkanı George W. Bush yaptığı açıklamada Kosova'nın artık bağımsız olduğunu belirtmiş ve ardından resmî açıklama gelmiştir. Türkiye tanıma belgesini Kosova makamlarına ileten ilk ülke olmuştur. Sırbistan ve Rusya kararı yasa dışı olarak nitelemişlerdir. Avrupa Birliği 18 Şubat tarihinde resmî olarak Kosova'nın bağımsızlık bildirgesini not ettiğini açıkladı ve üye ülkeleri tanıyıp tanımama konusunda serbest bıraktı. İngiltere, Almanya, Fransa ve İtalya gibi birliğin büyük ülkeleri ve birçok üye tanıma eğilimi gösterdi ve tanıma kararını açıkladılar veya yakın zamanda açıklama yapacaklar. Buna karşın İspanya, Kıbrıs Cumhuriyeti, Yunanistan, Romanya ve Slovakya bu kararı tanımayacaklarını açıkladılar. İspanya kendi içerisindeki özerk Bask ve Katalonya bölgelerine örnek alabileceği ihtimali üzerinde dururken, Kıbrıs Cumhuriyeti ve en büyük destekçisi Yunanistan bu bağımsızlığın uluslararası toplum tarafından Kuzey Kıbrıs Türk Cumhuriyeti'nin de gelecekte tanınmasına yol açabileceği kanaati ile Sırbistan tanısa bile kendilerinin Kosova'yı kesinlikle tanımayacaklarını deklare ettiler. Romanya ve Slovakya da yine kendi içlerindeki azınlıklara emsal teşkil edebileceği düşüncesi ile karşı çıkmaktadır. Amerika Birleşik Devletleri baştan beri Kosova'ya verdiği desteğin bir devamı olarak Kosova'yı ilk tanıyan ülkelerden olmuştur. Buna karşın Rusya kendine yakın bir devlet olan Sırbistan'ın tarafını tutmuş, tıpkı Kıbrıs Cumhuriyeti ve Yunanistan gibi bu kararın benzeri bölgelere emsal teşkil edebileceğini açıklamıştır. Hatta Rusya devlet başkanı Vladimir Putin, KKTC'nin neredeyse 40 yıldır bağımsız olduğunu ve tanınmadığını belirterek, batılı devletlerin Kosova'yı hemen bağımsız hale getirmelerini sağladıkları için batılı devletleri "ikiyüzlü" olarak nitelendirmiştir ve "Bundan utanmalısınız..." demiştir. Kibar Soyguncu (film) PROTESTO AMAÇLI DEĞİŞİKLİK. LİNK ATMAK RADARA YAKALANMAKLA SONUÇLANABİLİR, DANIŞMA MASASINDA DAHA FAZLA BİLGİ. Kibar Soyguncu 1968 ABD yapımı dramatik gerilim filmidir. Özgün adı The Thomas Crown Affair dir. Senaryosunu Alan Trustman 'ın yazdığı filmi Norman Jewison yönetmiş, önemli rollerinde Steve McQueen , Faye Dunaway , Paul Burke ve Yaphet Kotto oynamışlardır. Filmin müzikleri Michel Legrand 'a aittir. Filmin yapımcılığını Norman Jewison ve Hal Ashby üstlenirken Hal Ashby aynı zamanda filmin kurgusunu da yapmıştır. Filmin tema müziği olan "The Windmills Of Your Mind" Michel Legrand'a Oscar ödülü getirmiştir. Film bir anlamda kibar hırsız Arsène Lupin öyküsüdür. Maddi olarak ihtiyacı olmadığı halde bir banka soygunu düzenleyen milyoner bir iş adamı ile onun peşine düşen sigorta müfettişinin öyküsünü anlatır. Genç, yakışıklı, başarılı ve zengin bir iş adamı olan Thomas Crown (Steve McQueen) kimliğini saklı tutarak topladığı çete elemanları ile bir banka soygunu planlar. Pürüzsüz olarak sonuçlanan soygundan sonra kendisini hiç görmemiş olan elemanların paylarını ödeyip savan Crown parayı da bir İsviçre bankasına yatırır ve sigorta şirketinin ödeme yapmasını beklemeye başlar. Olayı soruşturan sigorta müfettişi Vicky Anderson (Faye Dunaway) 'a kurt dedektif Eddy Malone (Paul Burke) de yardımcı olmaktadır. Ödülleri: Adaylıkları: Julia Caesaris Julia, Prokonsül Gaius Julius Caesar ve Aurelia Cotta'nın iki kızının da ortak adı. Adı geçenler Diktatör Gaius Julius Caesar'ın ailesidir. Kız kardeşler Roma'da doğmuş ve büyümüşlerdir. Kız kardeşlerden büyük olanı tarihçiler tarafından bazen "Julia Major" ("Major" Latince "büyük"), küçük olanı ise "Julia Minor", ("Minor" Latince "küçük") olarak da adlandırılır. Diktatör Jül Sezar'ın büyük kız kardeşi olan Julia, hangi sınıftan olduğu belirsiz ancak eski bir patrici Roma ailesinden gelen Lucius Pinarius ve sonra da Quintus Pedius ile evlenmiştir. Her iki evliliğinden de en azından bir oğlu olduğu kesindir MÖ 61 yılında dinsizlikle suçlanan Publius Clodius Pulcher'e karşı tanıklık yapanın, büyük Julia mı yoksa küçük Julia mı olduğu belli değildir. Büyük kız kardeşin hayatı ya da yukarıda adı geçen adamlarla gerçekten evlenip evlenmediği hakkında çok fazla bilgi yoktur. Julia (MÖ 101-MÖ 51) Jül Sezar'ın diğer kız kardeşidir. Bu Julia, Pleb statüsüne sahip senatoryal bir aileden gelen praetor ve komisyoner Marcus Atius Balbus ile evlenmiştir. Julia'nın Balbus'dan üç kızı olmuştur; Julia ve annesi, Sezar'ın karısı Pompeia ve politikacı Publius Clodius Pulcher arasındaki ilişki yüzünden mahkemeye verilmişlerdi. Sezar bu skandal üzerine Pompeia'dan boşandı. Balbus MÖ 52 yılında, Julia ise bir yıl sonra ölmüştür. Julia’nın torunu Octavian (geleceğin imparatoru Augustus), 12 yaşındayken anneannesinin onuruna cenaze töreninde bir konuşma yapmıştır. Benford'un savÄ± Benford'un savı, birinci-tam sayı savı olarak da anılır. Buna göre birçok pratik gerçek hayat verileri kaynakları bir seri sayı listesi olarak verilirse en kullanılan ilk rakam (1/3 olasılıkla) 1'dir ve diğer ilk rakamlara gelince kullanılan tam sayıların değerlerinin olasılığı gittikçe azalma gösterir. Örneğin ilk sayının 9 olması olasılığı 1/20'den daha küçüktür. Bu ifadenin dayanağı, pratik gerçek dünya ölçümlerinin genellikle logaritma olarak dağıldığı ve bunun bir sonucu olarak genel olarak pratik gerçek dünyada ölçme suretiyle ele geçen değerlerin logaritmalarının dağılımının genel olarak tekdüze dağılım olduğudur. Bu beklenmedik ve ilk bakışta pek mantıkî görünmeyen sonuç çok geniş alanda sayısal verilere uygulanabilmektedir. Örneğin elektrik kullanım faturaları, sokak adres numaraları, hisse senedi fiyatları listeleri, ölüm hadleri, nehir uzunlukları, fiziksel sabitler ve matematik sabit değerler ve (doğada çok olarak gözlemlenebilen) güç savları tarafından açıklanabilen süreçler Benford'un savına uyma göstermektedir. Daha şaşırtıcı ve daha mantıksal olmaktan ayrılan taraf, bu sonucun verilerin sayı bazının değiştirilmesi halinde bile, oranlar değişmesine rağmen geçerli olmasıdır. Bu savın adı, bu savı 1938'de ortaya koyan fizikçi Frank Benford anılarak konulmuştur. Gerçekte, bu savın açıkladığı olaylar ilk defa 1881'de Simon Newcomb tarafından açıklanmıştır. 1946'da L.V.Furlan aynı savı Almanca açıklamıştır. Bu savın en ayrıntılı matematiksel açıklaması ve matematiksel ispatı 1988'de Theodore P. Hill yapılmıştır. Daha kesin olarak, Benford'un savı, başlangıç tam-sayısı olan '(eğer "b"≥ 2 ise) "b" bazında "d" sayısının (yani "d" ∈ {1, …, "b" − 1} ) ortaya çıkmasının log("d" + 1) − log"d" = log(("d" + 1)/"d") değerine orantılı bir olasılıkla olduğunu ileri sürmektedir. Eğer "d" ilk tam-sayı ve "p" ise olasılık ise, 10 bazı ile verilen veri ilk rakamların dağılımı, Benford'un savına göre şöyle olacaktır: Buna dayanılarak ilk iki tam sayı hakkında şöyle bir kural ortaya atılabilir: Her veri için ilk iki rakam ihtiva eden blokun meydan çıkma olasılığı 'n" ye eşittir ve "n" = 10, …, 99 olur. İlk sıfır içermeyen üç rakamdan oluşan blokların ve daha uzun olan blokların olasılıkları da benzer şekilde ortaya çıkartılabilir. (Gerçekten, "b" bazında "p" tane ilk rakam Benford'un savı sonucu "b" bazında olan birinci ilk rakamlar Benford'savının sonucunu hemen takip ederler.) Bu savın neyi açıkladığı şöyle de anlatılabilir: Herhangi bir rakam 10'un bir üssü ve bir m (eğer 1≤m<10) değerde bir mantis (mantissa) ile çarpımı olarak yazılabilir. Benford'un savı doğru ise verinin mantislerinin dağılımı bir 1/x dağılımı gösterecektir. Birçok kişi bu prensipin sonucu olarak eldeki (normalize edilmeyen) veri rakamların dağılımın da aynı dağılımı göstermesi gerektiğine yanlış olarak inanmaktadırlar. Benford'un savı yalnızca mantis dağılımının (1'den 10'a sınırlanmış olarak) Benford savına göre dağılmasına ilişkilidir. Bu dağılımın ortaya çıkmasının sürpriz yaratmaması gereği verilerin logaritmalarının geçerlilik alanlarına bakışla açıklanabilir. Orijinal veri dağılımının bir mantis dağılımına indirgenmesi verimizin logaritma değerinin kesirsel tarafının dağılımının incelenmesine dönüştürülmüştür. Bu dağılımın genişliği 0 ile 1 arasıdır. Herhangi bir dağılımı bu türlü değiştirmenin sonucunda verinin kesirsel tarafının yaklaşık olarak bir tekdüze dağılım ortaya çıkaracağı kolayca görülebilir. (Çünkü dağılımın kuyruğunun eğimleri 0-1 arasında eğim değerlerine dönüştürülmekte ve alttaki ve üstteki kuyruktaki eğimler birbirini elimine etmektedirler.) Logaritma değerinin kesirsel tarafının yaklaşık tekdüze dağılımı göstermesi doğrudan doğruya orijinal verilerin yaklaşık 1/x dağılımı göstermesinin karşılığıdır. Bu doğal olarak, verilerin 1 ile 10 arasında bulunması olabilirliğinin 1000 ile 10000 arasında olmasından daha büyük olmasına bakmadan uygulanabilir. Bu savın açıklaması, eğer ilk tam sayıların belirli bir dağılımı gerçekte bulunursa bu dağılımın ölçme birimlerinden bağımsız olması gerekliliğine dayandırılır. Örneğin, eğer uzunluk ölçülerimizi santimetreden milimetreye çevirirsek (yani bir sabit 1/10 ile çarpım işlemi uygulanırsa), dağılımın değişmemesi gerekir - yani dağılım ölçekle değişmez. Bu gerçeğe uyan tek istatistik dağılım logaritması tekdüze olan dağılımdır. Örneğin, herhangi iki nesne arasındaki uzaklığın sıfır olmayan ilk tam sayısı için dağılım, bunun santimetre, milimetre, hatta inç veya yarda biriminde/ölçeğinde olmasına bakmadan, aynı şeklini koruyacaktır. Yani eğer ilk tam sayılar için belirlenen bir dağılım varsa, o dağılım verinin ne ölçekte olduğuna hiç dayanmadan uygulanabilecektir. Daha matematiksel deyimle, "X" bir rassal değişken ise ve bu değişken olasılığı herhangi bir pozitif tam sayı olan "x"'e eşit olması (eğer "s">1 ise) "s" değerine oranlıdır; yani Bu oran için sabit 1/ζ("s") olur ve burada ζ Riemann zeta fonksiyonu olur (bakın zeta dağılımı). "X" içindeki ilk tam sayının "n" olmasının olasılığı, "s" değeri 1'e yaklaştıkça log("n" + 1) âˆ’ log("n") ifadesine yaklaşır. Benford'un savının şeklinin çok daha kesinlikle açıklanması eğer sayıların "logaritma" değerlerinin ayrık tekdüze dağılım gösterdiği varsayımının gerçekte doğruluğu ile mümkün olabilir. Bu demektir ki bir sayının 100 ile 1000 arasında (yani logaritma ile 2 ile 3 arasında) olması, 10,000 ile 100,000 (logaritma ile 4 ile 5 arası) olması ile aynı olasılıktadır. Birçok veri sayılar, özellikle gelirler, hisse senedi fiyatları, diğer borsa fiyatları gibi üstel büyüme gösteren değişkenler için bu pratik gerçeklere uygun bir varsayım olacaktır. Bunun nasıl ortaya çıktığı için bir basit örnek verilebilir. Bir nesne miktarının "üstel bir oranda büyüme" göstermesi demek bu artış haddinin bir sabit olduğunu kabul etmektir. Eğer miktarın iki misline büyümesi bir yıl gerektiriyorsa, gelecek yıl da tekrar iki misli büyüme gösterecek demektir ve bu şekilde 3. yılda da ve diğer yıllarda iki kat artma devam edip duracağı varsayılıdır. Düşünelim; her yıl iki misli artış gösteren bir nesneyi ölçmek için başlama anının sayının 100'e geldiği zaman olduğunu kabul edelim. Bütün birinci yıl sayısının ilk rakamı 1 olacaktır. İkinci yıl için ilk rakam ancak ilk yedi ay için 2 olacaktır ve diğer beş ay 3 olacaktır. Üçüncü yılda ise sayının ilk rakamı 4, 5, 6 ve 7'yi aşacak ve takip eden rakamlardan daha çok uzaklaşmaya başlayacaktır. Dördüncü yılın hemen başlarında ilk rakam 8 ve 9 değerlerini geçecektir ve miktarın değeri 1000'i aştığı zaman bu süreç yeniden başlayacaktır. Bu örnekten kolayca görülmektedir ki eğer miktar değeri bir yıl içinde rassal zamanlarda örnek alıp ölçülürse, örnek ölçülmesinde bulunan en olabilir ilk rakam değeri 1 olacaktır. Bunu takip eden ölçmelerde değer için daha büyük ilk rakamlar bulunması, değerin daha yüksek ilk rakamlara geçiş göstermesi dolayısıyla, çok daha az olabilirlilikte bulunacaktır. Buna göre üstel olarak büyüme gösteren miktarların ölçülmesi sonucu ele geçirilen tabloların Benford'un savı kurallarına uymaları çok imkân dahilindedir. Ancak şunu da hatırlamalıdır ki birçok halde üstel büyüme şekli göstermeyen sayılar için bile Benford'un savı uygulanabilir. Şuna dikkatin çekilmesi gerekir ki eğer eldeki sayılar çok değişik çeşitli dağılımlardan ortaya çıkartılmışlarsa, örneğin zeka testi sonuçları, kişilerin boyları gibi değişik normal dağılım gösteren değişkenlerse, bu sav geçerli olmayacaktır. Fakat, bu rakamlar ana kaynaktan değil diğer sayılarda karışık diğer bir kaynaktan elde edilmişlerse (örneğin anket sonuçlarını 'karışık' olarak veren bir makaleden) Benford'un savı tekrar geçerli olmaya başlayacaktır. Hill [1998] matematikle ispat etmiştir ki eğer bir araştırmacı "rassal" olarak bir sıra olasılık dağılımı seçerse ve sonra da seçtiği dağılıma uyan bir sayı seçerse, sonuç olarak ortaya çıkan sayılar için Benford'un savı uygulanabilir. 1972'de Hal Varian hazırladığı bir yazıda bu savın bir ülke çapında planlama projesi için sunulan sosyo-ekonomik verilerin listesinde bir hilebazlık yapılıp yapılmadığı hakkında incelemeye baz olabileceğini iddia etmiştir. Bu açıklamaya göre uydurma istatistik yaratıcılarının kullandıkları tek sayılar bir tekdüze dağılıma yaklaşık olacaktır. Böylece kullanılan verilerin ilk rakamının frekans dağılımı ile Benford'un savına göre çıkartılan beklenen bir dağılımı karşılaştırılması herhangi bir uyuşmazlık gösteren veriyi ortaya çıkaracaktır. Sonuç olarak bu uyuşmazlık gösteren verinin uydurma olabileceği çok mümkün görülecektir; fakat bu istatisksel sonuç zayıf bir delil olduğu için mümkün hilebazlığın ispat edilmesi için daha ince ve detaylı inceleme gerekecektir. Bu görüş benzeri bir çalışma J.Nye ve C.Moul (2007) tarafından uluslararası makroekonomik verilerin incelenmesi ile yapılmıştır. Bu çalışmada Dünya Bankası tarafından toplanan uluslararası gayrisafi millî hasıla istatistikleri incelenmiş ve çok büyük bir kısmının bu sava uygun olduğu görülmüştür. Ancak küçük bir sayıda ülkeler için, genellikle gelişmekte olan ülkeler için, gayrisafi milli hasıla istatistiklerinin bu sava uymadığı ortaya çıkmıştır. Bu sonuç asıl orijinal sayıların bürokratik ve politik karışım ile değiştirildiğine bir inanılabilir gösterge olduğu iddiasını ortaya çıkartmıştır. Son zamanlarda Benford'un savının bu türde araştırma için diğer pratik kullanış alanları olacağı anlaşılmıştır. Bunlar arasında büyük firmaların fiyatlama stratejilerini tekelcilik yapmadıklarını savunmak için sundukları fiyat listeleri, yıllık ve diğer periyodik muhasebe hesapları sunuları, vergiden düşülebilen masraflar için sunulan veriler, hasar sigortası talepleri, yeni ilaçlar için kliniksel denemeler, seçim masraflari bildirileri, milli seçim sonucları gibi konularda incelemelerin yapılması mümkün görülmektedir ve hatta bu konu türünde bazı pratik araştırmalarin sonuçları bilimsel eser olarak yayınlanmıştır. Ancak, bu tür uygulamaların sonuçlarını incelemek dikkat gerektirmektedir. Bir grup pratik gerçek hayat örneği bu sava uygunluk göstermeyebilir; çünkü kullanılan veri kategorisinin içindeki sayıların dağılımı rassal olarak dağılımın çarpık kuyruğunda bulunmuş olabilirler. Benford'un savının açıkladığı gerçeğin keşfedilmesi 1881'e kadar geri gider. O tarihte bir Amerikan astronomu olan Simon Newcomb astronomi hesapları yaparken kullandığı logaritma cetvellerini ihtiva eden kitapların başlangıcındaki sayfaların sonraki sayfalardan daha çok kullanılması dolayısı ile zarar gördüğünü gözlemlenmiştir. Bu çok kullanma belirtileri sırf sayfaların çok kullanılması şeklinde ise sadece sayfa uçlarında eski izleri görünmesi beklenmekteydi; halbuki herhangi bir sayfayı kullananların sayfanın içindeki sayı satırlarına da baktıklarını, satır takip ederken bıraktıkları parmak izleri görülmesi ile açıklanmıştır. Ancak bu hikâyenin biraz abartıcı olduğu gerçektir. Çünkü logaritma cetveli kitapları sadece logaritma değerleri değil, antilogaritmaları ve çok kere üsler, kökler, sinuslar, kosinuslar ve benzeri trigonometri cetvelleri de ihtiva etmektedir. Bununla beraber, Newcombe'un yayımladığı makale birinci rakam dağılımları hakkında ilk açıklamayı ihtiva etmekte ve ikinci rakam dağılımı hakkında da bilgileri de kapsamaktadadır. Newcomb'un yazısında, N değerde herhangi bir sayının birinci rakamının log(N+1) değerde olacağı öne sürülmektedir. Aynı gerçek 1938'de daha geniş alanlarda bulunan veri gruplarını inceleyen fizikçi Frank Benford tarafından da tekrar keşif edilmiştir. 1996'da Ted Hill bu sonucun karışık dağılımlara da uygulanabilineceğini ispat etmiştir. Benford'un savı Amerikan televizyon şirketi CBSin hazırladığı NUMB3RS adlı bir televizyon serisinin "The Running Man (Koşan Adam)" adlı bölümü için temel kurgu aleti olarak kullanılmıştır. MÃ¼nir Hayri Egeli Münir Hayri Egeli (d. 1903 İstanbul, Türkiye; ö.25 Ekim 1970), Türk Yazar, sinemacı, heykeltıraş. Atatürk’ün isteği üzerine sinema öğrenimi görmüş, onu anlatan bir film çevirmiş; yine Atatürk’ün isteği ile roman, liberetto, piyes yazmış çok yönlü bir sanatçıdır. 1903 yılında İstanbul’da dünyaya geldi. 1919’da İstanbul Muallim Mektebi’nden mezun olduktan sonra 1922’de Sorbonne Üniversitesi Psikoloji Enstitüsü’nü tamamladı. Öğrenciliği sırasında Atatürk’ün emriyle Paris Türk Haberler Bürosu'nu kurdu ve idare etti. Yurda döndükten sonra, Ankara Maarif Müfettişliği, Trabzon Lisesi Öğretmenliği, Tayyare Cemiyeti Neşriyat Müdürlüğü, Ankara Lisesi öğretmenliği, Kocaeli, Bolu, Balıkesir Maarif Müdürlüğü, İsmet Paşa Kız Enstitüsü Müdürlüğü, Millî Temsil Akademisi (Devlet Tiyatroları) ve Güzel Sanatlar Müdürlüğü, Polis Enstitüsü Öğretmenliği yaptı. Sinema konusunda ihtisas yapmak üzere devrin cumhurbaşkanı Mustafa Kemal arafından Almanya ve Rusya'ya gönderildi. Bu arada Atatürk’ü anlatan bir belgesel film çevirdi. Türkiye Serinofil Derneği Kurucu Rejisi, Türkiye Film Sanatçıları Cemiyeti üyesi oldu. 1932’de Atatürk’ü sembolleştiren Bayönder adlı tiyatro oyununu, 1934'te anafikri Atatürk tarafından verilen Özsoy Operası’nı yazdı. Propaganda amaçlı yazılan “İnkılap Temsilleri” yazarlarından birisi oldu. Plastik sanatlarla da ilgilenen Münir Hayri, 1933'te Millî Eğitim Bakanı Reşit Galip Bey’in isteği üzerine Atatürk heykeli yarışmasına katıldı ve Millî Eğitim Bakanlığı’nın takdirname ve “Atatürk’e En Çok Benzeyen Heykel” ödülünü aldı. Atatürk'ün özel mektubu ile Arjantin, Almanya, İtalya ve Rusya, Hindistan, Pakistan, Kuzey Afrika ve Avrupa ülkelerine gitti. Pakistan’da “"Nilgün"” adlı filmi çevirdi. 1961 yılında “"Kolsuz Bebek"” adlı filmi Türk sinemasında çekilen birbirinden bağımsız üç öykülü ilk film oldu. Sinematurk.com Münir Hayri Egeli sayfası Thurii Thurii – (Yunanca: Θούριοι (Tourioi), bazı Latin yazarlar ve Ptolemy tarafından Thurium (Θούριον =Tourion), aynı zamanda bir süre Copia ve Copiae ve bazen de Turios olarak yazılmıştır; İtalyanca: Thurio – Magna Graecia bölgesinin bir şehri olan ve Taranto Körfezinde yer alan, bir zamanlar zenginliğiyle ünlü Sybaris kenti yakınlarında, MÖ 445 yılı dolaylarında bir Atina kolonisi olarak kurulan kent. Günümüz İtalya'sının Calabria yönetim bölgesinde bulunan Cosenza ili, Corigliano Calabro yerleşim bölgesinin Thurio adlı frazione'sinde yer alır. Ünlü tarihçi Herodot yaşlılığında Thurii adlı bu Yunan koloni'sine çekilmiş ve kendisine "Tarihin Babası" olma ününü kazandıran eserini burada yazmıştır. Herodot MÖ 424 yılında ölmüştür. Ege Tanman Ege Tanman (d. 26 Şubat 1998, Bursa), Türk oyuncu. "Kınalı Kar" adlı dizide Efe rolünü oynadı. Çağan Irmak'ın "Babam ve Oğlum" filmindeki Deniz rolüyle tanındı. Ardından, 2008'de "Çocuk" isimli filmde Hayko Cepkin ve Tuba Ünsal ile başrolleri paylaştı. 2007-2010 yılları arasında "Bez Bebek" dizisinde yer aldı. Şubat dizisinde 7 bölüm oynamıştır.Leyla ile Mecnun dizisi ile daha büyük kitle tarafından tanınmıştır. Aynı zamanda DJ'lik yapmaktadır. Dalga SA-18 Grouse 9K38 Igla (Igla, Rusça'da iğne anlamına gelmektedir), Sovyetler Birliği tarafından üretilen ve bir personel tarafından omuzdan atılan ısı güdümlü portatif bir alçak irtifa hava savunma sistemidir. NATO kod adı SA-18 Grouse'dir. Amerikan yapımı FIM-92 Stinger sisteminin Doğu Bloku'ndaki karşılığıdır. Çalışmalarına 1970'li yıllarda başlanan 9K38 Igla, KBM firması tarafından, aynı aileden gelen 9K310 Igla-1 (SA-16 Gimlet) temel alınarak geliştirilmiştir ve ilk olarak 1983'te Sovyet Ordusunda hizmete girmiş, ardından pek çok Sovyet destekli ordunun temel alçak irtifa hava savunma silahı olmuştur. Sovyetler Birliği'nin dağılmasından sonra da karaborsa yoluyla dünya üzerine -özellikle de terörist gruplara- yayılmıştır. 9K38 Igla'nın temel ateş gücünü 1.27 kg'lık HE patlayıcıya sahip 9M39 füzesi sağlamaktadır. Füze, azami 5.200 m menzile (minimum 500 m) ve azami 3.500 m irtifaya (minimum 10 m) sahiptir. Füze ağırlığı 10.6 kg olup kanişter ağırlığı da 17 kg'dir. Füze saniyede 680 m hızla hedefe yönelir ve saniyede 400 m hızın altında hareket eden hedeflere karşı kullanılabilir. İsabetli atış yüzdesi %30-48 iken bu oran IRCM jammer kullanan platformlara karşı %24-30'a kadar düşmektedir. Füze 6 saniyede kaniştere yerleştirilebilmekte ve sistem 13 saniyede bir sonraki atışa hazır hale getirilebilmektedir. 1990'lı yıllarda Türk Silahlı Kuvvetleri'nin ihtiyaçları doğrultusunda 48 adet 9K38 Igla sistemi ve 600+ 9M39 füzesi Slovakya'dan satın alınmıştır. 9M39 füzeleri gerek duyulduğunda Atılgan ve Zıpkın KMS sistemlerine de entegre edilebilmektedir. Valdonė Petrauskaitė Valdonė Petrauskaitė (d. 24 Ağustos 1984, Kaunas) Litvan voleybolcu. Voleybola Litvanya’nın Heksa takımında başladı. Uzun süre Fransa liginde oynadı. Daha sonra Minetti Infoplus Vicenza’ya geçerek Serie A1’de oynayan ilk Litvanyalı voleybolcu oldu. Bir sezon Türk Telekom takımında oynayan Petrauskaitė daha sonra yeniden Serie A1’e dönerek Famila Chieri’ye transfer oldu. Voleybolcu halen Robur Tiboni Urbino'nun oyuncusudur. Türkiye'de başörtüsü yasağı Türkiye'de başörtüsü yasağı, başta üniversite öğrencilerine yönelik olmak üzere bütün kamu ve bazı özel kurumlarda kadın çalışanlara uygulanan başörtü yasağı ile bu yasağın sosyal ve siyasal etkileri etrafında yaşanan sorun. Siyasal İslam'ın simgesi olduğu iddia edilen başörtüsünü kamusal alanda yasaklayan mahkeme kararları ve bu kararların başörtüsü dışında da başörtüsü tiplerine uygulanması, bu sorunun temelini oluşturmaktaydı. 1980 darbesi sonrasında çıkarılan ve yaklaşık 31 yıldır yürürlükte kalmış olan 'kamuda kılık kıyafet yönetmeliği' nedeniyle kadınlar kamu kurumlarında başörtüleriyle çalışamadı. Başörtüsü yasağı, (kamu veya özel) ilk ve orta öğretim okullarında ve (kamu veya özel) üniversitelerde herkes için geçerliydi. Mahkemeler, devlet daireleri ve diğer resmi kurumlarda öğrenciler, işçiler ve kamu görevlileri için geçerliydi. Ancak ilk ve orta öğretim okullarında ve bazı üniversitelerde okula ziyaretçi ya da veli olarak gelenler için sorun yoktu. Kamu kurumlarında ise çalışanlara uygulanan bu yasak hizmet alanlar için geçerli değildi. Benzer şekilde mahkemelerde yasak sadece yargıçlar, avukatlar, hukukçular ve diğer işçileri kapsardı. Askeri kurumlarda ise bu yasak en geniş şekliyle uygulanırdı ve kullanılan örtü belli standartları (başörtüsü alttan bağlanmalıydı ve üstten biraz saç görünmeliydi) sağlamadığı müddetçe ziyaretçi ya da veli olarak gelenler için başörtüsü yasaktı. Kimlik, sürücü belgesi ve pasaport gibi resmi belgeler üzerinde başörtülü ve türbanlı fotoğraf serbestti. Ancak üniversite kayıt belgeleri ve kimliği gibi resmi belgeler ile kamu çalışanlarının kimlikleri üzerinde başörtülü ve türbanlı fotoğraf yasaktı. Bu fotoğraflarda saçlar açık olmalı ve boyun görünmeliydi. Türkiye'de bu yasakların özellikle üniversite öğrencilerine yönelik de uygulanması çok yoğun ve tartışmalı olmuştur. Bu yasak lehine olanlar ve karşı çıkanlar arasındaki tartışmada sosyal demokrat Cumhuriyet Halk Partisi ve bazı siyasi partiler ile Türk Silahlı Kuvvetleri laiklik adına bu yasağı savunurken Anavatan Partisi, Refah Partisi, Adalet ve Kalkınma Partisi ve Milliyetçi Hareket Partisi gibi muhafazakâr, İslamcı veya milliyetçi siyasi partiler ise bunu bir dini inanç adına savunmuşlardır. Türkiye Cumhuriyeti 1923 yılında kurulduğunda laik bir cumhuriyet tanımı yoktur, hatta dönemin anayasasında devletin dininin İslam olduğu ibaresi mevcuttur. 1928 yılında devletin dininin İslam olduğu ibaresi kaldırıldı fakat laiklik ibaresine yer verilmedi. Laikliğin anayasaya girişi 1937 yılında Altı Ok prensipleri için yapılan değişiklikle olmuştur ve başörtüsü hiçbir zaman yasaklanmamıştır. 1960'ların sonu ve 1970'lerin başında, başörtüsü giyen üniversite öğrencisi sayısında önemli ölçüde artma olmuştur. 1984 yılına kadar nadir olaylar yaşansa da başörtüsü genel bir sorun olmamıştır. 1984 yılında, üniversitelerde başörtüsü yasağı yürürlüğe girmiştir, ama 1980'ler ve 1990'lar boyunca, yasağın uygulanması yaygın değildi ve mezun olan çok sayıda öğrenci olmuştur. Anadolu'da başörtüsünün yemeni, eşarp, tülbent, yazma, çarşaf ve türban gibi çeşitleri bazı kadınlar tarafından kullanılmaktadır. Bu örtüler birbirinden kullanılan kumaşın şekli, deseni, boyutu ve bağlama biçimi gibi çeşitli açılardan ayrılır. Bu yöresel farklılıklar Türkiye'de başörtüsü maddesinde daha ayrıntılı bir şekilde incelenmiştir. Bir kadın giysisi olarak türban ise ince kumaştan yapılmış, başı sıkıca kavrayan özel bir tür başörtüsüdür. Genellikle renkli desenli ve ipek kumaştan yapılan türban, eşarba göre biraz daha büyük boyutludur ve şeffaf değildir. Türban saçın görünmesini engelleyecek şekilde takılan pamuklu kumaştan bir bonenin üzerinden bağlanır. Geleneksel başörtüsünden farklı olarak türban, çok sayıda toplu iğne ile sabitlenir. Türbanın bağlanma şeklinin geleneksel başörtüsünden ayrılan en önemli özelliği, saçın tek bir telinin bile gözükmemesine dikkat edilmesidir. 1960'lı yıllardan itibaren kullanılmaya başlanan, 1980'li ve 1990'lı yıllarda ise yaygınlaşan, genellikle renkli, ipek ve geleneksel başörtüsünden farklı olarak kendine özgü bağlama şekli olan başörtüsüne "türban" denmekte ve bazı kesimler tarafından siyasî giyim tarzının bir öğesi olarak kabul edilmektedir. Ancak, 1984'te YÖK yükseköğrenim kurumlarında "başörtüsü" kullanımını yasaklarken "modern bir şekilde, türban" kullanılmasına izin vermiştir. (Bu izin Danıştay 8. Dairesi'nin 1984'te verdiği karar ile iptal edilmiştir.) Bu izin ve karar "türban" ile "başörtüsü" kavram tartışmasını da başlatmıştır. "Taraf" gazetesi yazarı Ayşe Hür, " Kemalist kesimin türbanı kavramsal olarak geleneksel başörtüsünden ayırmak suretiyle genel olarak örtünmeye karşı verdikleri mücadelede hedef daralttıklarını ve sert politikaları için meşruiyet sağladıklarını" iddia etmektedir. Bilgi Üniversitesi'nden Murat Aksoy ise, ""Başörtüsü-türban: Batılılaşma-modernleşme, laiklik ve örtünme"" adlı tezinde bu kavram tartışmasına şu şekilde değinmektedir: " "Laiklik duyarlılığı" olanlar açısından tartışma "türban" adıyla sürdürülmekte, türbanın "siyasî simge" olduğu ve bunu takanların "laik cumhuriyet rejimini" değiştirmeyi hedefledikleri ifade edilmektedir. İkinci pozisyonu temsil eden "İslamî" kesimde ise tartışma unsuruna "başörtüsü" adı verilmekte, bunun "dinî bir vecibe" olduğu ve başörtüsü kullanmanın "din ve vicdan özgürlüğü" ile yasal güvenceye alındığı ifade edilmektedir. Bu iki pozisyon birbiriyle üç başlıkta karşılaştırılabilir: Yukarıdaki sınıflamaya aykırı olarak "Zaman" gazetesi yazarı Mustafa Ünal 9 Şubat 2005 tarihinde "Türbana özgürlük" adlı bir yazı kaleme almıştır. Ancak okuyucularından gelen tepkiler üzerine bir sonraki yazısında şöyle bir not düşmüştür: ""Bazı okuyucular türban kelimesini kullanmama tepki gösteriyor. Türban veya başörtüsü, murad edilen aynı değil mi? Kelime tercihi önemsiz."" Recep Tayyip Erdoğan'ın başbakanlığını yaptığı 59 ve 60. Hükümet dönemlerinde, bu konuda açıklamalar oldu. Erdoğan, daha önce pek çok kez dile getirdiği siyâsî simge kabul edilse bile bu yasağın kaldırılmasını isteğini, 2008'in Ocak ayında İspanya'ya yaptığı ziyarette belirtti. Bunun üzerine Adalet ve Kalkınma Partisi ve Milliyetçi Hareket Partisi kurmayları bir araya gelerek, iki haftadan kısa bir sürede, Anayasa değişikliği tasarısı hazırladı. Türkiye Büyük Millet Meclisi'nde Şubat ayının başında görüşülen bu değişiklik kabul edildi ve Cumhurbaşkanı Abdullah Gül'ün önüne geldi. Anayasa'nın 10. maddesinin son fıkrasına "... ve her türlü kamu hizmetlerinden yararlanılmasında" ibaresini, 42. maddesine de "Kanunda açıkça yazılı olmayan herhangi bir sebeple kimse yüksek öğrenim hakkını kullanmaktan mahrum edilemez. Bu hakkın kullanımının sınırları kanunla belirlenir" fıkrasını ekleyen değişikliğin Cumhurbaşkanı tarafından yayımlanması üzerine, Cumhuriyet Halk Partisi ve Demokratik Sol Parti milletvekilleri Türkiye Cumhuriyeti Anayasa Mahkemesi'ne, anayasa değişikliğinin ""iptali veya yok hükmünde kabul edilmesi ve yürürlüğünün durdurulması"" için başvurdu. Davayı kabul eden Anayasa Mahkemesi, 5 Haziran 2008 tarihinde, yapılan anayasa değişikliği için iptal ve yürürlüğünün durdurulması kararını verdi. Anayasa Mahkemesi ""9 Şubat 2008 günlü 5735 sayılı Türkiye Cumhuriyeti Anayasası'nın bazı maddelerinde değişiklik yapılmasına dair Kanun'un 1. ve 2. maddeleri, Anayasa'nın 2., 4. ve 148. maddeleri gözetilerek iptal edilmiştir. Ayrıca yürürlüğü de durdurulmuştur."" açıklamasını yaparak, kararında Anayasa'nın değiştirilemez maddelerine ve Anayasa Mahkemesi'nin görev ve yetkilerine atıfta bulundu. Üniversitelerde öğrencilerin genel görünüş, giyiniş ve davranışlarını belirleyen aşağıdaki maddelerden bazılarının başörtüsü yasağının da yasal dayanağını oluşturduğu iddia edilmektedir. AİHM, konuya ilişkin üç karar vermiştir. Bunlar Karaduman, Bulut ve Şahin kararlarıdır. AİHM, başörtüsü sorununu, Türkiye'nin siyasî/tarihî bir sorun olarak değerlendirmiş ve ulusal makamların daha doğru bir değerlendirmede bulunacağını belirtmiştir. AİHM'nin davalara ilişkin karar ve yorumları, ulusal makamların karar ve yorumlarıyla paraleldir; başörtüsü yasağı AİHM kararlarında da ulusal mahkeme kararında olduğu gibi inanç özgürlüğüne aykırı bulunmamıştır. Avrupa'da hiçbir devlette üniversite düzeyinde başörtüsü yasağı olmamasına rağmen, verilen bu karar, Türkiye'nin tarihsel ve toplumsal niteliklerinin vurgulandığı bir karar olması nedeniyle Türkiye'ye özgü bir karardır. Ulusal mahkemelerin bu konuda içtihat değişikliğine gitmesi halinde, AİHM'nin de içtihadını aynı yönde değiştireceği kuvvetle muhtemeldir. Kosova Savaşı 1998-1999 Kosova Savaşı, Yugoslavya Federal Cumhuriyeti ordusunun, bağımsızlık isteyen Kosova Kurtuluş Ordusu’na ve bu örgüt yanında yer alan milis güçlerine karşı yürüttüğü operasyon ve buna karşı NATO'nun başlattığı müdahaledir. NATO'nun Yugoslavya'ya karşı hava saldırılarına başlamasıyla, Yugoslavya kimliği altında Sırp ordusu ve milis güçleri tarafından Kosovalı Müslüman sivillere karşı etnik temizlik girişimi başlatılmıştır. 1998-1999 Kosova Savaşı'nın aşamaları aşağıdaki başlıklarda toplanabilir. Sırplar ve Arnavutlar, 20. yüzyıl boyunca bölgenin kontrolü için yarışmışlardır. Sırplar toplam nüfusun % 10'una sahip olmalarına rağmen, tarihsel ve duygusal olarak bölgenin önemi onlar için çok büyüktür. Kosova’da yaşayan bir diğer millet olan Türkler, Sırp-Arnavut çekişmesinde çeşitli sosyal ve kültürel sebeplerden dolayı genellikle Arnavut tarafında yer almışlardır. Sırpların ta 1389 senesine I. Kosova Muharebesi’ne dayanan ve Türklere karşı olan ters duruşları, Kosova meselesinde merkezde olmuştur. 1990’larda artan Sırp milliyetçiliğinin beslendiği ve hatta temellendiği bu husus, son Kosova Savaşı öncesinde Kosova’daki Türkleri ve Arnavutları (Müslüman olmaları sebebiyle Goralılar, Boşnakları da) karşı cephede tutmuştur. 28 Haziran 1389’da cereyan eden Birinci Kosova Savaşı’nda Osmanlı Ordusu’nun karşısında yenik düşen Hristiyan ittifakının liderliğini, Osmanlı güçleri tarafından öldürülen Sırp Prens Lazar Hrebelyanoviç yapmıştı. Birinci Kosova Savaşı’nı kazanmış gibi davranan Sırplar, 28 Haziran tarihini en kutsal günleri arasında saymakta ve “Vidovdan” adı altında kutlamaktadırlar. Her şeyden önce Prens Lazar Sırp Ortodoks Kilisesi tarafından tanrısallaştırılmıştır. Mevcut mitolojiye göre, Birinci Kosova Savaşı’nın arifesinde bir melek Lazar’a seslenerek, “fani çarlık” ile “ilahi çarlık” arasında bir seçim yapmasını istemiştir. Sırplara göre Lazar ilahi çarlığı seçmiştir. Dahası, Lazar ile İsa arasında benzerliklerin kurulduğu da görülmektedir. Genel olarak Kosova Savaşı ve bu savaşta yer alan karakterler hakkındaki Sırp yorumları, Hıristiyan mitolojisindeki olaylar ve karakterlerle karışmıştır. karşı yürütülen Kosova Savaşı hakkında yazılan destansı halk şiirleri, en iyi bilinen ve en güzel kabul edilen şiirlerdir. Bütün bunlar ise, Sırpların Kosova’ya “Sırbistan’ın Kudüs’ü”, “Sırp dinî değerlerinin ve Sırp medeniyetinin beşiği” gözüyle bakmasına yol açmıştır. 1974 Yugoslavya Anayasası, Kosova'yı özerk bir Sırp bölgesi olarak kabul etmiştir. Bağımsızlık baskısı 1980'den sonra Yugoslavya başkanı Josip Broz Tito'nun ölümünden sonra artmıştır. Bu 10 yılın ikinci yarısında, Slobodan Miloseviç Sırp Komünist Partisi'nde ikinci adam olduğunda, Yugoslavya Federasyonunda Kosova'yı nefret politikasının bir parçası olarak kullanmıştır. Miloşeviç, politik oportunizm ile beslenerek Sırp milliyetçiliğinin lideri olmuştur. 1987 yılında Kosova'ya gönderildiğinde, bu fırsatı iyi değerlendirdi. Televizyondan bir gecede ününü yapacağı, doğaçlama sözünü söyledi: "Hiç kimse tekrar sizi yenmeye cesaret edemeyecek." İki yıl sonra, Yugoslavya başkanı olduğunda, Kosova'nın özerkliğini iyice ortadan kaldırdı. Sırp milliyetçiliği artık yürüyüşe geçmişti. 1991 yılında yerel etnik Arnavut liderler tek taraflı bağımsızlık ilan etmelerine rağmen, 1990'lı yıllarda bağımsızlığı güvence altına almayı ve otonomiyi geri getirmeyi amaçlayan pasif direniş harekâtı başarısız oldu. 1990'lı yılların ortasında, etnik Arnavut isyan harekâtı, Kosova Kurtuluş Ordusu (KKO), Sırp hedeflerine saldırmaya başladı. 1998 yılının yazında, Arnavutlar Sırp yönetimine karşı kitle protestolarına başladılar. Polis ve ordu kuvvetleri KKO'yu ezmek için gönderildi. Kosovalı Müslümanlara (Arnavut, Türk vb.) yapılan baskının devam etmesi üzerine, NATO, Kosova ve Sırbistan'da bulunan hedeflere Mart 1999 tarihinde hava operasyonlarına başladı. Aynı zamanda, Kosovalılara karşı, Sırp güçleri tarafından etnik temizliğe başlandı. Yüz binlerce mülteci Arnavutluk, Makedonya, Türkiye ve Karadağ'a kaçmaya başladı. Uluslararası Lahey Adalet Divanı araştırmalarında en az 20.000 cesede ulaştığını açıkladı. 11 haftalık NATO bombardımanından sonra, Miloşeviç birliklerini ve polislerini geri çekmeye zorlandı. 750.000 Kosovalı mülteci evlerine geri döndü. Bu bölgedeki Sırp nüfusun yarısına tekabül eden 100.000 Sırp evlerini terk etti. Birleşmiş Milletler, Kosova'nın bağımsızlık ya da Sırp egemenliğinden birine dönene kadar bölgeyi kontrolü altına aldı. Mayıs 1999 tarihinde, bombalama hâlâ devam ediyordu. Miloşeviç, insanlığa karşı suç işlediği için Uluslararası Lahey Adalet Divanı'na verilen görev başındaki ilk devlet başkanı oldu. İddianame'ye göre, Miloşeviç ve bazı işbirlikçileri, doğrudan 750.000 Kosovalının mülteci durumuna getirilmesi ve etnik Arnavut oldukları için 6000 kişinin öldürülmesinden sorumlu tutuldu. İddianame, insanlığa karşı altı belirli suçtan oluşuyordu. İddianamede, Skenderay, Yakova ve Büyük Kruşa şehir ve kasabalarında erkeklerin kadınlardan ayrılarak makineli tüfeklerle katledilmelerinin detayları ile anlatılıyordu. 1999 yılının ikinci yarısında, Avrupa Güvenlik ve İşbirliği Örgütü araştırmacıları, 3.000 tanık ve yaşayan ile mülakat yaparak, korkunç cinayet, yaralama ve ırza geçme olaylarını açığa çıkardı. Sırpların, katliam seviyesinde insan hakları ihlalleri yaptığı, fakat aynı zamanda devam eden savaşta intikam saldırılarına uğradıkları ortaya çıktı. 2002 yılının başlarında, soykırım ve insanlığa karşı suçlardan Miloşeviç Lahey'de yargılanmaya başlandı. Mart 2006 tarihinde ölümüne kadar bu yargılama sürdü. Sylvia Roll Sylvia Roll (d. 29 Mayıs 1973 - Schwerin) Alman voleybolcu. Voleybola 8 yaşında o zamanlar Doğu Almanya sınırları içinde bulunan doğduğu kent Schwerin’de başladı. İlk kez 1991 yılında ulusal takım formasını giydi. Berlin Duvarı'nın yıkılmasıyla voleybol yaşamını uzun yıllar yurt dışında sürdürdü. Brezilya, İtalya ve Türkiye liglerinde oynadı. 2000 yılında Medinex Reggio Calabria ile Avrupa Konfederasyon Kupası şampiyonluğu, 2008 yılında V.B Güneş Sigorta ile Avrupa Challenge Kupası şampiyonluğu yaşadı. 2009 yılında doğduğu kentin takımı Schweriner SC'ye geri döndü. T-Pain T-Pain (Faheem Najm, d. 30 Eylül 1985, Florida), Amerikalı hip hop, R&B şarkıcısı, yapımcı. T-Pain, ilk Grammy ödülünü Kanye West'le birlikte söylediği "Good Life" parçasıyla kazandı T-Pain, daha 10 yaşındayken odasını küçük bir stüdyoya çevirerek ilk bestelerini yapmaya başladı. Hazırladığı "Robbery" ve "F.L.A." şarkılarıyla ismini müzik çevresinde duyurmayı başaran müzisyen, 2002 senesinde Hard & B adlı plak şirketini hayata geçirdi. Akon'un 2004 senesindeki parçası "Locked Up"'ı aynı sene farklı bir versiyonla "F***ed Up" olarak yeniden yayınlayan T-Pain, parçanın bu versiyonuyla çevrede büyük beğeni topladı. Neticede Akon’un plak şirketi Konvict Muzik ile anlaşma sağlayan sanatçı, 2005 senesinde "Rappa Ternt Sanga" adlı ilk albümünü piyasaya sürdü. R&B tarzına yakın müziğini kişisel ve içten sözlerle süsleyen müzisyen, albümde Mike Jones, Akon, Taino, BoneCrusher, Memphitz Wright, Tay Dizm, Styles P, Trick Daddy ve YoungBloodz gibi sanatçılarla bir araya geldi. Amerika listelerinde 33 numara olan albümden yayınlanan singlelar "I'm Sprung" ve "I'm 'n Luv (Wit a Stripper)" ile de listelerde 8 ve 5 numara olmayı başaran sanatçı, 2007 senesinde Yung Joc ile "Buy U a Drank (Shawty Snappin')" adlı parçaya imza attı. "Buy U a Drank (Shawty Snappin')" ile Amerika listelerinde 10 numaraya yükselen T-Pain, 2007 Haziran ayında "Epiphany" adlı 2. albümünü yayımladı. Albümün prodüksiyonunda Lil Jon, Akon, Swizz Beatz, Cee-Lo Green ve Scott Storch gibi isimlerle çalışan sanatçı, ayrıca albümde Twista, Snoop Dogg, Lil Wayne, UGK, R. Kelly, Shawnna, T.I. ve Ciara gibi isimlerle bir araya geldi. Soundunda genellikle vocoder kullanarak robot sesleri çıkaran T-Pain, ayrıca Britney Spears'in 2007 senesinde yayımlanan "Blackout" albümünün prodüksiyonunda da görev aldı.2008 yılında ise Ruslana'nın Wild Energy albümünde Moon Of Dreams adlı şarkıda vokal yapmıştır. 8 Eylül 2008 tarihinde düzenlenen MTV Video Müzik Ödülleri'ne yeni albümünde baz aldığı sirk temasına uygun olarak, pek çok sirk dansçısı, akrobat ve hokkabaz ile birlikte bir filin üzerinde gelerek son yılların en iddialı girişini yapmıştır. Angerfist Danny Masseling (d. 20 Haziran 1981, Almere) Angerfist adıyla bilinen ve gabber müziği yapan Hollandalı DJ'dir. Kariyeri 2001 yılında BZRK Records'un başındaki Dj Buzz Fuzz'a bir demo kaydı göndermesinden sonra başladı. Buzz kaydı sevdi ve Masseling'in "Mecane II" ve "Angerfist" adlı ilk EP'lerini yayımladı. 25 Mart 2006'da Angerfist'in ilk albümü olan Pissin' Razorbladez piyasaya çıktı. Bu albüm daha önceki hit parçalarını da içermektedir. Angerfist yeni albümü olan Mutilate'i 2008'in mart ayında Masters Of Hardcore'la piyasaya sürdü. Angerfist'in hayalgücü seri katiller ve psikopatizm gibi konulara değinmektedir. Kırılma Noktası Kırılma Noktası, Türkiye'de ve dünyada yaşanan çarpıcı olayları ekrana getiren, yakın tarihi ele alan haber programı. Savaş muhabiri Ramazan Öztürk'ün hazırlayıp sunduğu ve 2004 yılında yayın hayatına başlayan "Kırılma Noktası", 2010 yılında yayından kalktı. Program, dünyanın sıcak bölgelerindeki gelişmeleri 15 günde bir çarşamba günleri TRT 2 ekranlarına getirmekteydi. Bir haber belgeseli niteliği taşıyan "Kırılma Noktası", farklı coğrafyalarda yaşanmış ya da yaşanmakta olan savaşları, iç çatışmaları yerinde takip etmekteydi. Çağdaş Gazeteciler Derneği tarafından