alanı yaklaşık 27 metre genişliktedir. Dionysos’un Kenti Nysa: Mitolojide Hermes, çocuk Dionysos’u büyütmesi için Nysa Dağının perilerine emanet etmiştir. Nysa’lılar inşa ettikleri tiyatronun sahne binasının podyum frizlerinde, Nysa tanrısı olan Dionysos’un yaşamından kesitlere yer vermişler. 1907’de Alman W. von Diest tarafından başlatılan kazılarda Kent'in bir bölümü gün yüzüne çıkarken,2012 yılı kazı ve restorasyon çalışmalarında Aydın Müze Müdürlüğü ve Ankara Üniversitesi öğretim üyesi S. Hakan Öztaner'in bilimsel başkanlığındaki ekip tarafından yürütülmektedir. Audioslave Audioslave, 2001 yılında kurulmuş, 2007 yılında dağılmış bir Amerikalı rock müzik grubudur. Geçtiğimiz yıllarda dağılan ünlü grunge grubu Soundgarden ve sert müzikleri, sosyalist fikirli toplumsal mesajlarıyla ön plana çıkan Rage Against The Machine grubu elemanlarından oluşan yeni Audioslave topluluğu, ilk albümünü 19 Kasım 2002 tarihinde Epic Records şirketinden çıkarttı. Kadrosunu; Soundgarden'ın eski vokalisti Chris Cornell, dağılan Rage Against the Machine grubunun gitaristi Tom Morello, bassçısı Tim Commerfold ve davulcusu Brad Vilk'in oluşturduğu Audioslave, farklı tarzda iki grubun uyumlu bir buluşma gerçekleştirebileceklerini göstermesi açısından da önemli bir topluluk olarak gösterilebilir. Grubun, kendi adını taşıyan "Audioslave" albümü 14 parçadan meydana geliyor. Geneline hareketli parçaların hakim olduğu çalışmada 'I Am The Highway', 'Like a Stone' gibi ağır tempolu parçalar da yer alıyor. Çıkış şarkısı olarak, daha önce tek parçalık albüm (single) şekliyle de piyasaya sürülen 'Cochise' gösteriliyor. Klibinde "Play Loud" (Gürültülü Dinleyin) ibaresinin yer aldığı şarkı, anımsattığı Rage Against The Machine tarzıyla dikkat çekiyor. Albümün diğer iddialı şarkıları arasında 'Show Me How To Live', 'Gasoline', 'Set If Off' ve 'Shadow On The Sun'ı saymak mümkün. Ses tellerinde oluşan rahatsızlığa ve doktorların kendisine sesini daha dikkatli kullanması gerektiğini öğütlemesine karşın Chris Cornell'ın buna aldırış etmediği ve parçaları yorumlarken eski performansını en iyi şekilde sergilediği gözden kaçmıyor. Kurulma aşamasında kendileriyle aynı ismi taşıyan gruba 30.000$ tazminat ödeyerek isim hakkını almakta ısrar eden Audioslave grubu, aynı adla çıkardıkları albümleriyle müzik dünyasında kalıcı olacaklarını kanıtlamayı amaçlıyorlardı. 90'lı yılların başındaki efsanevi rock dönemini yaşatan ve oldukça keyifli şarkılardan oluşan albüm, topluluğun bu hedefe ulaşmakta zorlanmayacağını gösteriyor. Audioslave, mutlaka dinlenmesi gereken bir albüm. Grup 2007 yılında Chris Cornell'in grupta müzik ve bakış açısı farklılıkları doğduğunu ve kendi solo kariyeriyle ilgilenmek istediğini söyleyerek gruptan ayrıldı. Bunun üzerine grubun müzisyenleri eski projeleri Rage Against the Machine'e dönme kararı aldılar. Mehmet Pesen Mehmet Pesen, ( d.1923, İstanbul - ö. 3 Ağustos 2012, İstanbul ) Türk ressam. 1923 yılında İstanbul'da doğan sanatçı, 1948 yılında Güzel Sanatlar Akademisi Yüksek Resim Bölümü'nü bitirdi. Hocaları Bedri Rahmi Eyüboğlu 'nun öğretisi doğrultusunda arkadaşlarıyla kurulan On'lar Grubu içinde yer aldı; münyatürle resmi bağdaştıran eserler üretti. Yurtiçi ve yurt dışında elliyi aşkın kişisel sergi açtı. Uzun yıllar Haydarpaşa Lisesi 'nde resim öğretmenliği yaptı. 1986 'da Barış, Sevgi ve Dostluk konulu Uluslararası Yarışma'da birincilik ödülü aldı, 1987 'de bir çalışması UNICEF kartı oldu. 1998 yılında Plastik Sanatçılar Derneği tarafından kendisine ‘Sanatta 50.Yıl’ ödülü verildi. Hayvan bakÄ±mevi Hayvan bakımevi, devlet ya da özel kuruluşlar tarafından işletilen, genellikle sokakta yetişmiş, kayıp olmuş ya da sahipleri tarafından dışlanmış hayvanlara sığınacak geçici bir yer sağlamak için, genellikle hayvan hakları savunucularının ve hayvan severlerin desteğiyle kurulan yerlerdir. Çoğunlukla kedi ve köpeklere ev sahipliği yaparlar. Günümüzde hayvan bakımevlerinin asıl amacı, hayvanlar asıl sahipleri tarafından alınana, yeni bir eve kavuşana ya da başka bir organizasyona gönderilene kadar onlara güvenli ve sevgi dolu bir ortam sunmak ve gerekli tedavilerini gerçekleştirmektir. Hayvan bakımevlerinin kaynakları devlet ve vatandaş bağışlarıyla sağlanabilmektedir. Günümüz itibarıyla Türkiye'deki hayvan bakımevleri ve barınakları ilgisizlik ve dolayısıyla kaynak yetersizliği sebebiyle kötü koşullar altında çalışmak zorunda kalmaktadırlar. Ã‡anakkale Çanakkale, Kuzeybatı Anadolu'da yer alan Çanakkale ilinin merkez ilçesidir. Nüfusu 2020 yılı verilerine göre 136.484 kişidir. Çanakkale'nin şu anki bulunduğu yerin adı 19. yüzyılda "Kale-i Sultaniye" olarak geçmektedir ve bu isim 1890 yılında şehrin resmî adı olarak kayıtlara geçmiştir. Çanakkale Osmanlı zamanında önemli bir kale işlevi görmüş olup, "Kale-i Sultaniye" (Osmanlı Türkçesi: قلعة سلطانيه ) ya da günümüz Türkçesi ile Sultaniye Kalesi ismi bu işlevin bir kanıtıdır. 17. yüzyılın sonlarından itibaren gelişen çömlek yapımı, şehrin bu konuda ün yapmasını sağlamıştır. Hatta yine bu zamanlarda bir seyyahın yapılan seramiğin kalitesinden etkilenip, bunu Hollanda'nın Delft şehrinde yapılan seramiklerle karşılaştırması şehre "Çanak kalesi" ismini vermiştir. Çanakkale isminin Yunanca'sı Δαρδανέλλια veya "Dardanellia""," ki bu isim de sonradan Dardanelles olarak İngilizceye çevrilmiştir. 1920'lerden itibaren İngilizler Çanakkale'ye Chanak veya Kale Sultanie demeye başladılar. Antik çağdan kalan Troya kalıntıları il sınırları içerisindedir. Bölgede ilk yerleşim yaklaşık 6000 yıl öncesindeki Bakır Çağı'na dayanır. Fakat bu dönemde şehrin kimliği ve yaşayan insanların özellikleri hakkında pek bir şey bilinmemektedir. Yapılan kazı çalışmaları ve çeşitli araştırmalara göre, bölgedeki ilk kalıcı yerleşim izi Kumtepe civarında bulunmuştur. MÖ 4.800 - 4.000 arasına tarihlenen Kumtepe höyüğü, bu tarihten sonra da çeşitli yerleşim izleri içeren tabakalara sahiptir. Bölgedeki kazılar ilk olarak 1934 yılında Cincinnati Üniversitesi'nden J.L. Caskey ve J. Sperling tarafından yapılmıştır. MÖ 3000 yılında kurulan Troia geçirdiği bir deprem sonucu MÖ 2500 yılında yıkılmıştır. Sonraki yüz yıllarda çeşitli göçlerle kavim dengesi değişen Çanakkale bölgesi, MÖ 7. yüzyılda Lidyalılar'ın hakimiyetine girmiştir. MÖ. 6. yüzyılın ortalarında bölgede Pers egemenliği başlamıştır. Perslerin önemli imparatorlarından Darius ve Xerxes bölgeyi stratejik bir nokta olarak görüp, burayı ellerinde tutmayı amaçlamışlardır. Yunan tarihçi Herodot'a göre Çanakkale Boğazı üzerinde Avrupa'ya geçmek için ilk köprüyü yapan Xerxes'tir. MÖ 386'da Spartalılar ile Persler arasında yapılan Kral Barışı sonucu Persler bölgede hakimiyetini güçlendirdi. MÖ 334 yılında Makedonya Kralı Büyük İskender bu bölgeyi Perslerin elinden almak istiyordu. Bu amaçla Çanakkale Boğazı'nı geçerek bugünkü Karabiga yakınlarındaki Kocabaş Çayı (Granikos)'nda iki ordu birbiri ile karşılaştı ve aldıkları büyük bozgun karşısında Persler bölgeyi Büyük İskender'in hakimiyetine bırakarak bölgeden çekilmek zorunda kaldılar. Ancak İskender'in ani ölümü üzerine bölgeyi ünlü komutanlarından Antigonos yönetmeye başlamıştır. O da uzun süre yönetemeden, Balkanlardan gelen Kelt kökenli Galatlar, bölgeye yerleşmişlerdir. MÖ 133'te Bergama Kralı III. Attalos'un vasiyeti üzerine Roma hakimiyetine giren Çanakkale, sonrasında "Asia" eyaletine bağlanmıştır. Roma İmparatorluğu'nun 395'te Doğu ve Batı diye ikiye ayrılmasından sonra, bölge daha sonradan Bizans adıyla anılacak olan Doğu Roma İmparatorluğu'nun hakimiyetine girmiştir. İmparator Justinian modern Eceabat yakınlarındaki Sestos bölgesinde boğazın kontrolünü sağlamak amacıyla kale inşa ettirmiştir. Bölgede ilk Türk hakimiyeti 11. yüzyıl sonlarında ünlü deniz komutanı Çaka Bey'in seferleri ile başlamıştır. Sonrasında Karesi Beyliği ile devam eden Türk hakimiyeti, 1361 yılında beyliğin savaşsız bir şekilde Osmanlı İmparatorluğu'na katılması ile bölgede yaklaşık 6 asır sürecek bir Osmanlı dönemi başlamış oldu. İlin eski merkezi Biga olup, Cumhuriyet döneminde, Çanakkale Savaşlarında kazanılmış olan zaferlerden dolayı ilin ismi ve merkezi Çanakkale olarak değiştirilmiştir. İlin isminin kökeni ise yörede çok gelişmiş olan çanak-çömlek zanaatinden gelir. Şehrin iki simgesi hâline gelen Kale-i Sultaniye ile çanakçılık özdeşleşince de şehir "Çanakkale" olarak adlandırılmaya başlanmıştır. 1452 yılında Fatih Sultan Mehmet, Papalık Devleti'nin Bizans'a yardımını engellemek ve Çanakkale Boğazı'nın kontrolünü sağlamlaştırmak amacıyla boğazın en dar yeri olan Kilitbahir köyünde Kilitbahir Kalesi'ni yaptırmıştır. 1915 senesinde Osmanlı Devleti ile İtilaf Devletleri arasında Çanakkale Savaşları'na sahne oldu. İtilaf Devletlerinin birleşmiş orduları deniz savaşında araç ve personel zayiatı vererek mağlup oldu ve boğazları geçemedi. Daha sonra İtilaf kuvvetleri karadan çıkartma yaptılar. Kara savaşlarında Yarbay Mustafa Kemal'in başarıları sayesinde İtilaf kuvvetlerinin ilerleyişi durdu, iki kuvvet birbirine üstünlük sağlayamadı ve karadan taarruz da başarısızlıkla sonuçlandı. Çanakkale kenti, nüfus açısından Marmara Bölgesi'nde yer alan birçok ilden sonra gelir. Merkez ilçenin 1927'de 8.515 olan nüfusu 1990'da 53.995'e, 2000'de 75.180'e, 2007'de 86.544'e, 2008'de 90.563'e 2016 yılında 143.713'e 2017 yılında 175.032 kişiye ulaşmıştır. Çanakkale, binyıllar boyunca farklı toplumların egemenliğinde kalmış, gerek mimarisinde gerek yaşamda onlardan izler taşımaktadır. 1970'li yıllardan itibaren yapılmaya başlayan ticari yatırımlarla ildeki geleneksel toplum yapısı yerini hızla modernize kente bırakmıştır. Ticari yatırımlarla ulaşım kolaylaşmış ve şehrin görünümünün değişmesi böylece başlamıştır. Bugün Çanakkale Türkiye'nin en modern çevrelerindendir. Geniş kaldırımları, temiz caddeleri, bakımlı binaları ile örnek bir şehirdir. Henüz altyapısı tam oturmamışsa da kültürel anlamda Çanakkale ili Türkiye'de önde gelen çevrelerdendir. Toplumda çekirdek aile yaygındır. Toplum, Manavlar, Türkmenler, Pomaklar, Yörükler, Bulgaristan göçmenleri ve az sayıda Kumuk Türkleri ve Çerkes ile Boşnak'tan oluşur. Boşnak ve Yörükler genelde tarım ile uğraşırlar. Fakat halk etnik yapıya göre ayrılmamış birlik içinde yaşamaktadır. Fakat her toplum kendi kültürel yapısını korur. İl ve ilçe merkezlerinde büyük ölçüde modern giyim örnekleri benimsenmiştir. Kırsal kesimden gelen bayanlar, beyaz "yemeni" adı verilen eşarp ve şalvar ile siyah naylonumsu kumaştan pardösü giyerler, kırsal kesim erkeklerinde ise baskın giyim türü, pantolon, ceket ve kaskettir. Yörede erkeklerin şalvar giydiği pek görülmez. Çanakkale'de üretilen başlıca gıda ürünleri, şarap, zeytin, zeytinyağı, sardalya, peynir helvası ve keşkektir. Çanakkale aynı zamanda her yıl yapılan yüzme yarışmalarının bitiş noktasıdır. Bu organizasyonun kökeni İngiliz şair Lord Byron'un efsanevi yüzücü Leander'in hikâyesine özenerek 1810'da bu yüzüşü gerçekleştirmesinden gelir. "Truva" filmindeki "ahşap at" şehrin sahilinde hâlen sergilenmektedir. Çanakkale ve diğer ilçeler tarihî ve doğal güzellikler bakımından oldukça zengin olmasına rağmen, bölge olması gerekenden oldukça az turist çekmektedir, turizme fazla yatırım yapılmamaktadır. Her yıl 25 Nisan'da düzenlenen Anzac Günü'nde Avustralya ve Yeni Zelanda'dan gelen binlerce turist bölgeye akın etmekte, turizm genellikle Çanakkale Savaşları'nın yaşandığı Gelibolu, Truva Savaşı'na ev sahipliği yapmış Truva Antik Kenti ve Assos Antik Kenti üzerine odaklıdır. Deniz turizmine uygun olmasına rağmen bu yönde bir yapılanma pek yoktur. Çanakkale il sınırları içinde 5 yıldızlı otel sayısı sadece 1'dir. Yine Çanakkale'de bulunan Gökçeada ve Bozcaada turist çekmektedir. Çanakkale ilinde 1963 yılından beri her yılın ağustos ayında Uluslararası Troia Festivali gerçekleşmekte, çeşitli sanatsal faaliyetler yapılmaktadır. Her iki yılda bir düzenlenen Uluslararası Çanakkale Bienali de Çanakkale ilinin kültür, sanat ve turizmine katkı sağlamaya aday bir etkinliktir. İlin tek üniversitesi olan Çanakkale Onsekiz Mart Üniversitesi'nin (ÇOMÜ) Çanakkale için özel bir önemi vardır. Şehir merkezi nüfusu 100.000 civarında olan Çanakkale'de üniversite öğrenci sayısı 47,897'ü , personel sayısı ise 3.000'i geçmektedir. Personel ailesi ile hesaplandığında ise Üniversite'nin öğrenci ve aileler ile birlikte ilde 45.000 nüfusu oluşturduğu görülür. Ayrıca üniversite 12 fakülte ve 20'den fazla yüksekokul ve enstitü ile ilin en önemli kamu kurumu ve istihdam kapısıdır. Üniversite'nin her ilçede en az bir yüksekokulu bulunmaktadır. Çanakkale Fen Lisesi, Çanakkale Sosyal Bilimler Lisesi, Vahit Tuna Anadolu Lisesi başlıca liselerindendir. Şehrin tek futbol takımı olan Çanakkale Dardanelspor 1996-99 sezonlarında Süper Lig'de mücadele etmiştir. Daha sonra kademeli olarak 1., 2. ve 3. Lig'de de mücadele etmiştir. Takım 2014-2015 sezonunda 3. Lig'de mücadele etmekte olup şehrin tek voleybol takımı olan Çanakkale Belediyespor (kadın voleybol takımı), 2014-15 sezonunda Türkiye Bayanlar Voleybol 1. Ligi'nde mücadele etmektedir. Çanakkale Havalimanı'ndan 2016'dan bu yana günlük Ankara ve İstanbul uçuşları yapılmaktadır. İstanbul'a 07:10'da, İstanbul Atatürk Havalimanı'ndan saat 23:20'de olmak üzere iki uçuş bulunmaktadır ve 2020 itibarıyla bu uçuşlar sadece Türk Hava Yolları firmasınca gerçekleştirilmektedir. Çanakkale 15 Temmuz Demokrasi Otogarı, 31.694 m arsa üzerinde inşa edilmiş olup 3.153 m’lik kapalı alanı vardır. 12 tane şehirlerarası, 11 tane ilçe peronuyla hizmet vermektedir. Şu anda hizmet verdiği binaya Çanakkale Otogarı ismiyle 15 Haziran 2011'de taşınmıştır. 2016'da ismi Çanakkale 15 Temmuz Demokrasi Otogarı olarak değiştirilmiştir. Şehir içerisinden ve kara yolları geçmektedir. Çanakkale Feribot İskelesi'nden her gün Eceabat'a, Gelibolu'ya, Gökçeada'ya, Bozcaada'ya vapur seferi yapılmaktadır. Çanakkale'nin bazı merkezlere uzaklık bilgileri: Çanakkale-İstanbul: 315 Km Ã‡anakkale-Ankara: 666 Km Çanakkale-İzmir: 315 Km Ã‡anakkale-Bursa: 270 Km Ã‡anakkale-Antalya: 700 Km Çanakkale-Balıkesir: 200 Km Çanakkale-Tekirdağ: 170 Km Çanakkale şehir merkezinde yayın yapan 3 yerel TV kanalı, 4 yerel radyo ve çeşitli yerel gazeteler bulunmaktadır. İlçelerde ise Biga'da yerel radyolar, Çan'da yerel radyo kanalı ve diğer ilçelerde çeşitli gazeteler basın ve yayın kuruluşları bulunmaktadır. Yerel TV Kanalları Yerel Radyo Kanalları Çanakkale İl Genelinde Yayın Yapan Yerel Radyolar Yerel Gazeteler ve Basın Kuruluşları Fecr-i Ati Fecr-i Ati ("günümüz Türkçesiyle : Geleceğin Şafağı") bir edebi topluluktur. Fecr-i Ati'nin Edebiyat-ı Cedide’ye tepki olarak doğan bir akım olduğu savunulmuştur. Fecr-i Ati batıdaki benzerlerinde olduğu gibi belli ilkeler çevresinde birleşen bir yazın topluluğu biçiminde ortaya çıkmıştır. 1908 özgürlük bildirisiyle Servet-i Fünun dergisinin çevresinde toplanan gençlerin açtığı bu çığır; en fazla "Fransız sembolizmi" üzerinde çalışarak Ahmet Haşim gibi büyük bir şairin doğmasına olanak hazırlar. Fecr-i Ati topluluğu, 20 Mart 1909'da İstanbul'da "Hilâl" gazetesinin yayımlandığı basımevinde ilk toplantısını yapar, 24 Şubat 1910'da Servet-i Fünun dergisinin 977 sayılı nüshasında , kuruluş nedenlerini kamuoyuna açıklar. "Sinâ-yı Emel" olarak ileri sürülen isim Faik Ali'nin isteği üzerine "Fecr-i Ati" olarak kesinleşir. Edebiyatımızın tanıdığı ilk beyannameyi yayınlayanlar, işte bu Fecr-i Ati'cilerdir. Onlara göre; edebiyat, çok ciddi bir uğraştır. Fecr-i Aticilerin bu beyannamesinin altÄ±ndaki imza sahiplerinin: olduğu görülür. 1912 sonlarında dağılan topluluğa önce simgesel olarak Faik Ali Ozansoy, sonra sırasıyla, Fazıl Ahmet, Hamdullah Suphi ve Celal Sahir Erozan başkanlık etmişlerdir. Babıali’deki Hilal basımevinin bir odasında ilk toplantısını yapan ve Faik Ali’nin bulduğu Fecr-i Ati adını benimseyen topluluğun sanat anlayışı sanat için sanattır. Yayımladıkları bildiride yer alan şu düşüncede odaklaşır: "Sanat ÅŸahsi ve muhteremdir." Örnek olarak da şiirde simgeciler (sembolistler), öykü ve romanda Çehov ve Maupassant, tiyatroda İbsen alınır. Fecr-i Aticiler, o günkü edebiyatımıza Servet-i Fünuncular kadar önemli bir katkıda bulunmamışlarsa da, Batı edebiyatıyla ilişkileri daha sıkı olmuştur. Bireyselliğe kaçışları, üyelerin sanat anlayışlarındaki tutarsızlıklar, ortak görüşler çevresinde toplanıp güçlü yapıtlar veremeyişleri, tartışmalar, eleştirilerle sarsıldıkça üyelerin kopuşu, bu akımın yıkılışını hazırlar. Genç Kalemler'in ortaya çıkışıyla 1912 yılının sonuna varamadan Fecr-i Ati edebiyatı ortadan kalktı, Fecr-i Aticilerin çoğu Millî Edebiyat'a bağlandılar. Fecr-i Aticiler, kurumlaşmak isterken gözettikleri; yazının ve toplumsal bilimlerin ilerlemesine çalışmak, sanatçılar arasında birlik ve dayanışmayı sağlamak gibi amaçları yaşama geçiremediler. Edebiyat-ı Cedide’ye karşı olmakla birlikte ne tepkilerini açık seçik ortaya koyabildiler, ne de özellikle dil açısından ondan kopabildiler. Üstelik her fırsatta tersini belirtmelerine karşın Edebiyat-ı Cedide’nin süreği sayıldılar. Bir dergi çıkaramamaları ve başlangıçta Servet’i-Fünun dergisi çevresinde toplanmaları da buna yol açtı. Meşrûtiyet’le gelen görece özgürlük ortamından yararlanarak çıkarılmış değişik eğilimlerdeki dergilerde yazmaları ise dağınıklık getirdi. Ayrıca, "sanat şahsi ve muhteremdir" ilkesini, herkesin ayrı ayrı görüşlere sahip olması, sanatı değişik biçimlerde anlaması olarak yorumlamaları bu dağınıklığı çabuklaştırdı. Belli bir sanat anlayışında, belli değer ölçülerinde birleşmeyi değil, bireysel özgürlüğü ve bunun sonucu olarak da çeşitliliği savunuyorlardı. Her biri yalnız kendi duyuşuna, kendi beğenisine göre bir güzellik yaratma çabası içindeydi. Bu durum, Fecr-i Ati’nin bir yazın akımı değil, birbirlerine arkadaşlık duygularıyla bağlı genç sanatçıların oluşturduğu bir akım olduğunu gösterir. Nitekim, her biri sanatını bir başka yolda geliştirecek, değişen toplum koşullarında değişik sanat anlayışlarına varacaktır. Fecr-i Âti topluluğu, Fecr-i Ati Encümeni Beyannamesini, Servet-i Fünün Dergisi'nde 24 Şubat 1909'da yayımlar, dönemin edebiyat anlayışını eleştirir ve kaybolan edebiyat değerini ‘boş zaman değerlendirme’ anlayışından ‘ruh terbiyeciliği’ne iade etmek ister. Bu amaçla yola çıkan isimler: Ahmed Samim, Ahmet Haşim, Emin Bülend, Emin Lami, Tahsin Nahid, Celal Sahir (Re'is), Cemil Süleyman, Hamdullah Suphi Tanrıöver, Refik Halit Karay, Şabaheddin Süleyman, Abdülhak Hayri, İzzet Melik, Ali Canib, Ali Süha, Faik Ali, Fazıl Ahmed, Mehmet Behçed, Mehmed Rüşdü, Mehmed Fuad, Müfit Ratib ve Yakub Kadri ilan ettikleri anlayış içerisinde eserler verirler. Gospel müziği Gospel, kilisedeki törenler esnasında org ya da piyano eşliğiyle, genellikle bir kadın vokalin söylediği doğaçlamalardır. Cenazelerde ölen kişiye edilen dualarla ağıt şeklinde, dini günlerde ise İsa'yı öven, Tanrı'ya dualardan oluşan sözlerden oluşur. Ünlü müzisyen Ray Charles'ın gospel müziğe sevgilisinden, cinsel arzulardan bahseden sözler yazması tepkilere yol açtı. Çünkü, gospel, dini ezgiler ve sözler içeriyordu ve o tarzda sözleri bu müziğe uyarlamak günahtı. Tepkilere rağmen Ray Charles müziğini kitlelere kabul ettirmiş, özgün tarzından taviz vermeden müziğini yapmıştır. Ray Charles'ın bu tarz gospel şarkılarından biri I Got A Woman'dır. Gospel müziği mistik bir müzik türüdür. Türkiye'de karşılığı ilahilerdir. Gospel doğrudan Jazz ve Blues türlerinden etkilenmiştir. Şakirpaşa Havalimanı Adana Havalimanı (IATA: ADA, ICAO: LTAF), Çukurova'da bulunan Adana ve çevresindeki Mersin ve Osmaniye gibi yerleşim merkezlerinin de sivil hava ulaşımına açılan kapısıdır. Şehrin merkezi noktalarına yakın mesafededir. Ulaşım taksi ve toplu taşım ile sağlanmaktadır. Havaalanında kapalı bir otoparkın mevcut olmaması büyük bir eksiklik kabul edilmektedir. Türkiye'de yolcu taşınması sıralamasında 6. sırada yer almaktadır. Toplam 2.105.510 m² kurulu alanı bulunan alan, 4540 m² iç hat ve 5825 m² dış hat terminal binasına ve 2750x45 metre boyutunda kompozit kaplamalı sadece tek bir piste ve ICAO (Uluslararası Sivil Havacılık Organizasyonu) sınıflandırmasına göre CAT I (kategori I) niteliklerine sahiptir. MÃ¢ni (edebiyat) Mânî, başta aşk olmak üzere hemen her konuda yazılabilen bir halk edebiyatı nazım biçimdir. Arapça kökenli bir kelimedir. Halk kültüründe goşa (koşa) olarak da bilinir. Goşa kelimesi Türkçede çiftlenmiş (ikili) demektir ve mânînin kafiye yapısından dolayı bu ad verilmiştir. Koşa kelimesi "beyit" manası da taşır. Anonim halk edebiyatında en küçük nazım biçimidir. Çoğunlukla 7 heceli dört mısralık bir bentten meydana gelir. Ama mısraları 4-5-8-10-14 heceli kalıplarla söylenmiş mânîler de vardır. Birinci, ikinci dördüncü mısralar birbirleriyle kafiyeli, üçüncü mısra serbesttir. Yani kafiye dizilişi "aaxa"dır. "aaaxa" düzeninde mânîler de var. İlk iki mısra hazırlık dizeleridir. Son iki mısra ile anlam bağlantısı yoktur. Asıl anlatılmak istenen son iki dizede verilir. En çok kullanılanlar düz ya da tam mânî, kesik mânî, cinaslı mânî, yedekli mânî, artık mânîdir. Nuri Abaç Nuri Abaç (1926, İstanbul - 2008, Ankara) Türk ressam. Güzel Sanatlar Akademisi'nde bir yandan mimari eğitimi görürken öte yandan Leopold Levy Atölyesi'nde resim sanatına duyduğu yakınlığı pekiştirdi. Yurt içi ve yurt dışında çok sayıda sergi açtı. 42. ve 47. Devlet Resim ve Heykel Sergisi ödüllerini, İskenderiye Bienali 3.'lük ödülünü kazandı. 2002 yılı Ankara Sanat Fuarı Çağsav Onur Ödülü sahibi. GeyÅŸa Geyşa (芸者), Japonya'da 17. yüzyıldan bu yana eğlence hayatında erkek müşterilere şarkı, dans, sohbet ve oyunlar ile eşlik eden kadınlara verilen ad. Geyşa dünyası Japonca'da Hana-maçi (花街: Çiçek kasabası) veya Ka-ryu-kai (花柳界: Çiçek-söğüt-dünyası) olarak adlandırılır. Tokyo başta olmak üzere Kanto bölgesinde Geyşa ismi, Osaka ve Kyoto başta olmak üzere Kansai bölgesi ve o kültürün etkisi altında kalmış bölgelerde (örneğin Yamagata ve İşikawa) ise Geyko (芸子) ismi kullanılmaktadır. Meiji döneminden sonra Geygi (芸妓) ismi de resmî alanlarda kullanılmaya başlanmıştı. Acemilere, Kanto'da Hangyoku (半玉), Kansai'de Maiko (舞妓) denir. 1920'lerin başında 80 bini bulan geyşa sayısı, 1980'lerin sonuna gelindiğinde 10 bine düşmüştür. Bunun en önemli nedeni, batı tarzı barların ve burada çalışan kadınların daha popüler olmasıdır. Geyşa kurumu Edo Dönemi'nin (1600-1868) ortalarında ortaya çıktı. İlk geyşalar "hokan" ya da "taikomoçi" denen dansçı ve şarkıcı erkeklerden oluşuyordu. Daha sonra bu gruplara kadınlar da katılmaya başladı ve giderek sadece kadınların yaptığı bir meslek haline geldi. 1700'lerde geyşalık, vesikalı hayat kadınlığı ile aynı görülüyordu. Ancak Edo Dönemi'nin sonlarına doğru geyşalar, resmî toplantılar dahil olmak üzere, birçok sosyal, politik etkinlik ve toplantıya çağrılmaya başlandı ve zamanla bugünkü "eğlendirici-sanatçı" ya da "hoş vakit geçirtici" sıfatlarını aldı. Günümüzde geyşa eğlenceleri, Japonya'daki en pahalı eğlencelerden biridir. Japonya eğlence dünyasında çalışan diğer kadınlardan farklı olarak, geyşalar mesleklerini ömür boyu sürdürebilir. İyi bir geyşa olmak için güzellik ve gençlikten çok, güzel sanatlara ve müziğe olan yetenek, tatlı dil ve müşteriyi iyi ağırlama gibi özellikler önemlidir. Bu yüzden ileri yaşlarda da geyşalığı sürdürmek mümkündür. Mesleği bırakan geyşalar genellikle, bar ya da restoran işletmek gibi eski işleriyle bağlantılı işler yaparlar. Müşterileriyle evlenip işi bırakan geyşalara da rastlanır. Geleneksel geyşalık mesleğinde her geyşanın duygusal, cinsel ve ekonomik olarak ilişkide olduğu bir "danna"sı, yani koruyucusu vardır. Ancak günümüzde koruyucuya sahip olmak ya da olmamak geyşanın kararına kalmıştır. II. Dünya Savaşı'na kadar olan dönemde geyşa olarak yetiştirilmiş bir kızın, geyşalık seviyesine gelebilmesi için "mizuage" töreni yapılırdı. Mizuage töreninde geyşa, tam bir eğitim aldıktan sonra hatırlı bir müşteriye çok büyük paralar karşılığında bekâretini verir; çoğunlukla aldığı paranın büyük kısmını kendini yetiştiren geyşa evine eğitim masrafları olarak öderdi. Bugünkü geyşa evlerindeki kurallar çok sıkı değildir. Sadece müşterilerden alınan bahşiş ve hediyelerle bile geçinmek mümkün hâle gelmiştir. Bu yüzden bütünüyle geyşa evine bağlı olarak çalışanların sayısı azalmaktadır Nerede olursa olsun, bir geyşa en az birkaç sanat dalında eğitim görmek zorundadır. Bu eğitim genel olarak birkaç tür geleneksel dans, şamisen çalma ve birkaç makamda şarkı söylemeyi kapsar. Geyşa olacak kızlar, küçük yaşta yetişmesi için geyşa evlerine verilir. Şikomi denen bu kızlar tüm ev işleriyle ilgilenir. Kızlar, disiplin edilmesi için çok ağır şartlar altında çalıştırılırlar. 13 yaşından 18 yaşına kadar olan dönemde kızlar, acemi geyşa olarak çalışırlar. Bu yaşlardaki acemi geyşalara Tokyo ve çevresinde "hangyoku" yani yarı-mücevher, Osaka ve Kyoto çevresinde "maiko" yani çocuk dansöz denir. Acemi geyşalık döneminde giyilen özel bir kimono ve özel bir saç şekli vardır. Geleneksel geyşalık günümüzde Tokyo'da tamamen ortadan kalkmış olup, Kyoto'da ise giderek azalmaktadır. Japonya'da kanun gereği herkesin ilk ve ortaeğitim görmesi zorunludur. Yani bugün geyşa eğitimi en erken 15 yaşında başlayabilmektedir ki bu yaş eskiden bir geyşanın "maiko" luktan geyşalığa geçtiği dönemdi. Bu yüzden geyşa evlerindeki kurallar ve uygulamalar eskiye oranla değişikliğe uğramış, modern sosyal, ahlaki kurallar ve kanunlara uygun hale gelmiştir. Geyşalar bölgesel gruplara ayrılır. Bu bölgelere "hanamaçi" yani "çiçek mahallesi" denir. Her grubun "kenban" denen kayıt bürosu bulunur. Bir geyşanın çalışabilmesi için bu "kenban"lardan birine kayıt yaptırması ve çalışma izni alması gerekir. Her geyşa grubunun kendi bölgesinde müşterilerini götürdüğü lokantalar bulunur. Bu lokantalardaki buluşma için gerekli düzenlemeler müşteriye aittir. Ancak müşteri, Geyşa Birliği'nin koymuş olduğu kurallara uymak zorundadır. Geyşa ile birlikte olduğu süredeki yemek, yol, barınma gibi tüm masraflardan müşteri sorumludur. Bunun dışında geyşa ile geçirdiği zaman için ayrıca para öder. XQuery XQuery, XML tipi veriler üzerinde sorgulama yapabilmek için geliştirilmiş bil dildir. Bu dil, Quilt isimli bir sorgulama dilinden türetilmiştir ve yapı olarak SQL'e benzer. XQuery bir W3C standardıdır. Xquery 1.0, Xpath 2.0 sürümünün bir uzantısıdır, dolayısıyla Xpath için geçerli olan bütün sorgular Xquery için de geçerlidir. "bakkal.xml" Aşağıdaki sorgu, bakkaldaki belgesellerden fiyatı 30 YTL'den daha az olanları bulur. Sonuç olarak aşağıdaki değerler çıkar; Aşağıdaki sorgu bakkaldaki belgesellerden sanayi ile ilgili olanları bulur. Charles Messier Charles Messier (26 Haziran 1730 – 12 Nisan 1817), Fransız gökbilimci. 1774'te bulutsular ve yıldız kümeleri gibi 45 derin uzay nesnesinden oluşan bir katalog yayımladı. Bu kataloğun hazırlanma amacı, kendisi gibi kuyrukluyıldız avcılarına ve diğer gökyüzü gözlemcilerine, değişmeyen gökcisimleriyle hareketli gökcisimlerinin ayırt edilebilmesine yardım etmekti. 1781 yılında katalog 110 'Messier nesneleri'ni kapsayacak şekilde genişletildi. M1'den M110'a kadar olan bu tanımlar, günümüzde hala büyük oranda kullanılmaktadır. Bu katalog, M1 olarak adlandırılmış Yengeç Bulutsusundan, Andromeda'nın yanındaki küçük eliptik bir galaksi olan M110'a kadar gökbilimsel olarak en önemli gökcisimlerinden çoğunu içermektedir. Messier Maraton'larında amatör astronomlar, genellikle şartların daha uygun olduğu mart ayında, bu 110 gökcismini günbatımından gündoğumuna kadar geçen bir gece içerisinde gözlemlemeye çalışırlar. Aydaki Messier Krateri ve 7359 Messier göktaşı, onun şerefine isimlendirilmişlerdir. Messier Astronom Astronom, astrofizikçi ya da gök bilimci, astronomi ya da astrofizik üzerine araştırmalar ve çalışmalar yapan bilim insanıdır. Tarih öncesi çağlardan bu yana gökyüzü dünyanın her yerindeki kültürlerden insanların ilgisini çekmiştir. Bu kültürlerden bazıları, birbirinden bağımsız olarak, gökyüzündeki cisimlerin gözlemlenmesine kendini adamış olan kâtip veya rahiplere destek vermeye başlamışlardır. Gezegenlerin hareketlerinin gözlemlenmesi ve gelecekteki hareketlerinin tahmini antik astronominin başlıca uğraşı olmuştur. Batıda, astronominin antik Mezopotamya'da ortaya çıktığı düşünülmektedir. Babil kayıtları üzerine yakın zamanda yapılan araştırmalar, bunların kusursuz olduğunu göstermektedir. Yaklaşık 1750'lerden önce, astroloji ile astronominin birbirine çok yakın kabul edildiğinin anlaşılması önemlidir. Kimi yer ve zamanlarda, bu ikisine aynı gözüyle bakılmıştır. Diğer pek çok bilim alanında çalışan kimselerden farklı olarak astronomlar, üzerinde çalıştıkları cisimlerle temas kuramaz. Bunun yerine, keşif yapmak için detaylı gözlemlere başvururlar. Genel olarak astronomlar, gözlem yapmak için teleskop ya da diğer görüntüleme ekipmanları kullanmaktadırlar. Parasalcılık Parasalcılık, yani "Monetarizm" büyük ölçüde, 1976 Nobel Ekonomi Ödülü'nü kazanan Amerikalı iktisatçı Milton Friedman tarafından geliştirilmiş bir teoridir. Friedman, 1976 yılında "“Paranın Miktar Teorisi Üzerine Çalışmalar”" başlıklı, editörlüğünü yaptığı bir kitap yayınladı. Bu çalışma ile Friedman esasen "monetarizmin" temel ilkelerini ortaya koymuş oldu. İleriki yıllarda Chicago Üniversitesi'ndeki meslektaşları ve öğrencileri ile birlikte, teorik görüşlerini daha da geliştirdi ve bazı ampirik çalışmalarla bu görüşlerini doğruladı. "Monetarizm", esasen çağdaş iktisadi sorunlardan biri olan enflasyon konusu üzerinedir ve enflasyonun temel nedeni olarak para arzının hükümetlerce gereksiz yere ve aşırı ölçüde artırılmasını belirtmektedir. Monetaristlere göre, ekonomideki istikrarsızlıkların birçoğu parasal kökenlidir. Bu nedenle para politikasının iktisadi sorunlara karşı, diğer iktisat politikası araçlarından daha etkili olduğunu düşünmektedirler. Bu görüşlerini özetle " Enflasyon her zaman ve her yerde parasal bir olgudur" sözüyle ifade ederler. Monetarizm, esasen bu ilkeleri ile klasik iktisatçıların açıkladıkları Miktar Teorisini yeniden ön plana çıkarmıştır. Bununla birlikte monetaristler Klasik Miktar Teorisi'ni bazı yönlerden eleştirmişler ve bu teorinin enflasyonu açıklamak için yeterli olmadığını öne sürmüşlerdir. Monetaristlere göre, MV=PT şeklinde ifade edilen klasik miktar teorisi formülünde yer alan paranın dolaşım hızı (V) sabit değil, aksine bazı değişkenlerin istikrarlı bir fonksiyonudur. Friedman’ ın analizleri ile geliştirilen monetarizme aynı zamanda “Modern Miktar teorisi” adı da verilmektedir Monetaristler, serbest piyasa ekonomisinin kendi iç dinamiği sayesinde istikrarlı bir model olduğunu savunmakla birlikte, klasik iktisatçılardan farklı olarak ekonominin her zaman tam istihdam düzeyinde olmayacağını kabul etmektedirler. Monetaristler, insanların daha iyi bir iş arama veya işsizlik yardımından yararlanmaları neticesinde belirli bir süre işsiz kalabileceklerini, böylece ekonomide her an bir "“doğal işsizlik”" olabileceğini öne sürmüşlerdir. Monetarizm, esasen klasik iktisatın temel ilkelerini aynen kabul etmekle birlikte, ondan başlıca iki noktada ayrılmaktadır: Klasik iktisat ve monetarizm arasındaki bu iki temel farklılığa rağmen her iki teori de enflasyonun en önemli kaynağının para arzındaki artışlar olduğunu kabul etmektedir. Monetaristlere göre enflasyonu kontrol altına almak için en etkin araç para politikasıdır. Para arzındaki değişmeler, para talebinden bağımsız bir şekilde para otoritesince belirlenir. Ancak para otoritesinin bu gücünün sık sık değişen para artış hızları şeklinde uygulanması istikrar değil, istikrarsızlık getirir. Monetaristler, bu istikrarsızlıkları önlemek için para arzının belirli bir oranda ve ekonomideki gelişmelerle orantılı olarak kademeli bir şekilde artırılmasını önermektedir. Milton Friedman Milton Friedman (d. 31 Temmuz 1912, Brooklyn - ö. 16 Kasım 2006, San Francisco), 1976'da Nobel Ödüllü Amerikalı ekonomist. Milton Friedman 31 Temmuz 1912'de Brooklyn, New York'ta Avusturya-Macaristan İmparatorluğu'ndan yeni göç etmiş bir Yahudi ailenin oğlu olarak dünyaya geldi. Ailesi çocukken New Jersey'de taşındı ve Friedman bu eyalette 1928'de 16 yaşında iken lise ayarı okuldan mezun oldu. Üniversite diploma eğitimini 1932'de Rutgers Üniversitesi'nde matematik bölümünden aldı. ABD'de büyük iktisadi buhran sırasında mezun olmuştu ve önce bu buhrandan ve üniversitesinde bulunan iktisat hocalarından çok etkilendi. Master için branşını değiştirip Chicago Üniversitesi'nde Master çalışmalarını iktisat üzerinde yaptı ve burada bulunan ünlü iktisatçılardan olan Jacob Viner, Frank Knight ve Henry Simons'dan etkilendi. 1933'te Columbia Üniversitesi'nde iktisatçı ve istatistikçi Harold Hotelling altında çalışmalar yaptı. 1934'te yine Şikago Üniversitesi'ne gelerek "talep ölçülmesi" üzerinde çalışan Henry Schultz'un asistanlığını yaptı. Fakat kriz dolayısıyla akademik iş bulamadı ve Roosevelt zamanında devlet idaresinde iktisatçı olarak çalıştı. 1941-43'te Federal Hükümetin harp için vergilendirme konularında çalışmalar yaptı ve stopaj usulüyle gelir vergisi toplanmasına büyük katkı yaptığı söylenmektedir. 1945'te Columbia Üniversitesinde matematik istatistikçi olarak çalıştı. Friedman sonradan bu dönemin Amerikan halkı ve işçisine sağladığı iktisadi başarılarını ve bu dönemdeki kendi görüşlerini ve başarılarını kökünden inkar etmiştir. Friedman 1940'ta hazırlamış olduğu "Serbest Profesyonel Çalışmadan Gelirler (İncomes from Independent Professional Practice)" adlı eserini geliştirerek 1945'te Columbia Üniversitesi'ne doktora tezi olarak sunmuş ve 1946'da Doktora derecesi almıştır. 1946'da Chicago Üniversitesi'ne iktisat teorisi okutmak için atandı ve bundan sonra 30 yıl akademik kariyerini bu kurumda geçmiştir.Bu dönemde Serbest piyasa ve sadece sıkı para politikasına önem veren, hiç piyasaya ve sosyal konulara karışmayan bir küçük devlet prensiplerine inanan fikirler taşıyan çok doktriner bir ekonomiciler grubunun yetişmesine on ayak oldu. Bu doktriner görüşlerini yaymak için mikroekonomi, makroekonomi, ekonomi tarihi ve kamu idaresi konularında akademik monograflar, kitaplar, makaleler yazdığı gibi liberal medyada popüler olarak gazeteler, dergiler, radyolar, televizyonlar, videolar için popüler yazılar ve konuşmalar yaptı.Cumhuriyetçi Parti'nin seçimi Lyndon Johnson'a kaybeden cumhurbaşkanı adayı Barry Goldwater'in ekonomi danışmanı oldu. 1976'da Nobel Ekonomi Ödülü'nü aldıktan sonra 65 yaşında 1977'de Chicago Üniversitesi'nden emekli oldu. Karısı ile San Fransisko'ya taşındı ve orada liberal iktisadi politikaları geliştirmek için kurulmuş "Hoover Institution"'da çalışmaya başladı. 1977'de bir liberal eğilimli "Seçim Yapmak İçin Bağımsızlık (Free to Choose Network)" televizyon program şirketinde de katkı yaptı ve bu şirket için hazırladığı 10 programlık serilik program ve bundan ortaya çıkan kitap epeyece popüler oldu. Ekonomik teorilerini deneme fırsatını Şili'de buldu.Şili için hazırlanan ekonomik programlar Şili Ekonomisinin Güney Amerika ülkelerinin üstüne çıkmasını sağladı.Şili kişi başına geliri en yüksek olan Güney Amerika ülkesi olup birinci dünya ülkeleri arasındadır.1980'de Cumhuriyetçi Parti cumhurbaşkanı adayı Ronald Reagan'a danışman oldu ve bu kişi cumhurbaşkanı seçilince Friedman ABD Federal hükümetinin baş ekonomi danışmanı olan "Ekonomik Politika Danışma Kurulunda görev yaptı. 1980'lı ve 1990'li yıllarda Friedman yine popüler makaleler ve TV konuşmaları yapmaya devam etti. Sovyetler sisteminin yıkılışından sonra serbest piyasa fikirlerinin yayılmasını sağlayan büyük bir doktrinci olarak övgü gördü. 2006'da 94 yaşındayken San Fransisko'da kalp krizinden vefat etti. Milton Friedman, Monetarizmin oluşumunda ve tanıtımında en önemli isimdir. 1976 yılında "Paranın Miktar Teorisi üzerine çalışmalar" adlı kitabında Monetarizmin temel ilkelerini ortaya koymuştur. Amerika'daki Devlet okullarında öğrencilere ücretsiz öğle yemeği verilmesi tartışmaları sırasında söylediği "There is no such thing as a Free Lunch" (Bedava öğle yemeği diye bir şey yoktur) sözü monetarist ekonomi'ye inananların ana tartışma ekseni oldu. Milton Friedman kendisine Nobel Ekonomi Ödülü verilirken yaptığı konuşmada "enflasyon her zaman ve her yerde parasal bir olgu olmuştur" sözüyle parasal genişleme - enflasyon arasındaki sıkı ilişkiye vurgu yapmıştır. Friedman ayrıca bir ekonomik durgunluk ya da bunalım döneminde bir şekilde "ipleri elinde tutmak" şeklindeki dinamik agresif bir para arzı genişlemesinin etkili olmayacağı düşüncesinden hareketle ortaya atılan "para önemli değildir" tarzındaki hakim Keynesyen düşünceyi sarsmıştır. Friedman ve diğer Monetaristlerden Schwartz, para politikasının hem genişlemelerde hem de daralmalarda gerçekten etkili olduğunu göstermişlerdir. Milton Friedman'ın para ekonomisi üzerine yaptığı çalışması,1960'larda ve 1970'lerde enflasyon tehlike sinyalleri vermeye başladıkça, giderek önemli ve uygulanabilir hale geldi. Friedman'a göre ileri ülkelerde 1970'lerden sonra baş gösteren krizin asıl nedeni John Maynard Keynes'ten esinlenerek uygulamaya sokulmuş konjonktür politikalarıdır. Yüksek düzeyde istihdam oluşturmayı esas almış olan konjonktür politikalar, gevşek politikasından doğan etkilerle ekonomileri raydan çıkararak istikrarsızlığı yaygınlaştırmıştır. 1970'lerin ve 1980'lerin başlarında Monetaristler gerek Akademik ve gerekse politik çevrelerden birçok taraftara toplayarak düşüncelerini yaymışlardır. Onlara göre 1970'li yıların sorunu olan işsizlik ve enflasyonun sebebi uygulanan gelişigüzel para politikalarıdır. Ekonomik istikrarsızlığın kaynağı ise para arzındaki düzensiz dalgalanmalardır Mucur, Kırşehir Mucur, Kırşehir ilinin bir ilçesidir. Yöreye özgü Mucur halıları ile ünlüdür. Yer altı şehri ile turistik tesisler turizmi teşvik edici özellikleridir. Seyfe Gölü ve Mucur Obruğu ilçenin sınırları içerisindedir. Çam balı Çam balı arıların çiçek poleninden değil, Akdeniz iklimine mahsus bazı çam ağacı türlerinin gövdesinde yaşayan bir aracı böceğin salgısını kullanarak ürettiği, müstesna bir baldır. Dünyada sadece Türkiye ve Yunanistan'da bulunur. Çam balının üretilmesi için, çam pamuklu böceği, veya milimetrik boyutlarda olduğu için çam pamuklu biti olarak da adlandırılan, halk arasında basra böceği ("veya balsıra böceği") denilen bu böceğe ihtiyaç vardır. Bu böcek sadece kızılçam (""Türk çamı"" veya ""Kalabriya çamı"" da denir), karaçam ve Halep çamında yaşar. Zoolojide bu böcek afidler sınıflandırması içinde Marchalina hellenica olarak adlandırıldığı gibi Monophlebus hellecinus olarak da bilinmektedir. Basra ("balsıra") böceği çamın özsuyunu emerek beslenir, artan özsuyunu da tatlı bir madde halinde dışkılar. Basra böceğinin Temmuz ve Ekim ayları arasında salgıladığı bu sıvı arılar tarafından çok sevilmektedir. Böceğin bu şekerli artığı arılar tarafından toplanır. Bu şekerli maddeyi bulunduran ağaçlara halk arasında balsıra ağaçları denilir. Balsıra ağaçlarında böcekler ağaç gövdelerinin toprak seviyesindeki kısımlarında yumurtlar ve doğan yavrular ağaca ağır ağır ve çamın özsuyunu emerek tırmanırlar. Kışın sert geçtiği yıllarda öldüklerinden, arıcılar, böyle durumlarda, böceğin kışın içinde biriktiği mumu bol olduğu bölgelerden toplayarak kendi bölgelerine götürürler ve soğuktan korumak için üzerini çalı çırpı ile örterek bırakırlar. Bu işlem en geç kış mumunun sağlam kaldığı Nisan ayında yapılmalıdır. Aksi takdirde, böcekler yolculuğa dayanamaz ve Mayıs ayındaki üreme mevsimi tehlikeye atılmış olur. Arıcıların arı kovanlarını (arıların çam balı üretmesi için) çama bırakırken dikkat ettikleri bir başka husus, bu bölgede arıları fazla tutmamaktır. Zira balı böcek salgısından üreten arılar, çamda çok uzun süre bırakılırsa (en fazla 20 gün), çam ağaçlarında o sırada polen olmadığından, ana arı zamanla yumurtlamayı azaltır. Bu nedenle kovan zayıflar. Ana arının üretkenliğini muhafaza etmek için hazır polen kekleri verme uygulaması da yaygınlaşmaktadır. Öte yandan, çam balı üretilmek isteniyorsa, arının çamı terkedip çiçek polenlerine yönelmemesi için, çevrede fazla çiçek olmaması önemlidir. Böcek Türkiye'de, Muğla, Aydın, İzmir, Balıkesir, Çanakkale, Antalya illerinin Ege sahil şeridi boyunca, iç bölgelerin ılıman kısımlarına biraz girecek şekilde (Menderes ovasının tamamı ve Denizli'de de bulunur) yaşamaktadır. Çam balının en önemli özelliği kıvamı bozulmadan veya donmadan yıllarca saklanabilmesidir. Bu nedenle pazarlaması da kolaydır. Rengi çiçek ballarının ekseriyetinden daha koyudur. Besin değeri biraz daha düşük olmakla birlikte, özellikle boğaz rahatsızlıklarına çok iyi gelir. Çam balı, kristalizasyona dayanıklılığı ve önleyici özelliği ile, tıpta ve gıda sektöründe çeşitli ürünlerde (örneğin dondurmalarda) bir doğal katkı maddesi olarak geniş bir kullanım alanına, ve önemli ihracat potansiyeline sahip bir üründür. Piyasada bazen, müstahsilin elindeki bal stoklarını dengelemek için, çiçek balına çam balı karıştırması hadisesi görülmektedir. Çam balının biraz daha ucuz olması da bu tür yönelimleri teşvik edebilmektedir. ("Bizzat çam balı da çok iyi bir baldır, burada söz konusu edilen hadise saf çiçek balı satın aldığı düşüncesi içindeki tüketicinin yanlışa sevkedilmemesi, ürünün dürüst bir şekilde etiketlenmiş olmasıdır. Başka bir deyişle, saf çiçek balı ve karışık bal. Sahte bal ise, daha da farklı bir kavram olup, arı ürünleri dışında ürünler kullanılarak (glükoz gibi, bala benzetilen ve piyasaya sürülen tamamen hileli ürünleri içerir.") Çiçek balına, çam balı (veya başka bir farklı ürün) karıştırılmamış olduğunu anlamak için, bir kaşık bal az bir miktar suda eritilerek, üzerine saf alkol (ispirto) damlatılmalıdır. Katıksız çiçek balının bulunduğu suda hiçbir bulanıklık meydana gelmez. Çiçeklerden derlenmemiş ise, yumurta akı kıvamında tortular oluşur. Michelle Bachelet Verónica Michelle Bachelet Jeria (d. 29 Eylül 1951) Şilili siyasetçi. Şili'nin ilk kadın başkanı. Babası, Augusto Pinochet rejimi sırasında tutuklanmış ve hapiste ölmüş bir generaldi. 1979 yılında ülkesine döndü. 1990 yılında girdiği Sosyalist Parti hükümetlerinde Sağlık ve Savunma Bakanlıkları görevlerinde bulundu. 2006 yılında yapılan cumhurbaşkanlığı seçimlerini yüzde 53.5 oyla kazandı. 11 Mart 2006 tarihinde göreve başladı. Anayasanın izin vermemesi nedeniyle 2009 seçimlerinde Cumhurbaşkanlığına tekrar aday olamadı. Görevini, 11 Mart 2010 tarihinde, seçimleri kazanan Sebastian Piñera'ya devretti. Aralık 2013'teki seçimleri kazanarak 12 Mart 2014 tarihinde ikinci kez başkanlık görevine başladı. 1 Eylül 2018 tarihi itibarıyla Birleşmiş Milletler İnsan Hakları Yüksek Komiseridir. Madalya Madalya veya diğer adıyla madalyon, muharebelerde üstün başarı gösterenlere, önemli bir olay veya yarışma sonunda derece alanlara verilen madeni nişan. Ölü Deniz Yazmaları Ölü Deniz Yazmaları (Ölü Deniz Parşömenleri ya da Ölü Deniz Tomarları olarak da bilinir) bir kısmı İbranice, bir kısmı da artık ölü bir dil olan Aramice ile kâğıt, deri veya bakır plakalar üzerine kaydedilmiş kırk bin adet elyazması parçasından oluşmaktadır. Bu parçaların bir araya getirilmesiyle tam beş yüz kitap yeniden oluşturulmuştur. Hristiyanlığın ve Museviliğin bilinen en eski yazılı kaynakları sayılırlar. 1947 yılının Şubat veya Mart ayında, Muhammed Ahmed El-Hamid adlı, genç bir Bedevi keçi çobanı, kaybolan keçisini aramaktadır. Eriha kentinin 13 km güneyinde, Ölü Deniz'in batı yakasındaki bir tepede bulunan bir delikten aşağı taş atar ve duyduğu testi kırılma sesi üzerine aşağıdaki mağaraya iner. Mağaranın zemininde, içinde keten kumaşa sarılı deri yazmaların bulunduğu büyük testiler bulur. Testilerin ağzı sıkıca kapatıldığı için yazmalar yaklaşık 1900 yıl boyunca hiç bozulmadan saklı kalabilmişlerdir (bulgular, bu yazmaların MS 68 yılında mağaraya yerleştirildiklerini gösterir). 1947'deki keşif ve 1952-1956 yıllarında yapılan kazı çalışmaları sonucunda toplam on bir mağarada bu elyazmalarına rastlanmıştır. Bunları sınıflandırmak açısından mağaralar numaralandırılmıştır. 1 numaralı Kumran mağarasında bulunan yazmalardan beş tanesi, ismini aldıkları Kudüs'teki Suriye Ortodoks Manastırı Başpiskoposu tarafından satın alınmıştır. Diğer üç yazma ise İbrani Üniversitesi Profesörü E.L. Sukenik tarafından satın alınmıştır. Ölü Deniz Yazmalarının bulunması, 20. yüzyılın en önemli arkeolojik keşiflerinden biridir. Bu yazmalar, MÖ birinci yüzyıldan MS ikinci yüzyıla değin Ölü Deniz kıyısındaki Kumran vadisine yerleşmiş olan dini bir topluluğun tarihçesini aydınlatmıştır. Bu topluluk, Kumran Topluluğu veya Esseniler olarak bilinen, dışa kapalı Yahudi bir toplumdu. "Zadokite Belgeleri", "Toplum Kuralları" ve "Disiplin El Kitabı" gibi yazılar, Kumran'daki günlük yaşam hakkında oldukça geniş ölçüde bilgi sahibi olunmasını sağladı. 1 numaralı mağara, Bedevi çoban tarafından bulunan mağaradır. Buradan, eksiksiz sayılabilecek yedi tomar ve bir miktar tomar parçası almıştır. Yeşaya Kitabı'nın yazılı olduğu bu yazma, en tanınmış Yeşaya kopyalarından biridir. Satır üstlerinde ve sayfa kenarlarında birçok düzeltme vardır. Mevcut en eski tam kopyadır. Bu Yeşaya yazması tam değildir, ancak Masoretik metinle (http://en.wikipedia.org/wiki/Masoretic) karşılaştırıldığında Yeşaya A'dan daha fazla uyum sergiler. Bu mağarada aynı zamanda Yaratılış, Levililer, Yasa'nın Tekrarı, Hakimler, Samuel, Yeşaya, Hezekiel ve Mezmurlar (Zebur) gibi bazı kesimler tarafından Kutsal Yazılar arasında kabul edilen kitapların bazı parçaları ile Hanok, Musa'nın Sözleri (bu kitapla ilgili ilk bulgu burada keşfedilmiştir), Özgürlük Kitabı (Book of Jubilee), Nuh'un Kitabı, Levi'nin Vasiyetnamesi, Tobit ve Süleyman'ın Bilgeliği gibi eserlerin parçaları bulunmuştur. Aynı zamanda, Daniel Kitabı 2. bölüm 4'teki sözleri içeren bir kısım da burada bulunmuştur (bu kısımda metin dili İbranice'den Aramice'ye geçer). Ayrıca Mezmurlar (Zebur), Mika ve Sefanya kitaplarının yorumlarından bazı parçalar da yine bu mağarada bulunmuştur. Bu mağaranın ilk önce Bedeviler tarafından bulunup yağmalandığı tahmin edilmektedir. 1952 yılında yapılan kazı çalışmaları sonucunda burada yüz adet elyazması bulunmuştur. Bunların arasında Mısır'dan Çıkış (2), Levililer (2), Çölde Sayım (4) parça; Yasa'nın Tekrarı (2 veya 3), Rut (2), Yeremya, Eyüp ve Mezmurlar'dan da birer parça vardır. Keklik Mağarası olarak bilinen bu mağara Eylül 1952'de tekrar araştırılmış ve en fazla yazma içeren mağara olduğu görülmüştür. Binlerce yazma parçası, daha önce bu mağarada bağımsız keşiflerde bulunmuş bazı Bedeviler'den satın alınarak ve arkeologlar tarafından mağarada yapılan araştırmalar sonucunda gün ışığına çıkarılmıştır. Bu yazmalar, dört yüz tanesi tanımlanmış olan, yüzlerce elyazmasına aittir. Tanımlanmış bu dört yüz yazmanın içinde Ester Kitabı dışında tüm Eski Ahit kısımları yer almaktadır. Bu mağarada bulunan MÖ üçüncü yüzyıldan kalma, Samuel Kitabı'ndan bir kısım ise (4qsam b) bilinen en eski Kutsal Yazılar İbranicesi ile yazılmıştır. Aynı zamanda Mezmurlar, Yeşaya ve Nahum kitapları hakkında yorumlar içeren parçalar da bulunmuştur. 4 numaralı mağaradaki bulguların, Kumran Kütüphanesi'nin kapsamını temsil ettiği tahmin edilmektedir. Bulunan parçaların sayılarına göre, Kumranlılar'ın en sık kullandıkları Eski Ahit kitaplarının sırasıyla Yasa'nın Tekrarı, Yeşaya, Mezmurlar, Kısa Peygamberlikler ve Yeremya kitapları olduğu anlaşılmaktadır. Daniel Kitabı 7:28 ve 8:1'i içeren bazı parçalarda dilin Aramice'den İbranice'ye geçtiği gözlenmiştir. 1955 yılında 7 ve 10 numaralı mağaralarda yapılan araştırmalarda Eski Ahit'e ait önemli bir elyazması bulunmamıştır. Ancak Jose O'Callahan tarafından, Yeni Ahit'e ait olduğu iddia edilen, ancak üzerinde tartışmaların hâlâ sürdüğü bazı metin parçaları bulunmuştur. MS 50 veya 60 yılından kalan bu parçaların Yeni Ahit'e ait olduğu kanıtlandığı takdirde bunlar mevcut en eski Yeni Ahit elyazmaları olacaktır. Bu mağaradaki araştırmalar 1956 yılında başladı. Eksiksiz ve iyi korunmuş durumda olan otuz altı adet Mezmur ile daha önceleri sadece Grekçe metni olan Apokrif 151. Mezmur bu mağarada bulunmuştur. Levililer Kitabı'ndan bir bölümün çok iyi durumda korunmuş bir yazması, Yeni Kudüs Vahiyi'nin (Apocalypse of New Jerusalem) büyük parçaları ve Eyüp'ün Aramice çevirisi bu mağaradan çıkarılmıştır. Kumran'da daha önce keşiflerde bulunmuş olan Bedeviler araştırmalarını sürdürdüler ve Beytüllahim'in güneyindeki bazı mağaralarda, üzerlerinde yazım tarihleri olan ve İkinci Yahudi İsyanı'ndan (MS 132-135) kalan elyazması metinler ve belgeler buldular. Bu mağaralarda 1952 yılının Ocak ayında sistemli inceleme ve kazılar başlatılmıştır. Bu mağaralarda Yoel Kitabı'nın ikinci yarısından Hagay Kitabı'nın sonuna kadar, Masoretik (http://en.wikipedia.org/wiki/Masoretic) metin ile uyumlu olan bir yazma daha bulunmuştur. Ayrıca Sami dilinde bilinen en eski papirüs (palimsest: Üzerindeki yazılar silinerek tekrar kullanılan papirüs) eski İbrani harfleriyle (MÖ yedinci ila sekizinci yüzyıllar) yazılmış şekliyle burada bulunmuştur. Kumran Yazmalarının bulunmasından önce mevcut en eski Eski Ahit elyazmalarının yaklaşık tarihi MS 900 yıllarıydı. Kumran Yazmalarındaki Yeşaya, Habakkuk ve diğer bazı kitapların elyazmalarının yazılış tarihi ise MÖ 125'tir. Bu buluş böylelikle mevcut elyazmalarından bin yıl daha eski metinler sağlamıştır. Kumran'da ortaya çıkarılan Yeşaya yazması ile bin yıl sonrasına ait Masoretik (http://en.wikipedia.org/wiki/Masoretic) Yeşaya metni arasında önemli bir farklılık görülmemiştir. Kumran Yazmaları aynı zamanda bölge halkının yaşayışını gözler önüne sererek, tarih, din ve dini edebiyat konularındaki bilginin sınırlarını genişletmiştir. Yakutistan Yakutistan ya da Saha Cumhuriyeti (Yakutça: Саха Өрөспүүбүлүкэтэ "Saha Öröspüübülükete"), Rusya'yı oluşturan federe cumhuriyetlerden biri. Nüfusun çoğunluğunu oluşturan Yakutlar bir Türk halkıdır. Cumhuriyetin Rusça'da tam adı "Respublika Saha" olarak yazılır. Cumhuriyet, 3.103.200 km²'lik bir alanı kaplar ve bu alan, Rusya topraklarının beşte biridir. Yakutistan dünyadaki en büyük yüzölçümüne sahip olan özerk ülkedir. Başkenti Yakutsk'tur (Yakutçada "Dokuuskay"). Özerk cumhuriyettir. Yakutistan, coğrafi olarak üç farklı zaman dilimi boyunca yayılır: 1. Lena Nehri'nın batısında kalan Saha toprakları ve ırmağın iki kıyısında ulusları kapsayan kısmı Yakutistan Zaman Dilimindedir (YAKT). UTC'e göre saat farkı +1000. 2. Yakutistan'ın 127°Doğu ve 140°Doğu (boylam) arasında kalan kesimini kapsayan Vladivostok Zaman Dilimi'dir (VLAT). UTC'e göre saat farkı +1100. 3. Cumhuriyetin 140°Doğu boylamının doğusunda kalan toprakların çoğunu kapsayan bölümü Magadan Zaman Dilimindedir (MAGT). UTC'e göre saat farkı +1200. 2010 verilerine göre cumhuriyette Yakutların nüfusu 466.492'dir ve bu sayı toplam nüfusun %49,9'unu oluşturmaktadır. Yani Saha Türkleri ülkede çoğunluktadır. Ülkedeki her iki kişiden biri mutlaka Türk soyludur. Ayrıca bir diğer Türk topluluğu olan Tatar Türklerinin nüfusu ve oranı azalmış olup şöyledir: 8.122 (0,9 %). Diğer grupların nüfusu ve toplam nüfusa oranları: Ruslar (353.649 (%37,8)), Ukraynalılar (20 341 (2,2 %)). 2002 yılındaki eski sayımıa göre diğer gruplardan Evenkler (18.232 veya %1,9), Evenler (11.657 veya %1,2), Tatarlar (10.768 veya %1,1), Buryatlar (7.266 veya %0,8), Beloruslar (4.236 veya %0,5). Ayrıca Yakutistan'nda yaşayan bunlardan başka küçük halklar da vardır. Yakutistan nÃ¼fusu Yakutistan içinde Yakutsk Devlet Üniversitesi bulunmaktadır. Ülkedeki tek üniversite burasıdır ve Rusça eğitim verilmektedir. Yakutistan’ın ünlü bilim insanları şunlardır: Halkın geçim kaynakları arasında kürk avcılığı ve balıkçılık önemli yer tutar. Ülkede bulunan samur, kutup tilkisi, sincap, tilki ve nadir balık çeşitleri; avcılar ile maceraperestleri kendine çeker. Bu avcılar sayesinde üretilen kaliteli kürklerin ve balıkların şöhreti bütün dünyada meşhurdur. Yakutistan'ın en önemli kaynaklarından biri de yer altı zenginlikleridir. Ülkede elmas, altın, gaz, kömür, gümüş ve bakır çıkarılmaktadır. Mendeleyev tablosundaki bütün elementler Yakutistan'nda bulunmaktadır. Elmas, Saha yurdunda çok önemli bir yere sahiptir. Bunların en değerlilerinden biri de Moskova'da müzede bulunan ve 342,5 karatlık pırlantadır. Yakutistan'ın hemen her bölgesinde elmas çıkarılmaktadır. YakutÃ§a Yakutça veya Sahaca ("Sakha tyla"), Yakutların konuştuğu dildir. Türk dillerinin Sibirya grubuna bağlı dil 450.140 kişi tarafından konuşulur. Ayrıca Taymir Yarımadası'nın doğusunda yaşayan halkların ticaret dilidir (Ruslar hariç). Konuşucuların çoğunluğu Rusya'ya bağlı Yakutistan'da yaşar. Ben:Min (Мин) Sen:En (Ен) O:Kini veya Ol (Кини, ол) Biz:Bihigi (Биһиги) Siz:Éhigi (Эһиги) Onlar:Kinilér veya Olor (кинилэр, олор) Türkçede Eski Türkçe kökenli söz başlarındaki Y ile başlayan sözcükler Kırgızcada "C" sesi ile söylenirken Sahacada "S" olmuştur. Eski Türkçede "Y" olan bu imce zaman içinde Türk topluluklarında Y>C>S şeklinde değişime uğramıştır. Türkçe, Azerice, Türkmence, Özbekçe ve Uygurcada "Y" ile söylenirken Kazakistan'da "J", Kazakçada "C", Altayca, Hakasça ve Tıvacada "Ç", Sahacada ise bu imce "S" olmuştur. Yakutça Kiril alfabesiyle yazılır: Modern Yakut alfabesi, 1939 yılında Sovyetler Birliği tarafından Rusça'da bulunanlarla birlikte Ҕҕ, Ҥҥ, Өө, Һһ, Үү harflerinin de eklenmesiyle oluşturuldu. Сахалыы сурук-бичигэ "Saqalıı suruk-biçige (Yakut alfabesi) Tuna KiremitÃ§i Tuna Kiremitçi (d. 24 Şubat 1973, Eskişehir), Türk şair ve müzisyen. Filibe kökenli bir ailenin çocuğu olarak Eskişehir’de doğdu. Müziğe Galatasaray Lisesi'nde yatılı okurken okul orkestrasında başladı. İlk profesyonel grubu Kumdan Kaleler'i okulda arkadaşlarıyla kurdu, söz ve müziklerinin çoğuna imza attığı Denize Doğru albümü 1996'da Ada Müzik etiketiyle yayımlandı. İlk şiirleri yine lise yıllarında Varlık dergisinde yayımlandı. Kendisine Yaşar Nabi Nayır Şiir Ödülü'nü kazandıran "Ayabakanlar" adlı kitabı, 1994 yılında okuyucuyla buluştu. 1997'de Bosnalı şair İzzet Sarayliç'le Erguvan Balkan Şiir Ödülü'nü paylaştı. Bunu 1998 tarihli ikinci şiir kitabı olan "Akademi" izledi. Müzikten uzaklaştığı dönem yazdığı novella "Git Kendini Çok Sevdirmeden" büyük yankı uyandırdı ve o yılın sürpriz edebiyat olaylarından biri kabul edildi. 2003'te ikinci romanı "Bu İşte Bir Yalnızlık Var" ve şiirlerini derlediği "Bazı Şiirler Bazı Şarkılar" yayımlandı. 2005'te çıkan "Yolda Üç Kişi" adlı romanı da geniş bir okuyucu kitlesiyle buluştu ve beğeni kazandı. Daha sonra da 2007 tarihli "Dualar Kalıcıdır", 2009'da "Küçüğe Bir Dondurma", 2011'de "Selanik'te Sonbahar", 2012'de "Gönül Meselesi", 2015'te "Uçan Halıların Ayrodinamik Sorunları" ve 2016 yılında "Kendi Seven Ağlamaz" romanları yayımlandı. Genellikle sıradan insanların trajedilerini, günümüz toplumundaki kadın-erkek ilişkilerinin açmazlarını ve yaşlanmanın melankolisini hüzünlü, yer yer de gülümseten bir anlatımla işlediği romanları, Profesör Gürsel Aytaç tarafından Türk edebiyatında "romantik ironi" örnekleri olarak değerlendirilmiştir. Mimar Sinan Güzel Sanatlar Üniversitesi'nde sinema eğitimi gören, kısa filmleri çeşitli festivallerde ödüller alan Tuna Kiremitçi, 2009'da ilk ve son uzun metrajlı filmi Adını Sen Koy'u çekmiştir. 2007 yılında "Kendi Halinde" adlı ilk solo albümünü yayınladıktan sonra, 2013'te Atlas rock grubuyla bir albüme (Selam Yabancı, 2013) solist ve şarkı yazarı olarak imza atmıştır. Atlas grubu ile 2015 yılında Bir Uyumsuz Bulut adlı EP'yi kaydetmiştir. 2010 yılında, basında polisin yabancı uyruklu kadınları pazarlayan bir fuhuş mafyasına yaptığı operasyonda, ismine mafyanın müşterileri arasında rastladığı gerekçesiyle İstanbul Asayiş Şube Müdürlüğü'ne ifade vermeye çağrıldığına dair haberler yayınlanmıştır. Gelgelelim, İstanbul Emniyeti kayıtlarında böyle bir ifade tutanağı bulunmamaktadır. “Bu İşte Bir Yalnızlık Var” 2013’te sinemaya uyarlanmış, başrolleri Engin Altan Düzyatan ve Özgü Namal canlandırmıştır. “Dualar Kalıcıdır”ın 2014 tarihli tiyatro uyarlamasında Nurseli İdiz rol almıştır. Aynı roman 2019'da bir kez daha, bu kez "Aşk Kalıcıdır" adıyla sahneye uyarlanmış, bu kez Dilek Türker ve Damla Cercişoğlu tarafından canlandırılmıştır. Besteleri kendisi dışında Haluk Levent, Ajda Pekkan, Müslüm Gürses, Gülay, Demet Sağıroğlu, Renan Bilek, Eda Baba ve Esin İris gibi sanatçılar tarafından da seslendirilmiştir. Romanları 16 dile (Fransızca, Almanca, İtalyanca, İspanyolca, Arnavutça, Azerice, Farsça, Bulgarca, Yunanca, Romence, Estonca, Portekizce, Boşnakça, Arapça, Çince, Macarca) çevrilen Kiremitçi, bir oğul ve bir kız babasıdır. Bir dönem Cumhuriyet gazetesinde yazmıştır. 11 Haziran 2010'da Hürriyet gazetesinin Kelebek ekinde yazmaya başlamışsa da 2012 yılında görevine son verilmiştir. 2013-2014 yıllarında Aydınlık gazetesinde yazmıştır. Tuna Kiremitçi 2016'da romancılık kariyerine son verdiğini, sanat hayatını yalnız müzik ve şiirle sürdüreceğini açlıklamıştır. Aynı yıl "Tuna Kiremitçi ve Arkadaşları" albüm projesine başlamıştır. Eski ve yeni bestelerini Pamela, Özge Fışkın, Gonca Vuslateri, Öykü Gürman, Gülçin Ergül, Jehan Barbur, Yıldız Tilbe, Sena Şener, Gökçe Bahadır, Gülay gibi sanatçılarla düet olarak seslendirmiş, şarkıları her ay YouTube'da tek tek yayımladıktan sonra 2017'de "Tuna Kiremitçi ve Arkadaşları" adıyla ve Pasaj Müzik etiketiyle albüm olarak yayımlamıştır. Alternatif / indie kulvarındaki albümü müzik eleştirmeni Naim Dilmener (Hürriyet, 13 Ocak 2017) "Yeni bir yılla birlikte erkenden gelen iyi bir albüm" , gazeteci Asu Maro (Milliyet, 27 Ocak 2017) "Son dönemlerin en samimi işi" , müzik yazarı Yavuz Hakan Tok (Milliyet Sanat, 13 Şubat 2017) "Tuna Kiremitçi iyi bir şarkı yazarı. Güzel ve etkili melodiler, şiirli sözler buluyor, yazıyor ve bunu daha çok genç olduğu ilk dönemlerinden beri yapıyor." şeklinde değerlendirmiştir. 2019'da "Tuna ve Arkadaşları-II" albümünün kayıt ve yayınlarına başlamıştır. Bu defa Yıldız Tilbe, Eda Baba, Ece Mumay, Zara, Tuvana Türkay, Dilhan Şeşen, Esin İris, Gözde Öney, Melisa Karakurt gibi kadın solistlerle kendine ait besteleri seslendirdiği bu ikinci düet albümü 2019 yılında yine Pasaj Müzik tarafından yayınlanmıştır. 2020 yılında "İnsanlığın Öldüğünü Duydum" adlı solo albümünden ilk 3 şarkı EP formatında (Vol. 1) yayımlanmıştır. "Tuna Kiremitçi ve Arkadaşları" albümleri, 2019 Hürriyet Altın Kelebek Ödüllleri'nde "En İyi Proje Ödülü"ne değer görülmüştür. Tuna Kiremitçi'nin 20 yıl aradan sonra yeni şiir kitabı "En Sağlam Direniş Kalbi Temiz Tutmak" Mona Kitap tarafından 2018'de yayımlanmıştır. Moore yasasÄ± Moore Yasası, Intel şirketinin kurucularından Gordon Moore'un 19 Nisan 1965 yılında "Electronics Magazine" dergisinde yayınlanan makalesi ile teknoloji tarihine kendi adıyla geçen yasa. Her 18 ayda bir tümleşik devre üzerine yerleştirilebilecek bileşen sayısının iki katına çıkacacağını, bunun bilgisayarların işlem kapasitelerinde büyük artışlar yaratacağını, üretim maliyetlerinin ise aynı kalacağını, hatta düşme eğilimi göstereceğini öngören deneysel (ampirik) gözlem. 1965 yılında, "mikroişlemciler içindeki transistör sayısı her yıl iki katına çıkacaktır" diyen Moore, daha sonraları 1975 yılında bu öngörüsünü güncellemiş ve her iki yılda bir iki katına çıkacak şekilde düzeltmiştir. Moore "18 ayda bir" ifadesinin de kendisi tarafından söylenmediği konusunda da ısrar etmiştir. Kendisi tarafından hiçbir zaman yasa olarak tanımlanmayan ifadesi, Kaliforniya Teknoloji Üniversitesi profesörü ve yüksek ölçekli indirgeme konusunun öncülerinden biri olan Carver Mead tarafından bu şekilde adlandırılmıştır. Sözün ilk söylendiği 1965 yılından bu yana bu yasa çoğunlukla geçerli olmuştur. Yasa temel olarak bir tümleşik devrenin fiziki boyutunun devreyi oluşturan transistör sayısının karesiyle değiştiği anlamına gelir. Örneğin tümleşik devre bünyesindeki transistör sayısı iki katına çıkarsa devrenin boyutu dört katına çıkar. Optik litografi yöntemi ile üretilen tümleşik devrelerde günümüzde silisyum yongalar üzerinde 65 nanometre (1 nanometre = 10m) boyutuna kadar büyüklüklerde, yani yaklaşık olarak 600 silisyum atomu boyutunda yapılar oluşturulabilmektedir. Kullanılan morötesi ışık dalga boylarının, atom fiziksel boyutlarının sınırlılığı ve küçük yapıların yüksek frekanslarda çalıştırılmasında ortaya çıkan çalışma düzensizlikleri, yeni bir tümleşik devre teknolojisi geliştirilemez ise Moore yasasının kısa bir süre içerisinde geçerliliğini yitireceğini göstermektedir. Gordon Moore, 13 Nisan 2005 tarihinde kendisi ile yapılan bir söyleşide, öngörüsünün kısa bir zaman içinde geçerliliğini yitirebileceğini ifade etmiştir. Nisan 2005'te Intel firması 19 Nisan 1965 tarihli "Electronics Magazine" dergisi sayısını satın almak için 10.000 ABD Doları teklif etmiştir. Sütçüler (anlam ayrımı) MeriÃ§, Edirne Meriç, Marmara Bölgesinin Trakya kesiminde, Edirne iline bağlı ilçe ve ilçe merkezi kasaba. Meriç ilçesi doğu ve güneydoğuda Uzunköprü, güneyde İpsala ilçeleri, batı ve kuzeyde de 56 km'lik bir sınırla Yunanistan ile çevrilidir. İlçe, adını Meriç Irmağı'ndan almakta ve 2 belde ile 21 köyden oluşmaktadır. İlçenin doğal sınırlarını güneydoğu ve güneyde Ergene Irmağı, batı ve kuzeyde de Meriç Irmağı çizer. İlçe toprakları bu akarsular arasındaki dalgalı düzlükler ve ovalardan oluşur. Deniz seviyesinden yüksekliği, ortalama 34 metre'dir. En yüksek noktası 133 m'dir. Bugünkü ilçe toprakları, 1361'de Osmanlıların eline geçti. Balkan Savaşları'na (1912-1913) kadar bugünkü ilçe topraklarının bir kısmı Sofulu'ya (Yunanca; "Souflion"), diğer bir kısmı da Uzunköprü'ye bağlıydı. Sofulu'nun elden çıkmasından sonra, bölge 1913'te Kavaklı adıyla ilçe yapıldı, 1919'da da Uzunköprü kazasına bağlandı. 1930'lara kadar Kavaklı ve Kavak adlarıyla anılan Meriç 1920'den 1922'ye değin Yunan işgalinde kaldı. 1936'da Büyük Doğanca köyü ilçe merkezi oldu, ilçenin Kavaklı olan adı da Meriç olarak değiştirildi. Meriç Belediyesi 1930'da kurulmuştur. İlçe halkı geçimini tarımdan sağlar.Yetiştirilen başlıca tarımsal ürünler pirinç, buğday, ayçiçeği, şeker pancarı ve baklagillerdir. Az miktarda elma, üzüm, armut, susam ve arpa yetiştirilen ilçede hayvancılık da yapılır. İlçede çeltik atölyeleri ile peynir imalathaneleri vardır. İlçe halkının geleneksel el sanatı sepetçiliktir. Az gelişmiş, sürekli olarak göç veren ve küçük bir sınır yerleşmesi olan Meriç kasabası, il merkezi Edirne'ye 89 km uzaklıktadır. Divlit Yanardağı Divlit Yanardağı, Kula volkanizması, Ege Bölgesi'nin doğudan batıya uzanan en büyük tektonik çukurlarından "Gediz Oluğu" üzerinde yer alır. Dolayısıyla buradaki ilginç yeryüzü biçimlerinin oluşumunda volkanik faaliyetler, tektonik hareketler, akarsu ve atmosfer olayları etkilidir. Özellikle Kaplan ve Sandal köyleriyle Kula ilçesinin kuzeyinde yer alan volkan konileri,eski volkan yapıları,lav platoları, lav akıntıları, korniş, volkanik ve göl tortulları üstünde kırgıbayır ve peribacaları görülür. Salihli'den Demirci'ye uzanan yola girip kuzeydoğuya doğru yaklaşık 25 kilometre gittikten sonra, Demirköprü Baraj Gölü'nün kıyısında biri büyük, diğeri küçük iki volkan konisi görülür. Yöre halkının "Çakallar Tepesi" ya da "Divlittepe" dediği büyük koniyle yaklaşık 1 kilometre ötesindeki "Küçük Divlit" baraj gölünün mavi sularıyla ilginç bir görünüm oluşturur. Yamacında terk edilmiş Çakallar köyünün bulunduğu tepe, Kula volkanizmasının en genç oluşumudur ve bu alanda günümüzden 10-12 bin yıl önce yaşamış insanlara ait ayak izleri bulunur. (Kula, Manisa) Melpomene Melpomene ("şarkı söylemek"), Yunan mitolojisinde müzlerden ("musalardan") yani ilham perilerinden biri. Trajedinin ilham perisidir. Genelde trajik bir maske, nadiren bir bıçak tutarken resmedilir. Sık sık "cothurnus" (dönemin trajedi oyuncuları tarafından giyilen bir tür bot) giyerken resmedilir. Polymnia Polymnia veya Polyhymnia (""birçok şarkı""), Yunan mitolojisindeki müzlerden ("musalardan") yani ilham perilerinden biri. Polymnia kutsal ilahilerin, hitabetlerin ve dansların ilham perisidir. Bazen geometrinin, meditasyonun ve tar覺m覺n ilham perisi olarak da an覺l覺r. Ciddi bir yüz ifadesiyle, uzun giysiler içinde tasvir edilir. YÄ±lankale Yılankale, (Ermenice: Լևոնկլա) Ceyhan'a 13 km mesafede E-5 karayoluna 3 km'dir. Çok sarp bir tepe üzerine Ceyhan Ovası'na tamamen hakim şekilde kurulan bu kale Kilikya Ermeni Krallığı döneminde Kral I. Levon tarafından yaptırılmıştır. Yöre halkı tarafından Şahmeran kalesi olarak da adlandırılmaktadır. Yılankale Orta Çağ'da Çukurova'nın Haçlı Seferleri döneminde 12. yüzyılda Ceyhan Nehri kenarındaki hakim tepeye yaptırılmıştır. Hem ovayı hem de tarihi İpek yolunu kontrol etmiş, bulunduğu doğal kaynaklarla bütünleşmiştir. Sağlam surları kale meydanına, üç kapıdan sonra ulaşılabilmesi ve kapıları birbirine bağlayan portatif merdivenlerin kullanılmış olması ile fethedilmesi çok güçleştirilmiş. Ramazanoğlu Beyliği döneminde 1357'den itibaren terk edilen kalenin adı Kovara iken ünlü Türk gezgini Evliya Çelebi 17. yüzyılda yörede Şahmaran Efsanesi'nden dolayı Şahmaran Kalesi adını vermiş. Daha sonra Yılankale adını alan kale Anavarza, Tumlu ve Kozan Kalelerinin görüş ve alanı içinde yer alıyor. Arkeolog Edwards, Yılan Kale'nin planı üç avluya ayırarak incelemiştir. Edwards'a göre, daha alt kısımda bulunan iki avlu, güneydoğudaki kanadı korumak amacıyla tasarlanmıştır. Son derece zeki biçimde tasarlanan ve yerleştirilen surlar ile burçlar, dik yamaçların da yardımıyla saldırıyı oldukça güçleştirmektedir. Avluların her birinin tek bir giriş kapısı vardır. Üstte kot farkı zeminden biraz daha yükseltili, korunaklı bölüme, her yönden birer merdivenle ulaşılabilmekte ve her yöne gidiş geliş kolay olmaktadır. Bu kısım en geniş ve yoğun biçimde savunulan birimi oluşturmakta ve garnizona ev görevi yapmaktadır. En yüksek ve en kuzeydeki birimlerinde sarnıçların büyük bir kısmı ve bir şapel bulunmaktadır. Yılan Kale'nin güneye bakan bir demir kapısı vardır. Kalenin beden duvarları adeta dantel gibi işlenmiştir. Yapı üzerinde Bizans, Haçlı ve Ermeni onarımlarına ait duvar kalıntıları göze çarpar. Ermeni onarımları, pervaz, pencere ve kapı üstü tonozlarında kendini gösterir; bu onarımları belgeleyen bir Ermeni yazıtı da yapı üzerinde mevcuttur. Ceyhan Nehri kıyısında Misis'in kuzeydoğusundadır. Dört cepheli olan kalenin çevresi 700 metredir. Araları mazgallı olan sekiz burç ikişer katlıdır. Sarp kayalar üzerine yapılmış olan kalenin önemli bir sanat değeri vardır. Yol tarafında yukarı doğru açılan büyük bir kapısı olup, burası mazgallarla korunur. Kapıdan düz bir meydan olan kale iç sahasına girilir. Buradan gitmek istenilen yere düzgün merdivenlerle ulaşılır. Kazankaya Kalesi Kazankaya Kalesi, Ceyhan'a 15 km uzaklıkta Kurtkulağı Kasabasının 1 km kuzeyindedir. İlk başlarda Fransız ordularının karargahı olarak bilinen Kazankaya Kalesi harabelerinin bulunduğu yerin ağaçlandırılması ile halka açık mesire yeri haline getirilmiştir. Yıldız Savaşları: Bölüm I - Gizli Tehlike Yıldız Savaşları: Bölüm I - Gizli Tehlike, Star Wars (Yıldız Savaşları) serisine ait 1999 yılı yapımı bir bilimkurgu filmidir. George Lucas tarafından yazılmış ve yönetilmiştir. Yapım sırasına göre serinin dördüncü filmi, hikâyenin kronolojik sıralamasına göre ilk filmidir. Film 19 Mayıs 1999 tarihinde vizyona çıkmıştır. Barışçıl ve silahsız bir gezegen olan Naboo ayrılıkçı Ticaret Federasyonu tarafından Cumhuriyet tarafından alınan vergileri protesto bahanesi ile kuşatılmıştır. Cumhuriyetin yüce başkanı Valorum tarafından barış elçisi olarak iki Jedi konu ile ilgilenmeleri için görevlendirilirler. Qui-gon Jinn ve onun Padawanı Obi-wan Kenobi Ticaret Federasyonu'nun başkanı Nute Gunray ve yardımcısı Rune Haako'yu beklerken bir Sith lordu olan Darth Sidious tarafından aldıkları emirle öldürülmek istenirler. Sonrasında Jedilar tarafından niyetleri anlaşılan Ticaret Federasyonu, Naboo'nun galaksi ile iletişimini keserek işgale başlar. Ateş hattını terk eden iki Jedi kaçmayı sürdürür. Burada işgalden kaçarken Jar Jar Binks adında bir Gunganlı ile karşılaşırlar. Jar Jar Binks'e işgal konusunu anlattıklarında Jar Jar onları sular altındaki kovulduğu ülkesi Otoh Gungaya götürmeyi kabul eder. Fakat Jar Jar sakarlıkları yüzünden şehirden kovulmuştur. Şehre girdiklerinde hemen yakalanarak ülkenin başkanı Boss Nass önüne çıkarılırlar. Qui-gon burada Boss'a Naboo'da olanları anlatır fakat istediği yardımı alamaz. Jedi'ların zayıf zihinlere dilediklerini söyletme ve yaptırma yeteneğini kullanır ve şehirden çıkmak için bir taşıt verilmesini sağlar. Gunganların geleneklerine göre hayat borcu olduğu için Jar Jar da, onları Naboo'nun başkenti Theed'e giderken üzere rehber olmasını için Qui-gon'un yanına verilir. Qui-gon Jinn ve Padawanı Obi-wan Kenobi Naboo kraliçesi Amidala'yı korumak için Naboo gezegeninin yüzeyine çıkarlar. Kraliçe Amidala'ya ulaştıklarında kendisinin Federasyon tarafından ele geçirilmi olduğunu görürler. Qui-gon ve Obi-wan kraliçeyi ve yanındakileri kurtararak bir gemi ile Naboo'yu terk eder. Coruscant'a gitmek için gezegenden ayrılacakları sırada aldıkları hasar yüzünden zor durumda kalırlar ama bir astro droid olan R2-D2 tarafından hasarına rağmen geminin enerjisi yeniden aktif hale getirilerek yollarına devam edebilirler. Yine de uzun süre havada kalmaları imkânsızdır. Yakındaki Federasyon'un kontrolünün fazla hissedilmediği izbe gezegen Tatooine'e inerler. Tatooine gezegeninde Qui-gon yanına R2-D2, Jar Jar Binks ve kraliçenin isteği doğrultusunda nedimelerinden Padme'yi alarak geminin onarılması için gerekli parçalarını bulmak için şehirdeki bir hurdacı dükkânına giderler. Hurdacı Watto geçerli paraları olmamasından dolayı istedikleri parçaları onlara vermez. Bu arada Padme Watto'nun kölesi olan küçük bir çocukla, Anakin Skywalker, ile tanışır. Qui-gon Jinn, Obi-wan Kenobi'la takas için değerli bir şeyleri olup olmadığı konusunda haberleşir. Sonuç olumsuzdur. Çünkü gezegeni ani biçimde terk etmişlerdir. Başka bir yol denemek zorundadırlar. Şimdilik gemiye dönme kararı verirler. Jar Jar Binks başını belaya sokar ama eve dönmekte olan Anakin olay büyümeden ortamı yatıştırır. Qui-gon Jinn ona tesekkür eder. Anakin Qui-gon Jinn'in ışın kılıcını fark eder. Bu sırada baş gösteren kum fırtınası üzerine Anakin yeni dostlarını evine davet eder. Konuklar kendilerini Anakin'in annesi Shmi Skywalker'a tanıtırlar. Anakin Padme'ye hurdalardan yaptığı protokol droidi olan C-3PO'yu gösterir. Yemekte Anakin özgür olduğunu gördüğü rüyasından söz eder. Qui-gon Jinn ona göre kurtarıcı olmak üzere gelmiştir. Bunun üzerine Jedi Master çocuğa gerçeği anlatır ve gemi konusundaki problemden de söz eder. Anakin birkaç gün sonra yapılacak Pod yarışında gerekli parayı kazanabileceklerini söyler. Gezegende bunu yapabilen tek insandır. Qui-gon yarışlara katılabilmenin Jedi reflekslerine sahip olmayı gerektiğini söylediği genç Skywalker daki "Güc'ün" etkisini fark etmiştir. Qui-gon, Watto ile Anakin'in pod yarışlarında yarışmasını eğer kazanırsa gerekli parçaları almak için bir anlaşma yapar. Bu anlaşmanın gizli bir maddesi de Anakinin özgürlüğüdür. Qui-gon Anakin'in kan örneğinden yaptığı testte kanında daha önce görülmemiş miktarda midi-kloryan olduğunu fark eder ve onun Jedi efsanelerindeki seçilmiş kişi olabileceğini hisseder. Anakin, zorlu pod yarışı sonunda birinci olur ve özgürlüğünü kazanır. Qui-gon ile birlikte Corusacant'a gelecek ve orada Jedi olabilmek için eğitilecektir. Fakat bu çok sevdiği annesinden ayrılmasını gerektirecektir. Küçük çocuk için kolay bir seçim olmaz ama annesi onu cesaretlendirir. Son kez sarılarak oğluna veda eder. Darth Sidious'un çırağı Darth Maul gemiye binecekleri sırada Qui-gon'un önüne çıkar ve onunla bir ışın kılıcı duellosu yaparlar. Bu sırada Obi-wan gemiyle hocasını da alarak uzaklaşır. Coruscant'ta onları Naboo Senatörü Palpatine ve yüce Başkan Valarum karşılar. Kraliçe Amidala, Palpatine'den Valarum'un Naboo'yu kurtarmak için güç kullanamayacak kadar aciz olduğunu öğrenir. Palpatin tarafından onun başkanlığının tekrar gözden geçirilmesi gerektiğine inandırılır. Senatodaki oturumda söz alan Kraliçe Amidala gerçekten de zor durumda olan Naboo için karar veremeyen Valarum'un başkanlığının fesh edilmesi ve yerine yeni bir Şansölye seçilmesini oylamaya sunar. Bunlar olurken Jedi'lar Jedi tapınağında Anakin'i test etmektedirler. Anakin'in güç üzerindeki becerisi tartışılmazdır. Fakat Usta Yoda Anakin'in içindeki anne özlemini (bağlanmanın, kıskançlığı kıskançlığın öfkeyi öfke ise karanlık yola götürdüğü için) tehlikeli bulmaktadır. Qui-gon Anakin'in jedi olarak eğitilmesi konusunda ısrarcıdır. Yine de konsey isteğini reddeder. Bu sırada Jar Jar ile konuşurken Gunganlar'ın ordusu olduğunu öğrenen Kraliçe Amidala Senatonun bu konuda bir şey yapamayacağını anlayıp ülkesini korumaya karar verir. Jedi konseyi Kraliçe Amidala'yı korumak için Qui-gon ve Obi-wan'ı görevlendirirler. Naboo'ya vardıklarında Jar Jar, Gunganlarla konuşmaya gönderilir fakat Gunganlar şehirde değildirler. Bunun üzerine Jar Jar Kraliçeyi ve Jedi'ları Gunganların özel gizlenme yerlerine götürür. Burada Kraliçe Boss'u ikna etmeye çalışırken arkasında duran nedime Padme onun sözünü keser ve aslında kraliçenin kendisi, konuşanınsa sadık dublörü olduğunu açıklar ve içinde bulundukları zor durumda kendilerine yardım etmelerini ister. Yaptığı konuşma sonunda Gunganlar Naboo için savaşmaya ikna olmuştur. Savaşın başladığı sırada iki Jedi ve Amidala beraberindekilerle saraya doğru ilerlemeye başlar. Fakat burada karşılarına Darth Maul tekrar çıkar. Qui-gon ve Obi-wan Darth Maul'la duello etmek üzere geride kalırlar. Bu sırada gemide bıraktıkları Anakin gizlenmek için girdiği gemiyi çalıştırır ve yanında r2-d2 olduğu halde otomatik pilotta Droid kontrol gemisine doğru gitmeye başlar. Qui-gon Darth Maul'un çift taraflı ışın kılıcından aldığı darbe sonucu ölür. Düelloya Obi-wan devam eder ve çetin bir savaş sonunda Darth Maul'u öldürmeyi başarır. Aynı sıralar Anakin, Yıldız Savaşçısı ile droid kontrol gemisinin içerisine girmiş ve yaptığı atışlar sonucunda Droid kontrol gemisini yok etmiştir. Droid kontrol gemisi patlayınca Naboo'da savaş halinde ve Gunganları kıstırmış durumda olan Droid ordusu devre dışı kalır. Böylece yenilgi halindeki Gunganlar savaşı kazanır. Naboo kurtulmuş olur. Ticaret Federasyonu'nun başkanı ve yardımcısı tutuklanır. Bu sırada yapılan seçimle Palpatine Başkan olmuş ve Cumhuriyet için barış ve demokrasiyi koruyacağına söz vermiştir. Jedi konseyinin onayı ile Anakinin eğitimini Obi-wan Kenobi üstlenir ve onu padawanı olarak alır. Büyük efsanenin tam 20 yıl sonra yeni bölümünün çekilmesine karar verildikten sonra 1994 yılının Nisan ayında artist seçimleri başladı. Ön çalışmalar sonrasında 1995 yılı başlarında Robin Gurland tarafından casting çalışmaları başladı. 1995 yazında ise beklenmedik bir gelişme oldu ve animasyon grubu 25 dakikalık bir Pod racer sahnesi hazırladı. Filmin temel taşlarını oluşturması düşünülen pod yarışlarının ilk fikirleri ve görüntüleri bu dönemde ortaya çıktı. 1996 yılında lokasyon ve rapor çalışmalarının ardından 1997 yılının başında ILM tarafından ilk yaratık tasarımları start aldı ve 1997 yazında İngiltere'de Leavesden stüdyolarında film çalışmaları için George Lucas üstelik birkaç ay öncesine kadar yeni bir Star Wars filmi çekmeyeceğini beyan etmesine rağmen motor dedi. Aynı yılın yaz aylarında İtalya'nın Caserta bölgesinde Naboo ve Tunus çöllerinde Tatooine çekimleri yapıldı.Tunus'ta yapılan çekimlerde her ne kadar ekip bir çöl fırtınasına tutulup çekim süreleri gecikse de, yıl sonuna doğru tekrar İngiltere'ye dönülerek ikinci etap çekimler için hazırlıklar Rick Mc Allum tarafından başlatıldı , 1998 yılı başında ise ikinci etap start aldı. Her şey oldukça keyifli sürüyor internet üzerinden Star Wars hayranları film çekimlerini ve ilginç bilgileri her aşamada takip ediyor ancak yine de o Lucas'ın çileden çıkartıcı gizlilik ilkeleri nedeniyle de yeni filmin tüm ayrıntılarına ulaşamamanın üzüntüsünü yaşıyorlardı. Bu dönemlerde fanların en çok görmeyi istediği şey Tunus'taki sete gizlice girip film çekimlerinde tüm güvenliği aşmayı başararak çöldeki Darth Maul - Qui Gon ışın kılıcı savaşından bir kare çekmeyi başaran Star Wars hayranı bir gencin internette yayınladığı bu tek karelik resimdi. Filmin Artist kadrosu oldukça zengin son dönemlerim deyim yerindeyse prim yapmış isimlerimden oluşuyordu, Liam Neeson'ı bir Jedi Şovalyesi olarak hayal etmek bile olağanüstü bir şeydi, Natalie Portman, Ewan Mc Gregor ve Jedi konseyi üyesi Mace Windu rolünde Samuel Jackson. 25 Eylül 1998'de Filmin adı resmen açıklandı. Episode I - The Phantom Menace yeni Star Wars Filminin adıydı.Ekim ayında ise John Williams bir kez daha orkestranın başına geçiyor ve yeni Star Wars filminin soundtrack'i için notalar arasında gizemli bir yolculuğa çıkıyordu. 10 Kasım'da ilk poster konsepti tam bir hafta sonra da ilk fragman izleyicilerin beğenisine sunuluyordu. İnternete bağlı olan herkes bu fragmanı izleyip filmin gösterime gireceği günü daha bir sabırsızlıkla beklemeye başlamıştı. Bu arada filmin seslendirmeleri ve ses efektleri de son halini alıyor ve dijital kayıtlar başlıyordu.Ekipteki herkes o kadar yaratıcı ve hayal gücü o kadar kuvvetliydi ki bakın ses dizaynırı Ben Burrt ışın kılıcı seslerini yaratırken nasıl bir yol izlemiş." Işın kılıçlarının sesi tıpkı daha önceki filmlerdeki gibi olacaktı Obi Wan ve Qui-Gon'un kılıçları önceki filmlerdeki ile hemen hemen aynı olarak üretildi, ancak Darth Maul'un kötülük dolu ruhunu yansıtması için ışın kılıcının sesini de biraz farklı tasarladık bu sesin nasıl olacağını düşünürken tamamen tesadüfen bozuk bir mikrofon kablosu ile yanmış bir TV tüpünden çıkan sesi dijitize ederek Darth Maul'un ışın kılıcının sesini elde ettik." Ekipte diğer departmanlarda boş durmuyor yeni film için yepyeni ırklar (Jar-Jar'ın ırkı Gungan'lar gibi) ve yepyeni uzay gemileri üretiyorlardı. Bu arada Mc Gregor ve Neeson'da sıkı şekilde dersler alarak usta bir eskrimci kadar kılıçla dövüşme sanatını