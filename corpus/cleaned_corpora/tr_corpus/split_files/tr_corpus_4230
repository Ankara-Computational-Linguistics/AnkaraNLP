üzere olan Vali'nin yanına gelen Lilly, Vali'nin başına bir el ateş ederek onu öldürür. Bir sonraki bölümün açılış sahnesinde Michonne hapishaneden kaçmaya çalışırken Vali'nin cansız bedeni yerde yatarken görüntülenir. Vali karakteri, İngiliz oyuncu David Morrissey tarafından canlandırılmaktadır. Dizinin üçüncü sezonunda Vali karakterinin aldığı yönelim hakkında ne düşündüğü sorulduğunda Glen Mazzara, bu soruya Vali'nin narsist biri olduğu, kendisini medeniyetin kurtarıcısı olarak gördüğü ve hedeflerine ulaşmak için ne gerekiyorsa yapmaya hazır birisi olduğu yönünde cevap verir. Vali'nin aylak kızı Penny, dizide çok az görünmesine rağmen önemli bir role sahiptir. Vali, gizlice Penny ile ilgilenmekte, "Say the Word" isimli bölümde gösterildiği üzere dairesinde ona bakmaktadır. Vali, her gün Penny'nin saçını taramakta, ona şarkılar söylemekte ve Michonne'a onun acı çekmemesi gerektiğini söyleyerek Penny'nin çok ama çok kötü bir hastalığa yakalanmış birisi olduğuna inandığını belirtir. Vali'nin televizyon dizisindeki göz bandı, çizgi romandaki göz bandının takıldığı gözün aksine diğer gözüne takılıdır. Karaca Adası Karaca Adası, Ege Denizi'nde bulunan Türkiye'ye bağlı ada. İdari olarak Muğla'nın Marmaris ilçesine bağlıdır. Gökova Körfezi'nde bulunmaktadır. Karaca Köyü'ne 500 metre (0,270 deniz mili) ve Karacasöğüt Mahallesi'ne (Karacasöğüt Yat Limanı’na) 1 km. (0,540 deniz mili) uzaklıkta bulunmaktadır. Söz konusu adanın 316.000 m2 müstakil tapulu, 65.000 m2 orman mülkiyetinde toplam 381.000 m2 yüzölçümü vardır. Zeytin ağaçları ile kaplı, üzerinde birkaç yıkık bina bulunan adanın, anakaraya yakınlığı, düzgün bir topografyaya sahip olması, dalış yapanların tercih etmeleri gibi özellikler zenginlikleri olarak ifade edilmektedir. Toplam 4 parselden oluşan adanın tek sahibi vardır. Ömer Kandemir (1993 doğumlu futbolcu) Ömer Kandemir (d. 3 Temmuz 1993 Konak), Türk futbolcu. Defans pozisyonunda görev almakta olup, 1. Lig takımlarından Bandırmaspor'da forma giymektedir. Futbola Giresunspor'da başlayan oyuncu Giresunspor forması ile 13 maça çıkmıştır. 2013-14 sezonunda 1. Lig takımlarından Denizlispor'a transfer olmuştur. Bu takımda 42 maça çıkan oyuncu, 2014 yılında Antalyaspor'a transfer olmuştur. Harun Tutum Harun Tutum (d. 23 Ağustos 1992) Türk futbolcudur. 3. Lig takımlarından Bergama Belediyespor'da kiralık olarak forma giymektedir. Futbol'a doğduğu kentinde takımı olan Boluspor'da başlamıştır.2014-15 sezonunda Bergama Belediyespor'a kirlanmıştır. 2013-14 sezonunda A2 takımı ile 16 maça çıkıp 1 gol kaydeden oyuncu 3 kez ise sarı kart görmüştür. Ahmet Kulabaş Ahmet Kulabaş (d. 8 Ekim 1987 Esslingen, Almanya) Alman - Türk futbolcudur. ATSV Erlangen'de forma giymektedir. Futbol'a Almanya Batı Bölgesi takımlarından olan Eintracht Trier'de başlamıştır.Eintracht Trier'de 5 maça çıkıp 5 gol kaydeden gurbetçi futbolcu 2013-14 sezonunda Almanya 3. Lig takımlarından Wacker Burghausen'a transfer olmuştur.Wacker Burghausen'da 22 maça çıkıp 3 gol kaydetmiştir.2014 sezonunda ise 1. Lig ekiplerinden Boluspor'a transfer olmuştur. Ä°sa Demir İsa Demir (d. 12 Eylül 1985 Södertälje, İsveç) İsveçli - Türk futbolcudur. Superettan takımlarından Assyriska Föreningen'de forma giymektedir. 2011'de Syrianska FC'de profesyonel futbola başlayan oyuncu Syrianska FC forması ile 2014'e kadar 66 kez maça çıkıp 4 gol kaydetmiştir.2014'te 1. Lig takımlarından Boluspor'a transfer olmuştur. Muhammed Enes YÄ±lmaz Muhammed Enes Yılmaz (d. 4 Ağustos 1996 Sivas) Türk futbolcudur. 3. Lig takımlarından 24 Erzincanspor'da forma giymektedir. 2014-15 sezonunda A takıma yükselmiştir. 2013-14 sezonunda Boluspor A2 forması ile A2 liginde 25 maça çıkıp 24 gol kaydetmiştir.Gösterdiği performans ile 2014-15 sezonunda A takıma yükselmiştir. Çağlar Akbaba Çağlar Şahin Akbaba (d. 17 Mart 1995 Konak, İzmir) Türk kaleci.2019/20 sezonunun başından beri Bursaspor'da forma giymektedir. Şu anda piyasa değeri 425 bin avro dur. 2013'te A takıma yükselen oyuncu 2013-14 sezonunda 3 maça çıkmıştır. 2014-15 sezonunda ise 2 maça çıkan oyuncu yaptığı kurtarışlar ile adından söz ettirmiştir. Kariyerinin ilerleyen yıllarında sırasıyla; Elazığspor'da (2015-2017 yılları arasında kiralık olarak), Kardemir Karabükspor'da(2017-2018 sezonunda), Adana Demirspor'da(2018-2019 sezonunda) oynadı. Günümüzde kariyerini Bursaspor A takımında sürdürmektedir. 2013-14 sezonunda A2 forması ile 11 maça çıkan oyuncu 2014-15 sezonunda ise Bucaspor U21 forması ile 1 maça çıkmıştır. Bilal Akgüvercin Bilal Akgüvercin (12 Temmuz 1992 Brilon, Almanya) Türk futbolcudur. 1. Lig takımlarından Bucaspor'da forma giymektedir. 2014-15 sezonunda Bucaspor U21 forması ile 6 maça çıkıp 3 gol kaydedince aynı sezon A takıma yükselmiştir. Abdullah Balıkuv Abdullah Balıkuv (d. 17 Ekim 1994 Emet, Kütahya) Türk futbolcu. 1. Lig takımlarından Bucaspor'da forma giymektedir. 2013'te A takıma yükselmiştir. 2013-14 sezonunda Bucaspor A2 forması ile 15 maça çıkıp 2 gol kaydetmiştir.2014-15 sezonunda ise Bucaspor U-21 forması ile 2 maçta 1 gol kaydetmiştir. Kemal Mert Özyiğit Kemal Mert Özyiğit (d. 8 Haziran 1994 Aydın), Türk kaleci. 1. Lig takımlarından Bucaspor'da forma giymektedir. Futbola Aydınspor 1923' te başlayan Özyiğit, 2008 yılında Bucaspor'a amatör transfer oldu. 2012'de Bucaspor'da profesyonelliğe geçiş yaptı. 2012 yılında Bucaspor ile profesyonelliğe geçen Özyiğit, 2012-13 sezonunda A2 liginde 15 maça çıktıktan sonra, 12.05.2013 tarihindeki Denizlispor deplasmanında ilk 1. Lig maçına çıktı. 2014-15 sezonunda 1. Lig'de iki maça çıktı. 2015-16 sezonundan itibaren 1. Lig' de oynamaya başlamıştır. Hasan Kaşıkara Hasan Kaşıkara (d. 13 Şubat 1995 Sivas) Türk futbolcudur. 2. Lig takımlarından Aydınspor 1923'te kiralık olarak forma giymektedir. 2014-15 sezonunda ise Aydınspor 1923'e kiralanmıştır. 2013-14 sezonunda 26 maça çıkıp 17 gol kaydetmiştir. Tanıma Tenfiz Tanıma Tenfiz Davası, Yabancı bir ülkede verilen kararın Türkiye'de de geçerli olabilmesi için açılan dava türü. Tanıma ve Tenfiz davasını açmadan Yabancı ülkede alınan kararın Türkiye'de bir geçerliliği olmaz. Bu belgeler ile birlikte Türkiye'de tanıma ve tenfiz davası açılabilecektir. Boşanma Davası Kararının Türkiye'de geçerli olabilmesi için yine kararın kesinleşmiş olması gerekmektedir. Kesileşen bu kararın Türk Hukukuna aykırılık teşkil etmediği görülürse Türk Mahkemelerinde de tanınacak ve geçerli olacaktır. Bu sebeple Yabancı ülke mahkemelerinde boşanmış olan Türk vatandaşlarının Türk Mahkemelerinde tanıma tenfiz davası açmaları zorunludur. Aksi halde Türk Nüfus kayıtlarında evli olan kayıt düzeltilemeyecektir. Boşanmaya ilişkin tanıma tenfiz davaları Türkiye'de Boşanma Davalarına bakmakla görevli olan Aile Mahkemelerinde açılmalıdır. Aile Mahkemesi olmayan yerlerde ise Asliye Hukuk Mahkemeleri görevlidir. Davanın açılacağı yer ise tarafların ikamet ettikleri ya da nüfus kayıtlarının olduğu yer mahkemleridir. Türkiye'de ikametleri yok ise Ankara, İstanbul ve İzmir Mahkemeleri görevlidir. Yurt dışında verilmiş yabancı bir mahkeme kararların, resmi bir merci tarafından verildiğini izah eden işlemdir. Lahey anlaşmasını imzalayan ülkelerden alınan kararlarda “apostille” onay yerine geçer. Türk mahkemeleri karar üzerinde konsolosluk onayı ya da apostille görmeden tanıma kararı vermez. Tanıma ve Tenfiz Davasında Apostil Nedir ? UYAR KABA, Kübra. "Tanıma Tenfiz Davası". Tanıma ve Tenfiz Davası. 24 Eylül 2016 tarihinde kaynağından arşivlendi. Erişim tarihi: 1 Aralık 2013. Uluslararası Türk Akademisi Uluslararası Türk Akademisi (UTA) (, , , , ) 25 Mayıs 2010'da Kazakistan'ın başkenti Nur-Sultan'da kurulan bilimsel araştırma merkezi. Başlangıçta Türk Akademisi A.Ş. adı altında Kazakistan Cumhuriyeti Eğitim ve Bilim Bakanlığı'na bağlı olarak kurulan akademi, 23 Ağustos 2012'de Bişkek'te gerçekleştirilen Türk Dili Konuşan Ülkeler İşbirliği Konseyi II. Zirvesi'nde uluslararası akademi statüsüne kavuşmuştur. Uluslararası Türk Akademisi'nin başkanı Prof. Dr. Darhan Kuandıkoğlu Kıdırali'dir. 3 Ekim 2009'da Azerbaycan'ın Nahçıvan şehrinde yapılan Türk Dili Konuşan Devletler Başkanlarının IX. Zirvesi'nde Kazakistan Cumhurbaşkanı Nursultan Nazarbayev Türk dünyası ile ilgili araştırmalar yürütmekle görevli uluslararası bir araştırma merkezi kurmayı önerdi. 28 Mayıs 2010'da Kazakistan'ın başkenti Nur-Sultan'daki Barış ve Uzlaşma Sarayı'nda Türk Akademisi oluşturuldu. Araştırma merkezinin açılış törenine Kazakistan Cumhurbaşkanı Nursultan Nazarbayev ve dönemin Türkiye Cumhurbaşkanı Abdullah Gül ile birlikte ABD, Rusya (Tataristan, Başkurdistan, Çuvaşistan, Yakutistan), Özbekistan, Kırgızistan ve Ukrayna devletlerinin türkolog uzmanları katıldı. Kırgızistan'ın başkenti Bişkek'te 22-23 Ağustos 2012 tarihinde düzenlenen Türk Dili Konuşan Ülkeler İşbirliği Konseyi II. Zirvesi'nde Kazakistan Cumhurbaşkanı Nursultan Nazarbayev, Türkiye Cumhuriyeti Cumhurbaşkanı Abdullah Gül, Kırgızistan Cumhurbaşkanı Almazbek Atambayev, Azerbaycan Cumhuriyeti Başbakanı Artur Rasizade Türk Akademisine uluslararası statü verilmesi konusunda bir anlaşma imzaladı. Onay işlemlerinin tamamlanmasını takiben, 2010 yılından itibaren Nur-Sultan'da Kazakistan Cumhuriyeti Eğitim ve Bilim Bakanlığına bağlı olarak çalışmalarını yürüten Türk Akademisi, 28 Ağustos 2014 tarihinde uluslararası statü kazandı. Böylece, Türk dili konuşan dört devlet tarafından kurulan araştırma merkezi, çalışmalarını "Uluslararası Türk Akademisi" adı altında sürdürmeye başladı. "Dil, edebiyat, kültür, bugünkü eski çağlardan Türk halkının tarihi üzerine araştırmalar üstlenerek ve yerli kaynaklar temelinde Türk medeniyetinin insanlık medeniyetine katkısını tespit ederek Türk dünyası ile ilgili akademik çalışmaları koordine eden eşsiz bir merkez haline gelmek.". "Türk halklarının bilimsel kuruluşlarına bilim ve eğitim konusunda yardımcı olmak, Türk dilini konuşan Ülkelerdeki aydınların girişimlerine destek vermek ve onları düzenli olarak bir araya getirmek." Uluslararası Türk Akademisi araştırma kurumları ve Türkolojik merkezler ile yaklaşık 40 memorandum imzaladı. Liste, Macar Ulusal Bilimler Akademisi ve araştırma merkezleri, Kırgız Cumhuriyeti Ulusal Bilimler Akademisi, Azerbaycan Ulusal Bilimler Akademisi, Moğolistan Bilimler Akademisi ve araştırma kurumları ve Rusya Bilimler Akademisi araştırma merkezlerini içermektedir. Ayrıca, Akademi Güney Kore, ABD ve Türkiye'nin en iyi üniversiteleri ile derin ilişkileri vardır. Neredeyse 100 yabancı Türkolog-akademisyen ile bir takım olağanüstü projeler yürütülmektedir. Uluslararası Türk Akademisi Türk Keneşi, TURKPA, Türksoy, ve İslam Tarih, Sanat ve Kültür Araştırma Merkezi (IRCICA) ile ortaklıklar kurmuştur. Akademik Konseyi Uluslararası Türk Akademisinin yüksek organıdır. Kurum her üye devletten bir temsilci, Türk Akademisi Başkanı ve Başkan Yardımcılarından oluşan Akademik Konsey tarafından yönetilmektedir. Başkan dört yıllık bir dönem için üye devletlerin vatandaşları arasından seçilir ve aday olup yeniden seçilebilirler. Uluslararası Türk Akademisi'nin ilk başkanı Prof. Dr–Darhan Kıdırali'dir. O 4-5 Haziran 2014'te Bodrum, Türkiye'de, düzenlenen Türk Konseyi IV zirvesinde üye devletlerin Başkanları tarafından bu göreve getirildi. Uluslararası Türk Akademisi Kazakistan'da yerleştiğinden, ilk başkanı, Kazakistan tarafından atandı. Başkan pozisyonu dört yıllık dönüşüm esasına göre diğer üye ülkelerin İngilizce alfabetik adlarına göre Azerbaycan, Kırgızistan ve Türkiye'ye geçecektir. Uluslararası Türk Akademisi Başkanı Kazakistan vatandaşı olduğundan Başkan Yardımcıları pozisyonları için diğer üye devletlerin (Azerbaycan, Kırgızistan ve Türkiye) üç genel başkan yardımcısı adayı olacaktır. Uluslararası Türk Akademisi bünyesinde beş araştırma merkezi oluşturulmuştur. Bunlar: Tarih ve Etnoloji Merkezi, Dil, Edebiyat ve Terminoloji Merkezi, Sanat ve Kültür Merkezi, Sosyo-Ekonomik Araştırmalar Merkezi ve Uluslararası Araştırmalar Merkezi'dir. Bu merkezler hayatî toplumsal sorunlar, kültür, tarih, ekonomi ve Türk dünyasının bütünleşmeleri ile çalışmaya kararlıdır. Uluslararası Türk Akademisin’de çalışan Akademisyenler kurucu ülkelerden ve bütün Türk dünyasındandır. Akademi uluslararası bir takım eşsiz projeleri tamamlamıştır. Dört yılda 50 küsur kitap yayınlamıştır. Onlar Türk tarihini, kültürünü, sanatını ve Türk halkının geleceği gibi konularda geniş bir yelpazeyi kapsamaktadır. Akademi ayrıca Türkoloji ve altayistik konularda bilimsel analizler sağlayan "Altay araştırmaları ve Türkoloji" ve dört dilde (Kazakça, Rusça, İngilizce, Türkçe) makaleleri ile bilimsel ve analitik "GLOBAL Turk" olarak iki dergi yayınlamaktadır. Ayrıca, Akademi Türk dillerinin sözlüklerini üretmiştir. Akademi çeşitli uluslararası konferanslar, forumlar, toplantılar ve Türk tarihi, kültürü ve Türk dünyasının seçkin adamlarına adanmış seminerler düzenledi. Uluslararası Türk Akademisi bünyesinde Türk Kütüphanesi çalışmaktadır. Ünlü Türkologların kişisel kütüphanelerinin üzerinden oluşturulan kütüphane 30 bini aşkın kitaptan oluşmaktadır. Abduali Kaidar, Abjan Kuryşjanuly ve Mandoky Kungur Iştvan gibi yaygın olarak bilinen Türkologların kişisel kütüphaneleri de bu kütüphaneye devir edilmiştir. Kütüphanede olağanüstü kitap ve el yazması de vardır. Her Türk milleti için ayrı kitap rafları vardır. Mesela, Kazak Türkleri, Türkiye Türkleri, Azerbaycan Türkleri, Özbek Türkleri, Türkmen Türkleri, Başkurt Türkleri, Tatar Türkleri, Karaçay Türkleri, Çuvaş Türkleri, Karakalpak Türkleri, Nogay Türkleri, vb hakkında kitaplar bulunabilir. Türk Akademisi elektronik veri tabanı oluşturma sürecindedir. Uluslararası Türk Akademisi müzesinde farklı gelişimsel dönemlere ait Türk insanları tarafından oluşturulmuş değerli eserleri görmek mümkündür. Türk halklarının maddi ve manevi miraslarını toplama ve sistematikleştirilmesiyle ilgili çalışmalar devam etmektedir. Archive (müzik grubu) Archive Londra, İngiltere merkezli bir müzik grubudur. Grubun müzik tarzı elektronik, trip-hop, avangart rock, post-rock ve progresif rock tarzlarından esinlenir. 20 yılı aşkın geçmişleri boyunca grup, on adet albüm piyasaya sürmüş ve Avrupa'da büyük başarılara imza atmıştır. Grup, anavatanı Britanya'da pek bilinen bir grup değildir. Archive Darius Keeler ve Rosko John tarafından 1993 yılında kuruldu. Kuruluşundan kısa bir süre sonra daha önce Birleşik Krallık'ta Darius ile birlikte Genaside II isimli bir breakbeat grubunda çalışmış olan Danny Griffiths gruba dahil oldu. 1994 yılında grubun sesini oluşturduktan sonra grup bir vokalist arayışına girdi ve kadın şarkıcı Roya Arab ile tanıştı. Arab, Mother Records'un ödemesini yaptığı deneme kayıtları üzerinde şarkı söyledi. Birkaç hafta içerisinde birçok plak şirketi grubun kapısını çalmaya başlamıştı. Grup, 1996 yılında "Londinium" isimli albümünü Island Records bünyesinde satışa sundu. Albüm, Massive Attack benzeri karanlık trip hop ve kendilerine özgü breakbeat ve hardcore kökenlerine sadık kaldı. Albüm, Q dergisi yazarı tarafından olumlu karşılandı. Derginin inceleme yazısında Peter Gabriel'in şu sözlerine vurgu yapıldı: "Londinium, o yılın en beğendiğim albümleri arasındaydı ancak grubun sanatsal farklılıkları sebebiyle grup o yılın ilerleyen dönemlerinde ayrıldı." 1997'de, Keeler ve Griffiths, Archive projesine diğer bir kadın şarkıcı Suzanne Wooder ile devam etti. 1999'da Archive, grubun ikinci albümü Take My Head'i piyasaya sürdü. Albüm, pop ve senfonik trip-hop tarzlarının bir karışımıydı ve bir önceki albüme kıyasla çok daha ezgisel bir albümdü. Dan ve Darius'un sayısı açıklanmayan çok sayıda yapımcı ile birlikte bu albüm için çalıştıklarından, grup, albümün en az beğendikleri albüm olduğunu dile getirdi. 2000 yılının birinci yarısında Darius ve Dan bir sonraki albümün kayıtlarına başladı. Albümün müzikal karakterini belirledikten sonra Darius ve Dan, Mojo dergisine reklam vererek kendilerine yeni bir şarkıcı aradıklarını belirtti. Craig Walker grubun reklamına derhal geri dönüş yaptı ve grup, Darius'un yazdığı "Again" isimli şarkıyı seslendirdi. 2002 ve 2005 yılları arasında grup Walker ile birlikte üç stüdyo albümünü piyasaya sürdü ve halihazırda oldukça popüler oldukları Fransa ve Polonya'daki popülerliklerini daha da arttırarak eleştirmenlerden olumlu yorumlar aldılar. "You All Look The Same To Me" (2002), "Noise" (2004), ve "Michel Vaillant" albümleri, Archive'in müzikal yapısın Electronica ve Trip-Hop'tan daha çok psychedelic () ve progresif bir yapıya taşıdı. Bu albümlerden birisi 2003 yılında yayımlanan Fransa yapımı "Michel Vaillant" filminin müzikleriydi. Filmin müzikleri 2003 yılının Kasım ayında piyasaya sürüldü. 2004 yılının Kasım ayında Archive, Walker olmadan Avrupa turuna çıktı. Grup, resmi web sitesinde, kişisel farklılıklarını gerekçe göstererek Walker'ın gruptan ayrıldığını dile getirdi. 2004 yılının son baharında Archive, Dave Pen'in (BirdPen) "Noise" turnesinde Walker'ın yerini alacağını duyurdu. Aynı turne sırasında Keeler ve Griffiths, daha önce Bauchklang grubunun şarkıcısı olan Pollard Berrier ile Viyana, Avusturya'da tanıştı. Pollard, kendisine ait materyallerden oluşan bir Demo CD'yi Darius'a vererek, Dan ile Darius ile birlikte bir başka proje üzerinde çalışmalara başlamayı hedefliyordu. Son dönemde olan bazı olaylar yüzünden üçlü, birlikte yazmaya ve prova yapmaya başladı ve bu, Archive'in yeni döneminin başlangıcını simgeledi. Grup, 2005 yılının Eylül ayında Londra'daki Southside Stüdyoları'nda kayıtlarını gerçekleştiriyordu. Darius, Dan ve Pollard, "Lights" isimli albümün yedi şarkısını birlikte yazdı ve Dave, diğer üç şarkıyı yazdı. Maria Q, üç şarkıyı seslendirdi ve diğer şarkıların geri vokalliğini yaptı. O günden sonra Archive, lider şarkıcısı olan bir gruptan ziyade grup elemanlarının bir arada çalıştığı "müşterek" bir grup haline geldi. "Lights" albümü 2006 yılının Mayıs ayında piyasaya sürüldü ve Fransa, İsviçre, Yunanistan ve Polonya'da büyük başarı yakaladı. "Lights" turnesi kapsamındaki konserlerin birçoğunun biletleri tükendi. Grup ayrıca yine bu albümle Avrupa'da pek çok festivale katıldı. Mayıs 2009'da grup, bugüne kadarki en başarılı albümü olan "Controlling Crowds I-III" albümünü piyasaya sürdü. Albüm, Fransa'nın en çok satan albümler sıralamasında bir numarada kaldı, Yunanistan'da bir numaraya ulaştı. Albüm, İsviçre'nin en çok satan albümler listesinde ikinci, Lüksemburg'da ise beşinci sıraya yerleşti. "Bullets" isimli single albüm, grubun bugüne kadarki en başarılı singlelarından birisi oldu ve Yunanistan, Polonya, İsviçre ve Almanya'da büyük başarı yakaladı. Şarkı ayrıca Cyberpunk 2077 filminin tanıtım videosunda da kullanıldı. Albümün en büyük sürprizi, grubun yedinci stüdyo albümüne büyük bir derinlik katan Rosko John oldu. Grup, 2009 yılının Eylül ayında "Controlling Crowds: Part IV" isimli albümü ve "The Empty Bottle" isimli singleı piyasaya sürdü. Archive, "Controlling Crowds" turnesinde devam etti. Grubun, Eylül 2009 - Şubat 2010 tarihleri arasında verdiği 50 konserin biletleri tükendi. 2010 yılında Keeler ve Griffiths, Fransız şarkıcı Mylène Farmer için üç şarkı yazdı. "Leila", "Light me up" ve"Diabolique mon ange", Farmer'ın sekizinci albümü olan "Bleu Noir" isimli albümde yer aldı. Albüm, 6 Aralık 2010'da piyasaya sürüldü. Archive, Michel Vaillant dışındaki sekizinci stüdyo albümü üzerinde Londra ve Paris'te Warner Music firması altında çalıştı. Grup, daha büyük bir müzik yapım şirketi ile çalışarak en sonunda kendi evlerinde (İngiltere) başarı yakalamayı hedefliyordu. Kasım 2011 yılında grubun yeni çalışmaları resmi web sitelerinde yayımlandı. 2012 yılının Mayıs ayında grup, web siteleri üzerinden 27 Ağustos'ta "With Us Until You're Dead" albümünün kendilerine ait olan Dangervisit Records isimli yapım şirketi altında satışa sunulacağını açıkladı. Grup, albümün konser turnesine Avrupa'da Ekim ayında başladı ve daha sonra turneye Londra konseri de eklendi. Orkestral, elektronik, duygusal, ve progresif bir albüm olan With Us Until You're Dead hakkında Keeler, albümdeki yeni materyallerin önceki albümlere kıyasla daha kişisel olduklarını ve birer aşk şarkısı olduklarını, ancak şarkıların Archive-vari bir tarzda yansıtıldıklarını söyledi. Grup, yeni vokalist Holly Martin'in seslendirdiği "Violently" isimli şarkıyı, 2 Temmuz'da piyasaya sürülen "Wiped Out / Violently" EP'sinde dinledi. 2013 yılının Kasım ayında Archive, grubun bugüne kadarki en büyük projesini duyurdu. Albüme eşlik eden 40 dakikalık bir kısa film, CD, Vinyl, Dijital İndirme, DVD ve Sinemalarda 2014 yılının Mayıs ayında yayımlandı."Axiom", 26 Mayıs 2014'te piyasaya sürüldü. 20 Ekim 2014'te Archive, grubun bir sonraki albümü "Restriction"ın piyasaya 12 Ocak 2015'te sürüleceğini duyurdu. 'Black and Blue', 'Kid Corner' ve 'Feel It' şarkılarına ait videolar, grubun resmi web sitesinden izlenebilir. Charles Keating (oyuncu) Charles Keating (22 Ekim 1941 – 9 Ağustos 2014), İngiliz oyuncu ve seslendirme sanatçısı. Keating, 9 Ağustos 2014'te kanser nedeniyle 72 yaşında öldü. Patrice Wymore Patrice "Pat" Wymore (17 Aralık 1926 - 22 Mart 2014), Amerikalı oyuncu ve şarkıcı. Wymore, 22 Mart 2014'te 87 yaşında Jamaika'da öldü. NeuquÃ©n (eyalet) Neuquén, Arjantin'in ortabatı kesiminde eyalet. Yüzölçümü 94.078 km²'dir. Batısında yer yer sık ormanlarla çevrili, dağlar arasında yer alan göller, doğusunda ise bodur bitkilerle örtülü geniş ovalar yer alır. Andların yüksek kesimlerindeki vadilerde bulunan göllerin en büyüğü, bir bölümü Río Negro eyaleti sınırları içinde kalan güneybatıdaki Nahuel Huapi'dir. Limay Nehri bu gölden doğar. Eyalette, Nahuel Huapi Ulusal Parkı'nın yanı sıra; göller, sıcak su kaynakları, lav akıntıları ve sönmüş Lanín Yanardağı'nın yer aldığı Lanín Ulusal Parkı ile büyük bölümü kurakçıl bitkiler ve bodur fundalıklarla kaplı tipik bir Patagonya bozkırı olan Laguna Blanca Ulusal Parkı bulunmaktadır. Londinium (albüm) Londinium, Londra-merkezli trip hop grubu Archive'in çıkış albümüdür. Albüm ismi, Londra'nın Roma dönemindeki ismidir. Roya Arab, albümün baş vokalliğini yapmıştır ve Rosko John rap şarkıları seslendirmiştir. "Skyscraper", Underworld isimli müzik grubunun "Mmm Skyscraper... I Love You" şarkısından bir parça kullanır. Bunun yanı sıra yine aynı gruptan Karl Hyde, "Headspace" isimli şarkının bas gitarını çalmıştır. "Londinium", Kevin Shields tarafından remikslenmiş ve 12" plak olarak yayımlanmıştır. Albüm, "Last Five" isimli şarkıdan 30 saniye sonra başlayan Ubiquitous wife Remix isimli gizli bir şarkı içerir. 9. şarkı Underworld'ün "Mmm Skyscraper I Love You" isimli şarkısından bir alıntı içermektedir. Rasim Küçükel Rasim Küçükel, (d. 1927, Cip/Elazığ - ö. 15 Ekim 2018, Ankara ), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, Elazığ Belediye Başkanlığı, Turizm Bakanlığı Yönetim Kurulu Üyeliği, Türkiye Büyük Millet Meclisi 4.(XV) ve 5.(XVI) Dönem Elazığ Milletvekilliği yapmıştır. Misiones (eyalet) Misiones, Arjantin'in kuzeydoÄŸu kesiminde eyalet. Batısında Paraná Nehri ve Paraguay, kuzeyinde Iguaçu Nehri ve kolları ile Brezilya, doğu ve güneydoğusunda Uruguay Nehri ve kolları ile Brezilya, güneybatısında da Corrientes eyaleti ile sınırları bulunmaktadır. Yüzölçümü 29.801 km²'dir. Çoğu bölümü, Brezilya'daki Paraná Platosu'nun uzantısı niteliğindeki bazalt oluşumlu topraklarla kaplıdır. Eyaletin astropik yağmur ormanlarıyla kaplı engebeli topraklarında kanyonlar ve nehirlerle Victoria, Imán ve Misiones dağlarının alçak sıraları yer alır. Eyaletin en ilginç yerlerinden biri olan Iguaçu Ulusal Parkı, Iguaçu Çağlayanı'nın bir bölümünü kapsar. Phyllis Frelich Phyllis Frelich (29 Şubat 1944 - 10 Nisan 2014), Amerikalı oyuncu. ABD'nin 1980'lere damga vuran pembe dizilerinden "Santa Barbara" ile ünlenmiştir. "CSI: Crime Scene Investigation", "ER: Stuck on You" , "More Than Friends" rol aldığı diğer başarılı yapımlardan bazılarıdır. SeÃ§kin Getbay Seçkin Getbay (d. 27 Ocak 1989), Türk futbolcudur. 2. Lig ekiplerinden Göztepe'de forma giymektedir. Ankara'nın Altındağ ilçesinde doğan Seçkin, futbola Gençlerbirliği Futbol Okulu'nda başladı. Futbol okulunda geçirdiği yıllardan sonra seçmelerde kendini göstererek 14 yaşındayken Gençlerbirliği Altyapısına giren Seçkin, 2005-2006 sezonunun devre arasında deneyim kazanması için Gençlerbirliği Oftaş'a gönderildi ve bu kulüpte profesyonel futbol kariyerine başladı. Aynı sezon kulübüyle 2. Lig Şampiyonluğu elde edip 1. Lig'de oynamaya başlayan Seçkin, 2006-2007 sezonunda ise takımıyla beraber PTT 1. Lig Şampiyonluğunu elde etti. 2007-2008 sezonunda Gençlerbirliği A Takımı kadrosuna alınan Seçkin, A takımda forma şansı bulamadı ve sırasıyla Fethiyespor, Giresunspor, Hacettepe, Ünyespor ve Yeni Malatyaspor'a kiralandı. Bu kiralık oynadığı dönemde sadece Ünyespor'la 3. Lig Şampiyonluğu yaşadı. 2012 yılında Gaziosmanpaşa'ya transfer olan Seçkin, burada da fazla forma şansı bulamadı ve Aydınspor 1923'e transfer oldu. Aydınspor 1923 ile 2012-2013 sezonunda 3. Lig şampiyonluğu yaşayan Seçkin, 2014-2015 sezonu öncesi Göztepe'ye transfer oldu. Türkiye U-16 takımında 7 maçta forma giyen Seçkin, Türkiye U-17 takımında ise 13 kez forma giyip 2 gol kaydetmiştir. Türkiye U-18 takımında 15 maçta 1 gol kaydeden Seçkin, Türkiye U-19, Türkiye U-20 ve Türkiye U-21 takımlarında toplamda 12 kez forma giymiştir. Mary Rodgers Mary Rodgers (d. 11 Ocak 1931 – ö. 26 Haziran 2014) , Amerikalı besteci ve çocuk öyküleri yazarı. Oliver Cromwell heykeli Oliver Cromwell heykeli, Birleşik Krallık başkenti Londra kentindeki Avam Kamarası dışında yer alır. Heykel İngiltere, İskoçya ve İrlanda'nın "Lord Protector"u unvanını almış olan Oliver Cromwell'a aittir. Hamo Thornycroft tarafından tasarlanan heykel 1899 yılında dikilmiştir. Cromwell'in monarşi karşıtlığı ve İrlanda Seferi nedeniyle dikilmesinden önce ve sonra heykel ateşli tartışmalara konu olmuştur. Heykeltıraş Hamo Thornycroft tarafından yapılmıştır ve Cromwell'i ayakta, elinde bir kılıç ve İncille resmeder. İncilin üzerinde "Holy Bible 1641" yazar. Cromwell heykelinde "Hamo Thornycroft 1897" yazarken, aslan bulunan kaidesinde "1899" yazmaktadır. 19. yüzyıldaki yangında zarar göre Westminster'ın onarımı sırasında Oliver Cromwell'in de heykelinin eklenmesi The Times gazetesinde gündeme getirilir, Punch dergisinde de eleştirel şekilde ele alınır. Konu 1856 yılında Avam Kamarasında yine gündem edilir. Hükûmet ilk kez 1895 yılında Cromwell heykelinin yapılacağına dair bir açıklama yapınca kamuoyunda lehte ve aleyhte çok sayıda görüş açıklanır. Parlamentoda yapılan oylamada muhafazakâr ve İrlandalı vekillerin karşı oylarına rağmen tasarı kabul edilir. İrlanda yerel basınında karar Cromwell'in İrlanda seferi nedeniyle şiddetle eleştirilir. Heykel 31 Ekim 1899 günü açılır, yapılan açışta söz alan dönemin Başbakanı Archibald Primrose'un heykelin masraflarını kişisel olarak karşıladığı öğrenilir. 2004 yılında bazı vekiller heykelin kaldırılması ve eritilmesini önerseler de öneri reddedilir. Heykel 2008 yılı Ağustos ayında restore edilir ve bronz heykel üzerindeki pislik ve zamanla biriken kir temizlenir. İşlemler Cromwell'in ölümünün 350. yıldönümü olan 3 Eylül 2008 tarihinde tamamlanmıştır. Carl Hans Lody Carl Hans Lody (diğer adıyla Charles A. Inglis, 20 Ocak 1877 - 6 Kasım 1914), I. Dünya Savaşı sırasında Alman Donanması'nda casusluk yapmış bir yedek subay. Çocukluğu Almanya'nın merkezinde geçti ve küçük yaşta annesiz ve babasız kaldı. Denizciliğe 16 yaşındayken Alman Donanması'nda başladı. Mendoza (eyalet) Mendoza, Arjantin'in batısında eyalet. Şili'yle sınırını oluşturan And Dağları'nın doruklarından doğuya doğru uzanır. Yüzölçümü 148.827 km² olan eyalet topraklarının büyük bölümü, Andların ikinci sıralarının kıraç ve yarı kıraç kesimlerinden ve dağ eteklerinden oluşur. 6.959 m yüksekliğiyle And Dağlarının ve Batı Yarıküre'nin en yüksek zirvesi olan Aconcagua, eyaletin kuzeybatı ucunda, Şili sınırında yer almaktadır. Eyalet nüfusu, Mendoza Nehri'nin suladığı kuzeyde, sıradağların eteklerinde yoğunlaşmıştır. Doğuya doğru gidildikçe geniş tuzlu çanakların yer aldığı kumlu ovalara rastlanır. Güneybatıdaki Grande Nehri dışında eyaletin bütün akarsuları bu ovalardan geçer. Orta kesimlerdeki sekilerden geçen Atuel ve Diamante nehirleri üzerine yapılan barajlar San Rafael kenti çevresindeki tarım topraklarının verimini artırmıştır. Electronic Frontier Foundation Electronic Frontier Foundation (Yaklaşık Türkçe anlamı Elektronik Serhat Vakfı) merkezi Amerika Birleşik Devletleri'nde bulunan, kısa adıyla EFF diye bilinen, amacı siber dünyada vatandaş hürriyetlerini özellikle keyfi polis baskınlarından, ve kusurlu yetki kullanımı, ya da gereksiz kanunlarla getirilen kısıtlamalardan korumak olan uluslararası bir sivil toplum örgütü. 1990' da kurulmuş, basında yankı bulan bazı siber suç davalarının devlete karşı kazanılmasını sağlamış, yanlış devlet iddialarını yazılım ve donanım geliştirerek çürütmüş., politikacılara lobi yaparak, topluma aydınlatıcı hizmetler vererek isim yapmıştır. Kemal Åžedele Mehmet Kemal Şedele, (1902 - 14 Haziran 1960), Türk bürokrat ve siyasetçi. Rüştiye mezunudur. Özel eğitim almıştır. Serbest ticaret, Demiryolları müteahhitliği, Belediye azalığı, Elazığ Belediye Başkanlığı, Türk Hava Kurumu Başkanlığı, Halkevi, Çocuk Esirgeme Kurumu ve Kızılay Cemiyetleri Üyeliği, Elazığ Elektrik Türk Anonim Şirketi ve İktisat Bankası İdare Meclis Üyeliği, TBMM VII. Dönem Diyarbakır Milletvekilliği yapmıştır. Evli ve dört çocuk babasıdır. 1971 FA Cup Finali 1971 FA Cup Finali, 8 Mayıs 1971 tarihinde 1970-71 FA Cup şampiyonunu belirlemek için Wembley Stadyumu'nda, Arsenal ile Liverpool takımları arasında oynanan FA Cup finalidir. Arsenal, uzatmalar sonucunda maçı Eddie Kelly ve Charlie George'un golleriyle 2-1 kazanarak FA Cup şampiyonu oldu. 1970 FA Cup Finali 1970 FA Cup Finali, 11 Nisan 1970 tarihinde Wembley Stadyumu'nda ve 29 Nisan 1970 tarihinde Old Trafford'da olmak üzere 2 maç üzerinden, 1969-70 FA Cup şampiyonunu belirlemek için Chelsea ile Leeds United takımları arasında oynanan FA Cup finalidir. Wembley'de oynanan final maçı 2-2 eşitlikle sonuçlanınca, kupayı belirlemek için 29 Nisan tarihinde Old Trafford'da bir tekrar maçı oynandı. Chelsea, normal süresi 1-1 biten karşılaşmanın uzatmalarında bulduğu bir golle karşılaşmadan 2-1 galip ayrılarak kupanın sahibi oldu. "Ev sahibi takımlar ilk sırada yazılmıştır" La Pampa (eyalet) La Pampa, Arjantin'in orta kesiminde yer alan eyalet. Buenos Aires eyaletinin batı komşusudur. Pampa'nın kurak kesimleriyle (kuzeydoğu) Patagonya Çölü'nün yarı kıraç kesimlerini (güneybatı) içine alır. Yüzölçümü 143.440 km²'dir. Batı ve güney kesimlerini yer yer tepecikler, tuzlu bataklık ve göller, mevsimlik çaylarla kaplı alçak platolar oluşturur. Orta-batı kesiminde büyük bir çöküntü yer alır. Özellikle batı kesiminin seyrek bir yerleşme dokusu vardır. Görece daha verimli olan kuzeydoğu ovalarında sığır ve koyun otlatılır, buğday ve mısır ekilir. Zaman zaman görülen şiddetli kuraklıklar tarımı olumsuz yönde etkiler. Ã–reke Öreke; yün, keten gibi lifli malzemelerin tutturulduğu, bir ucu çatal değnek. Eğirme esnasında iğ veya kirmen ile birlikte kullanılır. Eğrilmesi planlanan yün, keten vs. fitilleri önce öreke üzerine sarılır ve buradan iğ veya kirmene boşaltılırken iki dönme hareketi gerçekleştirilir. Türkçeye Rumcadan geçmiştir. Rumca sözcüğün kökeni İtalyanca rocca'ya dayanır. İtalyancaya da Almancadan geçmiştir. Ayrıca ör sözünden türemiş olan örteke sözü de Kazak Türkçesinde kullanılır. Ucunda örülmüş ip veya kıl ile çubuğa bağlanmıştır. Bununla dağ tekesini de oynatan bir dans türü olan orteke doğmuştur. Ali Fazal Ali Fazal (d. 15 Ekim 1986; Lucknow, Hindistan), Hint oyuncu ve model. 3 Idiots ve Fukrey filmlerindeki performansıyla tanınmaktadır. İğ İğ sözcüğü ile şunlardan biri kastedilmiş olabilir: Killing No Murder Killing No Murder (Türkçesi: "Öldürmek cinayet sayılmaz") 1657 yılında İngiltere'de Fetret Devri sırasındaki Protektora dönemi içinde basılmış bir broşürdür. Yazarı belirsiz olan broşürde o dönemde iktidarda olan Oliver Cromwell'in öldürülmesi çağrısı yapılmaktaydı. Broşür aşağıda belirtilen şekilde başlar. 16 sayfa olan metinde yazar olarak William Allen adı zikredilmiştir. Bu ismin takma olduğu neredeyse kesinleşmiştir. Doğrudan Oliver Cromwell'e yazılmış bir giriş bölümünden sonra esas metin yer alır. Metnin sonunda "Mesleklerini hatırlayan ve dürüst olabilen asker ve subaylara" diye başlayan bir bölüm ve ek kısmı vardır. Broşürün ilk kısmında hayatının sonuna yaklaşmış olan Cromwell'e ölmesi önerilmekte, bu sayede ülkede kurulan baskı rejiminin kaldırılabileceği savunulmaktadır. Cromwell hayattayken dini özgürlük, Parlamenter demokrasi, adalet gibi kurumların halkın olamadığı, ancak onun ölümüyle halkın bunlara kavuşacağı iddia edilmektedir. Broşürü ayrı ayrı veya bir tür görev paylaşımıyla yazmış olabilecek üç kişi bulunmaktadır. Albay Silius Titus, Edward Sexby ve William Allen. Asker kimliğinin yanı sıra aynı zamanda siyasetçi de olan Titus metnin yazarı olduğunu iddia etmiştir. Metindeki alaycı dil onun tarzına benzemektedir. Metinle ilgili açıklama yapmadan önce de eser ona atfedilmiştir. Monarşinin restorasyonundan sonra II. Charles tarafından eseri yazdığı için ödüllendirilmiştir. Sexby, Miles Sindercomb tarafından başarılamayan suikast planını gerçekleştirmek için ülkeye dönmüştür. Cromwell'e düzenlemeye çalıştığı suikast başarısız olunca Amsterdam'a kaçmaya çalışırken yakalanır. Londra Kulesine hapsedilir. Burada aklını yitirir ve bir yıl sonra 1658 içinde ölür. Ölmeden önce Sir John Barkstead tarafından metni yazdığına dair itiraf alınması için işkenceye maruz kalır. Metnin altındaki ismin mahlas olması büyük ihtimalken, diğer bir teoriye göre Yeni Ordu askerlerinden William Allen adlı kişi Edward Sexby ve Thomas Sheppard'dan etkilenerek metni kaleme almıştır. Metnin basılmasından önce de hayatını kaybettiğinden dolayı muhtemel diğer yazarlar tarafından onun ismi zikredilmiştir. Metin gündelik hayatı etkilemesinden daha çok o dönem siyasi atmosferi tanımlaması açısından önemlidir. İktidarının sonuna yaklaşmış olan Cromwell'in bu metin üzerine suikast korkusuyla sürekli olarak kaldığı yeri değiştirdiği iddia edilir. Alexander Rusev Miroslav Barnyashev (; d. 25 Aralık 1984), Bulgar profesyonel güreşçi, eski ağırlıkçı ve kürekçi. Şu anda WWE'nin SmackDown brandında Rusev ring adıyla güreşmektedir. Kendisi WWE'de güreşen ilk Bulgar profesyonel güreşçidir. Eşi Lana'nın siyahi güreşçi Bobby Lashley ile beraber olmasının ardından senaryo gereği 18 Kasım 2019'da ayrılmıştır. Muppets AranÄ±yor Muppets Aranıyor (İngilizce: "Muppets Most Wanted"), müzikal komedi türünde 2014 yapımı bir ABD filmi. Mehmet Tahir Şaşmaz Mehmet Tahir Şaşmaz, (d. 1945, Elazığ), Türk siyasetçi. İstanbul Yüksek İslam Enstitüsü mezunudur. Din Bilgisi Öğretmenliği, Elazığ Millî Eğitim Müdür Muavinliği, Ortaokul Öğretmenliği, Elazığ Gazi Endüstri Meslek Lisesi Öğretmenliği, Bahçelievler Ortaokul Öğretmenliği, TBMM 5.(XVI) ve XVIII. Dönem Elazığ Milletvekilliği yapmıştır. Evli ve üç çocuk babasıdır.Oyuncu Necati Şaşmaz 'ın amcasıdır. Mehmet Ali Bul Mehmet Ali Bul BDP tarafından 2014 Yerel Seçimleri'nde Tunceli Belediye Başkanlığına aday gösterilmiş ve oyların %42'sini alarak belediye başkanlığı görevine gelmiştir. Eski sendika yöneticisi olan Bul, BDP Tunceli kurucu yöneticilerindendir. Mevcut belediye başkanlığı görevini Eş Başkan sıfatıyla Nurhayat Altun ile idare etmektedir. Evli ve 2 çocuk babasıdır. Mehmet Ali Bul 18.11.2016 tarihinde İçişleri Bakanlığı tarafından görevden el çektirilmiştir. Claude Allègre Claude Jean Allègre (d. 31 Mart 1937, Paris), Fransız jeokimyacı, siyasetçi. 1960 yılında lisans eğitimini tamamlamış, Önce Reims Fen Fakültesi'nde ardından da Paris Fen Fakültesi'nde kimya asistanı olarak görev almış, 1967 yılında uygulamalı jeoloji alanında doktorasını tamamlamış, 1970 yılında Paris 7 Üniversitesi'nde profesör olmuş ve Paris Yerküre Fiziği Enstitüsü (IPGP) direktörlüğüne getirilmiştir. 1992'de Maden ve Jeolojik Araştırmalar Bürosu başkanlığını üstlenmiştir. 1973 yılında Sosyalist Parti'ye üye olmuş, 1980'lerde Sosyalist Parti'nin uzmanlar grubunda yer almıştır. 1988-1992 yıllarında Milli Eğitim Bakanı Lionel Jospin'in özel danışmanı olmuş ve bu dönemdeki etkisinden dolayı gayriresmî bakan veya bakan yardımcısı olarak nitelendirilmiştir. Üniversite 2000 planının öncüsü olmuş ve hazırlık sınıflarıyla alakalı derin bir reform yapılması önerisinde bulunmuştur. 1997 milletvekili seçimleri sonucunda solun iktidara gelmesiyle beraber Lionel Jospin Hükümeti'nde milli eğitim, araştırma ve teknoloji bakanı olmuştur. 1998 yılında yükseköğretim reformunu dillendirmeye başlamış, eğitimcilerin yönetimi reforme edilmiş, profesörlerin ek mesai süreleri silinmiş, avrupa lisans-master-doktora (LMD) diploması sistemine dair adımlar atmıştır. Şirketler ile okulların yakınlaşması gerektiğini savunmuş ve bu amaçla pek çok defa şirket yöneticileriyle görüşmüştür. Claude Allègre'in reformları Ekim 1998'den itibaren liselilerin aylarca sürdüreceği çeşitli protestolara neden olmuştur. 1999'da Claude Allègre, Avrupa Birliği'nin karar verdiği Bologna Süreciyle uyumlu olarak LMD reformunu uygulamaya başlamıştır. Yoğun protestolar sonucunda Mart 2000'de bakanlıktan istifa etmiş ve bakanlık ikiye ayrılmıştır: Araştırma bakanı olarak Roger-Gérard Schwartzenberg ve milli eğitim bakanı olarak da Jack Lang atanmıştır. Bakanlığı sırasında sık sık eğitimcilerle karşı karşıya gelmiştir. 2002 Fransa cumhurbaşkanlığı seçimleri ardından siyasi yaşamına son veren Jospin'in tekrar siyasete dönmesi için çalışmış ve 2007 Fransa cumhurbaşkanlığı seçimleri öncesinde önce Dominique Strauss-Kahn'ı ardından Jean-Pierre Chevènement'ı desteklemiş ancak Chevènement adaylıktan çekilmiş ve Ségolène Royal Sosyalistlerin adayı olmuştur. 1973'te üye olduğu PS'in Ocak 2008'de tekrar parti kartını almamıştır. Şubat 2008'de Nicolas Sarkozy ile çalışmaktan mutluluk duyacağını dile getirmiş, Ağustos 2008'de Fransa'nın Avrupa Konseyi başkanlığı sırasında, Sarkozy, Claude Allègre'i Avrupa İnovasyon Konferansını organize etmekle görevlendirmiştir. Haziran 2009'da Avrupa Parlamentosu seçimlerinde tereddütsüz UMP'ye oy vereceğini açıklamıştır. 2012 Fransa cumhurbaşkanlığı seçimlerinde Sarkozy'yi destekleyeceğini belirtmiştir. Nicolas Sarkozy'ye sempati duymasına karşın uzun yıllardır dost olduğu Lionel Jospin'e sadakat ile bağlılığı ile bilinmektedir. Bilimsel gÃ¶revleri Avrupa Parlamentosu Yerel YÃ¶netimler Hükümet Diğer Tuva edebiyatÄ± Türklerin milli alfabesi olan Orhun Alfabesinin kullanılmaması sonucu uzun bir dönem sözlü edebiyat görülür. 20. yüzyıla kadar yazılı bir Tuva edebiyatı ürünü pek görülmez. 20. yüzyılda kurulan Tuva Halk Cumhuriyeti (Tıva Arat Respublikazı) Tuva edebiyatına da canlılık katar. Çok sayıda Tuva edebiyatçısı yetişir. Türkçenin dallarından Tuva Türkçesi ile yazılmış olan kitaplar 21. yüzyılda basılmaya başlamıştır. Genel olarak Tuva Cumhuriyeti başkenti Kızıl'da basılan ve çevre bölgelerde de (Abakan, Novosibirsk) nadir olsa da basılan Tuva Türkçesinde yazılmış veya içinde Tuva Türkçesini anlatan eserlerin çoğunluğunu roman, şiir, hikâye türünde edebi eserler ve akademik çalışmalar oluşturur. Tıva Yazarları Ahmet Küçükel Ahmet Küçükel, (d. 1936, Cip/Elazığ) - (ö. 20 Eylül 2009), Türk siyasetçi. İstanbul Üniversitesi Tıp Fakültesi mezunudur. Almanya’da Genel ve Damar Cerrahi İhtisası yapmıştır. Almanya Epindorf Üniversitesi Öğretim Üyeliği, Bursa Tıp Fakültesi Öğretim Üyeliği, Büyük Türkiye Partisi ve Doğru Yol Partisi Kurucu Üyeliği, TBMM XVIII. ve XIX. Dönem Elazığ Milletvekilliği, Sağlık ve Sosyal İşler Komisyonu Başkanlığı yapmıştır. Evli ve iki çocuk babasıdır. Zülfü Demirbağ Zülfü Demirbağ, (d. 13 Şubat 1956, Palu, Elazığ), Türk siyasetçi. Fırat Üniversitesi Devlet Mühendislik Mimarlık Akademisi İnşaat Mühendisliği Bölümü mezunudur. Köy Hizmetleri Genel Müdürlüğü Artvin Köy Yolları Müdürlüğü, Elazığ İl Müdürlüğü, Doğuş İnşaat Samsun Derbent Barajı Mühendisliği, İstanbul Büyükşehir Belediyesi Yol Bakım Onarım Müdürlüğü, Büyükşehir Belediyesi Başkanlık Danışmanlığı, Elazığ İlim ve Hayra Hizmet Vakfı Genel Başkanlığı, TBMM XXII. ve XXIV. Dönem Elazığ Milletvekilliği yapmıştır. Evli ve üç çocuk babasıdır. Latif Ã–ztek Latif Öztek, (d. 1948, Çöteli, Elâzığ), Türk siyasetçi. Erzurum Atatürk Üniversitesi Ziraat Fakültesi mezunudur. Aynı Üniversitede Doktora yapmıştır. Federal Almanya Justus Liebig Üniversitesi Sütçülük Bölümü Lisansüstü Eğitimi almıştır. Atatürk Üniversitesi Ziraat Fakültesi Süt Teknolojisi Kürsüsü Asistanlığı, Ondokuz Mayıs Üniversitesi Ziraat Fakültesi Tarım Ürünleri Teknolojisi Bölümü Öğretim Üyeliği ve Gıda Mühendisliği Bölümü Başkanlığı, Yazarlık, TBMM XX. Dönem Samsun, XXI. Dönem Elazığ Milletvekilliği yapmıştır.Saadet Partisi Genel Başkan yardımcılığı görevini yürüten Öztek evli ve dört çocuk babasıdır. Leonid Ã‡adamba Leonid Çadamba (Tıva Türkçesi: Чадамба Леонид Борандаевич) (18 Mart 1918 - 27 Nisan 1987) — Tıvalı şair, nesir ustası, yazar, oyun yazarı, çocuk edebiyatı yazarı, çevirmen, sosyal aktivist. 1918 yılında günümüz Tuva Cumhuriyeti kapsadığı yerde yer alan Toju bölgesinin (ki burası Eski Türk dili ve kültürüne en yakın Türk coğrafyası sayılır) "Hoñ-Şöl" denilen köyde doğmuştur. Öğretmenlik yapmıştır. Tuva dili ve kültürü alanında en önde gelenlerden biridir. İlk şiirlerini 1933 yılında yayınladı. 1941 yılında edebi dergilerde şiirleri yayınlanmaya da başlamıştır. Dönemin çeşitli dergilerinde yayınlanır: «Halkların kardeşliği», «Ogonyok», «Sibirya ışıkları», «Ulug-Hem» ve diğerleri. Onun şiir antolojileri ise «Mutluluk» ("Aas-kejik"), «Turkuvaz akarsular» ("Ak-kök hemner"), «Kuşak», «benim delikanlı arkadaşlarım» ("Biçii öñnükterimge") adlarında yayınlanmıştır. Çadamba'nın nesir alanında ise hikâyelerinden «Yolculuk» ve hikâye ile öykü antolojilerinden «Ren geyiği». Eserleri 13 dile çevrilmiştir. Çadamba'nın 1940-lı yıllardaki "Başlangıç" dersleri okullar için Tuva dilinin oluşturulmasında büyük öneme sahiptir. Tıva dili ilk okul kitapları yayınlanmıştır. Tuva dilinin alfabesine göre öğretim kitabıolan «Üjüglel» (Alfabe). Rusça-Tıvaca sözlük. Ders kitabı, şiir antolojisi ve nesir eserleri: Beyhan SÃ¼mer Beyhan Sümer (8 Şubat 1981), Türk eski futbolcu ve teknik direktör. Rizeli bir ailenin oğlu olarak Trabzon'da doğan Beyhan, futbola 1992'de Gençlerbirliği Futbol Okulu'nda başladı. 1998-1999 sezonunun devre arasında profesyonelliğe geçiş sözleşmesi imzalayarak Gençlerbirliği'nde oynamaya başladı. Genç bir isim olmasından dolayı iki sene kadar PAF takımında maçlara çıkan Beyhan, 2000-2001 sezonunda kadroya girmeye başladı. Gençlerbirliği ile 2001 Türkiye Kupası Finali'nde kupaya ulaşan Beyhan, 2003 Türkiye Kupası Finali'nde ise kupayı 2. kez kazanma fırsatını kaçırdı. 2002-2003 sezonunda Süper Lig'i 3. sırada tamamlayan Gençlerbirliği kadrosunda düzenli forma şansı bulamayan Beyhan, Kayserispor'a kiralandı. 2004-2005 sezonu içinse İstanbulspor'a kiralanan Beyhan, ertesi sezon bedelsiz olarak İstanbulspor'a transfer oldu. Buradayken de as takımda düzenli forma şansı bulamayan Beyhan, sırasıyla Pazarspor ve Fatih Karagümrük'e kiraladı. 2007-2008 sezonu başında Bucaspor'a transfer olup 2 yıllık sözleşme imzalayan Beyhan, burada da forma şansı bulamayarak Bilecikspor'a kiralandı. 2008 yılında sözleşmesini tek taraflı feshederek futbol kariyerine nokta koydu. Türkiye U-15 takımında 8 maçta forma giyen Beyhan, Türkiye U-16 takımında ise 11 kez forma giyip 1 gol kaydetmiştir. Türkiye U-17 takımında 15 maçta 1 gol kaydeden Beyhan, Türkiye U-18 takımıyla çıktığı 9 maçta 1 gol kaydetmiştir. Son olarak 2000-2003 yılları arasında Türkiye U-21 takımında forma giyen Beyhan, 18 maça çıkmıştır. Beyhan, futbol hayatının futbolculuk aşamasını noktaladıktan sonra futbol antrenörlüğüne başladı. 2009-2012 yılları arasında Gazi Üniversitesi Futbol Takımı antrenörlüğü yapan Beyhan, 2012-2013 yılları arasında Gençlerbirliği Futbol Okulu 16 Yaş Altı takımının antrenörlüğü görevini üstlendi. 2013-2015 yılları arasında Ankara Amatör Ligi kulüplerinden Çayyoluspor'u çalıştırmış 2014-2015 sezonunda Ankara 1. Amatör Ligi Play-Off grubunda 2. olarak Süper Amatör Lige çıkma başarısı ve U-19 yaş grubunda Ankara şampiyonu olarak Türkiye şampiyonasına gitme hakkı kazanmıştır. Aynı zamanda Gazi Üniversitesi Beden Eğitimi Öğretmenliği bölümü mezunudur. Profesyonel futbol yaşamım nedeniyle ancak 2012'de okul hayatımı tamamlayabilmiştir. Baykara HÃ¶venmey Baykara Hövenmey (Tıva Türkçesi: Бай-Кара Дамчаевич Хөвеңмей) (20.01.1915 - 06.10.1972) — Tıvalı yazar, şair. Tıva Edebiyatının kurucularından. Damça oğlu Baykara Hövenmey, 1915 yılında Tandı-Tıva'nın, Salçak yöresinin (o dönemdeki sülale adına göre yöreler adlandırılıyordu) Bayankol köyünde doğmuştur. 1929 yılında Kızıl şehrinde Moğolca öğrenmiş, sonra da yeni Tıva alfabesi ve yazı dilini öğrenmiştir. Daha sonra Moskova'ya Doğu Ulusları Komünistlik Üniversitesinden mezun olur. «Şın» gazetesiyle başladığı edebi yönü sonra Tıva Türkçesinde yayınladığı eserleri ile geliştir. Tıva Halk Cumhuriyeti gençlerinin devrim birliğinin Merkezi Komiteesinin, Ulug-Hem bölgesi komitesinin, Tıva Halk Cumhuriyeti Yazarlar Birliği'nin, Tıva Halk Cumhuriyeti resmi dairelerinde önemli görevlerde bulunur. «Şın» gazetesi editörlüğünde görev yapmıştır. Baykara Hövenmey, edebiyata 1934 yılında başlamıştır. «Oktabrı'nın tugu» (Ekim bayrağı) adlı ilk şiiri o yılda «Şın» gazetesinde yayınlanır. Eserleri «Areve şını» gazetesinde, «Revolustun hereli» dergisinde yayınlanır. O «Öñnükter-bile kadı», «Uruglar bolgaş uluglar», «Aziyanın çüree» (Asya'nın kalbi), «Oktabrıdan Oktargayje», «Kım ulugul?» adlı kitaplarını yazmıştır. A. Puşkin'in. M. Lermontov'un, S. Şipaçev'in S. Marşak'ın, M. Rılskiy'in eserlerini Tıva Türkçesine çevirmiştir. Onun eserleri ise Rusça, Ukranaca, Hakas Türkçesi, Saha Türkçesi (Yakutça), Buryatça, Altay Türkçesine çevrilmiştir. 1942 yılından başlayıp Tıva Halk Cumhuriyetinin, 1945 yılından beri de SSCB'nin Yazarlar Birliği'nin üyesidir. Çeşitli ödüllere layık görülmüştür. Opriçnina Opriçnina, Rusya'da 1565- 1572 Korkunç İvan döneminde kurulmuş Çarlığa bağlı gizli polis teşkilatıdır. Görevleri Çar'a muhalif Rus aristokratlarının mallarını müsadere etmekti. Siyah üniformalı, bellerinde bir köpek kafası ve bir süpürge taşıyan opriçniler uzun yıllar Rus ahalisini dehşet içinde tuttular. IV. İvan 1564’te memleketi “yemefçina” ve “opriçnina” diye ikiye böldü. Opriçnina IV. İvan'ın şahsi mülkü sayılıyordu. Bir çeşit tarikat olan Opriçnina sayıları 6 bini bulan askerlerden oluşuyordu. Opriçina teşkilatı ile İvan 20 yıl korku ve baskı rejimi uyguadı. 1572’de de idari güç çarın seçtiği dvoryanlar eline geçti. Alexander Chodzko Aleksander Borejko Chodzko (30 Ağustos 1804 - 27 Aralık 1891), Polonyalı şair, araştırmacı, diplomat. Bugün Belarus sınırları içerisinde bulunan Krzywicze şehrinde doğdu. 1830-1844 arası İran'da diplomat olarak bulunmuştur. Köroğlu destanını İran Azerbaycanında halktan dinlediği şekliyle yazmıştır. Zanlı Zanlı sözcüğü ile şunlardan biri kastedilmiş olabilir: 1969 FA Cup Finali 1969 FA Cup Finali, 26 Nisan 1969 tarihinde 1968-69 FA Cup şampiyonunu belirlemek için Wembley Stadyumu'nda, Manchester City ile Leicester City takımları arasında oynanan FA Cup finalidir. Manchester City, bu maça kadar daha önce oynadığı 6 FA Cup finalinden 3 tanesinde şampiyonluğa ulaşmıştı. Leicester City ise 3 kez final oynamasına karşın, hiçbirini kazanamamıştı. City, 24. dakikada Neil Young'un attığı golle maçı 1-0 galibiyetle tamamlayarak, FA Cup'ta 4. kez şampiyonluğa ulaştı. 2014 Kış Olimpiyatları'nda Fas 2014 Kış Olimpiyatları'nda Fas, 1 dalda 2 sporcu yarıştı. YanardÃ¶nerlik Yanardönerlik bazı yüzeylerin bakış açısı ya da ışık açısı değiştiğinde renk değiştiriyormuş gibi görünme durumudur. Sabun köpükleri, kelebek kanatları ve deniz kabukları ve bazı mineraller yanardönerdir. Yanardönerlik durumu sıklıkla yüzeydeki mikroyapıların ışık ile etkilenmesi sonucunda yapısal renklilik ile oluşur. Yanardönerlik bakış ve ışık açısına göre yüzeylerin renginin değişik olarak göründüğü bir optik fenomendir. Genellikle iki ya da daha fazla yarı şeffaf yüzeyden gelen çoklu yansımaların faz kayması ve kırınım ile düşen ışık açısını değiştirmesi ile oluşur. İnce filmde girişim adı verilen bu süreç Fabry-Pérot interferometresinde görülen seçici dalga boyu azalmasının işlevsel analoğudur. Genellikle bitkilerde ve hayvanlarda, sabun köpüklerinde, su üzerindeki yağ tabakalarında ve başka yerlerde görülür. Bu durumda genellikle görülen renk sayısı sınırlıdır ve bakış açısının değişmesine göre iki ila üç renk arasında değişir. Ayrıca film tabakasının kalınlığının değişmesi aralarında kahverengiler, majentalar, morlar ve maviler gibi gökkuşağı spektrumunun dışında kalan farklı renk kuşakları oluşturur. Yanardönerlik ayrıca kırınım yolu ile de oluşabilir. Bu durum CDler, DVDler gibi nesnelerde ve bulutlarda görülür. Kırınım ile oluşan yanardönerlik durumunda tipik olarak bakış açısı değiştikçe tüm gökkuşağı renkleri görülebilir. Kırınım yolu ile oluşan yanardönerlik bitki ve hayvanlarda nadir olarak görülür ancak Ostracoda sınıfı deniz omurgasızlarında oluşmaktadır. Biyolojide bu tür yanardönerlik yüzeyde kırınım aı oluşumundan kaynaklanır. Biyolojik anlamda pigmentler ve boyalar dışında oluşan renkler yapısal renklenme nedeniyledir. Genellikle çok katmanlı olan mikroyapılar parlak ama bazen de yanardöner olmayan renklerin üretilmesi için kullanılır ve farklı yönlerde farklı renklerin oluşmasından kaçınmak için de oldukça detaylı düzenlemeler gerekir. Yapısal renklenme genel olarak Robert Hooke'un 1665 yılında yazdığı "Micrographia" adlı eserinden itibaren bilinmektedir. Hooke, eserinde tavuskuşunun tüylerinin suya batırıldığında yanardönerliğini kaybettiğini sudan çıkarıldıktan sonra tekrar eski hâline geldiğini yazarak yanardönerliğin pigmentlerden kaynaklanmadığını belirtir. Yalıçapkınları, sinek kuşları, papağanlar, kargalar, kuzgunlar, sığırcıklar, ördekler ve tavuskuşları gibi kuların tüyleri yanardönerdir. Hindistan'da 2009 yılında "Cnemaspis kolhapurensis" türü yanardöner geko tanımlanmıştır. Birçok omurgalının gözlerinde bulunan "tapetum lucidum" da yanardönerdir. Nanosellüloz bazen yanardönerdir. Benzin ve diğer hidrokarbonlar ile alkolün su üzerinde oluşturduğu ince film tabakası da yanardönerdir. Pernilla August Pernilla August (d. Mia Pernilla Hertzman-Ericson; 13 Şubat 1958), İsveçli oyuncu, yönetmen ve senarist. Jujuy (eyalet) Jujuy, Arjantin'in kuzeybatı sınır bölgesinde eyalet. Batıda Şili, kuzeyde Bolivya ile sınırları bulunur. Yüzölçümü 53.219 km²'dir. And sistemine bağlı sıradağlar, eyaletin başlıca yüzey şekillerini oluşturur. Bazı yerlerde yüksekliği 5.000 m'yi bulan dağlar, kıraç Atacama Platosu'yla (3.500 m) birbirinden ayrılırken; plato ise doğuya doğru gittikçe alçalarak yerini alt And sistemine bağlı sıradağlar ile vadilere bırakır. Doğu ve alt And dizilerinin sularını, at nalı biçimindeki Grande-San Francisco ırmak sistemi toplar. Sistemin kuzeybatısında, 160 km uzunluğunda bir kanyon olan Quebrada de Humahuaca yer alır; eyalet merkezi San Salvador de Jujuy'dan Grande Nehri boyunca kuzey doğrultusunda uzanan kanyon, eskiden Atacama Platosuyla Peru ve Bolivya arasında önemli bir ticaret yoluydu. Juiz de Fora Juiz de Fora, Brezilya'da, Minas Gerais eyaletinin (estado) güneybatısında bir kent. Órgãos ve Mantiqueira dağları arasındaki derin Paraibuna Nehri vadisinde deniz düzeyinden 676 metre yüksekte yer almaktadır. Ticari bir havalimanının bulunduğu kent, eyalet merkezi Belo Horizonte ile 130 km güneyinde yer alan Rio de Janeiro arasındaki ana kara ve demir yollarının üzerindedir. Ortopedi Ortopedi orthos ve paedia sözcüklerinin birleşiminden oluşmuş düzgün (orthos) çocuk (paedia) anlamına gelir. Temel olarak kas iskelet sistemini ve onun sorunlarını inceleyen, gövdenin devinim dizgesinin morfolojisini ve işlevini değiştiren doğumsal, sonradan edinilmiş ya da travma sonucu oluşan lezyonları incelemeye, önlemeye ve tedavi etmeye yönelik tıp uzmanlık dalıdır. Çocuk ortopedisi daha çok çocukların doğumsal deformiteleri, gelişimsel kalça displasisi (doğumsal kalça çıkığı), cücelik, çarpık ayak (pes ekinovarus) ve boy uzatma gibi cerrahi işlemler ile ilgilenir. Artroplasti eklem hastalıklarıyla ilgilenir. genelde yaşla veya bir travma sonucu artritik değişikliğe uğramış eklemleri prostatik (yapay, çelik titanyum alaşımlardan yapılmış) parçalar ile değiştirerek ekleme ağrısız bir hareket açıklığı kazandırır. İlaç tedavileri, fizik tedavi ve yürüteçler hastanın ağrılarını kesmiyor, yaşam kalitesini arttırmıyor ve geceleri rahat bir uyku almasını sağlamıyorsa eklem protezi ameliyatı planlanabilir. En sık yapılan eklem protezi ameliyatı diz protezidir. Travma veya kireçlenme nedeniyle hastanın eklemlerinde ciddi hasar mevcut ise, yürüme, merdiven çıkma gibi günlük basit aktiviteler zorlaşabilir. El, el bileği, ön kol ve dirsek travmaları ve bunların hastalıklarıyla ilgilenir. Omurga travması, urları, enfeksiyonları ve skolyoz, kifoz gibi yapısal biçim bozukluklarını onarır. Eklemleri açmadan küçük deliklerden kamera ile girerek tedavisini sağlar daha çok eklem faresi çıkarılması, ön-arka çapraz bağ cerrahisi, menisküs lezyonlarını tedavi eder. Ayak-ayak bileği cerrahisi adından anlaşıldığı gibi ayak ve ayak bileği sorunlarıyla ilgilenir. Kas iskelet sisteminin kendisinden kaynaklanan ya da başka organlardan yayılan tüm iyi ve kötü huylu urların tanı ve tedavisi ile ilgilenir. Doğuştan veya sonradan kazanılmış olan deformitelerin düzeltilmesi ile ilgilenir. Mathias Herrmann Mathias Herrmann (d. Friedberg, 16 Haziran 1962), Alman sinema oyuncusu. Alman aktris Mariele Millowitschin başrolü oynadığı 2009 yapımı polisiye Tv dizisi "Marie Brand" din bir bölümünde yer almış başarılı bir oyunculuk sergilemiştir. Ripple (ödeme protokolü) Ripple, internet aracılığıyla para göndermek için kullanılan bir iletişim protokolüdür. ABD merkezli Ripple Labs tarafından 2012 yılında geliştirilmiş sistemde Dolar ve Türk Lirası gibi fiat para birimlerinin yanı sıra, Bitcoin ve Litecoin gibi kripto para türünden ödemelerle diğer emtiaları ve değer birimlerini destekler. Ripple; bankaların, ödeme sağlayıcılarının, dijital varlık borsalarının ve şirketlerin gelişmiş blokzincir teknolojisini kullanarak güvenli, ücretsize yakın derecede düşük işlem ücretli ve her boyutta, küresel çapta para ve değer göndermeyi mümkün hale getirmeyi hedeflemektedir. Dijital varlık gönderimini blokzincir üzerinde XRP adlı kriptopara aracılığıyla gerçekleştirir. 2020 yılı Temmuz ayı itibariyle XRP tüm kriptoparalar içinde pazar büyüklüğü sıralamasında dördüncü sıradadır . Ripple şirketi 300'den fazla finansal kuruluşa ve 40'tan fazla ülkeye hizmet vermektedir. Yusuf Başer (siyasetçi) Yusuf Başer (d. 10 Nisan 1965 Yozgat), Türk, avukat ve siyasetçi. İstanbul Üniversitesi Hukuk Fakültesini bitirdi. Serbest Avukat olarak çalıştı. Yozgat Barosu Muhasip Üyesi, Genel Sekreteri, Başkan Yardımcısı ve üç kez Yozgat Barosu Başkanı olarak görev üstlendi. Türkiye Barolar Birliği Üst Kurul Üyeliği yaptı. Türkiye Kızılay Derneği Yozgat Şube Başkanlığı, Üst Kurul Delegeliği, Yozgat Sosyal Yardımlaşma ve Dayanışma Vakfı Mütevelli Heyeti Üyeliği, Yozgat Cezaevi İzleme Kurulu Üyeliği ile Dil ve Edebiyat Derneği Yozgat Şubesi Kurucu Yönetim Kurulu Üyeliği görevlerinde bulundu. TBMM XXIV.XXV.XXVI.XXVII. Dönem Yozgat milletvekilidir. Evli ve iki çocuk babasıdır. Formosa (eyalet) Formosa, Arjantin'in kuzey kesiminde eyalet. Merkezi Formosa kentidir. Alüvyon ovası olan Gran Chaco'da yer alır. Orman, otlak ve bataklıkların çounlukta olduğu 72.066 km²'lik bir alanı kaplar. Kuzey ve doğuda Paraguay'la sınırı bulunurken; kuzey, güney ve doğu sınırlarını sırasıyla Pilcomayo, Bermejo ve Paraguay nehirleri çizer. Pilcomayo ve Paraguay nehirlerinin birleşme noktasının yakınında, Pilcomayo kıyısı boyunca uzanan 50 bin hektar genişliğindeki Pilcomayo Nehri Ulusal Parkı'nda yerliler yaşar. Parkın hayvan varlığı arasında yeleli kurt, La Plata susamuru ve dev karıncayiyenler gibi türler yer almaktadır. EskiÅŸehir'deki tiyatrolar Eskişehir'de şehir tiyatrosu sahnesi ve özel tiyatro grupları bulunmaktadır. İngiltere kadın millî futbol takımı İngiltere kadın millî futbol takımı, İngiltere'yi ulusal kadın futbol organizasyonlarında temsil eden futbol takımı. Daha önce 1972 ve 1993 yılları arasında Kadınlar Futbol Birliği (WFA) tarafından yönetilmiştir. 1993 yılından beri Futbol Federasyonu (FA) tarafından yönetilmektedir. İngiltere, ilk millî maçını Kasım 1972'de İskoçya ile yapmıştır. İngiltere, FIFA Kadınlar Dünya Kupası'nda 1995, 1995, 1995 yıllarında olmak üzere üç kez çeyrek finalde elenmiştir. Avrupa Kadınlar Futbol Şampiyonası'nda ise 1984 ve 2009 yıllarında finale kadar yükselmiştir. Aşağıda 2014 Kıbrıs Kupası için Mark Sampson tarafından çağrılan 24 kişilik kadro yer almaktadır. "26 Şubat 2014 itibarıyla" Teknik direktÃ¶r: Mark Sampson ! colspan="8" bgcolor="#B0D3FB" align="left" | ! colspan="8" bgcolor="#B0D3FB" align="left" | ! colspan="8" bgcolor="#B0D3FB" align="left" | Ermenek maden kazasÄ± Ermenek maden kazası, 28 Ekim 2014 tarihinde, Karaman’ın Ermenek ilçesine bağlı Pamuklu köyü yakınlarında, Has Şekerler Madencilik’e ait kömür madeninde su baskını sonucu 18 işçinin mahsur kalarak hayatını kaybettiği olaydır. Bu kaza altı ay içinde bir Türk madeninde ikinci büyük kazadır. Bir önceki Soma Faciası 13 Mayıs 2014'te gerçekleşmişti. Madende eski kullanılmayan kömür ocağında biriken suyun baskını ile yaşanan göçük, saat 12:15’te sabah vardiyasına giren işçilerin çalıştığı sırada yaşandı. Maden ocağı yetkilisi Şahin Uyar, olay esnasında 26 işçinin içeride olduğunu, 8'inin kurtulduğunu, olaydan üç saat sonra madendeki su seviyesinin 50 metreyi bulduğunu ve içeride mahsur kalan 18 işçi için umudun kesildiğini açıkladı. Faciada Mehmet Baha, Ömer Cansu, Recep Çiloğlu, Osman Çoksöyler, Hüseyin Çolak, Hüsnü Çolak, Tezcan Gökçe, İsa Gözbaşı, Hüseyin Gültekin, İsmail Gürses, Ali Haznedar, Kerim Haznedar, Uğur İlhan, Mehmet Özcan, Mehmet Tokat, Hasan Tuncer, Bahri Üzer ve Kamil Yaman adlı maden işçileri yaşamını yitirdi. Facianın 10. gününde aynı yerde bulunan 2 işçi ile 22. gününde birbirine sarılı vaziyette bulunan 8 işçiye yapılan otopsinin sonucunda, işçilerin metan gazından zehirlendiği tespit edildi. Uzmanlara göre madende yaşam odası olsaydı, 3. yukarıbaş denilen bacada tahkimat duvarının üzerine çıkarak yaklaşık 15 saat boyunca kurtarılmayı bekleyen 8 işçi kurtulabilirdi. 3 Mart 2015 tarihinde Çalışma ve Sosyal Güvenlik Bakanlığından yapılan açıklamada 19-20 Haziran 2014 tarihinlerinde yapılan teftişte toplam 8 mevzuata aykırılık tespit edilmiş ve idari para cezası uygulandığı bildirilmiştir. Fakat ocak kapatılmadı. 2015 yılının Nisan ayında "bilinçli taksirle birden fazla kişinin ölümüne sebep olma" suçundan kamu davası açıldı. 3'ü tutuklu 16 sanığın yargılandığı mahkemenin ilk duruşması 18 Haziran 2015 tarihinde Ermenek Ağır Ceza Mahkemesinde görülmeye başlandı. Has Şekerler Madencilik Şirketi sahibi Saffet Uyar, Ermenek Cenne Linyit Kömürü İşletmesi Müdürü ve hissedarı Abdullah Özbey ve aynı şirketin teknik nezaretçisi Ali Kurt tutuklu yargılandığı davada, Çalışma ve Sosyal Güvenlik Bakanlığı ve Enerji ve Tabii Kaynaklar Bakanlığı'nın bu bakanlıklara bağlı müfettişlerin soruşturulması için izin vermediği ortaya çıktı. Davanın üçüncü duruşmasında tanık olarak dinlenen maden işçileri, müfettişler denetim yapmadan önce tehlikeli ve üretim haritası dışında açılan galerilerin kapatıldığını, gidince geri açıldığını ve madende kaçış bacalarının olmadığını anlattı. Mayıs 2016'da mahkemeye sunulan bilirkişi raporunda, şu ifadelere yer verildi: Temmuz 2016'da kararı açıklanan mahkeme süreci sonunda maden sahibi tutuklu Saffet Uyar 13 yıl 9 ay, hissedar Abdullah Özbey 9 yıl 3 ay, firari mühendis Yavuz Özsoy 18 yıl 9 ay, teknik nezaretçi tutuklu Ali Kurt 13 yıl 9 ay olmak üzere mühendis ve iş güvenliği uzmanı diğer sanıkların bir kısmı çeşitli hapis cezalarına çarptırıldılar. Cumhurbaşkanı *Recep Tayyip Erdoğan, maden kazası nedeniyle Cumhuriyet Bayramı kutlamalarını iptal etti ve ayrıca 29 Ekim'de madeni ziyaret etti. Dönemin Enerji ve Tabii Kaynaklar Bakanı Taner Yıldız, Soma ve Ermenek’te toplam 319 işçinin yaşamını yitirdiği maden facialarıyla ilgili, “Bu benim ve bakanlığımın mahçubiyetidir. Bunlar tabii afetlerden değil, kusurlardan oldu” sözlerini dile getirdi. AK Parti İstanbul milletvekili Burhan Kuzu, sosyal medyada "Sel felaketine maruz kalan 18 maden işçimize sağ salim ulaşabilmek ümidi ile dua edelim" mesajını paylaştı. Jeoloji Mühendisleri Odası, Has Şekerler Madencilik Şirketi sahibi Saffet Uyar'ın aynı bölgede resmi olarak bilinen 1200 işçinin çalıştığı dört ocağının daha bulunduğunu, kaçak ocaklarda kaç işçinin çalıştığının belli olmadığını ve bu ocakların derhal kapatılması gerektiğini açıkladı. Entre RÃ­os (eyalet) Entre Ríos (, İspanyolcada "Irmaklar Arasında"), Arjantin'in doğusunda eyalet. Batıda Paraná Nehri, doğuda da Uruguay sınırını oluşturan Uruguay Nehri'yle sınırları bulunur. Zaman zaman Arjantin Mezopotamyası olarak adlandırılan bölgenin güney bölümünü oluşturur. Yüzölçümü 78.781 km²'dir. Eyalet sınırları içinde yer alan engebeli ova kuzeyde ve doğu ile batı kıyıları boyunca ormanlık sırtlarla çevrilidir. Topraklar güneye, Río de la Plata halicinin kuzeybatısındaki Paraná Deltasına doğru giderek alçalır. Concepción del Uruguay kenti yakınlarında bulunan 8.500 hektarlık El Palmar Ulusal Parkı'nda, 800 yıllık ağaçların bulunduğu bir palmiye ormanı ve arkeolojik kalıntılar yer alır. K-1 K-1, 1993'te başlayan dünyaca özellikle ağırsiklet bölüm dövüşleriyle bilinen bir kikboks altyapılı dövüş sanatları markası. Ocak 2012'de Hong Kong'da tescilli K-1 Global Holdings Limited şirketi K-1'in haklarını kazandı ve şu anda dünya çapındaki etkinliklerin düzenleyicisi. Greg Kurstin Gregory Allen "Greg" Kurstin (d. 14 Mayıs 1969), Amerikalı müzik yapımcısı ve söz yazarı. Los Angeles, Kaliforniya'da doğup büyüyen Kurstin, beş yaşında piyano çalmaya başladı, sonraki yıllarda gitar ve bas çalmayı öğrendi. 11 yaşında ilk grubuna katılan Kurstin, 12 yaşındayken Dweezil Zappa'nın "My Mother Is a Space Cadet" şarkısını yazdı. Bir süre New York'ta caz müziğe odaklandı. Daha sonra Los Angeles'a dönerek eğitimini tamamladı. 1994'te arkadaşı Tommy Jordan ile birlikte Geggy Tah grubunu kurdu. Grubun kaydettiği demoyu dinleyen David Byrne, ikiliyi Luaka Bop plak şirketi bünyesine kattı. Özellikle 1996'da "Whoever You Are" adlı şarkılarıyla dikkat çeken grup, üç albüm yayınladıktan sonra dağıldı. Kurstin, sonraki yıllarda stüdyo müzisyeni olarak çalışmalarını sürdürdü. 2004'te şarkıcı Inara George ile tanıştı. George'un ilk solo albümünün prodüktörlüğünü üstlenen Kurstin, sonraları George ile birlikte The Bird and the Bee grubunu kurdu. Blue Note Records ile anlaşan ikili, 2006'da "Again and Again and Again and Again" adlı EP'lerini yayınladı. Onu 2007'de "The Bird and the Bee", 2009'da "Ray Guns Are Not Just the Future" ve 2010'da "Interpreting the Masters Volume 1: A Tribute to Daryl Hall and John Oates" izledi. Sia, Peaches, P!nk ve The Flaming Lips gibi sanatçı ve gruplarla çalışan Kurstin, 2006'da Lily Allen ile tanıştı. Prodüktörlüğünü üstlendiği "Alright, Still" albümü ABD'de 20 numaraya yükseldi ve altın plak kazandı. Albüm sayesinde Kurstin, yapımcı ve söz yazarı olarak dikkatleri üzerine çekti. Sonraki dönemde Ellie Goulding, Foster The People, Tegan & Sara, The Shins, Kelly Clarkson ve Katy Perry gibi isimlerin prodüktörlüğünü üstlendi. Bu arada 2009'da Yılın Prodüktörü dalında Grammy'ye aday gösterildi. Aynı yıl üç dalda Ivor Novello ödülü kazandı. 2013'te yazarı olduğu ve Kelly Clarkson tarafından seslendirilen "Stronger (What Doesn't Kill You)", Yılın Şarkısı ve Yılın Kaydı dallarında Grammy'ye aday gösterildi. Ayrıca prodüktörü olduğu, Clarkson'ın "Stronger" albümü En İyi Pop Vokal Albümü dalında Grammy kazandı. Claudia Romani Claudia Romani (d. 14 Nisan 1982, L'Aquila) Ä°talyan model. Claudia Romani; "FHM", "GQ", "Maxim", "Cosmopolitan", "Playboy" gibi dergilerde yer almıştır. 2014 yılında profesyonel hakemlik yapabilmek için için girdiği sınavları geçerek kariyerinde yeni bir sayfa açmıştır. 2010 yılından bu yana Miami'de yaşamaktadır. Kendisi vejetaryendir. Höömey Hömey (Tuvaca: хөөмей / höömey) - Tıva Türklerinin ve dolaydaki Türk ve Moğol toplumlarının boğazdan söyledikleri müzik tarzı. Tuva Türklerindeki bu söz başka dillere de geçmiştir. ("İngilizce:" (Hömey) ("Moğolca:" ) adı verilen gırtlak şarkıları Altay ve Sayan dağları dolayında yaşayan Türk halklarında söylenir. Höömey sözü Kumay, hömeylemek ise kumayler, kumaylar (Rusça: кумайлер ) sözünden değişerek gelmiştir. 19. asırdan sonra tanınmaya başlamıştır. Tıva hömeyinin tarihi 20. yüzyılda başlamıştır. Bunun hakkında etnograf araştırmacısı Y. K. Yakovlev, Y.G. Grumm-Grjimaylo “Batı Moğolistan ve Uranhay yöresi” adlı kitabında höömey hakkında ilk açıklamalar yer alır. Eski feodal dönem Tıva'da höömey kültürel bir aktarım olarak devam etmiştir. A. Aksenov'un “Tıva halkının türküleri ” adlı kitabında bilinen hömeyci Soruktu Kırgızkızı çok etkili bir höömey yaptığını anlatır. Tuva Cumhuriyetinde Möngün Tayga bölgesinde yaşayan hömeyci Angırool Hertek, anası hömeyi doşpuluur ile birlikte daha güzel bir müziğe bürümüştür. Bütün bunları kendisi “Hömeycinin yaşamı” adlı kitabına yazmıştır. Günümüzde Valentina Çüldüm (yurt dışı ve özellikle Avrupa ülkelerinde tanınan önemli hömeyci) ,Tıva ulusal orkestrasının üyelerinden Damıran Aylan, Şonçalay Oorjak ve “Tıva kızı” bölüğünün (grubu) üyelerinden Çoduraa Tumat ve başka hömeyciler ilk akla gelenlerdir. Tuva Cumhuriyetinin ünlü hömeyci bölükleri (grupları) dünyaca da tanınmış olan “Hün-Hürtü”, “Çirgilçin”, “Tıva”, “Alaş”, “Çangı-Haya”, “Tıva kızı”. Gandalf (Amerikan mÃ¼zik grubu) Gandalf, 1960'larda etkili olmuş Amerikalı psychedelic rock grubudur. Kurucu kadrosunda The Rasgoos grubundan Peter Sando, Frank Hubach, Bob Muller ve Davy Bauer vardı. 1967 yılında Capitol Records ile anlaşma imzaladılar. Aynı yıl ilk ve tek LP kaydedildi. Daha sonra Capitol, anlaşmayı reddetti ve yanlış bir kayıtla LP 1969 yılında yayınlandı. Bu durum da grubun kariyerinin hasar görmesine neden oldu. Capitol, LP satışlarının kötüleşmesinden dolayı gruba teşvik olmadı. Yıllar geçtikçe albümün ünü büyüdü ve 2002 yılında tarafından yeniden piyasaya sürüldü. = KaynakÃ§a = 1. http://www.petersando.com/gandhome.html Harun Tekin (mÃ¼zisyen) Harun Tekin, (d. 28 Haziran 1977, Ankara), Türk müzisyen ve köşe yazarı. Mor ve Ötesi'nin vokalist ve gitaristidir. 2013'ten itibaren "BirGün"de köşe yazarıdır. 1988 yılında eğitimine başladığı Alman Lisesi'nde Kerem Kabadayı ile tanışarak 1990'da kurdukları Decision grubu ile Mor ve Ötesi'nin temellerini attılar. Harun Tekin 1991 yılında grubun tarzının belirlenmesi ile gitar çalmaya başladı. Decision 1995'te Mor ve Ötesi olarak kurulduğunda, Derin Esmer'in teşvik ve yardımları ile şarkı söylemeye başladı. Harun Tekin Mor ve Ötesi ile 1996 yılının Haziran ayında "Şehir" albümünü çıkarmış, aynı yılın Ekim ayında Boğaziçi Üniversitesi'ndeki felsefe öğrenimine başlamıştır. Yıllar geçtikçe Harun Tekin için müzik daha ön plana çıksa da, dersin kendisinden çok konularıyla ilgilenmesi ve akademik okumalardan sıkılmaması, üniversitede başarılı olmasını sağlamıştır. Harun Tekin 1999'da çıkardığı Bırak Zaman Aksın albümü'nün ardından Marmara Depremi sonrası Açık Radyo Deprem İletişim Merkezi'nde çalıştı. Bu dönemde iki yayın dönemi boyunca programcı olarak yer aldı. Ayrıca 1999 yılının Nisan ayında kendisine gönderilen e-maillere cevap vermek için okulunu dondurarak ertesi sene eğitimine devam etti. 2001 yılı fiziksel olarak en çok zorlandığı yıl oldu. Gül Kendine albümü hayatının her alanını amansızca kapladı. Bir yandan Boğaziçi Üniversitesi'ndeki felsefe ve psikoloji eğitiminin son yılını yaşarken, bir yandan da grubun tarihindeki en yoğun dönemlerinden birine tanık oldu. Eylül ayında Boğaziçi Üniversitesi'nden mezun oldu. Mor ve Ötesi ile katıldığı Eurovision'da "Deli" isimli şarkıyla 7. oldu. Aynı zamanda Star TV'de yayınlanmış olan Behzat Ç. Bir Ankara Polisiyesi adlı dizide başrol oyuncusu Behzat Ç.'nin kızı Berna'nın sevgilisi rolünü oynamıştır. Toplam 2 ayrı bölümde görülmüştür. Vukašin Mrnjavčević Vukašin Mrnjavčević (, ; 1320 civarı, Livno - 26 Eylül 1371, Çirmen), soylu Sırp ailesi Mrnjavčević ailesinin mensubu olan despot, Zayıf Uroš döneminde imparatora eşdeğer hükümdar. 1365 ile öldüğü tarih olan 26 Eylül 1371'e kadar Sırp ve Yunanların Kralı unvanını taşımıştır. Etki alanı Üsküp, Prizren, Ohri ve Pirlepe şehirlerini kapsıyordu. Serez ve Struma Nehri yakınındaki bölgeye hakim olan kardeşi despot Jovan Uglješa ile iyi ilişkileri vardı. Stefan Dušan'ın 1355 yılında ölmesiyle düşüşe geçen Sırp İmparatorluğu'nda, bölgesel kuvvet Knez Vojislav Vojinović'in ölümünün ardından diğer Sırp soyluları arasında öne çıkmış, zayıflığı ile bilinen V. Stefan Uroš döneminde onunla eşdeğer statüde kral olarak taç giymiştir. Vukašin taşıdığı eşdeğer krallık unvanı ve İmparator V. Stefan Uroš'un çocuksuz olması nedeniyle oğlu Marko'ya "genç kral" sıfatıyla taç giydirmiştir. Bu sayede kralın olası bir ölümünde Sırp İmparatorluğu'nun tahtına kimin geçeceğini belirlemiştir. Vukašin'in eşdeğer krallığını kabul etmeyen Sırp soylularından birisi, ileride Sırp despotluğunu kuracak olan Lazar Hrebeljanović'tir. Vukašin Mrnjavčević, 1371 yılında Osmanlı'ya karşı savaştığı Çirmen Muharebesi'nde hayatını kaybetti. Bu tarih resmen Sırp İmparatorluğu'nun yıkıldığı tarih olarak da kabul edilir. Bugün Üsküp'te bulunan Marko Manastırı'nın inşasına onun emri ile başlanmışsa da, ölümü ile yarım kalan inşaat oğlu Marko tarafından tamamlanmıştır. Vedran ZrniÄ‡ Ivan Ninčević (d. 26 Eylül 1979, Zagreb, Hırvatistan), Hırvat hentbol oyuncusudur. Sağ kanat pozisyonunda görev yapan oyuncu, Beşiktaş formasını giymektedir. Hırvatistan milli takımının 2004 Yaz Olimpiyatları'nda şampiyon kadrosunda yer almıştır. Ayrıca Portekiz'de düzenlenen 2003 Dünya Hentbol Şampiyonasında şampiyonluk, 2005'te Tunus'ta ve 2009'da kendi ev sahipliklerinde düzenlenen Dünya Şampiyonalarında ise ikincilik kazanan kadrolarda kendine yer bulmuştur. Zonguldak Devlet Tiyatrosu Zonguldak Devlet Tiyatrosu, Devlet Tiyatroları Genel Müdürlüğü’ne bağlı olarak faaliyetlerini sürdüren bölge tiyatrosundan biridir. 15 Ocak 2010 tarihinde Turgut Özakman'ın yazdığı Töre oyunu ile açmıştır. Oyunları Zonguldak DT AKM Sahnesi'de sergilemektedirler. Ayas Ayas ile şu maddeler kastedilmiş olabilir: Alaş (bölük) Grup Alaş, 2000'lerin başında kurulmuş, ilk kadrosunda Kongar-ool Ondar (öldü), Sеdip Mаy-ооl, Оndаr Bаdı-Dоrju, Sаm Аnаy-ооl, Şirijik Аyan gibi höömeycilerinin bulunduğu Tuva (Türk) etnik müzik grubu. "Alaş" bölüğünün (müzik grubunun) adı, Tuva Cumhuriyetinde harika bir akarsu olan Alaş akarsuyunun adından alınmıştır. Ayrıca Alaş adı Eski Türklerde önemli kutsiyeti var olup Eski Türk destanlarında "Alaç" olarak geçer. Donald Nicol Donald MacGillivray Nicol (4 Şubat 1923, Portsmouth - 25 Eylül 2003, Cambridge), İngiliz Bizantolog. 4 Şubat 1923 tarihinde İngiltere'nin Portsmouth şehrinde, İskoçya Kilisesi vaizinin oğlu olarak dünyaya geldi. Sheffield'daki King Edward VII School ve sonrasında Londra'daki St Paul's School'da eğitim gördü. Okuldan mezun olması sonrasında 1941 yılında II. Dünya Savaşı için orduya çağrıldı; ancak vicdanî ret hakkını kullanarak Friends' Ambulance Unit'e katıldı ve 1942 ile 1946 yılları arasında bu birime hizmet etti. Ekim 1944'te gittiği Yunanistan'dan 1946 yılında döndü. Ülkesine dönmesiyle birlikte Cambridge Üniversitesi'ne bağlı Pembroke College'da burslu olarak tarih eğitimi aldı. Mezun olduktan sonra tekrar Yunanistan'a gitti ve British School at Athens'te bir yıl boyunca öğretim görevlisi olarak çalıştı. Cambridge'e dönmesinin ardından, Epir Despotluğu üzerine yazdığı "The Despotate of Epiros" adlı doktora tezini 1957 yılında yayınladı. Tezin danışmanı ise Steven Runciman idi. Doktor unvanı alması sonrasında 1952-1964 yılları arasında University College Dublin'de öğretim görevlisi olarak çalıştı, 1964-1966 yılları arasında ise Dumbarton Oaks üyeliğinde bulundu. Tekrar Britanya'ya dönen Nicol, 1966-1970 yılları arasında Edinburgh Üniversitesi'nde öğretim üyeliği yaptı. 1970'te King's College London'daki Modern Yunan ve Bizans Tarihi, Dili ve Edebiyatı Bölümünde başladığı görevi 1988'e kadar sürdürdü. "Byzantine and Modern Greek Studies" adlı akademik derginin kurucusu olurken, aynı zamanda editörü konumundaydı. Buradaki görevinden ayrılması sonrasında, 1989-1992 yılları arasında Atina'daki Gennadius Kütüphanesi müdürlüğünü yaptı. 1992 yılında Cambridge'e dönen Nicol, eserlerini yayınlamayı sürdürdü. 25 Eylül 2003 tarihinde ise bu şehirde vefat etti. 1950 yılında Joan Campbell ile evlenen Nicol'un bu evlilikten üç oğlu bulunmaktaydı. Fenerbahçe (kadın voleybol takımı) 1968-69 sezonu Fenerbahçe (kadın voleybol takımı) 1968-69 sezonunda İstanbul Ligi'nde bir sezon önce eline geçirdiği şampiyonluğu korudu ve sekizinci İstanbul şampiyonluğunu namağlup olarak kazandı. Başarısını Türkiye Şampiyonluğu'nda da sürdüren sarı-lacivertliler tarihindeki yedinci Türkiye şampiyonluğuna yenilmeden ulaştı. Şampiyona 15-19 Mayıs 1969 tarihlerinde Ankara'da yapılmıştır. Fenerbahçe yedi sezon aradan sonra tekrar Avrupa sahnesine çıktı. Ön eleme turunda Arnavutluk takımına iki maçta da yenilen sarı-lacivertliler 1/8 finale yükselemediler. Rövanş maçında 2-0 öne geçen Fenerbahçe, maçın sonunu getiremedi. Fenerbahçe bu maçları şu kadrosuyla oynadı: Sema Bora (Kaptan), Tomris Özpars, İnci Dönmez, Gülfer Karabulut, Gülören Nas, Perihan Tangör, Aynur, Nida Erışık ve Feyza. NDS NDS, dijital uydu yayıncılığında (DVB) kullanılan bir şifreleme sistemidir. Cisco Systems bünyesindeki NDS Grup tarafından geliştirilmiştir. Genellikle Avrupa ülkelerinde ve Amerika'da kullanılmaktadır. Canal Plus, BBC, Sky gibi yayın organları tarafından kullanılmaktadır. Türkiye'de D-Smart tarafından kullanılmaktadır. Süleyman Yağcıoğlu Süleyman Yağcıoğlu, (d. 1952, Erbaa, Tokat), Türk siyasetçi. İstanbul Üniversitesi Diş Hekimliği Fakültesi mezunudur. Serbest Diş Hekimliği, Ziraatçılık, TBMM XVII. Dönem Samsun Milletvekilliği, TBMM Başkanlık Divanı Kâtip Üyeliği yapmıştır. Evli ve bir çocuk babasıdır. İlkeler ve Değerler Partisi genel başkanıdır. Allantoyis Allantoyis (; çoğul "allantoides" ya da "allantoises") gelişmekte olan bir embriyonun metabolik faaliyetler sonucu oluşan atıklarının biriktiği kesedir. Kuş ve sürüngenlerde doğuma kadar varlığını sürdürürken, memelilerde Plasentanın oluşmasıyla kaybolur ve göbek kordonundaki kan damarlarına (atardamar ve toplardamarlara) dönüşür. Koryon zarı ile gaz alışverişinde bulunur. Yunanca alllanto- sözüğünden, sosise benzeyen anlamına gelmektedir. Ã‡atalca-Kocaeli Platosu Çatalca-Kocaeli platosu, Çatalca-Kocaeli yarımadasında yer alan, akarsuların aşındırmasıyla peneplenleşmeye uğramış alçak plato. Yüzeyi hafif dalgalı olan plato yüzeyinin ortalama yükseltisi 150 m'dir. Üzerinde aşınımdan arta kalan tepeler yer alır: Büyük Çamlıca tepesi (262 m), Karlıdağ (328m), Kayışdağı (438 m), Alemdağ (442 m), Aydosdağı (537 m). Pliyosen devrinde deniz seviyesine alçaltılmış arazi, Kuaternerde deniz seviyesi değişimleri ve epirojenik yükselmeler sonucu akarsularca yarılmış, gençleşmiş peneplen haline gelmiştir. Karadeniz ve Marmara'nın Kuaternerdeki seviye değişikleri sırasında arazi üzerindeki birikim örtülerini kaybetmiş, faylanmalara maruz kalmıştır. Plato ortasında günümüzden 7-9 bin yıl önce (Würm devri sonunda) İstanbul boğazı oluşmuştur. Çatalca-Kocaeli yarımadası üzerinde yer alan Haliç, Durusu gölü, Küçükçekmece ve Büyükçekmece gölleri, Karadeniz ve Marmara'ya doğru akan ırmaklar peneplenin gençleşmesi nedeniyle oluşmuştur. Plato iklimsel açıdan Akdeniz iklimi ve Karadeniz iklimlerinin geçiş alanıdır. Karadeniz ve Marmara Denizinin şelf alanları paltonun deniz altındaki devamı niteliğindedir. Peneplendeki akarsuları birbirinden ayıran su bölümü çizgisi kuzey anadolu fay hattına daha yakındır. Adapazarı- Karasu çizgisi ve KAF platonun doğu ve güney sınırlarını oluşturur. Gina Carano Gina Joy Carano (d. 16 Nisan 1982; Dallas County, Teksas) Amerikalı oyuncu, televizyon sunucusu, fitness manken ve eski karma dövüş sanatçısı. Nevada Reno Üniversitesinde ve Nevada Las Vegas Üniversitesinde Okudu. Ä°rfan Demiralp İrfan Demiralp, (d. 1950, Havza, Samsun), Türk siyasetçi. Orta Doğu Teknik Üniversitesi Fen Edebiyat Fakültesi Sosyal Bilimler Bölümü mezunudur. Genelkurmay Başkanlığı Merkez Dairesi Tercüme Şubesi Mütercimliği, Havza Vida Sanayi ve Ticaret A.Ş. Kuruculuğu, Genel Müdürlüğü ve Yönetim Kurulu Başkanlığı, TBMM XVIII., XIX. ve XX. Dönem Samsun Milletvekilliği yapmıştır. Evli ve iki çocuk babasıdır. Tevfik Diker Tevfik Diker, (d. 1947, Alaşehir, Manisa), Türk siyasetçi. Hava Harp Okulu mezunudur. Hava Yarbaylık, Genelkurmay Millî Güvenlik Kurulu Genel Sekreterliği, Hava Kuvvetleri Komutanlığı Emir Subaylığı, 2. Hava İkmal Bakım Motorlu Araçlar Bölge Bakım Komutanlığı, TBMM XIX. ve XX. Dönem Manisa Milletvekilliği yapmıştır. Evli ve iki çocuk babasıdır. Yaprak burunlu yarasa Yeni Dünya yaprak burunlu yarasası (Phyllostomidae) Meksika'dan Kuzey Arjantine kadar tüm Orta ve Güney Amerika boyunca yer alırlar. Çok çeşitli bir faunaya sahip olup Yarasalar içinde farklı bir türe sahiptir. Cemal Alişan Cemal Alişan (d. 1951 Çarşamba, Samsun), Türk siyasetçi. İstanbul İktisadi ve Ticari İlimler Akademisi Eczacılık Yüksekokulu mezunudur. Serbest Eczacılık, Çarşamba Belediye Başkanlığı, TBMM XVIII., XIX. ve