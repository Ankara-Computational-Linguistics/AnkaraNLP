gibidir; Nancy Pelosi Nancy Patricia D'Alesandro Pelosi (d. 26 Mart 1940), ABD Temsilciler Meclisi'nin 60. meclis başkanıydı. 2007 yılına kadar Temsilciler Meclisi'nde azınlıkta bulunan Demokratların liderliğini yürütmekte olan Pelosi 2006 yılı Kasım ayında yapılan ara seçimlerde Demokratik Parti'nin Temsilciler Meclisi'nde çoğunluğu ele geçirmesi sonucu, Meclis oturumuyla yapılan oylamayı kazanarak ABD tarihinde bu göreve seçilen ilk kadın olmuştur. 4 Ocak 2007-5 Ocak 2011 tarihleri arasında Meclis Başkanlığı görevini yürütmüş olan Pelosi, ABD tarihinde devlet kademelerinde en üst düzeye ulaşmış kadındır. Şimdiye kadar Meclis başkanı görevine seçilen ilk Kaliforniyalı ve ilk İtalyan kökenli Amerikalı olma ayrıcalıklarını da elinde tutmaktadır. MahmutpaÅŸa Mahmutpaşa, İstanbul'da Fatih ilçesinde semt. Adı, Fatih Sultan Mehmet'in sadrazamı Mahmud Paşa'dan (ö. 1474) gelir. Mahmut Paşa burada İstanbul'un en eski dini yapısı sayılan bir külliye (yapılışı 1462) ile birlikte 265 dükkânlık bir çarşı yaptırdı. Tayahatun ve Sururi mahallelerini içine alan semtte, bir kısmı 17.-18. yüzyıllardan kalan iş hanlarının içinde küçük sanat sahiplerinin atölyeleri toplanır. Semt I. Dünya Savaşı'nda İngiliz uçakları tarafından bombalanmıştır. Bu 1. Dünya Savaşı'nda İstanbul'a yapılan tek uçakla bombalamadır. Ana eksenini, giyim eşyası ve manifaturacı dükkânlarının sıralandığı "Mahmutpaşa Yokuşu" meydana getirir. Mahmutpaşa'da çok iplik ve pardesü satılır. Makmetre Makmetre, bir uçağın Mach (mak) sayısını (uçağın hızının sesin atmosferdeki hızına oranı) ölçmeye yarayan alet. Serkan Aykut Serkan Aykut (d. 24 Şubat 1975, Ankara), İstanbul), eski Türk millî futbolcudur. Forvet pozisyonunda oynamaktaydı. Samsunspor taraftarınca seçilen "Samsunspor Tarihinin En İyi İlk 11'i"'nde yer almıştır. Aykut, ilk olarak Samsunspor'da forma giymiştir. 1999-2000 sezonunda, 30 golle gol kralı olduktan sonra 7 milyon dolara Galatasaray'a transfer oldu. Bu kulüpte iki sezon başarılı maçlar çıkarmıştır ve 2000 yılında bir Süper Kupa kazanmıştır. Süper Lig'de bulunduğu süre içinde 188 gol atmıştır ve Süper Lig tarihinin en çok gol atan 7. oyuncusudur. Temmuz 2002'de Serkan Aykut, eski kulübü Samsunspor'la 5+1 yıllık sözleşme imzalamıştır. Son olarak Samsunspor kulübünde kadro dışı kalmıştır ve 2008-2009 sezonunda kariyerini noktalamıştır. Türkiye 21 yaş altı millî futbol takımı ile 1997 yılında oynanan Akdeniz Oyunları katıldı ve final müsabakasında İtalya Olimpik millî futbol takımına yenilerek ikincilik kazanan kadroda bulundu. Halef Sultan Zaviyesi Halef Sultan Zaviyesi; Anadolu Selçukluları devrinde Halef İbn Süleyman adına Tokat'ta inşa edilmiş yapılardan biridir. Yapı, Selçuklular ve Osmanlılar döneminde Dar'ül-İlm (Bilgi Evi) denilen bir kurum olarak faaliyetini sürdürmüştür. Ã‡ukur Medrese Çukur Medrese Anadolu'nun ilk medreselerinden biri olarak Tokat'ta 1148 ile 1157 tarihleri arasında inşa edilmiş olan bir yapıdır. Günümüzde ilk inşa edildiği haliyle varlığını sürdürmeyen medrese Selçuklu sultanı II.İzzettin Keykavus döneminde onarım görmüş, Osmanlı döneminde de göçmen barınağı olarak kullanılmıştır. Süperstar (şarkı) Süperstar, Sibel Tüzün'ün Türkiye'yi 51. Eurovision Şarkı Yarışması'nda temsil edip 11.lik getirdiği şarkıdır. Tüzün, modacı Erol Albayrak'ın hazırladığı 3 kilo kristal boncuklardan oluşan yarı oryantal, yarı modern kostümle sahneye çıktı. Sibel Tüzün, İngiliz koreograf Gary Lloyd'un hazırladığı dansla Glenn Ball, James Robinson, Scott Marshall ve Arthur Gourounlian adlı dansçılarla performans sergiledi. Edwin van der Sar Edwin van der Sar (d. 29 Ekim 1970; Voorhout), HollandalÄ± eski kaleci. Kariyerine doğduğu şehrin yerel takımı olan FC Foreholte kulübünde başlamıştır. Daha sonra Juventus kulübüne geçen van der Sar, asıl patlamayı Ajax kulübünde yapmıştır. Ajax kulübünde önce genç takımlarda oynamış, ardından A takıma alınmış ve hem başarılı hem de uzun bir Ajax serüveni yaşamıştır. Bu kulüple 1994, 1995, 1996 ve 1998 yıllarında Eredivisie şampiyonluğunu ve 1994-1995 sezonunda UEFA Şampiyonlar Ligi şampiyonluğunu yaşamıştır. Ayrıca Ajax ile 1992 yılında UEFA Kupası'nı; 1993, 1998 ve 1999 yıllarında KNVB beker'i; 1995 yılında ise hem Kıtalararası Kupa'yı hem de Süper Kupa'yı kaldırmıştır. van der Sar, Ajax'ta 226 kez forma giymiştir ve 1 gol atmıştır. Daha sonra tekrar Juventus'a transfer olan van der Sar, burada 2 sezon 1.kaleci olarak oynadı ve sonra Gianluigi Buffon'un transfer edilmesiyle yedek kalmamak için ayrıldı. Premier League'e 2001 yılında Fulham'la başladı. Fulham bu transfer için 7 milyon £ ödedi. Bu kulüpte dört yıl boyunca 127 maç oynadı. 5 Haziran 2005 tarihinde Manchester United kulübüne 2 milyon £ karşılığında 2 yıllığına transfer olduğu söylendi ama esas transfer ücreti açıklanmadı. van der Sar, bu anlaşmayı takımdaki kaleci sıkıntısını çözmek için kabul etti. Manchester United'ta 1 numaralı formayı daha önce Peter Schmeichel, Mark Bosnich, Massimo Taibi, Fabien Barthez, Tim Howard ve Roy Carroll gibi isimler giydi. Maçlardaki iyi performansından dolayı, birçok United taraftarı başarılı olduğunu düşünüyordu ve takımdaki kaleci eksikliğini doldurduğuna inanıyordu. Bu yüzden United yönetimi; Aralık 2006'da onun kontratını yeniledi ve 2008'e kadar sözleşmesini uzattı. Sir Alex Ferguson, yaptığı açıklamada van der Sar'ın iki sene daha rahatça futbol oynamaması için bir neden göremediğini söyledi ve "Edwin; çok formda, zayıf ve aç. Bu yüzden onun iki sene daha rahat futbol oynayabileceğini düşünüyorum." dedi. Başarılı file bekçisi 2010-11 sezonu sonunda futbolu bıraktığını açıkladı.Jübile maçı 2010-2011 şampiyonlar ligi finalidir ve 3-1 Barcelona galibiyetiyle sonuçlanan Barcelona-Manchester United maçıdır. Van der Sar, Hollanda millî futbol takımındaki ilk maçını 7 Haziran 1995 tarihinde Beyaz Rusya'ya karşı oynadı. Euro 96, 1998 FIFA Dünya Kupası ve Euro 2000'de Hollanda millî futbol takımının kadrosunda yer aldı. Euro 2004'te İsveç ile oynanan çeyrek final maçı sonunda, penaltı atışlarında van der Sar Olof Mellberg'in bir penaltısını kurtarmıştı. van der Sar; kalesini 10 resmi maçta ve toplamda 1013 dakikada kalesini gole kapattı. Edwin van der Sar, Hollanda millî futbol takımına 117 kez çağrıldı ve Hollanda millî futbol takımına en çok çağrılan oyuncu olarak da bir rekora imza attı. Bu özelliği onu ayrıca millî takımlarda en çok forma giyen oyuncular sıralamasında ilk 60 içinde yer almasını sağladı. Frank de Boer'in eski rekorunu 2006 FIFA Dünya Kupası'nda ikinci turda olaylı geçen bir maçta Portekiz'e karşı oynayarak tarihe gömdü. 2006 FIFA Dünya Kupası'nda ikinci turdaki elenerek yaşadığı düş kırıklığına rağmen, Euro 2008'de de Hollanda millî futbol takımının kalecisi olarak görev yaptı. Malakka Boğazı Malakka Boğazı, Malezya Yarımadası (Batı Malezya) ve Endonezya'ya bağlı Sumatra adası arasında 805 km uzunluğunda dar bir boğazdır. Ekonomik ve stratejik açıdan bakıldığında Malakka Boğazı dünyanın en önemli deniz yollarından biri olup, Süveyş Kanalı ve Panama Kanalı'nın bir eşdeğeridir. Boğaz Hint Okyanusu ve Büyük Okyanus arasında ana denizyolu pasajını oluşturmakla, aynı anda dünyanın en kalabalık 3 ülkesi olan Hindistan, Endonezya ve Çin'i deniz yoluyla bağlılığını sağlamaktadır. Bununla kalmayıp yörenin en gelişmiş Ticaret Devlerini; Japonya, Güney Kore ve Tayvan'ı uluslararası ticarete bağlar. Her sene yaklaşık 50.000 gemi bu boğazı kullanarak, 1/5 ile 1/4´lik oranla dünya deniz ticaretine katkı sağlar. 2003 senesinde dünyada gemi ile nakliyat edilen bütün petrolün 1/4´i bu boğazdan geçmiştir. Nakliyat 1995'te yaklaşık 7,8 milyon varil (7,8 MMbbl), 2002´de 10,3 milyon varil (10,3 MMbbl) ve 2002 sonrası 11 milyon varil (11 MMbbl) veya 1,700,000 m³´tür ve Çin ekonomisinin büyümesiyle bu oranın daha da büyümesi beklenmektedir. Singapur yakınlarında bulunan Phillips Kanalı´nda boğaz sadece 2.8 km veya 1.5 deniz mili genişliğindedir ve dünyada önem taşıyan en dar geçitlerden birisidir.. Boğazı geçebilecek gemilerin azami ebatları uluslararası tanımlanan standartlara göre Malaccamax sınıfına kısıtlıdır. Maalesef bu ekonomile son derece önemli yörenin birde perde arkası vardır. Özellikle bu bölgede her türlü ticari gemilere karşı düzenlenen Korsancılık´tır. Ufak ticari gemilerden, seyahat gemileri ve en büyük Petrol tankerlerine kadar hepsi bu tehlike ile gün ve gün karşı karşıya kalırlar. Boğazda Korsancılık oranı geçen senelerde artmaya devam etmiştir. 1994 senesinde 25 saldırı var iken, bu rakam 2000´de 220 olmuş ve 2003 senesinde 150´yi bulmuştur. Bu oran dünya genelinde var olan deniz korsancılığının 1/3´ini teşkil eder. 2004 senesinin ilk yarısında gene artan rakamlardan dolayı Malezya, Endonezya ve Singapur Devlet Deniz Kuvverleri ve Sahil Güvenlik Kurumları bölgede deniz güvenliğini artırmak için, daha çok patrolye yapmaya başlamışlardır. Bazı güvenlik uzmanlarına göre bir grup teröristin, boğazın fazla derin olmayan bölgelerinde büyük bir gemi batırıp, böylece boğazda trafik sıkışıklığına ve dünya ticaretine zarar uğratma imkânının olduğunu savunurken, diğerleri böyle büyük çapta bir saldırının olasılığını reddeder. Boğazda hâlen 34 adet batık gemi vardır ve bazıları 1880´lerden kalmadır. Bu batıklardan meydana gelen kaza tehlikesi hâlen mevcuttur. Boğazın diğer bir başka tehlikesi ise, Sumatra adasında tarım ve başka nedenler için kundaklanan orman yangınlarıdır. Bu yangınlardan oluşan duman, boğaz trafiğini olumsuz şekilde etkiler. Gemilerden görünüm sadece 200 metreye kadar düşebilir ve zaten oldukça dar ve yoğun olan trafiğe başka bir sorun daha yapar. Tayland boğazın önemini azaltmak için birden fazla proje geliştirmiştir. Bunlardan bir tanesi, kendi topraklarında bulunan Isthmus of Kra ile bilinen bölgede bir kanal kazıp, böylelikle Afrika, Orta Doğu ve Pasifik arasındaki deniz ticaret yollarını 960 km veya 600 deniz mili daha kısaltmaktır. Lâkin böyle bir adım Tayland´ı fiziksel olarak ikiye böler. Bu da zaten ülkede varolan ve Pattani bölgesinde çoğunluğu oluşturan müslüman kesimin bağımsızlık çabalarına anahtar rol olacağından gerçekleştirilmemiştir. 2004´de"The Washington Times" ´a sızdırılan bir rapora göre Çin Hükûmeti bu inşaanın mali bedelini tamamen karşılayacağını bildirmiştir. Tayland Hükûmeti şu an bu kanal projesini farklı nedenlerden dolayı rafa kaldırmıştır. Ikinci bir alternatif ise, aynı bölgeye kanal yerine bir petrol hattı inşa etme planıdır. Böylelikle boğazı kullanmadan, bölgenin batısından (Hint Okyanusunundan) doğusuna Çin, Güney Kore ve Tayvan´a petrol nakliyatında $0.50/barrel veya $3/m³ nakliyat bedelinin azalacağını öne sürer. Yüzyıllardır farklı uygarlıklar; Mısır, Roma, Arab uygarlıkları, Afrika, Osmanlı, Iran-Fars ve Hindistan bu yolları tercih etmiş ve Kedah´ya ulaşmayı aramışlardır. Buradan farklı istikametlere ayrılmışlardır. Kedah Malay Yarımadasının en batısı olup bir nevi bu bölgeye genel liman görevi yapmıştır. Leonardo DiCaprio Leonardo Wilhelm DiCaprio (d. 11 Kasım 1974), İtalyan kökenli Amerikalı oyuncu ve yapımcı. DiCaprio, 1990'ların başında televizyon reklamlarında görünerek oyunculuk hayatına başladı ve ardından "Santa Barbara" ve "Growing Pains" gibi dizilerde rol aldı. 1991'de "Mahluklar 3" filmindeki Josh rolüyle sinema hayatına başladı. 1993 yılında "Bu Çocuğun Hayatı" filminde başrolde oynadı. Aynı yıl "Gilbert'in Hayalleri" filminde oynadı ve En İyi Yardımcı Erkek Oyuncu dalında ilk Akademi adaylığını elde etti. "Günlük" ve "Romeo + Juliet" filmleriyle halk tarafından tanınmaya başlandı. 1997 yılında James Cameron'un "Titanik" filmiyle uluslararası üne ulaşmış oldu. 2000 yılından bu yana DiCaprio, geniş bir film yelpazesinde yaptığı çalışmalarla büyük beğeni topladı. DiCaprio'nun sonraki filmleri arasında; "Demir Maskeli Adam", biyografik suç draması "Sıkıysa Yakala" ve ileriki zamanlarda çok defa çalışacağı Martin Scorsese ile olan ilk filmi "New York Çeteleri" yer aldı. Ardından biyografik film "Göklerin Hakimi", siyasi gerilim filmi "Kanlı Elmas", suç filmi "Köstebek", "Yalanlar Üstüne", dram filmi "Hayallerin Peşinde", psikolojik gerilim filmi "Zindan Adası", bilimkurgu filmi "Başlangıç", biyografik film "J. Edgar", western filmi "Zincirsiz" dönem draması "Muhteşem Gatsby" ve biyografik suç filmi "Para Avcısı" filmlerindeki oyunculuğuyla beğeni topladı. DiCaprio "Göklerin Hakimi" ve "Diriliş" filmleriyle Drama Dalında En İyi Erkek Oyuncu, "Para Avcısı" filmiyle Müzikal ve Komedi Dalında En İyi Erkek Oyuncu Altın Küre ödüllerini kazandı. Ayrıca "Diriliş" filmiyle ilk Akademi ve BAFTA ödüllerini kazandı. Leonardo Wilhelm DiCaprio 11 Kasım 1974'te Los Angeles, Kaliforiya'da doğdu. Yasal bir sekreter olan Irmelin ve çizgi roman sanatçısı ve yapımcısı / dağıtımcısı olan George DiCaprio'nun tek çocuğudur. DiCaprio'nun babası İtalyan (Napoli) ve Alman (Bavyera) kökenlidir. DiCaprio'nun anne tarafından olan dedesi Wilhelm Indenbirken Almandı. Anneannesi Helene Indenbirken (d. Yelena Smirnova 1915-2008) Rus doğumlu bir Alman vatandaşıydı. DiCaprio, Rusya'daki bir röportajda kendisine "yarı-Rus" olarak değindi ve iki dedesinin ve annanesinin ve babannesinin Rus olduğunu söyledi. DiCaprio'nun ailesi üniversiteye devam ederken tanıştı ve Los Angeles, Kaliforniya'ya taşındı. DiCaprio, Leonardo olarak adlandırıldı çünkü hamile annesini ilk tekmelediğinde annesi İtalya'daki bir müzede bir Leonardo da Vinci tablosuna bakıyordu. Anne ve babası bir yaşındayken ayrılmıştı ve çoğunlukla annesiyle yaşıyordu. DiCaprio üçüncü yılını takiben liseden ayrıldı ve sonuç olarak Genel Öğretim Geliştirme diplomasını kazandı. DiCaprio, çocukluğunun bir bölümünü dedesi ve annesi ile Almanya'da geçirdi. Almanca ve İtalyanca bilmektedir. 11 yaşında oyuncu olmak isteyen Leonardo bir temsilciyle görüşmeye başladı. Fakat temsilci ismini daha Amerikan tarzı bir isim olan Lenny Williams olarak değiştirmesini istedi. Leonardo bunu kabul etmedi ve 13 yaşında kendisini ismiyle kabul eden başka bir temsilciyle görüşmeye başladı. DiCaprio oyunculuk hayatına 1990 yılında aynı isimli filmden uyarlanan "Parenthood" dizisiyle başladı. "Parenthood"'dan sonra DiCaprio "The New Lassie" ve "Roseanne"'nin yanı sıra Santa Barbara gibi dizilerde küçük rollerde oynadı. "Parenthood" dizisiyle Genç Sanatçı Ödülleri'nde En İyi Genç Erkek Oyuncu adaylığı elde etti. DiCaprio'nun ilk filmi, komedi, korku ve bilimkurgu türündeki "Mahluklar 3" oldu. Kısa süre sonra "Growing Pains" dizisinde rolünü tekrarlayan bir oyuncu olarak yer aldı. DiCaprio büyük ekrandaki çıkışını 1992'te "Bu Çocuğun Hayatı" filmindeki başrol için Robert De Niro tarafından 400 genç erkek oyuncu arasından dikkatle seçilerek yaptı. 1993'te "Gilbert'in Hayalleri" filminde zihinsel engelli bir çocuğu oynadı ve ilk Akademi ve Altın Küre adaylıklarını elde etti. Ayrıca En İyi Yardımcı Erkek Oyuncu National Board of Review ödülünü kazandı. DiCaprio'nun 1995'teki ilk çabası Sam Raimi'nin western filmi "Hızlı ve Ölü" oldu. Sony Pictures, DiCaprio'nun kadroya alınmasına şüpheciydi fakat sonuç olarak Sharon Stone oyuncunun maaşını kendisi ödemeye karar verdi. Ardından "Tutkunun Şairleri" filminde Arthur Rimbaud'u oynadı. Yapım öncesinde hayatını kaybetmesinden sonra River Phoenix ile yer değiştirmişti. Aynı sene "Günlük" filminde Jim Carroll'u oynadı. 1997 yılında DiCaprio James Cameron'ın "Titanik" filminde başroldeydi. DiCaprio başlangıçta rolü oynamayı reddetti fakat sonunda oyunculuk yeteneğine inanan Cameron tarafından role teşvik edildi. Bu filmle ikinci Altın Küre adaylığını elde etti. Akademi Ödülleri'ne aday olmaması hayranları tarafından tepki çekti. Ertesi sene "Demir Maskeli Adam" filminde XIV. Louis'i ve kardeşi Philippe'yi oynadı. Önceki filmlerindeki başarılarının aksine bu film ile Altın Ahududu Ödülleri'nde En Kötü Sahne Çifti ödülünü kazandı. DiCaprio'nun sıradaki yapımı "Kumsal" filmi oldu. Film gişede başarılı olsa da eleştirmenlerin hedefi oldu. DiCaprio ertesi sene En Kötü Erkek Oyuncu Altın Ahududu Ödülü'ne aday oldu. DiCaprio 2002'de Steven Spielberg'in yönettiği "Sıkıysa Yakala" filminde oynadı. Film 52 günde 147 farklı mekanda çekildi. DiCaprio bu film ile üçüncü Altın Küre adaylığını elde etti. Aynı sene Martin Scorsese ile ilk filmi olan "New York Çeteleri" filminde yer aldı. 2004'te Howard Hughes'un hayatını anlatan "Göklerin Hakimi" filmiyle ilk Altın Küre ödülünü ve ikinci Akademi adaylığını elde etti. 2006'da "Kanlı Elmas" ve Scorsese ile üçüncü filmleri olan "Köstebek" filminde oynayan DiCaprio "Kanlı Elmas" filmiyle üçüncü Akademi adaylığını elde ederken, Altın Küre'de iki film ile birden Drama Dalında En İyi Erkek Oyuncu adaylığı elde etti. 2008'de "Yalanlar Üstüne" filminde oynarken, aynı sene "Hayallerin Peşinde" filmiyle yedinci Altın Küre adaylığını elde etti. DiCaprio 2010 yılında Dennis Lehane'nin 2003'te yayınlanmış olan aynı adlı romanından uyarlanan "Zindan Adası" filminde oynayarak Scorsese ile olan işbirliğini sürdürdü. Aynı sene Christopher Nolan'ın bilimkurgu filmi "Başlangıç"'ta oynadı. 2011'de başka bir biyografik film "J. Edgar"'da J. Edgar Hoover'ı oynadı. Bu film ile sekizinci Altın Küre adaylığını elde etti. 2012'de Quentin Tarantino'nun spagetti westerni "Zincirsiz"'de yer aldı. DiCaprio bir sahnede çekim devam ederken kazayla elini cam bardakla kesti fakat oynamaya devam etti. Tarantino sahneyi filmde kullanmaya kara verdi. DiCaprio ayrıca bu filme dokuzuncu Altın Küre adayığınıda elde etmiş oldu. 2013'te DiCaprio "Romeo + Juliet"'ten sonra Baz Luhrmann'la ikinci işbirliği olan, F. Scott Fitzgerald'ın 1925'te yayınlanmış aynı adlı romanından uyarlanan "Muhteşem Gatsby" filminde oynadı. Aynı sene Scorsese ile olan beşinci filmleri ve oynadığı dokuzuncu biyografik karakter olan Jordan Belfort'ın hayatını anlatan "Para Avcısı" filminde oynadı. Bu film ile ikinci Altın Küre ödülünü kazandı ve oyuncu olarak dördüncü Akademi adaylığını elde etti. 2015'te Alejandro G. Iñárritu'nun yönettiği "Diriliş" filminde hayatta kalma mücadelesi veren Hugh Glass'ı oynadı. Oyunculuğuyla olumlu yorumlar alan DiCaprio üçüncü Altın Küre ödülününün yanı sıra ilk Akademi ve BAFTA ödüllerinide kazandı. 2019 yapımı yönetmenliğini Quentin Tarantino'nun yaptığı Once Upon a Time ...in Hollywood filminde başrolü Brad Pitt ve Margot Robbie ile paylaştı. Filmdeki rölüyle Oscar, Altın Küre ve Bafta'ya En İyi Erkek oyuncu dalında aday gösterildi. Ayrıca yönetmenliğini Martin Scorsese'nin yapacağı Killers of the Flower Moon filminde başrolü Robert De Niro ile paylaşacak, film 2021 yılında gösterime girecek. Bu Film Robert De Niro ile This Boy's Life 1993 filminden sonraki ikinci buluşması olacak. Yönetmen Scorsese ile ise 6. uzun metraj film çalışması olacak. DiCaprio'nun kişisel hayatı medyanın yaygın ilgisinin konusudur. DiCaprio, nadiren röportajlar verir ve özel hayatını tartışmak istemez. 2000 yılında DiCaprio, 2005 yılına kadar çıktığı Brezilyalı model Gisele Bündchen ile tanıştı. 2005-2011 yılları arasında İsrailli model Bar Refaeli ile romantik olarak ilgilendi ve bu süre zarfında İsrail cumhurbaşkanı Şimon Peres ile bir araya geldi ve Refaeli'nin memleketi Hod HaSharon'u ziyaret etti. 2005 yılında, model Aretha Wilson bir Hollywood partisinde kırılmış bir şişeyle ona çarptığında DiCaprio'nun yüzü ciddi şekilde yaralandı. Aretha Wilson suçlu olduğunu söyledi ve 2010 yılında iki yıl hapse mahkûm edildi. DiCaprio, Temmuz 2013'ten Aralık 2014'e ve daha sonra 2017'de Alman modeli Toni Garrn'la ilişki yaşadı. DiCaprio, Los Angeles'ta bir ev ve Battery Park City'de bir daireye sahiptir. 2009 yılında Belize anakarasından Blackadore Caye adında bir ada satın aldı - çevre dostu bir tatil köyü açmaya hazırlandı. 2014 yılında yüzyılın ortalarında tasarlanan orijinal Dinah Shore konutunu satın aldı. 2004 başkanlık seçimleri sırasında DiCaprio kampanya yürüttü ve John Kerry'nin başkanlık teklifine bağışta bulundu. 2008 seçimlerinde Barack Obama'nın başkanlık kampanyasına 2.300 dolar verdi DiCaprio 2016 başkanlık seçimlerinde Hillary Clinton'ı destekledi. Wall Street'in kurucusu Red Granite Pictures'ın para aklama skandalına karıştığı Haziran 2017'de DiCaprio, üretim şirketindeki iş ortaklarından aldığı hediyeleri ABD hükümetine teslim etti. ! colspan="3" style="background: #DAA520;" | Altın Küre Ödülleri Malatya Ovası Malatya Ovası, Doğu Anadolu'da güneyden Malatya Dağları, batıdan Orta Toros uzantısı, doğudan Fırat Vadisi'yle sınırlanan geniş ve yüksek düzlük. Adını, güney kenarında yer alan Malatya şehrinden alır. Tavuklar Firarda Tavuklar Firarda (özgün adı: "Chicken Run"), 2000 yılı ABD yapımı 3D animasyon aile-macera filmidir. DreamWorks Animation ve Pathé Pictures tarafından üretilmiş olup yine DreamWorks Animation ve Pathé tarafından dağıtılmıştır. Peter Lord ve Nick Park senaryosunu yazdıkları filmi yine kendileri yönetmiştir. 23 Haziran 2000(ABD) tarihinde vizyona girmiş, dünya çapında toplam 224.834.564 $ hasılata ulaşmıştır. Bir tavuk çiftliğinde bir grup tavuğun kümesten kaçış hikâyesi. Yumurtadan kesilinceye kadar kümeslerinde mutlu yaşayan tavuklar yeni durumlarının sonucunda çiftlik sahibi tarafından teker teker kesilmeye başlanır. Tavuklardan biri kümesten kaçma planı yapmaya başlar ve iki tane sansardan yardım alır. Sansarlar çiftçinin malzemelerini çalarak tavuklara getirir ve güzel bir uçak yapıp kaçarlar. Deniz ticareti hukuku Deniz ticareti hukuku, deniz üzerinde yürütülen ticari ilişkileri düzenleyen hukuk dalıdır. 29/06/1956 tarihli ve 6762 sayılı Türk Ticaret Kanunu'nda deniz ticaretini konu alan bazı başlıklar şunlardır: Türk Ticaret Kanunu madde 931 uyarınca "Tahsis edildiği amaç, suda hareket etmesini gerektiren, yüzme özelliği bulunan ve pek küçük olmayan her araç, kendiliğinden hareket etmesi imkânı bulunmasa da, bu Kanun bakımından “gemi” sayılır." Gemi kurtarılamayacak şekilde battığında ya da tamir edilemeyecek hale geldiğinde gemi olma niteliğini yitirir. Her gemi, diğer gemilerden farklı bir ad taşımak zorundadır. Geminin adı her iki tarafına ve kıçına yazılır ve gemi siciline kaydedilir. Her geminin bağlama limanı bulunması zorunluluğu vardır. Türk Ticaret Kanunu madde 819'a göre bağlama limanı ""gemiye ait seferlerin idare olunduğu limandır"". Bağlama limanı da geminin kıçına okunaklı harflerle yazılır. Gemilerin hacmini ifade etmek için Türkiye'de İngiliz gemi ölçüm sistemi kabul edilmiştir. Buna göre geminin hacmi aşağıdaki gibi ölçülür: Net tonaj: Geminin yalnızca yük ve yolcu taşımaya ayrılmış kapalı yerlerinin hacmidir Gros tonaj: Geminin tüm kapalı yerlerinin hacmidir. Ölçümde İngiliz tonilatosu kullanılır. 1 İngiliz tonilatosu 2,83 metreküptür. Gemilerinin kayıtlarının tutulduğu sicile verilen addır. Türkiye sahilleri Gemi Sicili Nizamnamesi'ne göre on sicil dairesine bölünmüştür: İskenderun, Mersin, Antalya, İzmir, Çanakkale, Bandırma, İstanbul, Zonguldak, Samsun, Trabzon. Savaş gemileri ve kamuya ait gemiler dışında hacmi 18 gros tonilatoyu (50,94 metreküp) aşan ticari gemilerin gemi siciline kaydı zorunludur. Sicile aynı zamanda mülkiyet, ipotek ve intifa gibi gemi üzerindeki ayni haklar da kaydolunur. Türk gemi siciline tescil şartları şunlardır: 1. Geminin Türk bayrağı çekme hakkına sahip olması 2. Yabancı bir gemi siciline kayıtlı olmaması 3. Tescili caiz bir gemi olması. Gemi, kurtarılamayacak şekilde batar, tamir edilemez hale gelir ya da Türk bayrağı çekme hakkını yitirirse talep üzerine sicilden silinir. Gemi sahibi ile alacaklının bu hususta anlaşması ve gemi siciline tescil ile gemi ve gemi payları üzerinde kurulur. Sözleşmenin yazılı olması ve imzaların noterce tasdikli olması gerekmektedir. Gemi ipoteğinin kapsamına şunlar girer: 1. Geminin kendisi, bütünleyici parçalar ve aksi kararlaştırılmadıkça eklentiler. 2. Kira ve navlun gelirleri. 3. Sigorta tazminatÄ±. 4. Geminin cebir icra ile ya da zorunlu olarak kaptan tarafından satılması halinde satış bedeli. İpotekli alacaklı adi alacaklara nazaran önceliğe sahiptir. İpotek şu hallerde sona erer: Geminin yok olması, alacağın sona ermesi, icra takibi sonucu geminin ihale edilmesi, geminin zaruret halinde kaptan tarafından satılması, ipoteğin sicilden yanlışlıkla da olsa silinmesi. Cumhuriyet öncesinde deniz ticaretinin kapitülasyonlar nedeniyle neredeyse tamamıyla yabancıların elinde olmasından dolayı cumhuriyetin kuruluşu ile birlikte Türkiye karasuları içerisinde deniz ticaretinin Türkiye Cumhuriyeti yurttaşlarınca yapılabilmesi amacıyla kanunen bazı imtiyazlar tanınmıştır. Bunlardan en önde geleni Türk bayrağı çekme hakkıdır. Kabotaj kanunu uyarınca Türkiye sahillerinde yük ve yolcu taşımak ve diğer denizcilik faaliyetlerini yürütmek ayrıcalığı yalnızca Türk bayrağını taşıyan gemilere aittir. Türk Ticaret Kanunu madde 823 uyarınca yalnızca Türk gemileri Türk bayrağı çekebilirler. Maliki Türk olan gemi Türk gemisi kabul edilir. Gemi birden çok gerçek kişinin malı ise maliklerin hepsinin Türk yurttaşı olması gerekir. Gemi tüzel kişi malıysa tüzel kişinin Türk kanunlarına göre kurulmuş olması ve dernek, vakıf gibi kuruluşlarda idare organını oluşturan kimselerin çoğunluğunun Türk olması veya ticaret şirketi söz konusuysa şirketin Türk Ticaret Sicili'nde tescil edilmiş olması, idare ve temsil yetkisine sahip ortakların çoğunluğunun Türk olması ve şirket sözleşmesine göre oy çoğunluğunun Türk ortaklarda olması gerekir. Bir Türk yurttaşı gemisini bir yabancıya kendi adına işletmesi için en az bir yıllığına bırakmışsa ve gemiyi işleten kişinin tabi olduğu ülke kanunları bayrak değişikliğine izin veriyorsa, malikin talebiyle Denizcilik Müsteşarlığı Türk gemisine yabancı bayrak çekme hakkı tanıyabilir. Yine, bir Türk yurttaşı en az bir yıllığına yabancı bir gemi işletecekse, yabancı gemi, malikinin tabi olduğu ülke kanunları bayrak değişikliğine izin veriyorsa ve gemi maliki rıza gösteriyorsa işletme süresi boyunca Denizcilik Müsteşarlığı'nın izniyle Türk bayrağı çekebilir. Ancak, Kabotaj Kanunu'nun 2. maddesi uyarınca kabotaj tekelinden yararlanabilmek için, Türk bayrağı çekme hakkının yanı sıra, gemiyi işletenlerin de Türk yurttaşı olması gerekmektedir. TTK madde 946 uyarınca ""donatan, gemisini deniz ticaretinde kullanan gemi sahibine denir"." Buna göre donatan bir ticaret gemisi sahibi olmalı ve bunu kendi adına kazanç amacıyla işletmelidir. Günlük konuşma dilinde donatana, daha ziyade armatör adı verilir. Kendine ait olmayan bir ticaret gemisini kendi adına kazanç amacıyla işleten kimseye ise "gemi işletme müteahhidi" denmektedir. Donatan ile gemi işletme müteahhidi arasındaki ilişki Medeni Kanun'daki malik ile zilyet arasındaki ilişkiyi andırmaktadır. Donatan sıfatı ile gemi işletme müteahhidi sıfatı bir arada olmaz. Çoğu zaman geminin asıl sahibi, teknik idare kendinde kalmak üzere, geminin sadece ticari idaresini devreder; böyle bir durumda "donatan" sıfatını kaybetmez. Geminin hem teknik, hem de ticari idare hakkı devredilirse malik, donatan sıfatını kaybeder. Donatan, kendi fiil veya ihmalleri nedeniyle özel hukukun genel ilkelerine göre herkes gibi borç altına girer; BK. m. 41'e göre şahsi kusur sorumluluğu uyarınca genel hükümlere tabidir. Donatan, gemi adamlarının (TTK m. 821) görevlerini yaparken işlediği kusur sonucu üçüncü kişilere verdiği zarardan sorumludur (TTK m. 947). Donatanın sorumluluğunda Borçlar Kanunu’nun 55. maddesinin (adam çalıştıranın sorumluluğu) uygulanması akla gelebilir. Ancak, TTK m. 947 bu duruma özgü özel bir düzenlemedir. Ayrıca, BK m. 55 kurtuluş beyyinesi getirmektedir. TTK m. 947'de ise bu imkân yoktur. Donatanın sorumluluğu doktrinde ayrıca, 1. Den sorumluluk hali ve 2. İle sorumluluk hali olmak üzere iki başlıkta incelenmektedir: 1. Den sorumluluk hali, hangi hukuki sebepten dolayı donatanın sorumlu olacağını belirler: a. Genel hükümler (herkes gibi borç altına girebilir) b. Deniz hukukuna has sorumluluk sebepleri c. Çevre kanunundan doğan sorumluluk: Çevre Kanunu m. 28'e göre, "çevreyi kirletenler ve çevreye zarar verenler sebep oldukları kirlenme ve bozulmadan doğan zararlardan dolayı kusur şartı aranmaksızın sorumludurlar". Donatanın yük zararlarından dolayı sorumluluğu, taşıyanın sorumluluğu hükümlerine bağlı tutulmuştur. 2. İle sorumluluk hali, donatanın hangi varlığıyla sorumlu olacağını belirler: a) Sınırlı ayni sorumluluk (deniz serveti: Gemi, navlun ve sürrogatlar): 1. Alacağın, kaptanın kaptan yetkisiyle ve hususi bir vekâlet olmadan yaptığı işlemlerden doğması halinde. 2. Alacağın sebebi donatan tarafından akdedilmiş, fakat kaptan tarafından ifa edilen bir sözleşmenin (örn. navlun sözleşmesi) kötü ifa edilmesi, hiç ifa edilmemesi ya da gereği gibi ifa edilmemesi halinde ortaya çıkması durumunda. 3. TTK m. 947 hallerinde. 4. Çatma, kurtarma ve yardımdan doğan alacaklarda. b) Sınırlı şahsi sorumluluk: Deniz servetine dâhil navlun ve sürrogatların donatan tarafından tahsil edilmiş olması halinde. Navlun sözleşmesi, konusu bir gemide yoluyla ücret karşılığı eşya taşımak olan her türlü sözleşmedir. Navlun sözleşmesinin tarafları ve ilgili kişileri aşağıdakilerdir: Taşıyan ve yükleten ya da taşıtan ve gönderilen sıfatları aynı kişide birleşebileceği gibi, alt sözleşmeler yoluyla, anılanların farklı kişiler olması da mümkündür. Kırkambar ve çarter olmak üzere iki farklı türde navlun sözleşmesi mevcuttur. Kırkambar sözleşmesinde gemide yer tahsisi olmaksızın belirli bir eşyanın taşınması söz konusudur. Taşıyan yükü gemide, güverte dışında, istediği yere koyabilir. Çarter sözleşmelerinde ise taşınan mal için gemi veya gemide belirli bir yer tahsis edilir. Gemi tümüyle taşınacak eşyaya tahsis edilmişse buna tam çarter sözleşmesi, geminin sadece belirli bir bölümü taşınacak eşyaya ayrılmışsa buna da kısmi çarter sözleşmesi denir. Çarter sözleşmelerinde yüklemeye ilişkin hükümler TTK m. 1030 uyarınca, geminin tamamı taşıtana tahsis edilmişse, (çarter sözleşmesi söz konusuysa) kaptan geminin yüklemeye hazır olduğunu taşıtana bildirerek ihbar eder. Yükleme süresi (starya müddeti) bu ihbarın ertesi günü işlemeye başlar. Geminin yükleme için ne kadar bekleyeceği, yani yükleme süresi sözleşmeyle belirlenir. Sözleşmede bunun için herhangi bir kayıt yoksa, yükleme limanının düzeni veya teammülleri bu da yoksa "halin icapları" belirleyici olur. Yükleme süresinin bitimiyle birlikte, sözleşmede buna ilişkin bir hüküm yoksa taşıyanın ihbarını müteakiben "sürastarya müddeti" adı verilen ek yükleme süresi işlemeye başlar; bunun için sözleşmede bir süre belirlenmemişse, sürastarya müddeti yükleme süresinin yarısı kadardır. Yükleme süresinde günler iş günü, sürastarya müddetinde ise aralıksız olarak hesaplanır. Taşıtanın etkinlik alanında gerçekleşen tesadüfi nedenler dolayısıyla yüklemenin gecikmesi bekleme sürelerinin hesabında dikkate alınırken, taşıyanın faaliyet sahasında gerçekleşen tesadüfi sebepler dolayısıyla yaşanan gecikme dikkate alınmaz. Tesadüfi sebepler her iki tarafın faaliyet alanını ilgilendiriyorsa (fırtına, buzlanma, savaş vb.) gecikme bekleme müddetine eklenir. Sürastarya müddeti boyunca beklemenin karşılığı olarak taşıyana sürastarya ücreti ödenir (TTK m. 1035). Kırkambar sözleşmelerinde yüklemeye ilişkin hükümler TTK m. 1046 uyarınca kırkambar sözleşmesi düzenleyen taşıtan, kaptanın daveti üzerine taşınacak eşyayı gecikmeksizin gemiye yüklemek zorundadır. Taşıtanın gecikmesi halinde, çarter sözleşmelerinden farklı olarak taşıyan daha fazla beklemekle yükümlü değildir. Taşıyanın sorumluluğu Taşıyan, akdettiği navlun sözleşmesi nedeniyle taşıdığı yükle ilgili sorumluluk altına girer. Taşıyanın navlun sözleşmesi çerçevesinde yükümlü olduğu en önemli borçlar şunlardır: 1. Yükü muhafaza borcu (TTK m. 1061): Taşıyan yüklemede, istifte, taşımada ve boşaltmada tedbirli bir taşıyanın özenini göstermekle mükelleftir. Bu sorumluluk emredici nitelik taşır, taşıyan ilke olarak bu sorumluluğunu kaldıramaz veya hafifletemez. Taşıyan TTK m. 1062 gereğince gemi adamlarının kusurlu fillerinden de sorumlu olur. Ancak, gemi adamlarının yangına sebep olan bir kusuru ya da geminin sevk ve idaresine ilişkin teknik kusuru varsa ve taşıyanın bu konuda bir kusuru yoksa taşıyan için bu iki hal mutlak sorumsuzluk sebebidir. Konişmentoya taşıtan tarafından yükün cins ve kıymetinin yanlış bildirilmesi halinde de taşıyan sorumlu değildir. 2. Gemiyi elverişli halde bulundurma borcu (TTK m. 1019): Geminin yolculuğun başlangıcında taşıyan tarafından denize, yola ve yüke elverişli halde tutulması gerekmektedir. Taşıyanın bu hüküm gereğince sorumlu tutulabilmesi için, elverişsizlik durumunun yüklemenin başladığı an ile geminin yola çıkacağı an arasında mevcut olması gerekmektedir. TTK m. 1063 uyarınca taşıyan için muhtemel sorumsuzluk halleri de mevcuttur: 1. Deniz tehlikeleri 2. Savaş 3. Deniz korsanlarının müdahaleleri 4. Mahkeme ve kamu kuruluşlarının tasarrufları 5. Yabancı limanlardaki çalışma engelleri 6. Yükletenin yol açtığı zararlar. Taşıyanın sorumluluğuna ilişkin emredici hükümler: TTK m. 1114, 1061, 1062, 1067, 1019 ve 1061 ilke olarak daima emredicidir. Emredici hükümlerin istisnaları müşterek avarya anlaşmaları, canlı hayvan taşıma, güverte yükünde mevcuttur. Yükün hasarlanması ve zayi olması durumunun navluna etkisi: 1. Kaza nedeniyle oluşan zayiden, ne taşıyan ne de taşıtan kusurlu ise navlun alacağı düşer. 2. Taşıyanın yardımcılarının kusurlu hareketleri sonucu yük kaybı olmuşsa ve taşıyanın sorumlu olduğu bir hal varsa, navlun alacağı baki kalır, ancak taşıyan tazminat ödemekle yükümlüdür. Taşıyanın sorumlu tutulamadığı bir hal varsa navlun alacağı düşer. Navlun borçlusu taşıtandır, meğerki konişmentoda navlun borçlusu gönderilen olarak belirlensin ve gönderilen yükü teslim alsın. Taşıyan navlun alacağını hapis hakkı ve yük alacaklısı hakkı ile iki şekilde güvence altına alır. Taşıtan ya da gönderilen navlun borcunu ödemezlerse taşıyan teslimden sonra 30 gün içinde mahkemeye veya icra takibine başvurabilir. Denizde yolcu taşıma sözleşmesi, taşıyanın bir ücret karşılığında yolcuyu bagajıyla birlikte deniz üzerinden belirli bir yere taşımayı taahhüt ettiği bir sözleşme türüdür. Taşıyan taşıma ücreti karşılığında yolculuğu vaktinde yapma, yolcuyu ve bagajını sağ ve salim olarak taşıma yükümlülüğü altına girer. Yolcunun yükümlülükleri ise ücret ödemek ve gemide geçerli nizam ve talimata uymaktan (TTK m. 1120) ibarettir. TTK m. 1130 ve 806 uyarınca taşıyan, bedensel zarara uğrayan yolcuya ve yolcunun ölümü halinde geride kalanlara karşı gerek kendi kusuru, gerekse yardımcılarının (gemi adamları) kusurundan sorumlu olur. TTK m. 1179'a göre müşterek avarya, ""müşterek bir deniz sergüzeştine atılmış olan gemiyi ve yükü tehdit eden bir tehlikeden onları korumak maksadiyle ve makul bir hareket tarzı teşkil edecek şekilde ve bile bile, fevkalade bir fedakarlık yapılması veya fevkalade bir masrafa katlanılması halinde"" mevcuttur. Bunun sonucu ortaya çıkan zarar ve masraflar gemi (donatan), navlun (taşıyan) ve yük (taşıtan) arasında paylaştırılır. Müşterek avaryanın kanunda tanımlanan unsurlarını içermeyen zarar ve masraflar ise "hususi avarya" olarak anılır. Hususi avaryada, müşterek avaryaya benzer bir zarar paylaşımı yapılmaz. Hususi avarya sonucu ortaya çıkmış gemiye ait zararları donatan, yüke ait zararları ise taşıtan karşılar. Kanunda tanımı yapılmış temel müşterek avarya tipleri şunlardır: Müşterek bir tehlikeyi bertaraf edebilmek amacıyla gemiye ait parçaların veya yükün tamamının ya da bir bölümünün denize atılmasıyla ortaya çıkan masraf ve zararlardır. Karaya oturmuş bir geminin yeniden hareket ettirilebilmesi için yükün, yakıtın veya kumanyanın tümünün ya da bir kısmının diğer deniz araçlarına aktarılmasıyla ortaya çıkan masraflardır. Geminin batmak ya da zaptedilmek tehlikesinden korunması için bilerek karaya oturtulmasıyla ortaya çıkan zarar ve masraflardır. Geminin istenmediği halde fırtına, akıntı vb. nedeniyle karaya oturması halinde bu müşterek avarya söz konusu olmaz. Karaya oturtma bilerek değil de başka nedenlerden ötürü gerçekleşmişse müşterek avarya söz konusu olmaz; ancak, karaya oturan geminin tekrar yüzdürülmesi için yapılan masraflar yüzdürme müşterek avaryası sayılır. Gemide çıkan yangını söndürme sırasında gemide veya yükte ortaya çıkan zararlardır. Kaza, fedakarlık ya da başka nedenlerden ötürü yolculuğa devam etmek gemi ve yük için ortak bir tehlikeye yol açıyor ve bunun önüne geçmek için geminin bir barınma limanına girmesi gerekiyorsa, bununla bağlantılı masraflar da müşterek avarya kabul edilir. Gemi, bir limanda ortak çıkar gereğince veya müşterek avaryadan sayılacak bir fedakarlık sonucunda oluşan hasarlardan dolayı geçici tamir görürse, bu tamirin masrafları da müşterek avaryadan sayılır. Çatma, deniz ticaret hukuku doktrininde iki ya da daha fazla geminin birbiriyle çarpışmasına verilen addır. Çatmanın var olması için çarpışan nesnelerin, Türk Ticaret Kanunu'nda yer alan tanımıyla, gemi olması gerekmektedir. Çarpılan nesne gemi, değil de farklı bir cisim olursa (rıhtım, yalı, duba vb.) çatma hükümleri uygulanmaz. Çatma türleri şunlardır: TTK m. 1216 uyarınca umulmayan hal, mücbir kuvvet ya da neden ileri geldiği anlaşılmayan çatma, kusursuz çatmadır. Bu tür çatmada diğer tarafın zararları için sorumluluk söz konusu olmaz, herkes kendi zararını karşılar. 1. "Bir tarafın kusuru ile çatma" Gemilerden birinin gemi adamlarının kusurundan doğan çatma türüdür. Bu durumda kusurlu tarafın donatanı TTK m. 1217 gereğince zararı karşılamakla yükümlüdür. 2. "Müşterek kusurlu çatma" Çarpışan gemilerin tümünün kusurlu olması halinde söz konusu olur. TTK m. 1218 uyarınca çarpışan gemilerin donatanları ortaya çıkan zararlardan kusurları ölçüsünde sorumlu olurlar. Geminin manevra yapmak, yapılması gereken manevrayı yapmamak ya da kurallara aykırı hareket etmek suretiyle fiili bir çarpışma olmaksızın başka bir gemiye ya da içindeki yük ve mallara zarar vermesi durumunda TTK m. 1220 anlamında kıyasen çatma mevcut olur. Kıyasen çatmaya, çatmaya ilişkin hükümler kıyasen uygulanır. Deniz ticareti hukukunda kurtarma ve yardımdan anlaşılan, deniz tehlikesiyle karşılaşmış bir geminin ya da gemideki nesnelerin, başka bir gemi ya da üçüncü kişilerce emniyet altına alınmasıdır. Kurtarma, idaresiz kalmış, gemi adamlarınca terkedilmiş gemiler için söz konusu iken, yardım, halen kendi gemi adamlarının idaresinde bulunan bir geminin tehlikeden kurtarılmasını ifade eder. Kurtarma ve yardımın unsurları şunlardır: Tüm bu unsurlar var olduğunda, kurtarma ve yardım faaliyetleri ücret talebine hak kazandırır. Ücret alma hakkı kanundan doğduğundan, kurtarma ve yardıma ilişkin bir sözleşmenin olup olmaması belirleyici değildir. Ancak, talep edilen ücret ""emniyet altına alınan veya kurtarılan şeylerin değerini hiçbir halde geçemez."" (TTK m. 1222). Kurtarma ve yardım faaliyetleri, aynı zamanda gemi alacaklısı ve yük alacaklısı hakkı doğurur (TTK m. 1235). Gemi alacaklısı hakkı, gemi ve deniz serveti üzerindeki kanuni rehin hakkıdır. Aşağıdaki alacaklardan gemi alacaklısı hakkı doğar: Eski Dünya akbabaları Eski Dünya akbabaları (Aegypiinae), atmacagiller (Accipitridae) familyasının bir alt familyasıdır ve gündüz yırtıcıları (Falconiformes) takımına aittir. Yeni bulgular ışığında, daha çok leyleklerle (Ciconiidae) akraba olan ve leyleksiler (Ciconiiformes) ile ilişkilendirililen Yeni Dünya akbabaları (Cathartidae) ile bu bağlamda ayrılırlar. Akbabaların çoğu görece büyük yırtıcı kuşlardır. Gövde büyüklüğü bir metrenin üzerine çıkabilir ve kanat açıklığı 2,50 metreyi bulabilir. Uzun, çıplak ya da kısa tüylü bir boyunda bulunan boyun çelengi, birçok türün karekteristik özelliğidir. Yaşam alanı olarak stepler, yarı çöller gibi açık alanı tercih ederler. Ancak dağlar gibi bölgeler de söz konusu olabilir. Eski Dünya akbabalarına Güney Avrupa, Afrika ve Asya'da gibi Eski Dünya'nın kıtalarında rastlanır. Akbabalar leş yiyicidirler. Ölmüş hayvanlar, diğer hayvanlara sıklıkla hastalık bulaştırma tehlikesi yarattığından, akbabalar doğanın sağlık polisi olarak da tanımlanır. Eski Dünya akbabaları sosyal hayvanlardır. Çok yükseklerde süzülerek, hayvan ölüsü ya da böyle bir keşifte bulunmuş türdeşlerini ararlar. Sadece büyük akbabaların gagaları ölü hayvanın derisini parçalayacak durumda olduğundan, leşi daha önce yerler. General Dynamics F-111 Aardvark General Dynamics F-111, 1960'larda tasarlanmış orta menzilli stratejik bombardıman, keşif ve taktik saldırı hava aracı. Amerika Birleşik Devletleri Hava Kuvvetleri (USAF) modelleri resmi olarak Aardvark takma ismini taşımaktaydı. 1998'de USAF bu uçakları emekliye ayırdı. Avustralya F-111'lerinin takma adı "domuz"dur. Rus muadili Mikoyan-Gurevich MiG-23'dir. F-111'ler askeri uçaklar için değişken geometrili kanatlar, artyakıcılı turbofan motorlar, alçak irtifa yüksek hızlı seyir için yeri izleyen radarlar gibi birçok yenilikte öncülük yaptı. Dizaynı özellikle Sovyet mühendisler için ilham verici oldu, dönemi için sıradışı olan teknolojisi de günümüzde standartları belirledi. USAF elindeki F-111'leri orta menzilli nokta bombardımanları için F-15E Strike Eagle modelleri ile, süpersonik bombardıman rolü için de B-1 Lancer'ler ile değiştirmiştir. Avustralya Kraliyet Hava Kuvvetleri (RAAF) ise elindeki F-111'leri 2010 yılında hizmet dışına çıkarmıştır. Ulaştırma Anabilim Dalı Canlı veya cansız varlıkların bir yerden bir yere taşınabilmesine ulaşım denir. Ulaşım genel olarak 5 madde halinde gerçekleşir: Ulaştırma Ana Bilim Dalında Türkiye'de ağırlıklı olarak kara yolu ve demir yolu tasarımlarıyla uğraşılır. Ancak uluslararası sahada değerlendirilecek olursa Havalimanları, su yolları ve boru hatları da diğer branşlar gibi ön plana çıkar. Karayolları: Demiryolları: Köprülü Kanyon Köprülü Kanyon, Isparta'nın Sütçüler ilçesinde başlayan ve Antalya'da denize dökülen, rafting yapmaya uygun bir Köprüçay'ın vadisi. Rafting yapılabilen bölgenin başlangıcında iki adet de tarihi köprü bulunmaktadır, küçüğü asıl usta tarafından, kemerli büyük köprü ise ustanın kalfası tarafından inşa edilmiştir. Köprülü Kanyon ismini de bu köprülerden almıştır. Yaz aylarında günde 7 bin kişiye rafting imkânı sağlayan bu temiz nehrin suyu da kaynağından rahatlıkla içilebilir. Çevrenin tabii güzelliği iyi bir sayfiye yeri olmasında önemli rol oynamaktadır. Bu nedenle kanyon aynı zamanda turistik bir yerdir. Köprülü Kanyonun başlangıcı Ispartanın güney doğusunda bulunan Kasımlar beldesidir. Nehrin asıl kaynağını Ispartanın ilçesi olan Aksudan gelen ırmak ve yine Ispartaya bağlı Karacahisar köyünden çıkan su oluşturmaktadır. Kanyon Kasımlardan Antalyanın Değirmenözü köyüne kadar yaklaşık 25 km boyunca dar vadilerden oluşmaktadır. Bu kısımda özellikle suyun yükseldiği zamanlarda yürüyerek geçiş zordur. Ama yaz aylarında yürüyerek geçiş yapılabilir . Değirmenözü köyünden sonra nehir tamamen açık alanda akar. Daha sonra nehir tekrar dar vadilere girer. Bu ikinci kısım Köprülü Kanyon Antik Köprüsüne kadar devam eder.Yine bu bölümde dik vadiler zor geçişler ve doğal güzellikler vardır. Akarsu çevresinde 1973 yılında, 36.614 ha büyüklüğünde Köprülü Kanyon Millî Parkı oluşturulmuştur. Aydıncık, Yozgat Aydıncık, Yozgat'ın bir ilçesidir. Aydıncık Yozgat'a 105 kilometre uzaklıktadır. Çoğunluğu İç Anadolu Bölgesi'nde yer alan Yozgat'ın, Çekerek ve Kadışehri ilçeleriyle birlikte Orta Karadeniz Bölgesi'nde bulunan üç ilçesinden biridir. Kuzeybatısında Çorum ili, kuzeyinde Amasya ili, doğusunda Çekerek ilçesi ve güneyinde Sorgun ilçesi bulunmaktadır. Deveci Dağları'nın batı uzantısı olan Alan Dağları eteğinde, sırtını Gezibeli ve Ağıllı vadilerine dayayan Aydıncık'ın 3 kilometre kuzeyinden, İç Anadolu'yu Doğu Karadeniz ve Doğu Anadolu bölgelerine bağlayan 190 nolu karayolu geçmektedir. İlçenin yüzölçümü 385 kilometrekare, deniz seviyesinden yüksekliği ise 700 metredir. Aydıncık topraklarının %46'sı tarım, %44'ü orman, %9'u diğer, %1'i de çayırlık ve mera alanıdır. Ormanlarla kaplı dağlarında Karadeniz bitki örtüsü hakimdir. Bu dağlar yabani fındık, meşe, kayın (gürgen), çam, ardıç, ıhlamur, dağ elması, ahlat ve alıç ağaçlarıyla kaplıdır. 1991 yılında ilçe olan Aydıncık'ın merkez nüfusu 2800, toplam nüfusu ise 12.000'dir. Merkez ilçe Kazankaya, Kösrelik, Baydiğin ve Baştürk kasabalarıyla birlikte toplam 28 yerleşim biriminden oluşmaktadır. En büyük gelir kaynağı tarım olan Aydıncık'ta başta soğan olmak üzere buğday, şekerpancarı ve diğer tahıl ürünleriyle sebzeler üretilir. Ancak kentleşmenin giderek gelişmesine paralel olarak üzüm üretimi yıllar boyunca büyük gerileme göstermiştir. Aydıncık'ın 5 kilometre kadar kuzeyinden geçen Çekerek Suyu, volkanik Kazankaya kayalıklarının içindeki kanyonda kıvrılarak yol aldıktan sonra daha kuzeyde Amasya yakınlarında Yeşilırmak'a karışır. Aydıncık ilçesinin kuruluşu hakkında kesin bir bilgi olmamakla birlikte, çevrede bulunan tarihi kanıtlar antik çağlardan beri tarihin her döneminde önemli bir yerleşim yeri olarak kullanıldığını göstermektedir. Aydıncık ile ilgili yazılı kaynakların, Zile Kütüphanesi'nde çıkan bir yangında yok olduğu söylenmektedir. Yörenin ne zaman yerleşime açıldığı, şu an yaşayan halkın nereden geldiği hakkında kesin bir bilgi mevcut değildir. Ancak, bugün Aydıncık'ta yaşayanların 15. ve 16. yüzyıllarda Amasya, Sivas ve Kahramanmaraş civarlarından buraya gelerek yerleşen Türkmenlerden oluştuğu söylenmektedir. Büyük Selçuklu Devleti döneminde İslamı yaymak amacıyla Anadolu'ya Horasan'dan gelen bazı erenlerin de bu bölgede yaşadıkları ve mezarlarının burada olduğu söylenmektedir. Asar Kayası'nda Esisarı ve Gölcük, Çalın Taşın önünde Çomak Dede, mezarlıkta da Güldede evliyalarının olduğu söylentisi yaygındır. Ayrıca Karacaoğlan'ın da bu bölgede yaşadığı rivayet edilir ve mezarının Karacaoğlan mevkiinde bulunduğu söylenir. Mamure adı ile bilinen köyün esas ve kadim ismi Eskiköy olup bu isimle 200 yıldan beri teşekkül etmiş bir nahiye olduğu bilinmektedir. Alaca ve Sorgun ilçeleri teşekkül etmeden yıllar önce teşekkül etmiş tam teşkilatlı bir nahiye olup olmadığı hakkında yeterli bilgi yoktur. Nahiyede hem jandarma teşkilatı, hem de polis teşkilatının mevcut olduğu bilinmektedir. 325 tarihinde Tokat vilayeti Başkomiseri Ahmet Dilaver Efendi, birinci sınıf Nahiye Müdürlüğüne tayin edilmiş, Eskiköy'e gelerek nahiyeyi teslim almıştır. O zamanlarda Eskiköy'ün birinci sınıf bir nahiye olduğu, aynı tarihte nahiyeye Jandarma Takım Teşkilatı açıldığı, takım komutanlığına Konyalı Mülazım Sami Niyazı adında bir kişinin tayin edilerek Eskiköy'e geldiği, burada 1929 yılında iki katlı büyük bir Hükûmet Konağı inşa ettirdiği, bu binanın 1950 yılında kendiliğinden yıkılarak harap olduğu, bundan sonra Nahiye Müdürlüğü ve Jandarma Komutanlığının başka bir binada uzun zaman kirada oturduğu bilinmektedir. Karakolun ilk önce başka yerde açılıp buraya nakledildiği, nahiyenin Sivas vilayetine bağlı oldu-ğu, kazasının da Tokat Sancağı'na bağlı Zile olduğu bilinmektedir. O zamanlar Eskiköy Nahiyesine bağlı 65 adet köy bulunduğundan hem nahiyenin vasıtası olmaması, hem de bağlı bulunduğu Zile kazasının 65 kilometre uzakta bulunması nedeniyle karakolun burada açılmış olduğu tahmin edilmektedir. Nahiye teşkilatının ise başka bir yerden buraya nakledilip edilmediği bilinmemektedir. Nahiye bölgesini teşkil eden köylerin sayısı 65 olup 1337 tarihinde memlekette emniyet ve asayiş normale dönmüş olduğundan Eskiköy Zile kazasından alınarak Yozgat vilayetine, köylerin 33 adedi ise Zile ve Alaca kazalarına bağlanmıştır. Bu durumda Eskiköy'ün merkez dahil 32 köyü kaldığı bilinmektedir. Nahiyenin ismi uzun yıllar eski yerleşim merkezi anlamına gelen Eskiköy olarak anılmıştır. Nahiyelik döneminde Mamure adını almış ve uzun yıllar bu adla bilinmiştir. Nahiyelik yıllarından sonra 1965 yılında belde olan Mamure'nin adı 1958 yılında yeniden değiştirilerek Aydıncık halini almıştır. 1991 yılında ise Aydıncık ilçe olmuştur. Yazılı Kanyon Tabiat Parkı Yazılı Kanyon, Isparta ili Sütçüler ilçesinde bulunan kanyon ve tabiat parkı. Yazılı denmesinin sebebi kanyonda büyük bir kaya üzerinde eski yunan şairlerinden Epiktetos'un Hür İnsan Üzerine Bir Şiir'inin yer almasıdır. Aziz Paul, Perge'den Pisidia Antiocheia'ya giderken bu kanyondan geçmiştir. Bu yüzden kanyon, hıristiyanlar ve din turizmi için de kutsal yerlerden birisi sayılıyor. Hür İnsan Üzerine Bir Şiir Hür İnsan Üzerine Bir Şiir, Antik Yunan şairlerinden Epiktetos'un şiiri. Yazılı Kanyon'un dik duvarlarına yazılıdır ve bu kanyona Yazılı Kanyon denmesinin sebebi budur. Forbes (anlam ayrımı) Birleşmiş Milletlerin statüsü değişen bölgeler listesi Aşağıdaki listede daha önce geçmişte kendi yönetimini devralmayan bölgeler yer almaktadır. Bağımsızlığına Kavuşanlar Ekincik, Köyceğiz Köyceğiz'e bağlı 400 nüfuslu sahil mahallesi. Aynı adı taşıyan bir de koyu bulunur. Rockwell B-1 Lancer B-1B Lancer, ABD Hava Kuvvetleri'nde serviste bulunan uzun menzilli stratejik bombardıman uçağı. B-52 Stratofortress ve B-2 Spirit ile beraber ABD uzun menzilli bombardıman kuvvetinin belkemiğini oluşturur. Varaka bin Nevfel Varaka bin Nevfel (Arapça: ورقه بن نوفل بن أسد بن عبد العزي بن قصي القرشي), Muhammed'in eşi Hatice'nin kuzeniydi. Nasturi rahibi olan Varaka Mekke'nin rahibi ve vaiziydi. Tevrat ve İncil'i biliyordu ve bunları Arapçaya tercüme etmişti. Muhammed'in Hatice ile olan evliliğinde başkanlık etmişti. Genelde kabul görmüş klasik kaynaklarda Hatice'nin Muhammed'i ilk vahiyin ardından Varaka'ya durumu açıklaması için götürdüğü geçer. Varaka anlatılanları dinledikten sonra olayın bir vahiy olduğunu, Muhammed'e peygamberlik verildiğini ve eğer genç olsaydı onun destekçilerinden olmak istediğini belirtir. Muhammed bin Abdullah'ın ilk vahyini Varaka bin Nevfel'e açıklamasından kısa bir süre sonra Varaka bin Nevfel vefat etti. Bu olayın ardından vahiy 40 gün süreyle kesintiye uğramıştır. Bu dönem ""İnkıta-ı Vahy"" hadisesi olarak adlandırılır.. Varaka bin Nevfel, İslam tarihindeki oldukça tartışmalı şahsiyetlerden biridir. Bilgili bir rahip ve vaiz olan Varaka, Tevrat, Zebur ve İncil'i de kapsayan Kitabı Mukaddes'e hakimdi. Zaman zaman Varaka'nın dinler tarihi konusunda İslam peygamberini eğittiği ve bu bilgilerin Kuran'a kaynak teşkil ettiği iddia edilir. Gerek İslam alimleri, gerekse Kur'an'ın kendisi böyle bir iddiaya şiddetle karşı çıkmaktadır. Varaka bin Nevfel'in din adamlığı dışında şair yönü de vardır. Yazdığı bazı şiirler günümüze kadar ulaşmıştır. Arjantin gri tilkisi Arjantin gri tilkisi ("Pseudalopex griseus"), Arjantin dövüş tilkisi ya da Patagonya tilkisi olarak da bilinir, köpekgiller (Canidae) familyasının bir türüdür. Güney Amerika'nın pampa düzlüklerinde, bazı çöllerinde ve alçak dağlarında ortaya çıkar. Canini oymağına dahildirler. Arjantin gri tilkisi, Şili, Arjantin ve küçük bir popülasyon olarak Peru'da bulunur. And çakalından daha alçak konumlu yerlerde rastlanır. Bariz bir şekilde ormanlık arazileri tercih eder ancak açık arazilerde de bulunur. Küçük memelilerle ve yerde bulunan kuşlarla beslenir. Hatta ara sıra kuzulara da saldırıp, parçalar. Meyveleri sever. Arjantin gri tilkisi, genelde Ekim'de gebe kalır. Gebelik iki ay sürer. Sıklıkla iki ile dört kadar yavru dünyaya gelir. Monoplacophora Monoplacophora, Yumuşakçalar şubesinin Nisan 1952'de tükendiği düşünülen sınıfıdır. TakÄ±m Tryblidioidea Evrenin Sonundaki Restoran İngiliz yazar Douglas Adams'ın yazdığı "Otostopçunun Galaksi Rehberi" serisinin ikinci kitabıdır. Evrenin sonundaki restoran, kitaba göre bir zaman balonu içerisinde korunarak zaman makinası ile evrenin yok olacağı zamana gönderilen ve müşterilerinin yemek yerken evrenin yok oluşunu seyredebilecekleri "Miliways" adlı enteresan bir girişimcilik fikridir. Poliçe Dietikon Dietikon, İsviçre'nin Zürih Kantonunun 4. büyük ilçesidir. Nüfusu 22.000 olan bu ilçenin tarihi 12. yüzyıla dayanmaktadır. İsmi ise Dieto isimli bir kabile başkanından gelmektedir. Özellikle bu ilçede çok sayıda Türk gurbetçi de yaşamaktadır. Murat Ocak Murat Ocak (d. 1 Ocak 1982, Bafra), defansın solunda görev yapan eski Türk futbolcudur. Murat Ocak futbola amatör olarak Samsun Yolspor'da başladı. Ardından Samsunspor'un altyapısında forma giydikten sonra 2001 yılında 3. Lig ekiplerinden Çarşambaspor'da profesyonelliğe geçerek iki sezon burada iki sezon da Çorumspor'da oynadı. Çorum'da gösterdiği performansla 2005-06 sezonu başında İstanbul Büyükşehir Belediyespor'a transfer oldu. Takımıyla sezon boyunca 32 maça çıkarken bu maçların hepsinde 90 dakika forma giydi. Sezon sonunda ilk kez millî takıma çağrılan Murat, böylece büyük takımların transfer listesine girdi. 30 Haziran 2006 tarihinde ise Ali Güzeldal karşılığında 4 yıllığına Trabzonspor'a transfer oldu. Sezonun ilk yarısında 12 maça çıkan Murat, kış transfer döneminde Ceyhun Eriş karşılığında sezon sonuna kadar MKE Ankaragücü'ne kiralandı. Yeni takımında yarım sezon boyunca 6 maça çıkabilen genç futbolcu, 2007-08 sezonu başında daha önce de formasını giydiği İstanbul Büyükşehir Belediyespor'a kiralık olarak gönderildi. Çıktığı ilk maç olan Fenerbahçe karşılaşmasında bir gol atarak takımının galip gelmesini sağladı. Sezon boyunca fazla forma şansı bulamayan Murat, sadece 10 maça çıkabildi. Sezon sonunda Trabzonspor'a dönen Murat Ocak, Selçuk İnan transferi karşılığında Manisaspor'a verildi. Ancak Çaykur Rizespor'da oynamak istemesi üzerine bu takıma satıldı ve yeni kulübüyle 2 yıllık sözleşme imzaladı. 2011-12 sezonunun başında 2. Lig ekiplerinden Altay'a transfer oldu. Murat Ocak, millî takıma ilk kez EURO 2008 elemeleri kapsamında yurtdışında yapılan hazırlık maçları için 2006'da çağrıldı. İlk millî maçına ise Estonya ile oynanılan ve 1-1 berabere biten maçta çıktı. WAMP WAMP, Windows işletim sistemi üzerinde Apache HTTP Sunucusu, MySQL ve PHP kurulumunu bir arada sunan bir tümleşik sistem yazılımıdır. Kurulumları otomatik yaptığı gibi açık kaynak olarak geliştirilen bu sistemin düzenlenmesi de mümkündür. WAMP ismi; "W"indows, "A"pache, "M"ySQL, "P"HP platformlarının baş harflerinden gelmektedir. Linux'ta kullanılabilen LAMP'in Windows alternatifi olarak da adlandırılabilir. Poliçe (sigorta) Sigorta poliçesi, bir sigorta sözleşmesinin koşullarını içeren belge. Poliçe, sigorta sözleşmesinin varlığı için bir şart değildir. Diğer bir deyişle, ortada bir poliçe olmasa da sigorta teminatı var olur ve sözleşmenin tarafları (sigortacı ile sigortalılar) hak sahibi olabilirler. Poliçenin kaybolmasıyla da sigortalının herhangi bir hakkı zarar görmez. Ancak poliçe, sigorta sözleşmesinin varlığını ve koşullarını gösteren önemli bir ispat unsurudur. Sigortacı ile sigortalı arasındaki sigorta sözleşmesinin yazılı, yasal delilidir. Bir sigorta poliçesinde genel olarak, sigortacıyı ve sigortalıyı tanımlayıcı bilgiler, sigorta konusuna ilişkin açıklamalar, teminatın kapsamı, sigorta bedeli, sözleşmenin süresi, prim miktarı, poliçenin düzenlenme tarihi, tarafların borç ve yükümlülükleri gibi bilgiler bulunmaktadır. Türk sigorta hukukunun temelini oluşturan Türk Ticaret Kanunu'ndaki poliçeyle ilgili bazı maddeler aşağıda belirtilmiştir. Sigortacının poliçeyi imzalama ve sigortalıya verme yükümlülüğü: Poliçenin üzerinde bulunması gereken bilgiler: Sigortacının poliçeyi 24 saat içinde teslim etme zorunluluğu: Sigortalı poliçeyi teslim aldığında prim ödeme borcu doğar: Bir sigorta poliçesi üzerinde genellikle bulunan bölümler şunlardır: Zimbabve'deki ÅŸehirler listesi Bu listede Afrika ülkesi Zimbabve'de bulunan şehirler listelenmiştir. Zimbabve'nin en yüksek kentsel yığışımına sahip yeri başkent Harare bölgesidir. Aşağıda belirtilen listede 1982, 1992, 2002 ve 2012 resmi sonuçları belirtilmiş olup, 2012 sonuçlarına göre nüfusu 20.000 ve üzeri olarak açıklanan şehirler listede açıklanmıştır. Bu listedeki sayılara şehirlerin banliyöleri ilave edilmemiştir. Ayrıca listede belirtilen Harare ve Bulawayo şehirleri hiçbir ile dahil olmayıp, kendileri il statüsüne sahip şehir konumundadır. Bu iki şehir için listede belirtilen nüfus sayıları, şehir merkezi verilerini ifade etmekte olup, tüm il sınırlarını kapsamamaktadır. Anayurt Oteli Anayurt Oteli (1973) Yusuf At覺lgan'覺n ikinci roman覺d覺r. Aylak Adam romanında olduğu gibi bu roman da tek karakter üzerine kurulmuştur. Aylak Adam'daki C'nin yerini burada otelin katibi olan Zebercet almıştır. Kendisini otelle sınırlayan Zebercet'in dış dünya ve insanlarla ilişkisi asgaridir. Otelde Zebercet ve ortalık hizmetlerini görmesi için alınan ortalıkçı kadından başkası yoktur. Roman, Perşembe gecesi gecikmeli Ankara treniyle gelen bir kadının otelde bir gece kalıp ertesi gün gene geleceğini söyleyip gitmesiyle başlar. Çünkü bu ziyaret Zebercet'in iç dünyasındaki "gerçek bir sevgiyi yaşayabileceği bir kadına sahip olma güdüsünü uyandırır. Zebercet artık kendisini bu kadının geri geleceği ana hazırlar. Bıyığını keser, kendisine yeni elbiseler alır. Bu devre Zebercet'in dış dünyaya açıldığı dönemdir. Bu dönemle beraber Zebercet, içinde daha çok cinsi iştihanın yönlendirdiği ve çocukluktan gelen birtakım baskıların da desteklediği dürtülerin etkisiyle ruh sağlığını kaybetmeye başlar. Roman Zebercet'in ruh sağlığını kaybetmesiyle ortalıkçı kadını öldürüp, kendini de asarak öldürmesiyle son bulur. Roman, Ömer Kavur tarafından aynı adla sinemaya uyarlandı. Memati Baş Memati Baş Kurtlar Vadisi serisinin kurgusal karakterlerinden biridir. Gürkan Uygun tarafından canlandırılmıştır. Süleyman Çakır'ın sağ kolu ve en sadık adamıydı. Çakır'a "abi" diye hitap ederdi. Çakır, hapishanede Memati'ye bulaşanları savuşturmuş ve Memati'yi yanına almıştır. Memati, Çakır'a hep sadık kalmıştır. Çakır'ın vurulmasından sonra Polat ile birlikte altı babayı öldürmüştür. Çakır'ın ölümünü öğrenince onun intikamını alan Polat Alemdar'ın en yakın adamı olmuş ve ona "Usta" diye hitap etmiştir. Bir ara Armatör Cemal mevzusundan dolayı Polat ile sıkıntı yaşasa da daha sonra araları düzelmiştir. Nesrin'in onu kullanmasından ötürü Rus Selim'in evine girmiş, yakalanmış ve ölümüne dövülmüş, çöplüğe atılmıştır. Çöpçüler tarafından bulunmuş ve uzun süre hastanede yatmıştır. Polat ve Abdülhey'in devlet ajanı olduğunu öğrendiğinde Abdülhey'i dövmüştür. Çok kızsa da bu durumu zor da olsa kabullenmiştir. Mafya ve diğer suçlardan ötürü yargılanmış, beraat etmiştir. Pusu'da ise daha başına buyruk bir karakterdir. Kâzım adında bir adamı vardır. İlk başta Yalçın Bulut'la çatışsa da sonra limanda ortak olunca araları düzelmiştir. Daha sonra çok yakın arkadaş olmuşlardır ve birbirlerine "ortak" diye hitap etmişlerdir. Memati, Yalçın Bulut tarafından gönderilen Gamze Güneş'i sevmiş ve aşk yaşamaya başlamıştır. Ancak daha sonra Gamze Güneş, Fuat Tamer Tataroğlu ile evlenmiştir. Fuat, Gamze'yi öldürmüş ve uyuşturucu krizine girmiştir. Bunu öğrenen Memati, evi basmış ve Fuat Tamer'i bileklerini keserek öldürmüştür. Memati'nin Gamze'den "Ali Memati" adında bir oğlu vardır. Daha çok "Mamoş" diye hitap eder. Zülfikar Ağa'nın yeğeni Özcan Şenol örgütle bağlantılı adamlarla birlikte Memati'yi öldürmek istemiş ancak onun yerine ortağı Yalçın Bulut'u vurmuştur. Bulut, Memati'nin kollarında ölmüştür. Özcan yaptığından pişman olmuş, Memati'nin adamı olmuştur, Memati de onu affetmiştir. Ersoy Ulubey, Memati'nin oğlunu ve onun bakıcısını evde başkası yokken öldürür. Daha sonra cenazeyi basar ve ortalık kan gölüne döner. Memati, Polat'la birlikte Ersoy'u emniyet müdürlüğünün camından atarak intikamını alır. Çakır'ın ailesi Türkiye'ye dönmüştür. Çakır'ın kızı Selvi ilk başta Tozcu Yaşar Katırcı'nın oğlu Kenan'la sevgili olsa da Kenan ona tecavüz etmeye kalkınca onu öldürür. Memati, cesedi saklar. Selvi, gönlünü yavaş yavaş Memati'ye kaptırmaktadır. Memati de onu sevmektedir. Ancak Pusat buna karşıdır. Uzun süre itiraz etse de Memati ile Selvi gizlice nikâhlanır. Daha sonra büyük bir düğün yapılır. Düğüne neredeyse herkes katılır. Konuklar yavaş yavaş ayrılır, ortam sessizleşir. Polat ile Memati zeybek oynamaya başlar. "Deniz Üstü Köpürür" çalarken sol üst kaburgasına, kalbinin yakınına ve midesine üç el ateş edilir. Abdülhey ateş edeni fark edip üstüne atlar. Ama çok geçtir artık. Memati sendelemeye başlar ama aynı zamanda gülümsüyordur. Polat'ın kollarına yığılır. Son sözleri "Selvi, sana emanet Usta. Ustaaa." olur. 162. bölümde yıkanır ve yeşillik bir yere Polat Alemdar, Ömer Candan, Abdülhey, Erhan ve Cahit tarafından gömülür. Mezarlığını evlendiği Selvi ve Polatın karısı Leyla ile birlikte sadece onlar bilir. Polat Alemdar, ilk başta suikastın uyuşturucu kaçakçısı Yaşar Katırcıdan aldığı parayla Terör örgütü Metropol sorumlusu Cemal'ın yaptırdığını zanneder. Polat zamanla suikastın çok farklı şekilde organize edildiğini öğrenir. Suikast şu şekilde olmuştur: Cemal, Yaşar Katırcı'dan aldığı parayla Memati suikastini yapması için yardımcısı Yıldırım'a talimat verir. Eski bir itirafçı olan ve örgüte de çalışan Yıldırım ise Rızaya bu suikastı yapması için emir verir. Suikastın ilk planı hem Memati hem Polatın öldürülmesiydi fakat sonradan devreye giren ihtiyarlar heyeti üyesi Sencer bey tarafından Faruk beyin yanına yerleştirilen Semih bu planı Sencer beyin talimatıyla değiştirir. İhtiyarlar heyetinin eski başkanı tarafından Mete Aymar'ın yanına yerleştirilen Erkan, Semihten aldığı direktifle Yıldırım'dan sadece Mematiyi öldürmesini ister ve Rıza da Mematiyi kendi düğününde öldürür. Erkan sonradan kandırıldığını öğrenir ve pişmanlığından Sencer beyi de hastanedeyken öldürür. Polat da böylece Memati'nin intikamını Erkan sayesinde almış olur. Gweru Gweru (1982'ye kadar Gwelo), Afrika kıtasında bulunan Zimbabve devletinde bir şehirdir. Şehir ülkenin orta kesiminde Midlands ili içerisinde, neredeyse Zimbabve'nin tam ortasında yer alan bir yerleşim bölgesidir. Şehirde 2012 resmi sayım verilerine göre 157,865 kişi yaşamaktadır. 2002'de gerçekleştirilen resmi nüfus sayım sonuçlarına göre 141,260 kişi yaşamaktaydı. Gweru ülke genelinde en büyük dördüncü nüfusa sahip şehir konumundadır. Şehir başkent Harare'nin 275 km güneybatısında bulunmaktadır. Atomaltı Parçacıklar: Bir Keşif Serüveni Atomaltı Parçacıklar: Bir Keşif Serüveni (özgün adıyla "The Discovery of Subatomic Particles"), Steven Weinberg'in 2002 çıkışlı kitabıdır. Elektron, proton ve nötronun keşfini olanaklı kılan yirminci yüzyıl fiziğindeki ana gelişmelerin öyküsü anlatılmaktadır. Bu keşiflerde klasik fiziğin oynadığı önemli rolü herkesin anlayabileceği bir biçimde kaleme alan Weinberg, atom ağırlıkları, Dalton'un sabit oranlar yasası, elektroliz, elektron yükünün ölçümü, radyoaktivite ve benzeri konuları akıcı öykülere dönüştürür. Gyps Gyps, Eski Dünya akbabaları (Aegypiinae) alt familyasından iri yapılı akbaba türlerini içeren kuş cinsi. Tipik akbabalardır, kel baş, geniş kanat ve çoğunlukla soluk kuş tüylerine sahiptirler. Ölü hayvanların gövdelerinden beslenirler. Bu grubun temsilcileri, Eski Dünya'nın daha ılıman bölgelerinde bulunur. Karakteristik özelliği tüysüz başıdır, çünkü tüylerle kaplı olan başı, kan ve diğer akışkan maddelerin sıçraması halinde temiz tutmak zor olacaktır. Matabeleland GÃ¼ney Matabeleland Güney, Afrika ülkesi Zimbabve'nin toplamda var olan on ilinden bir tanesidir. Matabeleland Güney ili kuzeydoğuda Midlands, kuzeyde Matabeleland Kuzey ve Bulawayo, doğuda Masvingo, güneybatıda Botsvana ve güneyde ise Güney Afrika Cumhuriyeti ile komşu konumundadır. İl genelinde 2012 resmi sayım sonuçlarına göre 683,893 kişi yaşamaktadır. Gwanda şehri ilin idari başkenti konumunda olup, il kendi içerisinde altı ilçeye ayrılmış durumdadır. Bu ilçeler şu şekilde sıralanmaktadır: Edward Zwick 'Edward Zwick (d. 8 Ekim 1952), Illinois doğumlu Amerikalı yönetmen ve yapımcı. 1974'te Harvard Üniversitesi Edebiyat bölümünden mezun olan Zwick, 1989'da "Glory" isimli, 1994'te ise "Legends of the Fall" isimli filmleriyle Altın Küre'ye "En İyi Yönetmen" dalında aday gösterilmiştir. Boylam (kitap) Dava Sobel'in 1995 yılında basılan Boylam ya da özgün adıyla Longitude: The True Story of a Lone Genius Who Solved the Greatest Scientific Problem of His Time adlı kitabı. On yedinci ve on sekizinci yüzyılın en zorlu bilimsel problemini çözme yolundaki çabaları anlatır. Büyük keşif çağı boyunca denizciler okyanuslarda bulundukları boylamı hesaplayabilecekleri herhangi bir araç olmadan dolaşmışlardır. Pek çok bilim adamı boylam sorununun gökyüzündeki yıldızların düzenli olarak gözlenmesiyle çözüleceğini düşünür ve bu yolda araştırmalar yaparken, John Harrison adında bir adam kronometre dediğimiz, denizde zamanı kesin olarak bilmeye yarayan bir saati geliştirmeye çalışır. Boylam, Harrison'ın bu yolda kırk yıl süren çabasını anlatır. Doğanın Gizli Bahçesi Doğanın Gizli Bahçesi ya da özgün adıyla In Search of Nature Edward O. Wilson'ın 1996 yılında basılan kitabı. 20. yüzyıl hayvanbilimcilerinden (mirmekoloji uzmanı), sosyobiyolog ve biyoçeşitlilik uzmanı Edward Osborne Wilson'ın çalışmaları bize hayvanlar hakkında öğrettiklerinin yanı sıra insan doğası ve insan davranışı ile ilgili düşündürdükleri açısından da ilgi çekicidir. Wilson, kitabında, bir avuç toprakta bulunan binlerce küçük canlı üzerinde yapılacak araştırmalarla insan doğası üzerine de çok şey öğrenebileceğimizi göstermektedir. 1979 ve 1991'de iki kez Pulitzer Ödülü'ne laik görülen yazar 1956 yılından beri Harvard'da ders vermektedir. Dünyayı Değiştiren Beş Denklem Yazar, eğitimci ve aynı zamanda Amerikan ABC televizyonunda bilim editörü olarak görev yapan Michael Guillen, Dünyayı Değiştiren Beş Denklem ya da özgün adıyla Five Equations that Changed the World kitabında, günlük hayatımızı kalıcı bir biçimde değiştiren beş denklemin hem matematiğini hem de öyküsünü anlatır. Guillen bir yandan beş büyük bilim adamının portresini çizerken bir yandan da okuyucuya 17. yüzyıldan günümüze değin bilimin ve bilim-insan ilişkisinin kesintisiz bir tarihsel kaydını sunar. Isaac Newton, Michael Faraday, Daniel Bernolli, Rudolf Clausius, Albert Einstein gibi bilim adamlarının yaşam öyküsünü ve buluşlarını anlatan bir kaynaktır. Evrenin Åžiiri Evrenin Şiiri: Kozmosun Matematiksel bir Açıklaması, Amerikalı matematikçi Robert Osserman'ın 1995 yılında yayımlanan kitabıdır. 2000'li yıllara yaklaşırken, Dünya'nın küreselliğinden şüphe etmeyen insanlık, Dünya'yı hâlâ düz bir evren tasarımıyla düşünmeye devam etmekteydi.1955 yılından bu yana Stanford Üniversitesi'nde matematik profesörü olan, 1990'dan beri de Kaliforniya Berkeley'deki Matematik Bilimleri Araştırma Enstitüsü'nün müdür yardımcılığını yürüten Robert Osserman, Evrenin Şiiri ya da özgün adıyla Poetry of the Universe kitabında, fazla bir matematik bilgisi gerektirmeden, okura, evreni ölçüp biçmenin matematiksel yöntemlerini gösterir. Yazar, uzay'ın düz olmadığını, tasarlanması güç olsa da, uzayın gerçekte eğri olduğu konusunda sağlam kanıtların bulunduğunu okurlarıyla paylaşır. Feynman'ın Kayıp Dersi: Gezegenlerin Güneş Çevresindeki Hareketi Yazarlar, David L. Goodstein ve Judith R. Goodstein Feynman'ın Kayıp Dersi : Gezegenlerin Güneş Çevresindeki Hareketi ya da özgün adıyla Feynman's Lost Lecture: The Motion of Planets Around the Sun (1996) kitabında, kayıp bir belge için heyecanlı bir kovalamaca sunarlar ve büyük fizikçi Richard Feynman'ın ve onun düşünme yönteminin çok sıcak ve ilginç bir resmini verirler. Kitap, temel matematiğe ilgi duyan tüm okurlara ödüllendirici bir deneyim sağlayacaktır. bu kitapta anlatılan sadece ve sadece güneş ve evrenin emci etrafındaki görünürlüğüdür. Fizik Yasaları Üzerine Fizik Yasaları Üzerine ya da özgün adıyla The Character of Physical Law (1964) kitabı, Richard Phillips Feynman'ın davetli olarak geldiği Amerika Birleşik Devletleri'nin Cornell Üniversitesi'nde verdiği bir dizi konferansı kapsar. Feynman, fiziğin geniş dünyasını, bir Marslıyla yapılan hayali telefon konuşması benzeri örneklerle, fiziği fizikçi olmayanlar için de çekici kılan bir dil ile okurlarına tanıtır. 20. yüzyılın önemli fizikçilerinden Profesör R. Feynman, 1964 yılında A. Einstein Ödülü ve 1965 yılında da Nobel Fizik Ödülü'ne layık görülmüştür. Gen Bencildir Gen Bencildir (özgün adı: The Selfish Gene), zoolog Richard Dawkins tarafından evrim hakkında yazılmış olan, ilk defa 1976'da yayınlanan kitaptır. Dawkins kitapta, özverili ve bencil davranış kuramları, bencilliğin genetik tanımı, saldırgan davranışların evrimi, kanbağı kuramı, eşey farklarının doğal seçilimi gibi konuları ele alır. Kitap George C. Williams'ın ilk kitabı olan "Adaptation and Natural Selection"'da yer alan temel teori üzerinde geliştirilmiştir. Dawkins kitapta, gen merkezli evrim yorumunu açıklamanın bir yolu olarak "bencil gen" kavramını ortaya atmıştır. Buna göre evrimin etkileri en iyi şekilde genler üzerinde görülebilir ve organizmalar ya da canlı toplumları seviyesindeki seçilim hiçbir zaman genler seviyesindeki seçilime baskın gelemez. Bir organizmanın her zaman "dahili sağlığını (inclusive fitness)" yani sonraki bireylere geçirdiği gen kopyası sayısını maksimize etmesi beklenir. Böylece canlı toplulukları evrimsel anlamda dengeli bir strateji ile gelişir. Kitapta ayrıca, insanın kültürel evriminin birimi olarak, biyolojik evrimdeki genlerin benzeri olan, mem kavramı ortaya atılmıştır. Buna göre, genlerdeki "bencil" replikasyon insan kültürünün gelişimine de model oluşturabilir. Kitabın yayınlanmasının ardından, çeşitli alanlarda çalışmaların yapıldığı memetik bilimi de gelişmiştir. Kitabın Türkçe çevirisi uzun yıllar Tübitak Popüler Bilim Yayınlarında yayınlanmıştır. Şu anda ise kitap Kuzey Yayınlarının Bilim Serisinde yayınlanmaktadır. Matabeleland Kuzey Matabeleland Kuzey, Afrika Ã¼lkesi Zimbabve'nin toplamda var olan on ilinden bir tanesidir. Matabeleland Kuzey ili doğuda Midlands, kuzeydoğuda Mashonaland Batı, güneyde Bulawayo ve Matabeleland Güney, kuzeyde Zambiya, batıda ise Botsvana ile komşu konumundadır. Ülkenin ve böylelikle de ilin kuzeybatıda Namibya ile olan 100 m sınır çizgisi tartışmalıdır. Dünya üzerindeki tek dörtgen sınır bölgesi olan ve söz konusu sınıra bağlantısı olan Botsvana, Zambiya, Zimbabve ve Namibya ülkelerinin sınır anlaşmaları ile sınırlarına karşılıklı olarak resmiyet kazandırmadıkları için kabul görmeyen bir sınır noktası konumunda olan bu bölge belirsizliğini korumaktadır. İl genelinde 2012 resmi nüfus sayım sonuçlarına göre 749,017 kişi yaşamaktadır. Lupane şehri ilin idari başkenti konumunda olup, il kendi içerisinde altı ilçeye ayrılmış durumdadır. Bu ilçeler şu şekilde sıralanmkatadır: Hayatın Kökleri Hayatın Kökleri, (İngilizce: Roots of Life) Mahlon B. Hoagland'ın yazdığı bir kitap. Kitap Tübitak tarafından ve Şen Güven'in çevirisiyle yayımlanmıştır. İkili Sarmal: DNA Yapı Çözümünün Öyküsü İkili Sarmal: DNA Yapı Çözümünün Öyküsü, (İngilizce: The Double Helix: A Personal Account of the Discovery of the Structure of DNA) James D. Watson'ın 1968 tarihli kitabıdır. Yazar, DNA'nın ikili sarmal yapısını ve kendilerini bu buluşa taşıyan olayları, oldukça yalın bir dille okurlarına aktarmaktadır. Türkçe basımı ancak 1993 yılında yapılabilmiştir. Kaos (kitap) New York Times'ta bilim yazarlığını sürdüren James Gleick, Kaos ya da özgün adıyla Chaos: Making a New Science (1987) kitabında, doğal olayları şekillendiren gelişigüzel biçimler (kaos) konusunda yapmış olduğu incelemeleri okurları ile paylaşır. Okur kitabın içerisinde, yaşamını 26 saatlik dilimlerle yapılandırmış ve davranışlarını Los Alamos Ulusal Laboratuvarı'nda birlikte çalıştığı arkadaşları ile karşılaştıran Mitchell Feigenbaum gibi, birinden oldukça farklı insan karakterleri ile tanışır. Gleick kitabında düşünme eylemini ve diğer araştırmacıların kaos sorunu ile mücadele etmek için geliştirdikleri yöntemleri ele alır. Bunları açıklarken "Julia kümeleri", "Lorenz attractors" ya da "Mandelbrot kümesi" gibi karmaşık yöntemler yerine basit skeç, resim ve kendi yalın görüşlerinden yararlanır. Kaos'u açıklarken oldukça etkili bir dil kullanan yazar, ayrıca okuyucuyu gerçek hayatında farkına varmadığı Kaotik Davranışlar hakkında şaşırtmayı başarabiliyor. Yazara göre Kaos "Düzensizliğin düzenidir". Masvingo (Ä°l) Masvingo, Afrika Ã¼lkesi Zimbabve'nin toplamda var olan on ilinden bir tanesidir. Masvingo ili kuzeybatıda Midlands, kuzeydoğuda Manicaland, güneybatıda Matabeleland Güney, doğuda ise Mozambik ve Güney Afrika Cumhuriyeti ile komşu konumundadır. Masvingo ili ayrıca Zimbabve tarihi adına önemli tarihi eser kalıntılarının bulunduğu ve Büyük Zimbabve olarak adlandırılan bölgenin yer aldığı il konumundadır. Bu tarihi eserlerin ziyareti nedeniyle il çok sayıda turisti bölgeye çekmektedir. İl genelinde 2012 resmi nüfus sayım sonuçlarına göre 1,485,090 kişi yaşamaktadır. Masvingo şehri ilin idari başkenti konumunda olup, il kendi içerisinde yedi ilçeye ayrılmış durumdadır. Bu ilçeler şu şekilde sıralanmkatadır: Modern Çağ Öncesi Fizik İrlanda asıllı fizikçi, X-ışını kristallografisindeki öncü çalışmalarıyla tanınan J. D. Bernal'ın Modern Çağ Öncesi Fizik ya da özgün adıyla The Extension of Man (1972) kitabı "başlangıç"tan klasik fiziğin sona erdiği 19. yüzyıl sonlarına kadar uzanan süre içerisindeki fiziğin ilgi çekici ve önemli gelişimini tanıtırken, bilimin kültürle ortak bir payda altında toplanabildiği bir döneme de ışık tutar. MK-81 Mark 81(MK-81) ABD yapımı bir bombadır. Mark 80 serisinin en ufağıdır. Düşman tanklarına ve diğer yer hedeflerine ve de küçük binalara saldırılarda kullanılan basit, ucuz ve etkileyici bir serbest düşümlü bombadır. Elektrik mühendisliği tarihi Elektrik mühendisliği tarihi, elektrik kullanımının günümüze gelirken geçirdiği dönüşümleri, yaşam ve teknolojinin gelişimine etkilerini ve bu gelişime katkıda bulunan bilim insanlarını anlatan tarihtir. Doğa belli kurallar çerçevesinde işler, ve insanlar doğada yaşarken bu kuralları çözerek yaşamlarını kolaylaştırmaya, doğanın kurallarını keşfederek dünyayı kontrol etmeye çalışırlar. Öyle ki, teknoloji ve bilim zamanla insanların elinde büyük bir güç haline gelmiştir. Dünya yaşamını kolaylaştıran ve onu kontrol eden topluluklar, diğer topluluklar karşısında prestij ve saygınlık kazanmış; onlara hükmetme yöntemi olarak teknolojilerini kullanmışlardır. Elektrik ve manyetizma (mıknatıslık), eski çağlardan beri bilinen gerçeklikler olmasına rağmen, mekanik ve hidrolikteki bilimsel gelişmelerin tamamlanmaması, malzeme konusunda karşılaşılan zorluklar ve bu konuya ilginin oldukça düşük bir şekilde sadece manyetizmayla kısıtlı kalması sebebiyle elektrik kullanımını gelişimi, 16. yüzyıla kadar gecikmiştir. Gelişmeye başlayan elektrik teknolojisi dünyada köklü değişikliklere yol açmış ve insan yaşamını bütünüyle değiştirecek etkilere yol açmıştır. Antik Yunancada kehribar anlamına gelen "ēlektron" sözcüğü, Yeni Latincede "kehribar gücü" anlamına gelen "electrica" kelimesi olarak kullanım alanı bulmuştu. 1600'lerde William Gilbert tarafından kullanılan ve "kehribar gibi" anlamına gelen electricus kelimesi, Sir Thomas Browne (1605 - 1682) adlı İngiliz yazar tarafından 1646 yılında yayımladığı "Pseudodoxia Epidemica" adlı eserinde elektrik şeklinde ilk defa kullanılmıştır. Sırasıyla İngilizce ve Fransızca'ya geçen kelime dilimize de "elektrik" olarak kazandırıldı. Elektrik sözcüğü, hemen hemen tüm dünya dillerine aynı şekilde girmiş ve evrensel özellik kazanmıştır. Eski Yunan toplumunda barışın sağlanıp belli bir refah düzeyine erişilmesiyle birlikte, insanlar bilimle ilgilenmeye başlamıştı. Bilim insanları doğayı inceliyor, onun işleyiş kurallarını çözüp insanların yaşamını kolaylaştırmaya çalışıyorlardı. Eski Yunan döneminde Milet'te (Anadolu, Aydın civarında eski yerleşim yeri) yaşayan Thales (MÖ 624-MÖ 546) de doğayla ilgili araştırmalar yaparken kehribarın yünle ovulduğunda tüy ve saman gibi hafif maddeleri kendine çektiğini, uzun süreli ovmalarda ise insan vücuduna yaklaştırıldığında küçük kıvılcımlar çıkardığını fark edip bazı araştırmalarda bulunmuştu. Deneyleri sonucunda hasır ve buna benzer maddelerin de aynı özelliği gösterdiğini gözlemledi. Tales'in incelediği şey bugünkü statik elektrikti ve insanlık tarihinde statik elektrikten ilk söz edilmesi, Tales'in yaşadığı Eski Yunan dönemine rast gelmektedir. Eski çağ tarih kayıtlarında elektriğin bundan sonraki ilk anılması Miletli Thales'ten 300 yıl kadar sonrasına (MÖ 4. yüzyıl) rastlamaktadır. Theophrastus, kendi zamanında "lyncurium" olarak adlandırılan ve günümüzde "turmalin" olduğu düşünülen kıymetli şeffaf bir taşın küçük kütleleri kendine çektiğini gözlemlemiş ve kayda geçirmişti. Pliny, torpido adlı temas edildiğinde şok etkisi yapan balıktan söz etmişti,