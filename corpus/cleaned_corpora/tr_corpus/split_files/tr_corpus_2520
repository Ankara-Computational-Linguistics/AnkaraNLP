bin insan işsiz, ekmeksiz, evsiz kalmış ve geleceklerini yitirmişlerdi. Bankanın batışıyla oluşan bu sarsıntı, tüm dünyada, öncelikle de İngiltere'de felakete varan sallantılarla, insanların ölümüyle sonuçlanan patlamalarla kendini gösterdi. Borsada panik başladı. Kriz derinleşti. Henry Fountleroy'un yaptıkları artık oyuncağını kurcalarken bozan bir çocuğun yaramazlığından fazla bir şey değildi. Yüzyılın başında dünya başka bir çehreye bürünmüştü... Banker idam edilmemişti. ‘Bank of England' bankerlerin imajındaki ayıbı temizleyemiyor, temizlemek için çaba da göstermiyordu. Bankerin şatafatlı, mağrur sarayı haraç mezat satışa sunuluyor, fakat alıcı bulamıyordu. Kriz. Aristokratların adları mahkeme raporlarından bir türlü eksik olmuyordu. Sanık sandalyesinde oturan bir barones ısrarla kendisini ekonomik depresyondan zarar görmüşler arasına dahil ediyordu. Meşe ağaçlarını kökünden deviren kasırga, ekinleri de yerle bir ediyordu. Barones kocasından ayrıldıktan sonra çok sayıda terzi ve tezgâhtarın çalıştığı lüks bir kadın giyim mağazası açmıştı. Gelir elde ettiği sürece memnundu. Ama, son zamanlarda zengin bayanların ölçülülük ve tasarruf modasına başlaması sonucu barones eski müşterilerini kaybetti, sürekli gelir elde edemez oldu. Biçkici ve makastarların çoğunun işine son verdi, fakat bu da fayda etmeyince büyük bir dolandırıcılık yardımıyla düzlüğe çıkmaya çalıştı. Mahkeme ve hapis, suçlunun tüm ailesinin adını lekelemişti. Bu önyargı sık sık yeni suçların ve uzun süren trajedilerin ateşleyicisi oluyordu. Aile, ‘ayağı kayan' üyesini uzaklaştırıyor ve Kanada, Avusturalya, Hindistan ya da uzak adalar, çekilen cezadan sonra onun yeni mekanı oluyordu. Onlar artık yaşayan ölülerdi. Suçlunun kız kardeşi ebediyyen evde kalma, erkek kardeşleri işlerini kaybetme, anne babalar ise yaşadıkları semtte hor görülme tehdidiyle karşı karşıyaydı. Hem aristokrat için hem de küçük bir bakkal için kendi çevresinden sürülmek kaçınılmazdı. Fark yalnızca belki de, bakkalın acımasızlık ve kalıcılıkta daha pervasız olmasındaydı. Lord Ilsent İngiliz adaletinin huzuruna çıktı ve böylece, rivayete göre, bizzat Fatih Wilhelm'e hizmet etmiş atalarının armasını temizlenemez bir pisliğe bulaştırdı. Gelecek kuşaklar tarafından başarıyla katlanacak bir servet elde etmeyi de ihmal etmeyen Lord Ilsent, tüm yaşamı boyunca çıktığı seferlerde unvandan başka, ata mirası yiğit şövalyelik geleneğini de inatla sürdürüyordu. Toprak elde etmek uğruna yapılan yağma amaçlı seferlerin yerine İngiliz aristokrasisi, daha bir incelikle zenginleşmeye koyulmuştu. Köle sahipleri artık köle kiralıyorlardı. Lord Ilsent parayla ve hisse senetleriyle çalışmayı tercih ediyordu bu çalışma ona daha güvenilir, üstelik daha kalıcı geliyordu. Lord Ilsent'in gemicilik şirketi ekonomik fırtınadan ciddi olarak etkilenmişti. Yolcu ve yük sayısı fark edilir şekilde azaldı. Birkaç okyanus gemisini kızağa çekme zorunluluğu doğdu. Lord Ilsent'in kasasında korkunç bir açık vardı. Bunu açıklamak yardım istemek, teslim olmak demekti. Ilsent bu felaketi hile yoluyla durdurmaya kalkıştı. Kayıplarını hissedarlarından gizledi ve yalan rakamlar açıkladı. 12 ay hapis cezasının asil soyun bu başarısız temsilcisine ticari oyunda hilesiz oynamayı öğretmesi beklenirdi. Ancak, sanılmasın ki bu şişirilmiş hisselerin batan saf alıcılarına yardım edebildi. Mahkeme, her bir parçası en iyi Shafield çeliği ayarında kaliteli bir makinedir. Ve akılsızları, kendisine karşı çıkmaya çalışan talihsizleri otomatik dişlileriyle kıymış, soylu kanın kutsal ayrıcalıklarını ve zenginliklerini ise özenle korumuştur. Doklarda ve işçi kentlerinde mutsuzluk, her gün kapıyı çalan bir konuk, mahkeme ise çok açık bir düşmandır. Hukukçu Marx, İngiliz yasalarını çok iyi biliyordu. Marx'a göre, Ortaçağ ritüeli yüzyıllarca süren değişmezliği ile Britanyalılarda saygı uyandırıyor olmalıydı. Fakat köle tüccarlarının, şövalye kaleleri sahiplerinin, bankalarda oturumlar yapan tefecilerin, eski mutlu İngiltere'de egemen olan herkesin ikiyüzlü sınıfsal ihtirasları, satılmışlıkları, geçmiş yüzyılların küflenmiş deneyimi bu tuzağın ardına saklanamazdı. Marx ve Engels, kapitalistlerin gözüne girmiş ve sadakalarını para, hatta unvan olarak alan bazı işçileri büyük bir dikkatle inceliyorlardı. Bir keresinde doklarda çatlak duvarlardan birine iliştirilmiş ilandan kalan kirli bir kağıt parçası Marx'ın dikkatini çekti. Rüzgar, kağıdı aşındırmış, liman çevresindeki mahallelerde iyi bilinen taşımacılık işçileri Trade-Union yöneticisi Bendollett'in imzası görünüyordu yalnızca. Geçmişte hamal, daha sonra ise Londra Limanında makine teknisyeniydi. Ancak, her tarafından yağlar sarkan bu ihtiyarda geçmişin izleri yoktu. Gerçekten de, seçim zamanlarında işçi toplantılarında bir nişan gibi gösterdiği liberalleşmiş zengin burjuvaların ve hükümet memurlarının davetlerinde ise utanarak sakladığı, birkaç parmağı kopuk çirkinleşmiş elinden başka geçmişinden hiçbir eser yoktu. Bendollett'in parmakları Londra dokunda, taşırken düşürdüğü oldukça ağır bir sandığın altında ezilmişti. Bir zamanların hamalı, şimdi eski arkadaşlarının başında gayretkeş bir gözetmen, parlamentoda etkili bir üyeydi ve majestelerinden en yüksek unvanı almıştı. Kocaman taştan villasına yerleşmişti, besili iki atın çektiği faytonuyla geziyordu. Oğlu Cambridge'de okumuş ve City'den bir tüccarın kızıyla evlenmişti. Genç Jack Bendollett de politikacıydı ve babasını aşmayı planlıyordu. Hizmetinde çalıştığı Başbakan Gladstone elinden tutarak başarısının mutlak garantisi olmuştu. İngiltere işçi sınıfı içinde Bendollett türü insanların sayısı gitgide artıyordu sayıları onlarla ölçülse de zararları büyüktü, daha da ötesi ahlaksızlık yayıyorlardı. *** Liza Krasotski, doğumevleri yararına düzenlenen kadınlara mahsus kermeste Lady Bendollett ile tanışmıştı. Bu en yüksek unvan sahibinin karısı, bir zamanlar Bond-Street'deki bir atölyede dikişçi olduğunu özenle gizleyen, kendini beğenmiş yaşlı bir kadındı. Dikkat çeken özelliği yalnızca boş boş bakan kocaman gözlerinin farklı renklerde olmasıydı gözlerinden biri açık mavi diğeri ise koyu kahverengiydi. Hayır işleriyle zaman geçiriyordu. Lady Bendollett'in en sevdiği konuşma konuları, hiç usanmadan topladığı saray dedikodularıydı. Liza herhangi bir unvan taşımadığından ve artık pek de zengin olmadığından –paralarını Amerika ve Avrupa'da toplum yararına işlerde harcamıştı– Lady Bendollett kendisiyle pek fazla ilgilenmemişti, fakat oğlu Jack, on yedi yaşındaki Asya'ya duyduğu ilgiyi gizlemiyordu. Genç kız kendisine İsviçre pansiyonunda takılan ‘cıva' lakabına tümüyle uygun düşüyordu. Sürekli hareket halindeydi, çeliğe çalan külrengi afacan gözleri, al dudakları, yanaklarındaki gamzeler, güzel incecik elleri, inceliği, düzgün fiziği ve çevikliği ile Asya herkesin dikkatini çekiyor, çevresindekilerde ilgi uyandırıyordu. Jack Bendollett, yağlı saçlarını yeni doğmuş bir çocuk gibi düz tarayan, tıknaz, ağırkanlı bir insandı. Yüzünde dalkavukça, yavan bir ifade vardı. Krasotski'lerin Bendollett tanışmasından birkaç hafta sonra kız annesine Jack'la evlenmeye karar verdiğini bildirdi. Ama tatlım, o zaten evli, diye şaşkın bir şekilde yanıt verdi Liza. Asya, Bu, gerçek aşka engel değildir. Bendollett boşanacak. Bana evlenme teklif ederken, bunu kendisi söyledi, deyince ise donup kaldı. Sen onun iki çocuğu olduğunu düşündün mü. Yuva yıkmak son derece çirkin bir şey. Anne, sen geri kafalısın, Jack beni seviyor. Bana deliler gibi âşık. Ama mutluluğunu başkasının mutsuzluğu üzerine kurma hakkını kim veriyor sana. Ayrıca, sen daha çocuksun ve tüm bunlar delilik. Yaşamda uzun bir yol katettim. Ve biliyorum ki birilerine acı vermek, başkasının lanetini üstümüze çekmek ve birilerinin bizim yüzümüzden gözyaşı dökmesi, yaşamımızı daima gölgeler. Bundan kork. Babasız kalan çocukların gözleri seni hep yargılamayacak mı. Doğrusu, anne sen çok tuhafsın, çağdışısın. Sen bakışınla dahi işkence ediyorsun. Ama, eğer Jack'ı reddedersen, başka kimseyi sevemem ve bu demektir ki kız kurusu olarak kalırım. Sen daha on yedi yaşındasın, kızım. İleride, gerçek aşkı bulana kadar heyecan ve düş kırıklığı hep bir arada olacak, diye ikna etmeye çalışıyordu Liza ağlamaya hazır Asya'yı. Telafi edilmeyecek hatalar yapma ve sabırlı ol yeryüzünde aradığını bulamayan insan yoktur. Evliliğin tertemiz mahremiyetini daha genç yaşında neden çamura, karanlığa batırasın. Doğrusu, ben sahte evliya değilim ve evlilik bağlarının bozulmazlığında ısrar etmiyorum ama, yaşamın adı konulmamış yasaları vardır. Bize yalnızca kaçınılmaz ve acı duygular büyük özveri hakkı verir, senin örneğinde bunlardan hiçbirisi yok. Entrikalar, boşanma, terk edilen çocuklar, birilerinin acıları salt yalnız kalmamak amacıyla atılacak bir adım için çok ağır bir yük. Bir de Jack'la aranızda nasıl bir aşk olacak ki. Duygu dediğin, insanın içine işleyen güneş ışınları gibi tertemiz olmalıdır. Madem böyle düşünüyorsun, ben Jack'la Kanada'ya gidiyorum. O çoktandır İngiltere'yi terk etmek istiyordu. Ayrıca senin beni Siga babayla evlenmeden önce doğurduğunu da biliyorum. Demek ki ben evli olmayan bir kadının kızıyım. Bakıcım olan Peggy bana her şeyi anlattı. İtiraf et benim babam kim. Liza şaşkına dönmüştü. Asya ona daha önce böyle bir soru sormamıştı. Öz annesinin öldüğünü ve on günlük bir bebek iken ‘Kraliçe Charlotte Doğumevi'nden alınıp Liza tarafından evlat edinildiğini bilmiyordu. Şimdi üvey annesinin susmasını Asya yanlış yorumluyordu. Susuyorsun, çünkü babam zaten evli olduğu için siz evlenmediniz. Doğru değil mi. Liza boynunu bükmüştü. Ne yapmalıydı. Asya'ya gerçeği anlatmak onu çifte yanılgıya sürükler miydi. Eğer söylemezse yaşamına ilişkin yanlış bilgileri tekrarlamış olacaktı. O gece Liza kızına, onun kalbini fazla kırmamaya çalışarak her şeyi anlattı. Gerçekler Asya'yı sarsmıştı. İlk olarak üvey annesinin sevgisini kaybedebileceğinden korkuyordu. Jack konusu bir daha açılmadı. Birkaç ay sonra Jack'ın adı İngiltere başkentinin dilindeydi. ‘Asilzade' mahkeme huzurundaydı. Karısını boşayıp birkaç büyük mezbahanın oldukça zengin sahibinin kızıyla evlenmek istiyordu. Bendollett, boşanabilmek için gerekli tüm formaliteleri yerine getirmişti. Leister-Bahçe'nin köşesinde mesleği erkeklerin evlilikten kurtulmasına yardım etmek olan bir kız buldu. Bu ‘fedakâr yaratık' onunla otelde geçireceği bir gece karşılığında 16 sterline razı oldu. Sabah odaya giren temizlikçi kadın boşanmanın gerçekleşmesi için gereken sahneyi gördü odada dolaşan bornoz giymiş bir erkek ve yatakta bir bayan. Devamında, Bendollett, ‘çift kişilik yatak ve kahvaltı'nın yazılı olduğu otel hesap pusulasını karısının yanında ‘kazara' düşürdü. Her şey yolundaydı. Bu öfkeyle karısı boşanma talebiyle mahkemeye başvurdu. Temizlikçi kadın ilginç ayrıntıların anlatımında cömert davrandı. Ama, hakimin kendisiyle ‘günah işleyen' kadının adıyla ilgili uğursuz soruya Bendollett yanıt veremedi. Leister'li kız şöhretinin pahasını yüksek tutmuştu ve adının ifşa edilmesi ücrete dahil değildi. Belki de Bendollett geceyi büyükannesiyle geçirdi, bunda da ayıplanacak bir şey yok. Nedendir bilinmez, biz bazen yaptıklarımızı abartmaya eğilimliyiz, dedi derin düşünceli hakim gücenmiş olan kadına ve eşlere, onları huzur ve barış içinde yaşamaya çağıran duygusal bir konuşma yaptı. Jack'ın mahkeme masrafları ve otelde bir gece için harcadığı 50 sterlin boşa gitmişti. İngiliz mahkemeleri, boşanmaya yalnızca, günlük yaşamda kirli çamaşırların aşağılayıcı şekilde ortaya dökülmesi ve çoğunlukla da evlilik ilişkilerinin iğrenç ayrıntılarından sonra karar verirdi. Eğer hakim herhangi bir dinsel gruba mensupsa, birbirinden artık bıkmış ve ayrılmayı kafaya koymuş eşler, ayrılma hayalleri suya düşmüş halde bitmek bilmeyen ahlak dersine işkence gibi katlanırlardı. Bir dahaki sefere onu öldüreceğim, diyordu Bendollett karısı için kendi avukatına. Fakat karısını değil, reddeden hakimi öldürdü. *** boşanma davasını Sıcak bir yaz akşamı Liza ve Asya bir at arabası çağırdı. Hantal bir fayton geldi. Başında sararmış, eski uzun bir silindir şapka olan üniformalı arabacı, nereye gideceklerini öğrenmek için rüzgar yanığı yüzünü müşterilerine döndü. Maitland-Park Road, Hampstead-Hill, dedi Liza. Atlar, düzgün kaldırımda koşmaya başladı. Londra'da kısa bir süre önce kullanıma giren lastik tekerlekli arabalarla yolculuk hoş ve rahattı. At arabasının hafif sallantısı Liza'nın hoşuna gitti, yumuşak koltuğa büyük bir zevkle yaslandı. Çanlar tıngırdıyor, yoldan geçenleri neşelendiriyordu. Karşıdan gelen faytonların fenerleri, ateşböceği gibi bir yanıp bir sönüyordu. Piccadilly ve Strand'dan sonra, Hampstead Head'in eteğindeki semt tamamen sessiz ve boş görünüyordu. Gaz fenerlerinin titrek ışığı insanların gözünü alıyordu. Pazar günü Modena Villas'da konuklar toplanmıştı. Liza, Jenny Marx ve Lenchen'in elini nazikçe sıktı. Asya aceleyle bildiği reveransı yaparak kendisini bekleyen arkadaşı Eleanor'a koştu. Bilsen sana vereceğim ne çok sır var, dedi Asya ve oturduğu yerde hareket etmeye başladı. Gözleri, yanaklarındaki gamzeler, dudakları, elleri her zaman olduğu gibi kıpır kıpırdı. Lenchen bahçeye açılan kapıları ardına kadar açtı. Yeşil çimen üzerinde akşam yemeği için hazırlanmış masa duruyordu. Sözünü dinleyen gençlere geçit törenindeki bir komutan edasıyla direktifler yağdırıyordu Bay Frankel, şu lambayı götürün. Daha sonra tabakları almaya gelin. Merdivene dikkat edin, ayağınız kayar. Orada altı basamak var. Jennychen sos kabını ve peçeteleri al, Tussy, sen de ekmek sepetini düşürme. Şimdi ben rosto için mutfağa iniyorum. Bana da iş verin, diye üsteledi Asya ve hemen kaşık, çatal ve bıçakların olduğu tepsiyi aldı. Tepsiyi gürültüyle taşıyarak herkesi geçti, bahçeye çıktı ve beyaz örtülü sofraya dizmeye başladı. Bu arada Wròblewski ve Longuet sandalyeleri bahçeye taşıyorlardı. Marx yukarıda Paris Komüncülerinden biriyle kalmıştı. Bayan Krasotski, Mağripli'ye gidiniz, kendisi rica etti. Sahi, orada bir vatandaşınızı bulacaksınız. Sizi Paris'ten tanıyan bir Rus. Kim olabilir ki bu, Lavrov mu yoksa. diye içinden geçiriyordu Liza, dar ahşap merdivenden ikinci kata çıkarken. Ben oldukça kibirli bu adamı yalnızca bir kez gördüm ve ona hiç de içim ısınmadı. Kapıyı çalıp giriniz yanıtını alınca Krasotski kapıyı açarak geniş çalışma odasına girdi. Marx onu karşılamak için kalkmıştı. Liza, şöminenin yanında oturan tıknaz, güçlü görünümlü insanı tanıdı gerçekten de Lavrov'du. Tanışın, lüften, dedi Marx Rusça, onları birbirine takdim ederken. Geçen ilkbaharda görüşmüştük bir ara, dedi Liza, kendisine doğru gelen Pyotr Lavroviç'in geniş, aydınlık, heyecan belirtisi okunmayan yüzüne merakla bakarak. Evet, sizinle Paris'te hemen hemen hiç karşılaşamadık, ama buna karşılık Bay Krasotski ile Komün'ün son günlerine kadar görüşme mutluluğuna eriştim, toprağı bol olsun. Bu yiğit savaşçının parlak anısı yüreğimden hiç silinmiyor, dedi Lavrov içten bir duyguyla ve Liza'nın önünde eğildi. Daha sonra ak düşmüş gür ve düz saçlarını hafif bir baş hareketiyle geriye doğru attı. Onun sözleri Krasotski'nin dul karısını etkilemişti ve Liza yurttaşının soğuk, sert elini minnettarlıkla sıktı. Fakat, gözlerini Lavrov'a kaldırdığında onun kibirli, kendinden memnun bir şekilde kötülük kaynağı, inatçı ağzını kapattığını fark etti ve gözlüğünün arkasındaki soğuk bakışı yakaladı. Yüreğinde Lavrov'a karşı kabaran iyilik dolu sıcak duyguların bir anda yok olduğunu hissetti. Kendine âşık, galiba kendini seçme bir model sanıyor, demek ki kafasızın biri, diye geçirdi içinden. Lavrov geçimsiz insandı. Mükemmel bir eğitim almış, çok görmüş geçirmiş olmasına karşın, kendisini sorgulama ve gerçekle yüzleşme meziyetinden yoksundu. Ruhsal heyecanın azaldığı ellili yaşlardaydı. İnsanların kendilerinin de fark etmeden yaptıklarını yeterli görerek daha önce elde ettikleri ve hep öyle kalacağını sandıkları ruhsal sermayelerini tükettikleri tehlikeli bir dönemdi bu. Lavrov artık her şeyi çoktan kavradığından ve çevresinde olanları doğru algıladığından kesinlikle emindi. İnanmış bir idealist olarak toplumsal kuralları kesin bir şekilde yadsıyor ve insanlığın gelişiminin ancak özel yeteneklere sahip, eleştirel kişiliklerin eylemleriyle sağlanabileceğini düşünüyordu. Ayaktakımı olarak gördüğü yığınları önemsemediğini her zaman vurguluyor, dünyanın ancak üstün bireyler tarafından kurtarılacağına inanıyordu. Carlayl Thomas onun en saygı duyduğu yazarlardan biriydi. Pyotr Lavroviç, ender kişiler olduklarına inanarak Marx ve Engels'e gelmişti. Yakından tanıdıkça onların karakter ve görüşlerinin sıradışılığına kaptırmıştı kendisini. Enternasyonal'in önderlerinin dehasına saygı duymakla birlikte Lavrov, onların öğretisine tamamen yabancı kalmıştı. Liza'nın darkafalı bulduğu bu inatçı insan nuh der peygamber demezdi. Saraylı bir aileden gelen Lavrov, dünya görüşüyle gerçek bir küçük burjuvaya dönüşmüştü ve Rusya işçi sınıfının toplumu yeniden yapılandıracak bir güç olabileceği düşüncesiyle alay ediyor, sosyal demokrat harekete düşmanlığını gizlemiyordu. Lavrov'a göre, olağanüstü kişilikleriyle ünlü köylüler böyle bir misyonu yerine getirebilirdi ancak. Kendisini de dahil ettiği her dürüst ve üstün tarihsel kişinin, Komüncülerin haklı ve kahramanca mücadelesine katılmasını bir ödev kabul ederek, kahramanlıkların sergilendiği Paris'te açtı gözlerini. Ardından Enternasyonal'e girdi fakat halkçı görüşlerinden bir adım geri atmadı. Liza'ya göre, Lavrov gibileri çözmek zor değildi. Bir süre sonra Lavrov onda açık bir antipati uyandırdı. Duyduğuma göre, İsviçre'ye gidecekmişsiniz, dedi Marx Liza'ya. Bu, tam isabet. Genel Konsey Cenevre'de Rusya şubesi üyeleri için birtakım ödevler verecek. Emrinizdeyim. Marx masaya yaklaştı, keskin acı bir koku yayan kahverengi pipoyu aldı ve biçimi bir çınar yaprağını andıran yassı kül tablasına bastırdı. Ünlü soytarıyla karşılaşacak mısınız. diye ilgiyle sordu Lavrov. Kendini beğenmiş, namussuzun teki. Siz onun hakkında ne düşünüyorsunuz. Bu yeni peygamberi bir zamanlar iyi tanırdım. Bu eskidendi, diyerek konuşmaktan kaçındı Liza. Şimdi bu kışla komünisti, göğsünü döverek ‘sosyal ateistim' diye çığlık atıyor, dedi Marx öfkeyle. Her şeyi berbat eden bu biçimsiz, gerçekte kof fakat tumturaklı bir gösteriş meraklısıdır. Jennychen ve Charles Longuet, Marx'ı ve konuklarını bahçeye davet etmeye geldiler. Kalabalığa Komüncü iki kişi daha, Prosper Lissagaray ve Jean Stock da eklendiğinde saat oldukça geçti. Makinistin gelmesi, herkeste gözle görülür bir ilgi uyandırmıştı. Jenny derin bir acıyla elini uzattı ona, Karl yanıbaşına oturmasını önerdi. Jean Stock son derece sakin görünüyordu, ancak bu bir mezartaşı sakinliğiydi. Saçları ağarmıştı, bakışları bir nesneye kilitleniyor, dalıp gidiyordu. Peré Lachaise duvarında kurşuna dizilenlerin arasında olan ve rastlantı sonucu sağ kalan bu insanın öyküsünü bilmeyen, onu çok tuhaf bulabilirdi. Jean az ve kesik kesik konuşuyordu. Hareketleri sanki frenlenmişti, yüzündeki ender gülümseme keskin bir fiziksel acıdan dolayı bir surat ekşimesini andırıyordu. Versailles'lı cellatların kurşunları onun sağlığını bozmuştu. Uzun uzun öksürüyor, sol koluna hakim olamıyordu. Eski makinistin yalnızca ruhunda değil görünümünde de bir yabancılaşma ortaya çıkmıştı. Londra'da iş bulmak, İngiliz burjuvazisi Komüncüleri işe almayı reddettiği için çok zordu. Marx'ın ısrarlı çabaları sonucu eski makinist bir ofiste bekçi olarak çalışmaya başladı ve Liza da mütevazı evini ona açtı. Jean, Genel Konsey'in verdiği görevleri yerine getiriyor, boş zamanlarında Krasotski'nin küçük bahçesinin bakımına ve kimi ağır işlerine yardımcı oluyordu. Jean Stock'u yakından tanıyanlar onu seviyordu Yiyin, sevgili Jean, birazcık da olsa kilo almalısınız, o berbat öksürüğünüz geçer o zaman, diyordu Lenchen, yemekte en güzel parçaları ona uzatarak ve üzüntüsünü gizlemeye çalışarak. Teşekkürler, Bayan Demuth, diye yanıt verdi Stock ve boğuk boğuk öksürdü. Eski dostum, Ramsgate'e gidip deniz kenarında dinlenmek size iyi gelirdi. Sizin için bunu ayarlayabiliriz, dedi Marx. Elbette Mağripli, dedi Jenny, mutlu olmuştu. Frankel, Wròblewski ve Longuet onu içtenlikle destekliyorlardı. Fakat Stock homurdandı ve hafiften itiraz etti. Komüncüler arasında benden daha kötü durumda ve hasta insanlar var. Size çok isim sayabilirim. Biz onlara, yalnızca onlara yardım etmeliyiz. Örneğin, Eugène Pottier. Ruhsal olarak sağlam olmasına karşın vücudu çok zayıf. Onu önce tedavi ettirmek, sonra da Amerika'ya gitmesi için bilet parası bulmak gerek. Delikanlı orada kendisine iş bulur ve düşüncelerimizin propagandası için işe yarar. Kardeşler, ben iyiyim, doğrusu çok iyiyim. O kadar Komüncü gözlerini sonsuza dek kapatmışken ben yaşıyorum ve sizi görüyorum. Jean, hiç unutmadan, hayallerini yüreğinde taşıdığı insanlara ilişkin çok şeyler söylemek istiyordu. Fakat hüznün masa başında oturan herkese bir akşam rüzgarı gibi vurduğunu fark edince sustu. Yemek bittiğinde, Jean Stock sessizce ayrıldı. Ardından Marx herkesle dostça vedalaşarak çalışmak için yukarı, odasına çıktı. Jenny kocasını geçirmeye gitti. Bütün gece az konuşan Liza, kendisi için çok yakın ve değerli olan bu iki insanı dikkatle izliyordu. Her ikisi de, yaşlılığın verdiği olgunlukla gelen ruhsal güzelliğin doruğundaydılar. Marx biraz kilo almıştı ve fiziksel olarak daha güçlü ve büyüleyici görünüyordu. Şişmiş gözkapaklarının altındaki genç, güzel gözleri dünyaya akıl ve iradenin ifadesi olan bir kıvılcımla bakıyordu. Sakalındaki mavimsi ağarmışlık, canlılığını yitirmiş esmer yüzünü gölgeliyordu. Marx hiçbir zaman bu yıllarındaki kadar azametli görünmemişti. Jenny'nin yüzü değişkenliğiyle Liza'yı şaşırtıyordu. Bu yüzden gözlerini ayırmak güçtü, her düşünce ve duyguyu dışa vuruyordu. Yaşlılık, gençlik, katılık ya da duygusallık bu yüzden rahatlıkla okunabiliyordu. Marx'ın karısının bu özgünlüğü onun ruhunun karmaşıklığı ve duyarlılığının göstergesiydi. Liza, onun yüz ifadesindeki değişimleri izlerken bunları düşünüyordu. Bilmem, şairler ne söylerdi, fakat ben Bayan Marx'ı, çeşitliliği ve değişkenliği nedeniyle en çok gökyüzüyle kıyaslardım, diye geçiriyordu içinden. Akşam yemeğinden sonra gençler gruplara ayrılmıştı. Jennychen, Leo Frankel ve Prosper Lissagaray banka oturmuşlardı. Bu evi, bu bahçeyi nasıl da seviyorum. dedi Wròblewski onların tam önünde durarak ve coşkuyla tamamladı sözcüklerini Buranın egemeni Titan, Ateşi getiren Tanrı Prometheus. Walery, her zaman olduğu gibi, esin kaynağını Aşil'den ve Sophokles'ten alıyor, dedi Lissagaray boğuk ve yüksek sesiyle. Ne olacaktı ki, onlar güvenilir dostlar, diyerek gülümsedi Jennychen. Eleanor ve Asya, engelsizce paylaşmak için limonlukta buluştular. gizlerini Ve sana okyanus ötesine kaçmayı önerdi demek. diye ağzını yokluyordu, arkadaşının itirafıyla şaşırmış olan Tussy. Bu alçakça bir hareket, Mağripli bilseydi, senin Jack Bendollett'inin güvenilmez, adi bir serüvenci olduğunu ya da buna benzer bir şey söylerdi. Fakat, onu idam ederlerse bu tıpkı benim çok sevdiğim bir yazar olan Sthendal'ın ‘Kırmızı ve Siyah' romanındaki gibi bir sahne olacak, dedi Asya coşkuyla. Gerçekten de benziyor, fakat bana gelince, ben cinayet olaylarından ve katillerden nefret ederim, dedi Eleanor iğrenmiş gibi yüzünü buruşturarak. En iyisi söyle bana, Lissagaray hoşuna gidiyor mu. Onun, bu evdeki tüm olgun insanlar gibi, Jennychen'in etrafında döndüğünü düşünme, hiç de öyle değil. O zamanının çoğunu Jennychen'e değil, bana ayırıyor. Asya parmakları üzerine kalkarak limonluğun oldukça kirli camından, Jennychen'le hararetli hararetli konuşan Komüncülere baktı. Prosper, işte şu, ince aristokrat yüzlü, zayıf, uzun boylu, esmer olan. Ama o yaşlı ya, dedi düş kırıklığıyla Asya. O, otuz yaşından fazladır, üstelik örselenmiş bir hali var. Bana öyle geliyor ki onu artık hiçbir ütü ütüleyemez. Kızlar neşeyle bir kahkaha attı. Yine de insanların sana, olgun birine davrandıkları gibi davranması, hatta seninle tartışmaları çok onur verici, dedi Tussy. Senin ablanın evlenme zamanı çoktan gelmiş, bak Laura çoktan Bayan Lafargue oldu. Bana öyle geliyor ki, Jennychen'in Bayan Longuet olması için istemesi yeterli. Ben Frankel'in hatta Wròblewski'nin ona göz dikmiş oldukları kuşkusunu taşıyorum. Onların ‘İtiraflar Kitabı'ndaki yanıtlarını okumak yeterli. Siyah gözler ve uzun siyah saçlar her ikisinin de hoşuna gidiyor. Belki de seninkilerdir. Ne diyorsun sen, Essi, Lissagaray dışında herkes ne yazık ki, beni henüz çocuk kabul ediyor. Ben Wròblewski'nin itiraflarını ezbere biliyorum. O güya bunları şakadan yazmış, ama bunun altında onun gerçek düşünceleri de yatabilir. Dinle ve kendin karar ver. Sizin mutluluk anlayışınız Ateş cehennemi. Mutsuzluk Soğuk cennet. Ben bunları güzel sözler defterime yazmalıyım. Bu çilli, hatta orta yaşlı adamın bu denli romantik ve hatta şair olabileceğini kim düşünebilirdi ki, dedi Asya. Bu doğru, onun şefkatli bir yüreği var ve o en belirgin özelliğinin ‘yontulmamışlık' olduğunu boşuna düşünüyor, diye Asya'ya katıldı Eleanor. Onun sloganı, kendisine bunu söylediğimde kızıyor olsa da tabii ki Jennychen'le ilgili ‘Erdemler ve kusurlar, hatta gecenin karanlığı ve gündüzün ışığı siyah gözlerin aydınlığı ve uzun saçların gölgesi olmadan neye yarar,' diye ne de güzel söylenmiş, değil mi. Bay Frankel benim daha çok hoşuma gidiyor, o çok akıllı ve duyarlı. Haklısın, fakat Frankel çok ciddi. Onun itiraflarını ezberledim, bu itiraflar hiç de şakacı değil. Ve Tussy kocaman gözlerini kısarak, bir piyesten monolog okur gibi, arkadaşına genç devrimcinin itiraflarını okudu. Asya ona müdahale etmiyordu. ‘Yalnızca yoksullar mütevazıdır,' diyen Goethe'nin tersine Leo Frankel insanlarda en fazla mütevazılığa değer vermiş, erkekte doğruluğa, kadında ise, kendisine âşık olmayı sağlayarak itaat etmeye mahkûm kılma yeteneğine değer veriyor. O kendisinin belirgin özelliğini aşırı duyarlılık olarak belirtmiş ve mutluluk anlayışını sevmek ve sevilmek mutsuzluk anlayışını ise Enternasyonal'den ihraç edilmek olarak itiraf etmiş. En çok ikiyüzlülük. tiksindiği şey Bayağılık ve Antipati duyduğunuz şey Kurulu olan her şeyi, yalnızca mevcut oldukları için benimseyen insanlar. Sizde en çok hayranlık uyandıran tarihi kişilikler Thomas Münzer, Babeuf. Nefret ettiğiniz kişiler Sözde devrimciler. Sevdiğiniz uğraş Gözlemlemek. Sevdiğiniz kahraman Tarihçilerin olarak adlandırdıkları. ‘halk' Sevdiğiniz kadın kahraman Louise Michel. Sevdiğiniz Şair Ezop, Heine ve ‘Ceza'yı yazan Hugo. Sevdiğiniz Yazar Thomas Buckle. Sevdiğiniz göz ve saç rengi Siyah. Sevdiğiniz çiçek Menekşe. Sevdiğiniz isimler Eliza, Margarita ve .... Jenny. Sevdiğiniz yemek Puding. Sloganınız Ölmek bizim yazgımızsa en azından haklı bir dava için ölelim. Asya hayran kalmıştı. Eğer genç olsaydı, öyle korkunç bir siyah sakalı olmasaydı ve öyle çirkin bir gözlük taşımasaydı, onu nasıl da severdim. *** Karl Marx adının değişik kıtalardaki yönetici sınıflarda yarattığı korku, merak ve nefret pek çok yalanı da birlikte getiriyordu. Bununla ilgili olarak Marx bir defasında yapıtlarını hep ayrı bir hoşnutlukla okuduğu Çernişevski'nin şu sözlerini aktarmıştı Tarihin yolundan geçen, çamur atılmasını göze almalıdır. Özellikle Fransız gericiler cin çarpmış gibiydiler. Bonaparte'cı Paris gazetelerinden biri, çeşitli ülkelerin basınının kapıştığı, Enternasyonal'in önderinin öldüğüne ilişkin yalan bir haber yazmıştı. Bu bilgilere inanan Amerika'daki hayırsever ‘Kozmopolitan Derneği' düzenlediği konferansta, daha sonra ‘Barış' gazetesinde yayımlanan bir karar aldı. Bu kararda Marx'ın ‘tüm ezilen sınıfların ve halkların en inançlı, korkusuz ve özverili savunucularından biri' olduğu belirtiliyordu. Okyanus ötesindeki bu konferans, Marx'ın cesurca ve halk adına ısrarla savunduğu hakların savunulması için çabaların artırılması çağrısı yapıyordu. Marx'ın öldüğüne dair yalan haber, Modena Villas'da uzun süre değişik yorumlara ve şakalara konu oldu. Fakat, Helene Demuth öfkeleniyor, ancak yaşarken toprağa verilenleri uzun ve verimli bir yaşamın beklediğini belirtir halk inanışını anımsayarak rahatlıyordu. 1871 Eylül'ünde Londra'da, Paris Komünü'nün doğuşu, gelişimi ve yenilgisi sürecinden bir sonuç çıkarılmasına dönük Uluslararası İşçiler Birliği'nin yarı legal konferansı yapıldı. Komün'ün yazgısı son derece ders vericiydi. O andan itibaren proletarya için en önemli ders, Devrimci Birlik Partisi'ne ilişkin olanıydı. İşçi sınıfının siyasal mücadelesi ve birliğinin gerekliliğini yadsıyan anarşistler ve onların elebaşısı Bakunin, genel bir öfke uyandırmıştı. Konferansta alınan karar, proletaryanın toplumsal devrimin zaferini sağlamak ve sınıfların ortadan kaldırılması nihai hedefini gerçekleştirmenin ancak siyasal bir partide örgütlenerek mümkün olabileceğini belirtiyordu. Marx'ın yönettiği Londra Konferansı anarşistler ve onların önderinin ihanetini açığa çıkarmıştı. Proletaryaya her ülkede siyasal açıdan mutlak disipline olmuş bir partinin kurulması görevi verilmişti. Konferans günlerinde Jenny Marx, Eleanor ile Ramsgate'de bulunuyordu. Uzun süre hastalandı ve Marx, karısının deniz kenarına yerleşmesinde ısrar etti. Fakat, Marx yalnız kalınca karısını çok özlemişti. Boş bir zaman bulur bulmaz ona mektup yazdı. Sevgili Jenny. Nihayet bugün konferans sona eriyor. Ağır bir çalışmaydı. Sabah ve akşam oturumları, gözlemcilerin dinlenmesi, raporların hazırlanması vb. Fakat, buna karşılık, daha önceki iki kongrenin toplamından daha fazla iş yapıldı. Çünkü halkın olmadığı yerde teatral, tumturaklı sözler antrenmanı yapmaya gerek yoktu. Almanya'dan temsilci yoktu, İsviçre'den yalnızca Perret ve Utin gelmişlerdi. Geçen hafta Devrim Partisi Roma'da Garibaldi şerefine bir davet düzenlemiş bana, bu davetin Roma gazetesi ‘La Capitale'de çıkan bir haberini gönderdiler. Bir konuşmacı... İşçi sınıfı için ve onun dinmek bilmeyen silahı olan Karl Marx şerefine kadeh kaldırmış, bu büyük coşkuyla karşılanmış. Bu, Mazzini için acı bir şey. Benim ölümüme ilişkin haber New York'a ulaştığında ‘Kozmopolitan Derneği' bir toplantı yapmış. Toplantının aldığı ve ‘World'de yayımlanan kararı sana gönderiyorum. ... Petersburglu arkadaşlardan da endişe verici bir mektup geldi. Bakunin'in entrika arkadaşları Robin ve Bastelica ile işler zormuş. Sonbaharın son günleriydi. Siyah ve sarı dumanlar kaplamıştı Londra'yı. Marx hastaydı. Şirpençe onu daha az yoklar olmuştu, fakat şiddetli böbrek ağrıları başlamıştı üstelik uyumasını engelleyen ve onu zayıf düşüren önlenemez öksürük krizleri yüzünden de büyük acı çekiyordu. Bu arada doktorlar bunun akciğer değil, boğaz hastalığı olduğu görüşündeydiler. Tütüne daha gençliğinde alışmış Marx gibi bir tiryaki puro ve pipoyu tamamen bırakmak zorunda kaldı. Her gün, hava koşulları ne olursa olsun, kocaman şemsiyesiyle yağmurdan korunarak genellikle Engels'le birlikte Whiskey'i de yanlarına alarak Hampstead Head'e iki saatlik bir yürüyüşe çıkıyorlardı. Yol engebeliydi, dik yamaçları inip çıkmak gerekiyordu. İki arkadaş da iyi antreman yapmış birer sporcu gibiydiler. Artık onlar yazışmadan görüşebiliyor, her düşünceyi paylaşabiliyor, güncel sorunları tartışabiliyorlardı. Birbirleriyle anlaşmak için bir iki söz yeterliydi. Onların yüksek sesle tartıştığı da olurdu ve eve döner dönmez, üzerinde anlaşacakları bir sonuca varmak için başvuru kitaplarını didik didik ederlerdi. Bu, verimli bir görüş alışverişiydi. Eğer herhangi bir nedenle yürüyüş gerçekleşmezse, arkadaşlar çalışma odasında baş başa kalırlardı. Birden koltuklardan kalkar, her biri karşılıklı bir tur atar, köşelerden ökçeleri üzerinde döner ve yeniden karşı yönlere yürürlerdi. Ve çoğu zaman, tarih, doğa bilimi, politika, ekonomi konularındaki önemli herhangi bir sorunun tartışması birkaç görüşme boyunca tartışılan konu tükeninceye ya da her ikisi için de tam bir açıklık kazanıncaya kadar sürerdi. Yaşlı fakat dinç bu iki arkadaş, sık sık şaka ya da espri yarışına tutuşurlar ve o zaman içerden gelen yüksek sesler tüm eve yayılırdı eğer bu, yürüyüş sırasında olursa, sesleri yapıların az olduğu bu banliyo semtinde yankılanırdı. Hatta birlikte Alman halk ve okul şarkıları ya da operalardan aryalar söyledikleri de olurdu. Sık sık bu düete Jenny, Lizzy ve Lenchen de katılırdı. *** Krasotski İsviçre'ye gitti. Marx'ın ricası üzerine Bakunin'le bir kez daha karşılaşması gerekiyordu. Bir tartışma durumunda donanımlı olmak için Liza, anarşist öğretiyi anlamasına yardımcı olabilecek çok sayıda kitap almıştı yanına. Bakunin ve ardından da onun rakiplerinin makalelerini okudukça, öğrendikleri karşısında hayrete düşüyordu. Krasotski, anımsayabilmek için defterine notlar aldı. ‘Anarşizm' sözcüğü Yunanca ‘başsızlık, iktidar yokluğu' kökünden gelir. Bu sözcüğü, geçen yüzyıllarda geçerliliği olan anarşist düşünceleri, kendisinin düşünceleri olarak gösteren Proudhon bulmuş ve dünyaya yaymıştır. Bir de Godwin bir zamanlar ünlü olan kitabında devleti, yasaları ve siyasal kurumları sözüm ona kişisel özgürlük adına reddetmişti. Ben Bakunin'in öncülerinden, Max Stirner diye birinin kitabını da okudum. Daha 1845'te bireyciliğin, insanların tüm karşılıklı ilişkilerinin etrafında döndüğü bir eksen olduğunu belirtmiştir. Bireycilik, onun dini olmuştu ve hiçbir şey, onun canının istediği gibi davranmasını engellemesin istiyordu hatta bundan dolayı kentler yıkılsa, insanlar yok olsa dahi. Stirner komünizme karşı da öfke duyuyordu. Çünkü bu öğreti kişinin kendisinin değil, herkesin mutluluğu içindi. O özel mülkiyeti övüyor, kutsal ilan ediyordu. Mülkiyetçi Egoistler Birliği kurulması çağrısı yapıyordu. Yeryüzünde neler olmuyordu ki. Marx düşüncelerdeki bu gelgit'i, küçük burjuvazinin evrensel bir başkaldırısı olarak adlandırmıştı bir konuşmamızda. Ve bu arada Proudhon'un ‘siyasal devrim, devletin bozulmasıdır, ekonomik devrim ise herhangi bir sınıf savaşı olmadan toplumsal yenilenmedir,' formülünü anımsatıyordu. İşte Mihail Aleksandroviç'in akıl hocaları. Kaynağı derin değildi pek. Şaşırtıcı ve acı ama gerçekten de bir korkak, ordumuzu bozuyor. İftira, hile, entrika... Mihail Aleksandroviç Genel Konsey'e karşı tüm kötülük silahlarını kullanıyor. Bu onun neyine. Ve Liza gözlerini yeniden İsviçre topraklarında açtı. Anıları onun hiçbir zaman sevmediği dağlar gibi, üstüne üstüne geliyordu. Denizin uçsuz bucaksızlığı onu ne kadar canlandırırsa, Leman gölünü çevreleyen dik, soğuk, dünyayı tıpkı hapisane duvarları gibi dört bir yandan sınırlayan Alp dağları da o denli hüzünlendiriyordu. İlkbahardı. Dağın eteklerinde nergisler açmış ve başdöndürücü kokuları etrafı sarmıştı. Ve uzaktan, dağlardan gümüş bir nehir akıyormuş gibi geliyordu. Liza, bir kucak dolusu kokulu çiçekle, sırtını dağlara dayamış iki katlı kahverengi küçük şaleye geldi. Ev sahibesi ona taze süt, ekmek ve bir parça sarı peynir getirdi. Gökyüzü öylesine berraktı ki, dağın en uzak dorukları, hatta genellikle dumanla kaplı olan Matterharn dağları bile gözüküyordu. Liza geç saatlere kadar Alp dağının çimenliklerinde yürüdü, yukarılara çıktıkça tıpkı keçe gibi yumuşak edelvays çiçekleri buldu. Yıllar geçtikçe tam bir suskunluğun egemen olduğu, derin düşüncelere dalmaya, doğayla içiçe olmaya fırsat veren günlere daha çok gereksinim duyuyordu. Sanki ruhu arınıyordu. Ayrıca, bu ölenlerin anımsanmasıydı, kendine özgü bir gizemdi. Günbatımı saatleri yaklaşıyordu. Gökyüzü Liza'ya renk değiştiren muhteşem aleksandrit taşını anımsatıyordu. Lacivertten pembeye ve sonunda koyu zambak rengine bürünmüştü. Liza, gecelemeye karar verdiği şaleye geri döndü. İçinden, uzun süren bu tek başına yolculuğunda onu düşüncelerinde yalnız bırakmayan herkesle vedalaştı. En hüzünlü olanı, Sigizmund Krasotski'nin yokluğuydu. Onun ölümünden sonraki her gün yeryüzünde kalmak Liza'ya daha ağır geliyordu. Yaşlılıkla, fiziksel değişimle birlikte ruhsal uzak görüşlülük de ortaya çıkar. Daha önce unutulan duygular ve olayların çoğu yeniden canlanıyordu. Liza'nın gözleri önünden Sigizmund ile olan tüm mutlu yaşamı yeniden geçti. Bir tek o Liza'yı gerçekten bağlılıkla sevmişti. Liza, hüzne kapılmış olarak dağlardan inerken kocasının gülüşünü, sesini, kahkahasını canlandırdı belleğinde. Gözyaşlarının süzüldüğünü fark etmedi bile. Sabahleyin, canlı, sakin ve kendine gelmiş bir şekilde Bakunin'in yaşadığı kantona gitti. Pembe ve beyaz çiçekler açmış kestane ağaçlarının olduğu Alp dağları eteklerindeki küçük ve sakin bir sokakta, Mihail Aleksandroviç, anarşist bir saat ustasının evinde birkaç oda kiralamıştı. Onun dostu ve taraftarı Gambuzzi de orada yaşıyordu. Liza kapıyı çaldı. Kapıyı sanki İsviçre peyniri ve sütlü çikolatasının reklamını yapan tablolardan çıkmış dalgın, kısa boylu, genç bir kadın açtı. ‘Bir Flaman güzeli,' diye düşündü Liza. Kat kat dantelden yapılmış, buruşuk ve eski bir etek giymiş olan pembe beyaz tenli sarışına gülümserken, Liza'nın Rus olduğunu öğrenince içten bir sevince kapıldı kadın. Siz Bakunin'e mi geldiniz. Ben onun eşi Antoniya Ksaveryevna, tanışalım. Yalnızca yoksulların yaşadığı bu ücra köşede bir Rus bayanı görmek ne kadar da mutluluk verici, diye çene çalmaya başladı Bakunina. Bir yandan da Liza'yı kocasının odasına geçiriyordu. Dağınıklık için bağışlayın. Evde iki çocuğumuz var, öylesine yaramazlar ki. Kocamla da çok az görüşüyoruz. Bazen onunla haftalarca tek söz dahi etmediğimiz oluyor ve ben, doğrusu, Krasnoyarsk'taki anne babamın yanına uzun süreliğine gidiyor olmama çok seviniyorum. İzin alındı artık. Buraya, lütfen. Antoniya Ksoveryevna, Liza'yı sandıklarla ve eski püskü eşyalarla dolu karanlık koridordan, düzensiz olduğu için itici bir izlenim uyandıran kocaman, aydınlık bir odaya geçirdi. Ahşap döşeme kirliydi. Kağıt parçaları, sigara izmaritleri, çoktandır temizlenmemiş bir çift potin, toplanmamış yatağın üzerine gelişigüzel atılmıştı. Masanın üstünde kitap ve gazeteler yığılıydı. Sandalyelerde erkek elbiseleri vardı. Siyah saçlı esmer iki çocuk kocaman terastan merakla bakıyorlardı. Çocuklarım henüz Rusça konuşmuyorlar. Onlar tam bir İtalyan, dedi Antonia Ksaveryevna anlamlı anlamlı. Bu sırada omzunda havlu ve elinde sabunlukla Bakunin girdi. Bağışlayın tanrı aşkına. Evimizde konuk olduğunu bilmiyordum. Dostlarla gece yarısına kadar oturdum ve gördüğünüz gibi, daha yeni kalktım, ziyaretinize çok sevindim. Kadife terliklerini gürültüyle şıpıltadarak, Mihail Aleksandroviç bornozunu çıkarıp yeni şık elbisesini giymek için yan odaya geçti. Bu arada, karısı konuşmasına ara vermeksizin yatağı düzeltti ve halı kaplı koltuğun üzerinden günlük bir sürü eşyayı kaldırarak konuğuna önerdi. Mihail boş yere kavga eden öfkeli biridir ve ben de susmayı ve onun eşyalarına dokunmamayı tercih ediyorum. Onu hoşnut etmek çok zor, anlaşılan annesi ve kız kardeşleri çocukluğundan bu yana onu şımartmışlar. Doğrusu, evlilikte en iyi yöntem karşı koymamaktır. Bakunin döner dönmez Antoniya Ksaveryevna sevimli bir gülümseyişle çocukları alıp çıktı. Liza ve Mihail Aleksandroviç hüzünle birbirlerine baktılar. İkisi de çok yaşlanmışlardı. Son modaya göre dikilmiş ve pörsümüş dolgunluğunu biraz gizleyen şık kahverengi redingotuna ve çizgili yeleğine rağmen, Bakunin çok şişman ve sağlıksız görünüyordu. Onun kamburlaşmış sırtı Liza'yı özellikle şaşırtmıştı. Bu sırtta sanki yardakçı, kuşkucu, itici bir şeyler vardı. Dermansız, renksiz gözleri endişeyle nesneden nesneye dolanıyordu. Yıkandıktan sonra ıslak saçları lüle lüle olmuş, ama hayli seyrelmişti. Bakunin kendinden emin hatta yiğit görünmeye çalışıyordu. Fakat belirgin biçimde zayıflamış ve kendine hakimiyetini de biraz kaybetmişti. Söyleşiye nereden başlayacağını bilmediğinden masadan karısının portresini aldı ve elinde evirip çevirmeye başladı. Hoş, değil mi. İyi yürekli de. Kadından daha başka ne beklenir ki. Siz ne düşünüyorsunuz. Eskiden siz başka türlü konuşurdunuz, dedi Liza. düşünür ve Ben saftım. Yeryüzünde mutlak mükemmellik olmadığına göre, doğanın bu tür evlatları, bilgili kadınların yapışkanlığı ve aptallığından iyidir. Dostum, içime sinen aile de kuramadım daha. Çok sevimli çocuklarınız var, üstelik Antoniya Ksaveryevna da, anlaşılan, sizi seviyor. Bakunin tuhaf tuhaf gülümsedi, eliyle alnını sildi, gözlüğünü düzeltti, sırtını hafifçe kamburlaştırdı ve birden ilk kez Liza'nın siyah, kocaman kocaman açılmış, daima hüzünlü gözlerine baktı. Siz bilmiyor musunuz. diye sordu ve sustu. Neyi Mihael. Herkesin bildiğini. Çocuklar benim değil. Onların babası, benim iyi yürekli dostum Gambuzzi. Ama, benim şikayetim yok. Hayır, yok. Hatta böylesi benim için daha iyi. Antoniya'ya gelince, o tüm bu yıllar boyunca akıllı hiçbir şey söylememiştir ama yüreği gerçekten duyguludur ve ben Sibirya'da çok şeyi ona borçluydum. Tam bir cahil olmasına karşın bu denli uyumluluğu şaşırtıcıdır. Yaşamda benim için hiçbir zaman engel oluşturmadı... Karım da... olmadı. Sakın bana ahlak dersi vermeye kalkışmayın. Mihail Aleksandroviç birden parladı, Liza hiç kımıldamadan ve gözlerini ondan ayırıp önünde çiçek açmış kocaman bir elma ağacı olan pencereye bakıyor olmasına karşın. Geçmişe gelince, diye devam etti Bakunin ben sizinle mutlu olamazdım. Bu şaka, canım, bu yüzden suratınızı asmayın. Şimdi siz bana Marx'ın elçisi olarak mı geldiniz. Ben İsviçre'ye kendi işlerim için geldim, ama kendimi sizinle görüşme mutluluğundan mahrum edemedim. Bir zamanlar dosttuk. Bakunin sakalını ve favorilerini sıvazlayarak kibirli bir tavırla İnanın, yeryüzünde sizin yüreğinizin benimkinden daha güvenilir ve sadık olduğunu sanmam. Siz hep çok akıllı, o denli de vicdanlı ve doğruydunuz. Ama biliyor musunuz, ben neden sizden uzaklaştım. Liza yanıt vermedi. Size açıkça söyleyeceğim. Şimdi artık bu mümkün. Sizin yüzünüzden vicdan azabı çektim. Bir katil kurbanını karşısında görebilir mi. Hep susarak acı çektiniz, bunu hiç yüzüme vurmadınız, bana her şeyi sonuna kadar vermek için kendinizi en gerekli şeylerden mahrum ettiniz. Benim gibi nankör birine sevecenliğinizi, bağlılığınızı, aşkınızı verdiniz itirazsız ve çıkarsız. En iyisi beni azarlasaydınız, horlasaydınız, hatta dövseydiniz o zamanlar. Sizin tanrısal sabrınız ve özveriniz benim vurdumduymazlığıma, kabalığıma, soğukluğuma ve egoizmime karşı en büyük ceza oldu. Ve sizden nefret ettim, ve işte, sonunda sizin karşınızda günah çıkarttım. Bağışlayın beni, tanrının günahkâr kulunu ve anlamaya çalışın. Biz ihtiyarların, gençlikte olanları eveleyip gevelemesine gerek yok, diye yanıt verdi Liza soğuk bir nezaketle, gerçek duygu ve düşüncelerini dışa vurmadan. Tüm bunlar öldü artık. Siz zengindiniz. Benim de bugün hiçbir şeye gereksinimim yok, en önemlisi de, tüm yaşamımın davası şahlanışta. Herzen'in Panslavist düşüncesinin kökleştirilmesi için ayrılan Bahmetyev'in para fonu, anlaşılan şimdi tümüyle size geçti. Biz gerçekten de öğretimizin tüm dünyada propagandası için son derece gerekli ve bir o kadar da hatırı sayılır kaynağı miras aldık. Böylece, miras kurumuna olan nefretinizi açıkça ilan etmenize karşın, kendiniz için bir istisna yaptınız demek. diye açık bir ironiyle sordu Liza. Hedef bu denli büyük olunca, tavrı belirleyen o hedef oluyor. Olasıdır, Cizvitler anarşistlerin, onların temel ilkelerini kendilerine malettiklerinden kuşku duymuyorlardır. Biz her türlü araca başvururuz. Böyle bir kinaye ile beni çileden çıkarmak zordur. Cizvitler bir zamanlar dünyanın egemeniydiler. Şimdi bu egemenler, biz anarşistler olacağız. Siz ise Liza, geçmişte sınırsız özgürlüğün propagandasını yaparken, şimdi ancak otoritenin kölesi, Alman Marx ve kumpanyasının uysal yanlısı oldunuz. Kavga etmeyelim, Mihail. Ben, tarikat üyelerinize neyi öğrettiğinizi duymak, bilmek isterdim. diye sorarak kavgayı önlemeye çalışıyordu Krasotski. Bakunin'in görüş ayrılığının özünü ve Enternasyonal'le kin dolu, tehlikeli savaşının nedenini daha iyi anlamak için onu konuşmaya zorlamak Krasotski için önemliydi. Size bizim gazetemizi okumanızı önerirdim. Şimdi ‘Eşitlik' temelli olarak anarşistlerin elinde. Bakunin aniden Liza'ya yaklaştı, eğildi ve kocaman, küt elini onun omuzuna koydu. Sizin gibi kadınlar, yaşamda yalnızca bir kez severler. Ben, sizin duygularınızı yendiğinize ve bana artık yabancı olduğunuza inanmıyorum. Venedik'te sizin tavrınızı anladım, çünkü kocanız yanıbaşınızdaydı. Fakat, şimdi aramızda kimse yok. Liza, sizin gibi insanın gerçekten içten bir Marksist olması mümkün değil. Bu bir Slav, gerçek anlamda bir Rus için anormal ve tüyler ürpertici. İtiraf ediyorum, sizin gibi bir dava arkadaşına, sadık ideoloji dostuna sahip olmak benim için büyük bir mutluluk olurdu. Ne olacak ki, bu tümüyle mümkün, dedi Liza. İşte tam yerinden başladınız, ben çok ama çok memnunum. Siz bize büyük bir hizmet verebilirsiniz, çünkü artık Marx'ın güvenini kazandınız. Genel Konsey'de olan her şeyi anlatın bana, ben öncelikle onun önderlerini kastediyorum. Anlıyorum. Bana ispiyonculuk yapmamı teklif ediyorsunuz, dedi alçak sesle Liza öfkesini bastırarak ve uysal bir hale bürünerek. Politikada çok yersiz bir sözdür bu. Ben sizi, Enternasyonal'de iktidarı ele geçiren işçi hareketi düşmanlarıyla ideolojik mücadeleye davet ediyorum. Böylece, benim eski bilge dostum, bana her hafta kitap, her tür roman, eğitici kitaplar, ne isterseniz gönderin. Doksan üçüncü, kırk sekizinci, otuzuncu, yetmiş birinci sayfalarda sizin bana haber-mektubunuzda mesajı oluşturacak şifre sözcükleri işaretleyin. Ama, neden özellikle bu sayfalar. Nasıl tahmin edemediniz. Büyük ayaklanmalar ve toplumsal çalkantı yılları. 1793 ya da 1848'i belirtmek mutlak gerekli değil. Biz her şeyi önceden konuşuyoruz. Zaferi kazanmak ve en önemlisi de sizi ele vermemek için illegal yollara başvurmak gerekiyor. Marx ve Engels çok sayıda proleteri ağlarına düşürmeyi başardılar. Ne yazık ki, tartışma ve siyasal turneler devri kapandı. Ama, bütün bunlar dürüstçe değil. Beni kimden gizlemek istiyorsunuz. Halk uğruna biz her yola başvurmak zorundayız. Eğer bize sempati beslediğinizden kuşku duyarlarsa, siz Marksistlerden hiçbir şey öğrenemezsiniz. Artık bundan sonra ben sizi Bakunin'ci kabul ediyorum. Liza'nın yanıtını beklemeden Mihail Aleksandroviç alışkanlıkla öksürdü ve giderek daha bir yüksek sesle, artan bir ateşlilikle konuşmaya başladı. Size inanıyorum, sizi, gizli derneğimin tüm sırlarını açabileceğim az sayıdaki seçkin insan arasına koyuyorum. Evet, Liza legal olan ‘Sosyalist Demokrasi Örgütü' dışında, Enternasyonal kardeşlerden ve ulusal kardeşlerden kurulu bir de illegal örgütüm faaliyette. Bu kardeşler, tüm dünya devriminden başka anayurda, gericilikten başka gurbet ve düşmana sahip değiller. Onlar her türlü uzlaşma ve ödün politikasını reddediyorlar ve ilkelerinin başarısını doğrudan ve bizzat hedef edinmeyen her türlü politik hareketi gerici sayıyorlar. Bakunin terli alnını, yüzünü mendille sildi, gözlüklerini çıkardı ve anlamlı anlamlı Liza'ya baktı. Dinleyin devamını. Enternasyonal kardeş, yalnızca doğurduğu teorik ve pratik tüm sonuçlarıyla tüm programı kabul eden, aklın, enerjinin, dürüstlüğün ve ölçülülüğün devrimci tutkuyla birleştiği, içinde şeytanı olan kişi olabilir. Evet, evet Liza, şaşırmayın. Bize, benim gibi insanlar gerekli, çünkü ben, şeytanın ta kendisiyim. Başka herhangi bir faaliyeti tanımayan bizler, katliam hariç, bu faaliyetin kendisini göstereceği biçimlerin oldukça çeşitli olabilmesiyle mutabıkız. Zehir, bıçak, ip. Devrim her şeyi mübah kılar, Siz Russunuz, Liza, bizimle birlikte bir an önce kötülüğün yok edilmesi, Rus topraklarının ateş ve kılıçla temizlenmesi, aydınlatılması kutsal davasına el atmalısınız. Liza kendisini gülmekten güçlükle alıkoyarak sordu Kardeşlerinizin sayısı çok mu artık. Bize güçlü, ileri görüşlü yüz kişi gerekli. Bu yüz kişi tüm dünyayı altüst edecek bir yüz kişi olacak. Kitleler, sürü psikolojisinin tutsağı olmuş. Kitleler kendilerinde sağlıklı içgüdüler uyandığında gelecektir ardımızdan. Ya, siz... Ben mi. Dışarıdan bakıldığında benim yönetimim, federatif bir cumhuriyette başkanlığa denk düşecek. Üyeler, ‘örgütün' kurucuları, tüm yetkileri bana verdiler. Öyle ise, o kadar kişiyi tek başına, temsil etmenize, ‘örgütün' asıl ve tek temeli olmanıza inanmak çok hoş. Bu despot ve hiyerarşik gizli örgütün programı nedir peki Mihail Aleksandroviç. Şu ana kadar konuştuğunuz her şey son derece ilginçti. Mevcut toplumsal düzenden kurtuluş ve yaşamın yeni başlangıçlarla yenilenmesi ancak toplumsal varoluşun tüm kaynaklarının bizim komitemizin elinde toplanması yoluyla ve herkes için zorunlu fiziksel çalışmanın ilan edilmesiyle gerçekleştirilebilir. Devrim için kararlaştırılmış belirli günler içinde ve kaçınılmaz olarak onu izleyen kargaşa süresince her birey kendi seçimi ile şu ya da bu çalışma arteline katılmak zorundadır. Haklı nedeni olmaksızın çalışma gruplarına katılmayanlar ne halk yemekhanesinden, ne halk yatakhanesinden ne de çalışan kardeşlerin değişik ihtiyaçlarının karşılanması için, ya da artık yerleşmiş emekçi toplumun tüm üyeleri için ayrılmış hazır ürünler ve malzemeler, gıda ürünleri ve aletler içeren belirlenmiş binalardan yararlanma hakkına sahip değildirler. Tek kelimeyle, haklı nedenleri olmaksızın artele gelmeyen, geçim kaynaklarından mahrum kalır. Onun için tüm yollar, tüm iletişim araçları kapanacak ve tek bir çıkış yolu kalacaktır ya çalışmaya, ya ölüme. Enternasyonal kardeşlerin birliği genel devrim için göstereceklerdir, dedi. Bakunin komplocu bir edayla sesini alçaltarak sürdürdü Mülkiyete, sömürüye, otorite ilkesine dayalı olarak kurulmuş dinsel, metafizik, burjuvadoktriner ya da hatta Jakoben-devrimci günümüz düzeninde taş üstünde taş kalmamalıdır, önce Avrupa'da, daha sonra ise tüm dünyada. Nasıl da bir ultra devrimcilik. Pekiyi, siz bugün Rusya'da, Prusya'da, Fransa'da mevcut olan tiran devletleri yıkmaya niyetli misiniz, yoksa sizin akıllara durgunluk veren hedefleriniz bir bütün olarak tüm dünyayı mı kapsıyor ya da hiçbir yerde bulunmayan soyut bir devlete mi yönelik. Liza'nın sorularındaki alayı henüz anlamamış olan, düşüncelerinin karşı konulmazlığından emin Bakunin dokunaklı ve tutkulu bir tonla yanıt veriyordu. Biz her türlü devlete, her türlü siyasal iktidara karşıyız. Çünkü bizim için bu otoritenin kilise, monarşi, anayasal devlet, burjuva cumhuriyeti ya da devrimci diktatörlük olarak adlandırılması önemli değildir. Biz onların hepsinden aynı derecede nefret ediyoruz ve onları reddediyoruz. Siz ne diyorsunuz, Mihail Aleksandroviç, Komün döneminde devleti o denli başarısızca yıktınız ki Thiers'e Seine nehrini Parislilerin kanıyla doldurma olanağı sağladınız. Fransızlar. diye haykırdı Bakunin nefretle ve gözleri öylesine bir çılgınca ateşle parladı ki, Liza onun deli olup olmadığını düşündü. Onlar henüz anarşizmin tadına varacak kadar olgunlaşmadılar, sayısız devrimlerle bozuldular, onlar masa başı öğretileriyle zehirlendiler, bir devleti bir başka devletle, monarşi diktatörlüğünü Komün diktatörlüğüyle değiştirmek istediler. İsyanın ertesi günü devrimci bir devlet kurmak isteyen tüm devrimciler tüm mevcut hükümetlerden daha tehlikelidir. Biz, Enternasyonal kardeşlerin, bu devrimcilerin doğal düşmanlarıyız. Eğer Thiers Komün'ü yok etmeseydi, Komün bugün bizim can düşmanımız olurdu. Fransızlar, geri kalmış insanlardır, onların arasında çığırından çıkmış, İtalya'da olduğu gibi, gençlerin korsanı olmaya ya da Rusya'da olduğu gibi eşkıya olmaya hazır çok az kişi vardır. Evet Rusya'da epeyce eşkıya var, dedi Liza dalgın dalgın ve Bakunin'i dikkatle süzerek. Bir zamanlar bana o denli yakın ve şimdi bir o kadar yabancı olan bu insan benimle şaka mı ediyor. Alay mı ediyor, çocukça yaramazlık mı yapıyor. diye geçirdi içinden. Bizim Rusya'mızda size katılan eşkıya çok mu, Mihail Aleksandroviç. diye sordu Liza canlı bir ifadeyle ve yüzünü güzel bir gülümseme kapladı. Ona, şimdi her şey şakaya dönüşecekmiş gibi geliyordu. Bu arada Bakunin hasta ayağı üstüne ağır ağır basarak geziyordu odada. Terlemiş, sırtını hafifçe kamburlaştırmış ve dikkatle yere bakıyordu. Liza'ya bu haliyle hem küfrü vaaz eden bir protestan papazı hem de bir şeytanı andırıyordu. Bakunin yüksek kalın sesiyle yeniden başladı konuşmaya Yağma, Rus halk yaşamının en saygın biçimlerinden biridir. Eşkıya bir kahramandır, halkın koruyucusu, halkın öcünü alandır, devletin ve devlet tarafından kurulan her tür toplumsal ve sivil düzenin uzlaşmaz düşmanıdır, tüm asilzade memur-bayağı papaz uygarlığına karşı ölüm kalım savaşı veren bir neferdir. Yağmayı onaylamayan, Rus halk tarihinden hiçbir şey anlamıyor demektir. Onu onaylamayan Rus halk yaşamını onaylamıyor demektir ve halkın yüzyıllarca süren sayısız acılarını kavrayacak yüreği yok demektir. O kişi düşmanların, devletin taraftarlarının kampındandır... yaşamsallığın, tutkunun, halkın gücünün kanıtı yağmadadır ancak. Rusya'da eşkıya gerçek ve tek devrimcidir, boş laflardan uzak, tumturaklı kitabi sözlerden arınmış bir devrimcidir, davasında uzlaşmaz, yorulmak bilmeyen ve zaptedilmez bir devrimcidir, siyasal ve sınıfsal değil, toplumcu devrimcidir. Tüm Rusya'ya yayılmış ormandaki, kentlerdeki, köylerdeki eşkıyalar ve imparatorluğun sayısız zindanlarında tutuklu eşkıyalar tek, kopmaz, birbiriyle güçlü bir bağ oluşturan dünyayı, Rus devrimi dünyasını oluşturmaktadır. Çok eskilerden beri gerçek devrim illegalitesi onda, yalnızca onda vardır. Rusya'da illegal faaliyeti şakacıktan istemeyen, halk devrimini isteyen bu dünyaya katılmak zorundadır... Bugün bizi akademilerden, üniversitelerden, okullardan kovan hükümet tarafından gösterilen yolu izleyerek dostça halka, halk hareketine, eşkıya isyanına, köylü isyanına gidelim ve aramızdaki sadık, güçlü dostluğu koruyarak dağınık tüm köylü ayaklanmalarını tek bir potada birleştirelim. Bunları bilinçli, fakat amansız bir halk devrimine dönüştürelim. Ama, siz neden acele etmiyorsunuz, ayaklanmıyorsunuz. İşte İtalya'da örneğin, sizin çok sayıda taraftarınız var. Hayır, Liza, hayır. Orada da her şey hazır değil. İtalya devrim felaketine gebe, ama tohum henüz olgunlaşmadı. Orada da halk benim öğretimi sonuna kadar anlamadı. Garibaldi dahi anarşistçe değil, Alman şablonuna göre düşünüyor. Arkadaşlarım bir süre önce ona gazetelerimizi ve benim programımı gönderdi. Ancak, o beni reddetti ve böylece zafere ve ebedi şöhrete giden yolu kendisine kapattı. Biliyor musunuz, o benim sadık taraftarıma ne yanıt verdi. İşte. Bakunin masadan lacivert bir zarf aldı. Şuna bakın, Garibaldi gibi büyük bir insan dahi nasıl çağımızın gerisinde kalmış, yazdığını dinleyin ‘Paris Komünü yıkıldı, çünkü Paris'te otoriter bir iktidar yoktu, yalnızca anarşi vardı. İspanya ve İtalya da aynı kötülüğün acısını çekiyor.' Öfkeden sözcükler boğazına tıkanmıştı. Bundan daha büyük bir düşüncesizlik olabilir mi. Paris Komünü, sevgili Liza, benim anladığım şekilde gerçek anarşizmin olmayışından dolayı yıkıldı. Halk içinde, kitlelerin içgüdüsüne uygun düşen düşünceleri yaymak gerekirdi, bu içgüdüler ise isyan, isyan ve isyandı. Fakat İtalyan gençliği, artık önderlerini geçti. Şimdi bu gençlik ardına bakmadan bizim programımızı kabul ederek devrimci sosyalizme sarılıyor. Bizim dahi ve güçlü rakibimiz Mazzini öldü artık, Mazzini'nin partisi altüst oldu. Garibaldi ise, adını taşıyan fakat onu önemli ölçüde aşarak yürüyen, daha doğrusu koşan gençliğin gitgide daha çok etkisi altında. Mihail Aleksandroviç, bugüne kadar sizin düşünceleriniz iflas edenler, kumarda kaybedenler ya da çiftliklerini vara yoğa harcayan toprak sahipleri, daha çok da örneğin sizin gibi, yoksullaşmış soylu saraylılar arasında taraftar buldu. Bildiğim kadarıyla, anarşistler arasında pratiği olmayan başarısız avukatlar, müşterisi olmayan doktorlar, bilardocular, seyyar komisyoncular, küçük dolandırıcılar, açık ve gizli polis ajanları çoğunluğu oluşturuyor. Fransa'da sizin örgütün üyeleri Albert Richard ve Gaspard Blanc Paris Komünü'nden sonra ‘Yaşasın imparator.' sloganıyla biten bir broşür çıkartmayı başardılar. Çok sayıda Fransız anarşisti ise Thiers'in muhbiridir. Sizin örgütünüz iki hatta üç dipli bir kutuyu anımsatıyor. Sizin bildiğiniz gibi, Enternasyonal ise, işçileri esas alıyor, düşüncelerinin açıkça propagandasını emekçi halk arasında yürütüyor. Siz, Enternasyonal'in üyesi olarak... Ben, Enternasyonal'in üyesi olarak, diye bağırdı Bakunin. Londra'daki Genel Konsey'in gerici bir ruhla zehirlendiğini düşünüyorum. Ben, Enternasyonal'in üyesi olarak, onu otoriterkomünist doktrinini dayatmaya çalışan Almanların kuşattığını düşünüyorum. Ben, Uluslararası İşçiler Birliği'nin üyesi olarak, Enternasyonalci kardeşlerimin başına geçip Enternasyonal'i, Alman düzeninin değil, tüm dünya anarşizminin aracına dönüştürmeye çalışıyorum. Hiçbir zaman Marksistlerin dostu olmadım, fakat şimdi Londra'da Genel Konsey'in ideolojik açıdan kanlı bıçaklı düşmanıyım. Biz mücadeleye yaşamak için değil, ölmek için girdik. Düşman şimdi bizim içimizde, ve biz onu ya yok edeceğiz, ya da hiçbir hesap vermeden bize hizmet etmeye zorlayacağız. Bize, Genel Konsey'deki Almanlarla ve İngilizlerle birleşmek değil, tüm gücümüzle ve araçlarımızla bu birleşmenin yıkılması gerekli. Liza sarardı ve kaskatı kesildi. Kocaman gözleri alev saçıyordu. Gerçek duygularını ve Bakunin'in kendisinde uyandırdığı tiksintiyi daha fazla gizleyemedi gizlemek de istemiyordu. O halde siz Enternasyonal'in gerçekten de katilisiniz, darağacı, zehir, arkadan vurma, tüm bu alçaklıklar sizin işinize geliyor. Siz eşkıyalarınızı gece sokakta Utin'i dövmeye gönderiyorsunuz, yoldaşını öldürmüş, kuşkulu bir tip olan Neçayev'le düşüp kalkıyorsunuz, Sizin için şöhret düşkünlüğü ve ne pahasına olursa olsun insanlığın dikkatini kendine çekme çabası dışında hiçbir şeyin önemi yok. Kin tohumları ekiyor ve Satoriler'in Komün'ün kahramanlarını kurşuna dizdiği bir anda işçilerin kafasını karıştırıyorsunuz. Bunun tüm dünya dillerinde tek bir sözcükle ifade edildiğini biliyor musunuz. Bakunin geriledi ve şaşkına döndü, ardından birden öfkeden mosmor kesildi, yumrukları sıkılıydı. Gürültülü ve hızlı hızlı nefes alıyordu. Alçaklık, alçaklık, alçaklık. dedi net bir ses tonuyla Krasotski. Defol, iğrenç moruk. diye bağırdı Bakunin, kendisine özgü olmayan bir ses tonuyla. Hiçbir Rus saraylısı daha senin kadar düşmedi. Almanlarla birlik oldun, kahraman, yüce Slav soyunu sattın, iğrenç kadın... Gözlüğü aniden yere düştü ve kırıldı. Gün ışığında göremeyen bir baykuş olmuştu. Hepinizi yok edeceğiz. Liza öfkeden kıpkırmızı kesilen Bakunin'in ardından daha neler söylediğini duymadı. Ellerini şiddetle ağrıyan kalbine götürerek dik merdivenden koşarak indi ve boşu boşuna nefes almaya çalışarak kocaman, yaşlı bir kestane ağacının dibinde durdu. Beyninde fırtınalar kopuyordu. Düşünceleri allak bullak olmuştu. Ve bu insan bir zamanlar ona ne çok yakındı. Uzun yıllar bu insanı mı düşünerek, uğruna kendini feda etmeye hazır olarak yaşamıştı.. Bakunin, her zaman mı böylesine ruhsuz, şöhret uğruna her şeye hazır arsız bir makam düşkünüydü. Bu tür zayıf iradeli ve bunun yanında iktidar düşkünü tipler ne de korkunç despotlardı. Büyük insanlar makam düşkünü değillerdi. Ve ben Bakunin'i seviyordum. Fedakârca seviyordum, dedi Liza tiksintiyle. Kalbi daha da düzensiz çarpmaya başladı. Önceden bilmediği, onu korkutan bir ağrı boğazına hücum etti ve sol kolunu bir kerpeten gibi kaptı. Ne oldu bana, yoksa şimdi burada ölecek miyim. diye korkuya kapıldı Liza, ayaklarının buz kestiğini, alnına soğuk, yapış yapış terin hücum ettiğini hissederek, çok kısa bir süre bilincini yitirdi. Ancak, ağrı giderek azalmaya başladı ve Liza derin derin nefes aldı. Tehlikeli hastalığın ilk atağı geçmişti. Geriye yalnızca sıkıntı verici bir halsizlik kalmıştı. Krasotski bomboş sokakta ağır ağır yürüyordu. Karşıdan tembel tembel yürüyen bir inek sürüsü geliyordu. Çanlardan melodik sesler geliyor, sanki bu sesler tekdüze dağ türküsü söyleyen çobana eşlik ediyordu. Liza, Bakunin'le aralarında geçen sahnenin bu rahatlığın, sakinliğin idil tarzında ifadesine uymadığını düşünüyordu. Krasotski birkaç gün sonra Cenevre'de Birliğin Rus şubesinin toplantısında anarşistlerin elebaşısıyla ilişkilerin kopuşunun ayrıntılarını anlattı. Utin'den, Marx taraftarlarının bu ikiyüzlülerle yürütmekte oldukları aralıksız yıpratıcı mücadeleyi öğrendi. Ne kadar ikiyüzlü, hatta çok yüzlü insanlar, dedi Liza. ‘Eşitlik'in bazı editörleri Bakunin'e karşı çıkıyorlardı. Buna misilleme olarak Bakunin onları gazeteden ihraç etmeye yeltendi. Fakat Roman Federasyonu'nun Cenevre Komitesi Bakunin'in despotizminden çoktandır rahatsızdı ve onun, komite'nin Genel Konsey ve Enternasyonal'in diğer Alman-İsviçre organlarıyla arasını açmasından memnun değildi. Bu nedenle ‘Eşitlik'in anarşistlerin istemedikleri tüm yöneticileri eski işlerinde kaldılar. O zaman, gazetenin yayınını sekteye uğratmak için Bakunin kendi taraftarlarına işten el çektirdi. Anarşizmin havarisinin her zaman arzuladığı ağız dalaşına dönüşen kaba söz düellosu yeniden başladı. Bakunin'ciler, onların öğretileri ve taktikleri bana Birliğimizin güçlü organizmasını yavaş yavaş tahrip eden kötü huylu bir tümör gibi geliyor. Bu gerçekten de bu denli büyük bir girişim için ölümcül bir tehdittir, diye düşünüyordu Liza hüzünle, Londra'ya dönerken. Evde Asya onu oldukça neşeli bir şekilde karşıladı. Alışıldığı üzere, suratını sevimlice buruşturarak ve elleriyle birtakım hareketler yaparak Anneciğim öyle bir haberim var ki. Jennychen Marx nişanlandı. Nişanlısı kim, tahmin et. dedi. Ben nişanlısının Frankel olmasını isterdim. Yanıldın işte, Charles Longuet. Gerçek bir şövalye. Fransızlar harika insanlar, koca olarak gamsız olduklarını söyleyebilirim. Bana öyle geliyor ki, pek ağırbaşlı ve ölçülü de değiller. Jennychen'se, çok değerli bir porselen gibi o kadar kırılgan ki, dedi Liza. ‘Fransızlar' diyorsun, sen bana bir ulusu bütün olarak yargılamamak gerektiğini öğretmiştin. Doğrudur, canım. Deniz çakılı dahi tek tip değildir. Tussy bana, Bayan Marx'ın da Jennychen'in bay Longuet ile mutlu olup olmayacağından emin olmadığını söyledi. Böyle bir kıza layık olabilecek bir koca adayı bulmak güç. Jennychen akıllı, sevecen ve duygulu. Günümüzde öylesine mükemmel insanlara az rastlanır. Tussy bunları bana sır olarak söyledi. Yalnızca sana güvenilip söylenenleri başkalarına anlatmamak gerekir, diyerek kızının sözünü kesti Liza. Ama, bu çok derin bir sır değil, diye atıldı Asya, kendisini zor durumda hissettiğinde olduğu gibi, ve göğsüne, omuzlarına dökülen saçlarını parmağına dolayıp lüleler yaparken. Lenchen de, çoğu güneyli gibi Çin imparatoru Kvi-Kvi'nin müstakbel kocasının da tembelliğe yatkın olacağından endişe duyuyor. Ben, Charles Longuet'yi Paris'ten biliyorum. O, Komün gazetesinin editörlerden biriydi. Öylesi günlerde insanlar hakkında pek yanılmayız. O dürüst ve cesur bir insandır. Onun karşısına dikilmekten kurtulması ve iyi yürekli bir insanın sayesinde zamanında saklanıp İngiltere'ye kaçması büyük bir mutluluktur. Umarım, Bayan ve Bay Marx kızlarının seçiminden memnun kalırlar. Asya hiçbir yanıt vermedi. Longuet onun hoşuna gitmemişti. Marx'ın sağlığı düzelmemişti ve doktorların ısrarı üzerine Jenny, Engels ve Lizzy ile birlikte deniz kıyısına gitti. Her iki ailenin de sevdiği sahil, adanın doğusunda, büyük ve gürültülü liman kenti Dover'un kuzeyinde yer alan Ramsgate idi. Geniş deniz kıyısı boyunca kurulu otellerin oda fiyatları, gözde olan diğer yerlerden çok daha ucuzdu ve açık bir dağa yaslanan kumsalı tebeşir gibi beyaz güzel plajı ise İngiliz soylularının ve zenginlerinin hücum ettiği Bournemouth ve Kornovol'daki plajlardan hiç de geri kalmıyordu. Ramsgate, İngiltere'nin en sıradan ve neşeli plajlarından biriydi. Bayram günlerinde kentin sokaklarında, izleyenlerin istemesi halinde hemen oyun sergilemeye pandomine ya da değişmez tiplemeleriyle kukla gösterisi yapmaya hazır hokkabazlar ve aktrisler dolaşırlardı. Marx ve Engels deniz kıyısında oldukları zaman temiz hava aldıklarını, iyi uyuduklarını ve yaşadıklarının farkına vardıklarını belirtiyorlardı. İngiltere kıyılarının dumanlı görünümlerinde, sıradan kıyı köylerinde eşsiz bir güzellik vardır. Başlangıçta bu kıyılar tekdüzeliği ile insanı düş kırıklığına uğratıyor, fakat hiçbir şey suların ve gökyüzünün gri-mavi renginin huzur veren sonsuz enginliği kadar bu yorulmuş yürekleri rahatlatamıyor. Güneyin göze çarpıcı, heyecanlandırıcı bir renk cümbüşü, yorucu, dayatmacı bir güzelliği yok. Zarif güneş ışınları demeti, renklerin solgun tonlarını kumdan ve taşlardan alarak resim sehpasına yerleştiren bir fırçadan çıkar gibi sisler arasından güç bela sızıyordu. Engels her türlü havada bir amfibi gibi denizden çıkmıyor, dalıyor, yüzüyordu. Deniz, ona enerji ve canlılık depoluyordu. Ramsgate'de Marx da belirgin bir şekilde sağlık kazanmıştı. Londra'da iki arkadaşı oldukça yüklü beyinsel bir çalışma bekliyordu. Marx, gün kırk sekiz saat de olsa yapacağı çalışmaların üstesinden aylarca gelemeyeceğini söylüyordu. Tüm bunların dışında Enternasyonal'in yaklaşan Lahey Kongresi'nin siyasal ve örgütsel hazırlığını üstlenmişti. Tüm bu süre içinde değişik ülkelerin burjuvazisinin oturmuş bir toplumsal düzeni yıkmaya hazırlanan Enternasyonal'in önderi olarak korkunç yalanlar üretmeyi sürdürdüğü kişiyi görmek arzusuyla yüzlerce gazeteci Marx'ı adım adım takip ediyordu. Bir telgraf onları bir yıldırım hızıyla tüm dünyaya yaymıştı. Paris Komünü örneği, zengin ve egemen sınıfları direnciyle korkutmuştu. Engels, Uluslararası İşçiler Birliği'nin Genel Konsey'inde anarşistlerle mücadele için oldukça fazla enerji harcayarak gayretle çalışıyordu. Ocak 1872'de Milan'a, sadık düşünce yoldaşlarından Theodor Cuno'ya Bakunin'in hizipçi, entrikacı faaliyetlerine ilişkin şu mektubu yazıyordu Eğer düşünürsen bu insanlar ne zaman komploya başlasalar (tam da Enternasyonal'in her yerde şiddetli bir kovuşturmaya uğradığı zaman) uluslararası polisten beylerin bu işin içinde olduğu düşüncesinden bir türlü kurtulamazsın. Bu, gerçekten de böyle, Beziérs'de Cenevreli Bakunin'cilerin polis başkomiseri olan bir muhbiri var. Önde gelen iki Bakunin'ci Londra'da Albert Richard ve Gaspard Blanc buradaydılar ve işçilere Thiers'i devirmenin tek yolunun Bonarparte'ı yeniden tahta oturtmak olduğunu anlattılar, bu nedenle onlar Bonarparte restorasyonu yararına mülteciler arasında propaganda yürütmek için Bonarparte'ın paralarına saldırıyorlar. Berlin'de Bismarck'tan parasal yardım alan ‘Neue Social Demokrat' da aynı şarkıyı söylüyor. Birkaç ay sonra Lahey'de Enternasyonal'in Kongresi yapıldı. Marx Lahey'e eşi ve Eleanor ile birlikte gitti. Oturumlar Lombart-Street'teki ‘Konkardiya' büyük salonunda yapılıyordu. Bu, kabartmalı bezemeyle süslenmiş aydınlık mekan, normal zamanlarda balo, konser ve dans için kiraya veriliyordu. Kongreye dünyanın değişik ülkelerinden delegeler gelmişti. Renkli İtalya'nın ve güneşli İspanya'nın esmer temsilcileri sarı saçlı kuzeyliler arasında hemen göze çarpıyorlardı. İngilizce, Fransızca ve Almanca dilleri birbirine karışıyordu. Marx'ın arkadaşı fırça ustası Alman Johann Philip Becker dev boyu, heykellere özgü yapılı figürü, kömür gibi siyah sakalıyla bu renkli kalabalıkta hemen fark ediliyordu. Oturuma başkanlık edenin hemen yanı başındaki masada Engels oturuyordu. Engels aynı anda ateşlenmiş kocaman, siyah piposunu ağzına götürebiliyor, elindeki kalın deftere notlar alabiliyor, kendisine yaklaşan insanların sorularına yanıtlar verebiliyor ve vaiz kürsüsünü andıran, küçücük ahşap kürsüde konuşma yapan hatipleri belirgin bir merakla dinleyebiliyordu. Engels'in kıyafeti o denli temiz ve iyi ütülenmişti ki sanki terziden daha yeni alınmış gibi görünüyordu. Görkemli duruşu, jestlerindeki ölçülülük ve kusursuzluk, ona rastlantıyla sivil kıyafet giymiş sahici bir asker görüntüsü veriyordu. Eşine az rastlanır derecede genç görünüyordu yaşı ilerledikçe yüzü yuvarlaklığını yitirip hatları da biraz keskinleşmesine karşın, derisi bir genç kadar taze ve pürüzsüz kalmıştı. Elliyi geçmiş yaşına rağmen saçları kumrallığını koruyordu ve kızıla çalan sakalında ve bıyıklarında tek bir beyaz tel görünmüyordu. Maviye çalan ela gözleri ateş saçıyordu. Arkadaşıyla yan yana oturan Marx ondan çok yaşlı görünüyordu. Gür saçları ve sakalı edelvays çiçekleri gibi yumuşak ve beyazdı, yüzünün sarımsı-esmer biraz da hastalıklı rengini keskin bir hatla gölgeliyordu. Kaşlarının altında ve göz çukurlarının çevresinde çalışmakla geçen pekçok uykusuz geceden sonra kırışıklar yerleşmiş, karşı konulmaz, keskin bakışları gibi yalnızca azametli, çıkıntılı ve açık alnı eskisi gibi genç kalmıştı. Bir şeylere bakmak için Marx sağ gözüne monoklünü yerleştirdi. Avrupa ülkeleri ve Amerika'dan gelen Enternasyonalcilerin ezici çoğunluğu Marx ve Engels taraftarıydı. Hepsi, Marx ve Enges'i tribünden selamlamışlardı. Geçmişte Paris Komünü'nün üyesi olan Leo Frankel hatiplerin konuşmasını Almanca'dan Fransızcaya çeviriyordu. Uzun süren törenden sonra Kongre çalışmalara geçti. Genel Konsey ile Bakunin'in ‘hizibi' arasında bir kavga bekleniyordu. Ancak, anarşistlerin önderi Lahey'e gelmemişti. Marx'ın ailesiyle birlikte, kongreye katılmak için Lahey'e Krasotski de gelmişti. Dul kaldıktan sonra canı sıkılıyor ve mekan değiştirmeye çaba gösteriyordu. Açık ki, ezeli Yahudi tüm dünyayı aslında yalnızlık yüzünden dolaşmış. Yakınlarını yitirdiğinde ve ailenin parçalandığını görünce, tek avuntu olarak sevdiğin iş ve insanlarla ilişki içinde olmak kalıyor, diyordu Liza. Jenny Marx ve Liza Kongrenin tüm çalışma saatlerini konuklar ve basın için ayrılan büyük orkestra bölmesinde geçirdiler. Her ayrıntıyı düşünmekten ve ortamın coşkusundan yorgun düşmüş bir halde kenarlıklara dirseklerini dayayıp salonda yankılanan hiçbir sözcüğü kaçırmamaya çalışarak yan yana oturuyorlardı. Genel Konsey'in raporunu sırayla Marx, Engels ve Enternasyonal'in Merkez Organının diğer üyeleri okudular. Rapor İngilizce, Almanca ve Fransızca yazılmıştı. İspanya ve ayrıca İtalya'dan çok sayıda delege ana dillerinden başka hiçbir dil bilmediklerinden onlar için özel çevirmenler görevlendirilmişti. Oturum sırasında kongre yöneticilerine sorular sorduklarında kendilerine onların dilinde Marx ve Engels yanıt veriyordu. Bakunin'cilerin entrikalarına rağmen, Kongre Sosyalist devrimin zaferi için proletarya partilerinin kurulmasını ve siyasal mücadelenin sürdürülmesini zorunlu kabul ediyordu. Bu karar Enternasyonal'in ‘Tüzüğüne' dahil edildi ve onun üyeleri için bir yasa oldu. Özel Komisyon Bakunin'cilerin Uluslararası Birlikteki yıkıcı faaliyetlerinin izlenmesi üzerinde durdu. Anarşistlerin haince ve bölücü tavırlarının reddedilemez kanıtlarını Genel Konsey adına kongreye raporunda sunan Engels'ti. İşçi sınıfının mücadele tarihinde biz ilk kez mevcut sömürücü düzeni değil, bu düzene karşı en enerjik mücadeleyi yürüten birliği dinamitlemeyi hedef edinen işçi sınıfının bizzat içindeki gizli bir komplo ile karşı karşıyayız, diye yazıyordu Engels. Bakunin davasıyla ilgili izleme komisyonuna seçimle gelen beş üye birkaç gün boyunca akşamdan gecenin geç saatlerine kadar çalıştı. Onlar arasında Walery Wròblewski ve Leo Frankel de vardı. Komisyon üyelerinin çok sayıda mektup, yazılı belge, rapor ve kitaplardan alıntılar okuması gerekmişti. Ancak tüm bunlardan sonra onlar ortak bir görüşte birleşmişler ve Bakunin'in gerçekten suçlu olduğunu ilan etmişlerdi. O andan itibaren de kanıtlandığı gibi, o ilkesiz ‘örgüt', Enternasyonal'i yıkmaya yelteniyor ve böylece Uluslararası İşçiler Birliği'nin bölünmesi için çabalıyor, onun yok oluşunu hazırlıyordu. İzleme Komisyonu Başkanı Theodor Cuno kongre kürsüsünden herkesin önünde Bakunin'in tartışmasız suçlu olduğunu söyleyince, yeryüzünde anarşizm ilan edildiğinde, anlaşılan, ne olacağını göstermeye karar vermiş olan bir anarşist ve ateş kızılı bir bayrağa bürünen bir İspanyol kürsüye fırladı ve böyle bir insan kurşunu hak etti diyerek silahına sarıldı ve Theodor Cuno'ya doğrulttu. Bu çılgın Bakunin taraftarını etkisiz hale getirmeyi başardılar. İzleme Komisyonu'nun ayrıntılı raporunu dinleyen kongre oy çokluğuyla Alyans'ın yöneticisi ve onun dava arkadaşı Guillaume'yi Enternasyonal'den ihraç etme kararı aldı. ‘Konkordiya' salonunda kongre devam ederken Eleanor ve Asya Lahey'i birkaç kez gezdiler. Doğrusu, politikaya ve uluslararası işçi hareketine karşı son derece kayıtsız olan kız arkadaşından farklı olarak Marx'ın küçük kızı daha ergenlik çağından başlayarak tüm sosyal sorunlara derin bir ilgi duyuyordu, bu konuda çok okumuştu ve ateşli devrim mücadelesine bir an önce atılma çabasındaydı. Kongre oturumlarında sık sık bulunuyor, tüm ana raporları dinliyordu. Anne ve babasının ısrarıyla açık havada sık sık yürüyüş yapıyordu. Doğruyu söylemek gerekirse, delegelerin sıkıcı konuşmalarını, üstelik böylesine dikkatli bir şekilde nasıl dinleyebildiğine şaşıyorum. Seninle orada bulunurken, uyumamak için kendimi zor tutuyorum. Uyanık kalmak için parmaklarımı ısırıyorum. Doğrusu yeryüzünde iki felaketi klasik müzik konserlerini, özellikle Bach'ı, Haendel'i ve Mozart'ı, bir de politika üzerine konuşmaları çekemem, diye itiraf ediyordu Asya. Ama, lütfen bunları anneme söyleme. Beni hor görmeye başlar. Benim sevdiğim kompozitör Offenbach. Sevdiğim dans ise, Kankan dansı. İşte gerçek çağdaşlık budur, diye ekliyordu. Eleanor neşeyle gülüyordu. Zavallı Essi, sen yaşamda en güzel olandan yoksunsun. Anlaşılan, yüreğin doğuştan sağır. Lahey, erken gotik stilinde alçak, bitişik nizam kırmızı-kahverengi tuğla yapıları, sağanak sonrası gökyüzü kadar temiz sokaklarıyla küçücük, güzel bir şehirdi. Başka bir deyişle, düzenli parkları ve bahçeleri, berrak-temiz, güzel kokulu havasıyla, sessizliği sadece at arabalarının yayları ve nal tıkırtılarıyla bozulan sessiz muhteşem, konforlu bir köy. Atalarının geleneklerini ve onların mükemmellik anlayışını kutsal kabul ederek koruyan kent, insana ferahlık veriyor. Bu arada zengin Hollandalı sömürgeciler, sanayiciler ve tüccarlar Enternasyonal'in kongresini öğrenir öğrenmez etekleri tutuşmuş ve korkmuşlardı. Krallığın tüm polisi alarma geçirilmişti ve Uluslararası İşçiler Birliği yöneticilerinin ardından sivil giyimli ‘toplum muhafızları' ve ajanlar hiç ayrılmıyorlardı. Lahey Kongresi, Enternasyonalcilerin Bakunin'cilerle mücadelesinde belirleyici bir aşama olmuştu. Marx'ın öğretisi, anarşizmin tehlikeli kargaşasına karşı zafer kazanmıştı. Bakunin'cilik küçük burjuvazinin arzularını yansıtıyordu. Bakunin, proletaryanın, kapitalizmden çok, kapitalizmin gelişme yetersizliği nedeniyle sıkıntı yaşadığı İtalya ve İspanya'ya dayamıştı sırtını. Kapanış oturumunda Engels, Avrupa hükümetleri tarafından artan kovuşturmalar ve ayrı ayrı şubelere sızmış olan anarşistlerle diğer küçük burjuva grupların düşmanca faaliyetleri nedeniyle Genel Konsey'in yerinin New York'a taşınmasını önerdi. Bu öneriye itiraz edilmedi. Kongre delegeleri Lahey'den, bir salon toplantısının yapılacağı Amsterdam'a gittiler. Limanın yakınındaki dar salon tıklım tıklım doluydu ve salonda toplanmış Hollandalı emekçiler hatibi ayakta dinlerken, onamalarını coşkuyla ifade ediyorlardı. Tüm insanlığın yeniden yapılandırılması amacıyla siyasal iktidarın emekçiler tarafından elde edilmesinin zorunluluğuna adanmış konuşmasında şöyle diyordu Marx ... biz hiçbir zaman, bu amaca her yerde aynı araçlarla ulaşılması gerektiğini savlamadık. Biz, değişik ülkelerin kurumlarıyla, ahlak anlayışıyla ve gelenekleriyle hesaplaşmak gerektiğini biliyoruz ve biz Amerika, İngiltere gibi ülkelerin varolduğunu yadsımıyoruz ve ben sizin kurumlarınızı daha iyi bilseydim, emekçilerin amaçlarına barış yoluyla ulaşabildiği Hollanda'yı da bunlara eklerdim belki. Fakat, bu böyle dahi olsa, biz, kıtalardaki ülkelerin çoğunluğunda bizim devrimimizin etkisi, güç olmalıdır emeğin egemenliğini nihai olarak sağlamak amacıyla kuvvete bir süre için özellikle başvurmak gerekir, diyordu. Enternasyonal ortaya çıktığı günden bu yana üstlendiği yüce misyonunu şerefle yerine getiriyordu. Marx Uluslararası İşçiler Birliği'ni kurarken, onun Tüzüğünü hazırlamıştı. Yelpazesinin genişliği sayesinde Uluslararası İşçiler Birliği olması gerektiği gibi olmuştu, yani sosyalist düşüncenin sayısız kollarının aşama aşama özümsenmesi ve benimsenmesinin aracıydı. Marx ve Engels, Enternasyonal'in pratik faaliyetlerinin bir kurban vermeden, net olarak ifade edilmiş kendi ilkelerini gizlemeden gelişmenin her aşamasında genel proleter hareketle uyum içinde nasıl çalışılması gerektiğini kanıtlamıştır. *** Kongre'nin çalışması tamamlandıktan sonra Marx ve Engels delegeleri, kısa bir süre önce hemen yanına güzel bir plaj yapılan balıkçı köyü Scheveningen'e öğle yemeğine davet ettiler. Jenny Marx, onun üç kızı, Paul Lafargue, Charles Longuet ve Krasotski ve kızı at arabalarıyla yaptıkları rahat bir yolculuk ile deniz kenarına vardılar. Araba yolculuğu bir saatten biraz fazla sürmüştü. Ilık, güzel bir sonbahar günüydü bir düzlüğe kurulu Scheveningen'de deniz, tıpkı uçsuz bucaksız görünen kum gibi, sarımtırak gri idi ve denizin ufuktaki engin görüntüsüyle bütünleşmiş solgun bir gökyüzü vardı. Eleanor kendisini renkten renge giren bir deniz kabuğunun içinde hissetmişti. Ağır, koyu renk büzgülü etekleri ve sıkıca kolalanmış boynuz şeklinde kar beyazı başörtüleri içinde, ellerinde İncillerle balıkçı kadınlar ağır ağır, vakarlı bir edayla kilise