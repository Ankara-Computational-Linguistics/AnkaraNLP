3 yerden devam etmiştir. Köylülerden haraç toplayarak onların emeğini elinden alan ağalar, belirli dönemlerde ortaya çıkmış ve insanların haklarını bir şekilde gasp etmiştir. Günümüzde de bu tür olaylara rastlanmıyor değil. O dönemde cahil, ve çaresiz olan köylüleri boğaz tokluğuna çalıştırarak emek sömüren insanların çokluğu, gençleri hakkını aramak için dağlara çıkmaya itmiştir. Geçtiğimiz yıllarda terör olayları, özellikle doğu bölgelerindeki köylerde yaşayan halkın, faktörlerden bir diğeri olan aşiret ve ağalık baskısı ve etkisi ile dağa çıkmasıyla giderek artmaktadır. Bu olay sadece ağalık nedeniyle değil, diğer taraftan devletin bu haksızlığa dur dememesi sebebiyle insanları, olaylara İnce Memed gibi şiddetle çözüm aramaya yöneltiyor. PKK gibi terör örgütleri, her şeyi yakıp yıkarak problemleri çözmeyi amaçlıyor, tıpkı İnce Memed’in yaptığı gibi... Ancak romanda görüldüğü gibi bu hareket şiddetle çözülmüyor ve daha da kayıplara yol açıyor. Mesela, İnce Memed kendi hakkını ararken eşkiyalık yaparak değil de, hukuksal yolları daha çok deneseydi, en azından devletin kurumlarını karşısına almamış olabilirdi bence... Sonuç olarak bu roman, ezilmeye şiddetle çözüm arayışının yersiz olduğunu, aynı zamanda çaresiz halkın her yolu deneyebileceği ve bu yolların kötü kayıplara yol açabileceğini bana anlatıyor. Gökçe 4 KAYNAKÇA 1. Kemal, Yaşar. İnce Memed 3. İstanbul: Yapı Kredi Yayınları, Ekim 2006. Mustafa Selçuk Öztürk Ölüm Kalım Meselesi Hepimizin çaresiz hissettiği, korktuğu zamanlar olmuştur. Benim gibi genç yaşta olanlar bu çaresizliği çoğu zaman okul yüzünden hissederler. Başarılı olamayacakları korkusu onların peşini asla bırakmaz. Yaşları ilerledikçe bu dert önce para sıkıntısına sonra da ölüm korkusuna dönüşür. Bu yazımda para yüzünden hissettiğimiz çaresizlik hakkında konuşacağım, ama senin benim gibi istediğimiz arabayı alamadığımız zaman hissettiğimiz çaresizlik değil, Orwell’in Boris’le kitapta yaşadığı türden bir çaresizlik hakkında. Bir sonraki hafta aç kalıp kalmayacağındaki belirsizlik. Sonraki haftayı geçtim, sonraki günde bile ne olacağı belli olmayan bir belirsizlik. Onlar o kadar uğraşmalarına rağmen günlerce aç dolaştılar, her türlü iş başvuruları reddedildi, komünistlerden yardım isteyecek kadar da düştüler ama bir şekilde hayatta kaldılar. Onlar için bu hayatta kalma meselesiydi. Ben de bu mesele hakkında yazacağım, çoğumuzla uzaktan yakından alakası olmayan bir mesele. Paris ve Londra'da Beş Parasız’da bol bol bahsi geçen bir mesele. Ölüm kalım meselesi. Planlarımızı yaparken hep uzun vadeli düşünürüz, çoğumuzun ailesi biz daha yeni doğmuşken geleceğimizi planlar, “Doktor olacak bu!”. Hayatımızı buna göre yaşarız, ertesi günü düşünmemize gerek yoktur. Evin annesi dışında kimse yarını düşünmez, anne de hangi yemeği yapacağını düşünür. Kimse ertesi hafta evden atılıp atılmayacağını düşünmez çünkü evin ona düzenli bir gelir sağlayan bir babası vardır. İşte asıl zorluğu düzenli bir geliri olmayanlar hisseder. Bu insanlar kaldıkları yerin kirasını nasıl ödeyeceklerini düşünmek istemez, çünkü bilirler ki Orwell gibi bu dertlerini düşünmek onların sadece başını ağrıtacaktır. Durum bundan daha kötü bile olabilir, ertesi günü geçtim ertesi öğün bile büyük bir dert olabilir bazıları için. Bazen kitaptaki gibi günlerce aç kalmanız gerekebilir, aç kalmadığınız günlerde de kuru ekmek yemek. Sonra elinize geçen ilk düzgün yiyeceğe saldırırsınız, şaşılacak bir durum da değil bu. Bu sıkıntılar gerçek hayatta var olan ancak bizim hiç düşünmezdiğimiz şeyler. Bunları düşünmeyiz çoğu zaman, çünkü böyle bir şeyin Mustafa Selçuk Öztürk başımıza asla gelmeyeceğini düşünürüz. Belki de haklıyızdır, haklı olup olmadığımızı gösterecek tek şey ise zaman. Zamanı hızlandırmanın bir yolu yok ancak bu duyguları hissetmenin bir yolu var. Paris ve Londra'da Beş Parasız’ın en güzel yanı ise bu, siz o sıcacık evinizde, sıcacık yatağınızda uzanırken okuduğunuz o kitap size sizin hayatınızın tam zıttını gösteriyor, göstermek ne kelime, yaşattırıyor. Kendinizi Orwell’in durumuna koymadan edemiyorsunuz, kitabın gerçek olmasının kattığı bu anlam okuyan herkesi farklı bir şekilde etkiliyor. Kitabı okurken normalde asla düşünmeyeceğimiz bu durumlarda buluyoruz kendimizi, asla başıma gelmez dediğimiz bu durumlarda. Ben de doğal olarak bu düşüncelere kapıldım, içimi önce büyük bir korku, belirsizlik kapladı, ya benim de başıma gelirse! Bunun olmayacağına karar verdikten sonra dışarda bu zorlukları, belirsizlikleri her gün yaşayan insanları hatırlayıp hüzünlendim. Onları da unutmamak, onlara elimizden geldiğince yardım etmek lazım. Kitap ne kadar hayatın gerçeklerinden bahsetse de arada geçen ufak olaylar yüz güldürmüyor değil açıkçası. Farklı bir perspektiften hayatın farklı köşeleri anlatılmış. Okumam sırasında bu durumun ne kadar ironik olduğunu düşündüm. Kendi rahat evimden başkalarının eski kötü anılarını okumak, hem de bundan keyif almak. Gerçekten dünyanın çivisi çıkmış. Bu belirsizliği yaşayan insanlar için kötü hissetmemiz lazım, ama hissetmiyoruz. Bu da farklı bir konu, benim kesinlikle değinmeyeceğim bir konu. Beni en çok şaşırtan Orwell’in böylesine rahatsız edici bir konuyu böylesine güzel bir dille anlatması. Kitabın her cümlesi ayrı etkiliyor insanı, her cümle insanın kafasında başka bir sahne canlandırıyor. Ama kitabın en güzel anlattığı şey, en güzel hissettirdiği şey açlık ve parasızlık duygusu. Asla parasız ve aç olmamak dileğiyle. Aysu ÇETİN ÖĞRENMEYE EN ÇOK İHYİYACI OLAN ÖĞRENCİLER Onlar hayatımızın neşe kaynağı, bize yeniden sevmeyi ve masumluğu hatırlatan miniklerimiz, geleceğimiz… Elbette çocuklardan bahsediyorum, en değerlilerimiz çocuklardan. Fakat biz sık sık onların önemini, değerini ve onların da birer birey olduklarını unutuyoruz ve bize bir şekilde hatırlatılmasına ihtiyaç duyuyoruz. Bilemiyorum neden, artık insanlar çocuklara sanki kendileri daha önce hiç çocuk olmamış gibi davranıyorlar; öyle anlayışsız, öyle acımasız… Hayatımız boyunca sürekli bir şeyler öğreniyoruz ve muhtemelen bu öğrenmenin en yoğun olduğu dönem, çocukluk dönemi. Aslına bakarsanız, bence çocuklar en önemli öğrenciler, bizlerse en önemli öğretmenleriz, desek yanlış olmaz. Her ne kadar biz farkında olmasak da, çocuklar bizim her davranışımızdan, söylediğimiz her sözden etkileniyor ve bunları öğreniyorlar. Etrafımızdaki çocuklar varsa bu durumu gözlemlemişizdir mutlaka. Nasıl küçücük bir kız çocuğu annesinde gördüğü gibi yemek yapmaya çalışıp, onu taklit ediyorsa; küçücük bir oğlan çocuğu da babasında gördüğü gibi tıraş olmaya çalışır, onu taklit eder. Psikolojik araştırmalar da gösteriyor ki, günlük hayatta yaptığımız çalışmaların çoğu öğrenilmiş davranışlar. Bu sebeple çocukların etrafındayken onlara örnek olmamız gerektiğini kendimize hatırlatmalı ve iyi davranışlar sergilemeliyiz. Özellikle çocukların en etkili öğretmenleri, anne ve babaları bu konuya çok dikkat etmeli ve her yaptıklarının çocukları üzerinde büyük etkileri olacağını unutmamalılar. Orijinal adı Insensibles olan izlediğim film, doğuştan fiziksel acı hissetmeyen çocuklara odaklanıyor. Gerçek bir hikâyeden uyarlama olan filmde bu çocuklara yapılan zulümleri ve bu çocukların örnek alacak birilerine ne kadar ihtiyaçları olduğunu görmek mümkün. 1960 yılı civarlarında geçen filmde fiziksel acıyı hissetmedikleri için acının ne olduğunu anlayamayan çocukların tehlike olarak görülmesi ve bir akıl hastanesine kapatılıp üzerlerinde insanlık dışı deneylerin yapılmasıyla çocukların nasıl değiştiklerini görüyoruz. Bir doktor fiziksel acıyı bilmeyen bu çocukların kendilerine ve başkalarına zarar vermesini önlemek için onlara rehabilitasyonla yardım etmek, acıyı hissetmeseler bile anlamalarını sağlamaya çalışmak ve empati kurmayı öğretmek için uğraşsa da, bütün bu uğraşları kötü niyetli insanlar tarafından boşa çıkarılır. Empati, acıma ve merhamet duygularından mahrum büyüyen bu çocuklar büyüdüklerinde acımasız ve tehlikeli bireylere dönüşürler ve bu özellikleri kötü niyetli insanlar tarafından başka insanlara işkence etmek için kullanılır. Öyle ki, bir zaman sonra bu çocuklardan biri olan Berkano herkes tarafından bilinen ve etrafına korku saçan acımasız bir işkence uzmanı olur. Bu filmin senaryosu gerçek hayattan uyarlama olduğu için, bu olayın ciddiyetini daha rahat anlayabiliriz. Acıyı hissetmeyen bu çocuklar büyürken yanlarında bilinçli anne babaları veya onlara yardım etmeye gönüllü olan bu doktor olsaydı eğer, her şey yine aynı olur muydu? Eğer onların bu özel durumundan faydalanmak isteyen acımasız insanlar yerine onlara örnek olacak, yardım edecek iyi niyetli insanlar olsaydı, bu çocuklar büyüdüklerinde daha farklı insanlar olabilirler miydi acaba? Şimdiye kadar yazdıklarımdan her şeyin daha farklı olabileceğini düşündüğümü anlamışsınızdır. Bu çocuklar, gerçek hayatta karşılaştığımız birçok çocuk gibi yalnızca şanssızlar. Çünkü hayatlarında onlara yol gösterecek, kendi kendine öğrenemeyecekleri şeyleri sabırla ve iyi niyetle onlara öğretecek birileri olsa, belki de çok iyi ve anlayışlı bireyler olup, ileride de böyle çocuklar yetiştireceklerdi. İşte bu sebeple, çocukları, çocuklarımızı ve onlara nasıl davrandığımızı önemsemeliyiz. Onların büyüdüklerinde nasıl birisi olacağına, iyi ya da kötü, duyarlı ya da duyarsız, merhametli ya da merhametsiz olacağına biz karar veriyoruz. Biz onların yanında nasıl davranırsak, onlara neleri öğretirsek, onlar da bunu kabul eder ve bunlara uygun olarak davranırlar. Çocuklar bizim her şeyimiz, geleceğimiz ve masumiyet garantimiz. Kendimize onların önemini arada hatırlatalım çünkü onlar unutulmaması gereken değerlilerimiz. Ergen 1 Evren ERGEN 21300781 Türkçe 102 – 9 Aslı UÇAR Bir Katilin Zihni Warren Hoyt, tahlil için gelen kanları incelerken, düşünceleri başka bir yana kaymıştı. Laborantlığın en iyi yanı buydu. Gelen kan, sahibinin tüm sırlarını kulağınıza fısıldardı. Özel sırları arıyordu, tecavüze uğramış kadınların yaptırdığı AIDS testleri gibi. O kadınların, Andrew Capra gibi adamları kendilerine çektiğini biliyordu. Sırf kadın oldukları içindi bu, hak etmiyorlardı Capra’nın ilgisini. Ölmelilerdi, değerini bilmedikleri dişiliklerini bu kadar rezil bir şekilde kullandıkları için cezalandırılmalılardı. Rahimlerini almalıydı; değersiz bedenlerde değerlendirilmemiş, kendisine Tanrı tarafından verilmeyen kutsal vücut parçasını. O şanslı kadınlara tecavüz ederken seyrettiği tanrısal adam, kendisinin düşüncelerini anlayamamıştı hiç. Neden Hoyt da bir kadın değildi ki? Neden arzularının dizginleyemediği bu adamla muhteşem geceler yaşayamıyordu, sadece izlemek zorunda kalıyordu? O kadınlardan nefret ediyordu. ‘Kadın’ olabildikleri için nefret ediyordu. O şans kendisinde olmadığı için nefret ediyordu. Kendisinin rahmi yoktu, yanlış bir cinsiyetin içinde çarpık bir ruhla kapana kısılmıştı sanki. Eğer onun rahmi, kadınsılığın kutsallığı yoksa, başkasında da olmamalıydı; özellikle biricik aşkı Capra’nın tecavüz edecek kadar değer verdiklerinin. O rahimleri, küçük bir çocuğun, diğerlerinin oyuncağını kıskanması gibi kıskanıyordu. Onda da olmalıydı, neden yoktu? Neden sevdiği adam, yüzüne bile bakmıyordu? Onda olmayan, onu kaderine mahkûm eden bir rahim yüzünden. Capra’nın, hayatının aşkının cansız bedenini gözlerinin önünden ayıramıyordu. Hayatının en büyük düşmanı olan o kadın, ölmemekte direnmiş, dahası suç ortağını öldürmüştü. Gözlerinin önünde, Andrew Capra’nın gözlerinin canlılığını yitirdiğini görmek, tecrübe ettiği tüm vahşetlerin en kötüsüydü. O kadınların rahimlerini alırken hiçbir şey hissetmemişti, ama sonsuzlukta kaybolmuş o dakikanın içinde ruhu bin parçaya bölünmüştü sanki. İntikamını almalıydı. Kadınlara olan sonsuz kininin yanında, platonik aşkının yıllardır bitmeyen ateşini söndüren o kötülüğün vücut bulmuş hâli olan kadını öldürmeliydi. Doktor Catherine Cordell, hem bir ‘kadın’dı, hem de sevdiği adamın katili. Bir insan nasıl bu kadar kötü olabilirdi ki? Beklemeliydi, sekiz yıldır biriktirdiği nefret, birkaç gün daha bekleyebilirdi. Korkmasını istiyordu Cordell’in. Sefil hayatının değerini bilememiş bu yaratığın ölümüne korkmasını istiyordu. İstenilen kan testlerinden tecavüze uğradığını anladığı o kadınları öldürerek, nefesini Cordell’in ensesinde hissettirmek istiyordu. Hem zaten diğerleri de en az onun kadar suçluydu. Kadındılar bir kere, derinlerde bastıramadığı kıskançlığını kusmak ve sabredebilmek için mükemmel araçlardı onlar. Soğukkanlılıkla ve Capra’yı izlerken öğrendiği teknikleriyle tek tek avlamaya başladı o kadınları. Diana Sterling ilk hedefiydi. Onu öldürmek, bisiklete binmek gibi bir şeydi onun için. Tanıdık bir duyguydu, yapamayacağını düşünse de görevini eksiksiz halletmişti. Biraz tereddütlü başlasa da, her şey eskisi gibiydi onun için. Adrenalini damarlarında hissedebiliyordu. Tek eksik vardı, en büyük eksik. Capra, hayatını adayabileceği adam orada Ergen 2 değildi. Sinirlerine hakim olarak, onunla geçirdiği günleri bir bir hatırlayarak, eski okuluna ziyarete gitmiş biri gibi tekrarladı o günleri. Kloroform, el bağları, kurbanın kendi yatağı ve neşter. Ameliyat sırasında Diana’nın uyanık olması önemliydi. Hak etmediği bu kutsallığın vücudundan alınırken onu hak etmediğini her bir saniyede anlamasını istiyordu. Ameliyatını bitirdikten sonar üzerindeki kanları temizledi, en sevmediği tarafı buydu. Etraf kirleniyordu. Sıra en sevdiği alışkanlığına gelmişti. Diana’nın geceliğini katlayarak cesedin başucuna bıraktı. Kendisinin giyip Capra’yı baştan çıkaramadığı bu giysi, onun hayallerinin herkese ilan edilme yoluydu. Kendine olan güveni artmıştı. Elizabeth Hurley’i de aynı duygularla doğrarken, onun yerinde Catherine Cordell’in olduğunu hayal etmişti bu sefer. Daha kusursuzdu, alışıyordu tekrar. Geceliği her zamanki gibi katlayarak suç mahalini terk etti. Ardında bıraktığı cesetten çok, polislerin Catherine Cordell’le konuştuğunu hayal ediyordu. O anları tekrar yaşatmak istiyordu o kadına. Ensesindeki tüylerin diken diken olmasını arzuluyordu. Yırtıcının onu izlediğini, bir gölge gibi etrafında gezindiğini bilmesini istiyordu. En kötüsü de hastanede onunla karşılaşmaktı. Ona o kadar yakın, intikamına bir o kadar uzak. Ama fark edebiliyordu, Cordell korkak bir ceylan gibi sürekli etrafını kontrol ediyordu. Doktor önlüğüne sarılmıştı sanki kendisini koruyabilecekmiş gibi. Ah o cahil kadın! Neşterin hiçbir şey dinlemeyeceğini yaşadıklarıyla bilmiyordu sanki. Capra’nın hedefi olurken de o önlük üzerindeydi. Karar verdi, Cordell’i öldürünce, o önlüğü katlayacaktı yanına, geceliğini değil. Yeterince beklediğine karar verdikten sonra, Cordell’i öldürme planını hazırlamıştı. Her şeyin eksiksiz olmasını istiyordu. Malzemelerini tekrar kontrol etti: neşter, kloroform, ameliyat aletleri, eldivenler ve peruk. Tanınmak istemiyordu, her şey titizlikle olmalıydı. Cordell’in hastaneden çıkacağı saati öğrenmişti. Şu salak insanlar! Tehlikenin nereden geleceğini bilmedikleri için, her bilgiyi size verebilirler. Karanlığın köşesinde sabırla bekledi. Aklından tüm fantezilerini geçiriyordu. Capra’nın intikamını alacaktı bu gece. Cordell köşeden gözüktüğünde kanına adrenalin pompalanmaya başladığını hissedebiliyordu. Arkasından usulca yaklaşarak kloroforma batırdığı bezle kadını bayıltmayı başardı. Kimyayı seviyordu, cinayet için kusursuz bir bilimdi. Kadın gözlerini açtığında yatakta bağlı olduğunu fark etmişti. Gözlerinden o tanıdık korkuyu okuyabiliyordu Warren Hoyt. Eski bir dostu görmüş gibi hissediyorlardı. Bu durumda dosttan çok av ve avcı ilişkisi vardı. İronik olduğunu düşündü. Neşterini kaldırdığında, ağzı bantlı kadının çırpındığını ve ağladığını görebiliyordu. Tüm nefretinin kabardığını hissedebiliyordu. Hayallerini ondan alan yaratık, sanki suçsuzmuş gibi merhamet dileniyordu. Tüm kinini kusan Hoyt, bağırmaya ve kadına Capra’yı ne kadar sevdiğini anlatmaya başlamıştı. Duyguları sel gibi akıyordu, her şeyi ve herkesi unutmuştu: Catherine Cordell ve Andrew Capra hariç. Bunun hata olabileceği, polislerin arkasından gelebileceği aklına bile gelmiyordu. Gözleri, Cordell’inki gibi yaşarmıştı. Neşterin soğukluğunu hissetti, eski bir dostunun dokunuşuyla cesaretlendi. Çıplak bedenin üzerine kusursuz bir profesyonellikle bastırdı neşteri. Kızıl bir çizgi, sırları açığa vuran tanıdık sıvıyı gördü. Kadının kasıldığını hissedebiliyordu. Zevkin doruklarına varmıştı. Capra’yı vurduğunda onun canını nasıl yakmış olabileceğini bu kadına göstermiş olması, hem onu neşelendiriyor, hem de Capra’nın boşluğunun nefrete daha çok dönüşmesine neden oluyordu. Tıp fakültesinde insanları kurtarmak için kullandığı kusursuz tekniklerini, rahmi çıkarmak için tekrar Ergen 3 sergiliyordu. O kadar çok bağırış ve kan vardı ki, bu işten aldığı zevk katlanıyordu. Yağ tabakalarını geçti, her gün Tanrı’ya onu erkek yaratıp kendisine bahşetmediği için isyan ettiği bu organı çıkardı. Zafer onundu, çarpık yüzüyle Cordell yatakta yatıyordu. Hırıltılı nefesi, ciğerlerine hava yerine kan doldurduğununun işaretiydi. Kadın baygınken üzerinden çıkardığı önlüğü, zaferinin keskin bir işareti olarak başının ucuna koydu. Tükenmişti, duyuları körelmişti. Sanki ömrünün geri kalan tüm enerjisini bu iş için harcamıştı. Duygusallığın darbelerinden ve ameliyatın yoruculuğundan o kadar bitkin düşmüştü ki, kadın bir polisin arkasından yaklaştığını duymamıştı bile. Yaşadığı sefil hayatı derinlemesine düşünürken, bir anlığına silahın patlama sesini işitti. Ne olduğunu anlayamadan ensesinde keskin bir acı hissetti. Yıllardır kurbanlarında duyduğu hırıltılı sesi bu sefer kendisinden duyuyordu. Şaşkınlıkla arkasını döndüğünde o kadın polisi gördü. Hayatı boyunca kadınları sevmemişti, bir kadın aşkını öldürmüştü ve şimdi yine bir kadın kendini öldürüyordu. Yine de mutluydu, huzurluydu. Sekiz yılın sonucunu almıştı. Ölmeden önce gördüğü son şey, Cordell’in kanlı vücudunun üzerindeki rahim ve beyaz önlüktü. İNSAN OLMAK Dokuz yıl Avusturya’da yaşamış bir gurbetçi olarak kitabı elime büyük beklentilerle aldım. Kitabı seçmemdeki asıl etken buydu. Alman Göçmenlerin Sohbetleri adlı kitabı okumaya başladıktan sonra beklentimi karşılamadığını gördüm. Çünkü bitirdiğimde ilk olarak düşündüğüm şey “bu kitapta neden göçmenlerin sohbetleri yer almıyor?” oldu. Kitabın içeriğinin az bir kısmının konuyla ilgili olduğunu düşünüyorum. Bütün bunları bir kenara bırakıp izlenimlerimi aktarayım. İlk olarak kitapta gözüme çarpan bir olay oldu. Göç etmek zorunda olan Fransız ve Almanların birbirlerini çok sevmemelerine ve bütün yaşadıkları sıkıntılara rağmen yolculukları sırasında birbirlerine karşı tarafsız ve barışçıl kalmanın ne kadar önemli olduğunu gösteriyordu. Bunu okuduktan sonra aklıma ülkemize zorunlu göç eden Suriyeli vatandaşlar geldi. Bende ülkemizdeki vatandaşlar ve Suriyelileri karşılaştırdım. Bizim onlara karşı ne kadar tarafsız ve barışçıl olduğumuzu sorguladım. Bundan bir yıl önce Suriyeli bir aileyle tanışma imkânım olmuştu. Sohbetimiz esnasında evin babası Ahmed Bey çalıştığı inşaatta kendisinin diğer çalışanların yarısı kadar maaş aldığını belirtmişti. Ve bu durumun diğer iş alanlarında da genellikle böyle olduğunu söyledi. Bu açıdan Suriyelilere karşı bazı durumlarda taraflı davrandığımızı gördüm fakat Ahmed Bey milletimizin zorda kalanları yarı yolda bırakmadığını ve savaş mağduru kişilere kucak açtığını söyledi. Buradan milletimizin ne kadar barışçıl olduğunu gördüm. Bu da gösteriyor ki ülkemizde bazı insanlar bu durumu fırsat haline getirip kullanırken bazıları Anadolu insanına yakışan şekilde barışçıl davranmaktadır. Bu konuyu bir de kendi hayatımdan örneklendirmek isterim. Avusturya da Neo-Nazi denilen, yani Nazi anlayışını hala devam ettiren bir grup var. Bunlar yabancı nüfusu ülkelerinde görmek istemiyorlar. Orada yaşadığım yıllarda başıma kötü bir olay geldi. Arkadaşlarımla bir mekânda kendi anadilimiz ile konuştuğumuz için iki kişi bize doğru yaklaşarak hakaret ettiler. Daha da ileri giderek fiziksel şiddete maruz kaldık. Daha önce sözlü olarak hakarete uğramış olsam da fiziksel şiddete ilk kez tanık oluyordum ve bu beni çok üzdü. Fakat bunun yanında yabancılara saygı duyan Almanlarda vardı. Bu yüzden hiçbir zaman insanları genellememiz gerekir. Her yerde taraflı davranıp barış karşıtı insanları görebildiğimiz gibi tam tersini de görmek mümkün. İkinci olarak kitapta anlatılan Dürüst ve Şerefli Avukatın Hikâyesinde birçok nokta ilgimi çekti. Genelde güncel olarak tartışılan bir konudur: Zenginlik mutluluk getirir mi? Zengin olmadan mutlu olunabilir mi? Hikâyede bir adam yığınlarca parası olmasına rağmen mutsuz olduğunu fark ediyor. Anında elindeki tüm paraları yok sayarak mutluluğu paranın önüne koyuyor ve çalışmayı bırakıp hayatına o şekilde devam etmeye karar veriyor. Fakat bu adam zenginliğin sadece para olduğunu düşündüğü için aradığını bulamıyor. Çünkü zenginliği sadece para olarak değil de bizi mutlu eden şeyler için kullanmalıyız. Mesela bir anne-baba için çocukları, bir doktor için işi, bir çiftçi için toprağı, bir ressam için yeteneği, bir çocuk için oyuncağı onun zenginliğidir. Fakat zenginliği para olarak düşündüğümüzde tek amacımız onu elde etmek olduğu için hırsımıza yenik düşüp asıl zenginliklerimizi göz ardı ediyoruz. Pek fazla konu bütünlüğü bulamadığım bu kitapta genel hatlarıyla şu sonuçlara vardım: İnsanları hiçbir zaman bir kategoriye koymamalı insanları olduğu gibi kabul etmeli, saygıyı, sevgiyi; erdemi ve barışı kendimize düstur edinmeliyiz. Elimizdekilerle mutlu olmayı bilmeli insanları ayırt etmeksizin sadece insan oldukları için sevmeliyiz. Fakat bütün bunları uygulamaya önce kendimizden başlamalıyız. Başkalarını eleştirerek bir yere varmamız mümkün değildir. Ramazan Mert Çınar SESSİZ HAYKIRIŞ Bağımsızlık, bir ulusun sahip olabileceği, sahip olması zorunlu olan niteliklerin başında gelir. Kısaca “Bir milletin, yönetimini kendi elinde bulundurması” olarak tanımlanabilir. Bağımsızlığı kazanmak için her türlü fedakarlık yapılmalıdır. Atatürk, bu konuda “Milli egemenlik uğrunda canımı vermek, benim için vicdan ve namus borcu olsun” demiştir. Evet, bağımsızlık uğruna savaşılmalı, gerekli durumlarda Atatürk’ün de dediği gibi can hiçe sayılmalıdır fakat Atatürk, savaşın sadece gerekli durumlarda başvurulabilecek yöntem olduğunu da “Ulusun hayatı tehlikeye girmedikçe, savaş bir cinayettir” diyerek vurgulamıştır. Ülkesi işgal tehlikesi altında olan Mohandas Karamçand Gandi, Hindistan’ı bağımsızlığa kavuşturmak, Hindistan’da ve dünyada barış ortamı sağlamak amacı ile gerek kendisini destekleyen çeşitli azınlıkları harekete geçirerek gerek partiler kurarak haklarını mümkün olduğunca legal yollarla aramıştır. Öncelikle, “Neden bunca dışlanan, eziyet edilen Hint arasından Gandi liderlik etti?” sorusuna değinmek istiyorum. Gandi’nin duyarlılığının altında yatan birkaç sebep olduğunu düşünüyorum: Eğitim seviyesi, yaşadığı olaylara bağlı çektiği sıkıntılar, dini yaşantısı ve bu yaşantısına aldığı tepkiler... Gandi, Hindistan’ın eğitim düzeyinin çok üstünde Londra’da eğitim almıştı. Dolayısıyla, insanların birleşerek neleri başarabileceğini biliyordu. Azınlık olan kesimleri birleştirerek halkın ihtiyacını dünyaya haykırmayı hedefliyordu: barış ve bağımsızlık. Fakat bu haykırış, sessiz bir haykırıştır, protestodur. Kavga, savaş, gürültüye karşı bir barış çağrısını içeren bir hareketin bunları kullanarak amacına ulaşmasını doğru bulmamıştır. Gandi’nin bu düşüncesinin her ne kadar doğru olduğuna inansam da bir o kadar da riskli bir yöntem olduğunu düşünüyorum çünkü sessiz bir protestonun, karşısındaki şiddet uygulamaktan çekinmeyen, her türlü yöntemi aykırı gruplara, onları yok etmek adına uygulamayı doğru bulan kesimler tarafından tarihin tozlu sayfalarına gömülmesi an meselesidir. Oysa, Gandi kendisini halka öylesine kabul ettirmiştir ki halk Gandi’nin davasını benimsemiştir. Bunun en büyük sebebi olarak Gandi’nin bir lider egosuna sahip olmaması, halk kesimine tepeden bakmaması aksine örneğin, halkın itirazına rağmen tuvaletleri bile temizlemesi Gandi’yi halkın kabullenmesinde önemli bir rol oynamıştır. [http://www.dailyartfixx.com/2009/09/21/international-day-of-peacewar-and-peace-in-art/] Bağımsızlık, her devletin hakkı iken barışın ise aslında her devletin çıkarına olan bağımsızlığın bir sonucu olması beklenir. Fakat dünya üzerinde bulunmuş devletlerden güçlü olan daha güçlü olma arzusuyla sömürge, sömürülen devletleri asimile etme ve benzeri politika takip ettiği için barış ortamı sağlanması beklenildiği kadar kolay olmamıştır. Örneğin, 1976’da Güney Afrika’da Soweto öğrenci tarafından Avrupai dilleri öğrenmekteki zorunluluktan dolayı yapılan şiddetli başkaldırıya 10000 ile 20000 arasında öğrenci katılmıştır. Maalesef bu öğrencilerin 176 tanesi hayatını kaybetmiştir. Böylesine can yakıcı bir durumda kazanılan zafer - ki garanti değil - buruk bir zafer olacaktır. Gandi, her türlü şiddeti önlemek adına çeşitli öğütler vermiştir. Örneğin Britanya’nın Almanya tarafından işgali gündemde iken Gandi halka silahları “ne onları ne de insanlığı kurtarmaya yeterli olmadığı için” bırakmalarını söylemiş, askerlerin evlerine girmek istemeleri durumunda ise evi boşaltmalarını; askerlerin, halkın serbest bir şekilde ayrılmasına müsaade etmemesi durumunda ise onlara itaat etmemelerini, katledilmeyi kabul etmelerini söylemiştir. Şiddetli protestoya, protestonun müdahaleye açık olması ve protestoda can kayıplarının muhtemel olması nedeniyle gerekmedikçe başvurulmaması gerektiğini düşünüyorum. Sonuç olarak, şiddetli protestonun kısasa kısas düşüncesi ile ilerlemesi ve hem mağdurlara hem de baskın tarafa verdiği zararlardan dolayı tercih edilmemesi gerektiğini düşünüyorum. Pasif (şiddetli olmayan) direnişin başarıya ulaşması durumunda, unutulmayacağı ve aynı durumda olan farklı insanlara ilham kaynağı olacağından ötürü daha etkili bir yöntem olduğu kanaatindeyim. Gandi’nin de dediği gibi: “Göze göz, dişe diş (kısasa kısas) ilkesi sadece, bütün dünyayı kör edecektir”. KAYNAKÇA 1) [http://www.dailyartfixx.com/2009/09/21/international-day-of-peacewar-and-peace-in-art/] 2) http://newsone.com/1558125/the-top-5-most-violent-protests-of-all-time/ Deniz Akyıldırım TURK101 İnsan ve İlişkileri İnsan bireysel olduğu kadar toplumsal bir varlıktır. Onun toplumsallığı onu sosyal olmaya iter. Sosyalleşmek zorunludur. Bireyselliğin ve bencilliğin yanında insan birlikteliğe ihtiyaç duyar. Bu duruma psikanalitik yaklaşımdan bir açıklama getirmek gerekirse; insanoğlu bir gruba dahil oldukça kendini daha özgüven içinde hisseder. Gruptan ayrılmak ya da dışlanmak bireyi yalnızlaştırır. Ergin İnan, “Dörtlü” isimli soyut resminde toplum içindeki insan ilişkilerinin dört aşamasını tasvir etmiştir. Bu aşamalar sırasıyla; grup, dışlanma, ayrılma ve yalnızlıktır. Kalabalıktan ayrı olmakla yalnız olmak arasında pek de ince olmayan bir fark vardır. Kalabalıktan ayrı olmak bir seçimken gruptan ayrı kalmak bir zorunluluktur çoğu zaman. İnsanın yaşama devam etmesi için bir zorunluluk olan toplumsallık ve bu sosyalleşme hareketinin içinde yaşanan birliktelikler her ne kadar bir gruba dahil olmak için gereken fedakarlıkları getirse de bu fedakarlıklar aslında insanın bencil olmasının sonucudur. Sosyalleşmek için çalışmak, ilgi çekmek için ilgi vermek, sevilmek için sevdiğini düşündürmek... Hepsi insanın yalnızlığını örtüleyen ya da bastırılmış hiçliğini kalabalığa boğan bir illüzyondur esasında. İstemek; bencil bir duygudur. Her insan 1 Deniz Akyıldırım TURK101 kendisi için ister. Her insan kendisi için çalışır. Yanan bir binadan kurtulmuş ama çocuğu hala içeride olan bir annenin gözünü bile kırpmadan alevlerin arasına atlayabilmesi annelik içgüdüsü veya bir annenin sonsuz fedakarlığı değildir. Bencilliğin en üst ve en görünmez noktaya vardığı andır. Anne, çocuğunu onu kurtarmazsa çekeceği acıları, vicdan azabını düşündüğü için o binaya bir saniye bile düşünmeden koşabilir. Anne, ben merkezli düşündüğü için ve bencil olduğu için alevleri görmez, yanmanın verdiği acıyı, çocuğunu kurtarmazsa çekeceği acıları düşünerek hissetmez. İnsanın bu bencilliği onu bir grubun ya da grupların içinde var olmasını sağlayan fedakarlıkları yaptıran, aynı zamanda gruplardan dışlanmasına ve toplumun sağladığı olanaklardan olabildiğine uzaklaştırılmasına neden olan olgudur. Bencillik, hiç şüphesi yok ki toplum içinde var olabilmek için insanın kullandığı en önemli ekipmanlarından birisidir ve bencillik konusunda herkesin bir fikri varken sanki gizli bir toplumsal sözleşmeymişçesine insanlar bu bencilliklerini her daim fedakârlık kisvesine bürürler. Sanki yapılan şey insanlara ve başkalarına dairmiş gibi… İyilikmiş gibi… Bütün insanların iyi olduğu ve herkesin herkesi kendisinden daha fazla umursadığı bir dünyanın resmi… Toplum içine yedirilmiş kalabalık yalnızlıklarımızın sihrinin pek de uzun sürmediği aşikardır. Esasen kalabalıkları oluşturan teklerin sabah ya da akşam saatlerinde tuvalette ya da ayakkabılarını bağlarken hissettikleri şey tam olarak yalnızlıktır. Bireyin kendiyle kavga ettiği ya da kendiyle monolog anında olduğu bu anlar toplumdan dışlandığı ya da toplumdan kendini dışladığını düşündüğü anların yeganelerindendir. Sistemin oluşturduğu düzen, yalnızlığın oluşturamadığı düzensizlik, dışlanmışlığın vereceği keder insanı hiç şüphesi yok ki kendine bile inandırdığı bu tozpembe imgeden kurtaramayacaktır. Bireylerin oluşturduğu bu geçici 2 Deniz Akyıldırım TURK101 dünyada bunun farkında olan insan; anlık huzurların ve anlık heyecanların ve anlık kabul görüşlerin peşindedir. İster istemez bencilliğin bu hayatta bir gereksinim olduğunu kabul eder. Fedakarlığın aptallık, hoşgörünün saflık olarak algılandığı yaşantımızda karşı taraf için katlanılabilen bencilliğin mutluluk getireceği mutlaktır. İnsan bilir ki tolere edilebilen bencillik yapılması, tolere edilebilen bencillik yapılabilmesi için altyapı hazırlar ve bu da geçici mutlulukları peşinde getirir. Bana göre bencilliğin yarattığı huzursuzluk insan yalnız kaldığında ortaya çıkabilen ve kalabalıklarla bastırılan bir virüstür. Bu toplumsal düzende bencil olmak ve yapılan bencilliğin farkında olabilmek şarttır. Fazlasının farkındalık, farkındalığın mutsuzluk getirdiği bu dünyada en iyi yöntem, çıkarlarından ödün vermeden kabul görebilir bir bencillik algısı yaratabilmektir. 3 HAKAN GEÇER MONOTONLAŞAN HAYATTAN SEVGİ DOLU HAYATA Gözlerinizi kapatmanızı ve sadece bir dakika boyunca bugün ne yaptığınızı düşünmenizi isteyeceğim sizlerden. Büyük ihtimalle "sabah okula gitmek için erken kalktım","okula gittim","işteydim ve çok yoruldum" gibi herkesin her zaman yaşadığı olayları duyacağız. Daha açık bir şekilde anlamak için çalışan bir kadını düşünelim, çocukları olan biri, sabah erken kalkıp çocuklarına kahvaltı hazırlar, işine gider, işten geldiğinde akşam yemeği hazırlar ve hâliyle yorulur. Böyle bir yaşam ona dayatılmış olabilir, bu yüzden bunları yapıyor olabilir. Ve bu yaşamından farklı bir şeyler yapmayı düşünmemiştir. Hatta bunu düşünecek kadar farkında olmadan, sıradan bir şekilde her gün yaptığı şeyleri tekrar etmektedir. Coelho'nun yazdığı Aldatmak kitabında buna benzer bir şekilde yaşam süren Linda'nın yaşam öyküsü anlatılmaktadır.Linda bu monoton hayatından sıkılıp olağandışı bir şey yapıp eşini aldatarak başlayan bu hayatını değiştiren olayları anlatıyor. Bir mağazaya girdiğimizde beğendiğimiz eşyaları fiyatına bakmadan almak, dünyanın diğer ucundaki en güzel sahillerde tatil yapmak, en lüks arabalara binip en lüks evlerde oturup kalkmak... Böyle bir hayatı kim istemez ki? İstediğiniz zaman istediğiniz her şeye sahip olabilme gücüne... İstisnalar hariç her insanın bu tarz yaşama sahip olmak hayalidir. Bazı insanlar tüm hayatı boyunca çalışsa da elde edemeyecektir. Bazıları ise ya doğuştan şanslı doğuyor ya da sonradan kazanıyor. Peki, bu hayatlarına mutlu bir şekilde devam edebilecekler mi, rüyalarındaki bu yaşamı hiçbir sorun ile karşılaşmadan hiçbir sıkıntı çekmeden devam ettirebilecekler mi ? Bu duyguları anlamak için fikir sahibi olmak için sanırım birinci elden yaşamış olmak gerekiyor. Ve en iyi cevabı Linda'nın vereceğini düşünüyorum. O da rüya gibi bir yaşama sahiptir çünkü sayılı zenginlerden biriyle evli. Ben hayatımın sıradan olduğunu üniversitede ailemden uzak kalınca hissetmeye başladım. İlerleyeceğim yol atacağım adım artık benim sorumluluğumdaydı. Tabii üniversiteli olmuş olmanın da verdiği heyecan ile artık geleceğe dair hedef ve planlarımı belirlemiştim. Yaparken zevk aldığım iş hakkında bir fikrim ve bilgilerim vardı ve bu amaç doğrultusunda yeni şeyler öğrenmekle harcıyordum vaktimi. Peki, ben bu yolda yürürken ya yaşamam gereken bazı tecrübeleri atlarsam ne olur diye düşünürken derslerimin ve ödevlerimin yoğunluğu sebebiyle sıradanlaşan bu hayatımı sorguya çekmeye başladım. Kimilerine göre bu derdim çokta büyük değildi. Büyük kayıplar ve acılarla dolu ülkemizde böyle minik ufacık sorunlar ile uğraşmak boş geliyordu. Paulo Coelho'nun Aldatmak'ta Linda'nın bu ufak sorunlar ile ne zaman nasıl üstesinden geldiğini görmek bana ilham oldu. Linda'nın yaşadığı alışılagelmiş ilişkilerden meydana gelmiş boğucu bir sıradanlıkla dolu hayatının bir benzeriydi benim hayatta aldığım yol. Linda kendi problemleri ile yüzleşmesini gördükçe, ben de kendi problemlerim ile başa çıkmak için gerekli cesareti buldum. Bu kitap her insanın karşılaşabileceği dertleri en usta bir şekilde ele almakla yetinmeyip, özellikle kadınlara ve daha nice insanlara "Ben neden sürekli bunları yapıyorum","Benim hayatım daha ne kadar böyle sürecek" gibi soruları kendilerine sormalarını sağlıyor. Yazarımız Paulo Coelho'nun bize ulaştırmayı istediği mesaj açık bir şekilde duruyor. Bu sürekli birbirini takip eden sabah ile akşam gibi sıradanlaşan günlerimizden kurtulmanın bir yolunun zamanı hızlı yaşamak olmayıp sevgi dolu geçirmek olduğu. Zaman, sevgi dolu bir yaşam geçirmenin sadece bir aracı bence. Bu kitap sayesinde hayata artık eskisinden farklı bakıp, yaşadıklarımı daha mantıklı yorumlayacağım ve en önemlisi yapacaklarımı zevk alarak yapacağım. Berfin Su ÖZOĞLUPürüzsüz Yaşam YoluMelankolinin tıbbi açıklamasını yapmak amacıyla yazmıyorum bugün buraya. Melankolinin açıklamasının, akademik kelimeler arasından seçilip yapıldığı uzun yazı için, kalplerimiz çok bilinçli çünkü. Melankolinin ne demek olduğunu, nasıl hissettirdiğini anlamak için yüreğimiz fazla cesur.İdrakını beynimizden önce yapmak için kolları sıvayacak kadar cesur. Ve kalbimiz der ki “Melankolinin pençesine düşmüş bir insanı kurtarabilecek tek şey pençelerin daha da derine saplanmasıdır.” Böyle midir gerçekten? Bu cümleyi kurduracak kadar kenarında mıdır melankolik insan uçurumun? Nefes aldığımızda ciğerlerimize dolan havanın saniyeler içerisinde kirlenmesi kadar çabuk mu kirlenir yaşama sevinci? Gözleri her zaman kapalı mıdır melankolik insanların yoksa dünya gözlerini açtıkları zaman da fazlasıyla karanlık mıdır? Her şey mi hüzünlüdür yoksa zaten hüzün müdür ikinci adı insanın? Nedir bu yatkınlığı kalplerimizin derin melankoli kuyusuna düşmeye?Geçmişe şöyle bir bakacak olursak omzumuzun üzerinden, resimde, müzikte, günümüze kadar gelmiş kulaklarımızın en aşina olduğu bestelerde, felsefede, politikada, şiirde ve sanatta her zaman akıllarda kalan notalar, olağanüstü kişiler, melonkolinin suyundan içmiştir. Ruhumuza o kadar işlemiştir ki bu dünyanın çarpık gerçekliklerinden oluşan bakış açısı, bir kayanın üstüne en keskin bıçaklarla kazımak kadar, sarsılmaz, yıkılmaz, parçalanmaz ve silinmez sonuçlar doğurmuştur.Rüzgarda dans eden karanlık perdenin ardından görmek güneşi, muhteşem eserler çıkarmıştır ortaya. Robert Burton Melankoli’nin Anatomisi’nde, insanoğlunun dünya üzerinde aldığı ilk nefesten itibaren melankoliyle tanıştığına, tarihten ve günümüze kadar yazılmış eserlerden örnekler vererek açıklık getirmiştir.Melankolinin sonradan çıkagelme bir duygu olmadığına, farkına bile varmadığımız, karanlık bir köşeye terk edilmiş detayları aydınlatarak parmak basmıştır. Melankolik tiplemelerin ilk ortaya çıkışı o kadar eskiye, geçmişe uzanır ki Homeros’un destanlarında bile, kelime olarak geçmese de Bellerophontes ve Aias karakterlerinde belirgin bir şekilde görünür. Tanrılar Bellerophontes’i kimsesiz, tek başına olmakla ve ömrünün sonuna kadar yanlız geçecek bir ömürle lanetlemişlerdir. Onun bu laneti gelmiştir belki de günümüze kadar. Onun cezasıdır melankolik kalpler, belki onun soyunun devamıdır insanoğlu. Bellerophontes tarihin ağına takılan ilk melankolik kişidir, hayatın hüzün aromalı farkındalık pastasının tadına bakan ilk örnek. Orta Çağ’da ise melankolik insanlar dinden çıkmış, Tanrı’ya karşı gelen, topluma ayak uyduramayan günahkarlar olarak betimlenmişlerdir. Bir adım ötesinde ise, Hitler, melankolik davranışlar sergileyen insanların yaşamasında bir anlam görmeyerek, onları ortadan kaldırmaya yönelik çalışmalar yapmıştır. Oysa melankolinin yapısında hakikat arayışı, asla bulunamayan hakikat veya bulunduğu sanılan hakikatın insan yapısını tatmin etmemesi vardır.İç organların kararması, beynin ince kıvrımlarının içinin yavaş yavaş karanlık bir sis dumanıyla dolması ve kalbin her atışında gözlerden bir damla yaş akıtmasıdır melankoli. Hayatı sevmeyi öğrenebilir mi karanlık bir kalp, dünyayı görmeye devam etmek ister mi hüzün dolu gözler bilmiyorum ama, yaşamı pembe bulutlarıyla değil de her yönüyle sentezleyebilen bir beyin, yeryüzündeki tüm insanların, eline kazma kürek alıp gömdüğü kutusunu açmaya zorlayıp ölümsüz eserler ortaya çıkarmayı en iyi şekilde başarıyor.Dünyanın dönüş yönüne ters yöne dönmeyi iyi bilen ruhlar, kalplerinde o kara dumanın yanında çok büyük bir farkındalıkla yaşar. Bu farkındalığın getirdiği ağırlığı taşımak, narin insan bedeni, hayalperest insan ruhu ve gerçekleri kendi oyuncağı haline getirmeyi seven insan beyni için çok zordur. Hayatta hiçbir şeyin kalıcı olmadığı, her bireyin aslında yalnız olduğu, mutluluğun beynimizin bize oynadığı ve diğer organlarımızın ayakta alkışladığı tiyatro oyunundan bir sahne olduğu farkındalığı, baktığı her yönde bir ışık görmeye meyilli yapımız için oldukça ve fazlasıyla ağır bir yük kabul edelim. Bu yüzden kapılıp gidelim yaşam evciliğine, birer bilet alalım ayakta alkışlanan tiyatro oyununa ve en sahici gülümsememizle uzaklaşalım bilgelik yolundan. Sonrasında ise melankoli kapanına asla takılmamışlığı ile övünen pürüzsüz bir yaşama merhaba diyelim. Elimizi, “yaşamaya devam et” butonundan kaldırmamamızın tek yolu bu çünkü.Kaynakça:Burton, Robert. Melankoli’nin Anatomisi. İstanbul:Aylak Adam Yayınları, 2016.Homeros.İlyada. İstnabul:İş Bankası Kültür Yayınları, 2014.Dünyanın En Komik Performansının Perde Arkası Bireysel çaba ile elde ettiğim şeyler, takım arkadaşlarımla veya bir ekiple birlikte elde ettiğim şeylerden neden daha az mutlu ediyor beni? Lisedeyken top sektirme şampiyonuydum ama bu unvanın yarattığı mutluluk, okullar arası futbol turnuvasında kazandığımız maçların mutluluğundan daha küçüktü, sanki daha değersizdi. Az önce, nevi şahsına münhasır yönetmen Wes Anderson’un yönettiği The Life Aquatic with Steve Zissou filmini izledim ve filmdeki birçok göndermenin, mesajın arasında ben yine gidip takım ruhu temasına takılı kaldım. Zissou, yıllar sonra karşılaştığı oğlundan kendi gemisinde görev almasını istiyordu. Oğlu ise kendisinin bir pilot olduğunu, bu işlerden anlamadığını söylemişti. Zissou, hâlihazırda gemide görev alan mürettebatın da denizcilikle bir ilgisi olmadığını dile getirmişti o sahnede. Gerçekten de öyleydi, eğer bir grup insanla beraber herhangi bir maceraya atılmaya karar vermişseniz, önemli olan şey bilgi veya uzmanlık değildi, iyi bir ekip olabilmekti. Takım ruhunun uzmanlıktan daha önemli olabildiğini, Punk akımının önemli gruplarından Sex Pistols örneğinde de görebiliriz. Sex Pistols’ın gerçekten komik bir öyküsü vardır. Çünkü gruptaki hiçbir üye doğru düzgün enstrüman çalamamaktadır. Öyle ki konserlerinde 21 yaşında intihar eden basçıları Sid Vicious’un enstrüman çalma kisvesi altında sergilediği saçmalıklar duyulmasın diye, adamın gitarının bağlı olduğu amfinin fişini çekerlermiş çaktırmadan.1 Grubun tüm şarkılarının iki ya da üç akorlu şarkılar olması da yine aynı nedenden kaynaklanıyor. God Save the Queen gibi bir şarkıyla dünya listelerini alt üst eden, Kraliyet Ailesi’nin saygınlığını hiçe sayarak İngiltere’de infial yaratan bu grubun vokali de çalgıcılarından farklı değil. Chuck Berry’nin ünlü Johnny B Good şarkısını söyledikleri bir konserde, solist Johnny Rotten şarkının sözlerini ezberleme zahmetine girmediği için nakarat kısmına kadar tuhaf sesler çıkartıp durur, aralarda konuşur, bağırır, küfür eder. Şarkının bu kaydı gerçekten çok komiktir.2 Neredeyse her üyesiyle ve her performansıyla fiyaskonun adeta sözlükteki karşılığı olan bu grubu insanlar neden bağırlarına basmışlardır? Bunun sebebi birkaç tane delinin bir araya gelip harika bir uyum yakalamaları ve gerçek bir takım olabilmeleridir. Hiçbiri konuyu bilmese de birlikte yaptıkları şey bir müzik olabilmiştir. Sex Pistols’la ilgili yoğun araştırmalara giriştiğim dönem grup üyelerinin takım ruhu beni o kadar etkilemişti ki kendi şarkımla ünlü olmak ve kazanmak yerine Sex Pistols grubunun bir üyesi olarak kaybetmeyi, eleştirmenler tarafından yerden yere vurulmayı arzulamıştım. Bu da gösteriyor ki ben sadece takım olarak kazanmayı değil, takım olarak kaybetmeyi de bireysel başarıdan daha çok seviyorum. Sanırım takım ruhunu bireysel çabadan daha çok önemsememin ve arzulamamın nedeni hayattan anladığım şeylerle doğrudan ilgili. Hırslı, azimli birisi olamadım hiç ve bunun sebebi çocukluk dönemim, yapım, tembelliğim, korkmam vb. değildi. Hırslı ve azimli olmak hayatı fazla ciddiye almak anlamına geliyordu benim için. Şampiyonun, şampiyonluğuna gereğinden fazla anlam atfetmesi komik bir şeydi. Aklımda hep aynı replik canlanıyordu: “Yeryüzündeki tüm madalyaları topladım ve sonra da öldüm.” Bireysel zaferlerin öyküsü yavandı bir şekilde, onlarda mizah yoktu ve onlar ekip başarısına oranla daha ruhsuzdu. Bu tip öyküler keyifli olmaktan ziyade çileliydi. Ölecek olan bir insan için yeryüzündeki bütün madalyaları tek başına toplamak acınası bir teselli gibi gözüküyordu. Oysa bir takımın katıldığı tüm yarışmaları kaybetmesi bile keyifliydi. Ekibin toplandığı ve birbirine bakıp durduğu, başarısızlığın sebebinin izini sürdüğü o en hüzünlü anlar bile kendi içinde komikti. Bir grup insanın kenetlenmesi ise benim için çoğu duygudan daha değerli bir duyguydu. Hangi başarı bir grup insanın kenetlenmesinden daha güzel, daha değerli olabilir ki? Kaynakça: Fotoğraf: https://loudwire.com/johnny-rotten-sex-pistols-film-not-endorsed/ 1 Bakınız: https://eksisozluk.com/entry/6588666 2 Bakınız: https://youtu.be/O_D3KD3CyqY The Life Aquatic with Steve Zissou (Steve Zissou ile Suda Yaşam), (2004). Anderson, Wes. https://www.imdb.com/title/tt0362270/ İlkay Ovacıklıoğlu HAYAT HAPİSHANESİ Bana sorsalar kendini nerede hayal edemiyorsun şu hayatta diye, muhtemelen cevabım hapishane olurdu. Suçların ve günahların cezasının çekildiği bu yerleri küçüklüğümden beri ürkütücü bulurum. Hayatta nefret ettiğim başlıca olgulardan olan hırsızlık, cinayet, tecavüz gibi suçları işleyenlerin kapatıldığı bu yerler bir yandan bana korkutucu gelse de bir yandan da gözümde affı olmayan bu tip suçları işleyen kişiler için birer okul niteliğinde olduğunu düşünürdüm. Ta ki bu kitabı okuyana kadar... Işık Ergüden’in kaleme aldığı bu kitap bana, hapishanelere farklı bir bakış açısıyla bakmamı ve sürdürdüğüm bu hayatın aslında bir hapishaneden çok da farklı olmadığını gösterdi. Her ne kadar kitapta çoğunlukla hapishanelerin durumunun geçmişten günümüze değişimini ele alsa da parmak bastığı bazı konularla beni derinden etkileyen Ergüden, içinde bulunduğumuz toplumun var olan düzene ne denli tutsak olduğunu fark etmemi sağladı. Kitabın kimi bölümlerde günümüz hayatına ve yaşantısına atıflarda bulunan yazar, su gibi akıp giden bu hayatta farkında olmadan kendimizi saçma ve gereksiz değerlere zincirlediğimizi düşünüyor. Yazarın bu düşüncesi bana fark ettirdi ki günümüzde öyle bir yaşantı sürdürüyoruz ki farkında olmadan aslında suç işleyip hapse girmiş insanlarla pek de farkımız olmuyor. Evet, belki de hapishanelerde suç işleyenler tutsak fakat gerçek hayatta bizler, sahip olduğumuz değerlerin ve yargıların tutsaklarıyız. Kitapta hapishanelerin topluluğumuz açısından herhangi bir öneminin veya faydasının olmadığını savunan Ergüden, içeriye giren kişilerin yaşadıkları şiddet ve baskıların aynılarını aslında dışarda da yaşadıklarını düşünüyor. Başlarda bu düşünceyi saçma buluyordum fakat ilerleyen zamanlarda bazı mantıklı yönlerinin olduğunu fark ettim. Hapishaneye girince şiddete meylin azalacağını savunan bir düzen içerisinde yaşıyor oluşumuzu ben de fazlasıyla saçma buluyorum aslında. İçeride insan; sevdiği ve hoşlandığı şeylerden uzakta yaşarken nasıl olur da kin ve nefret duyguları beslemez onu bu güzelliklerden alıkoyanlara? Bana kalırsa hapishanede ömrünü geçiren insanların dışarı çıktıklarında, geçmişe perde çekip yeni bir hayata başlamaktansa öfkelerine yenik düşerek başka suçlara bulaşacaklarını düşünüyorum. Her ne kadar yaptıkları işlerden ötürü onları savunmasam da onların bu tür kötü yollara başvurmalarının en büyük nedeni, bana sorarsanız günümüzde yaşadığımız bu düzendir. Fakir parası olmadığı için hırsızlık yapıyor, haklı ve adil bir yargımız olmadığı için insanlar ellerini kana buluyorlar günümüzde. Böyle düşünüyorum çünkü ucunu kaçırdın mı kaybolan bir ipe benzeyen bir düzene sahip olmamızdır. Hayatta başarılı olamayan insanlar, ne kadar çabalarlarsa çabalasınlar sonunda bir şey elde edemeyeceklerini düşünüyorlar ve bu yüzden de kısa yoldan başkasının sahip olduğunu elde etmeye çalışıyorlar kanımca. Hâl böyle olunca hapishaneler, pek bir uğrak yer oluyor günümüz insanları için. Bu kitabı okuduktan sonra üzülerek farkına vardım ki karşı koyduğum zaman alabora olmuş bir gemi gibi hayatımı mahvedebilecek güce sahip olan bu düzen içerisinde biz insanlar, kendi kendimizi tutsak ettiğimiz bir labirentin yolcularıyız aslında. Hayatımızı neredeyse hapishaneye çeviren sınavlar, işler, kaygılar, arzular; içinden çıkmakta zorlandığımız fakat zorunda olduğumuz değer ve yargılardan sadece birkaçı. Sizce bunların üstesinden gelmek sanıldığı kadar zor mu? Bence değil. Bu kitap bana gösterdi ki doğru yolu kaybettiğim zaman en başa dönmem gereken bu hayat labirentinde başarılı olmak için yapmam gereken iki yol var: Bu hayat hapishanesinde ya herkes gibi ben de bu düzenin kurallarına sımsıkı sarılacağım ya da Işık Ergüden gibi anarşist bir yapıya bürünerek içine girdiği kabın şeklini alan su gibi değil de kendisine uygun olmayan kabı kırıp geçen katı bir cisim gibi olacağım. Çağatay MEMİŞ YAPBOZUMUN PARÇALARI Geçen gün yolda yürürken zihinsel engelli bir çocuk gördüğümde “Benim Adım Sam” adlı film geldi aklıma. Film, 7 yaşındaki kızı Lucy’yi elinden alan sosyal hizmetler kurumuna karşı hukuki bir mücadele veren zihinsel engelli Sam’in hikâyesini anlatıyordu. İzlerken bende pek çok duygu ve düşünce uyandıran bu filmi yurda döndüğümde tekrar izlemek istedim. Ne kadar da çeşitli mesajlar çıkardım filmden. Galiba bu ödevlerin en iyi yanlarından biri de bu oldu. Artık filmleri daha anlamlı bir bakış açısıyla izliyorum. Daha önce izlediğimde hiç dikkatimi çekmeyen bir cümle beni bambaşka düşüncelere götürdü. Sam’in avukatı olan Rita’nın söylediği bir söz. Hayatı daha çok maddiyat ve kariyer üzerine kurulu, başarılı bir avukat olan Rita, Sam’le zaman geçirdikçe onun kızına olan sevgisinden, mücadelesinden, kişiliğinden o kadar etkilenir ki “Seninle ilişkimizden ben daha çok şey aldım.” diye bir itirafta bulunur. İşte tam bu noktada insanların hayatlarına giren kişilerin hayatlarını ve karakterlerini ne kadar etkilediğini düşündüm. Ben, yani Eralp Çalhan, aslında pek çok insandım. Ben bir yapbozsam onlar da bu yapbozun parçalarından biriydi. Elbette her insan ya da her davranış benim yapbozuma uymuyordu. Ben, bana uyanları alıp bana özel olan kişiliğimin bir yerine yerleştiriyordum. Tüm bunları düşündükçe hayatıma aldığım ya da alacağım insanların aslında sandığımdan da önemli olduğunu düşündüm. Ya da tam tersi, aslında benim hayatımda hiç yeri olmayacağını düşündüğüm bir kişi belki de benim için yapbozumda çok önemli bir parça olabilirdi. Anneme hiç anlaşamadığım bir arkadaşımdan bahsettiğim bir gün, “Bazen hiç sevmediğin birinin bir cümlesi, senin kulağına küpe olabilir.” demişti. Çok ilginç gelmişti bu bana. Sonra bu cümleyi kurmasını sağlayan olayı anlatmıştı annem. Annem, iş yerinde 7 bayan ile birlikte çalışıyordu. Aralarında zaman zaman sorunlar olurdu. Özellikle bir kişi için “karakterlerimiz tamamen zıt” derdi. Yıllar önce, annem gerçekleşmesini çok istediği bir şey için dua ederken o kişi anneme “Dua ettiğin şey belki senin için hayırlı bir şey değildir, hayırlısı olsun diye dua et.” demiş. Bu cümle annemi o kadar çok etkilemiş ki yıllar içinde bunun ne kadar doğru olduğunu gördükçe bu söz kulağıma küpe oldu diyormuş. Oturup şöyle bir düşündüğümde ben de en iyi arkadaşlarımdan kendime ne çok şey katmışım: Fırat’tan hayata esprili bakabilmeyi, Himmet’ten sakinliğin de bazen güzel olduğunu, Çağrı’dan istikrarlı olmayı, Utku’dan hırsı… Bazen de beni üzen, yaralayan insanlar tanıdım. Oysa onlardan da bu kötü davranışlarının beni nasıl kırdığını görüp başkalarına yapmamam gereken bir şeyler öğrenmiştim. Aslında insanlara ön yargısız bakabilmek lazım. Bazen küçücük bir çocuk, hatta bir hayvan bile çok şey öğretebilir insana. Sudan çıkarılmış balıklara, etrafındaki su birikintilerinden diliyle su atarak yaşatmaya çalışan bir köpeğin vicdanı bana ne güzel şeyler katar. Depremzedeler için kumbaralarındaki paraları bağışlayan minik çocuklar, bakıp görene ne güzel şeyler katar. Ama herkes yaşadıklarından farklı anlamlar çıkarabilir. Hatta aynı olayı yaşayan iki kişi farklı şeyler hissedebilir, farklı çıkarımlar yapabilir. Yani aslında, yaşadıklarımızdan aldıklarımız karakterimizi oluşturuyor. Ailesinden şiddet gören bir çocuk büyüyüp bir ebeveyn olduğunda gördüğünü yapıp çocuğuna şiddet uygulayabilir. Ya da yaşadıklarından ders çıkarıp çok iyi bir anne veya baba olabilir. Yani herkes yaşam yolculuğu boyunca iyi veya kötü, sevinçli veya üzüntülü birçok olay yaşayabilir, çok çeşitli insanlarla tanışabilir, ama iyi bir karakter bunlardan çıkardığın dersle ilgilidir. Benim yapbozum hayatım boyunca sürecek, tıpkı sizin gibi. Ne kadar uyumlu ve ne kadar güzel olacağı herkesin kendi elinde. İnsanlara empati ile bakıp hayatıma alacaklarıma veya almayacaklarıma, yaşadıklarımdan kişiliğime katacaklarıma veya katmayacaklarıma aklım ve vicdanım karar verecek. İkisini birbirinden ayırmadan iyi yetişmiş bir genç olmak en büyük isteğim. Daha doğrusu tüm insanlar için dileğim… Eralp Çalhan Kaynakça Benim Adım Sam. Yön. Jessie Nelson. Haz. Jessie Nelson Kristine Johnson. 2001. Z ehra Nur Çetinel 21502970 BİZİ BİZ YAPAN HAYALLERİMİZ Uzun zamandır ilk defa bir müzikal filmi izlemek için sinemaya gittim. Normalde müzikal tarzı pek bana göre değildir, en olmadık yerlerde karakterlerin durup şarkı söyleyip dans etmeye başlaması saçma gelir. Bundandır ki Âşıklar Şehri filminin müzikal olduğunu duyunca uzun bir süre gitmemekte ısrar ettim. En sonunda merakıma ve filme dair yapılan bunca güzel yoruma yenik düştüm. Aldım biletimi, oturdum koltuğuma ve adeta iki buçuk saatliğine farklı bir gezegene yolculuk yaptım. Müziklerin güzelliği, karakterlerin uyumu sayesinde gözlerimi dahi kırpmadan izledim beyaz perdede olup bitenleri. Farklı hikâyeleri, farklı hayalleri ve farklı hayatları olan insanların yollarının kesişmesi hep garip gelmiştir bana. Başlangıç noktaları ve bitiş noktaları farklı olan iki ömrün bir süreliğine de olsa birleşmesi, hiç ayrılmayacakmışçasına aynı yoldan yürüyen iki insan hayalleri için farklı yollarda yürümeye başlarlar. Ki öyle de olmalı bence, bir insan hayali uğruna her şeyini feda edebilmeli. Kendi yolunu çizebilmeli insan, yoluna ters düşen herkesle de yolunu ayırabilmeli gerektiği zaman. Çünkü bizi biz yapan hayallerimizdir. Zehra Nur Çetinel 21502970 Kendimi bildim bileli hayal kuruyorum ben, hayallerim olmadan yaşayamam. Ne zaman mutsuz olsam, mutlu gelecek günlerimin hayalini kurarım. Ne zaman dara düşsem, zengin olmanın hayalini kurarım. Ne zaman en dibe batsam, en tepede olmanın hayalini kurarım. Hayaller birer umut kapısı benim için. Onlar olmadan yaşayamam, eminim benim gibi bir sürü insan da yaşayamaz hayalleri olmadan. Mülteci çocuklar mesela, o küçücük gövdeleriyle bunca sıkıntıya göğüs geremezdi hayalleri olmasa. Hayallerimin yolundan ayrılırsam eğer, biliyorum ki bir şeyler ters gitmeye başlar ve ben yolumu kaybederim. Tıpkı Sebastian ve Mia’nın hayallerini ikinci plana attıktan sonra yollarını kaybetmeleri gibi. Bir insanın isteyince yapamayacağı şey yok. Hayalini kurmak ve istemek eylemleri tam anlamıyla gerçekleşince insan da hayallerini yaşarken buluveriyor kendini. Kendimden biliyorum. İki yıl önce Bilkent’e gelmek sadece uğruna uğraştığım bir hayaldi benim için. Şimdi ise buradayım, hayallerimin merkezinde gerçekleştirilmeyi bekleyen yeni hayallerimi bekliyorum. O kadar çok örneği var ki imkânsız gibi görünse de gerçekleşen hayallerin. Mesela benim halam tahsilini tamamlayamamış zamanında, en büyük hayallerinden biri üniversite mezunu olmak olmasına rağmen. Maddi sebeplerden dolayı liseyi yarım bırakmak zorunda kalmış. Hayalinden vazgeçmemiş, yıllar sonra ilerleyen yaşına ve insanların tepkilerine rağmen liseyi açıktan okumuş. Üniversite sınavına girip, istediği bölümü kazandı halam. Şimdi son sınıfta. Hayalleri uğruna tanıdığı, sevdiği pek çok insana ters düşmesi gerekmesine rağmen vazgeçmedi. Şu an hayallerini geç de olsa yaşıyor. Âşıklar Şehri bana hayallerin önemini bir kez daha gösterdi. Kendimi Mia ile özdeşleştirdim, onun yaşadıkları şeyleri kendim yaşıyormuş gibi içine girdim karakterin. Hayallerimden vazgeçersem neler olacağını gördüm, hayallerime sıkı sıkı sarılmam gerektiğini öğrendim. Pes etmemeyi öğrendim çünkü insanın emeği hiçbir zaman karşılıksız kalmıyor. Mutlaka mükâfatlandırılıyoruz bir şekilde. Uğraşan her insan er ya da geç kavuşuyor düşlediklerine. Yeter ki sabretmeyi ve pes etmeden devam etmeyi bilelim. Hepimizin elinde bir tane boş kâğıt var ve elimizde bir kalem. Hayallerimizle kâğıdımıza kendi yollarımızı çiziyoruz. Kendi isteklerimiz, kendi planlarımız, kendi düşlerimiz. Kâğıdımızı başkalarının Zehra Nur Çetinel 21502970 hayalleriyle doldurmasına izin vermeyelim. Gerekirse Mia’nın yaptığı gibi, hayallerimiz uğruna en sevdiğim diyebileceğimiz insanlardan bile vazgeçebilelim. Unutmayın, bu dünyaya bir daha gelmeyeceğiz. Yaşayacağımız tek ömrü de başkalarının yollarında harcamayalım. Hayatımızın sonunda içten bir şekilde “YAŞADIM” diyebilelim. Kaynakça Aşıklar Şehri. Dir. Damien Chazelle. Perf. Ryan Gosling and Emma Stone. Gilbert Films, 2016. http://www.ekranella.com/uploads/editor/lalaland.jpg Kime Göre Bay Hiç Kimse? Yunan mitolojisinde “Mireler” adı verilen insanların ve tanrıların kaderlerini doğumlarından ölümlerine dek belirleyen üç kız kardeşin varlığından söz edilir. İnsanlar muhtemelen kendi acizliğini örtmek adına tanrıların tanrısı Zeus’un dahi kaderini onların belirlediğini anlatmışlar. Peki kader gerçekten bu kadar güçlü müdür? Biz insanlar kaderin karşısında bu kadar aciz miyiz? Bu sorulara çok farklı bir yorum katamamasına rağmen bir insan ömrünün ne kadar farklı seçeneklerle süregelebileceğini gözler önüne seren bir filmle karşılaştım; Bay Hiç Kimse. Kader ağlarını bizim onayımızı katiyen almadan örer. Ancak insanlığın kendisini aciz hissetmekten hiç hoşlanmadığını tarihten bir örnekle anlatmama izin verin; Galileo’nun, yıllar süren gözlemleriyle Dünya’nın Güneş’in etrafında döndüğünü birçok kez anlatmaya çalışmasına rağmen, dönemin dindar kimlikleri dayanaksız bir şekilde bu görüşe karşı çıkmıştı. Benim görüşüme göre, bunun arkasında cennetten toprak satan zihniyetin Dünya’nın –kendilerine göre dolayısıyla da Tanrı’nın- ikinci plana atılacağı tarzında anlamsız bir düşüncesi vardır. Yanlışlık olmasın, hayatımızda ne yapmaya çalışırsak çalışalım, istediklerimizin sadece çok küçük bir kısmını gerçekleştirebiliriz tarzında bir kadercilikten bahsetmiyorum. Filmde geçen bir sahnede olduğu gibi, yıllarca aradığın insanla bir şekilde yollarınız yeniden kesişiyor, ancak tekrardan buluşma şansınızı yerden binlerce metre yükseklikteki, troposfer katmanından gelen bir su damlacığı engelliyor. Dolayısıyla demek istediğim, kaderin planları bizim planlarımızın üstünü çok rahat bir şekilde çizebilir. Lakin kaderin bu sert hareketine karşı verebileceğimiz cevap aynı netlikte olamaz. Bu durumu William Shakespeare tam anlatmak istediğim şekilde özetleyerek, aslında aramızdaki yüzyıllardan oluşan zaman farkına rağmen duygu ve düşüncelerime şu sözleriyle adeta tercüman olmuş: ”Alın yazımı değiştiremem ama istemediğim kadere de boyun eğmem.” Filmde ana karakterin hayatı bir yerde kırılma noktasına geliyor. Bu kırılma noktası öyle bir nokta ki seçim yapmamak aslında başlı başına bir seçim haline geliyor. İşte kaderimiz bizi kafa-kol pozisyonuna getirilen bir güreşçinin düştüğü gibi zor bir pozisyona getirebilir. Nasıl mı getirebilir? Önümüze sadece kötü seçenekleri sunarak yapar. Biz de dolayısıyla kötü seçenekler arasından, kendimizce en az kötüsünü “Elimdeki kötü seçenekler arasında, en iyisi bu olmalı herhalde.” diyerek seçeriz. İşte bazen elimizde hiçbir seçenek olmaması, birden fazla seçenek olmasından kat be kat iyidir. Çünkü bu şartlara katlanmamız kolaylaşır da ondan. Filmdeki gibi her seçimin ve rastlantının çizeceği yeni yaşamları gözlemleyip hangisini diğerine yeğleyeceğimizi kestirmemiz gerçek hayatta ne yazık ki pek mümkün değil. Seçim yapmamız da mümkün değilse katlanmaktan başka bir çaremiz yok maalesef. Filmin baş karakteri, filmde bile bu kaderine katlanıyor. Sakın romantik komedi filmlerindeki gibi pespembe hayallerin bu filmde gerçekleştiğini zannetmeyin. Nemo Nobody bir seçiminde âşık olacağı kadını tanıyıp, onunla bir ömür yaşarken, bir başka seçiminde, bırakın onu tanımayı veya uzaktan görmeyi, onunla aynı kıtada bile yaşamamış oluyor. Filmdeki karakterin göremediği gibi bizler de hayatımızın bambaşka bir çizgide ilerleyebileceğini göremiyoruz. Bu sebepten de insanoğlunun kaderi alt etme düşüncesi bana biraz küstahça gelir. Bu yüzden kader karşısında mütevazılığımızı takınmamız icap eder. Lakin mütevazı olurken boyun eğmemeliyiz, çünkü eğer bir başkaldırı içerisinde olmazsak, kendisini “kaderin kız kardeşleri” olarak da bilinen Meriler yerine koyan insanlar her daim çıkacaktır ve nereden geldiği bilinmeyen bir kibirle kendilerini başka insanların yaşamları üzerinde tasarruf sahibi göreceklerdir. Kaderin gücünden sakınayım derken aslında kendimize denk gelen birine boyun eğmemeliyiz. Çünkü insanoğlu dünyevi gücünü pekiştirmek için kesin olarak tanımlayamadığımız yücelikteki güçleri kullanmaktan asla kaçınmaz. Mesela “Hükümdar, Tanrı’nın yeryüzündeki gölgesidir.” gibi bir ifadeyi çekinmeden kullanabilir. Sona gelirken sizlere zaten bildiğiniz bir gerçeği tekrar hatırlatmak istiyorum: Mireler gibi, dünya üzerindeki her bireyin hayatını dakikası dakikasına yazmış ve uzaktan ipleriyle bir kukla ustası edasıyla, o bireyleri yönlendiren bir güç katiyen bulunmamaktadır. Hayatınızı elinizden geldiğince siz belirlersiniz. Neden mi elinizden geldiğince diyorum, çünkü başka insanların yaşamlarının kesişiminde yaşarken nasıl olur da kendi hayatınızı sadece kendiniz belirleyebilirsiniz ki? Söğüt İdil Güneş 21400810-­‐LAW KEŞKE BEN DE AYLAK OLSAM Yükümlülükler, sorumluluklar ve toplumun bize dayattığı birçok şey her gün her saniye bizi yiyip bitiriyor. Birçoğumuz sabah uyandığında, aklına gelen sorunlar yüzünden gözlerini sımsıkı yumup tekrar uyumak istiyor muhtemelen. Peki nedir hayatı bu kadar çekilmez ve nemrut kılan? Her insan klişeleşir ve bu kısır döngüye en sonunda ait mi olur? Küçüklüğümüzden itibaren büyükler bize ne yapmamız gerektiğini söylerler; şu saatte yemek ye , okula git, doktor ol, mühendis ol gibi. Ne yazık ki hepimiz ne kadar daralsak da sıkılsak da bu kalıpların içine bir gün gireriz ve daha da kötüsü kendi çocuğumuzu da sokarız. Peki ya hayatın bu sevimsiz yönünde istemsizce ilerlemekten başka çaremiz yok mudur? Birçoğumuz göre belki yoktur ama C.’ye göre hayat istediği şeyi istediği anda yapmaktadır. Yusuf Atılgan öyle bir hayat çizmiştir ki yarattığı karaktere, okurken hayrete düşmemek mümkün değildir. Özgürce saatlerce kitap okuyabilen, yüzebilen, bir sinemada oturup saatlerce birini bekleyebilen meyhanelerde gezen bir adamdır bu C. ve ne ilginçtir ki kendi mesleğini aylaklık olarak tanımlamaktadır. Ben en son ne zaman C. gibi olabildim, düşünmeden özgürce içimden geldiği gibi yaşadım hatırlayamıyorum. C. aylaklık ederken ben hep bir yerlere geç kalıyordum, veya birini memnun etmeye çalışırken o çok değerli zamanımı öldürüyordum. Halbuki ne çok isterdim ben de sıcacık bir İstanbul sabahında denizi izlerken kitabımı okumayı. Bu hissettiklerimin saf tanımı muhtemelen kıskançlıktır. Ama hayatın bu kargaşasında kaybolan hangimiz C.’nin rahatlığına özenmiyoruz ki? İyi hoş C.’nin hayatın bu monotonluğuna ve dayatmalarına karşı duruşu güzel ama bu umursamazlık insan ilişkilerinin de üstüne çökünce elde sabit ve güvenilir ne kalıyor ki? C. birkaç ilişkisi dışında insanlara karşı çok tutarsız çok fevri. Güven vermeyen ilişkiler kuruyor, onları yıkıyor ve sonra da arkasına bile bakmadan yeni insanlar, yeni ilişkiler tüketmeye gidiyor. Her ne kadar C.’nin hayatına gıpta etsem de ilişkiler konusundaki tavrı bana göre hiç değil. Eğer aylak adam sıfatını taşıyabilmek hem C.’nin yaşam tarzını hem de ilişki perspektifini örnek almayı gerektiriyorsa, ben aylak olamam. Çünkü insanları tüketmek bana göre onlara verilebilecek en büyük zarardır, tüketmek insanları yaralar ve yıpratır. Ben C.’nin aksine güvenebilecek bir dal arayan insanlardanım, en zor zamanımda yanımda birileri olmalı ki zorlukları onlarla beraber aşayım, sorunların üstesinden onlarla beraber geleyim. Çok ilkel bir yaklaşım geliştirirsek eğer, belki de sığınacak bir çatı arama duygusu C.’nin erkek benim de bir kadın olmam temellidir. Ama insanları cinsiyetlerinden çok kişiliklerinden dolayı farklı noktalara koymak ve onlara bazı sıfatlar atfetmek benim bakış açıma daha uygun bir hareket. C. benden daha az duygusaldı, daha güçlüydü demek en doğrusu herhalde çünkü onu şu romanın 150 sayfasından daha fazla tanıma fırsatım yok. Ancak kendi kafamda yarattığım aylak adam figürüne talimim, herhangi bir durum karşısında C. ne yapardı ve Aylak İdil ne yapardı diye düşünmek, romanı devamını kafamda kurgulamamı sağlayabilir belki de kim bilir. Eğer ben bu romanın baş karakteri olsaydım, C.’nin bizlere tanıttığı aylaklık olgusuna başka bir bakış açısı getirirdim. Çünkü aylaklık bana göre başkasının yarattığının üstüne konarak hayat boyu kendini dışarı kapayarak “aylak adamım ben!” demek değil. Aylak olsam bütün gün okurdum ve yazardım. İnsan okudukça beslenir, gelişir. Okumayla kazandıklarımı harmanlar bana ait bir eser yaratırdım. Gezdiğim yerler, tanıdığım, incelediğim insanlar hakkında olurdu bu yazdıklarım. Ama insanları tanırken, onlar hakkında yorum yaparken asla C. kadar sert ve acımasız olmazdım. Her insanı bir şans, bir kaynak olarak görürdüm çünkü insan kitaplardan beslendiği kadar diğer bireyleri tanımaktan da beslenir. Yani ben felsefe olarak aylaklığa başka bir boyut getirirdim ve eminim ki insanları keşfetmenin bana kattıkları, aylak olarak başardığım en güzel işlerden biri olurdu. Kısacası bu roman okurken, hayatın gereklilikleri yüzünden bastırılmış ve içimde kalmış duyguların dışarıya çıkmasını sağladı. Aslında üretmemek, okumak, dinlenmek ve insanlardan kaçmak belki de çok iyi bir şey ama biz bu fikre bile o kadar kapalıyız ki hayatımızdaki C.’leri yargılamak ve onlardan kaçmak yaptığımız en iyi şey. İnsan Yaratma Sanatı ​ ​ ​ ​Başkaları için gelecek planları yapan bizler için bir yazı bu. Hayatın acımasızlığında boğulan transseksüel bir adam, yürümeyi yeni yeni öğrenen bir çocuk, uçmayı sevmeyen bir kuş, belki de ressam olmak isteyen bir kedi hakkında... Peçeteyi, çatal bıçağı, kalemi tutmanın başından toplumca dayatılan bir yöntemi olduğu için, küçüklüğümden beri duruşum eleştirildiği için, üzerime giydiklerim birbiriyle uyumlu olmak zorunda (!) olduğu için belki de, kim olduğum hakkında sorularım var. Küçüklüğümde kırmızı ayakkabılarımı ne zaman mavi montuma yakıştırsam her seferinde annem beni renk körü olmakla suçladığı için belki de, birbirine uyan, düzgün renkleri, herkesle aynı kıyafetleri tercih ediyorum. Kim bilir belki de olmam gereken (!) insan başkalarınca utanmaksızın, haberim olmadan belirlendiği için, içimde gün yüzüne çıkmak için debelenenler var. Bizleri yetiştirme telaşında kaybolan anne babalarımız, torununu doktor yapmak isteyen babaanne ve dedelerimiz, hayallerindeki balerin olmak için fazlasıyla geç kalmış teyzelerimiz, bizi mühendis yapıp da çalıştığı şirkete almak isteyen amcalarımız var. Ve de bize bir şeyler öğretme çabasındaki diğerleri... Hakkımızda fikir sahibi olmayan bir çok başkası bizi tanıdıkları kadarıyla yorumlamaya çalışıyor ve eleştiriyor. T oplumca sahip olduğumuz insan yaratma hastalığı bizi aslında olduğumuz ya da olmak istediğimiz kişilerden uzaklaştırıp başka insanların hakkımızda sahip olduğu fikirler çerçevesinde şekillendiriyor. Başkalarının olduğumuz kişi üzerine yaptığı yorumlar nedeniyle olsa gerek, içimizde yaşadıklarımız görünüşümüzün sahteliğiyle çelişiyor. İnsanların bizi tanıdıkları kadarıyla 'tam da bize göre' olduğunu savundukları meslekleri seçiyoruz. Y a işini çok seven tanıdıklarımız tarafından onların adımlarını takip etmemiz bekleniyor bizden, ​ ​ ​ ​ ​ ​ ​ ​ ​ ​ ​ ​ ​ ​ ​ ​ya da meslek seçiminden pişmanlık duyan aile üyeleri tarafından başka bir alana yönelmemiz. Ne istediklerimiz dikkate alınmaksızın... Bütün bunlardan olsa gerek, korkuyla, kim olduğumuzu sorgulayarak, telaşla uyanıyoruz her gün. Başkaları için piyano dersleri alıyoruz, belki Japonca öğrenmek isterken gelecekte işimize yarayacağı düşünülen Fransızca derslerine gitmeye zorlanıyoruz, başkalarının olmak isteyip de olamadığı dansçı oluyoruz. Hep o başkalarının hayallerini gerçek kılmak için çabalıyoruz aslında, kendimiz için yaptığımız sanısıyla, her ne kadar inkar etsek ve körleşsek de. İnsanların hayatımız üzerine kurdukları hayallerin, tüm bu beklentilerinin , kendi hayatları boyunca yapmak isteyip de yapamadıkları, yapmadıkları için pişmanlık duydukları onca şeyden ötürü olduğuna inanıyorum. Ve işte tam olarak bu sebepten, büyüdükçe, en önde gelmesi gerektiği halde kendi mutluluğumuzu geriye atan o başkalarının yerine geçiyoruz. Y apamadıklarımızın pişmanlıklarından...Kendi hatalarımızı başkalarının hayatları üzerinden telafi etme çabamızdan... Billy Elliot, balet olmak isteyen fakat iste aynen o başkalarının arzularından ötürü kimliğini bulmakta zorluk çeken bir çocuğun hikayesini anlatıyor. T oplumun baskısı altında, ön yargılara savaş açmış bir çocuğun hikayesini…Babasının ondan beklentilerine, Billy'nin geleceği için kurduğu planlara rağmen hayallerinin peşinden koşan küçük ama çoğumuzdan büyük film karakterinin kendini bulmak için verdiği savaşı çok cesur buluyorum. Mutluluğun sırrının hayatımızı kontrol edecek cesarete dayandığını inanıyorum. Billy Elliot'un da, giderek benimsediğimiz bu insan yaratma çabasına karşı, hayatı kendimiz için yaşamamız gerektiğini ve ancak ve ancak bu şekilde mutlu olabileceğimizi gözlerimiz önüne sermeyi amaçlayan bir film olduğunu düşünüyorum. Çocukları üzerine gelişi güzel hayaller kuran anne babalar için... Başkaları için gelecek planları yapan bizler için, hayatın acımasızlığında boğulan transseksüel bir adam, yürümeyi yeni yeni öğrenen bir çocuk, uçmayı sevmeyen bir kuş, belki de ressam olmak isteyen bir kedi hakkında... ​ ​ ​ ​ ​ ​ ​ ​ ​ ​Kaynakça: Daldry, Stephen, director. Billy Elliot. 2000. ​ ​ ​ ​ ​ ​​ ​​ ​​ ​İNANMAK"Dünyanın gerçekliğini, bize sunulan hâliyle kabul ederiz." (Truman Şov / Peter WEIR ) Hayat, cevabını asla bulamadığımız sorular ile dolu. Bu sorulara cevap ararken, kendi varlığımızı sorgular hâle geliyoruz. Bazen aklımızı kurcalayan sorulara cevap bulduğumuzu düşünsek bile, bu düşünceler zihnimizi öyle yoruyor ki, vazgeçiyoruz düşünmekten. Neden yaşıyoruz? Kim için ya da ne için varız? Bizler birer misafir mi yoksa ev sahibi miyiz ve ya hayatımız kader denen olguyla, zaten çoktan sonu olan bir senaryo mu? Tüm bunların cevabını bulan ya da bilen henüz yok. Fakat şuna eminim ki bir sebepten ötürü, şu an buradayız, yaşıyoruz ve yaşlanıyoruz. Hayatımız boyunca yaşadığımız bazı olaylar, ancak filmlerde izleyebileceğimiz türden şeyler oluyor. Çoğu filmde görürüz, adam geç kaldığı için sokaklarda koştururken, işe erken gitmekte olan bir kadınla çarpışır. Bu tesadüf ile hayatının aşkı ile karşılaşmış olur ve belki de evlenir. Eğer adam işine tam saatinde gidiyor olsaydı ya da kadın, işe erken gitmiyor olsaydı ve onların yolları hiç kesişmeseydi belki de çok daha ayrı hayatlara sahip olacaklardı. Biz buna kader ve ya tesadüf diyoruz. Peki ya bunlar kaderimiz ya da sadece tesadüfler değilse? Bunların hepsi hayatımızın senaryosu ve birileri tarafından izlenen bir diziyse? "Truman Şov" da senaryo üzerine kurulu, Truman'ının yaşadığı ve gerçek sandığı ama her şeyin sahte olduğu dünyası anlatılıyor. Bu dünya öylesine acı yalanlarla dolu ki, en büyük gerçek olarak görülebilecek denizler, güneş, ağaçlar kısacası tüm doğa bile büyük bir sahtelikten ibaret. Tüm bu sahteliğin içinde düşünün kendinizi. Yalanlarla dolu olan bir dünyada yaşadığınız sadece bir mahkûm hayatı olurdu. Bu dünyada gerçekliğe yer yok. Öyle ki aşk bile yasaktı Truman'ın yapay dünyasında. "Truman Şov" u izlerken düşündüğüm bazı sorular kafamı fazlasıyla karıştırmıştı. Gündelik hayatımızda karşılaştığımız zorluklar ya da vazgeçişlerimiz aslında başkaları tarafından kontrol edilerek mi gerçekleşiyordu? Tüm bunların içinde, yaşadığım hayatın ne kadar gerçek olup olmadığını bir anda sorgular hâle gelmiştim. Kesin bir cevap hiçbir zaman bulamadım. Çünkü, bugüne kadar gerçek olarak adlandırabileceğim her şey var olmayabilirdi. Güneş, gezegenler hâttâ etrafımızdaki nesneler bile sahte olabilir. Bu gerçeklikleri araştırmak bazen insanın inançlarına kuvvetli bir tokat atıyor. Öyle ki, inandığımız şeylerden bir anda vazgeçiyor olmamız psikolojik bir bunalıma bile yol açabiliyor. Neden olmasın ki? Birileri tarafından izleniyor ve hâttâ kontrol dahi ediliyor olabiliriz. Yaşadıklarımız, karşımıza çıkan insanlar ve hayatımız koca bir senaryo olabilir ve bizler bu senaryonun içindeki figüranlar bazen de başroller olabiliriz. Senaryodan çıkarılmayı bekleyen oyuncularız belki de. Tüm bunların aklımı kurcalamasının tek sebebi, görmediğim şeylere, birileri tarafından inandırılmak istememdi aslında. Güneşi hiç görmedim ya da ayı veya gezegenleri ve daha bir çok varlığına inandığım şeyi görmedim. Peki neden varlıklarına inanıyorum? Tüm bunlar neden yalan olmasın? İşte bunların cevaplarını ararken, aslından yanılmıyor olabileceğime dair bazı cevaplar da bulmuştum. Nasa'nın aya çıkma palavrasına kadar bir çok şaşırtıcı olay vardı. "Truman Şov" belki de yaşadıklarımızı bizlere anlatan, dünyaya olan inancımızı sorgulatmak isteyen bir filmdi. Başarılı da oldu bence. Fakat, bunları düşünerek insanın yaşamayacağını da anlamış oldum. Çünkü bu öyle bir şey ki, merakınız bazen sonunuzu getirebiliyor. İnsanın inançlarını kaybetmesi, aslında kendimize olan inancı bile kaybettiriyor. Belki sorularımız çok yakın bir zamanda cevap bulacak. Ancak, o zamana kadar yapmamız gereken tek şey, bence görmesek bile inanmamız. Çünkü eğer ki varlığımızı ve aklımızı sağlıklı bir şekilde koruyorsak, bu inançlarımız sayesindedir. Bu yüzden, "Truman Şov" tüm izleyenlere açık bir kapı bırakıyor ve o kapı bize gerçeklik ve sahtelik arasında ufak bir seçim sunuyor. "Truman Şov" un bana kattıkları fazlasıyla kayda değer çünkü beni sorgulamaya yönelten bu tarz filmler, bildiklerime daha fazlasını eklememe yardım ediyor. Bu yüzden, bu filmin, benim gibi düşünmeyi seven herkesi daha fazla araştırmaya yönelteceğini düşünüyorum. Atay 1 Atakan Atay 21300954 Türkçe 101 Şube 20 Başak Berna Cordan 16.12.2014 Nasıl Bakarsan Öyle Görürsün Geçen hafta Devlet Tiyatrolarının Cüneyt Gökçer salonunda sahnelenen Çalıkuşu adlı oyuna gittim. Uzun zaman sonra vaktin nasıl geçtiğini anlamadan ilgiyle bir oyun izledim. Daha önceleri de tiyatroya gitmeme rağmen sahnelenen oyunlar beni pek etkilemezdi. Tiyatro oyunculuğu bana biraz abartılı gelir, oyuncuları doğal bulmazdım. Konuyu takip etmekten çok o abartılı ses tonu ve beden diline takılır, dolayısıyla da oyundan kopardım. Bu yüzden tiyatroyla sinemayı karşılaştıran diğer herkes gibi ben de sinemanın üstünlüğünde karar kılardım. Genel olarak sahne sanatlarına olan bakış açımı yıllar önce gittiğim bir opera değiştirmişti. Genellikle opera dendiğinde aklımıza çığlık atan bir bayan ve elindeki kırık bardak gelir ama inanın bana opera ve diğer tüm sahne sanatları gerçekten çok güzel ve farklı bir deneyim yaşatıyor sizlere. Bu nedenle bu sefer büyük beklentilerle gittim bu oyuna. Çalıkuşu oyunu, Reşat Nuri Güntekin’in aynı adlı romanından Necati Cumalı’nın uyarlamasıyla sahnelendi. Dekor, giysi, ışık tasarımı, zengin oyuncu kadrosu ve canlı performans olarak oyunun müziklerini icra eden orkestrasıyla oyun bence tam bir görsel ve işitsel bir sanat şöleniydi. Doğal olarak başrol oynayan sanatçının Övgüye Değer Kadın Oyuncu Ödülünü alması beni hiç şaşırtmadı. 1922 yılının Türkiye’sinde iyi eğitim görmüş İstanbullu bir genç kız olan Feride’nin tüm çevresel baskılara rağmen onurlu olmak adına hayata tutunmasını ve onun gözünden Anadolu’daki ve eğitim camiasındaki olaylar akıcı ve bir o kadar da duygusal bir şekilde biz seyircilere sunulmuştu. Çalıkuşu, algının insanların hayatına nasıl yön verdiğini düşündürdü bana. Bence insan algısı tıpkı bir bilgisayar kodu gibidir. Çevremde gördüklerimden yaptığım çıkarımlar birer kod işlevi görmekle birlikte kendi gerçekliğimi oluşturmakta görevlidir. Bu nedenle de herkesin gerçeği bir diğerinden farklı olur. Çevremizde gördüklerimizden ne algılıyor, ne çıkarım yapıyorsak ona göre hareket ederiz. Aslında bu noktada hepimiz aynı boyutta ve dünyada yaşıyor olsak da, düşüncelerimiz ve hislerimiz farklıdır. Örneğin Feride gönül acılarıyla mücadele ederken, köylüler bambaşka sorunlarla meşgullerdi. Peki, algımızı ne oluşturur? Atay 2 Neden çoğu öğretmen Feride’nin aksine küçük bir köyde ders vermek istememiş veya orada sıkıntı yaşamıştır? Doğduğumuz kültürden tutun, büyüyene kadarki tecrübelerin bütününü algımızın oluşumunda rol oynar. Acaba insan yaşadıklarından bağımsız olarak kendi algısını kontrol edebilir mi? Sürekli gelişen bir bilgisayar programı gibi eksiklerini kapayarak bir olaya daha üst bir noktadan bakabilir mi? TED “Yaymaya Değer Fikirler” adlı sitede Apollo Robins’in “Yanlış Yönlendirme Sanatı” adlı konuşması insanın algısının kontrol edilebileceğini gösteriyor. Apollo Robins, iki farklı işi iki eliyle aynı anda birbirinden bağımsız bir şekilde yaparken, seyirciler yalnızca aynı zamanda yalnızca bir olaya odaklanabildiklerinden, Apollo’nun diğer eliyle yaptıklarını göremiyor. Bu da bir bakıma insanlar üzerinde yanılgıya neden oluyor. Bu videoyu izledikten sonra, algının ne olduğunu sorgulama gereği duydum. Düşüncelerim sonucunda insan algısının kişinin çevresinde olup bitenleri anlayabilme ve de arka arkaya gerçekleşen olayları birbirine bağlayarak bir anlam oluşturabilme yeteneği olabileceğini düşündüm. Tanımımdan yola çıkarak Feride’yi ele aldığımızda onun içine dönük, çevresinde olan bitenle çok fazla ilgilenmeyen, Kamran’ın acısını çeken biri gibi gözlemliyoruz. Fakat bu sefer insan algısına başka bir açıdan baktığımda, Feride’nin de kendi içinde duygusal değerlendirmeler yaptığını ve Anadolu’da bulunduğu süreçteki algısının onu Kamran’la bir araya gelmesine yardımcı olduğunu gördüm. O zaman biraz önce yapmış olduğum tanımı biraz daha geliştirmem gerektiğini düşünerek algının, bir bakıma beynimizin kendimiz için doğru kararlar vermemize yardımcı olan bir parçası olabileceğine karar verdim. Sonuçta, insan algısının önemini ve bu algının kişilerin hayata bakış açılarını doğal olarak da hayatını ne kadar etkilediğini Çalıkuşu sayesinde düşünmüş oldum. Eser bence duygusallığıyla ve de tiyatronun görselliğiyle seyircilere tam bir şölen yaşattı. Kaynakça: “Atatürk, Bilim ve Sanat." T.C. Başbakanlık Atatürk, Kültür Dil