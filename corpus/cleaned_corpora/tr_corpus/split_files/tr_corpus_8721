ülkesi" sloganı kullanılmıştır. Ülke çapında yapılan bir dizi festival ve mitingler içinde bu miting en kalabalık olması nedeniyle özel önem taşır. Bu gösteriden 2 gün sonra birlik başkanı Carme Forcadell, ve birlikteki 4 katılımcı (Blanca Serra, Soledat Balaguer, Marc Ricart ve Richard Gené) Katalan hükûmetinde başkan Artur Mas'ın yanında yer almışlardır. Yapılan bu görüşme bir saatten daha fazla sürmüş, birlik yanlıları Mas'a Katalonya'nın bağımsızlığı için referandum yapılması kararını sunmuş ve 2014 yılı için referandum kararına varılmıştır. Ertesi hafta Katalan hükûmeti başkanı Artur Mas ve İspanya başbakanı Mariano Rajoy toplantı yapmış ve sonunda bir anlaşmazlığa varmışlardır. Rajoy, Mas'ın teklifini reddetmiştir. Bu yüzden her iki hükûmet arasında anlaşmazlık ve ekonomik gerginlik yaşanmış, Katalan hükûmeti bütçeden pay alamama riskiyle karşı karşıya kalmıştır. Mas, Kasım 2012'de parlamentoyu ikna ederek Katalonya'nın bağımsızlığına Katalanların karar vermesi için referandum sözü alabilmiştir. 1 Temmuz 2013 tarihinde birlik "bağımsızlık için imzala" kampanyası düzenlemiş, bu kampanyada oylar toplanarak, Katalan halkının kendi bağımsızlıklarına karar vermek isteyip istemediklerine yönelik sonuçlar Katalan parlamentosuna gönderilmiştir. Sonuçlar Katalonya'nın bağımsızlığının lehine olmasına rağmen İspanyol hükûmeti 31 Mayıs 2014 tarihinden sonra bu sonuçları kabul etmemiş ve seçilen bu kişiler ve yapılan bu çalışmalara resmiyet vermeyerek Katalonya'nın bağımsızlığına sıcak bakmadığını belirtmiştir. Birlik Haziran 2013'te Camp Nou'da birlik için konser adı altında büyük bir organizasyon planlamıştır. Yaklaşık 90.000 kişinin katıldığı konsere Lluís Llach, Sopa de Cabra, Miquel Gil, Pastora, Joana Serrat, Jofre Bardagí, Jordi Batiste, Lídia Pujol, Xavi Sarrià i Miquel Gil, Maria del Mar Bonet, Marina Rossell, Mayte Martín, Mercedes Peón, Mouss & Hakim, Nena Venetsanou, l'Orfeó Català, Paco Ibáñez, Pascal Comelade, Pep Sala, Pere Jou de Quart Primera, Peret, Projecte Mut, Quico Pi de la Serra, Sabor de Gràcia, Titot ve David Rosell gibi isimler katılmıştr. Etkinlikte amaç Katalonya'nın bağımsızlık konusunda ne kadar ısrarcı olduğunu göstermekti. 11 Eylül 2013 tarihinde ise birlik, Katalan Yolu adı altında yaklaşık 400 km'lik bir insan zinciri oluşturdu. Bu yol Kuzey Katalonya'dan başlayarak sahil boyunca devam edip, Güney Katalonya'ya kadar devam etti. Bu fikir 1989 yılında Estonya, Letonya ve Litvanya Sovyet Sosyalist Cumhuriyetleri gibi ülkelerin Sovyetler Birliği yönetimine karşı bağımsızlık talebiyle oluşturduğu Baltık Yolu'ndan esinlenilerek oluşturuldu. Katalan Yolu'nda yaklaşık 400 km alanda iki milyon insan yer aldı. Etkinlik sonrasında Katalanya başbakanı Artur Mas birlik başkanı Forcadell ile hükûmet sarayında görüşmelerde bulundu. Toplantıda insanların ve bölgenin geleceğinden bahsedildi. Agah Kafkas Agah Kafkas (d. 1956, Alaca, Çorum), Türk siyasetçi. Dokuz Eylül Üniversitesi İktisadi ve İdari Bilimler Fakültesi mezunudur. Öz Gıda-İş Sendikası Genel Sekreter Yardımcılığı, Genel Sekreterliği ve Genel Başkanvekilliği, Hak İşçi Sendikaları Konfederasyonu Genel Yönetim Kurulu Üyeliği ve Genel Mali Sekreterliği, Uluslararası Gıda Federasyonu Yönetim Kurulu Üyeliği, Avrupa Gıda Tarım ve Turizm İşçileri Federasyonu Doğu Akdeniz Bölge Başkan Yardımcılığı ve İcra Kurulu Üyeliği, TBMM XXII. ve XXIII. Dönem Çorum Milletvekilliği, XXII. Dönem Türkiye-Moldova, XXIII. Dönem Türkiye-Japonya Dostluk grubu Başkanlıkları ve XXIII. Dönem TBMM Demokrasi Komitesi Başkanlığı, Türk Dili Konuşan Ülkeler Parlamenter Asamblesi Türk Grubu Üyeliği yapmıştır. Evli ve beş çocuk babasıdır. 24 Eylül 2011 tarihinde Sağlık Bakanlığı Bakan Yardımcısı olarak atandı. 11 Eylül 2014 tarihinde Bakan Yardımcılığı görevi sona erdi. Jordi Masip Jordi Masip López (d. 3 Ocak 1989), La Liga ekiplerinden FC Barcelona kulübünde oynayan İspanyol kaleci. Sadabell, Barselona, Katalunya doğumlu Masip, 2004 yılında 15 yaşında FC Barcelona'ya transfer oldu. İlk profesyonel maçına, 2008-09 sezonunda Tercera División karşılaşmasında kiralık olarak oynadığı Vilajuïga takımıyla çıktı. Daha sonra Masip FC Barcelona B takımına geri döndü. İlk yıllarda takımın üçüncü kaleci tercihiydi. AccorHotels Arena AccorHotels Arena (önceki adıyla Palais Omnisports de Paris-Bercy, kısaca POPB), Paris, Fransa'da bulunan kapalı bir spor ve konser salonu. 1984'te açıldı. Bercy, en yakın metro istasyonudur. Madonna, 1990-2009 arasında mekânda biletleri önceden tükenen 19 konser verdi. Celine Dion, mekânda 2013'te Sans attendre Tour kapsamında 7, 2009'da Taking Chances World Tour kapsamında 6, 1996'da Falling into You Tour kapsamında 5 ve ondan önce D'eux Tour kapsamında 5 konser verdi. Kylie Minogue mekânda kapsamında 15 Mart 2011'de konser verdi. Beyoncé, mekânda The Mrs. Carter Show World Tour kapsamında 24-25 Nisan 2013'te biletleri kısa sürede tükenen iki konser verdi. Lady Gaga, mekânda kapsamında 24 Kasım 2014'te konser verdi. Valle Hovin Valle Hovin, Oslo, Norveç'te bulunan ve soğuk havalarda bir bandy ve sürat pateni buz pisti olarak kullanılan, sıcak havalarda ise bir konser mekânı görevi gören yapı. Konserlerde en az 40.000 kişiye ev sahipliği yapabilmektedir. 1995'teki genişletmeden önce 30.000 kişi kapasiteliydi. Marguerite Pindling Dame Marguerite Pindling, (d. 26 Haziran 1932, evlilik öncesi soyadı Marguerite McKenzie), 2014-2019 yılları arası eski Bahamalar Genel Valisiydi. Dame Marguerite, 1969-1992 yılları arası Bahamalar'ın Başbakanlığını yapan Lynden Pindling'in eşiydi. TransAsia Airways'in 222 sefer sayılı uçuşu TransAsia Airways'in 222 sefer sayılı uçuşu (GE-222), 23 Temmuz 2014 tarihinde Kaohsiung Uluslararası Havalimanı'dan Magong Havalimanı'na giden TransAsia Airways'a ait B-22810 kuyruk numaralı bir ATR 72-500 model uçağın Pescadores Adaları bölgesinde acil iniş sırasında düşmesi sonucu oluşan hava yolu kazası. Kazada, 4'ü mürettebat olmak üzere 58 yolcudan 51'i yaşamını yitirdi, 7 kişi ağır yaralandı. Tayvan Ulaştırma Bakanı Yeh Kuang-shih daha sonra ölü sayısını 47, kurtulan yolcu sayısını ise 11 olarak revize etti. TransAsia Airlines'a ait ATR 72 model uçak Fransa-İtalya ortaklığı uçak üretim firması ATR tarafından üretilmiştir. Kuyruk numarası B-22817 numaralı uçak ilk uçuşunu 8 Nisan 2014'te gerçekleştirdi ve TransAsia Havayollarına 14 Mayıs 2014 tarihinde terslim edildi. Uçakta (dördü çocuk olduğu bildirilen) 54 yolcu ve dört kişilik bir mürettebat vardı. Kaptan pilot, 60 yaşındaki Lee Yi-liang ve yardımcı pilot 39 yaşındaki Chiang Kuan-hsing idi. Lee, 22.994 uçuş saatine (19.069 saatlik uçuşu ATR 42/72'de) ve Chiang 2.392 uçuş saatine (2.083 saati ATR 42/72'de). sahipti. Kazada iki Fransız ve 46 Tayvanlı vatandaş (tüm kabin ekibide dahil) hayatını kaybetti. Ölenlerin arasında Tayvanlı marangoz Yeh Ken-chuang'da vardı. Kincsem Park Kincsem Park, Budapeşte, Macaristan'da bulunan bir hipodrom. Kincsem adlı yarış atının adı verilen 84 hektarlık hipodrom, ayrıca konser alanı olarak kullanılmaktadır. Son yıllarda seyirci sayısında azalma yaşansa da Overdose adlı atın başarısı bunu değiştirmeye başladı. Ağustos 2009'da Madonna, Sticky & Sweet Tour kapsamında 41.000 kişiye burada konser verdi. Varşova Babice Havalimanı Varşova Babice Havalimanı (Lehçe: "Lotnisko Warszawa-Babice"; ICAO: EPBC), Varşova, Polonya'da bulunan bir havalimanı. Michael Jackson (1996), Madonna (2009) ve AC/DC (2010) burada konser verdi. Havalimanının 10R/28L pistinin zemini betondur ve 1300 m x 90 m boyutlarındadır. Paralelinde çim zeminli ve 1000 m x 150 m boyutlarındaki 10L/28R pisti bulunmaktadır. Jätkäsaari Jätkäsaari (), Finlandiya'nın başkenti Helsinki'de bulunan bir ada. Helsinki'nin ana konteyner limanı 2008'den önce buradaydı. Tallinn, Estonya'ya giden yolcu gemileri Länsisatama'dan kalkmaktadır. Günümüzde Jätkäsaari olarak bilinen yer, eskiden Jätkäsaari, Hietasaari ve Saukko adalarından oluşmaktaydı. Adaların arasındaki deniz doldurularak bir yarımada meydana getirildi. Ruoholahti Kanalı inşa edildikten sonra bölge tekrar bir ada hâline geldi. Madonna, 6 Ağustos 2009'da Sticky & Sweet Tour kapsamında Jätkäsaari'deki boş limanda konser verdi. Konsere 85.000 kişi katıldı ve Kuzey ülkelerindeki en kalabalık ücretli konser gerçekleştirildi. Güvenlik gerekçesiyle o akşam bölgedeki hava ve deniz ulaşımı durduruldu. Tallinn Song Festival Grounds Tallinn Song Festival Grounds (Estonca: "Tallinna lauluväljak"), Estonya'nın başkenti Tallinn'de bulunan bir konser alanı. 1869'da Johann Voldemar Jannsen, Estonya henüz Rus İmparatorluğu'nun parçasıyken Estonya Şarkı Festivali'ni hayata geçirdi. Bu festivalin Estonya ulusal uyanışını geliştirdiği düşünülmektedir. Şu anki yerinde ilk sahne 1928'de kuruldu. Sahnenin tasarımını Karl Burman yaptı ve 15.000 kişilik yer sağladı. Zend Engine Zend Engine, PHP programlama dilini yorumlayan açık kaynak kodlu betik motorudur. Andi Gutmans ve Zeev Suraski tarafından, İsrail Teknoloji Enstitüsü'nde öğrenim gördükleri sırada geliştirilmiştir. Yazılım daha sonra Zend Technologies şirketinin kurulmasına önayak olmuştur. "Zend" adı Zeev ve Andi'nin kısmi bileşimine dayanmaktadır. Marie Harf Marie Elizabeth Harf (d. 15 Haziran 1981), CIA kökenli ABD Dış İşleri Bakanlığı sözcüsü politikacı. Harf, Ohio'lu olup buradaki Granville Yüksek Okulu'ndan 1999'da mezun olup daha sonra girdiği Indiana Üniversitesi'nin Siyaset Bilimi bölümünü bitirdi. Yüksek lisansını Virginia Üniversite'sinde tamamladı. Okuldan sonra ise analist olarak CIA’de işe girerek Suudi Arabistan’da görev almıştır. CIA’deki görevinin ardından 2012 başkanlık seçimleri için Obama’nın ekibine katılarak CIA’deki tecrübesiyle kampanyanın ulusal güvenlik konularını üstlenmiştir. Geçiş döneminin hemen ardından diğer sözcü Jen Psaki ile birlikte Şubat 2013’te eski Obama hükümetinde Dış İşleri bakanlığı sözcüsü olarak göreve seçilerek görev yapmıştır. Koenigsegg Agera Koenigsegg Agera, İsveçli otomobil üreticisi Koenigsegg tarafından 2011 yılında tasarlanan spor otomobil. Koenigsegg CCX'in ardılıdır. Adını İsveççede "harekete geçmek" anlamına gelen 'agera' sözcüğünden almıştır. Araç, "Top Gear" dergisi tarafından 2011in süper otomobili seçilmiştir. SÃ©bastien Le Prestre de Vauban Sébastien Le Prestre de Vauban (Sébastien Le Prestre, Seigneur de Vauban ya da marquis de Vauban; 15 Mayıs 1633 Saint-Léger-Vauban, Département Yonne, Burgonya - 30 Mart 1707 Paris) Fransız general, mareşal ve XIV. Louis'in kale mimarıydı. Sébastien le Prestre, sonrasında Marquis de Vauban, Burgonyalı toprak soyluları olan Urbain le Preste (1602-1652) ve Edmée (Aimée) Cormignolles’nin (1610-1670) çocuğu olarak Avallon’daki Saint-Léger-de-Foucheret’de dünyaya gelmiştir. Le Preste ailesi noter olarak çalışmaktaydı ve tarım ve ormancılıkla uğraşıyordu. Urbain le Preste Morvan kuzeyinde bulunan topraklarında o zamanda oralarda bilinmeyen bir aşılama tekniği ile uğraşmaktaydı. Vauban köyü ve topraklarını (bugün Niévre’de bulunmaktadır), sonrasında Sébastian le Preste ismini buradan almıştır, büyükdedesi Emery le Preste satın almıştır. Öğrenci iken matematikte büyük bir yeteneğe sahipti. Yaklaşık 18 yaşında iken XIV. Louis’in kuzeni olan Prens Condé’nin alayında askeri öğrenciliğe başlamıştır ve kraliyete karşı olan soyluların oluşturduğu Fronde’de önemli bir konuma sahip olmuştur. Burada kale yapımıyla ilgili ilk deneyimlerini toplamıştır. 1653 yılında tutsaklığa düşmüştür. Kardinal Mazarin’in kendisi bu yetenekli ve umut verici genç askeri mühendisi, sonrasında en yüksek rütbeye kadar yükseleceği, kraliyet ordusuna katılmaya ikna etmiştir. Vauban, 1654 yılında Mareşal Louis Nicolas de Clerville’in (1610-1677) asistanı olmuştur. Clerville, 1658 yılında, sonrasında Vauban’ın olacağı, savunma hatlarının üst amiri konumuna yükselmiştir. Aynı sene (1654) içerisinde Vauban, Stenay Kuşatması’nda yaralanmıştır. 1655 yılında –daha henüz 22 yaşında iken- "Ingénieur ordinaire du roi" (Kralın sıradan mühendisi) olarak tayin edilmiştir. 1656 yılında Mons'taki Saint-Gillain Kalesi’nin savunulmasından sonra Mareşal De La Fetré’nin birliğinde yüzbaşı ve bölük komutanı konumuna yükseldi. 1657 yılında ilk kez bir kuşatmayı (Montmedy) yönetmiştir. Sonrasında yönettiği Gravelines (1658), Ypern ve Oudenaarde’deki kuşatmalar Fransa’yı İspanya ile 1659 yılında yapılan barış anlaşmasında avantajlı konuma getirdi. Sonraki zamanlarda diplomatik görevler üstlenmiştir ve Colbert’in önerisi üzerine Alsas’daki Brisach kentinde savunma sistemi kurmaya görevlendirilmiştir. Bu olay üzerine hakkında görevini kötüye kullanma konusunda dava açılmışsa da bu davadan 1671 yılında beraat edilmiştir. 1665 yılında özellikle gerek yıllık gelirler ile gerekse de satılmasından elde edilebilecek gelir ile saygın bir konuma sahip olan Picardie alayında bir bölüğe sahip olmuştur. 1667 yılındaki İntikal Savaşı sırasında başarılı olarak Tournai, Douai ve Lille şehirlerini kuşatmıştır. Bunun sonucunda Fransa 1668 yılında İspanya ile imzalanan barış anlaşmasında avantajlı konuma gelmiştir. Vauban, Lille kentini kale haline getirmeye görevlendirilmiştir ve Savaş Bakanı Louvois’ın koruması sayesinde Mareşal de Clerville buranın Tahkimat Üst Amirliği'nden fiilen olsa da uzaklaştırılmıştır. (Resmi olarak bu unvanı 1677 yılında kaybetmiştir) Lille Kalesi Vauban’ın kendisine ait ilk büyük projesi olmuştur ve bu alandaki ilk şaheseri olarak görülür. Kalenin şeklini beşgen olarak seçmiştir ve kalenin yapımı 1667 yılından 1671 yılına kadar sürmüştür. Vauban Lille’in valisi olmuştur. 1668 yılında Dunkirk'in önemli bir savaş limanı olmasında çalışmıştır. Bunun için birkaç yıl boyunca gelgitlerde suyun indiği zamanlarda önceden depolanmış olan topraklarla kum bankları yapılmıştır. Fransa – Hollanda Savaşı (1672den itibaren) sırasında Maastricht Kuşatmasında (1673) ilk kez paralel kazma tekniğini kullanmıştır. Bunun için Osmanlılar’ın Girit'in Fethi'ndeki Kandiye Kuşatması (1669) sırasında kullandığı tekniği kullanmıştır. Şehir 13 gün sonra ele geçirilmiştir. 1676 yılında Maréchal de camp rütbesine yükselmiş ve 1678 yılında Tüm Fransız Tahkimatların Genel Komiseri (Commissaire général des fortifications) ilan edilmiştir. Aynı sene içerisinde Hollanda ile yapılan savaş bitmiştir. Vauban artık ülkenin bütün sınırlarındaki tahkimatlardan sorumlu hale gelmiştir. 1684 yılında Luxemburg Kalesi’nin kuşatmasını ve sonrasında ise Versay Sarayı için su sağlama projesini yönetmiştir. Önerisine uymayarak 80 kmlik su kemeri yapılmaya çalışılmış ancak maddi yetersizlikten ve yeni çıkabilecek savaşların baskısından dolayı hiçbir zaman bitmemiştir. Diğer projeleri ise 1683’den 1700 yılına kadar Fransa’nın ilk deniz fenerlerinin yapımı ve geniş kapsamda kanal projeleri olmuştur. 1688 yılında Korgeneralliğe yükselmiştir. VerÃ³nica Castro Verónica Judith Sáenz Castro (d. 19 Ekim 1952 ; Meksiko), Meksikalı şarkıcı, sinema ve dizi oyuncusu. Hem şarkıcı hem de oyuncu olan Meksikalı aktris Castro, 970'li yılların sonlarından itibaren önce Meksika'da, sonra da bütün Latin Amerika'da üne kavuşmaya başladı. Castro'nun başrolde yer aldığı dizi "Zenginler de Ağlar" adlı pembe dizi, Türkiye dahil İspanya, İtalya, Fransa, Rusya, Çin, Filipinler gibi pek çok ülkede bir fenomene dönüştü. 1980'lerde müzik kariyerine de ağırlık veren ve pek çok albüm çıkaran Veronica yine bu yıllarda orijinal adı "Rosa Salvaje" olan "Yaban Gülü" adlı dizide canlandırdığı taşralı kız Rosa karakteriyle gönüllere taht kurdu. 1990'lı yıllarda çeşitli şov programlarında sunuculuk yaptı, bu arada birlikte yaşadığı Manuel Valdez'den bir oğlu oldu ve bir pop star olan oğlu Christian, Latin Amerika'nın idolü haline geldi. Kendisi ve ailesinin özel hayatı, Latin Amerika'da paparazziler için iyi bir malzeme olmuştur. 2002-2005 yılları arasında ülkesi Meksika'da "Biri Bizi Gözetliyor" programının sunuculuğunu yapan Castro, 2006 yılında "Per Esa Puerta" albümünü çıkardı ve bu albümle ilk defa uluslararası alanda başarı kazandı. 2008 yılında "Chiquita Pero Picosa" oyunuyla tiyatro sahnesine dönen, yine bir Arjantin dizisinde yer alarak bir katili canlandıran Veronica Castro nam-ı diğer "Marianna" bu diziden sonra ülkesine dönmüş yaşamını Meksiko'da sürdürmektedir. Enine Boyuna Enine Boyuna, 2007 yılından beri yayınlanan tartışma programı. 2007'de TRT 1'de başladı. 2012 yılından beri Habertürk ile ortak yayınlanmaktadır. 2014 yılında Seçim Özel programını Show TV ile ortak yayınlanmıştır. Program her pazar günleri yayınlanmaktadır. Filocoğrafya Filocoğrafya, biyocoğrafya biliminin bir alt dalı olup, yeryüzündeki organizmaların genetik çeşitlilik örüntülerinin coğrafi varyasyonunu çalışır. Bunu yaparken nötral genetik belirteçlerden yararlanır ve organizmaların evrimsel tarihi hakkında güvenilirliği yüksek çıkarımlar yapar. Başka bir şekilde tanımlamak gerekirse, filocoğrafya organizmaların genetik çeşitliliğin coğrafi varyasyonunu inceleyen bilim dalı olarak da algılanabilir. İstatistiksel filocoğrafyada klasik filocoğrafyaya ek olarak yapılan çözümlemelerin yanı sıra matematiksel modellemeleri kullanır. Doğada görülen genetik çeşitlilik örüntülerinin nasıl ortaya çıktığını öngören matematiksel modeller üretilir. Daha sonra gözlemleri açıklayan en iyi model saptanıp deneyler ve gözlemlerle test edilir. Bu yolla evrimin ilerleyişi öngörülmeye çalışılır. Nâzım Hikmet Akademisi Nâzım Hikmet Akademisi 1996’da Nâzım Kültürevi adıyla kuruldu. 2004’ten bu yana İstanbul Kadıköy’de Nâzım Hikmet Kültür Merkezi ve bir dizi il ve ilçede kültür evleri olarak süren çalışmalarını devam ettirdi. 2009 sonbaharında Nâzım Hikmet Akademisi adıyla Marksist bir düşün ve üretim merkezinin kuruluşu haline geldi. NHA çatısı altında Edebiyat, Müzik, Sinema ve Sosyal Bilimler dallarında eğitim programları vermektedir. Ana sanat dalları ise: Tiyatro, Edebiyat, Müzik ve Sinema'dır. Renzo Casellato Renzo Casellato (d. 21 Temmuz 1962, Conegliano Veneto), Galatasaray yardımcı antrenörü. Teknik direktörlük kariyerine Conegliano Calcio takımında başlayan Castellato, 1998 yılından beri Cesare Prandelli ile çalışmaktadır. Vincenzo di Palma Vincenzo di Palma (d. 20 Mart 1952, Conegliano), Galatasaray yardımcı antrenörü. Kaleci antrenörlüğü kariyerine Parma takımında başlayan di Palma, 1997 yılından beri Cesare Prandelli ile çalışmaktadır. Giambattista Venturati Giambattista Venturati (d. 25 Temmuz 1967, İtalya), Kondisyoner ve performans uzmanı. Futbol kulüplerine olan ilk adımını US Pergolettese 1932'da atmıştır. 01.07.1995'te göreve gelen Carminati, 31.06.1998 tarihinde görevinden ayrılmıştır. 1 Temmuz 1998'de Hellas Verona'nın Kondisyonerliğine getirilen Venturati, 30 Haziran 2000'e kadar bu takımda görev yapmıştır. 1 Temmuz 2000 tarihinde Venezia'ın kondisyonerliğine getirilen Venturati, Cesare Prandelli'nin yanında görev yapmaya başlamıştır. 30 Eylül 2001'de görevinden ayrılmıştır. Venturati, 2002-2004 yılları arasında Parma'da görev yapmıştır. 2004 yılında ise Prandelli ile AS Roma'ya gelen Venturati, Prandelli'nin eşinin rahatsızlığı sebebiyle görevinden ayrılması üzerine görevini bırakmıştır. Venturati, 2005 ile 2009 yılları arasında Cesare Prandelli'nin yanında Fiorentina'yı çalıştırmıştır. 2010 yılında Prandelli'nin İtalya'nın başına geçmesiyle göreve gelen Venturati, İtalya'nın 2012 Avrupa Futbol Şampiyonasına çıkmasında kondisyon antrenmanlarıyla büyük pay sahibi olmuştur. 2014'e kadar burada görev yapmıştır. 2013-2014 sezonu sonunda Galatasaray teknik direktörü Roberto Mancini'nin görevine son verilmiş yerine İtalyan teknik adam Cesare Prandelli getirilmiştir. Cesare Prandelli ise önceki takımlarda da olduğu gibi Venturati'yi göreve getirmiştir. Eski kondisyoner Ivan Carminati ile de yollar ayrılmıştır. Antik Mısır dini Antik Mısır dini Antik Mısır toplumunun ayrılmaz bir parçası olan ve çok tanrılı ve ritüelleri karmaşık bir inanç sistemi vardı. Mevcut olduğuna inanılan ve kuvvetler ve doğa unsurları, kontrolünde olan birçok tanrılar ile Mısırlıların etkileşimi üzerinde yoğunlaşmıştır. Mısırlı din uygulamalarını tanrılar sağlamakta ve halk ise onların beğenisi kazanmak için bir çabaları vardı. Mısır'ı tarihteki kral ile aynı statüsü ile aynı olan ve aynı zamanda tanrı olan Firavunlar yönetirdi. Firavunlar bir insan olmasına rağmen, Firavunların tanrıların soyundan olduğuna inanılıyordu. Firavunlar insanlar ve tanrılar arasında arabulucu olarak görev aldılar, evrendeki düzeni korumak ve tanrıların tekliflerini yerine getirmek zorundaydılar. Mısırlılar tanrılar için muazzam tapınaklar yapmışlardır. Başlangıçta, Mısır'da insanların beş farklı dini gruplar vardı. Her grup farklı inançları vardı ve farklı yerlerde yerleşmişlerdi. Mısır tarihi boyunca, inançlar lideri değişti. Birisi iktidara yükseldi, onların inanç sistemi de yükseldi. Yeni inançlar zaten vardı ve diğer inançlar ile kaynaştılar. Bu bile bugün bilindiği gibi eski Mısır uygarlığının sona ermesinden sonra gerçekleşti. Bunun bir örneği, Yeni Krallık olabilir. Onun süre zarfında, tanrılar Ra ve Amun, Amun-Ra oldu. Bir tanrı oluşturmak için genellikle buna sinkretizme denir. Mısırlılar başlangıçta evrenin kaosun karanlık sularıyla dolu olduğuna inanırlardı. İlk tanrı, Re-Atum, sudan geldi. Atum yere tükürdü ve bu tanrılar Şu (hava tanrısı) ve Tefnut (nem tanrıçası) yarattı. Dünya yaratıldığında Şu ve Tefnut iki çocuk dünyaya getirdi: Nuit (gökyüzü tanrıçası) ve Geb (yeryüzü tanrısı). Şu ve Tefnut karanlıkta yürürken kaybolduğu zaman insanlar yaratıldı. Re-Atum onları bulmak için gözünü gönderdi. Onları bulduktan sonra, sevinç gözyaşları insanlara dönüştü. Nuit ve Geb arasında bir ilişki vardı. Şu bunu duydu ve onlarla birlikte olmamaya karar verdi. Bu yüzden gökyüzü ve toprak arasında hava oldu. Nut ise bu çocuğu doğurmayacağını söyledi. Nuit Thoth'dan yardım istedi. Thoth ay-tanrısı Khons ile kumar oynadı. Thoth kazanarak 360 günlük yıla 5 gün daha ekledi. Nut bu günlerin her biri için çocuklarına şu isimleri verdi: Osiris, İsis, Set, Neftis ve Horus. Osiris Mısır kralı oldu. Kardeşi Set, onu öldürdü ve kral oldu. Onu öldürdükten sonra, Set Osiris'in cesedini parçaladı. İsis kardeşinin parçalarını kurtardı. Daha sonra tapınağın altında parçaları gömmek istedi. Set kral olduktan sonra, Horus Osiris'in oğlu ile savaştı. Set kaybetti ve çöle gönderildi. Set korkunç fırtınaların tanrısı oldu. Osiris Anubis tarafından mumyalanarak ve ölülerin Tanrısı haline getirdi. Horus yeni kral oldu. Antik Mısır'da, bu firavunlar Horus'un soyundan olduğuna inanılırdı. Eski Yunanlar kendi tanrı ve tanrıçaları Mısır tanrı ve tanrıçalarının ataları olduğuna inanıyordu. Eski Yunan mitolojisi'nde Titan Tifon serbest kaldığında tüm Yunan tanrıları Mısır'a kaçar. Mısır'da, tanrıların çoğu kendilerini Tifon'dan kendilerini gizlemek için hayvana dönüştürdü ve çoğalmaya başlayarak Mısır tanrı ve tanrıçaları doğmuştur. Eski Mısırlılar, ölümün hayatın bir sonu olduğunu düşünmemekteydiler. Ruhun insan vücudunu terk etmesinden itibaren, ruhun yeraltı dünyasında ölüm Tanrısı Osiris ile yargıçlarını tarafından sorgulandığını düşünürlerdi. Mısırlılara göre, ölen bir insanın ruhu öteki dünyaya gidiyordu. Diriler ve ölüler ülkesi arasındaki korku ülkesini geçince, büyük yargıcın karşısına, Anubis veya Horus tarafından getirilirdi. Orada bir tören düzenleniyor, bu törende ölenin kalbi tartılıyordu. Bu tören sırasında yeraltı tanrısı Anubis elinde bir terazi tutardı. Ölünün kalbi bu terazinin kefelerinden birine konurdu. Öteki kefede ise adaleti ve doğruluğu ölçebilecek bir tüy bulunurdu. Eğer ölü adil ve dürüst bir yaşam sürmüş ise kefeler dengelenirdi. Eğer kalp tartıda eksik gelirse, yemesi için Ament adlı canavara verilirdi. Bütün bu olup biteni Tanrıların katibi Thoth kayda geçirirdi. Eski Mısırlılara göre ölümden sonra ruh ağızdan bir kuş şeklinde çıkardı. Bunun için "Tanrı Anubis, elindeki aletle ölünün ağzını açar, bu sayede ölünün ruhu rahatça gidip gelirdi." Yine öteki dünyanın kapılarını da Tanrı Anubis açardı. Batıda olduğu düşünülen ölüler ülkesinin kapılarında Tanrı Amente bekler, "yeni gelenleri kapıda karşılardı." Öteki dünyayı batıda düşünen Mısırlı, bu yüzden ölülere "batının halkı" da derdi. Mısır dinine göre, insanda, biri Ba, biri Ka adını taşıyan iki ruh vardır. Bunlardan ikincisi, insan öldükten sonra varlığını onun heykelinde sürdürür. Bu nedenle, Mısır'da, Ka tapımı ile heykel tapımı arasında sıkı bir ilişki vardır. Mısır'da mumyacılığın, aradan geçen binlerce yıla karşın canlılığını korumasının nedeni de aynı inançtır. Eski Mısır'da mumyalamanın amacı ise ölünün gövdesini sonsuza kadar yaşayacak hale getirmekti. Ve kültün işlevi, cismani ruhla (Ba), ölümle gövdeden uçmuş olan cismani olmayan enerji öğesini (Ka), büyü yoluyla yeniden bir araya getirmekti. Bu yapıldığında ölümün ortadan kalkacağına inanılıyordu." Öbür dünyaya giden ruhun (Ba) bazı törenler sayesinde geri geleceği düşünüldüğünden ölünün uzuvları tekrar hareket kabiliyeti kazansınlar diye, mezara koymadan evvel rahip ölünün ağzını açardı. Devlet başkanlığı otomobili Resmî devlet arabası hükûmet tarafından, devlet başkanı ya da hükûmet başkanını taşımak için,zaman zaman da hükümetin diğer görevlilerini ve diğer ülkelerdeki mevki sahibi kişileri ziyaret etmek için yasal yetkiyle kullanılan araçtır.Resmî bir ziyarette, araç, devlet başkanı tarafından resmî kullanım için varılan yere taşınabilir.Devlet arabaları, devlet başkanının ve ülkesinin sembolü olarak da hizmet verebilir.Resmî devlet arabalarının kriterlerinden bazıları da yeterli seviyede emniyetli ,kabiliyetli ve görevine uygun şekilde gösterişli olmasıdır.limuzin ,yüksek sınıf arabalar ve SUV sınıfı araçlar en çok tercih edilenler arasındadır. Makam sahiplerinin yüksek güvenlik riski altında olmalarından dolayı, bu araçlar çoğu zaman yüksek derecede güvenli ve korunaklıdır. Araçlar üretici ya da yetkili firmalar tarafından zırhlandırılabilir.Makam sahibini taşırken, araca, polis ya da askeri personelden oluşan bir konvoy tarafından eşlik edilebilir. Aracın sürücüsü de emniyet veya askeri teşkilattan olabilir. Bünyesinde yerli otomobil üreticisi bulunduran ülkelerde hükümet, resmî bir araç için yerli üreticilerden birine sipariş verir ya da birkaç firmaya resmî araç filosu temin etmeleri için izin verir.Bir otomobil firması için, kendi ülkesine makam aracı temin eden firma olarak seçilmek onur verici ve ulusal sanayi alanında hükümetin güvenini kazandığının bir göstergesidir. Örneğin; Amerika Birleşik Devletleri başkanı genellikle doğrudan üretici firmadan kiralanan Cadillac ya da Lincoln , Japon İmparatoru Toyota , Fransa Başbakanı Renault ya da PSA Peugeot Citroën , İtalya Başbakanı Maserati kullanıyor. Otomobil firması bulunmayan ülkelerde ise, resmî araçlar ekonomik ve diplomatik bağlarının güçlü olduğu bir ülkenin uygun bir üreticisinden satın alınır. Bazı durumlarda makam araçları normal plaka taşıyabilir.Bunun dışında ya özel plaka kullanılır, ya da hiç kullanılmaz. Birçok üst düzey politikacı Mercedes-Benz otomobillerini kullanır. Türkiye cumhurbaşkanı ve Türkiye başbakanı Mercedes-Benz S-Class model araç kullanırlar. Kuzey Kıbrıs Türk Cumhuriyeti başkanı Rauf Denktas , plaka yerine altın arma bulunan kırmızı BMW 750Li kullanıyordu. Mixeller Mixeller (Özgün adı: Mixels) Cartoon Network'te hala yayınlanan 2014 yapımı olan Amerikan kısa komedi çizgi dizisidir. Seri Teen Titans Go! ile 11 Şubat 2014'te ilk kez yayınlanmış, Türkiye'de Cartoon Network'te 17 Şubat 2014 tarihinde yayına girmiştir. The Lego Group ve Cartoon Network Studios dünya standartlarının animatörleri, seslendirme sanatçıları ve oyuncak tasarımcılarının yardımıyla birlikte üretilmiştir. Seri, Mixeller'in etrafında döner, küçük yaratıklar karışabilir ve yaratıcıda birbiriyle birleşebilir ve öngörülemeyen hikâyeler yapabilirler. 4 Mart 2014'te seri için bir mobil uygulaması yayınlanmıştır, adı Mixel'ler İş Başında (Özgün adı: Calling All Mixels), herkesin Mixeller hakkındaki bilgilere ulaşabilmesi için daha önce bir web sitesi açılmıştır. 2015-2055'te Mixels Rush adında oyunu çıkmıştır. Imaginaerum Imaginaerum, Finlandiyalı senfonik metal grubu Nightwish'in yedinci stüdyo albümü.30 Kasım 2011 tarihinde yayınlanmıştır. Nightwish'in söz yazarı Tuomas Holopainen'e göre Imaginaerum, ölüm döşeğinde gençlik anılarını yad eden eski bir bestecinin hikâyesini anlatan bir konsept albüm. Stobe Harju'nun yönettiği, albümle aynı isimde bir film bulunmaktadır.Bu albüm grubun, vokalist Anette Olzon ile ikinci ve son albümüdür. Turgut Yeğenağa Turgut Yeğenağa, (d. 1924, Adana) - (ö. 16 Ocak 1983), Türk siyasetçi. Leeds Üniversitesi Mensucat Mühendisliği Bölümü mezunudur. Sümerbank Ereğli Bez Fabrikası İşletme Mühendisliği, Adana Sümerbank Fabrikası Plan Bürosu Şefliği, Paktaş Şirketi Teknik Müdürlüğü, Çukobirlik Teknik ve Ticaret Müdürlüğü, Çukurova Elektrik Yönetim Kurulu Başkanlığı, Ceytaş, Çeştaş, Çokonom, Çukurova Elektrik Şirketleri Yönetim Kurulu Başkanlıkları, Çiftçilik, TBMM XI. Dönem Adana Milletvekilliği, Danışma Meclisi Adana Üyeliği (15 Ekim 1981 – 16 Ocak 1983) yapmıştır. Evli ve dört çocuk babasıdır. Eliran Atar Eliran Atar (d. 17 Şubat 1987, Tel Aviv); Stade de Reims'de forma giyen İsrailli profesyonel futbolcu. Bnei Yehuda'nın altyapısında futbol başlayan oyuncu 2004'te A takıma çıkmıştır. A takım forması ile 112 maçta 26 gol kaydedince 2010'da Maccabi Tel Aviv'e 1,2 milyon $'a transfer olmutur. Burada 95 maçta 53 gol kaydederek en iyi sezonunu çıkarmıştır. 2013'ten bu yana Ligue 1'de Stade de Reims'de forma giymektedir. 28 Ağustos 2010'da EURO 2012 elemelerinde Malta ve Gürcistan maçlarıyla millî takım formasını giymeye başlamıştır. East India Company (video oyunu) East India Company (Doğu Hindistan Şirketi), gerçek zamanlı strateji oyunudur. Fin Nitro Games şirketi tarafından yapılmış, İsveçli Paradox Interactive tarafından yayımlanmıştır. 31 Temmuz 2009'Da Kuzey Amerika'da, 14 Ağustos 2009'da Avrupa'da piyasaya çıkmıştır. Oyun Güney Asya, Afrika ve Güneydoğu Asya'nın Avrupalı devletlerce, Doğu Hindistan Şirketi vasıtasıyla ele geçirilmesi üzerine kuruludur. Oyuncu Doğu Hindistan'ın valisi konumunda oynar. Güney Asya'yı ele geçirmek ve bir ticaret imparatorluğu kurmak ana amaçtır. Bunun yanında diğer ülkelerin Doğu Hindistan şirketlerini de bertaraf etmek gerekmektedir. Sekiz Avrupalı ulusu kontrol etmek mümkündür. Bunlar: İngiltere, Fransa, Hollanda, Portekiz, Danimarka, İsveç, Kutsal Roma Cermen İmparatorluğu ve İspanya. Diplomasi, savaş ve ticaret dahil olmak üzere çeşitli görevleri yapmak için şirket oyuncuyu yönlendirir.Oyun ağırlıklı olarak Hint Yarımadası'nda geçer. 11 farklı gemi türü satın alınabilir.Bunlar arasında: Kalyon, şalopa, brik, fırkateyn,Flute vardır. Yusuf Ziya Eker Yusuf Ziya Eker, (d. 1915, Adana) - (ö. 18 Ocak 1983), Türk siyasetçi. İstanbul Üniversitesi Tıp Fakültesi mezunudur. Dâhiliye Mütehassısdır. İstanbul Üniversitesi 3. İç Hastalıkları Kürsüsü Dâhiliye Mütehassıslığı, Serbest Doktorluk, TBMM IX. Dönem Seyhan (Adana) Milletvekilliği yapmıştır. Evli ve iki çocuk babasıdır. Demokrat Parti'den seçilip Milletvekili olmuş daha sonra Türkiye Köylü Partisi'ne geçmiştir. Cezmi TÃ¼rk Mehmet Cezmi Türk, (d. 1903, İstanbul) - (ö. 5 Ağustos 1972), Türk siyasetçi. Askerî Tıbbiye mezunudur. İç Hastalıkları Profesörüdür. Tabip Binbaşılık, Diyarbakır Hastanesi Doktorluğu, 17. Topçu Alayı, 2. Tabur ve 63. Piyade Alayı ve Seyyar 3. Jandarma Alayı Doktorlukları, Genelkurmay Sıhhiye Müfettişliği, Askerî Tıbbiye Okulu Doktorluğu, Gülhane Hazar ve Seferde Sıhhi Hizmet Öğretmen Yardımcılığı, Millî Savunma Bakanlığı Sağlık İşleri Dairesi Doktorluğu, Edirne Askerî Hastanesi Dâhiliye Kliniği Şefliği, Gülhane Hastanesi Profesör Doktorluğu, Adana Askerî Hastanesi Dâhiliye Kliniği Şefliği, Serbest Doktorluk, Gazetecilik, Yazarlık, TBMM IX. Dönem Seyhan (Adana) Milletvekilliği yapmıştır. Evli ve dokuz çocuk babasıdır. Demokrat Parti'den seçilip Milletvekili olmuş daha sonra Türkiye Köylü Partisi'ne geçmiştir. Salim SerÃ§e Salim Serçe, (d. 1890, Adana) - (ö. 13 Eylül 1957), Türk siyasetçi. İstanbul Üniversitesi Tıp Fakültesi mezunudur. Ceyhan Hâkimiyeti Milliye Hastanesi Tabîpliği, Adana Belediye Meclisi ve İl Genel Meclisi Üyeliği, Serbest Doktorluk, TBMM IX. ve X. Dönem Seyhan (Adana) Milletvekilliği yapmıştır. İstiklal Madalyası sahibidir. Evli ve altı çocuk babasıdır. Temeşvarlı Osman Ağa Temeşvarlı Osman Ağa (d. 1670 – ö. 1725[?]), Osmanlı subayı ve öz yaşam öyküsü yazarıdır. Bir savaş esiri olarak Habsburg Avusturya'sındaki maceralerını yazmıştır. Osmanlı dönemi Türkçesinde türünün tek örneğidir. Temeşvar'da(Çağdaş zamanlarda Timişoara, Romanya) Sırp kökenli bir Osmanlı olarak doğmuştur. Temeşvar, Banat'a bağlı bir şehirdi. Şimdilerde Batı Romanya'da bulunur.Rumen-Sırp ve Macar yoğunluklu şehir 1552'de Osmanlılarca fethedilmiştir. Osman Ağa bu sırada düşük rütbeli bir subaydır. Yabancı dil öğrenmek ve binicilik yetenekleriyle diğerlerinin arasından sivrilmiştir. Viyana Kuşatması başarısızlıkla sonuçlanınca, imkanlar Haçlı birliği lehinde gelişti. 1683- 1699 arasında Avrupa orduları Osmanlı'yı Macaristan'dan çıkarmak için birlik olmuştu. Savaş sırasında Avusturyalılar Temeşvar'ı ele geçirememişti. 1688'de Osman'ın 80 kişilik birliğine özel bir görev verildi. Lipova'daki subayların maaşlarını ulaştıracaklardı. Temeşvar'ın kuzeyindeki bu bölgeye giderken, Arad kırsalında, kendilerinden üstün Avusturyalı kuvvetler saldırdı. Şehir heyeti de teslim olmayı kararlaştırdı. Osman, 18 yaşında savaş esiri olmuştu. Özgürlüğü için ödeme yaptığı halde, efendisi tarafından çeşitli bahanelerle salıverilmez, Kapfenberg ve Viyana zindanlarında birkaç ay geçirir. Esir olarak birkaç kez satılır. Sahipleri tarafından çokça dövülür ve kırbaçlanır. Binicilik ve Almancayı öğrenme yeteneği sayesinde gelecek yıllarda daha iyi bir hayat sürmüştü. Bir keresinde efendisi ona, hristiyanlığa geçmesi halinde özgürlük vadetmişti. Ancak Osman reddetti. Karlofça Antlaşması'ndan sonra, 1700 yılında Temeşvar'a dönebilmişti. Temeşvar'da esirliği sırasında öğrendiği Almanca sayesinde, resmi çevirmen (dragoman) oldu. 1715'te Avusturya ile başlayan yeni bir savaşta tekrar sıkıntılar yaşandı. Eugene Savoy Temeşvar'ı zapt etti. Osman Belgrad'a kaçtı. 1717'de Belgrad da elden çıktı. Bu sırada Belgrad cephaneliğini havaya uçuran Avusturyalılar Osman Ağa'nın ailesinin de bulunduğu 3.000 kişinin ölümüne neden oldular. Osman Ağa bundan sonra Vidin ve İstanbul'da çevirmenlik yaptı. En önemli çalışması; ""Gâvurların Esiri"" adlı, 1724'te yazdığı eseridir. 1688-1700 arası Avusturya maceralarını anlatır. Eserin bir örneği, British Museum'dadır.(NR. MS Or. 3213)) "Nemçe "Tarihi"" adlı Avusturya "tarihi" çalışması bitirilmemiştir. 1700'den sonraki diplomatik görevlerini de yazmıştır. SÃ¼reyya Endik Mustafa Süreyya Endik, (d. 1907, İstanbul) - (ö. 23 Mayıs 1965), Türk siyasetçi. İstanbul Darülfünun Tıbbiye mezunudur. İç Hastalıkları Mütehassısıdır. Tabip Binbaşılık, Ağrı hudut Dağ Livası 4. Tabur Hekimliği, Zara İlçesi 36. Alay Tabîpliği, Millî Savunma Bakanlığı Sıhhat İşleri Dairesi 3. Şube Tabîpliği, Ezine ve Eceabat Hastanesi Dâhiliye Mütehassıslığı, Serbest Doktorluk, TBMM IX. ve 1.(XII) Dönem Çanakkale Milletvekilliği yapmıştır. Evli ve bir çocuk babasıdır. 1950 seçimlerinde, Demokrat Parti'den seçilip Milletvekili olmuş daha sonra Türkiye Köylü Partisi'ne geçmiştir. Nurullah Ä°hsan Tolon Nurullah İhsan Tolon ya da "Mehmet Nurullah Tolon", (1904, İstanbul - 1 Ağustos 1986), Türk siyasetçi. İstanbul Yüksek Ziraat Fakültesi mezunudur. Almanya'da Doktora yapmıştır. Ziraat Vekâleti Adapazarı Islah İstasyonu Tercümanlığı, Oryent Bank çalışanlığı, Yüksek Ziraat Enstitüsü Başasistanlığı, Şeker Fabrikaları Laboratuvar Asistanlığı, İktisat Vekâleti Türk Ofis Müşavirliği, Ticaret Vekâleti Dış Ticaret Dairesi Müsteşarlığı, Devlet Ziraat İşletmeleri Kurumu Ziraat Müdürlüğü, Umûm Müdür Muavinliği, Zirai Donatım Kurumu Umûm Müdürlüğü, Başbakanlık Umûmî Murakabe Heyeti Üyeliği, Riyâseti Cumhur Umûmî Kâtipliği, TBMM X. Dönem Seyhan (Adana), XI. Dönem Bursa Milletvekilliği yapmıştır. Evli ve iki çocuk babasıdır. Mehmet Geçioğlu Mehmet Geçioğlu, (d. 1901, Karaisalı, Adana) - (ö. 2 Ağustos 1981), Türk siyasetçi. Çiftçilik, İl Genel Meclis Üyeliği, Karaisalı Ziraat Odası ve Belediye Başkanlığı, Tayyare ve Kızılay Cemiyetleri Başkanlıkları, TBMM XI. ve 1.(XII) Dönem Adana Milletvekilliği yapmıştır. Evli ve altı çocuk babasıdır. Ali Menteşoğlu Ali Menteşoğlu, (d. 1903, Tarsus, Mersin) - (ö. 30 Eylül 1968), Türk siyasetçi. İstanbul Selimiye Yüksek Baytar Mektebi ve Fen Fakültesi ile İstanbul Darülfünun Tıbbiye mezunudur. Paris Pasteur Enstitüsü'nde İhtisas yapmıştır. Bakteriyoloji ve Bulaşıcı Hastalıklar Mütehassısıdır. Kadıköy Saint Joseph Fransız Erkek Lisesi Öğretmenliği, Bayburt, Bahçe Hükûmet Tabîplikleri, Ankara Merkez Hıfzıssıhha Müessesesi Bakteriyoloji Asistanlığı, Hıfzıssıhha Mektebi Muallimliği, Sağlık Bakanlığı Seyyar Emraz-ı Sariye Mütehassıslığı, Merkez Hıfzıssıhha Müessesesi Serum ve Aşı Mütehassıslığı ve Müdür Muavinliği, Sümerbank Adana Mensucat Fabrikası Başhekimliği, Adana 5. Bölge Etibba Odası Başkanlığı, TBMM VIII. Dönem (Ara Seçim) İçel (Mersin), XI. Dönem Adana Milletvekilliği yapmıştır. Evli ve bir çocuk babasıdır. Bekir TÃ¼nay Bekir Tünay, (1914, Osmaniye) - (ö. 23 Şubat 2001), Türk siyasetçi. Harp Okulu, Harp Akademisi, Türkiye ve Orta Doğu Amme İdaresi Enstitüsü mezunudur. Bağdat Ataşemiliterliği, Basın-Yayın ve Turizm Genel Müdürlüğü, Zafer Mühendislik Mimarlık Yüksekokulu Başmüdür Yardımcılığı ve Azot Sanayii Genel Müdürlüğü Denetçiliği, Millî Güvenlik Konseyi Genel Sekreterliği Kamuoyu Oluşturma ve Koordinasyon Proje Müşavirliği, Basın Şeref Kartı sahipliği, Yazarlık, TBMM 2.(XIII) Dönem Adana Milletvekilliği, Danışma Meclisi Millî Güvenlik Konseyince Seçilen Üyeliği (15 Ekim 1981 – 6 Aralık 1983), Danışma Meclisi Başkanlık Divanı İdare Amirliği yapmıştır. Evli ve üç çocuk babasıdır. Turgut Topaloğlu Åžu anlamlara gelebilir: Turgut Topaloğlu (1916 doğumlu siyasetçi) Turgut Topaloğlu, (d. 1916, Muğla) - (ö. 12 Ocak 2002), Türk siyasetçi. Lise mezunudur. Çiftçilik ve Tüccarlık, Muğla Spor Kulüpleri, Hayır Cemiyetleri, Ticaret Odası, Tütüncüler Cemiyeti Üyelikleri ve Başkanlıkları, Umûmî Meclis ve Daimî Encümen Azalığı, TBMM XI. Dönem Muğla Milletvekilliği yapmıştır. Evli ve üç çocuk babasıdır. Muğla belediye başkanlığı yapmış Dr.Hüseyin Avni Ercan (Topaloğlu)'nun oğludur. Turgut Topaloğlu (1928 doğumlu siyasetçi) Turgut Topaloğlu, (d. 1928, Kozan) - (ö. 12 Ocak 2001), Türk siyasetçi. Lise mezunudur. Tüccarlık, Çiftçilik, Türkiye Büyük Millet Meclisi 3.(XIV) Dönem Adana Milletvekilliği yapmıştır. Evli ve dört çocuk babasıdır. Turgut Topaloğlu (1927 doğumlu siyasetçi) Abdullah Turgut Topaloğlu, (d. 1927, İstanbul), Türk siyasetçi. İstanbul Üniversitesi Hukuk Fakültesi Terktir. Tüccarlık, Gazetecilik, Yazarlık, Son Havadis ve Tercüman Gazeteleri Yazarlıkları, TBMM 3.(XIV) Dönem İstanbul Milletvekilliği yapmıştır. Evli ve bir çocuk babasıdır. Avrupa Yüksek Denetim Kurumları Örgütü EUROSAI EUROSAI, Avrupa Yüksek Denetim Kurumları Örgütü’nün kısaltmasıdır. EUROSAI, 186 ülkenin Yüksek Denetim Kurumlarından oluşan Yüksek Denetim Kurumları Örgütü’nün (INTOSAI) Bölgesel Gruplarından biridir ve Birleşmiş Milletlerin destek teşkilatı olarak değerlendirilmektedir. Kuruluş EUROSAI, 1990 yılında 30 üye (29 Avrupa Birliği Ülkesinin Yüksek Denetim Kurumları (YDK) ve Avrupa Sayıştayı) ile kurulmuştur. Bugün örgütün üye sayısı 50’ye ulaşmıştır (49 AB Ülkesinin YDK’ları ve Avrupa Sayıştayı). EUROSAI, INTOSAI’nin yedi Bölgesel Çalışma Grubu içinde en son kurulan olsa da Avrupa’da YDK’ların bir örgüt çatısı altında toplanması fikri, 1953’te INTOSAI’nin kuruluşuna dayanır. EUROSAI’nin kuruluşuna yönelik ilk adımlar, 1974’te Madrid’de düzenlenen VIII EUROSAI Kongresi’nde atılmıştır. 1975 ve 1989 yılları arasında Avrupa Ekonomik Topluluğu’nun Yüksek Denetim Kurumları Başkanları Temas Komitesine güvenen İtalya ve İspanya YDK’ları, EUROSAI tüzüğünün ilk taslaklarını hazırlayarak EUROSAI’nin kurulmasına zemin hazırlamıştır. Haziran 1989’da Berlin’de düzenlenen XIII INTOSAI Kongresi, EUROSAI’nin kurulmasına yönelik anlaşmayı kapsayan “Berlin Deklarasyonunu” kabul etmiştir. Kasım 1990’da Kurucu Konferans ve ilk EUROSAI Kongresi Madrid’de (İspanya) düzenlenmiştir. Bu etkinlik esnasında ilk EUROSAI Başkanı ve Yönetim Kurulu seçilmiş, EUROSAI Tüzüğü görüşülüp onaylanmış ve genel merkez ve daimi sekreterlik oluşturulmuştur. GÃ¶revler EUROSAI Tüzüğünün 1. maddesinde belirtilen görevleri, üye YDK’lar arasında mesleki işbirliğinin teşvik edilmesi, belge ve bilgi paylaşımının desteklenmesi, kamu sektörünün denetimine ilişkin çalışmaların geliştirilmesi, üniversitelerde bu alanda kürsüler kurulmasının teşvik edilmesi ve kamu sektörünün denetimi alanında mevcut terminolojinin uyumlaştırılmasına yönelik çalışmalar yürütülmesidir. Organlar EUROSAI, faaliyetlerini üç organ aracılığıyla yürütür. Bunlar Kongre, Yönetim Kurulu ve Genel Sekreterliktir. Kongre Örgütün Tüzüğüne göre EUROSAI Kongresi, örgütün en yetkili organıdır ve tüm üyelerden oluşur. Üç yılda bir toplanır. Şimdiye kadar aşağıdaki kongreler düzenlenmiştir: YÃ¶netim Kurulu EUROSAI Tüzüğüne göre Yönetim Kurulu, resen seçilen dört üye (son iki olağan Kongreye ev sahipliği yapan YDK’ların Başkanları, bir sonraki olağan Kongreyi düzenleyecek YDK’nın Başkanı ve EUROSAI Genel Sekreteri) ve altı yıllığına Kongre tarafından seçilen dört üye (üç yılda bir iki üye yenilenir) olmak üzere sekiz üyeden oluşur. INTOSAI Yönetim Kurulunda yer alan ve EUROSAI üyesi olan YDK’ların Başkanları da gözlemci olarak Yönetim Kuruluna katılır. Genel Sekreterlik EUROSAI Genel Sekreterlik görevi, aynı zamanda EUROSAI genel merkezi olan İspanya YDK’sı (Tribunal de Cuentas) tarafından yürütülmektedir. Stratejik Plan Lizbon’da düzenlenen VIII EUROSAI Kongresi 2011–2017 EUROSAI Stratejik Planını kabul etmiştir. Bu ilk stratejik plan, örgütün misyon, vizyon ve değerlerini tanımlar: Misyon EUROSAI, Avrupa’da bulunan Yüksek Denetim Kurumlarının örgütüdür. Üyeleri, bölgede kamu sektörü denetimini güçlendirmek ve böylelikle INTOSAI’nin çalışmalarına katkıda bulunmak için birlikte çalışır. Vizyon EUROSAI; hesap verebilirlik, şeffaflık ve dürüstlüğü kapsayan iyi yönetimi teşvik eder. İşbirliği için dinamik bir çerçeve sunar ve üyelerine yetkilerini mümkün olan en iyi şekilde yerine getirmeleri hususunda yardımcı olur. Değerler Bağımsızlık, dürüstlük, profesyonellik, güvenirlik, kapsayıcı olma, işbirliği, yenilik, sürdürülebilirlik, çevreye saygı. Stratejik plan, örgüt üyeliğinin ihtiyaç ve önceliklerini yansıtan "dört stratejik hedefe" dayanır: Web Bağlantıları EUROSAI Web Sitesi Yoğunluk fonksiyonları teorisi Yoğunluk fonksiyonları teorisi ya da yoğunluk fonksiyoneli teorisi, 1927’de Thomas ve Fermi'nin birbirlerinden bağımsız olarak geliştirdikleri bir teoridir. Bu bilim insanlarının çalışmalarını temel alan Hohenberg ve Kohn teoremleri ve onun devamı olan Kohn–Sham teoremleri, yoğunluk fonksiyonu teorisinin temelini oluşturdu. Yoğunluk fonksiyoneli teorisi, hesapsal kuantum mekanik modelleme metodudur. Bu metot, fizik, kimya ve malzeme bilimlerinde, özel bir atomun, molekülün veya yoğunlaştırılmış fazın elektronik yapıyısını incelemede kullanılır. Bu teoride, çok elektronlu sistemlerin özellikleri, fonksiyonellerle tanımlanır. Bu yaklaşımda, çekirdeğin hareketi, elektronların hareketine kıyaslandığında son derece yavaş olduğundan, ihmal edilir. Elektronlar, sabit bir çekirdeğin etrafında hareket ediyormuş gibi kabul edilir. Yoğunluk fonksiyonları teorisine, "Değiş-tokuş" ve "Etkileşim" fonksiyonelleri ilave edilerek geliştirilmiştir. Threskiornis Threskiornis, Threskiornithidae familyasında yer alan bir kuş cinsidir. Eski Dünya'nın daha sıcak olan bölgelerinde, Asya'nın güneyi, Avustralasya ve Sahra altı Afrika'da bulunurlar. Koloni hâlinde yuvalanır ve ürerler. Yuvaları ağaçlar ya da çalılıklar üzerinde çalı lırpıdan oluşur. dişileri iki ila dört arasında yumurta yumurtlar. Yaşam alanları bataklık su havzalarıdır ve burada bulunan çeşitli balıklar, kurbağalar, kabuklular ve böceklerle beslenirler. Erişkinleri tipik olarak 75 cm. boyundadır ve gövdeleri beyaz tüylüdür. Tüysüz kafaları, boyunları ve ayakları siyah renklidir. Gsgaları kalın ve eğridir. Erkek ve dişi kuş birbirine benzer ancak genç kuşların boyunları daha beyaz ve tüyleri genel olarak soluk renklidir. "Threskiornis spinicollis" üst gövde tüylerinin de koyu renkli olmasıyla diğer türlerden ayrılır ve bir zamanlar "Carphibis" (Jameson, 1835) adı altındaki ayrı bir cins içinde "Carphibis spinicollis" olarak sınıflandırılmıştır. Kondō Isami Kondō Isami (近藤 勇, 9 Kasım 1834 - 17 Mayıs 1868), Japon kılıç ustası ve Shinsengumi'nin komutanı. Çiftçi bir aileden gelen Kondō Isami (Önceden Katsugorō ismi ile bilinmekteydi.) Musashi bölgesinde bulunan Kami-Ishihara köyünde doğdu. İsimleri Otojirō ve Kumezō olan kendisinden büyük 2 tane de erkek kardeşi vardı. 1848 yılında Katsugorō Tennen Rishin-ryū stilinde Shieikan'da antremanlara başladı. Katsugorō ailesinin evine girmeye çalışan bir grup hırsızı fark edip yakalaması ile ünlendi ve Tennen Rishin-ryū stilinde 3.nesil usta olan Kondō Shūsuke'nin de dikkatini çekti. Kondo Shūsuke zaman kaybetmeden genç Katsugoro'yu kabul etti burada da ilk ismi olan Shimazaki Katsuta'yı aldı. 1860 yılında Kondō, Otsuna ile evlendi. Shimazu-Tokugawa klanında hizmet eden Matsui Yasogo'nun kızı olan Otsune ile evlenmesi Kondo için ayrı bir avantaj sağladı. 30 Eylül 1861'de Kondō Tennen Rishin-ryū'de 4.nesil usta oldu. Bir yıl sonra ise kızı Tamako (1862–1886) doğdu. Kondo'nun tek torunu olan Kondo Hisataro ise Rus-Japon savaşı sırasında öldü. Shinsengumi günlerinden önce Şogunluk ile hiç çalışmayan Kondō, Kobushu da öğretmen pozisyonuna gelebilmek için aday oldu. Kobushu Perry'nin Kara Gemisi'nin gelmesinden sonra Şogunluğun emri ile kurulan yeni askeri sistem üzerine düzenlenen askeri bir okulda okudu. 1863 yılında Tokugawa Şogunluğu, şogun Iemochi'yi Kyoto'da korumak için roninlerden oluşan etkili bir birim organize etti. Kondō yakın arkadaşı olan Hijikata Toshizō ile birlikte Shieikan'dan gelen Yamanami Keisuke, Okita Sōji, Harada Sanosuke, Nagakura Shinpachi, Tōdō Heisuke ve Inoue Genzaburō ile birlikte Roshigumi olarak bilinen gruba katıldı. Sonrasında gerçek komutan olan Kiyokawa Hachirō 'nun asıl amacının farklı olup aslında İmparator destekçisi olduğu ortaya çıkınca Kondō, Hijikata, eski Mito hizmetkarı olan Serizawa Kamo ve geriye kalan bir avuç kişi Kyoto'da Mibu Rōshigumi'yi kurdu. Şogunluğun direkt emri altında çalışan bu gruptan Aizu'nun daimyosu Matsudaira Katamori sorumlu oldu. Aizu'nun gözetimi altında imparatorluk başkenti olan Kyoto'yu koruyan bir polis kuvveti haline geldi. 18 Ağustos'ta gerçekleşen "Kinmon no Seihen" olayından sonra birimin ismi Shinsengumi olarak değiştirdi. Haziran 1864'te Shinsengumi, Shisi (Japon politik aktivistler) organizasyonuna bağlı olan bir grubu yakalayarak büyük bir ün kazandı. 10 Haziran 1867'de de Kondō, hatamoto (şogunluktan direkt emir alan kişi) oldu. Ocak 1868'deki Toba-Fushimi Savaşı 'ndan sonra Edo'ya geri dönen Kondō hızla parçalanan Tokugawa yönetiminde wakadoshiyori rütbesine terfi edildi. İmparatorluk tarafından gönderilen güçlere karşı savaşan Kondō bunların en önemlilerinden olan Kōshū-Katsunuma ve Nagareyama'da gerçekleşen savaşları kaybetti. Teslim olduktan sonra 17 Mayıs 1868'de Itabashi'de idam edildi. Tani Tateki (1837–1911) 'ya göre Kondō yeni hükümet tarafından (büyük çoğunluğu Chōshū ve Satsuma'dan kalan eski samuraylardan oluşan) Sakamoto Ryoma 'nın öldürülmesinde doğrudan suçlu bulundu. Sonrasında 1870 yılında eski Mimawarigumi üyesi olan Imai Nobuo'nun itirafına göre Kondō haksız yere suçlanmıştı.(En çok kabul edilen teorilerden biri Sasaki Tadasaburō'nun Mimawarigumi tarafından yapılan suikast sonucunda ölmesidir ancak cinayet hala gizemini korumaktadır.) Kondō' Isami'nin birkaç tane mezarı vardır. Bunlardan, Ten'nei-ji Tapınağı'nda bulunanın ilk mezar olduğuna ve Hijikata Toshizō tarafından yapıldığına inanılmaktadır. Kondo'nun cenaze ismi olan Kanten'inden'junchūseigi-daikōji (貫天院殿純忠誠義大居士) Matsudaira Katamori tarafından verildiğine inanılmaktadır. Pseudibis Pseudibis, Threskiornithidae familyasında yer alan bir kuş cinsidir. Asya'nın güneydoğusunda yaşayan üç aynak türünü içinde barındırır. Bostrychia Bostrychia, Threskiornithidae familyasında yer alan bir kuş cinsidir. Afrika'da yaşayan beş aynak türünü içinde barındırır. Ağa Hamamı Ağa Hamamı, İstanbul'un Taksim semtinde yer alan, 1454 yılında Fatih Sultan Mehmet tarafından yaptırılan tarihi hamamdır. Mimarı İbrahim Ağa'dır. Altı yüz elli metre kare toprak üstüne kurulmuş üç katlı bir yapıdır. İlk iki katı ev, giriş katı ise hamam olarak yapılmıştır. Dış cephe ve hamam üstü (kubbe) güneş doğumundan batımına kadar gün ışığını alacak şekilde tasarlanmıştır. Kubbe yuvarlak şekilde ve yuvarlak camları ile günün her saati ışık alacak şekildedir. Hamamın ısınması için arka tarafta 250 metre karelik bir bölümü vardır. O yıllarda bu alana külhan adı verilmiştir. Yapı 15. yüzyıl sonlarında ortaya çıkan klasik dönemden etkilenmiş bir yapıdır. Fatih Sultan Mehmet’in İstanbul’un fethinden hemen sonra inşa ettirdiği birçok yapı da bu akımı takip etmiştir. İç yapı soyunmalık, ılıklık ve sıcaklık bölümlerinden meydana gelir bunun yanında tesisat kısmı da büyük yer kaplar, su deposu, külhan ve cehennemlikten oluşmaktadır. Hamamlarda en büyük hacimli mekan genellikle soyunmalıktır. Binanın ve hamamın iç yapısı oldukça yüksek tavanlardan oluşur üç- üç buçuk metreye kadar uzanır eski binalarda en belirgin özelliği yüksek tavanlarıdır. Ağa Hamamı'nın iç kısmı üç bölümden oluşur Ağa Hamamı'nın ilk giriş bölümünde üç kat bulunur bu üç katın ortaları açıktır bu da dönem mimarisine bir örnektir. Bu bölümde soyunma kabinleri ve dinlenme bölümü bulunur. Bu bölümde ısıtma sistemine ve sıcak su tesisatına yer verilmez. Soyunmalık ve sıcaklık arasında bir geçiş bölümü olan ılıklık, vücudun hem sıcağa hem de soğuğa alışmasına yardımcı olan kısımdır. Hamamların en önemli mekânı sıcaklıktır. İki bölümlü olarak yapılmıştır. İlk bölümde, köşelerde kapıları olmayan “halvet” adı verilen hücreler vardır. İkinci bölümde ise bu hücreler arasında kalan yıkanma nişleri, duvar kenarlarında devam eden mermer sekiler ve ortada göbek taşı bulunmaktadır. Büyük alanda dokuz kurna ve göbek taşı bulunmaktadır. Burası terleme ve yıkanma bölümüdür. Duvarlar ve yerler mermerlerle kaplıdır. Halvetlerde ise üçer kurna bulunur Külhan bölümü diye adlandırılan bölümün içine su deposu ve cehennemlik dahil olmaktadır. Külhan hamamın ısıtıldığı bölümdür. İki yüz elli metre kare alana yapılmıştır. Hem yakılacak odunların deposu olarak hem de hamamın ısıtılması için kullanılır. Hamamın en arka kısmında bulunur ve bir ocak ile ateş yakılarak sıcaklığın hamamın altında (cehennemlikte) dağılması sağlanır. Yakılan bu ateşle aynı zamanda suyun ısınması da sağlanmaktadır. 15. yüzyılda sultanlar veya padişahlar, halkının kullanması için hamamlar inşa ettirmişler bu yüzden hamamlar genelde çifte (kadın-erkek ayrı bölüm) olarak yapılırdı. Ağa Hamamı'nın en büyük özelliği halka yapılan bir hamam olmamasıdır. Padişahın kendisine yaptırdığı bir av evinin altına kendi için inşa ettirdiği bir hamamdır. Direkt bir saray hamamına örnek olmasa da özel-padişah hamamlarına örnektir. 1844 yılında Abdülmecid tarafından büyük bir tadilat görmüştür. Bu tadilatta yapı 15. yüzyılda başlayan klasik dönem mimarisinden biraz daha uzaklaşmıştır. En son tadilatını ise 1986 yılında son sahibi Ali Yılmaz tarafından görmüştür. Otuz yılı yakın bir süredir bina herhangi bir tadilat görmemiştir. Hijikata Toshizō Hijikata Toshizō (土方 歳三, 31 Mayıs 1835 - 20 Haziran 1869) Japon kılıç ustası ve Shinsengumi 'nin yardımcı komutanı ayrıca Meiji Restorasyonu 'na karşı olan en yetenekli askeri liderlerden biri. Hasan Cerit Hasan Cerit, (d. 1923, Ceyhan, Adana) - (ö. 27 Haziran 1994), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, Çukurova Pamuk Yerfıstığı ve Yağlı Tohumlar Tarım Satış Kooperatifleri Birliği Tarım Satış Kooperatifi Başkanlığı, TBMM 4.(XV) ve 5.(XVI) Dönem Adana Milletvekilliği yapmıştır. Evli ve bir çocuk babasıdır. Orhan Şendağ Orhan Şendağ, (d. 1943, Adana), Türk siyasetçi. Ankara İktisadi ve Ticari İlimler Akademisi Maliye Bölümü mezunudur. Millî Eğitim Bakanlığı Dış Münasebetler Genel Müdürlüğü, İmar ve İskân Bakanlığı Zatişleri, TBMM Genel Sekreterliği Memurlukları, Kamu ve Özel Sektör Yöneticiliği, Millî Saraylar Daire Başkanlığı Mal Saymanlığı, Serbest Müteahhitlik, TBMM XVIII. ve XIX. Dönem Adana Milletvekilliği yapmıştır. Evli ve üç çocuk babasıdır. Mustafa KÃ¼peli Mustafa Küpeli, (d. 1951, Adana), Türk siyasetçi. Anadolu Üniversitesi İşletme Fakültesi mezunudur. Adanada serbest müteahhit olarak çalışmış, Türkiye Büyük Millet Meclisi 19. Dönem (1991-1995) DYP’den ve 20. (1995-1999) Dönem DYP’den ve ANAP’den Adana Milletvekilliği yapmıştır. Evli ve altı çocuk babasıdır. Deidre Hall Deidre Ann Hall (d. 31 Ekim 1947) Amerikalı oyuncu. televizyon'de uzun yıllar yayınlanmış "Days of our Lives" adlı pembe dizide canlandırdığı "Marlena Evans" karakteriyle yıldızı parlamıştır. Ä°brahim Yavuz Bildik İbrahim Yavuz Bildik, (d. 1952, Sarıkamış), Türk siyasetçi. İstanbul Devlet Mühendislik ve Mimarlık Akademisi Vatan Mühendislik Yüksekokulu (Yıldız Teknik Üniversitesi) mezunudur. Tefken AŞ Makine Şefliği ve Makine Müdürlüğü, Serbest Ticaret, Şairlik, TBMM XX. ve XXI. Dönem Adana Milletvekilliği yapmıştır. Evli ve dört çocuk babasıdır. Şiiri resme yansıtabilecek kadar şiir ve resim yeteneği güçlü bir şair-ressamdır. Üç adet şiir kitabı yayınlamış ve resim sergileri açmıştır. Hayatı özgür yaşamayı seven ve yaşlanmadan yaş alan bir karakterdir. Memleketime faydam olsun diyerek Kars Sarıkamış'ta otel (BİLDİK OTEL) kurmuş, inşaatını da kendisi yapmıştır ve işletmeye devam etmektedir. TRT repertuvarına girmiş birçok Türkü formunda besteleri-sözleri, sanat müziği formunda şarkıları vardır. Yakup Budak Yakup Budak, (d. 1956, Adana), TÃ¼rk siyasetÃ§i. Atatürk Üniversitesi İslami İlimler Fakültesi ve Gazi Üniversitesi İktisadi ve İdari Bilimler Fakültesi mezunudur. Adana İli Karataş İlçesi Kiremitli Köyü İmam Hatipliği, Kıbrıs’ta Din Görevliliği, Serbest Muhasebecilik, Türkiye Büyük Millet Meclisi XX. ve XXI. Dönem Adana Milletvekilliği yapmıştır. Evli ve altı çocuk babasıdır. Recai Yıldırım Recai Yıldırım, (d. 1950, Adana - ö. 26 Eylül 2014, Ankara), Türk siyasetçi. Çukurova Üniversitesi Ziraat Fakültesi mezunudur. Çiftçilik, Türkiye Büyük Millet Meclisi XXI. ve XXIII. Dönem Adana Milletvekilliği yapmıştır. Evli ve beş çocuk babasıdır. Tacidar Seyhan Tacidar Seyhan, (d. 1959, Adana), Türk siyasetçi. Çukurova Üniversitesi Mühendislik ve Mimarlık Fakültesi Endüstri Mühendisliği Bölümü mezunudur. Orta Doğu Teknik Üniversitesi Endüstriyel Planlama Alanında Yüksek Lisans yapmıştır. Ansa Anonim Şirketi ve Pascal Bilgisayar Teknoloji Limited Şirketi Genel Müdürlükleri, Türkiye Büyük Millet Meclisi XXII. ve XXIII. Dönem Adana Milletvekilliği, Akdeniz Parlamenter Asamblesi Türk Grubu Üyeliği yapmıştır. Evli ve iki çocuk babasıdır. Theristicus Theristicus, Threskiornithidae familyasında yer alan bir kuş cinsidir. Güney Amerika'da düzlük otlaklarda yaşayan dört aynak türünü içinde barındırır. Hepsinin gagaları koyu renkli, uzun ve aşağı doğru kıvrıktır. Kızılımsı renkli ayakları kısadır ve "Eudocimus" ile "Plegadis" cinsleri gibi uçarken kuyruklarını geçmez. Sırt tüyleri gri renklidir. Mustafa Vural Mustafa Vural, (d. 1953, Finike, Antalya), Türk siyasetçi. Karadeniz Teknik Üniversitesi Harita Bölümü mezunudur. Antalya Belediyesi İmar Müdürlüğü Harita Mühendisliği, Türkiye Radyo ve Televizyon Kurumu, Anadolu Ajansı ve NTV Ankara Temsilciliği Haber Kameramanlıkları, Türkiye Büyük Millet Meclisi XXI. Dönem Antalya, XXIII. Dönem Adana Milletvekilliği, XXI. Dönem TBMM Başkanlık Divanı Kâtip Üyeliği yapmıştır. Evli ve iki çocuk babasıdır. Plegadis Plegadis, Threskiornithidae familyasında yer alan bir kuş cinsidir. Antarktika dışındaki tüm kıtalarda bulunurlar. Çeltikçi en yaygın olan türüdür. Üç türü bulunur. Mehmet Şevket Özpazarbaşı Mehmet Şevket Özpazarbaşı, (d. 1883, Malatya) - (ö. 4 Aralık 1970), Türk siyasetçi. Ortaokul mezunudur. Tüccarlık, Malatya Belediye Azalığı ve Meclis Üyeliği, Müdafaa-yı Hukuk Cemiyeti Azalığı, Ticaret Odası Azalığı, 2. Reisliği ve Reisliği, Türk Hava Kurumu Muhasipliği, 2. Reisliği, Murakıplığı ve Reisliği, Türkiye Büyük Millet Meclisi VI. ve VII. Dönem Malatya Milletvekilliği yapmıştır. Evli ve beş çocuk babasıdır. Hüseyin Doğan Åžu anlamlara gelebilir: Hüseyin Doğan (1902 doğumlu siyasetçi) Hüseyin Doğan (d. 1902, Malatya) - (ö. 3 Mayıs 1983), Türk siyasetçi. Hususi eğitim almıştır. Çiftçilik, Türkiye Büyük Millet Meclisi IX. ve 2.(XIII) Dönem Malatya Milletvekilliği yapmıştır. Evli ve on dört çocuk babasıdır. Cem Vakfı başkanı İzzettin Doğan'ın babasıdır. Hilal Esen Hilal Esen (d. 6 Şubat 1952, İstanbul - ö. 25 Temmuz 2011, İstanbul), Türk sinema oyuncusu. Bir dönemin çocuk oyuncusu Hilal Esen 1960’larda "Gönül Ferman Dinlemez" ’de Muzaffer Tema’yla, "Çiçeksiz Bahçe" ’de Orhan Günşiray ’la, "Şafak Yıldızı" ’nda Fikret Hakan’la ve "Canım Benim" ’de Ahmet Mekin’le oynamıştır. Türkiye’nin ilk kadın yönetmenlerinden Feyturiye Esen'in kızı olan oyuncu 25 Temmuz 2011'de İstanbul'da öldü, Hasdal Mezarlığı'nda defnedildi. Hüseyin Doğan (1942 doğumlu siyasetçi) Hüseyin Doğan, (d. 1942, Kahramanmaraş), Türk siyasetçi. İstanbul Üniversitesi Hukuk Fakültesi mezunudur. Kırıkhan Hâkimliği, Türkiye Büyük Millet Meclisi 5.(XVI) Dönem Kahramanmaraş Milletvekilliği yapmıştır. Evli ve iki çocuk babasıdır. Haliç (İstanbul metrosu) Haliç Metro İstasyonu ; İstanbul'da bulunan metro istasyonudur. 2014 yılında açıldı. Haliç üzerine inşa edilen Haliç Metro Geçiş Köprüsü üzerinde yer alır. İstasyona erişim köprünün her iki yanına inşa edilmiş yaya yolları aracılığı ile yapılmaktadır. Nuri Ocakçıoğlu Mehmet Nuri Ocakçıoğlu, (d. 1899, Darende, Malatya) - (ö. 21 Ocak 1973), Türk siyasetçi. Ankara Hukuk Fakültesi ve Sivas Erkek Öğretmen Okulu mezunudur. Darende Numune Okulu Müdür Yardımcılığı ve Öğretmenliği, Darende Öğretmen Okulu Öğretmenliği, Darende Bölgesi İlköğretim Müfettişliği, Ankara Orta Öğretmen Okulu Dâhiliye Şefliği, Milli Eğitim Bakanlığı Müzeler Dairesi Mümeyyizliği, Pütürge Cumhuriyet Savcılığı, Tokat Cumhuriyet Savcı Yardımcılığı, Konya ve Ankara Yargıçlıkları, Yargıtay 1. Ceza Dairesi Raportörlüğü, TBMM IX. ve X. Dönem Malatya Milletvekilliği yapmıştır. İstiklal Madalyası sahibidir. Evli ve altı çocuk babasıdır. Levent (Ä°stanbul metrosu) Levent Metro İstasyonu, İstanbul'da bulunan metro istasyonudur. 16 Eylül 2000 tarihinde açıldı. Büyükdere Caddesi altında yer alır. Levent istasyonunun iç dekorasyonunda koyu mavi renk teması kullanılmıştır. İstasyonda her iki yön için de ortak peron kullanılmaktadır. Levent Çarşı, Gültepe, Zincirlikuyu, Plazalar, Kanyon AVM, Özdilek AVM ve Metrocity AVM olmak üzere toplam 7 girişi vardır. Ayrıca İstasyondan M6 (Levent – Boğaziçi Üniversitesi/Hisarüstü) metrosuna aktarma mevcuttur. Hemlock Grove (dizi) Hemlock Grove bir orijinal Netflix korku-gerilim dizisidir. Eli Roth'un yapımcılığını üstlendiği dizi Brian McGreevy ve Lee Shipman tarafından geliştirilmiştir. McGreevy'in aynı isimli romanına dayanmaktadır. Dizi tüm bölümleri ile birlikte 19 Nisan 2013'te prömiyerini gerçekleştirmiştir. İkinci sezon prömiyeri 11 Temmuz 2014'te gerçekleşmiştir. Final sezonu olan üçüncü sezon prömiyeri 23 Ekim 2015'te gerçekleşmiştir. Dizi Pennsylvania'daki hayali bir kasaba olan Hemlock Grove'da geçer. Serinin ilk bölümü kasabada iki genç kızın vahşice katledilmesi ile başlar. Kasaba halkı bu cinayetler için kurt adam olduğuna inandıkları Peter Rumancek isimli 17 yaşındaki çingene çocuğu suçlarlar. Bu arada kasabanın geçim kaynağı olan Godfrey biyomedikalin varisi Roman Godfrey cinayetleri soruşturmaya başlar. Zaman içinde Rumancek ile yolları kesişir ve Roman, Rumancek'in sırrını öğrenir. Peter Rumancek gerçekten de kurt adamdır fakat cinayetleri o işlememiştir. İlk sezonda kasabadaki cinayetleri işleyen dizi, ikinci ve üçüncü sezonda Roman Godfrey ve kızının kaçırılmasını etrafında döner. Peter Rumancek: Dizinin ana karakterlerinden biri olan Peter, annesiyle birlikte kasabaya yeni taşınmıştır. Kasaba halkı çingene olduğu için Rumancek ailesinden hoşlanmaz. Peter kurt adamdır. Birinci sezonda Letha Godfrey'e aşık olur. Roman Godfrey: Godfrey ailesinin tek erkek çocuğudur. Dizinin başlarında bilmese de kendisi annesi Olivia Godfrey gibi bir upirdir. Babası gerçekte Norman Godfrey'dir. Annesinin yaptığı bir büyü sonucu iradesi olmadan kuzeni Letha Godfrey ile birlikte olmuş ve Letha'dan Nadia isimli bir kızı olmuştur. Peter ile yakın arkadaşlardır. Olivia Godfrey: Godfrey Enstitüsünün yöneticisi ve J.R. Godfrey'in eşidir. Norman Godfrey'e aşıktır. Bencil, çıkarcı bir karakter olarak resmedilmiştir. Upir olan Olivia, insanlara zarar vermekte sakınca görmez. Norman Godfrey: J.R. Godfrey'in kardeşidir, evli olmasına karşın Olivia'ya aşıktır. Psikiyatristtir. Yeğeni Shelley ile iyi geçinir. Shelley Godfrey: Olivia Godfrey'in J.R. Godfrey'den olan kızıdır. Shelley'nin birtakım fiziksel rahatsızlıklıkları vardır. Yüzünün yarısı ve elleri tam olarak gelişmemiştir. İlk sezon konuşamamaktadır. Shelley upir olmasa da bazı doğaüstü güçlere sahiptir. Destiny Rumancek: Peter Rumancek'in kuzenidir, medyumdur. Doğaüstü konularda bilgisi vardır, zaman zaman geleceği görebilir. Ahmet FÄ±rat Ahmet Fırat, (d. 1913, Malatya) - (ö. 3 Kasım 1986), Türk siyasetçi. İstanbul Hayriye Lisesi son sınıf terktir. Çiftçilik, Müteahhitlik, Malatya Fırat Gazetesi sahipliği ve Sorumlu Müdürlüğü, Gayret ve Fedai Gazeteleri sahipliği, Belediye ve Genel Meclisi Üyeliği, Türkiye Büyük Millet Meclisi X., XI. ve 1.(XII) Dönem Malatya Milletvekilliği yapmıştır. Evli ve üç çocuk babasıdır. Lada Revolution 3 Lada Raolution 3, Rus otomotiv firması AvtoVAZ tarafından 2008 Paris otomotiv fuarında tanıtılan yarış arabasıdır. 2009 yılında Frankfurt'ta fuara gönderildi. 2 litrelik motor hacmine sahip olan araç, 100 kilometreye 5,9 saniyede ulaşabilmektedir. Tevfik Ãœnsalan Memet Teyfik Ünsalan ya da "Tevfik Ünsalan", (d. 1916, Hekimhan, Malatya) - (ö. 5 Eylül 1989), Türk siyasetçi. İstanbul Üniversitesi Tıp Fakültesi mezunudur. Arapkir Özel İdare Tahsil Memurluğu, İstanbul Gurebâ Hastanesi Frengi Kursu Tabîpliği, Haydarpaşa Numune Hastanesi Doktorluğu, Serbest Doktorluk, Belediye ve Halkevi Başkanlığı, Ankara Tıp Fakültesi 2. İç Hastalıklar Kliniği Uzmanlığı, Türkiye Büyük Millet Meclisi X. ve XI. Dönem Malatya Milletvekilliği yapmıştır. Bertha Benz HatÄ±ra Yolu Bertha Benz Hatıra Yolu Alman gezgin ve Baden-Württemberg'deki hatıra yolu.Ayrıca Avrupa Endüstri Mirası Rotası listesindedir. 2008 yılında açıldığından bu yana, herkes 1888 yılının otomobiliyle yapılan dünyanın ilk uzun mesafe seyahatin izlerini takip edebiliyor. Bertha Benz'in eşi, Karl Benz , Ocak 1886'da kendi gücünü üretmesi için tasarlanmış ilk otomobilin patentini almıştır.(Patent No. 37435) Ağustos 1888 başlarında, Bertha Benz , eşinin haberi olmadan, 14 ve 15 yaşlarında olan Richard ve Eugen isimli 2 oğluyla beraber Benz'in yeni yapılan 3 numaralı Patent Motorwagen otomobilini Mannheim'dan Pforzheim'a kadar sürerek ilk uzun mesafe otomobil süren kişi oldu. Mesafe yaklaşık 104 km (65 mil)'dir. Bu tarihi seyahatten önce katedilen mesafeler kısa ve yalnızca mekanik yardımcılarla yapılan denemelerdi. Görünürde seyahatin sebebi annesini ziyaret etmek olsa da Bertha Benz'in başka bir amacı daha vardı; yaptığı buluşu pazarlama konusunda başarılı olamayan zeki eşi Karl Benz'e, halka aracın kullanışlı olduğunun gösterilmesi takdirinde,finansal başarı sağlayacağını göstermekti. Yolculuk esnasında, Bertha Benz birçok problemi de çözdü.Yakıt olarak kullanmak için, yalnızca ecza depolarında bulunan çözücü madde olan Ligroin'i Kullandı. Böylece Heidelberg'ün güneyinde yer alan Stadt-Apotheke isimli eczane, dünyanın ilk benzin istasyonu unvanına sahip oldu.Bir nalbant Bruchsal'da zincirin tamirine yardım etti.Fren balataları ise Bauschlott/Neulingen'de değiştirildi.Bertha Benz, tıkanan yakıt borusunu temizlemek için uzun ve düz bir şapka iğnesi, kabloyu korumak için de çorap kullandı. Bertha ve oğulları şafak vakti Mannheim'dan ayrılıp, alacakaranlıktan biraz sonra telgrafla bu başarılı seyahatlerini Karl'a bildirip, Pforzheim'a vardılar.Üç gün sonra, farklı bir yol kullanarak Mannheim'a tekrar geri geldiler. Yolculuk esnasında, bazı insanlar otomobilden ürktü fakat bu değişik seyahat, Bertha Benz'in de amaçladığı gibi büyük ilgi topladı. Yol boyunca olay şeylerden eşini haberdar ettikten sonra birkaç geliştirmeyi tanıtabileceğinden dolayı bu sürüş Karl Benz için çok iyi bir fırsattı.Ve buna ek olarak Bertha Benz de birkaç tavsiyede bulundu.Bunlardan biri de tepeleri tırmanabilmek için ek vites takma önerisiydi. Filiz Toprak Filiz Toprak (d. 11 Aralık 1938 - ö. 16 Mart 2009), Türk tiyatro ve sinema oyuncusu ve seslendirme sanatçısı. Filiz Toprak, 11 Aralık 1938'de Ankara'da doğdu. İstanbul Şehir Tiyatroları'nda 1959'da çalışmaya başlayan Toprak, Nisa Serezli–Tolga Aşkıner Tiyatrosu'nda da görev aldı. Şehir Tiyatroları'nda çalıştığı dönemde yönetici olarak sendikacılık yapan ve "Tiyatrocular Sendikası", Tİ-SEN'de görev alan Toprak, tiyatro çalışanlarının haklarının korunması çalışmalarında önemli katkılarda bulundu. TRT'nin "Radyo Tiyatrosu" programlarında seslendirme yapan, "Tosun Paşa", "Kızlar Yurdu" gibi sinema ve televizyon çalışmalarında rol alan Toprak, "İçeridekiler", "Venedik Taciri", "Dayan Bahriyeli", "Mektep Arkadaşı", "Fazilet Eczanesi", "Lütfen Dokunmayın", "İçimizdeki Aslan", "Bir Kavuk Devrildi", III. Selim, "Göç", "Çalıkuşu", "Kadınlar", "Yaldızlı Saat", "Altı Kişi Yazarını Arıyor", "İsyancılar", "Topuzlu", "Bernarda Alba'nın Evi", "Coriolanus", "Cimri", 1793 ve "Diğerlerinin Adı Ali" adlı oyunlarda rol aldı. Tiyatro sanatçısı Filiz Toprak, 71 yaşında İstanbul'da vefat etti, cenazesi Topkapı Mezarlığı'nda defnedildi. Nüzhet Öyken Nüzhet Öyken (d. 1946, Gaziantep - ö. 15 Aralık 2004), Türk İstanbul Devlet Opera ve Balesi solistlerinden opera sanatçısı. Gaziantep'te 1946 yılında Nüzhet Öyken, Viyana Hofburg Sarayı'nda sahne almış, Verdi, Donizetti, Rossini ve Mozart'tan opera aryaları söylemişti. Yurt içi ve yurt dışında çok sayıda konser veren Öyken, "Yarasa Opereti" , "Sonnambula" (Uyurgezer) operası gibi birçok eserde önemli roller üstlenmişti. Öyken, İstanbul Devlet Opera ve Balesi'nin sahneye koyduğu, ünlü müzik adamı Carl Orff'un "Carmina Burana" balesinde de solist olarak rol almıştır. Opera sanatçıcı Nüzhet Öyken 58 yaşında İstanbul'da tedavi gördüğü hastanede vefat etti, cenazesi Zincirlikuyu Mezarlığı'nda defnedildi. Susam Sokağı adlı çocuk programında da yer almış olan oyuncu Alp Öyken'in eşi yapımcı Aslı Öyken Taylan'ın annesidir. Renin Batıgün Renin Batıgün; Türk yapımcı ve radyo programcısı. 1940 yılında İzmir'de dünyaya gelmiştir. Kariyerine TRT'de başlamış ve Bülent Özveren, Sebla Özveren, Ali Kocatepe, Ümit Tunçağ, Hülya Güngör, Ayşe Keresteci gibi ünlü yapımcılarla çalışmıştır. ""Radio-Days"" ve ""Gece ve" "Müzik"" gibi programların yapımcılığını üstlenmiş ve büyük bir ün kazanmıştır. Ayrıca; Hümeyra'nın 1990 yılında yayınlanan Tutkulardan İntihar albümüne ismini veren şarkının da sözlerini yazmıştır. 9 Mayıs 2013 tarihinde yaşlılığına bağlı olarak yaşadığı sağlık sorunları nedeniyle vefat etmiş, cenazesi Bornova'daki Yeni Mezarlık'a gömülmüştür. AyÅŸe Ayhan Asya Ayşe Ayhan Asya (d. 25 Ekim 1956, Ankara) Türk diplomat. TED Ankara Koleji ve 1978 yılı Ankara Üniversitesi Siyasal Bilgiler Fakültesi mezunudur. Dışişleri Bakanlığı'nda ve dışarıda çeşitli görevlerde bulunmuş, 2006-2008 yıllarında Türkiye'nin BM Viyana Ofisi Nezdinde Daimi Delege Yardımcısı olarak görev yapmıştır. 1 Nisan 2008-31 Aralık 2009 tarihleri arasında Lüksemburg, 15 Ocak 2010-1 Haziran 2011 tarihleri arasında Letonya büyükelçiliği yapmıştır. 2011-2013 yıllarında Yurt Dışı Tanıtım ve Kültürel İlişkiler Genel Müdürü oldu. 2013 yılında ise Dışişleri Bakanlığı müşaviri olarak atanmıştır. 17 Temmuz 2018 tarihi itibarıyla Akdeniz için Birlik'in ulaştırma ve kentsel kalkınmadan sorumlu genel sekreter yardımcısıdır. İngilizce biliyor. Büyükelçi Mehmet Kemal Asya ile evli idi ve bir çocukludur. Canadian Broadcasting Corporation Canadian Broadcasting Corporation (Fransızca: "Société Radio-Canada"), resmî adıyla CBC/Radio-Canada, Kanada'nın devlet radyo ve televizyon yayıncısı. İngilizce servisinin adı CBC, Fransızca servisinin adı ise Ici Radio-Canada şeklindedir. Daha eski yerel kanallar bulunsa da CBC, Kanada'daki en eski yayın ağıdır. 2 Kasım 1936'da kurulmuştur. Radyoları arasında CBC Radio One, CBC Radio 2, Ici Radio-Canada Première, Espace musique ve uluslararası olan Radio Canada International bulunmaktadır. Televizyon kanalları arasında CBC Television, Ici Radio-Canada Télé, CBC News Network, Ici RDI, Ici Explora, Ici ARTV ve Documentary vardır. Salim Levent Şahinkaya (d. 19 Temmuz 1959, İstanbul) Türk büyükelçi. Saint Joseph Fransız Lisesi ile Grenoble Üniversitesi Ekonomik Bilimler Fakültesi Endüstriyel Ekonomi Bölümü mezunudur. 1984 yılında Dışişleri Bakanlığı'na girmiştir. 1995 yılında Ulusal İdare Okulu'nu bitirmiştir. 28 Mart 2008 - 7 Kasım 2009 tarihlerinde Kenya, 7 Kasım 2009 - 13 Eylül 2011 tarihleri arasında da Libya büyükelçiliği yapmış, 18 Ekim 2011 - 1 Aralık 2013 tarihleri arasında da Dışişleri Bakanlığı Protokol Genel Müdürü olmuştur. 1 Aralık 2013 - 15 Kasım 2016 tarihleri arasında Lüksemburg büyükelçisi olarak görev yapmıştır. 14 Haziran 2017 tarihinde Dışişleri Bakanlığı Müşaviri olarak atanmıştır. Aralık 2016 - Aralık 2018 arasında Filipinler Barış Süreci Bağımsız Silah Bıraktırma Organı (IDB) Başkanlığı yapmıştır. 14 Aralık 2018 tarihi itibarıyla Cibuti Büyükelçisidir. Fransızca ve İngilizce bilmektedir. Evli olup oyuncu Nilperi Şahinkaya'nın babasıdır. Ayrıca merhum büyükelçi Ömer Şahinkaya'nın da yeğenidir. Hannelore Hoger Hannelore Hoger (d. 20 Ağustos 1942; Hamburg) , Alman oyuncu ve yönetmen. 1958-1961 yılları arası Hamburg Tiyatro ve Müzik Akademisi'nden tiyatro dalında mezun oldu. 1968'de sinema filmi ve televizyon dizilerinde oynamaya başladı. 1990'larda yayınlanmaya başlayan "Bella Block" serisi polisiye diziyle ünlenmiştir. CÃ©cile La Grenade Dame Cécile Ellen Fleurette La Grenade, (d. 30 Aralık 1952, La Borie), Grenada Genel Valisi olarak hizmet veren bir Grenadalı gıda bilim adamıdır. Dr. La Grenade, Grenada Genel Valisi olarak 7 Mayıs 2013 tarihinde ülkenin ilk kadın Genel Valisi oldu. La Grenade ABD eğitimli bir gıda bilim adamıdır. Batı Hint Adaları Üniversitesi Kimya lisans derecesine sahiptir. Ayrıca College Park, Maryland Üniversitesi'nden yüksek lisans derecesi aldı ve Gıda Bilimlerinde Doktora yaptı. Jen Psaki Jennifer Rene "Jen" Psaki (d. 1 Aralık 1978; Connecticut, ABD), Eski ABD Hükûmeti Dış İşleri Bakanlığı sözcüsü politikacı. 2013 Başkanlık seçimlerinde eski Obama Hükümeti'nde Dış İşleri Bakanlığı bünyesinde Marie Harf ile birlikte sözcü olarak seçilerek görev yapmıştır. Sofia Boutella Sofia Boutella (d. 3 Nisan 1982), Cezayir asıllı Fransız dansçı ve oyuncu. Nike reklamlarındaki rolü ve Madonna'nın dansçılığını yapması nedeniyle tanınmıştır. "StreetDance 2", "" ve "" filmlerinde rol almıştır. Bernard Krone Holding Bernard Krone Holding GmbH & Co. KG, 1906 yılında Bernard ve Anna Krone tarafından kurulan Almanya merkezli kuruluş. 1906] yılında " Bernard ve Anna Krone" tarafından Almanya'nın "Spelle" kentinde küçük bir demirci atölyesi olarak kuruldu. 1948 yılında üretim hattının devreye alınmasıyla büyüme kaydederek dünyanın çeşitli ülkelerinde üretim ve pazarlama merkezleri kurmuştur. Türkiye'de 2003 yılında Doğuş Holding distribütörlüğünde ürünlerini satışa sunmuş, 2012 yılında İzmir Tire'de treyler üretim tesisi kurmuştur. Hala aile bireyleri tarafından yönetilmektedir. Krone faaliyetlerini üç bağımsız şirket tarafından yürütnektedir. Bu şirketler: Son olarak Danimarka'da "Bernard Krone A/S" 'nin kurulmasıyla Bernard Krone Holding, Avrupa'da soğutuculu treyler pazarında önemli bir yere sahip olmuştur. Kiley Dean Kiley Dean (d. 12 Nisan 1982), Amerikalı çağdaş R&B şarkıcısı. Arkansas'ta doğup büyüdü. 7 yaşındayken ailesi ile birlikte Orlando'ya taşındı. Pagani Huayra Pagani Huayra, İtalyan Pagani şirketi tarafından üretilen spor otomobil. Zonda'nın ardılı olan aracın satış tutarı 1.300.000 Amerikan dolarıdır. Adını İnka İmparatorluğu'nun resmi dili olan Keçuvada "rüzgarlar tanrısı" anlamına gelen Wayra Tata'dan almıştır. Araç, Top Gear dergisi tarafından 2012 yılının süper otomobili seçilmiştir. Nicki Richards Nicki Richards (d. 24 Mart, Honolulu, Hawaii, ABD), Amerikalı şarkıcı, şarkı yazarı, yapımcı ve oyuncu. Manhattan, New York'ta yaşamaktadır. Tanınmış şarkıcıların arka vokalistliğini yapmaktadır. Babası yüksek rütbeli bir deniz subayı, annesi ise bir şarkıcıydı. Salih Tatlıcı Mehmet Salih Tatlıcı veya bilinen adıyla Salih Tatlıcı (d. 1931, Diyarbakır - ö. 22 Şubat 2009, Londra, İngiltere) Türk iş adamı. Diyarbakır'da yoksul bir ailenin çocuğu olarak dünyaya gelen Salih Tatlıcı, 1960lı yıllarda İstanbul'a gelerek ticarete atıldı. Pastane işletmeciliği yaparak kazandığını gayrimenkule yatırarak önemli gayrimenkullere sahip oldu. Salih Tatlıcı, iki evlilik yapmış ve bu evliliklerden toplam 4 çocuğu olmuştur. Salih Tatlıcı 2009 yılında tedavi amacıyla gittiği Londra'da 22 Şubat tarihinde vefat etmiştir. Salih Tatlıcı Forbes Dergisi tarafından 2006 yılında Türkiye'nin en zengin 27. kişi olarak gösterilmişti. Ölümünün ardından ailesi tarafından "Mehmet Salih Tatlıcı Vakfı" adında bir vakıf kurmuştur. Monte Pittman Monte Pittman (d. Monte Lee Pittman; 19 Kasım 1975, Longview, Teksas), Amerikalı müzisyen ve şarkı yazarı. Madonna'nın uzun süre gitaristliğini yaptı ve Prong adlı grupla çaldı. Top Gear (dergi) Top Gear, BBC Worldwide bünyesinde hazırlanıp Immediate Media Company aracılığıyla yayımlanan aylık otomobil dergisidir. Adını BBC'de yayınlanan "Top Gear" dizisinden alan derginin ilk sayısı Ekim 1993'te satışa sunulmuştur. Dizide de boy gösteren Richard Hammond, James May ve Jeremy Clarkson'ın katkısıyla hazırlanmaktadır. Toba-Fushimi Muharebesi Toba-Fushimi Muharebesi (鳥羽・伏見の戦い, "Toba-Fushimi no Tatakai") Japonya'daki Boshin Savaşı sırasında İmparatorluk kuvvetleri ve Tokugawa Şogunluğu arasında gerçekleşti.Tokugawa Şogunluğu ve düşman kuvvetleri olan Chōshū, Satsuma ve Tosa'nın Kyoto'da çarpışması ile 27 Ocak 1868'de ( Japon takvimine göre Keiō- 4.yıl , 1.ay ve 3.gün, ) savaş başladı.4 gün süren savaşın sonunda İmparatorluk kesin bir zafer kazandı. 4 Ocak 1868'de yeni İmparatorluk kuralları resmi olarak ilan edildi. Şogun Tokugawa Yoshinobu daha öncesinden istifade ederek İmparatorluk yetkilerini ve çıkarılacak yeni kanunları destekleyeceğini kabul etti bunun sonucunda da Tokugawa Şogunluğu sona erdi.Diğer yandan Yoshinobu'nun istifası hükümetin tepesinde bir boşluk ortaya çıkmasına sebep olsa da, bulunduğu konumu korumayı sürdürdü.Gelişen yeni politik düzende de Tokugawa ailesinin söz sahibi olmaya devam etmesi Satsuma ve Chōshū tarafından kabul edilemezdi. 15 yaşındaki İmparator Meiji'nin danışma meclisi de emirlerin direkt olarak yürürlüğü girmesinden ve Tokugawa'nın yardımcı olmaya yönelik gösterdiği eğilimden gayet memnundu.Saigō Takamori ise meclis üyelerini Yoshinobu'nun topraklarına el koydukları için tehdit etmişti. Symphony of Enchanted Lands Symphony of Enchanted Lands, Rhapsody'nin 5 Ekim 1998 tarihinde yayınladığı ikinci stüdyo albümüdür. Dawn of Victory Dawn of Victory, Rhapsody'nin 28 Kasım 2000 tarihinde yayınlanan üçüncü stüdyo albümüdür. Rain of a Thousand Flames Rain of a Thousand Flames, Rhapsody'nin 13 Kasım 2001 tarihinde yayınlanan dördüncü stüdyo albümüdür. Power of the Dragonflame Power of the Dragonflame, Rhapsody'nin 23 Nisan 2002 tarihinde yayınladığı beşinci stüdyo albümüdür. San Antonio Spurs sezonlarÄ± listesi San Antonio Spurs NBA'de mücadele eden San Antonio, Texas merkezli profesyonel basketbol takımıdır. Onlar 1967 yılında, Dallas Chaparrals adında Amerikan Basketbol Birliği (ABA) liginin on bir takımından birisi olarak Dallas, Teksas şehrinde kuruldu. Takım 1970 yılında popülarlik ile seyirci sayısını arttırmak için 1970-71 sezonu boyunca Texas Chaparrals adını kullandılar ve bazı maçlarını aynı sebepten Fort Worth ve Lubbock kentlerinde oynadılar. Ama bir kez daha düşük seyirci sorunu ile karşılaşan takım bir kez daha Dallas şehrine geri döndü. 1973 yılında takım San Antonio şehrine taşınıp San Antonio Spurs adını aldı. Üç yıl sonra Spurs ABA-NBA birleşmesi sonucu olarak NBA'e katılan dört ABA takımından birisiydi. Lige katıldığı günden bu yana Spurs 36 yıllık tarihi boyunca, 28 kez %50'nin üstünde galibiyet yüzdesi elde etmesinin yanında, 32 kez play-off yaptı ve 5 defa