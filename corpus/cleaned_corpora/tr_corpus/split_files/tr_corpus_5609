belirtilmiştir; "Oruç tuttuğunuz zaman, ikiyüzlüler gibi surat asmayın. Onlar oruç tuttuklarını insanlara belli etmek için kendilerine perişan bir görünüm verirler. Size doğrusunu söyleyeyim, onlar ödüllerini almışlardır." Matta İncili 6: 16 "Siz oruç tuttuğunuz zaman, başınıza yağ sürüp yüzünüzü yıkayın. 18 Öyle ki, insanlara değil, gizlide olan Babanız'a oruçlu görünürseniz. Gizlilik içinde yapılanı gören Babanız sizi ödüllendirecektir." Matta İncili 6: 17 Kahvaltı Kahvaltı, öğle yemeği ve akşam yemeği gibi bir öğündür. Sabah tüketilen, günün ilk öğünüdür. Genellikle hafif gıdaların tüketilmesi tercih edilir. Türk kültüründe kahvaltıdan sonra kahve içme geleneği var olduğundan, "kahveden önce yenen" anlamına gelen "kahve altı" sözünden oluşmuş bir sözcüktür. Geleneksel Türk kahvaltısında peynir (genellikle beyaz peynir), domates, siyah zeytin, ballı veya reçelli ekmek, sucuk, salam, pastırma ve haşlanmış yumurtanın yanı sıra ince belli küçük bardak içinde siyah çay yer alır. Tava Tava, yemek pişirmek amacı ile genellikle "paslanmaz çelikten" üretilmiş mutfak aletidir. Değişik çaplarda üretilmiş fonskiyonları vardır. Teflon kaplı olanlar yanmaz ve yapışmaz özelliğe sahiptir. İlk kullanımı Roma ve Yunan medeniyetlerinde görülmüştür. Elia Kazan Elia Kazan doğum adıyla Elias Kazancıoğlu () (d. 7 Eylül 1909, İstanbul - ö. 28 Eylül 2003, New York), Amerikalı yönetmen ve yazar. Özellikle Tennessee Williams ve Arthur Miller'ın oyunlarını sahneleyerek tiyatroda büyük başarı kazanmış, etkileyici filmleriyle sinema sanatının ustaları arasına girmiştir. Elia Kazan, Kayseri, Germir kökenli bir Rum ailenin çocuğu olarak "Elias Kazancıoğlu" ismiyle o tarihte Osmanlı İmparatorluğu'nun başkenti olan İstanbul'un Fener semtinde doğdu. Dört yaşındayken ailesiyle birlikte ABD'ye göç etti. New York kentinde ve New York eyaletindeki New Rochelle'de büyüdü. Yüksek öğrenimini Williams College'da tamamladı. Yale Üniversitesi'nde tiyatro öğrenimi gördü. 1932'de oyuncu olarak katıldığı New York'taki ünlü Group Theatre'da 1939 yılına kadar çalıştı. Kazan, ilk oyununu 1934'te New York şehrinde sahneledi. 1940'larda yönettiği oyunlarla ülke çapında üne kavuştu ve Broadway'in en iyi yönetmenleri arasına girdi. 1947'de Cheryl Crawford ve Robert Lewis'le birlikte ünlü oyunculuk okulu Actors Studio'yu kurdu. Burada Marlon Brando başta olmak üzere Montgomery Clift, Julie Harris, Eli Wallach, Karl Malden, Patricia Neal, Mildred Dunnock, James Whitmore ve Maureen Stapleton gibi aktörlere eğitim vermiştir. Bir yıl sonra Lee Strasberg de bu gruba katıldı. İlk filmini 1945'te çekti: "(Bir Genç Kız Yetişiyor - A Tree Grows in Brooklyn)." Filmleri çoğunlukla ilerici ve toplumsal açıdan eleştirel temalar içermektedir. 1948 ve 1955'te Akademi Ödülleri'nde iki kez en iyi yönetmen oscarını kazandı. 1960-64 arasında da New York kentindeki Lincoln Sahne Sanatları Merkezi Repertuvar Tiyatrosu'nun yönetmenleri arasında yer aldı. 1952'de Amerikan Karşıtı Faaliyetleri İzleme Komitesi'nce (HUAC) sorgulanan Kazan, buradaki ifadesinden ötürü ağır eleştirilere uğradı. Başta "Rıhtımlar Üzerinde" olmak üzere çeşitli yapıtlar bu kovuşturmadaki tutumuyla ilgili izler taşır. 1960'ların ortalarında tiyatrodan uzaklaşmaya başladı; sinemayı da ikinci plana bırakarak yazarlığa ağırlık verdi. 1999 yılında 71. Akademi Ödüllerinde Yaşamboyu Onur Ödülü'nü, HUAC sorgusu nedeniyle protestolar arasında aldı. 1970'lerden itibaren Türkiye'yi sık sık ziyaret eden Kazan, 1988'de 7. Uluslararası İstanbul Film Festivali'nde seçici kurul başkanlığı yaptı. Zülfü Livaneli'nin "Sis" filminde küçük bir rol aldı. (1989). Surprise "Surprise" (ya da Türkçe adıyla "Sürpriz"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun on üçüncü bölümü. Scoobies, Buffy'nin 17. doğum günü için sürpriz bir parti yapmaya karar verirler. O gün, aynı zamanda Drusilla'nın da doğum günüdür ve Spike, Yargıç adlı iblisi Dru'ya kurban olarak hediye etmeyi planlamaktadır. Buffy ve Angel ise artık eksiksiz bir ilişkileri olduğuna karar verirler. Hipertonik Hipertonik yüksek derişim anlamı taşımaktadır. Ağırlıklı olarak biyolojide hücrelerin madde alış-verişini açıklamakta kullanılır. Örneğin; hipertonik bir ortama konulan hücre su kaybeder. Çünkü ortam kendisinden daha yoğundur. Ozmoz kuralları gereği hücre su kaybederken, dış ortam su alır. Bu işlem hücre ile dış ortamın yoğunluğu eşitleninceye kadar sürer. İşlem sonunda hücre plazmoliz durumuna geçmiş olur. Tonisite Tonisite, "efektif osmolarite" veya "efektif osmolalite"nin bir ölçüsü. Osmolalite ve osmolarite partiküler bir solüsyonun hücre zarından bağımsız özellikleridir. Hipertonik, hipotonik ve izotonik çözeltiler hücre içi sıvının tonisitesi ile dış ortamın tonisitesinin farklı veya aynı olmasına göre tanım alan terimlerdir. Eğer bir hücre hipotonik bir solüsyona konulursa (tonisitesi hücreninkinden az), hücre dışındaki oransal su konsantrasyonu daha fazladır ve böylece osmoz ile hücre içine net bir su geçişi olur. Bu durum, hücre duvarı olmayan hayvan hücrelerinde patlamaya yol açarken hücre duvarına sahip bitki hücrelerinde şişmeye yol açar. Ortam "izotonik" ise, membranın her iki tarafında konsantrasyon aynıdır ve su hareketi olmaz. Innocence "Innocence" (ya da Türkçe adıyla "Masumiyet"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun on dördüncü bölümü. Angel şiddetli ve sancılı bir değişim geçirir. Geçen gece Buffy'nin ona yaşattığı "Gerçek mutluluğun bir dakikası", ruhunu kaybedip Angelus'a dönüşmesine neden olur. O sırada Spike ve Drusilla Yargıç'ı uyandırmışlardır. Angelus onların inine girer ve Yargıç ona dokunur ve der ki "insanlıktan eser yok onun içinde" böylece Drusilla ve Spike Angelus'un geri geldigini anlar. Xander Hallowen adlı bölümde asker olmuştu ve bu bölümde askerlik bilgisi oldugu ortaya çıkar büyünün bozulmasına ragmen askeri deneyimleri yerindedir. Yargıç'ı öldürmek için Buff'e roketatar verir. Buffy, Yargıç'ı Xander'ın ona verdiği roket atarla havaya uçurur. Ric Flair Richard Morgan Flierh (d. 25 Şubat 1949, Memphis) Ric Flair adı altında güreşen Amerikalı profesyonel güreşçi. Zamanında AWA, NWA ve WCW'de güreşmiştir. Lakabı ise "The Nature Boy" yani "Doğal Oğlan"dır. 36 seneyi aşkın güreş kariyeri vardır. İlk maçını AWA federasyonunda George Gadadaski ile yapan Flair bu maçta berabere kalmıştır. Bu federasyonda iki sene güreştikten sonra NWA federasyonunun Mid-Atlantik bölgesinde güreşmeye başlamıştır. "Nature Boy" lakabını da burada almıştır. Bu federasyonda Paul Jones`i yenerek Televizyon Şampiyonu olmuştur. Ric Flair bir trafik kazası geçirdikten sonra doktorlar bir daha güreşemeyeceğini söylemiştir. Fakat 1976 senesinde güreşe dönerek Dünya Takım Şampiyonluğu'nu Greg Valentine ile birlikte kazandı. Fakat Mayıs ayında bu unvanı kaybetti. 1977 yılında ise Bobo Brazil'i yenerek Amerika Şampiyonluğu'nu kazanmıştır. Ricky Stemboat ile sayısız maç yapan Flair, hem Televizyon Şampiyonluğu'nu hem de Amerika Şampiyonluğu'nu kaybetti. 1978 yılında Greg Valentine ile kemerleri bir kez daha kazandılar. Fakat Nisan ayında yine kaybetmişlerdir. Flair Nisan ayında yeniden Amerika şampiyonu olmuştur. Stemboat, Flair'ı yine yenerek şampiyonluğuna son vermiştir. 1979 Flair, Stemboat'ı yenerek Amerika şampiyonluğunu üçüncü defa kazanmıştır. Flair, Steamboat ile takım olduktan sonra Dünya Takım Şampiyonluğu'nu kazanmıştır. Bu unvanı Amerika şampiyonluğu ile birlikte sürdüremeyeceği için bundan vazgeçmiştir. Flair, takım kemerlerini kaybettikten sonra yeniden Stemboat ile çekişmeye başladı. Ric, Stemboat'ı yenerek yeniden Amerika şampiyonu olmuştur. Fakat Stemboat onu tekrar yendi, daha sonra ise Flair yeniden galibiyet alarak beşinci kere Amerika şampiyonu olmuştur. Sonuncu Amerika şampiyonluğunu ise Roddy Riper'a 1981 yılında kaybetmiştir. Flair, Dusty Rhodes`i yenerek ilk defa dünya şampiyonu oldu. Kemeri Ted Dibiase, Austin Rodel, Bruiser Brody, Ole Andersen, Dusty Rhodes, Paul Orndorf ve Jerry Lawler gibi birçok isme karşı korumuştur. Şampiyonluğunu 1983 yılında Harley Race'ye kaybetmiştir. Fakat bir kafes maçında kemeri geri kazanmıştır. Flair artık dünya şampiyonu olduğu için Amerika dışında Asya ve Avustralya'da da maçlara çıkmaktaydı. Bu turlardaki kemerlerin el değişimi sayılmazdı. Çünkü kitle iletişim araçları yetersizliğinden Amerika'daki takipçiler olaydan haberdar değildir. 1984 yılına gelindiğinde Flair kemeri kaybetmişti. Bunu Japonya turnesinde geri kazandı. Jim Corket firması Mid-Atlantic'i bünyesine katınca Flair artık NWA'da daha az güreşmeye başladı. Bu arada kuzenleri ile birlikte The Four Horsemen adlı güreş takımını kurdular. 1986 senesinde Ole Andersen sakatlanınca grup bir süre sarsıldı. Fakat Haziran ayında toparlanarak geri döndüler. Bu arada 3 senedir dünya şampiyonluğunu rakiplerine karşı korudu. Temmuz ayında Rhodes'e kemeri kaybetti. Ancak 2 hafta sonra 5. dünya şampiyonluğuna ulaştı. 1987 yılında Garvin'e kemeri kaybeden Flair 1 ay sonra yeniden kemeri kazanarak 6. dünya şampiyonluğunu kazanmıştır.Bu arada Ole Andersen Horsemen grubundan ayrılmış olup yerine Lex Luger gelmiştir. Fakat dünya şampiyonu olmak istediğinden gruptan ayrıldı ve yerine Barry Windham geçti. Horsemen grubunda Flair dünya şampiyonu, Barry Amerika şampiyonu ve Andersen ise Takım şampiyonu idi. 1988 yılında Andersen NWA'dan ayrıldı. Stemboat ise Flair'in şampiyonluğuna son verdi. 1989 yılında 7. kez dünya şampiyonu oldu. Bu arada Horsemen grubu yeniden kurulmuştu. Fakat Ole Andersen gruptan ayrılmış yerine Sid Vicius gelmiştir. 1990 yılında Sting onu yenerek kemeri kazandı. 1991 yılında ise Flair sekizinci kez dünya şampiyonu olmuştur. Bu sırada WCW federasyonu NWA federasyonundan ayrıldı. Flair 9. dünya şampiyonluğunu kazanmış oldu. Fakat Tajimuri'ye yenilerek NWA kemerini kaybetti. WCW ise gerçek şampiyonun Sting olduğunu söyledi. Flair, WWF adlı federasyon ile anlaşma sağladı.1992 yılındaki Royal Rumble`yi kazanarak 10. dünya şampiyonluğuna ulaştı. Flair, kemeri Sagave`e keybetti. Fakat Flair kemeri tekrar kazanarak 11. dünya şampiyonluğuna ulaştı. 12 Ekim`de Bret Hart`a kemeri kaybetti. Mr Perfect ile kaybedenin federasyondan ayrılacağı maçı kaybetti ve WCW`ya geri döndü. NWA federasyonundaki son maçında yeniden dünya şampiyonu oldu. 1993 yılında Rick Rude'ye kemeri kaybetti ve NWA federasyonundan temelli ayrıldı. WCW federasyonunda ise Vader'ı yenerek dünya şampiyonluğunu kazandı. Sting'i de yenerek Intercontinental ve Heavyweight kemerlerini birleştirdi. 1994 yılında Hulk Hogan`a kemeri kaybetti. O sıralarda Lex Luger, Sting ve Flair dünya şampiyonu olmak istiyorlardı. 27 aralık 1995 yılında Flair hem ikisini de yendi hem de dünya şampiyonu olan Randy Savage`ı yenerek 14. kez bu kemeri kazanmış oldu. 1 ay sonra kemeri Savage`ye geri kaybeden Flair, 11 Şubat 1996 yılında kemeri geri kazandı. 2 ay sonra Flair'ın 15. dünya şampiyonluğuna Giant`ın son vermesi üzerine Flair, Amerika şampiyonluğu kemerine yöneldi. 7 Temmuz 1996 yılında Konnan'ı yenerek 6. Amerika şampiyonluğuna ulaştı. NWO takımın ortaya çıkması üzerine Flair senaryo gereği saldırıya uğramış gibi gözüktü ve bir süre dinlendi. 1996 yılında WCW`de iki mühim grup olan NWO ve Four Horsemen grubu arasında uzun sürecek rekabet başlamış oldu. Fakat Horsemen üyesi olan Curt Hennig NWO takımına geçti. 1988 yılında Ric Flair WCW federasyonunun başkanı oldu. 1999 yılında Hogan`ı yenerek yeniden dünya şampiyonu oldu. Fakat 4`lü bir maçta Diamond Dallas Page`ye bu unvanı kaybetti. 2000 yılına gelindiğinde Jeff Jarret`ı yenerek 17. dünya şampiyonluğuna ulaştı. 1 hafta süren şampiyonluğundan sonra Kevin Nash`ı yenerek hayatının son dünya şampiyonluğuna ulaştı. 2000 yılının Haziran ayında emekli olan Flair WCW federasyonunun batmadan önceki son maçına katıldı ve Sting'e yenildi. 2001 yılında WWE fedrasyonunun yüzde ellisini satın aldı. O sıralarda WCW ve ECW federasyonunun WWE federasyonu tarafından satın alınmasıyla güreşçiler kadro fazlalığından ikiye bölündü. Bir kısmı Pazartesi bir kısmı ise Perşembe güreşmeye başladı. 10 Haziran 2002 yılında WWE federasyonundaki hisselerini de kaybetti. 2010 yılından eşinden dayak yemesi karakola gitmesi sonucu yeniden gündeme gelmiştir. RBC RBC Roosendaal Hollanda'nın Roosendaal şehrinde kurulan futbol kulübü. Eerste Divisie'de mücadele etmektedir. Barış Özbek Barış Özbek (14 Eylül 1986, Castrop-Rauxel, Almanya), Türk asıllı Alman futbolcudur. BG Schwerin altyapısında futbola başlayan Barış Özbek, 2003-2004'te Tus Hordel'de forma giydikten sonra 2005 yılında Rot-Weiss Essen altyapısına geçti. Birçok gurbetçi oyuncu arasında sivrilen Barış, iki sene boyunca A takım forması giydi. 39 maçta 1 gol attı. 2007-2008 sezonunda da takım arkadaşı Serkan Çalık ile birlikte Galatasaray'a transfer oldu. 2007-08 sezonunda,Karl-Heinz Feldkamp ile yeniden yapılanan Galatasaray'ın ilk transferlerinden biri Barış Özbek oldu. Orta sahanın ortasında, sağ kanatta ve nadiren de olsa sağ bekte oynayabilen Barış oyunun her iki yönünü oynayabilmektedir. Almanya Yerel Ligi takımlarından Rot-Weiss Essen'de oynayan, aynı zamanda Almanya 21 yaş altı millî futbol takımında da 16 kez forma giyen Barış'ın özellikleri Feldkamp'ın sisteminde kilit rol oynamasında etkili oldu. 2011-12, 2012-2013 sezonunda Trabzonspor forması giydi. Trabzonspor'un formasını giyemeden Almanyada kendi kendine yaptığı antrenmanda sağ diz iç çapraz bağları kopan futbolcu 6 ay sahalardan uzak kalmıştır. Bewitched, Bothered and Bewildered (Buffy the Vampire Slayer) "Bewitched, Bothered and Bewildered" (ya da Türkçe adıyla "Büyülenmiş, Aşık ve Şaşkın"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun on altıncı bölümü. Sevgililer Günüdür. Cordelia, arkadaşları onunla alay etmeye başlayınca, Xander'dan ayrılmaya karar verir. Xander ise büyü yaparken gördüğü Amy'yi aşk büyüsü yapması için zorlar, ama büyüde bir yanlışlık olur ve Cordelia hariç tüm kadınlar Xander'a aşık olur. Bu sırada Spike,Drusilla ve Angelus'ın Sevgililer Gününü kutlamak için alışılmadık planları vardır. Passion (Buffy the Vampire Slayer) "Passion" (ya da Türkçe adıyla "Tutku"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun on yedinci bölümü. Angel Xander'a işkence yapmaya devam eder; Jenny ve Giles ise bilgisayardan buldukları, vampirlerin ruhunu yenilemeye yarayan bir büyüyü tercüme etmeye çalışmaktadırlar. Ama Angel, bilgisayarlarını parçalar ve Jenny'yi öldürür. Killed by Death Killed by Death (ya da Türkçe adıyla "Ölüm Tarafından Ölüm"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun on sekizinci bölümü. Buffy, kuzeni grip yüzünden hastanede yattığı sırada, ateşli hastalık geçiren çocukları öldüren Der Kindestod adlı bir iblisle yüzleşir. Bu iblis, Buffy'nin kuzeni Cecile'i öldürür ve Buffy'nin hastane fobisi olmasını sağlar. Küçük Buffy, sadece hasta çocuklarca görülebilen bu iblisin kuzenini çığlıklar attırarak öldürmesini izlemek zorunda kalmıştır. Der Kindestod, James Jude Courtney tarafından canlandırılmıştır. "Der Kindestod", Almanca'da ""Çocuğun Ölümü"" anlamına gelir. "der Tod des Kindes" de "Çocuğun Ölümü" anlamına gelen doğru bir çeviridir. Fakat yaygın biçimde kullanılan "der Kinderstod" kesinlikle yanlıştır. Der Kindestod, yetişkinler tarafından görülemezken sadece yüksek ateşli hasta çocuklar tarafından görülebilir (Grip hastaları gibi). Buffy küçük bir çocukken kuzeni Celia hastalanıp hastaneye yatmış, Buffy de yanında kalmıştır. Celia, onu öldürmeye çalışan Der Kindestod'u görüp çığlık atmış, Buffy ise hiçbir şey göremediğinden kuzeninin bu garip ölümünü acizce izlemek zorunda kalmıştır. I Only Have Eyes for You I Only Have Eyes for You (ya da Türkçe adıyla "Gözüm Senden Başkasını Görmüyor"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun on dokuzuncu bölümü. 1955 yılında, aşık olduğu öğretmeni ve kendini öldüren bir Sunnydale Lisesi öğrencisinin azap içindeki hayaleti, her yıl, öldükleri günde iki öğrencinin bedenine girerek aynı sahneyi tekrar tekrar yaşar. Angelus Buffy'yi öldürmeye geldiği sırada, James Buffy'nin bedenindedir, anîden öğretmen Sadie'nin ruhu da Angelus'un bedenine girer. Spike ise, belkemiğinde oluşan yarayı gizlice tedavi eder. Volta (albÃ¼m) Volta, İzlandalı şarkıcı Björk'ün , 1 Mayıs 2007'de One Little Indian kayıt şirketi tarafından yayınlanan altıncı stüdyo albümü. Björk'ün uzun süredir ortağı olan Mark Bell'in yanı sıra Timbaland ve Danja gibi pek çok yeni sanatçı da albüm çalıştıı. Albüm yayınlanır yayınlanmaz olumlu eleştiriler aldı ve Björk'e Amerikan "Billboard" 200 listesinde dokuz numaraya ulaşarak ilk ve tek "top ten" albümünü kazandırmış oldu. "Volta", Amerikan Top Electronic Albums listesinde dokuz hafta boyunca birinci sırada yer aldı ve ilk üç ayda dünya çapında yarım milyondan fazla sattı. Birleşik Krallık'tan gümüş sertifika aldı. Çıkış teklisi "Earth Intruders", listesinde 67 numaraya ve ana listesinde 78 numaraya ulaştı. ABD'de, şarkı ABD "Billboard" Hot 100'e 84 "numarada" ikinci girişi oldu. "Volta", 50. Grammy Ödülleri'nde En İyi Alternatif Müzik Albümü'ne aday gösterildi. Go Fish (Buffy the Vampire Slayer) Go Fish (ya da Türkçe adıyla "Bastır Balık"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun yirminci bölümü. Xander, gizlice, üyeleri birer birer ölmeye başlayan Sunnydale Yüzme Takımı'na girer. Yüzme koçları, takımı adapte etmek için bir deniz ürünleri kokteyli verir, ama yedikleri deniz ürünleri, yüzücüleri deniz canavarlarına dönüştürür. Becoming Becoming (ya da Türkçe adıyla "Değişim"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun yirmi bir ve yirmi ikinci bölümleri. Ayrıca dizinin bütün bölümleri arasında otuz üç ve otuz dördüncü bölümleridirler. Hikâye iki parçaya bölünmüş ve ilk kısmı 12 Mayıs 1998, ikinci kısmı ise 19 Mayıs 1998 tarihinde yayınlanmıştır. Bu bölümleri dizinin yaratıcısı Joss Whedon yazmış ve yönetmenliğini de kendisi yapmıştır. Sezon finalinin prodüksiyonu diğer bütün bölümlerden farklı olmuştur, çünkü bu bölümde ilk defa dizinin asıl kullanılan setleri dışında olan mekanlar gösterilmiştir. Geçmişte olan olaylar anlatılırken New York ve İrlanda'da bazı setler kullanılmıştır. Sarah Michelle Gellar ve David Boreanaz karakterleri arasındaki dövüş dolayısıyla kılıç kullanma eğitimi almıştır. Giles, henüz yeni ortaya çıkmış dev bir taşı incelemek için bir müzeyi ziyaret eder ve sonra taşın üzerinde bir çatlak olduğunu fark eder. Buffy ve Willow eski bilgisayar öğretmeni Jenny Calender'ın ofisinde otururlarken bir disket bulurlar ve içine bir göz atınca öğrenirler ki Bayan Calender, Angel'ın ruhunu geri getirecek laneti bulmuştur. Daha sonra laneti denemeye çalışırlar; çünkü Angel'ı geri isterler. Giles bunun zor olacağı konusunda ekibi uyarmıştır. Xander sırf Buffy erkek arkadaşını geri kazandın diye Angel'ı hayatta bırakma taraftarı değildir, onun öldürülmesi gerektiğini düşünmektedir. Drusilla müze bekçisini öldürürken Angelus ve diğerleri de içerisinde dünyayı cehenneme çevirecek Acathla adındaki bir iblisim tutsak edildiği dev taşı müzeden çalarlar. Daha önceden bir şövalye bu iblisin kalbine kılıcını saplamıştır ve yalnızca hak eden birisi kılıcı çekip çıkarabilecektir. Angelus ise Achatla'nın dünyayı yok etmesini istemektedir. Yeni avcı olmuş Kendra, Achatla'yı durduran şövalye tarafından dövülmüş yeni bir kılıçla Sunnydale'e gelir. Angelus, kurban olarak bir insan öldürür ve kendi kanını kullanarak Acathla'yı uyandırmaya çalışır, ama başarısız olur. Daha sonra kendisi Buffy'ye saldırır ve böylelikle diğerleri de gidip Giles'ı kaçıracak fırsatı bulur. Giles'a işkence ederek ihtiyaçları olan bilgiyi almaya çalışacaklardır. Vampirler saldırdığı sırada Willow, laneti yapmaya başlamıştır. Giles kaçırılırken Xander yaralanır ve Willow da kitaplıkların üzerine düşerek bayılır. Buffy her şeyi çok geç kavrayıp geri geldiğinde bir polis onu Kendra'nın cansız bedeni ile yakalar. Galway, İrlanda 1753: Liam, her zamanki gibi sarhoştur ve Darla tarafından öldürülüp Angelus'a dönüşür. Londra, 1860: Drusilla, görü gücüne sahip olan saf bir kızdır ve Angelus tarafından vampire dönüştürülür. Romanya ormanları, 1898: Çingenelerden bir kıza tecavüz edip kanını emerek öldürdüğü için çingeneler Angelus'ı lanetleyip ona insan ruhunu geri vermişlerdir. Manhattan, New York 1996: Angel, şimdi acınası haldedir ve Whistler adındaki bir iblis ona bir kahraman olma şansı sunar. Los Angeles, 1996: Buffy avcı olurken, Whistler da Angel'a "değerli birisi" olabilmesi için onu koruması gerektiğini söylemiştir. Müdür Snyder, polise "Eğer bir yerde bela varsa Buffy de oradadır" demiştir. Ama Buffy kaçarak kendisini şüpheli durumuna düşürmüştür. Kimliğini gizleyerek Buffy hastaneye gider ve görür ki Xander'ın kolu kırılmış, Willow da komadadır. Cordelia ise saldırıdan kurtulmayı başarmıştır. Bu arada da Angelus, Giles'tan bilgi alabilmek için ona işkence etmektedir. Polis ise Joyce'a olan olaylar覺n kendi versiyonlar覺n覺 anlat覺rlar. Buffy, Giles'ın dairesinde Whistler'a rastlar ve ikili Angel'ın Angelus'a dönüşümünü tartışırlar. İblis, Angel'ın kaderinde Achatla'yı uyandırmak değil öldürmek olduğunu söyler. Tam onun nasıl durdurulacağını anlatacakların Buffy sinirlenip oradan ayrılır. Neredeyse polisler tarafından yakalanan Buffy, Spike tarafından kurtarılır ve Spike ona geçici bir ittifaklık önerir. Spike hem dünyanın yok olmasını istememektedir hem de Angelus'ın Drusilla ile olan yakınlığını kıskanmaktadır; bu nedenle eğer Buffy, kendisinin ve Drusilla'nın kasabayı terk etmesine izin verirse Angelus'ı durdurmasına yardım edeceğini söyler. Buffy ve Spike eve, polisler tarafından kızının cinayetten arandığı söylenen Joyce'un yanına giderler. Buffy vampirler ve kendisinin bir avcı olduğu hakkında sonunda konuşmak zorunda kalır. Joyce, Buffy'den her şeyi anlatmasını ister ve onun gitmesine engel olmaya çalışır. Buffy annesine, kendisinin de normal bir genç olmayı istediğini ama gidip dünyayı "tekrar" kurtarmak zorunda olduğunu söyler. Joyce, eğer evi terk ederse bir daha asla geri gelmemesini söylemiştir kızına. Ama Buffy yine de gitmiştir. Willow komadan çıkar ve laneti tekrar denemek ister. Oz ve Cordelia'ı gerekli malzemeleri almaları için yollar. Xander'ı da Buffy'nin peşine yollar ve laneti bitirene kadar dayanabilesiniz ümit eder. Ama Xander, bunu Buffy'e söylemez ve birlikte Angelus'ı durdurmaya giderler. Xander, Giles'ı kurtarırken Buffy de Angelus ile savaşmaktadır. Yaptıkları anlaşmanın sonucunda da Spike, Drusilla'yı alıp kasabadan gider. Tam Willow laneti tamamlar, Angel'ın ruhu geri gelir ama Buffy onu son bir kez öptükten sonra öldürmek zorunda kalır. Dizinin bölümleri boyunca ilk defa "Becoming, Kısım 2" bölümünün bitiş jeneriğinden sonra verilen the Mutant Enemy tanıtımı normal formundan yeni bir forma çevrilmiştir. Oradaki yaratık ekrana çıktığında normalde söylediği "Grrr Arrrgh!" yerine "Oh! Sarılmaya ihtiyacım var" anlamına gelen "Oh! I need a hug" sözlerini söylemiştir. Dünyanın sonunu Spike, "Hoşçakal Piccadilly, lanet Leicester meydanına veda" şeklinde tanımlayarak Jack Judge ile Harry Williams'tan "It's a Long Way to Tipperary" şarkısına atıfta bulunmuştur. Los Angeles'ta geçen geçmişte olmuş olaylar direkt olarak Joss Whedon'un Buffy filmi için yazdığı senaryodan alınmıştır. Daha sonra bu hikâye çizgi roman formatında yayınlanmıştır. Cehennem Ağzı Cehennem Ağzı, Buffy the Vampire Slayer ve Angel dizilerinde yaratılan alternatif kurgu evren Buffy Evreni'nde geçen doğaüstü aktiflikle oluşmuş bir alandır. Sunnydale kasabası, Sunnydale Lisesi kütüphanesinin altındaki Cehennem Ağzı’nın üzerinde kuruludur. Cehennem Ağzı, gerçeklikler arasında mistik bir kapı ya da diğer cehennem boyutlarına geçiş kapısı olarak tanımlanabilir. Tuhaf, gizemli olaylar ve şeytanî faaliyetler Cehennem Ağzı’nın etrafında yoğunlaşır. Sunnydale Cehennem Ağzı Sunnydale Lisesi kütüphanesinin altına yer almaktadır. Danzalthar'ın Mührü de portalin açıldığı kapıdır ve eski lisede yine kütüphanenin, tadilat sonucunda yeni lisede ise müdür odasının altında yer alır. Pek çok zaman şeytanî güçler Cehennem Ağzı'nı açmaya çalışmışlar ve bazen başarılı olmuşlardır. Cehennem Ağzı'nın açılmaya ya da kullanılmaya çalışıldığı Buffy bölümleri de şunlardır: Buffyverse Evreninde Sunnydale CA'de belirlenmiş bir tane, diğer de büyük çoğunlukla Cleveland OH'de olan iki Cehennem Ağzı söz konusudur. Diğer Cehennem Ağzı'nın varlığı görüşünden ilk olarak "The Wish" bölümünde bahsedilmiştir. Ayrıca alternatif evrende Giles "Cleveland'de birçok şeytani hareket var." diye bahsetmiştir ki, aynı zamanda bu yer Buffy'nin Cordelia'nın dileği sayesinde yerleştirildiği yerdir. (The Wish) "Chosen" bölümündeki final savaşı bitince karakterler rahatlamaya başayınca Giles büyük bir pişkinlikle "Cleveland'de de bir tane var." diye eklemiştir. "Chosen" bölümünden sonrasını konu alan yayınlanmamış olan "Queen Of The Slayers"(Buffy romanı) romanında Faith ve Robin Wood Cleveland'e giderler ve oradaki doğaüstü hareketliliği kontrol eder. Ä°sfahan Eyaleti İsfahan Eyaleti (Farsça: استان اصفهان, ), İran'ın 31 eyaletinden birisidir. İsfahan Eyaleti, İran'ın orta kısmında yer alır. Zağros Dağları'nın ardında geniş düzlüklerin kapladığı eyalet toprakları, merkezi İran'ı Fars Körfezi bölgesine bağlayan yolların kavşağında yer alır. Eyalet, kuzeyden Merkezi, Kum ve Semnan; doğudan Yezd; güneyden Fars, Kohkiluye ve Buyer Ahmed ve Çaharmahal ve Bahtiyari ve batıdan Luristan ile Merkezi eyaletleriyle komşudur. İsfahan Eyaleti, İran'ın merkez topraklarında yer alır ve başkenti eyalete adını veren İsfahan'dır. Yüzölçüsü 107.027 km²'dir. Eyaletin nüfusu 4.480.000 kadardır. İsfahan, İran'da yerleşik tüm halkların karışık olarak yaşadığı bir eyalettir. Eyalette Farslar'ın dışında Bahtiyariler, Kaşkaylar, Gürcüler ve Ermeniler de yaşamaktadır. Kulağakaçan Kulağakaçan ("Forficula auricularia"), Karınlarının bitimindeki çatal şekildeki kıskaçlarıyla göze çarparlar. Dermaptera takımındaki bu böcekler hem etçil (küçük böceklerle) hem de otçul olarak beslenirler. Yavru bakımı yapan böceklerdir. Kışları ağaç kovukları, taş dipleri, duvar çatlakları gibi kuytu köşelerde geçirirler. Bu yüzden evlerde de görülebilirler. Kulağakaçan ismi yanlış inanışlardan ileri gelmektedir; birçok insan kulağa girip beyine yerleştiğini düşünmektedir. Sanılanın aksine zararsız böceklerdir. http://en.wikipedia.org/wiki/Forficula_auricularia Kenneth Wilson Kenneth Geddes Wilson (d. 8 Haziran 1936 – ö. 15 Haziran 2013), Amerikalı teorik fizikçi. 1982'de maddede ikinci mertebeden faz geçişleri konusunda, komşu moleküllere olan etkisini de hesaba katan bir teori geliştirdiği için Nobel Fizik Ödülüne layık görüldü. Diğer bir önemli çalışması da Kuvantum alan kuramında kullanılan renormalizasyon grupları tekniğini ve felsefesini geliştirmiş olmasıdır. Harvard Üniversitesi'nde Putnam bursuyla önlisansını yaptı. Doktorasını 1961'de Caltech'te Murray Gell-Mann'dan aldı. 1963'te Cornell Üniversitesi Fizik Bölümü'nde öğretim üyesi olarak işe başlayıp 1970'te profesör unvanını, 1974'te ise James A. Weeks fizik profesörü unvanını aldı. 1980'de Wolf ödülünü Michael E. Fisher ve Leo Kadanoff ile paylaştı. 1985'te National Science Foundation (Ulusal Bilim Kurumu) tarafından açılan beş süperbilgisayar merkezinden biri olan Bilim ve Mühendislikte Teori ve Simulasyon Merkezi'ne Müdür olarak atandı. Dr. Wilson Ohio Eyalet Üniversitesi'nde öğretim görevlisi olarak görev yaptı. Önemli doktora öğrencileri arasında Roman Jackiw, Steve Shenker ve Michael Peskin gibi ünlü fizikçiler bulunur. DriveSHAFT DriveSHAFT, "Lost" dizisinde kurgusal müzik grubu. İngiltere'de Manchester'de,Charlie ve Liam Pace kardeşler tarafından kurulan rock müzik grubu. You All Everybody isimli şarkılarının İngiltere ve Amerika'da çok popüler olmasıyla birlikte yıldızları parladı. Uyuşturucu problemleriyle düşüşe geçen grubun şu anki durumu bilinmemektedir. Yeniden Kurulması İçin Uğraşan Charlie uçak kazasından sonra kendini bir adada bulmuştur. Kesinliği olmamakla beraber 3 aya yakın ada macerasından sonra son derece şerefli bir ölümle dünyaya gözlerini yumduğu bilinmektedir. Sos Sos, aşçılıkta bir yemeğin hazırlanmasında kullanılan veya yemeğin servisi sırasında üzerine dökülen sıvı veya yarı katı (yoğun) haldeki yardımcı yemektir. Soslar tek başına tüketilmez, ana yemeğe lezzet, su veya görsel güzellik katma amacıyla kullanılır. Sos sözcüğü Fransızca bir sözcük olup ("sauce"), Latince'de "tuzlu" anlamına gelen "salsus" sözcüğünden gelir. Genellikle soslar sıvı bileşenler içerirken, makarna türü yiyeceklere ilave edilen soslar daha çok katı bileşenler içerir. Hazırlanma şekillerine ve amaçlarına göre soslar soya sosu, beşamel sosu veya salata sosu gibi isimler alır. Salpenjit Salpenjit, Jinekolojide Fallop tüplerinin iltihaplanması. Salpenjit, yalnız Fallop tüplerinde olabileceği gibi yumurtalıklara da yayılabilir. İltihap ikisinde birden olursa "salpengoovarit" dölyatağına kadar yayılırsa "metrosalpenjit" adını alır. Salpenjitin en sık görülen sebebi, doğum veya düşük sonrası enfeksiyonları ve dölyatağı boynu iltihaplarıdır. Bunlardan bazıları gonokoklardan ileri gelir. Salpenjit bir veya iki taraflı olabilir. Anatomo-patolojik şekilleri çok çeşitlidir: Nezlevi salpenjitler, özekdoku salpenjitleri veya irinli salpenjitlker (piyosalpenks). Salpenjit, üzücü sonuçlara yol açabilir. Had devresinde peritonite sebep olabileceği gibi bazı sekeller de (kısırlık, leğen içi ağrıları) bırakabilir. Antibiyotik tedavisi, hastalığın gidişini tamamen değiştirir, şiddetlenmeyi önler, sekelleri azaltır, eskiden çoğu zaman sakatlığa sebep olan cerrahi müdahaleden kaçınmak imkânı verir. Hattat Sami Bey Hattat Sami Bey (d. 1874 - Ã¶. 1938), TÃ¼rk besteci. Onnik Zadorya'nın yayımladığı "Fasıl" mecmualarının notlarını yazdı. 1910-1914 yılları arasında "Osmanlı Musiki Dosyası" adıyla on günlük nota mecmuasını "Sultaniyegâh" ve "Şehnaz", "Buselik" fasılları gibi risaleleri yayımlandı. Sultaniyegâh, hüzzam aksak, segâh, muhayyer ve beyatî araban makamlarında şarkıları vardır. Cüneyt Arcayürek Cüneyt Arcayürek (6 Mart 1928, Ankara - 23 Haziran 2015, Ankara), Türk gazeteci ve yazar. Gazeteciliğe 1947'de Cumhuriyet Halk Partisi'nin yayın organı olan "Ulus" gazetesinde başlamıştır. Sırasıyla Ankara Akşam haberleri, "Kudret", "Vatan", tekrar "Ulus", Anka Haber Ajansı, "Akis", "Hürriyet", "Tercüman", "Milliyet", "Güneş" ve "Bugün" gazetelerinde çalışmıştır. "Milliyet" gazetesinde ve Metin Toker'in yayımladığı "Akis" dergisinde hem yazarlık hem de genel yayın müdürlüğü yapmıştır. Büyük yankılar uyandıran, çeşitli soruşturmalar ve davalar açılmasına yol açan ancak kendine Yılın Gazetecisi unvanını kazandıran "Johnson'un Mektubu" haberiyle ün sağlamıştır. Barış Harekatı'ndan sonra Kıbrıs'a ilk giren gazeteci olmuştur. "Cumhuriyet" gazetesinin baş sayfasında "Güncel" isimli köşenin yazarlığını yapmıştır. KanalTürk'te, Tuncay Özkan ile birlikte Pazar günleri yayınlanan "Politika Durağı" adlı programı sunmuştur. Süleyman Demirel'in Cumhurbaşkanlığı döneminde, danışmanıdır. Arcayürek 23 Haziran 2015 tarihinde Ankara'da tedavi gördüğü hastanede hayatını kaybetti. Gazi MÃ¼zesi Gazi Müzesi, İlkadım, Samsun'da, Mecidiye Caddesi'nde bulunan bir müze. Mustafa Kemal'in Samsun'a ilk gelişinde kaldığı "Mantıka Palas" adlı otelin restore edilmesi ile 1940 yılında ziyarete açılmıştır. İki katlı olan tarihi yapının dış duvarları yığma tuğla, iç bölmeleri bağdadidir. Her yıl yaklaşık 100 bin kişi tarafından ziyaret edilmektedir. Müzenin bulunduğu bina, bazı kaynaklara göre Jean Ionnis Mantika, bazı kaynaklara göre de Yanko Abacıoğlu tarafından 1902 yılında "Mantıka Palas" adıyla otel olarak inşa edilmiştir. 19 Mayıs 1919 tarihinde 9. Ordu Müfettişi Mustafa Kemal'in Samsun'a geleceği haber alındığında hizmet dışı olan otel düzenlenerek "Gazi"'nin hizmetine verilmiştir. Mustafa Kemal, 25 Mayıs 1919 gününe kadar bu otelde konaklamıştır. Millî Mücadele çalışmalarını burada sürdürdükten sonra Havza'ya hareket etmek üzere otelden ayrılmıştır. Cumhuriyetin ilanından sonra da 16-18 Eylül 1928 ve 22-26 Kasım 1930 tarihlerinde Atatürk bu otelde konaklamıştır. Son gelişinde Atatürk, müzede sergilenen not defterine şu satırları not düşmüştür: Atatürk'ün her Samsun'a gelişinde konakladığı otel 1924 yılında kendisine, 1938'deki ölümüyle birlikte vasiyeti gereği Makbule Hanım'a devredilmiştir. 1939 yılında Samsun Belediyesi'nce müze yapılmak üzere istimlak edilen bina bu döneme kadar Cumhuriyet Halk Fırkası binası olarak kullanılmıştır. 5 Ekim 1940 tarihinde de Samsun Belediyesi'nce müze olarak halkın ziyaretine açılmıştır. O dönemde binanın ikinci katı müze olarak hizmet verirken ilk kat önceleri Atatürk Halk Kütüphanesi olarak, daha sonra da Samsun Oda Tiyatrosu olarak kullanılmıştır. Yüksek Kurul’un "08/03/1985 tarih ve 798 sayılı kararı" ile korunması gerekli taşınmaz kültür varlığı olarak tescil edilmiştir. 1995 yılında Kültür Bakanlığı'na devredilmiştir. Kültür Bakanlığı'nın yürüttüğü yenileme çalışmaları sonrasında da 8 Kasım 1998 tarihinde tekrar müze olarak halkın hizmetine açılmıştır. Bu dönemde de bina tamamıyla müze olmamış, ikinci kat müze olarak hizmet ederken birinci kat konferans salonu olarak kullanılmıştır. Atakum Rotary Kulübü ve Türk Mühendis ve Mimar Odaları Birliği Samsun İl Koordinasyon Kurulu'nca gerçekleştirilen 2006 yılındaki son yenileme ile Samsun Atatürk Müzesi'nde bulunan tarihi eşyalar da buraya getirilmiş ve iki müze birleştirilmiştir. Bunların yanında çağdaş müzecilik anlayışına bağlı kalınarak müzenin ışıklandırma sistemleri yenilenmiş, eşyalar da temizlenerek tüm bina müze olarak ziyarete açılmıştır. Müze içerisi Atatürk'ün çalışma odası, yatak odası ve toplantı salonları, derlenebilen eşyasıyla döşenmiştir. Müzenin, Kongre Salonu adı verilen büyük salonunda Bandırma Vapuru'nun bir maketi, Atatürk'le ilgili fotoğraflar ve belgeler yer alır. Müzede yer alan diğer önemli millî eserler arasında Onuncu Yıl Nutku'nun aslı, Nutuk'un Osmanlıca aslının örneği ve ilk ziyaretinde Atatürk'ün yanında bulundurduğu gezi çantası yer almaktadır. SantrifÃ¼j Santrifüj, genellikle elektrikli bir motor yardımıyla sabit eksenli, dairesel dönme hareketi gerçekleştiren bir laboratuvar aletidir. Santrifüj aletinin yüksek devir sayısı, içerisine yerleştirilen karışımların çökelme prensibine göre ayrılmasını sağlar. Ağır parçalar merkezkaç kuvveti yardımıyla tüpün alt kısmında toplanır (dairesel harekette dışarı doğru gider). Aynı mantıkla daha hafif parçalar tüpün üst kısmına doğru hareket eder (dairesel hareketin merkezine doğru yol alır). Süspansiyonlar veya emülsiyonlar bu sekilde kolaylıkla ayrılabilir. Örneğin kan, en üst kısmında serum, orta kısımda yağ, alt kısımda ise pıhtı kalacak şekilde ayrıştırabilir. Santrifüjde, istenen karışımın asılabileceği, sallanabilen seleler bulunur. Motor çalışmaya başlayınca tüpler yatay konuma yaklaşır. Bir diğer tasarım şeklinde, tüplerin yerleştirileceği eğimli yataklar bulunur. Tüpler dönme esnasında açılarını korur. Ali Sirmen Ali Sirmen (d. 10 Kasım 1939, İstanbul), "Cumhuriyet" gazetesinde "Dünyada Bugün" isimli köşenin yazarı, hukukçu, sinema ve dizi oyuncusudur. Türk sanat müziği bestekârı ve keman sanatçısı Sadi Işılay'ın torunu olan Ali Sirmen, 10 Kasım 1941 tarihinde İstanbul'da doğdu. Galatasaray Lisesi ve İstanbul Üniversitesi Hukuk Fakültesi mezunudur. Köşe yazarlığına 1966 yılında "Akşam" gazetesinde başladı. "Yeni Ortam" ve "Milliyet" gazetelerinde köşe yazıları yazdı. Halen "Cumhuriyet" gazetesinde köşe yazıları yazmaktadır. 1972 yılında kurulan Barış Derneği'nin kuruluşunda yer aldı. "İkinci Bahar" televizyon dizisinde Antepli bir komiseri canlandırdı. "Cumhuriyet" adlı filmde "Cumhuriyet" gazetesinin kurucusu olan Yunus Nadi Abalıoğlu'nu canlandırdı. SkyTürk kanalında "Siyah-Beyaz" isimli programın sunucularından biridir. Ayrıca Cem TV'de Süheyl Batum ile "Ayıptır Söylemesi" isimli tartışma programını sundu. 2015 yılında Türkiye Gazeteciler Cemiyeti tarafından Burhan Felek Basın Hizmet Ödülü'ne layık görüldü. Mine Sirmen ile evliliğinden Devrim (d. 1966) adından bir oğlu vardır. 25/03/2020 tarihinde Covid 19(Koronavirüs) teşhisi konularak tedavi altına alınmıştır. Kevin Nash Kevin Scott Nash (d. 9 Temmuz 1959), profesyonel güreşçi ve oyuncu. WCW, WWF ve TNA'da güreşmiştir. Şu an yerel olarak güreşmektedir. NWO adlı efsane güreş takımının kurucularındandır. Türkiye'de "Big Sexy" adıyla tanınır. Bu lakabı maç spikerlerinin onu bu isimle anons etmesinden almaktadır. Bitirici hareketi Jackknife Powerbomb'dur. Ancak uzun boyunun bacak kaslarının kol kasları kadar güçlü olmaması sebebiyle dezavantaj oluşturmasından dolayı kolay zaptedilebilen bir güreşçidir. Ayrıca nedendir bilinmez WCW başta olmak üzere bulunduğu federasyonların diğer güreşçilerinin hiç sevmediği bir isimdir o yüzden kazandığı maç sayısı çok azdır. WCW'ya ilk geldiği adı "Diesel" dır. Ayrıca bir zamanlar Scott Hall ile The Outsiders adlı bir grup kurmuşlardır. WWE'ye ilk olarak WCW'nun kapandığı yıl gelmiş ve 2003 yılına kadar kalmıştır. Bu süre zarfında Triple H'le defalarca kez güreşmiş ancak Shawn Michaels' ın sponsorluğunu yaptığı, balyoz veya herhangi bir silah kullanmanın yasak olduğu Judgement Day (Felaket Günü) maçı hariç her seferinde yenilmiştir. 30 Ocak 2011 Royal Rumble 2011'de Diesel lakabıyla WWE'ye dönmüştür. Daha sonra uzun süre gözükmeyen Nash, WWE Hall of Famer seremonisinde de gözükmüştür. En son olarak bu yılki SummerSlam'de kendini gösterdi. John Cena vs. CM Punk (Özel Hakem Triple H) maçının sonunda ringe gelen Kevin Nash, kemeri kazanan CM Punk'a saldırdı ve kemerin Money In The Bank şampiyonu Alberto Del Rio'ya geçmesine sebep oldu. Kevin Nash 30 Ağustos 2011 de WWE ile sözleşme imzalamıştır. Kevin Nash bu tarihte CM Punk'ı döverek ringden ayrılmıştır. Ardından Triple H ile olan düşmanlık senaryosunda, bir süre rol almıştır. Sonra da WWE Money In The Bank'te Triple H tarafından mağlup edilmiştir. Ondan sonra ise WWE Royal Rumble 2014 etkinliğinde yer almıştır ama Roman Reigns tarafından elenmiştir. Bir gece alkollü bir halde oğluyla birlikte bir kavgaya karışmış ve bu olaydan dolayı oğluyla birlikte tutuklanmıştır. Bitirici hareketler: Şu ana kadar girdiği gruplar: GÃ¼l suyu Gül suyu (Farsça: گلاب "Gûlâb") gül bitkisinin taç yapraklarının damıtılmasıyla elde edilen hidrosollerdir. Parfüm sanayiinin gül yağına olan büyük ilgisi nedeniyle gül suyu, ucuz bir yan ürün durumunda bulunmaktadır. Gül suyu hamur işi ve lokum yapımında da kullanılır ve 1 litre gül suyu ortalama 6 bin gülden elde edilir. Gülün suyu ilk kez İranlılar tarafından gülün damıtılmasıyla elde edildi. Bunun Avrupa'ya yayılmasının ise İspanya'yı ele geçiren Berberîlerin sayesinde olduğu sanılmaktadır. Gül suyu genellikle batı, güney ve doğu Asya ülkelerinde tüketilir ve çoğu zaman şekerleme ve hamur işlerini tatlandırmada kullanılır. Bunlardan en yaygın olan ve en bilinenleri güllaç ile lokumdur. Ortaya çıkış yeri olan İran'da gül suyu, çaylara, dondurmaya, ve kurabiyelere de konulur. İslam dininde ve Hinduizm'de dinî öneme de sahiptir. Batı dünyasında gül suyu mutfakta kullanılan bir malzeme olmaktan çok kozmetik alanında yaygın bir kullanıma sahiptir. Malezya ve Singapur gibi Uzakdoğu ülkelerinde süt, şeker ve pembe renk veren gıda boyasıyla karıştırılarak "bandung" adlı içeceğin yapımında kullanılır. İslam dininin en önemli yapısı olan Kâbe'nin temizliği de zem zem suyu ile karıştırılmış gül suyu ile yapılır. Buharalı tıp bilgini İbni Sina ve sonrasındaki hekimler ferahlatıcı ve dinlendirici özelliği nedeniyle ruhsal hastalıkların tedavisinde gül suyu kullanırdı. İçeriğinde geraniol, rodinol, eugenol, citronel ve feniletilalkol gibi ilaçlarda kullanılan bileşenler bulunan gül bitkisinden elde edilen gül suyu, günümüzde de bazı hastalıkların tedavisinde kullanılıyor. Boğaz ve bademcik iltihaplarını gidermede etkili olduğu bilinen gül suyu ayrıca antiseptikler arasında yer alıyor. GÃ¼lsuyu New World Order (profesyonel güreş) New World Order (kısaca NWO), bir Amerikan güreşi takımıdır. 1996 yılından 2002 yılına kadar kurulmuş olan bir gruptur.Kurucuları Scott Hall, Kevin Nash ve Hulk Hogan'dır. Hulk Hogan bu grubu kurunca ismi Hollywood Hogan olmuştur.Bu grup gelişerek 10 fazla kişi üye oldu. WCW bu grup sayesinde en güçlü federasyon olup,yine aynı grup sayesinde batmıştır. Grup sonradan WWE'de şansını denemiş ama reyting getirmeyince grup son bulmuştur.Grup zaman zaman ikiye ayrılmıştır. 7 Temmuz 1996: Scott Hall, Kevin Nash ve Hulk Hogan NWO adlÄ± grubu kurar. 10 Agustos 1996: Ted DiBiase ve Virgil gruba dahil olur. Hollywood Hogan WCW World Heayvweight kemerini ele geÃ§irir. 15 EylÃ¼l 1996: The Giant gruba dahil olur. 27 Ekim 1996: Sting (Steve Borden) gruba dahil olur. Scot Hall ve Kevin Nash Harlem Harlet adl覺 tak覺m覺 yenerek WCW World Tag Team kemerini kazand覺lar. 18 Kasım 1996: Syxx, Buff Bagwell, Scott Steiner, Scott Norton ve WCW'nin başkanı Eric Bischoff bile gruba dahil olur. 24 Kas覺m 1996: Giant Battle Royal turnuvas覺n覺 kazan覺r. 13 Temmuz 1997: Dennis Rodman gruba dahil olur. 4 AÄŸustos 1997: Hollywood Hogan WCW World Heavyweight kemerini lex luger'a kaybeder. 14 Eylül 1997: Hollywood Hogan Lex Luger'ı yenerek WCW World Heayvweight kemeri kazanır (Bu maçta tamamen NWO'nun yardımını alarak hile yapar). Konan ve Mr. Perfect gruba dahil olur. 13 Ekim 1997: Ted Dibiase gruptan ayrılır. Scott Hall ve Kevin Nash WCW World Tag Team kemerlerini stener kardeşlere kaybederler. 17 Kasım 1997: Rick Rude gruba katılır. 28 AralÄ±k 1997: Hollywood Hogan WCW Wolrd Heayvweight kemerini Sting'e kaybeder. 24 Ocak 1998: Dusty Rhodes gruba dahil olur. 15 Mart 1998: Brian "Crush" Adams (d. 31 Ocak 1963 - ö. 13 Ağustos 2007) ve Scott Steiner gruba dahil olur. Syxx gruptan ayrılır. 19 Nisan 1998: Randy Savage Sting'i (Steve Borden) yenerek WCW World Heayvweight kemerini kazanÄ±r. 6 Temmuz 1998: NWO ikiye ayrıldı. Birinci grup "NWO Wolfpac", ikinci grup "NWO Hollywood" olarak adlandırıldı. Birinci grupta Kevin Nash, Randy Savage, Konan, Lex Luger ve Sting dahil olur. İkinci grupta Hulk Hogan, Bret Hart, Scott Hall, Scott Norton, Buff Bagwell ve Big Show bulunmaktadır. Hollywood Hogan WCW World Heayveweight kemerini Bill Goldberg'ten alır. 27 Aralık 1998: Scott Hall NWO Hollywood'dan atılır. Kevin Nash Bill Goldberg'ü yenerek WCW World Heavyweight kemerini kazanır. 4 Ocak 1999: Hollywood Hogan Kevin Nash'ı yenerek WCW World Heayvweight kazanır. NWO tekrar birleşir. 9 Temmuz 2000: NWO tekrar ikiye ayrılır. Birinci yine "NWO Wolfpac", ikinci "NWO B" takımıdır. Birinci gruba Hollywood Hogan, Kevin Nash, Scot Hall, Lex Luger, Buf Bagweel, Scot Stener katıldı. İkincisinde ise dolu kişi girip çıkmaktadır. Scot Hall sonradan gruptan atılır. Hogan da kemer alamayınca ayrılır. 18 Şubat 2002: NWO WCW battıkdan onra WWF`e geçer. 15 Temmuz 2002: Hogan ve Scott Hall gruptan ayrılır. Big Show, X-Pac, Booker T ve Shawn Michaels üye olur ama NWO son bulur. 30 Mart 2015: NWO grubu, WrestleMania 31'deki Triple H vs Sting karşılaşmasında görülür. Maça DX takımının müdahale etmesinin ardından Sting'i korumak amacıyla ringe girdiler ve dövüştüler. Amanda Renberg Amanda Renberg; İsveçli genç oyuncu. 9 Temmuz 1987 Stockholm doğumludur. 2004 yapımı Hip hip hora! adlı filmle adını duyurmuştur. Hala Mikas Stockholm Model Ajansı'nda fotomodel olarak çalışmaktadır. Rende Kevgir Kevgir, mutfaklarda sıvı maddelerle katı maddeleri birbirinden ayırmaya yarayan bir tür elektir. Genel olarak alüminyum ya da paslanmaz çelik gibi hafif metallerden yapılsa da son yıllarda plastik türleri de çıkmaya başlamıştır. İçindeki suyun akması için üzerinde çeşitli büyüklükte deliker bulunur. Genelde kase biçiminde üretilir ve üzerindeki delikler kabın dibinde ya da yanlarında olabilir. Türkçeye Farsçadaki "kefgûr" sözcüğünden girmiştir. Genellikle mutfaklarda pirinç yıkama, makarna süzme gibi eylemlerde kullanılan mutfak aletidir. MÃ¼lkiye Mülkiye, Osmanlı Devleti'nde, üst düzey sivil kamu görevlileri sınıfı. İlmiye, seyfiye (askeriye) ve kalemiye ile birlikte dört ana hizmet sınıfından biriydi. Eyalet, sancak ve kazaları merkez denetimine almak için II. Mahmut (hükümdarlığı 1808-39), merkez ve taşrada, kalemiye sınıfının üstündeki görevlileri mülkiye sınıfı içinde örgütlemeye çalıştı. Böylece taşradaki yöneticiler ve üst düzey memurlar, Babıali bürokratları, nezaretlerdeki bilirli görevliler mülkiye sınıfına alındı. 1843'te aşağıdan yukarıya doğru mülkiye rütbeleri kondu ve bu rütbelerle ilmiye ve askeriye rütbeleri arasında protokol denklikleri belirlendi. Başlangıçta rütbelerle görev unvanları arasında da koşutluk öngörülmüştü. Örneğin, mirmiranlar ve beylerbeyleri eyalet valiliklerine atanıyordu. 19. yüzyıl sonlarına doğru görev unvanına bakılmaksızın, salt onursal ödüllendirme amacıyla da mülkiye rütbeleri verildi. Mülkiye sınıfına görevli yetiştiren başlıca eğitim kurumu Mekteb-i Mülkiye idi. Myrmidonlar Myrmidonlar, Yunan mitolojisinde, Tesalya'daki Phthiotis'te yaÅŸayanlara verilen ad. Kökeniyle ilgili iki çeşit efsane vardır. İlkine göre Zeus, karınca biçimine girerek Tesalya kralı Myrmidon'un kızı Eurymedusa'yı gebe bırakır. Doğan çocuk Myrmidon'ların atası olur. İkincisinde ise Zeus, Aigina'dan olan oğlu Kral Aiakos'un kendisine yakarması üzerine, halkı vebadan kırılmış olan Aegina adası'ndaki karıncaları insana dönüştürür. Truva Savaşı'nda Akhilleus'a gösterdiği bağlılıktan ötürü, emirleri gözü kapalı yerine getirenlere bu ad verilmiştir. Edge of Thorns Edge of Thorns heavy metal grubu Savatage’ın 1993 yılında Atlantic Records etiketi ile yayımlamış olduğu yedinci albümüdür.Grubun gitaristi Criss Oliva’nın ölümünden önce grupla beraber çıkarmış olduğu son albümü, grubun beyni sayılan Jon’un gruptan ayrılmasıyla yerine getirilen ön vokal Zachary Stevens ile ise çıkarılan ilk albümdür. Bu albümde kullanılan davul sesi diğer Savatage albümlerine göre farklılık göstermektedir nitekim Steve bu albümde elektronik davul kullanmıştır. Albüm kapak resminde yer alan kadın Criss Oliva’nın karısı Dawn Oliva’dır.Bu albümün kapak resmi de, "Hall of the Mountain King" albümünün ön ve arka kapak resimleri, "Gutter Ballet" albümünün ön kapak resmi, "Streets" ’in arka kapak resmi ve Criss’in gitar kaplama yüzeylerini tasarlayan Gary Smith’e aittir.1993 yılında Criss Oliva ile yapılan bir röportajda albümün kapak resmindeki ağaçlardaki yüzün Jon Oliva olduğuna dair bir bilgi edinilse de prodüktör Paul O’Neill bunun gerçeği yansıtmadığını söylemiştir.Kapak resminde kötülüğe (ağaçlardaki yüzler) karşı hala varolan iyilik (kadın) betimlenmektedir.1993’te Criss Oliva ile yapılan bir röportajda Criss albüm için "Resimdeki kız korku ve masumiyet içerisinde.Fakat etrafındaki ağaçlardaki yüzler hep kötü.Çevresindeki her şey kötü.Albüm de iyilik ve kötülük hakkında.Parçalarda da bundan bahsediliyor" demiştir. Tüm şarkılar Jon Oliva, Criss Oliva ve Paul O'Neill tarafından yazılmıştır. XVII. Louis XVII. Louis, Normandiya Dükü Louis-Charles ya da Veliaht Louis Charles (1789-93) olarak da bilinir.(Fransızca Louis Charles, Duc de Normandie ya da Louis Charles de France) (d. 27 Mart 1785, Versay - ö. 8 Haziran 1795, Paris), Kral XVI. Louis ile Kraliçe Marie Antoinette'nin ikinci oğlu. XVI. Louis'in idam edilmesinin ardından kralcılar tarafından tahtın varisi olarak ilan edilmiş ve 1793'ten ölümüne değin Fransa Kralı unvanı taşımıştır. Louis-Charles adıyla vaftiz edildi. Ağabeyi Louis-Joseph'in devrimin başlamasından hemen sonra, Haziran 1789'da ölmesi üzerine veliaht oluncaya değin "Normandiya Dükü" unvanı taşıdı. Fransa'da monarşi yönetiminin 10 Ağustos 1792'deki halk ayaklanması sonucunda yıkılmasının ardından kraliyet ailesinin öteki üyeleriyle birlikte Paris'teki Le Temple adlı hapishaneye kapatıldı. Babasının 21 Ocak 1793'te idam edilmesinden hemen sonra sürgündeki Fransız soyluları (émirgés) tarafından Fransa Kralı ilan edildi. Bu sırada Avusturya ve Prusya'yla savaş halinde olan devrim hükümetinin, düşmanlarıyla yürüttüğü pazarlıkta değerli bir rehine durumuna gelen XVII. Louis, 3 Temmuz 1793'te annesinden alınarak Antoine Simon adlı bir kunduracının yanına verildi. Marie Antoinette 16 Ekim 1793'te giyotinle idam edildi. Louis ise Ocak 1794'te yeniden Le Temple'a hapsedildi. Hapishanedeki kötü koşullar nedeniyle sağlığı hızla bozulan Louis'in ölümü, yeniden önemli bir siyasal güç haline gelmiş olan monarşi yanlıları için ağır bir darbe oldu. Yapılan soruşturma sonucunda Louis'in lenf bezleri vereminden öldüğü anlaşıldı. Louis'in yaşamının son dönemine ilişkin bilgilerin sınırlı olması çeşitli söylentilere yol açtı. Kimileri kralın aslında ölmeyip hapisten kaçtığını, kimileriyse zehirlendiğini öne sürdü. Bu iddialar sonraki yıllarda otuzu aşkın kişinin XVII. Louis oldukları iddiasıyla ortaya çıkmasına sebep oldu. Thomas Andrews (gemi mÃ¼hendisi) Thomas Andrews (7 Şubat 1873, İrlanda - 15 Nisan 1912, Atlas Okyanusu) İrlandalı gemi mühendisi. Royal Belfast Academi Enstitüsü'nün gemi mühendisliği bölümünü bitirerek "Harland and Wolff" tersanesinde mühendis olarak görev almaya başladı. Uzun zaman sonra buranın müdürü oldu. Daha sonra White Star Line deniz şirketi ile ortak olan "Harland Wolff Tersanesi" 3 tane transatlantik gemi yapmayı planladı. Bu gemilerin biri de RMS Titanic idi. Diğerleri ise RMS Olympic ve RMS Gigantic idi. Thomas Andrews Titanic in yapımında baş mühendis olarak görev aldı. Büyük gemi 31 Mart 1909 da yapılmaya başlandı ve 3 yıl sonra 10 Nisan 1912 yılında ilk seferine başladı. Ancak gemi ilk seferinde bir buzdağına çarptı ve öndeki 5 kompartımandan ağır yara aldığı için 15 Nisan 1912 saat 02:20 de Atlas Okyanusunda battı. Geminin içinde Titanic'in mühendisi Thomas Andrews da yer alıyordu. Görgü tanıklarınca kurtulmayı denemediği ve can yeleğini de giymediği belirtilmiştir. Ã‡ok namlulu roketatar Çok namlulu roketatar (veya kısaltması ile ÇNRA), birden fazla roket atma kabiliyetine sahip, tekerlekli ve paletli araçlara monteli silahlardır. Serbest güdümlü veya daha başka güdüm sistemlerine sahip olabilirler. Rus yapımı "Katyuşa", Türk yapımı "TR 122" ve Amerikan yapımı "MLRS" çok namlulu roketatara örnek verilebilir. Handful of Rain Handful of Rain heavy metal grubu Savatage'ın 1994 yılında yayımlamış olduğu sekizinci albümüdür.Albüm grubun gitaristi ve Jon'un kardeşi Criss Oliva'nın ölümünden sonra çıkarılan ilk albümdür ve albümdeki şarkılar genelde karanlık bir havadadır."Alone You Breath" parçası Criss'e saygı amaçlı yazılmıştır.Bu şarkıdaki akort dizisi (farklı bir notadan çalınsa da) ve sözler albümünde yer alan "Believe" parçasının son kısmından alınmıştır.Fakat şarkının sözlerinde Criss'in ölümüne değinilmemiştir ve onunla ilgili bir kısımda yoktur. Bu albümde ilk kez Savatage bir şarkıda kanon vokal tekniğini kullanmıştır."Chance" parçasının üçüncü bölümünde bir noktada (06:51 'de başlayan kısım) vokal Zak Stevens'ın beş farklı kanal kaydı duyulmaktadır. Criss'in ölümünün ardından grup kadrosunda da bir takım belirsizlikler yaşandı.Steve Wacholz gruptan ayrıldı fakat albümde adı geçenler arasındaydı ve hiçbir parçada da çalmadı.Basçı Middleton da Criss'in ölümünün ardında yaşadığı şok dolayısıyla stüdyo kayıtlarında çalmadı fakat turnede yer aldı. FIBA Avrupa FIBA Avrupa, FIBA üyesi 49 Avrupa basketbol federasyonunun oluşturduğu bir konfederasyondur. FIBA'ya bağlı olarak çalışmaktadır. Son ÅŸampiyon. NOT: Hem Euroleague ve hem de Eurocup FIBA tarafından onaylanmış ve FIBA kurallarına göre oynanmaktadır ancak FIBA Avrupa tarafından değil ULEB tarafından düzenlenmektedir. Çin operası Çin Operası (Çince: 戏曲/戲曲; Pinyin: xìqǔ) Çin’de popüler bir drama ve müzikal tiyatro formudur. Çin’de değişik bölgelerde, kimileri kökeni yüzlerce yıl öncesine dayanan operalar bulunmaktadır. Bunlar arasında Pekin Operası ve Kunqu sayılabilir. Genel olarak Çin’de bilinen ilk opera topluluğunun Tang Hanedanı imparatoru Xuanzong (712–755) zamanında kurulduğu kabul edilir. “Armut Bahçesi” (梨园/梨園; líyuán) adındaki bu topluluk imparatorun kişisel zevki için gösteriler yapmaktaydı. Günümüzde de opera sanatçıları “Armut Bahçesini Öğrencileri” (梨园弟子/梨園弟子, líyuán dìzi) olarak anılmaktadır. Yuan Hanedanı dönemi (1279–1368) formu "Zaju"’de (雜劇, zájù) "Dan" (旦, dàn, kadın karakter), "Sheng" (生, shēng, erkek karakter), "Hua" (花, huā,boyalı yüz) ve "Chou" (丑, chŏu, palyaço) gibi Çin operasının değişmez rolleri ortaya çıktı. Ming Hanedanı dönemi ve Qing Hanedanı dönemi başlarında Wu bölgesinin operası Kunqu en popüler form oldu. Çin operasında günümüze ulaşan 368 farklı form bulunmaktadır. Bunların arasında en çok bilineni Pekin Operası’dır. Pekin Operası bugünkü halini 19. yüzyıl ortalarında almış ve Qing Hanedanı (1644–1911) döneminde halk tarafından büyük bir beğeniyle karşılanmıştır. Çin Cumhuriyeti (1912 - 1949) döneminde, batılı formlar Çin’e girmeye başlamıştır. Özellikle 1919’daki Dört Mayıs Hareketi’nin ardından batı tiyatro eserleri Çin’de sahnelenmiş ve Çinli yazarlar bu tarzı taklit etmeye başlamıştır. Çin dönemi başlarında Çin Operasının gelişimi desteklenmiştir. Ancak Kültür Devrimi sırasında çoğu opera topluluğu dağıtılmış; Batılı eserlerle birlikte pek çok tarihi Çin operası da yasaklanmıştır. Kültür Devrimi'nin ardından Çin Operası yeniden canlanma yaşamış; sahne ve televizyonda popüler bir eğlence olmaya devam etmiştir. Kuzey kolları: Güney kolları: Diğerleri: Pekin operasÄ± Peking operası (Çince: 京劇|, Pinyin: Jīngjù) 18. yüzyılda ortaya çıkmış, 19. yüzyıl ortalarında bugünkü halini almış bir Çin operası formudur. Qing Hanedanı yöneticileri ve halk tarafından büyük bir beğeniyle karşılanmıştır. Önemli topluluklar ülkenin kuzeyinde Pekin ve Tianjin'de, güneydeyse Şanghay'da bulunmaktadır. Pekin operası Tayvan'da da ilgiyle karşılanmaktadır, ayrıca ABD, Japonya gibi ülkelere de yayılmıştır. Tayvan operasÄ± Tayvan Operası (Çince: 歌仔戲; Pinyin: Gēzǐxì; POJ: koa-á-hì) Tayvan'da ortaya çıkmış bir Çin operası formudur. Hikâyeler geleneksel olarak Çin'in Minnan bölgesi halk hikâyelerine dayanmaktadır. Ancak belki de yerelleşme akımının etkisiyle, Tayvan aborjinleri gibi Tayvan'a has yerel karakterler ve hikâyeler de baş gösterir. Tayvan operası daha sonradan Minnan konuşulan bölgelere yayılmıştır. Worms Worms Almanya'nın Renanya-Palatina eyaletine bağlı bir şehirdir. Worms 108,73 km² yüzölçümüne sahiptir. Worms'un nüfusu yaklaşık 82.212 olarak tespit edilmiştir. Worms'un Belediye Başkanlığı SPD'li Michael Kissel tarafından yürütülmektedir. Umut VakfÄ± Umut Vakfı, 1993 yılında, 'Bireysel silahsızlanma' temelinde kurulmuş toplumsal bir vakıf olup, Sivil toplum kuruluşu (STK) statüsünde etkinlik göstermektedir. Vakfın kuruluşuna neden olan olay, Dedeman oteller zinciri sahibi Dedeman ve Önal ailelerinden, Nazire Dedeman'ın oğlu, 17 yaşındaki Umut Önal'ın, 28 Eylül 1993 günü, arkadaşının silahından çıkan kurşunlarla hayatını kaybetmesidir. Vakfın kurucu üyeleri, ailelerinden yitirdikleri dört kişinin anısına, gençlere Atatürk'ün izinde önderlik yapacak kişilik ve becerileri kazandırarak, onları Türkiye'nin gelişmesine yardımcı ve insanlığa yararlı bireyler olarak yetiştirme amacıyla kurulduğunu açıklamaktadırlar. Her ne kadar bu temelde hareketle kurulmuşsa da, vakıf, ağırlıklı olarak "Bireysel silahsızlanma" özüne dayalı etkinlikleriyle adını duyurmuştur. Umut Vakfı, Aynı zamanda hedefleri arasına aldığı STK'larının daha etkin olmalarını sağlayacak, yönetim ağırlıklı eğitsel çalışmalar alanında da bir dizi girişimde bulunmuştur. Özellikle her 28 Eylül Bireysel Silahsızlanma Günü'nde düzenledikleri ilginç ve ses getiren eylemlerle basında yer alarak kamuoyunun ilgisini çekmiştir. Vakıf, birçok alanda ulusal ve uluslararası etkinlik, eğitim çalışması, seminer ve organizasyonlara imza atmış, Ankara, İstanbul ve Antalya'da, "Umut ormanları" adıyla büyük kapsamlı alanlarda ağaçlandırma çalışmalarında bulunmuş, silahsızlanma konulu ödüllü yarışmalar düzenlemiş, onbinlerce imzadan oluşan kampanyaları sonuçlandırmıştır. Vakıf bünyesinde kurulan yayınevince adlı kitaplar yayımlanmıştır. "Yurttaşlık Enstitüsü" adlı oluşuma önderlik eden vakıf, ihtiyacı olan öğrencilere maddi yardımda da bulunmuştur. Umut Vakfı'nın kuruluşundan bugüne kadar, çeşitli resmi ve sivil kurum ve kuruluşlardan aldığı 29 ödülü bulunmakta olup, yönetim kurulu üyeleri; Eski Türkçe (anlam ayrımı) Eski Türkçe denildiğinde, Türkçede, genellikle, Harf Devrimi öncesi veya sonrasında, Arap alfabesine dayanan harflerle yazılan Türkçe metinler anlaşılır. Bu terimle, ayrıca, çeşitli Türk dillerinin bakış açısına göre farklı tarihi diller de kast edilebilir. Konuyu dilbilimsel açıdan incelemek için Eski Türkçe maddesine bakınız. Kasım Koçak Kasım Koçak (d. 1951, Tokat), Türk ressam. Güzel Sanatlar Akademisi Neşet Günal ve Özdemir Altan atölyelerinde öğrenim gördü. "Cumhuriyet dönemi Türk resimlerinden 75 başyapıt" isimli koleksiyonda bir resmi bulunmaktadır. 1970-75 yılları arasında İstanbul devlet Güzel sanatlar Akademisi Resim Bölümü'nde Neşet Günal ve Özdemir Altan atölyelerinde öğrenim gördü. 1979'da eşi ressam Aysu Koçak ile İstanbul, Maltepe'de bir atölye açtı. Maltepe Ressamları olarak anılan sanatçı topluluğunun kurucusu ve öncüsü oldu. Bu ressamlar, Maltepe'de semt halkına resim satarak tuval resminin sevdirilmesine önayak oldular. 1981 yılında DYO ödüllü resim yarışmasında başarı ödülünü, 1985 yılında Deniz Kuvvetleri Anıt Yarışmasında mansiyon ödülünü almış ve bir daha resim yarışmalarına katılmamıştır. Madenciler, ölü kuş, at pisliğinde dört kuş, bozkırın dilsizleri, abdurrahman çelebiler, gittikçe çoğalır delimiz bizim (İstanbul Resim Heykel Müzesi), direksiyonlu deliler, maymun padişahlar, lodosçunun seyir defteri, kazan kaldıran keçiler eserlerinden bazılarıdır. Koçak kendisiyle yapılan bir röportajda şöyle der: Gerçekçi figüratif resim anlayışındaki çalışmalarını Maltepe'deki atölyesinde sürdürmektedir. Ömer Lütfi Mete Ömer Lütfi Mete (d. 1950, Rize ö. 18 Kasım 2009, İstanbul) Türk gazeteci, şair, yazar ve senarist. 7 Temmuz 1950'de Rizenin İyidere ilçesi eski ismi Aspet diyede bilinen fıçıtaşı mahallesinde doğan Ömer Lütfi Mete, ilk ve orta öğrenimden sonra bir dönem Kur’an Kursları’nda okudu. Aynı kurumlarda okutucu olarak görev yaparken Rize Lisesi’ni bitirdi ve 1970 yılında İstanbul Üniversitesi İktisat Fakültesi’ne girdi. 1971 yılında önce matbaa çıraklığıyla başlayarak gazeteciliğe geçti. 1972’de İktisat Fakültesi’nden ayrılıp Atatürk Eğitim Enstitüsü’nü bitirdi. Kısa bir süre mezun olduğu lisedeve Rize Meslek Yüksek Okulu’nda Edebiyat öğretmenliği dışında gazeteci ve senaryo yazarı olarak çalıştı. Babıali’de Bizim Anadolu, Tercüman, Türkiye, Yeni Haber, Orta Doğu, Yeniçağ, Ayyıldız, Yeni Binyıl, Sabah gazetelerinde yönetici ve yazar olarak çalıştı. Türk Edebiyatı, Boğaziçi ve Çağrışım dergilerinde makale, mizahi öykü ve şiirleri yayınlandı. 18 Kasım 2009 tarihinde geçirdiği kalp krizi sebebiyle 59 yaşında vefat etmiş ve Çengelköy Mezarlığı'na defnedilmiştir. T. C. Boyle Thomas Coraghessan Boyle (d. 2 AralÄ±k 1948 Peekskill, New York) Amerikan yazar. Boyle, New York Üniversitesi'nde İngilizce ve tarih okumuştur. Alfred DÃ¶blin Alfred Bruno Döblin (d. 10 Ağustos 1878, Stettin - ö. 26 Haziran 1957, Emmendingen) Alman romancı, deneme yazarı ve doktor. En tanınmış romanı "Berlin Alexanderplatz" (1929). Çeşitli edebi akımlarda ve stilde üretken olan Döblin, Alman edebiyatındaki modernizmin en önemli yazarlarından biridir. Tuğrul Asi Balkar Tuğrul Asi Balkar (1960, İzmir), Türk şair. İlk, orta ve lise öğrenimini İzmir'de tamamladı. Kemal Atatürk İlkokulunu ve ardından Hürriyet Ortaokulunu bitirdi. 1977 yılında İzmir Atatürk Lisesinden, 1987 yılındaysa Ankara Üniversitesi Tıp Fakültesi'nden mezun oldu. 1989 yılında Kars'ta zorunlu hizmetini yapan Balkar, 1990 yılından bu yana Edirne'de yaşamını sürdürmektedir. Tuğrul Asi Balkar, kendi ifadesiyle "Şiir denilen amansız serüvenle lise yıllarında tanıştı, şiirin bir yaşama ustalığı ve gusto olduğunu Ankara'da öğrendi.". Bir süre, Ankara'da yayımlanan Sanat Rehberi Dergisi'ni yönetti. Onur ve İlhan Kitabevi'nde çalıştı. Kendi iç dünyasını ve romantik duygularını yansıttığı şiirleriyle tanınan Balkar'ın şiir ve yazıları Adam Sanat, Cumhuriyet Kitap, Kıyı, Nitelik, Önder, Parantez, Pencere, Promete, Su, Şiir-lik, Varlık, Yamaç, Yarın, Yaşam İçin Şiir, Yeni Biçem gibi dergi ve gazetelerde yayımlandı. Eserlerinden Ã¶rnekler Kurt Tucholsky Kurt Tucholsky (d. 9 Ocak 1890, Berlin - ö. 21 Aralık 1935, Göteborg), Alman gazeteci ve yazar. Kaspar Hauser, Peter Panter, Theobald Tiger ve Ignaz Wrobel adlı takma adlarla da yazılar yazmıştır. Tucholsky Weimar Cumhuriyeti'nin en önemli gazeteci-yazarlarındandır. Politik bir gazeteci ve haftalık dergi "Die Weltbühne"nin yayıncılarından birisi olarak Heinrich Heine geleneğinde toplumcu-gerçekçi, toplumu eleştiren bir yazar olduğunu kanıtlamıştır. Aynı zamanda bir taşlama (hiciv) ustası, kabare yazarı, şarkı sözü yazarı, romancı ve şairdir. Kendisini demokrat, barışsever ve antimilitarist olarak tanımlayan Tucholsky, öncelikle politika, ordu ve yargı içindeki antidemokratik eğilimlere ve özellikle nasyonal sosyalizmin tehditlerine karşı uyarılarda bulunmuştur. Kurt Tucholsky'nin 9 Ocak 1890'da dünyaya geldiği ev Berlin - Berlin'de Lübecker Caddesi 13 numaradadır. İlk çocukluk yıllarını, babasının işi nedeniyle tayin olduğu Stettin'de geçirdi. Yahudi bir bankacı olan Alex Tucholsky 1887 yılında kuzeni Doris Tucholsky ile evlendi. Üç çocukları oldu: Kurt (en büyük oğulları), Fritz ve Ellen. 1899 yılında aile Berlin'e geri geldi. Tucholsky, annesi ile olan ilişkisi yaşamı boyunca bozuk olmasına karşın, babasını çok sevdi ve ona karşı çok büyük bir saygı besledi. Alex Tucholsky 1905 yılında frengi hastalığından vefat ettiğinde eşine ve çocuklarına hatırı sayılır bir servet bıraktı. Bu servet sayesinde büyük oğlu para sıkıntısı çekmeden yüksek öğrenimine başladı. Kurt Tucholsky 1899 yılında Berlin'deki Fransız Lisesi'ne kaydoldu. 1903 yılında, özel bir öğretmenle bitirme sınavlarına hazırlanmak için 1907 yılında terk ettiği Königliche Wilhelms Lisesi'ne geçiş yaptı. 1909 yılında dışarıdan bitirme sınavlarını verdikten sonra aynı yılın ekim ayında Berlin'de, 2. yarıyılda 1910 yılının ilkbaharında Cenevre Üniversitesi'nde devam ederek, hukuk eğitimine başladı. Tucholsky öğrenimi esnasında edebiyata karşı da çok ilgiliydi. Bu nedenle ressam arkadaşı Kurt Szafranski ile birlikte 1911 yılının Eylül ayında, çok değer verdiği, Kafka'nın da arkadaşı olan yazar Max Brod'u ziyaret etmek ve kendi yaptığı mini peyzajla ona sürpriz yapmak üzere Prag'a gittiler. Franz Kafka ile görüşmelerinden sonra, Kafka 30 Eylül 1911 tarihinde günlüğüne Tucholsky ile ilgili şunları yazar: Ancak hukuk alanındaki kariyerini tamamlayamadı. Tucholsky öğreniminin sonlarına doğru gazetecilikle çok fazla uğraştığından 1913 yılında birinci hukuki devlet imtihanına girmekten vazgeçti. Bu aynı zamanda avukatlık mesleğinden de vazgeçme anlamına geliyordu. Buna rağmen bir üniversite bitirme amacı ile 1913 yılının Ağustos ayında Jena Üniversitesi'ne doktora yapmak için başvurdu. Daha öğrenci olduğu yıllarda Tucholsky, ilk gazetecilik çalışmasını yayınlamıştır. Satirik haftalık taşlama dergisi "Ulk", 1907 yılında, henüz 17 yaşındaki Tucholsky'nin, İmparator Wilhelm II'nin sanat zevkini alaya aldığı kısa bir masal (Märchen) ını yayınladı. Üniversite yıllarında gazetecilik işlerine yoğunlaştı. Diğer çalışmalarının yanı sıra, SPD yayın organı "Vorwärts" (İleri)'de çalıştı. Alman Sosyal Demokrat Parti'si (SPD) için 1911 yılı seçim çalışmalarına katıldı. 1912 yılında, o zamanlara göre alışılmadık yeni, alaycı - erotik bir ton vurgulayan ve onun ilk defa büyük bir kitle tarafından tanınmasını sağlayan, "Rheinsberg - Sevenler için Resimli Kitap" yayınlandı. Tucholsky kitabın satışını artırmak amacıyla, öyküleri resimleyen Szafranski ile birlikte Berlin Kurfürstendamm'da bir "Kitap Barı" açtı. Burada kitap satın alan herkese bir içki (schnaps) ısmarlanıyordu. Bu öğrenci muzipliği birkaç hafta sonra sona erdirildi. Buna karşılık Tucholsky'nin 1913 yılı başlarında giriştiği bir çalışma çok daha uzun sürecekti. 9 Ocak 1913'te sol - liberal tiyatro dergisi "Die Schaubühne" (Gösteri Sahnesi), ileride ismi "Die Weltbühne" (Dünya Sahnesi) olarak değişen, ölümüne kadar Tucholsky'nin danışmanı ve arkadaşı olarak kalacak olan yayıncı Siegfried Jacobsohn 'un haftalık dergisinde ilk makalesi yayınlandı. Tucholsky ölümünden 2 yıl önce kaleme aldığı özgeçmişinde bu özel ilişki için şunları yazmıştır: Gazetecilik kariyeri I. Dünya Savaşı çıkınca kesintiye uğradı. 1914 Ağustos'u ile 1916 Ekim'i arasında Tucholsky'nin sadece bir tek makalesi yayınlandı. Savaşın başlaması için atılan yurtsever çığlıklarından, birçok yazar ve şairin aksine etkilenmedi. Önce Jena Üniversitesi'nde öğrenimini bitirdi. 1915 yılı başlarında "İpotek Hukuku" çalışmasıyla hukuk doktorasını (Dr.jur.cum laude) aldı. Aynı yılın Nisan ayında askere alındı ve doğu cephesine gönderildi.Orada önce mücadele yapmayı öğrendi ve cephane görevlisi olarak hizmet verdi. Sonra da bölük yazıcısı oldu. Kasım 1916 tarihinden itibaren savaş alanı gazetesi "Der Flieger"'i çıkardı.(havacı) Alt-Autz - Kurland'daki topçu ve pilot okulu idare bölümünde, daha sonra evleneceği Bayan Mary Gerold'la tanıştı. Tucholsky, bölük yazıcısı ve redaktör olarak çalışmasını, kendisini,cepheye avcı hendeğinde bir göreve gitmekten alakoyan bir fırsat olarak görüyordu. Geriye bakıp şunları yazmıştı: - Ignaz Wrobel: Savaşta neredeydiniz bay - ? "Die Weltbühne" 30 Mart 1926, Sayfa 490 Mary Gerold'a yazılan bir mektuptan da anlaşıldığı üzere bu araçlar, kısmen belli bir mizahı da ortadan kaldırmıyordu: - Kurt Tucholsky: Yaşanmamış Hayatımız. Mary'e Mektuplar. Reinbek 1982, Sayfa 247 Hukukçu Erich Danehl ile tanışması sonucu 1918 yılında Başçavuş Yardımcısı ve Saha Komiseri olarak Romanya 'ya gönderildi. (Tucholsky'nin arkadaşı Danehl daha sonra "Karlchen" adıyla Tucholsky'nin birçok yazısında yer almıştır. Örneğin "Das Wirtshaus im Spessart") Tucholsky, 1918 yazında Romanya'nın Drobeta Turnu Severin şehrinde yapılan bir vaftiz töreni ile Protestan oldu. Yahudi cemaatinden zaten 1 Temmuz 1914 yılında çıkmıştı. 1918 yılı ağustos ayında 9. Savaş Bonoları için yapılan ödüllü yarışmaya katılmasına rağmen, Tucholsky 1918 sonbaharında savaştan inançlı bir antimilitarist ve pasifist olarak döndü. 1918 yılının aralık ayında, yayıncı Rudolf Mosse'a ait sol liberal gazete Berliner Tageblatt'ın haftalık hiciv ilavesi Ulk'un yazı işleri müdürlüğünü, 1920 yılının nisan ayına kadar üstlendi. Weltbühne için de yeniden düzenli olarak çalışmaya başlamıştı. Sol demokrat olan bu haftalık gazeteyi Tucholsky ile çok fazla sıkmamak için,daha 1913 yılında,yazarlığının sonuna kadar kullandığı, üç takma ad kullanmaya başlamıştı: "Ignaz Wrobel", "Theobald Tiger" ve "Peter Panter".Theobal Tiger zaman zaman Ulk'ta da yazdığı için Weltbühne'de ilk defa 1918 yılının aralık ayında dördüncü bir takma adla, Kaspar Hauser adıyla bir şiir yayınlandı. Ayrıca çok nadir olarak, toplamda sadece beş kere, "Paulus Bünzly,Theobald Körner" ve "Old Shatterhand" takma adlarıyla da yazılarını yayınladı. Tucholsky, takma adlarının oluşturulması ile ilgili şunları anlatıyordu: - Start. "Mit 5 PS" Sayfa 12. Berlin 1928 Takma adları kullanmak genelde gerekli hale gelmişti. Politik başyazılardan ve yorum ve taşlamalar yaptığı mahkeme röportajlarından, şiirler ve kitap tartışmalarına kadar Tucholsky'nin katkıda bulunmadığı hiçbir konu yoktu. Ayrıca kabarelere, (örneğin: Bühne Schall und Rauch - Ses ve Duman Sahnesi) Claire Waldoff ve Trude Hesterberg gibi şarkıcılara, metin ve şarkı sözleri yazıyordu. 1919 ekiminde Tucholsky'nin şiir derlemeleri Fromme Gesänge - Sofu Şarkılar - yayımlandı. Savaştan hemen sonra Tucholsky daha sonra çok pişman olacağı bir işe girişti: Propaganda gazetesi Pieron'da Temmuz 1920 - Nisan 1921 tarihleri arasında iyi bir ücretle çalıştı. Hükümet adına çalışan bu gazete, Oberschlesien'deki Almanya - Polonya sınırının belirlenmesi için yapılacak referandum öncesi, Polonya aleyhine kamu oyunu kışkırtıyordu. Diğer gazetelerin, Pieron'un demagoji ve kışkırtmalarını sert bir şekilde eleştirmeleri sonucu, Tucholsky'nin artık USPD'nin (Almanya Bağımsız Sosyal Demokrat Partisi) yayın organında yazması yasaklandı. Haziran 1922 de toplanan USPD parti karar komisyonu, Tucholsky'i partiye karşı çalışma suçlamalarından akladı. Ama Tucholsky daha sonra bu davranışı için bir özeleştiri yaptı: - Ein besserer Herr. "Die WeltbÃ¼hne" 25. Haziran 1929, Sayfa 960 Tucholsky, politik bir yazar olarak daha 1919 yılı ocak ayında Weltbühne dergisinde, antimilitarist yazı serisi Militaria'yı (Asker Ülkesi) başlattı. Bu yazı serisi, subayların, Tucholsky'nin kendisinin de savaş sırasında gördüğü ve cumhuriyet zamanında da devam eden, kaba ve bayağı imparator Wilhelm ruhuna bir dokundurmaydı. Fakat savaşta yaptığı askerliği dönemindeki kendi davranışları da, şiddetle eleştirdiği Alman ordusundan çok da farklı değildi. Bu nedenle biograflar "Militaria" yazılarında Tucholsky'nin bir şekilde kendisiyle hesaplaştığını söylerler (Hepp). İlk yazıda şunları yazar: - Militaria. Offizier und Mann. "Die WeltbÃ¼hne" 9. Ocak 1919, Sayfa 39 Aynı şekilde, ilk yıllarında Weimar Cumhuriyeti'ni sarsan pek çok politik ölümleri de sert bir şekilde eleştiriyordu. Solcu, pasifist veya sadece liberal politikacılar, gazeteciler ve yazarlara suikastler yapılıyordu. Örneğin Karl Liebknecht ve Rosa Luxemburg, Walther Rathenau, Matthias Erzberger ve Philipp Scheidemann veya Maximilian Harden. Dava muhabiri olarak, aşırı sağcı gizli örgüt katillerinin duruşmalarında, sanıkların monarşist ve milliyetçi görüşlerini, hakimlerin genelde paylaştıklarını ve onlara sempati duyduklarını tespit etmişti. 1922 yılında yazdığı Prozeß Harden - Harden Davası makalesinde şunları yazar: - Prozeß Harden. "Die Weltbühne" 21. Aralık 1922, Sayfa 638 Tucholsky eleştirilerini, karşıtlarına karşı hoşgörülü davrandığına inandığı demokrat politikacılara da yöneltmekten kaçınmadı. 1922 yılında, dışişleri bakanı Rathenau'nun öldürülmesinden sonra, bir şiirle cumhuriyete uyarıda bulundu: - Rathenau. "Die WeltbÃ¼hne" 29. Haziran 1922, Sayfa 653 Tucholsky bu arada gazeteci yazarlığı da bırakmadığı gibi doğrudan politikayla da uğraşmaya başladı. Diğer uğraşlarının yanı sıra 1919 ekiminde Friedensbundes der Kriegsteilnehmer - Savaşa katılanların Barış Birliği'nin kuruluşunda kurucu üye oldu ve 1920 yılında üyesi olduğu USPD - Bağımsız Sosyal Demokrat Parti'de aktif görev aldı. Bir partiye üye olması, o partinin üyelerini eleştirmekten Tucholsky'i alakoyamazdı. USPD gazetesi Freiheit - Özgürlük'ün yazı işleri müdürü Rudolf Hilferding'i şöyle yargılıyordu: -Dienstzeugnisse. "Die WeltbÃ¼hne" 3. Mart 1925, Sayfa 329 Önderlerinin Ekim Devrimi sırasında, taraftarlarına karşı başarısız olduklarını, hatta ihanet ettiklerini iddia eden Tucholsky SPD ile çok daha sert hesaplaşıyordu. Friedrich Ebert hakkında 1922 yılında Prozeß Harden makalesinde şunları yazar: Yüksek enflasyon nedeni ile geçinmekte zorlanan Tucholsky, para kazanacağı bir iş nedeniyle,gazeteci yazarlığı geri plana itmek zorunda kaldı. Sadece mali nedenlerden dolayı bu adımı atmış olamazdı. 1922 sonbaharında ağır bir depresyon geçirmişti, yazdıklarından ve aklından kuşku duyuyordu ve hatta ilk defa intihara bile teşebbüs etmişti. Sonunda 1 Mart 1923 yılında 1. şef Hugo Simon'ın özel sekreteri olarak Berlin'deki Bett, Simon&Co bankasında işe başladı. Fakat 15 Şubat 1924 tarihinde Sigfried Jacobson ile yeni bir anlaşma imzaladı. 1924 ilkbaharında, Die Weltbühne ve itibarlı bir gazete olan Vossischen Zeitung'un muhabiri olarak Paris'e gitti. 1924 yılında Tucholsky'nin özel hayatında da büyük değişiklikler oldu. 1920 yılında evlendiği Dr. Else Weil'den 1924 Şubat ayında tekrar boşandı. Aynı yılın 30 ağustosunda, Alt-Autz'dan beri mektuplaştığı Mary Gerold ile evlendi. 1920 ilkbaharında Berlin'de tekrar görüştüklerinde, ikisi de birbirlerine karşı yabancılaştıkları sonucuna çok çabuk varmışlardı. Paris'te de görüldü ki, bu ikisi uzun süre birbirlerine tahammül edemezlerdi. Kendisine örnek aldığı Heinrich Heine gibi Tucholsky de olümüne kadar zamanının çoğunu yurt dışında geçirdi ve sadece arada sırada Almanya'ya döndü. Fakat bu uzaklık Almanya'yı ve Almanların içinde bulunduğu durumu daha iyi idrak etmesini sağlıyordu. Die Weltbühne üzerinden ülkesindeki politik tartışmalara katılıyordu. Ayrıca, 19. yüzyılda Heine'nin yaptığı gibi, Alman-Fransız yakınlaşması ve dostluğu için de çaba gösteriyordu. Berlin'de, mason derneği Doğan Güneş'e bağlı Sabah Kızıllığı isimli mason locasına 24 Mart 1924 tarihinden beri kayıtlı olduğu için, Paris'teki mason localarını da ziyaret ediyordu ve 1925 yılının Haziran ayında Paris'te bulunan L'Effort ve Les Zélés Philanthropes localarına da üye kabul edildi (Grand Orient de France). Tucholsky, 1926 yılında Kurt Hiller'in kurduğu Devrimci Pasifistler - Revolutionärer Pazifisten grubu yönetim kuruluna seçildi. Kurt Tucholsky, Sigfried Jacobson 1926 yılında öldüğünde, "Die Weltbühne"'nin başına geçmek istedi. Fakat bu yayıncılık işi hoşuna gitmediği ve bu nedenle sık sık Berlin'e gidip gelmesi gerektiği için, işi arkadaşı Carl von Ossietzky'ye devretti. Yayıncılığı birlikte yürüttükleri için de devrimci pasifist Kurt Hiller'in yazılarının yayınlanmasını da sağladı. 1927 ve 1928 yıllarında deneme formunda yazdığı gezi yazılarını içeren "Pireneler" kitabı, yazılarını derlediği "Mit 5 PS - 5 PS ile" (Burada kendi ismi ve diğer dört takma adı kastedilmekte) ve "Mona Lisa'nın Gülüşü" adlı kitabı yayınlandı. Kahramanları "Herrn Wendriner" ve "Lottchen" kanalıyla zamanın Berlinli karakterlerini anlatmıştır. Aynı zamanda Almanya'nın durumunu da eleştirel gözlerle takip ediyordu. Nisan 1927'de "Die Weltbühne"'de üç makaleden oluşan bir yazıyla, ona göre Weimar Cumhuriyeti'nin gerici yargısını temsil eden Alman yargıçlarını rezil etmişti. Tucholsky'e göre, bu antidemokratik ilişkilerin kökten değiştirilmesi için, bu sefer başarılı olacak ikinci bir devrime gerek vardı. Şöyle yazıyordu: - Deutsche Richter. "Die WeltbÃ¼hne" 12, 19, ve 26 Nisan 1927 Aynı şekilde 1928 yılında "November - Umsturz" (Kasım - Devrim) adlı yazısında on yıllık cumhuriyetin bilançosunu çıkarıyordu: ""Alman devrimi daha olmadı."" Geçici bir süre için Tucholsky Almanya Komünist Partisi'ne (KPD) yakın oldu ve partiye yakın Resimli İşçi Dergisi'nde (AIZ) işçi sınıfı kavgası ile ilgili propaganda şiirleri yayınladı. "Evsizler için Barınak" isimli şiiri şu akılda kalan dizelerle bitiyordu: - Arbeiter Illustrierte Zeitung, 1928, No: 37, Sayfa 10 Tucholsky, yurtdışında bulunduğu zamanlarda da, yazdıklarından rahatsız olan, kendilerine hakaret edildiğini veya saldırıldığını düşünen politik hasımlarıyla mahkemelerde karşı karşıya geliyordu. Hatta ""İngiliz Koro Çocuklarının Şarkısı - Gesang der englischen Chorknaben"" isimli şiirinde tanrıya küfrettiği iddiasıyla 1928 yılında bir dava açıldı. Aynı yıl Kurt ve Mary Tucholsky, bir daha birleşmemek üzere ayrıldılar. Tucholsky, daha 1927 yılında Lisa Matthias'la tanışmıştı. 1929 yılında birlikte İsveç'te bir tatil yaptılar. Bu tatil, 1931 yılında Rowohlt Yayınevi tarafından yayınlanan, yine Rheinsberg