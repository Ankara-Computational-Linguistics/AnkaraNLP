Fortnite gibi firmalarla anlaşarak bu oyunların oyuncularına hitap eden ürünler de üretiyor. Edmond Demolins Edmond Demolins (23 Ocak 1852, Marsilya - 27 Temmuz 1907, Caen), Fransız sosyal tarihçi. Pierre Guillaume Frédéric le Play'in öğrencisidir. Maarif maarifle ilgili sorunlarla ilgilendi, 1989'da Cecil Reddie tarafından hayata geçirilen Abbotsholme Okulu'na özel bir hayranlığı vardı. Bu okuldaki sistemi temel alarak École des Roches'i kurdu. Prens Sabahaddin le Play sonrasında Demolins'in de fikir dünyasından etkilendi. Huawei EMUI Huawei EMUI, (daha önceden Emotion UI olarak biliniyordu), Huawei ve Honor marka akıllı telefonların çoğunda kullanılan Android temelli işletim sistemidir. EMUI'nin eski sürümleri tüm uygulamaları ana ekrana yerleştirmesi yüzünden Apple'ın iOS işletim sistemini taklit ettiği iddiasıyla eleştiriliyordu. Daha sonra uygulama çekmecesi EMUI 5.0'da bir opsiyon olarak geri getirildi. Polesella Polesella İtalya'nın Veneto bölgesine bağlı Rovigo ilinde buluunan bir komündür. Komünün nüfusu 1 Ocak 2018 tarihi itibarıyla 3,906'dır. Fasya Fasya, ak zar veya fascia (Latince: fascia, fasciae; "bant"), cilt altında yer alan, kasları ve diğer iç organları birbirine bağlayan, stabilize eden, çevreleyen ve ayıran, öncelikle kolajenden oluşan bir bağ doku katmanıdır. Fasya, "yüzeyel fasya", "derin fasya" ve "visseral" "fasya" olarak katmanlarına göre veya fonksiyon ve anatomik konumuna göre sınıflandırılır. Ligamentler, aponeurozlar ve tendonlar gibi fasya da, çekme yönüne paralel bir dalgalı düzende yönlendirilmiş, yakın paketlenmiş kolajen elyaf demetleri içeren fibröz bağ dokudan oluşur. Bu nedenle fasya esnektir ve dalgalı liflerin çekme kuvveti tarafından düzleştirilmesine kadar büyük tek yönlü gerilme kuvvetlerine dayanabilir. Bu kolajen lifleri, fasya içinde yer alan fibroblastlar tarafından üretilir. Fasya, ana bileşen olarak kolajene sahip olduğundan ötürü ligament ve tendonlara benzer, ancak konum ve fonksiyon bakımından farklılıklar gösterir. Ligamentler bir kemiği başka bir kemiğe, tendonlar kasları kemiklere bağlar, fasya ise kasları ve diğer yapıları çevreler. Ligament Ligament, ligaman veya bağ, kemikleri diğer kemiklere bağlayan fibröz bağ dokudur. Ligamentler bağ dokudan oluştukları için tendonlara ve fasyalara benzerler. Aralarındaki farklar, bağladıkları yapılar arasındadır: ligamentler bir kemiği diğer kemiğe bağlarken tendonlar kasları kemiğe bağlar, fasya ise kasları diğer kaslara bağlama görevini üstlenir. Bu yapıların hepsi insan vücudunun iskelet sisteminde bulunur. Ligamentler genellikle doğal olarak yenilenemezler. Bununla birlikte, periodontal ligamanın yakınında bulunan periodontal ligament kök hücreleri, periodontal ligamanın yetişkinlerde kendini yenilemesinde rol oynamaktadır. Ligamentlerle ilgilenen dala desmoloji denir. Gojko Mitić Gojko Mitić (d. 13 Haziran 1940) Sırp film yapımcısı ve yönetmenidir. 1966'da "The Sons of Great Bear" adlı filmle başlayan oyunculuk kariyeri 1984'e dek sürmüştür. Sofroloji Sofroloji (Yunanca "sos" "Denge, uyum", "phren" "Ruh, bilinç" ve "logos" "öğreti") Nöropsikolog Alfonso Caycedo tarafından 1960 yılında temelleri atılmış, Yoga'dan esinlenen bedensel ve zihinsel sorunları atlatmaya yardımcı bir gevşeme tekniğidir. Bireylerin optimal sağlık ve esenliğini hedefleyen sofroloji, sakin ve uyanık bir zihne ulaşmayı amaçlayan bir dizi basit fiziksel ve zihinsel egzersizden oluşur. Sofroloji, batı bilimini (nöroloji, hipnoz, psikoloji, fenomenoloji, gevseme, otojenik eğitim) doğu felsefelerinin teknikleriyle (nefes, hareket, zen ve meditasyon) harmanlayan bir pratiktir. Stresten, endişe ve korkulardan arınmış bir hayatı hedefler. Granula Granula ilk üretilen kahvaltılık gevrek idi. 1863 yılında James Caleb Jackson tarafından icat edildi. Granula, Grape-Nuts'un daha sonradan elde edilen biraz daha büyük ve daha sert bir versiyonu olarak tanımlanabilir. Bununla birlikte, granula, öncelikle külçe şekillerde yapılan kepek bakımından zengin graham unundan oluşmuştur. Tahıllar yenmeden önce bir gece bekletilmelidir. Grape-Nuts Grape-Nuts, 1897 yılında kahvaltı yemek yenilikçiliği uzmanı C. W. Post tarafından geliştirilen bir kahvaltılık gevrekdir. Ürün geliştirilirken başlangıçta C. W. Post tarafından hazırlanan tahıl, fırından sert bir tabaka halinde gelen meyilliydi. Sonra tabakayı parçalara ayırdı ve "somun" büyüklüğünde çekirdekleri üretmek için bir kahve değirmeni boyunca geçirdi. Mark A. Milley Mark Alexander Milley (d. 20 Haziran 1958), Amerika Birleşik Devletleri Kara Kuvvetleri generali ve Amerika Birleşik Devletleri Silahlı Kuvvetleri'nin en yüksek rütbeli subay olarak 20. Genelkurmay Başkanı'dır. Daha önce 39. Kara Kuvvetleri Komutanı olarak görev yaptı. Winchester, Massachusetts'de doğan Milley, Belmont Hill School'da okudu. Princeton Üniversitesi'nden siyaset bilimi alanında lisans diploması, Columbia Üniversitesi'nden uluslararası ilişkiler alanında yüksek lisans derecesi ve ulusal güvenlik ve Amerika Birleşik Devletleri Deniz Harp Okulu'ndan stratejik çalışmalar alanında bir yüksek lisans derecesi almıştır. Ayrıca, MIT Uluslararası Çalışmalar Merkezi Semineri XXI. Ulusal Güvenlik Çalışmaları Programı'ndan mezun oldu. 1980’de Princeton'daki Kara Kuvvetleri Yedek Subayları Eğitim Kolordu Programı'ndan Zırh subayı olarak görev aldı ve kariyerinin çoğunu Piyade atamalarında geçirdi. 82. Hava İndirme Tümeni, 5. Özel Kuvvetler Grubu, 7. Piyade Tümeni, 2. Piyade Tümeni, Ortak Hazırlık Eğitim Merkezi, 25. Piyade Tümeni ile Pentagon'daki Savunma Bakanlığı'nda Ortak Personel Harekat Subayı ve Askeri Yardımcı olarak görev yaptı. 2000 yılının Kasım ayında, bölgedeki gençlik buz hokeyi oyuncularına fayda sağlayan bir yardım etkinliği olan Hawaii Honolulu'daki 2. Yıllık Ordu Donanma Buz Hokeyi Oyununa katıldı. Aralık 2003 - Temmuz 2005 tarihleri ​​arasında 10. Dağ Tümeni 2. Tugay Muharebe Ekibi'ne komuta etti. Temmuz 2007 - Nisan 2008 tarihleri ​​arasında 101. Hava İndirme Tümeni Harekattan Sorumlu Komutan Yardımcısı olarak görev yaptı. Kasım 2011 - Aralık 2012 arasında 10. Dağ Tümeni Komutanlığı yaptı. Daha sonra 2012'den 2014'e kadar Texas'taki Fort Hood'da bulunan 3. Kolordu Komutanlığı yaptı. 2014-2015 yılları arasında Fort Bragg, Kuzey Carolina'da bulunan ABD Ordu Kuvvetleri'nin Komutanı olarak görev yaptı. 14 Ağustos 2015 tarihinde ABD Kara Kuvvetleri Komutanlığı'na atandı. 8 Aralık 2018 tarihinde ABD Başkanı Donald Trump tarafından Genelkurmay Başkanı olarak aday gösterildi. 25 Temmuz 2019 tarihinde Amerika Birleşik Devletleri Senatosu Milley’in adaylığını 89-1 oyla onayladı ve 30 Eylül 2019 tarihinde yemin etti. Chile relleno Chile relleno Meksika mutfağından bir biber dolma türü. Enlemesine kesilen poblano şili biberlerin çekirdekleri ve damarları çıkartılır. Lor peynir, guacamole, kremalı mısır, kabak, domuz eti gibi çeşitli iç harçları hazırlanabilir. Machacado con huevo Machacado con huevo Meksika mutfağından machacalı bir yumurta yemeğidir. "Machaca" kurutulmuş ve tuzlanmış sığır eti dir. Acı biberli domates sosu ile servis edilir. Nuevo León yöresinde domates sosuna yerli "piquín" biberleri eklenir. Chiles en nogada Chiles en nogada Meksika mutfağına ait ceviz soslu poblano biber dolması dır. "La Cocinera Poblana"den bilinen 19. yüzyılın "nogada" (ceviz sosu) tarifi lor peyniri, şeker ve yağ içeriyor. Domuz filetosu tuzlu suda kısık ateşte yumuşayana kadar pişirilir. Tavaya yağ eklenir ve orta ateş üzerinde et kızartılır. Tavaya domates, soğan ve sarımsak eklenir ve suyunu çekene kadar yüksek ateşte pişirilir. Diğer malzemeler tavaya eklenir ve devamli karıştırılarak meyve yumuşayana kadar pişirilir. İç harcı soğuyunca poblano biberler doldurulur. Doldurulmuş biberler yumurtalı una batırılıp kızgın yağda kızartılır. Üzerine "nogada" sosu gezdirilir. Maydanoz ve nar taneleri ile süslenebilir. İç harcı domuz filetosu, domates, soğan, şeftali, elma, armut, plantain, kuru üzüm, ve badem içerir. Birria Birria Meksika mutfağında tandır'da pişirilen şili biber ezmeli bütün keçi veya kuzu yemeğidir. Bazen sakatat ile de yapılıyor. Guadalajara'da "birria" tacoları sokak yemeği olarak satılıyor. Vlasta Chramostová Vlasta Chramostová (d. 17 Kasım 1926 – ö. 6 Ekim 2019), Tanınmış Çek kadın oyuncu. 1950 yılında başlayıp 2019'da ölümüne kadar sürdürdüğü oyunculuk kariyerinde 45'in üzerinde yapımda rol aldı. Rol aldığı ilk film olan 1950 yapımı "The Trap" bir yıl sonra 1951'de Cannes Film Festivali'nde gösterilmiştir. Oyuncunun yer aldığı diğer bazı yapımlar arasında: "The Secret of Blood" (1953), "The Cassandra Cat" (1963), "The Cremator" (1969), "Sekal Has to Die" (1998) ve "Leaving" (2011) vb. sayılabilir. Brno, Çekoslavakya'da 17 Kasım 1926'da doğan Çek kadın oyuncu Vlasta Chramostová 6 Ekim 2019'da doğum yeri Brno, Çek Cumnhuriyeti'nde 92 yaşında ölmüştür. Esquites Esquites Meksika mutfağında epazote ile birlikte pişirilen mısırdır. Mexico City ve Toluca'da sokak yemeği olarak satılmaktadır. Pişirilmeden önce bazen mısır taneleri koçandan ayırılır, bazen de bütün koçan iri dilimler şeklinde kesilir. Clarence Clarence: Bethoncourt Bethoncourt Fransa'nın Bourgogne-Franche-Comté bölgesine bağlı Doubs ilinde bulunan bir komündür. Komünün nüfusu 2016 yılı itibarıyla 5,790'dır. Bira peynir dip Bira peynir dip Amerikan mutfağın dip soslarından biridir. Çedar peyniri, pilsner veya benzer bir bira, acı biber sos, soğan, süt, hardal, krem peynir, Monterey Jack ve Worcestershire sos gibi malzemeler içerir. İsteğe bağlı acı jalapeno biberi eklenebilir. Pretzel ve tortilla cips ile birlikte servis edilebilir. Saignes, Cantal Saignes Fransa'nın Auvergne-Rhône-Alpes bölgesine bağlı Cantal ilinde bulunan bir komündür. Komünün nüfusu 2016 yılı itibarıyla 869'dur. Smørrebrød Smørrebrød genellikle soğuk etler, balık turşusu, ve peynir ya da karaciğer musu gibi başka sürülebilir malzemeler ile hazırlanan geleneksel bir İskandinav açık sandviçidir. Ekmek, özellikle de rugbrød (ekşi hamurlu çavdar ekmeği), İsveç masasının çok önemli bir parçasıdır. Bazı süslemeler, çok hafif, kabuklu bir buğday ekmeği olan franskbrød üzerinde servis edilir. Ekmek genellikle tereyağlıdır ancak bazı türlerinde ekmeğe domuz yağı da sürülebilir. Vicente Zeballos Vicente Antonio Zeballos Salinas (d. 10 Mayıs 1963), Perulu siyasetçi. Zeballos, Amerika kıtasının güneyinde, coğrafi açıdan Güney Amerika olarak adlandırılan kısımda yer alan Peru'da 30 Eylül 2019 ile 15 Temmuz 2020 tarihleri arasında başbakanlık makamında bulunmuştur. Daha önce 2018 - 2019 arasında görev yapan Adalet Bakanı olarak görev yapan Zeballos, 30 Eylül 2019 tarihinde önceli Salvador del Solar'un kendisine karşı mecliste yapılan güvenoylamasının olumsuz sonuçlanması ve istifa etmesinin ardından, bu görevi üstlenmiştir. Başbakanlık sürecinde yaşanan coronavirüs salgınında süreci iyi yönetemediği gerekçesiyle eleştirilen Zeballos, 15 Temmuz 2020 tarihinde istifa etmiştir. Zeballos'un istifasının ardından, göreve Pedro Cateriano atanmıştır. Bousse, Moselle Bousse Fransa'nın Grand Est bölgesine bağlı Moselle ilinde bulunan bir komündür. Komünün nüfusu 2016 yılı itibarıyla 3,195'tir. Kretinga Kretinga Litvanya'nın Klaipėda ilinde bulunan bir kasabadır. Kasabanın nüfusu 2006 sayımına göre 21,421'dir. Talat Zekeriya Talat Zekeriya (Arapça:طلعت زكريا‎; d. 18 Aralık 1960 – ö.8 Ekim 2019), Mısırlı komedyen ve oyuncu. Oyuncu ve komedyen Talat Zekeriya 1984 yılında Mısır Drama ve Oyunculuk Sanatları Yüksek Enstitüsü mezun oldu. 1980'li yılların ortalarında başladığı oyunculuk kariyerini birçok tiyatro oyunu ve televizyon yapımında yer alarak sürdürdü. Talat Zekeriya 2005'te Mısırlı tanınmış kadın oyuncu Yasmin Abdulaziz'le birlikte yer aldığı komedi türünde film "Haha w Tofaha" 'da canlandırdığı Haha karakteriyle ilk başrol deneyimini yaşamış daha sonra kariyerine bir süre ara vermiştir. Bu film Mısır Sineması'nda komedi türünün kalite çıtasını yükseltmiştir. İskenderiye, Mısır'da 18 Aralık 1960'ta doğan Mısırlı oyuncu ve komedyen Talat Zekeriya 8 Ekim 2019'da Kahire'de kalp krizi sonucu 58 yaşında yaşama veda etmiştir. NGC 2957 NGC 2957, Ejderha takımyıldızı bölgesinde yaklaşık olarak uzaklıkta bulunan bir gökada çiftidir. John Herschel tarafından 4 Kasım 1831 tarihinde keşfedildi. Corwin'e göre parlak yoldaşından daha fazla dikkat çeken ve genellikle NGC 2957A (PGC 28113) olarak adlandırılan soluk gökada Markarian 121'dir. Parlak gökada ise genellikle NGC 2957B (PGC 28119) olarak adlandırılır. NGC 3040 NGC 3040 (ayrıca PGC 28479 veya NGC 3040A olarak da gösterilir), Aslan takımyıldızı bölgesinde yaklaşık olarak uzaklıkta bulunan bir merceksi gökadadır. Édouard Stephan tarafından 28 Kasım 1785 tarihinde keşfedildi. Dreyer'e göre NGC 3040, (Stephan XIII listesi (#53), "çok soluk, çok küçük, orta parlaklıkta, benekli ancak çözülememiş" tir. NGC 3040'ın kuzeybatısındaki gökada, NASA / IPAC veri tabanında NGC 3040 NED01 olarak adlandırılan "PGC 200252"'dir (yani NGC 3040B). PGC 28479 ve PGC 200252, Holmberg'in 1937 yılındaki çalışması çift gökadalar kataloğunda listelenmiştir (#148 olarak). Ancak bölgedeki üç gökadanın en parlağı, Stephan tarafından görülebilecek yeterince parlak bir çekirdeğe sahip olan tek başına NGC 3040'dır. NGC 3040 ve NGC 3040B, gökada çifti olarak listelenmiştir fakat gökadaların dikey hızlarındaki 600 km/sn'den fazla fark onların gerçek bir çift olma ihtimalinin düşük olması anlamına gelir. Bu yüzden optik bir çift olmaları kesindir. Levitasyon Duclair Duclair Fransa'nın Normandiya bölgesine bağlı Seine-Maritime ilinde bulunan bir komündür. Komünün nüfusu 2016 yılı itibarıyla 4,253'tür. Barış Pınarı Harekâtı Barış Pınarı Harekâtı, 9 Ekim 2019 tarihinde Türk Silahlı Kuvvetleri ve Suriye Millî Ordusu grupları tarafından Suriye'nin kuzeyinde tek taraflı özerklik ilan eden Suriye Demokratik Güçleri'ne karşı başlatılan sınır ötesi askerî harekâttır. Operasyonun amacı, Türkiye'nin PKK ile bağları nedeniyle terör örgütü olarak tanımladığı, ABD ve diğerlerinin ise Irak ve Şam İslam Devleti'ne karşı bir müttefik olarak kabul ettiği Suriye Demokratik Güçleri'nin sınır bölgesinden uzaklaştırılması, 30 kilometre derinliğinde bir güvenli bölge oluşturularak 3,6 milyon civarındaki Suriyeli sığınmacının bu bölgeye yerleştirilmesi olarak açıklandı. Harekâtın başladığını ilan eden Cumhurbaşkanı Recep Tayyip Erdoğan, operasyonun "PKK/YPG ve DEAŞ örgütlerine karşı başlatıldığını" açıkladı ve amacının" Türkiye'nin güney sınırında oluşturulmaya çalışılan terör koridorunu yok etmek" olduğunu bildirdi. Harekât uluslararası alanda genel olarak kınandı. Suriye Dışişleri Bakan yardımcısı Faysal Mikdad SDG'yi ayrılıkçılıkla ve hükûmetle görüşmemesi dolayısıyla harekatın sebebi olmakla suçladı, bununla birlikte yabancı bir gücün Suriye topraklarını işgalini kınadıklarını bildirdi. Ardından Suriye hükûmeti, Rusya'nın arabuluculuğu ile SDG ile anlaştı ve Suriye Silahlı Kuvvetleri Suriye-Türkiye sınırına ve SDG'nin kontrolündeki bazı kentlere konuşlandırıldı. 17 Ekim 2019 günü Suriye devlet başkanı Beşşar Esad harekâtı işgal olarak niteledi ve karşılık vereceklerini açıkladı. 22 Ekim 2019'da Rusya devlet başkanı Vladimir Putin ve Erdoğan, SDG'nin sınır bölgesinden ve Tel Rıf'at ile Menbic'den 30 kilometre uzağa çekilmesi için ateşkes süresinin 150 saat daha uzatılması üzerine Soçi Mutabakatı'nda anlaşmaya vardı. Bu amaçla Rusya askerî polisi ve Suriye Silahlı Kuvvetleri'ne bağlı sınır muhafızları harekat alanının dışında kalan alana girmesi kararlaştırıldı. 23 Ekim günü Türkiye Millî Savunma Bakanlığı harekatın sona erdiğini açıkladı. 29 Ekim günü Rusya, 68 askerî birlikteki 34.000 SDG'linin harekât bölgesinden çekildiğini duyurdu. 2011 yılında Arap Baharı'nın ardından başlayan Suriye İç Savaşı, çok sayıda farklı tarafın ülkenin kontrolünü ele almak için birbiriyle çatışmasına sebep oldu. Taraflar temel olarak dört farklı tarafa ayrılmaktaydı. İlk taraf olan Beşşar Esad yönetimindeki Suriye hükûmeti iç savaşın ilk döneminde ülkenin önemli bir bölümünde kontrolü kaybetti, ancak ilerleyen yıllarda Rusya ve İran'ın da desteği ile ülkenin orta ve güney kesimlerinde tekrar kontrol sağladı. İkinci taraf olan ve kendi içinde çok sayıda farklı gruptan oluşan Suriye muhalefeti; Amerika Birleşik Devletleri, Suudi Arabistan, Fransa, Katar ve Türkiye hükûmetlerinden destek aldı. 2019 itibarıyla ülkenin kuzeybatı kesimlerini kontrol altında tutmaktadır. Üçüncü taraf olan Irak ve Şam İslam Devleti (IŞİD) ülkenin merkez ve doğusunda yer alan, genellikle çöl ağırlıklı bölgede bir süre hakimiyet kurduktan sonra tüm tarafların operasyonları sonucunda ele geçirdiği bölgelerdeki kontrolünü kaybetti. Dördüncü taraf olan ve ağırlıklı olarak Kürtlerden oluşan Suriye Demokratik Güçleri ise ABD'nin ve IŞİD'e karşı harekatlarında diğer batılı ülkelerin desteğiyle Fırat'ın doğusunda, kuzeydoğu Suriye'de hakimiyet kurdu. Türkiye hükûmetinin Kuzey Suriye'ye müdahale etmeye yönelik açıklamalarının ardından Ağustos 2019'da Türkiye ile ABD arasında Suriye Demokratik Güçleri'ni (SDG) Suriye'de Irak ve Şam İslam Devleti'ne (IŞİD) karşı askeri müdahalede kilit müttefiklerinden biri olarak gören bir anlaşma yapıldı. Anlaşma, izleme ve ortak devriyeler yoluyla Türkiye'nin güvenlik endişelerini ele alarak gerginliği ortadan kaldırmayı amaçlayan güvenli bölge kurmayı amaçlarken diğer yandan SDG'nin o dönemde kontrolü altındaki alanlar üzerinde kontrolü elinde tutmasına izin verdi. Anlaşma genel anlamda Amerika Birleşik Devletleri ve SDG tarafından olumlu karşılandı, Türkiye ise anlaşmadan memnun değildi. Türkiye hükûmetinin memnuniyetsizliği, Türkiye'nin güvenli bölgenin kapsadığı alanı genişletmek, Türkiye'nin bir kısmı üzerinde kontrolünü güvence altına almak veya milyonlarca mülteciyi bölgeye yerleştirmek için çok sayıda çabaya yol açtı; bu çabaların tamamı SDG'nin karşı diplomasisi ve ABD tarafından yapılan açıklamalar sonucu başarısız oldu. ABD-Türkiye ortak devriyelerinin resmi olarak başlamasına ve YPG güçlerinin güvenli bölgenin bir kısmından çekilmesine rağmen, Türkiye'nin SDG'ye yönelik talepleriyle birlikte gerginlikler artmaya devam etti. Türkiye'nin ABD-SDG anlaşmasından duyduğu memnuniyetsizlik, Cumhurbaşkanı Erdoğan'ın SDG'yi hedef alıcı ifadeleri kullanmasıyla açık bir düşmanlık hâline geldi. Erdoğan'ın SDG'nin yapmasını istediği şeyler gerçekleşmedi ve Türkiye hükûmeti aynı yıl Ekim ayı başında SDG'ye verilen sürenin sonuna gelindiğini açıkladı. 7 Ekim günü SDG, Amerikan askerlerinin bölgeden çekilmeye başladığını duyurdu. Harekâta yönelik hazırlıklar, Cumhurbaşkanı Erdoğan'ın, ABD Başkanı Donald Trump'la Suriye Demokratik Güçleri'nin (SDG) elinde tuttuğu bölgelere karşı askerî operasyon planı hakkında 6 Ekim 2019 tarihinde yaptıkları telefon görüşmesinden sonra, ABD kuvvetlerinin Fırat nehrinin doğusunda yer alan Suriye-Türkiye sınırındaki konumlardan çekilmesiyle birlikte başladı. ABD hükûmeti Türkiye'nin düzenlediği operasyonu desteklemediğini söylese de Beyaz Saray 6 Ekim 2019'da müdahaleye karışmayacağını ve bölgedeki tüm ABD personelinin ABD-Türkiye arasındaki olası bir gerginliği önlemek için çekileceğini açıkladı. ABD Dışişleri Bakanı Mike Pompeo, Türkiye'nin meşru bir güvenlik sorunu altında olduğunu ve güney sınırında bir "terör tehdidi" olduğunu belirtti. ABD yönetimi ayrıca, bir grubu bir NATO müttefiki aleyhine silahlandırmamak amacıyla SDG'ye yardımları keseceği bildirdi. SDG sözcülüğü ise ABD tarafından ihanete uğradıklarını belirtti. ABD, Türkiye'yle operasyon öncesinde terörizme karşı istihbarat paylaşımı çerçevesinde Kuzey Suriye'ye yönelik keşif uçakları ve diğer kaynaklardan videolar paylaşmaktaydı, ancak 7 Ekim itibarıyla istihbarat paylaşımını durdurdu. ABD kaynakları, operasyonda önce paylaşılan istihbaratın SDG hareketleri ve pozisyonlarının belirlenmesinde kullanılmış olabileceğini belirtti. Aynı kaynaklar, ABD savaş uçakları ve İHA'larının ABD'nin sahadaki kuvvetlerini koruma amacıyla bölgede kalmaya devam edeceğini, ancak Türk Hava Kuvvetleri uçaklarına karşı koymayacaklarını açıkladı. 8 Ekim 2019'da TSK, SDG'ye gönderildiğini iddia ettiği, Irak'tan Suriye'ye giden bir silahlı araç konvoyunu bombaladığını bildirdi. Aynı gün Rusya Özel Kuvvetleri, Deyrizor'dan Suriye Silahlı Kuvvetleri ve SDG tarafından tutulan alanlar arasında Fırat nehri üzerinde geçiş yaptı. SDG, Suriye Silahlı Kuvvetleri'nin Menbic şehrine girmeye hazır olduğunu açıklarken, Suriye hükûmeti, TSK'nın şehre girmesini engellemek için Menbic yakınlarına Suriye ordusunun konumlandırıldığını bildirdi. Aynı gün, TSK Rasüleyn'i bombaladı ve belirlediği hedeflere makineli tüfeklerle ateş açtı. Harekât 9 Ekim 2019 günü Türk Hava Kuvvetleri'ne bağlı uçakların hava saldırıları ve Suriye Demokratik Güçleri'nin hakimiyetinde bulunan Tel Abyad, Rasüleyn, Ain Issa ve Kamışlı bölgelerini hedef alan top atışlarıyla başladı. Gün içerisinde Suriye'den Nusaybin'e altı roket fırlatıldı. Saldırıda üç sivil öldü. Rasüleyn'de SDG kontrolü altındaki bir bölgeden Ceylanpınar'a 2 havan mermisi atıldı. Şanlıurfa'nın Akçakale, Birecik ve Ceylanpınar ilçeleri ile Mardin'in Nusaybin ilçesindeki bazı noktalara yapılan saldırılarda üç kişi hayatını kaybetti, 46 kişi de yaralandı. Türkiye kaynakları söz konusu saldırıların "PKK/YPG" tarafından gerçekleştirildiğini iddia etti. Günün sonunda Türk Silahlı Kuvvetleri, operasyonun kara aşamasının Tel Abyad da dahil olmak üzere üç noktadan başladığını duyurdu. SDG, Türkiye'nin bombardımanda sivilleri hedef aldığını iddia etti ve Amerika Birleşik Devletleri'ni Suriye'nin kuzeyi üzerinde uçuşa yasak bölge kurmaya çağırdı. SDG ayrıca, operasyonun başlamasına cevaben IŞİD karşıtı operasyonları durduracaklarını açıkladı. SDG TSK'nın "Rasüleyn'in içinden saldırıları başlatmak için bölgelerimizdeki uyuyan hücreleri harekete geçirdiğini" belirterek bir grubu ele geçirdiğini duyurdu. SDG, TSK ile Tell Halaf ve Suluk şehrinin merkezinde karşı karşıya geldiklerini, bununla birlikte Rasüleyn'in güneyindeki Tuwaimiya köyünde sivillere saldıran IŞİD hücre üyeleriyle de çatışmaya girdiğini bildirdi. Bununla birlikte IŞİD mensuplarının tutulduğu El-Chirkin cezaevi duvarlarının TSK'a bağlı uçaklarla vurulduğunu belirtti ve bunun "cezaevindeki IŞİD mensuplarının kaçmasına yönelik bir teşebbüs olduğunu" iddia etti. Operasyonun başladığı gün olan 9 Ekim'de ABD Başkanı Donald Trump'ın Türkiye Cumhurbaşkanı Recep Tayyip Erdoğan'a bir mektup gönderdi. Geleneksel diplomatik ifadelerden farklı bir üslupla yazılan ve 16 Ekim günü basına yansıyan SDG başkomutanı Mazlum Kobani'nin daha önce Trump'a gönderdiği mektubun da ekte sunulduğu söz konusu mektupta şu içerik yer aldı; Mektuba Türkiye'nin yanıtıyla ilgili konuşan bir hükûmet yetkilisi "Mektup Erdoğan tarafından reddedilerek çöpe atıldı" ifadelerini kullandı. Ayrıca mektup, "diplomatik nezaketten yoksun" olarak nitelendi ve "Bu mektuba verilen en net yanıt aynı gün saat 16.00'da Barış Pınarı Harekâtı'nın başlatılmasıdır" açıklaması yapıldı. 10 Ekim 2019 sabahı şafaktan önce, Türk Silahlı Kuvvetleri resmen Suriye Demokratik Güçleri'ne saldırıya başladı; ayrıca kuzey Suriye'de 181 hedefi vurduklarını ve Türkiye tarafından desteklenen 14.000 Suriyelinin de saldırılarda yer aldıkları bildirildi. Günün ilerleyen saatlerinde Suriye Demokratik Güçleri ile El-Bab yakınlarında Türkiye destekli Özgür Suriye Ordusu arasında çatışma çıktığı bildirildi. Türkiye destekli Özgür Suriye Ordusu, Tel Abyad bölgesinde ilerleyerek Tabatin ve El-Muşrifah köylerini ele geçirdi. Akşam saatlerinde Türk Silahlı Kuvvetleri 11 köyün kontrol altına alındığını açıkladı. Türkiye'deki medyada çıkan haberlere göre, operasyonun ikinci gününde SDG'nin Türkiye'ye yönelik havan ve roket atışları sonucunda toplam 7 sivil hayatını kaybetti ve 85 sivil yaralandı. TSK'nın bombardımanının ardından kentlerden 70.000 civarında kişi göç etti. Kamışlı'dan açılan ateş sonucunda Nusaybin'de çekim yapan iki Anadolu Ajansı muhabiri yaralandı. Olay, Türkiye'deki televizyon kanallarında canlı olarak yayınlandı. SDG Sözcüsü Kino Gabriyel ise bir açıklama yaparak Nusaybin ve diğer merkezleri hedef aldıkları yönündeki iddiaları reddetti. Suruç'ta iki sivil, SDG'nin açtığı havan topu ateşiyle öldü, Türkiye'de 9 kişi hayatını kaybetti. TSK, Suruç'a açılan ateşe karşılık olarak sınırın karşısındaki Ayn el-Arab'a top atışı yaptı. Suriye Ulusal Ordusu (SUO), Tel Abyad'ın güneydoğusunda bulunan Halawa köyünü ele geçirdiğini duyurdu. TSK ve SUO, daha sonra Tell Halaf'ın ele geçirildiğini açıkladı ve köyün içinden bir video yayınladı. Kamışlı'da, IŞİD'in bomba yüklü araçla düzenlediği saldırıda 5 sivil hayatını kaybetti. TSK bombardımanı sonucu bir hapishane zarar gördü ve daha önce SDG nezaretinde gözaltında tutulan beş IŞİD üyesi kaçtı. SDG 11 Ekim gününe dair bilanço yayınladı. Bildiride; Silok ve Tel Abyad'da 11 SUO mensubu ve iki SDG mensubunun öldüğü, beş SDG mensubunun ise yaralandığı; Rasüleyn'de 94 SUO mensubunun ve 20 SDG'linin öldüğü, 80 SUO mensubunun yaralandığı; Kobani'de SDG'li bir keskin nişancı tarafından açılan ateş sonucu bir askerin öldüğü; Amude'de 1 SDG'linin öldüğü, 2'sinin ise yaralandığı iddia edildi. Kamışlı'da 6 SDG'li ve çok sayıda sivilin, açılan ateş sonucu yaralandığı, ayrıca IŞİD'in bomba yüklü araçlarla intihar saldırısı düzenlediği; Derik'te 23 SDG'linin, 6 Türk askerinin ve 118 SUO mensubunun öldüğü, 37 SDG'linin, 23 askerin ve 90 SUO mensubunun yaralandığı, Banokiye köyünde ise 6 askerin öldüğü 21'inin ise yaralandığı iddia edildi. Türkiye Milli Savunma Bakanlığı ikisi Suriye'nin Türkiye kontrolünde, Zeytin Dalı Harekatı alanındaki bir üste YPG'nin havan saldırısı sonucu olmak üzere üç Türk askerinin hayatını kaybettiğini açıkladı. Türkiye Savunma Bakanı Hulusi Akar yaptığı açıklamada harekatın "Türkiye'nin uluslararası hukuktan kaynaklanan hakları, BM Güvenlik Konseyi'nin terörle mücadeleye yönelik kararları ile Birleşmiş Milletler Sözleşmesi'nin 51. maddesinde yer alan meşru müdafaa hakkı" çerçevesinde yapıldığını söyledi. Akar ayrıca operasyonun başlamasından itibaren 11 Ekim'e kadar geçen sürede 342 YPG militanının etkisiz hale getirildiğini belirtti. Ceyş-ul İslam, TSK ve SUO'ya destek için Afrin ve Kuzey Halep'teki bölgelerdeki kamplarından saldırılara katılacağını açıkladı. Newsweek, bir Iraklı Kürt haber alma yetkilisi ve bir üst düzey Pentagon yetkilisinin verdiği bilgiye dayanarak Kobani'de Miştenur tepesinde yer alan ABD Özel Kuvvetleri'ne bağlı bölükten küçük bir askeri birliğe ait gözetleme noktasının TSK'ya bağlı topçular tarafından ağır bombardımana tutulduğunu, ABD birliğinin misilleme yapmayarak bombardıman sona erdikten sonra zayiat vermeden geri çekildiğini iddia etti. Türkiye Savunma Bakanlığı ise ABD üssünün hedeflendiği iddialarını reddederek, ABD gözlem noktasının yaklaşık 1000 metre güneybatısındaki tepelerden sınır karakollarına doğru yapılan havan ve ağır makineli tüfek tacizlerine karşı ateş açıldığını, ABD gözlem noktasına herhangi bir atış yapılmadığını belirtti ve olayın, YPG'nin ABD üssüne yakın bir yerden Türkiye'ye saldırması ve Türkiye'nin karşılık vermesi üzerine gerçekleştiğini ifade etti. TSK ve SUO, Suriye topraklarının 32 km içinde yer alan M4 karayoluna ulaştığını ve Menbic ile Kamışlı arasındaki ikmal hattını etkin bir şekilde kestiğini açıkladı. SUO ayrıca Rakka'nın doğusunda M4 karayoluna yakın 18 köyü ele geçirdiklerini belirtti. Yerel saatle 12:00 civarında TSK ve SUO, Rasüleyn'i ele geçirdiklerini açıkladı, ancak bu gelişmeyi yalanlayan SDG, kentin kendi kontrollerinde olduğunu açıkladı. Suriye Gelecek Partisi Genel Sekreteri Hevin Halef, kendi arabasında seyahat ederken şoförüyle birlikte Türkiye destekli Ceyş-ul Vatan mensupları tarafından Kamışlı yakınlarında öldürüldü. ABD Dışişleri sözcüsü, Suriye’nin Geleceği Partisi’nin Halef ve bazı yakalanan SDG üyelerinin öldürüldüğüne dair haberleri 'son derece rahatsız edici bulduklarını' söyledi ve 'sivillere ya da tutuklulara yönelik her türlü kötü muameleyi kınadıklarını' belirtti. Akçakale'de gazetecilerin kaldığı bir otelin yakınlarına SDG tarafından 2 havan mermisi atıldı. Türkiye İçişleri Bakanı Süleyman Soylu, operasyonun başlamasından bu yana SDG tarafından Mardin'e yaklaşık 300'e yakın havan mermisi atıldığını açıkladı. Türkiye ve desteklediği grupların Kuzey Suriye'deki harekâtı devam etti. Halab Today TV haber portalı, TSK'ya bağlı topçuların, Tel Abyad yakınlarındaki bölgelere ateş açtığını, Suriye Ulusal Ordusu mensuplarının köylere girdiğini ve 17 köyü ele geçirdiğini bildirdi. TSK ve SUO, sabahın erken saatlerinde Tel Abyad İlçesi'ne bağlı Suluk kasabasını ele geçirdiklerini duyurdu. Suriye İnsan Hakları Gözlemevi (SOHR), Türkiye ve desteklediği kuvvetleri Suluk'un büyük bir kısmını ele geçirdiğini ve kasabada tam kontrolü sağlamak için girişimlerde bulunduğunu doğruladı. SOHR aynı zamanda Türkiye destekli kuvvetlerin Tel Abyad bölgesinde hala kayıp olan bir ambulansı hedef aldıklarını rapor etti. SOHR, SDG birliklerinin düzenlediği karşı saldırı sonucunda Rasüleyn şehrinin kontrolünü yeniden ele geçirdiklerini bildirdi. TSK ve SUO öğleden sonra Tel Abyad'ın merkezini ele geçirdiklerini açıkladı. SOHR'a verdiği bilgiye göre TSK ve SUO M4 karayoluna erişimi kesti. Washington Post, ABD birliklerinin Ayn İsa'dan ayrıldığını bildirdi. Güç içerisinde yerel saatle 15:00 civarında ABD askeri birlikleri Ayn el-Arap'taki gözlem noktasını da boşaltarak çekildiler. SUO'nun Ayn İsa kasabasındaki ilerlemesi sonucunda SDG, IŞİD'e bağlı 785 kişinin, TSK ve SUO saldırılarının etkisiyle bölgedeki bir gözaltı kampından kaçtığını bildirdi. Türkiye Cumhurbaşkanı Recep Tayyip Erdoğan, operasyonun başlamasından bu yana Türkiye'ye 652 havan mermisi ve roket atıldığını, bunun sonucunda sınır bölgelerinde 18 sivilin öldüğünü ve 147'sinin yaralandığını söyledi. 13 Ekim'de Suriye Silahlı Kuvvetleri'nin SDG ile anlaştığı ve bu anlaşma kapsamında Suriye ordusunun Menbic ve Kobani'ye gireceği ifade edildi. Buna göre; Suriye hükûmetinin Fırat Bölgesi Başkan Yardımcısı Mohammed Shaheen, SDG ile anlaşan Suriye ordusunun 13 Ekim'de Kobani bölgesine girmeye hazırlandığını duyururken, Kobani'deki SDG yetkilisi de Suriye hükûmetiyle birkaç saat içinde Kobani'ye girmek için bir anlaşma yaptıklarını söyledi. Demokratik Toplum Hareketi Yürütme Kurulu Üyesi Aldar Xelîl sınırlarını korumaları için kendilerinin hükûmet güçlerini çağırdıklarını, ancak anlaşma için ise Rusya'nın kendilerini çağırdığını ifade etti. Rusya'nın Suriye özel temsilcisi Aleksander Lavrentiev, Rusya'nın Suriye hükûmeti ve SDG arasında anlaşmanın Hmeymim Hava Üssü'nde yapıldığını bildirdi ve arabulucu olduklarını doğruladı. Anlaşmadan kısa süre sonra, Suriye'nin resmi devlet ajansı SANA, Suriye Silahlı Kuvvetleri'ne bağlı birliklerin, "Türk saldırganlığıyla karşı koymak" amacıyla kuzeyine konuşlandırılmaya başladığını duyurdu. Anlaşmayla birlikte Suriye ordusu 5 yıl sonra Rakka'ya girdi ve şehirde gözlem noktaları oluşturdu. SDG başkomutanı Mazlum Kobani, "Kuzey Suriye'deki Kürt nüfusu soykırımdan korumak" amacıyla için Suriye hükûmeti ve Rusya hükûmeti ile müttefik olmak isteklerini açıkladı. Rusya Silahlı Kuvvetleri ve Suriye ordusuna bağlı birlikler Menbic Askeri Konseyi ve Fırat Kalkanı Harekâtı sonrası bölgeye yerleştirilen gruplar tarafından kontrol edilen bölgeler arasında, Suriye-Türkiye sınırına konuşlandığı bildirildi. Ek olarak, SOHR, bölgedeki ABD kuvvetlerinin bölgedeki konuşlanmaları engellemeye çalıştığını bildirdi. Suriye ordusuna bağlı birlikler Rakka'ya bağlı Tabka, Ayn İsa; Haseke'ye bağlı Tel Tamer kasabalarına ve Suriye-Türkiye sınırına 6 km yakın bir yerde konuşlandığı açıklandı. ABD Başkanı Trump, tüm ABD personelinin El-Tanf üssünde olanlar hariç Suriye'den çekileceğini açıkladı. PKK'ya yakınlığı ile bilinen Fırat Haber Ajansı Resülayn'da sivilleri ve gazetecileri taşıyan bir konvoya karşı Türk Hava Kuvvetleri'ne bağlı jetler tarafından saldırı yapıldığını, olayda 11 kişinin hayatını kaybettiğini, 74 kişinin de yaralandığı iddia etti. SOHR, SDG'nin karşı atağı sonrası Resülayn'ın kenar mahallerinde ve batı kırsalında ve kaybedilen üç alanda tekrar kontrolü sağladığını bildirdi. SDG'nin havan saldırısı sonucu Kızıltepe'de 2 sivil öldü, 12 kişi yaralandı. Erdoğan, "Batıdan doğuya 444 km, kuzeyden güneye 32 km genişliğinde, ülkemizdeki mültecilerin geri döneceği güvenli bir alanın kurulduğunu ilan ediyoruz" dedi ve operasyonun başlamasından bu yana TSK ve SUO tarafından toplam 1.000 kilometrekarelik alanın ele geçirildiğini söyledi. Suriye ordusu, Menbic'in tamamında kontrol sağladı. ABD birlikleri Suriye ordusunun Ayn el-Arab'a girmesini engelledi ve konvoy Menbic'e geri döndü. ABD birlikleri Menbic'in kuzeybatısında yer alan Ayn Dadat ile Um-Mial yerleşimlerinde bulunan üslerini terk etti. SANA, Suriye ordusunun kuvvetlerinin El-Tevbe'ye de girdiğini bildirdi. Rusya Savunma Bakanlığı, Rusya askeri polisinin Suriye ve TSK arasındaki hatta devriye gezdiğini açıkladı. Rusya Silahlı Kuvvetleri'ne bağlı birlikler akşam saatlerinde Kobani kent merkezine girdi. Ronahî TV'ye konuşan SDG başkomutanı Mazlum Kobani, ABD Başkanı Donald Trump'ın Temsilciler Meclisi'ndeki birkaç yetkilinin yanında oturduğu sırada kendisini aradığını, görüşmede Suriye hükûmeti ve Rusya ile bir anlaşılacağının ve "Türk işgaline karşı birlikte savaşacaklarının" aktarıldığını belirtti. SOHR, SDG güçlerinin gece yarısı Halep'in kuzeyindeki Mare' kentine yaptığı baskında SUO mensubu 6 kişinin öldürüldüğünü 9'unun ise yaralandığını duyurdu. SDG, 17 Ekim'de çatışma bilançosu açıkladı. Açıklamada 93 SUO ve 9 SDG'linin öldüğünü, 41 SDG'linin ise yaralandığını bildirildi. Suriye Devlet Başkanı Beşşar Esad harekâtın başlamasından bu yana ilk kez açıklama yaptı. Esad açıklamasında operasyonu "apaçık işgal" olarak niteleyerek "Türkiye saldırganlığına Suriye'nin her yerinde tüm meşru araçlarla karşılık vereceğiz" ifadelerini kullandı ve "Bölge ülkelerine yönelik dış emeller tarih boyunca hiç durmadı. Erdoğan rejiminin ülkemize karşı yürüttüğü Türkiye saldırganlığı, taşıdığı tüm yalancı şiarlara rağmen, açık bir ihlal ve işgaldir. Bu işgale (Erdoğan rejiminin) vekillerini ve teröristlerini vurmak kanalıyla cevap veren Suriye, bunun tüm şekillerine Suriye topraklarındaki her bölgede meşru tüm araçlarla karşılık verecek ve karşı koyacaktır." dedi ve tüm Suriyelilerin bu saldırıya karşı koymak için birleştiğini söyledi. 17 Ekim günü ABD Başkan Yardımcısı Mike Pence ve Türkiye Cumhurbaşkanı Recep Tayyip Erdoğan'ın yaptığı görüşmede SDG'nin Suriye-Türkiye sınırından 32 km derinliğe sahip güvenli bölgeden çekilmesi için harekâtın 120 saatliğine durdurulması konusunda anlaşıldı. Pence, askeri operasyonun durması hâlinde, ABD'nin Türkiye'ye uyguladığı tüm yaptırımların kaldırılacağını ve başka yaptırım olmayacağını bildirdi. Anlaşmaya göre, 32 km'lik güvenli bölgenin Türkiye ve SUO'nun kontrolü altında olması kararlaştırıldı. SDG, ateşkesin sadece Tel Abyad'ı ve Rasulayn'ı kapsadığını duyurdu. SOHR 18 Ekim sabahında Rasulayn'da çatışmaların yaşandığını bildirdi. SDG, Türkiye'yi ateşkesi ihlal etmekle ve Rasulayn'ın sivil bölgelerini bombalamakla suçladı. SDG, 19 Ekim'e dair bilanço yayınladı. Açıklamada Resulayn'da 13 SUO, 12 SDG üyesinin ve 1 sivilin öldüğü, 3 SUO ve 12 SDG'linin ise yaralandığı; Kamışlı'da TSK topçu ve tanklarının saldırı sonucu 1 SDG'linin öldüğünü 4'ünün ise yaralandığı; Kobani'de 18 SUO ve 17 SDG üyesinin öldüğünü, 25 SDG'linin ise yaralandığı belirtildi. Aynı SDG, güçlerinin Resulayn'dan çıktığını açıkladı. Çekilme işlemi saat 15:30 civarında başladı, ilk önce çatışmalarda yaralananlar bölgeye gelen ambulanslarla tahliye edildi, ardından da bölgeden çekilen SDG mensuplarının Rakka civarına geçtiği belirtildi. Suriye devlet televizyonu Rasulayn'ın "ÖSO kontrolünde" olduğunu aktararak "SDG grupları Rasulayn kentinden çıktı, Türk rejiminin askerleri ve beraberlerindeki paralı askerler kente yerleşti" ifadelerine yer verildi. Milli Savunma Bakanlığı, 20 Ekim'e dair bilanço yayınladı. Açıklamada SDG'lilerin açtığı tanksavar ve hafif silah ateşi neticesinde Tel Abyad'da 1 TSK mensubunun öldüğünü 1 askerin de yaralandığı belirtildi. SOHR, SDG'nin Rasulayn'dan çekilmesine rağmen ateşkes ihlallerinin devam ettiğini bildirdi. TSK'nın Rasulayn yakınlarındaki düzenlediği drone saldırısı sonucu 4 SDG üyesi öldü. Ayrıca Rasulayn'ın doğusunda yer alan Ebu Rasin bölgesinde çatışmalar yaşadı. SDG'nin Rasulayn'dan çekilmesinin ardından, SUO'ya bağlı Hamza Tümeni mensupların yağma, hırsızlık, ev yakma ve kaçırma olaylarını gerçekleştirdiği bildirildi. 22 Ekim 2019'da Rusya devlet başkanı Vladimir Putin ve Türkiye Cumhurbaşkanı Recep Tayyip Erdoğan, SDG'nin sınır bölgesinden ve Tel Rıf'at ile Menbic'den 30 kilometre uzağa çekilmesi için ateşkes süresinin 150 saat daha uzatılması üzerine anlaşmaya vardılar. Bu amaçla Rusya askerî polisi ve Suriye Silahlı Kuvvetleri'ne bağlı sınır muhafızları harekat alanının dışında kalan alana girmesi kararlaştırıldı. Ayrıca Kamışlı şehri hariç sınırda 10 kilometre uzakta ortak Rusya-Türkiye devriyelerinin konuşlandırılması konusunda anlaşıldı. 23 Ekim günü Rus askeri polisleri ve Kobani Askerî Konseyi Kobani'de devriye faaliyetine başladı. Ardından Kamışlı'nın batısındaki Amude ve Dırbesiye kentlerinde Rusya askeri polisi ile Asayiş güçleri ortak devriye faaliyetleri gerçekleştirdi. Suriye ordusuna ait 160 araçtan oluşan bir askeri konvoy 24 Ekim'de Kobani'ye giriş yaptı, 1300 Suriye askerinin bulunduğu konvoy sınır hattına konuşlandı. 23 Ekim'de ABD başkanı Trump, bölgede kalıcı bir ateşkesin gerçekleştiğini ve Türkiye üzerindeki yaptırımların kaldırılacağını açıkladı. Ertesi gün SDG, SUO'ya bağlı grupların sabah erken saatlerde ateşkes bölgesi dışındaki Almanajir, Alaşadre ve Almusherfah köylerine saldırı düzenlediğini, binlerce sivilin yerinden edilmesiyle sonuçlanan topçu bombardımanlarına ve kara saldırılarına maruz kaldığı ve çatışmaların yaşandığını açıkladı. 25 Ekim günü Resulayn'ın güneyinde ilerleyişini sürdürmek isteyen SUO ile SDG arasında çatışmalar yaşandı. Çatışmalara TSK ve Suriye ordusu da müdahil oldu, SUO geri çekildi, 5 TSK mensubu yaralandı. SDG aynı gün bilanço yayınladı ve Rasulayn, Kobani ve Ayn İsa'da 44 SUO ile 3 SDG mensubunun öldüğünü bildirdi. 26 Ekim'de Suriye ordusunun Rasulayn-Tel Tamer yolu üzerindeki bazı köylere konuşlanmasının ardından TSK ve SUO ile çatışmalar yaşandı, SUO tank, obüs ve havan atışlarıyla saldırılar gerçekleştirdi. Rusya, 29 Ekim günü SDG'nin harekât bölgelerinden çekilmesinin tamamlandığını duyurdu. Rusya Savunma Bakanı Sergey Şoygu bölgenin bölgenin Suriye hükûmetine bağlı sınır muhafızları ile Rus askeri polisinin kontrolünde olduğunu belirtti. Aynı gün Resulayn kırsalında SUO ile Suriye ordusu arasındaki çatışmalar yaşandı. Suriye ordusu kontrolündeki bölgelerde yaşanan çatışmalarda en az 6 Suriyeli asker yaşamını yitirdi, 14 Suriye ordusu askeri SUO mensupları tarafından esir alındı. Suriye İnsan Hakları Gözlemevi, 6 Suriye ordusu askerinin TSK topçu ateşi sonucunda yaşamını yitirdiğini, 1 askerin de SUO mensupları tarafından infaz edildiğini belirtti. Türkiye Savunma bakanlığı, Rasulayn'ın güneydoğusunda "Suriye hükumetiyle ilişkili olan 18 kişiyi ele geçirdiklerini" duyurdu. 29 Ekim günü Rusya'nın Suriye'deki Tarafları Uzlaştırma Merkezi Başkanı tümgeneral Yuriy Borenkov, "toplamda 34 bin kişinin yer aldığı 68 Kürt savunma birliğinin ve 3 binden fazla silah ve askerî teçhizatın TSK ile temas hattından 30 kilometre çekilmesi tamamlandı" açıklaması yaptı. Borenkov ayrıca Suriye hükûmetine bağlı askerlerin Türkiye sınırında, 60'ı Kamışlı ve 24'ü Kobani bölgesinde olmak üzere toplam 84 geçiş kontrol noktası kurduklarını belirtti. 30 Ekim 2019'da Suriye Savunma Bakanlığı, SDG'ye yönelik kendilerine katılmak isteyenleri kabul edeceklerini duyurdu. İçişleri Bakanlığı da polis birimi gibi Asayiş güçlerini iç güvenlik birimlerine katılmaya çağırdı. SDG "Üyelerimiz değil, diyalog kapılarını açma niyetinde olan SDG Genel Komutanlığı doğrudan muhatap alınmalı" açıklamasında bulundu. Açıklamada "SDG üyeleri bütün dünyanın gözleri önünde, son yıllarda Suriye’yi ve tüm dünyayı korumak adına IŞİD’e karşı savaşmış, onların Suriye ve dünyadaki hilafetini yıkmıştır. Kahramanlarımız övgüyü ve ödüllendirilmeyi hak etmektedir. Durumlarının netleştirilmesi ya da teröristler ve suçlular hakkında verilen affa ihtiyaçları yoktur. SDG'nin askeri bir kurum olduğunu ve bu kurumsallık temelinde örgütlendiğinin altını çiziyor, Suriye Savunma Bakanlığı’nın üyelerimize hitaben kullandığı dili sert bir şekilde reddediyoruz. Bakanlığın üyelerimizi değil, diyalog kapılarını açma niyetinde olan SDG Genel Komutanlığı’nı doğrudan muhatap alması gerektiğini belirtiyoruz." ifadeleri yer aldı. 3 Kasım günü Tel Abyad'da bomba yüklü araçla düzenlenen saldırı düzenlendi. Türkiye Dışişleri Bakanı Mevlüt Çavuşoğlu ve Cumhurbaşkanlığı Sözcüsü İbrahim Kalın saldırının YPG tarafından düzenlendiğini belirtti. SDG Basın Sözcüsü Mustafa Bali iddiaları reddederek daha önce Zeytin Dalı Harekâtı'nda benzerlerinin yaşandığını söylediği saldırı konusunda Türkiye'yi suçladı. Bali, "Bombalı saldırının Türkiye’nin bölgeyi bütünüyle boşaltıp, Suriyeli sığınmacıları yerleştirmeyi meşrulaştırmak için başvurduğu bir taktik olduğunu" açıkladı. 16 Temmuz 2020'nin öğle saatlerinde Haseke/Darbasiyah'da Rusya'nın Müşterek Harekât Merkezi'nin 100 metre yakını insansız hava araçları ile vuruldu. Saldırıda iki Rus askeri yaralandı. Bölgede bulunan YPG ile iltisaklı kaynaklar saldırıyı Türk insansız hava araçlarının yaptığını iddia etti. Harekâtı Türk Silahlı Kuvvetleri komutası altındaki Türk Hava Kuvvetleri'ne bağlı uçaklar ve Türk Kara Kuvvetleri'ne bağlı 2. Ordu (6. Kolordu ve 8. Kolordu) ile birlikte Türkiye'nin destek verdiği Suriye Ulusal Ordusu (SUO) güçleri başlatmıştır. Harekâtın başlamasıyla birlikte yaklaşık 18.000 SUO mensubu Suriye-Türkiye sınırından Suriye'ye giriş yapmıştır. Harekata katılan SUO'ya bağlı birlikler şunlardır; Ahrar El-Şark, Süleyman Şah Tugayı, Hamza Tümeni, Sultan Murat Tugayı, Ceyş-ul İslam, Şam Cephesi, Faylak el-Majd, Şam Lejyonu, Ahrar uş-Şam, Ceyş-ul Ahrar, 9. Tugay, 23. Tugay, Liwa El Fatah, Ceyş-ul Ahfad, Foc El Mustafa, Liva El Mexavir, Firqet El Mutasim, El-Shamiya Cephesi, 5. Alay, Liva Al Shimal, Rical El Harb, Liwa Sultan Osman, Festakim Kema Umirt, Suad el Cezire, 51. Tugay, Firka al Shimaliya, Sultan Mehmed Fatih Tugayı, Muntasır Billallah ve Semerkant Tugayı. Suriye Demokratik Güçleri (SDG) harekata TSK ve SUO ile karşı çatışmalara girmiştir. Bu kapsamda SDG'ye bağlı Halk Koruma Birlikleri, Kadın Koruma Birlikleri Süryani Askerî Konseyi, Kuzey Demokratik Tugayı, Şehit Nubar Ozanyan Tugayı ve SDG askerî konseyleri çatışmalarda yer almıştır. Bununla birlikte Kuzey ve Doğu Suriye Özerk Yönetimi'ne bağlı güvenlik güçleri olan Öz Savunma Güçleri Asayiş ve ona bağlı Anti Terör Birimleri, Sivil Koruma Güçleri ve bağımsız bir tabur olan Enternasyonalist Özgürlük Taburu'na bağlı Marksist-Leninist Komünist Parti, Devrimci Komünarlar Partisi, Maoist Komünist Partisi, Türkiye Komünist Partisi/Marksist-Leninist, Marksist-Leninist Silahlı Propaganda Birliği, Türkiye Komünist Emek Partisi/Leninist, Birleşik Özgürlük Güçleri ve Tekoşîna Anarşîst, SDG'ye destek için çatışmalara katılmıştır. 13 Ekim'den itibaren Suriye Silahlı Kuvvetleri ve Rusya Silahlı Kuvvetleri SDG ile anlaşma yaparak SDG kontrolündeki yerlere giriş yapmıştır. Rusya askerî polisleri Suriye ve TSK arasındaki hatta devriye gezmiş, Suriye Ordusu ise SUO ile çatışmalara girmiştir. 22 Ekim'deki Rusya-Türkiye arasındaki kararlaştırılan anlaşmaya göre Suriye ordusu ve Rusya askerî polisleri harekat dışında kalan bölgelere ve sınır bölgelere yerleşti. Operasyondan bir gün önce Halkların Demokratik Partisi (HDP) dışındaki tüm muhalefet partileri ordunun Suriye'deki görev süresini uzatmak için TBMM'de evet oyu kullandı. Muhalefet parti liderleri Meral Akşener (İyi Parti), Kemal Kılıçdaroğlu (Cumhuriyet Halk Partisi) ve Temel Karamollaoğlu (Saadet Partisi) ve Milliyetçi Hareket Partisi lideri Devlet Bahçeli, askeri operasyon için desteklerini dile getirdiler. HDP operasyonu "son derece tehlikeli ve yanlış bir adım" olarak niteleyerek kınadı ve "Türkiye'nin tehlikeli ve derin bir tuzağa sürüklendiğini" belirtti. Suriye hükûmeti harekâtı "Suriye'nin egemenliğine ve toprak bütünlüğüne saygısızlık" olarak niteledi ve "uluslararası hukukun ve Birleşmiş Milletler kararlarının utanç verici bir ihlali" olduğunu belirterek operasyonu şiddetle kınadı. Suriye Demokratik Güçleri sözcüsü El Cezire'ye verdiği röportajda "Türkiye'nin bölgeye saldırmak için yaptığı tehditler yeni bir şey değil, yıllardır sürekli olarak yapıyorlar. Suriye Demokratik Güçleri olarak konuyu dikkatle inceliyoruz ve Suriye toprağı üzerindeki her türlü saldırıya şiddetle cevap vermeye hazırız." ifadelerini kullandı. Türkiye hükûmetinin operasyonu "teröristlere karşı bir kendini savunma eylemi" olarak göstermesine rağmen, harekât uluslararası alanda genel olarak "saldırganlık olarak" nitelendi ve kınandı. Avrupa Birliği, Türkiye'ye operasyona derhal son vermesi çağrısında bulundu. Arap Birliği ülkeleri de operasyonu kınayan açıklamalarda bulundu. Bununla birlikte Amerika Birleşik Devletleri ve Rusya, Birleşmiş Milletler Güvenlik Konseyi'nde operasyonun kınanması teklifini veto etti. Türkiye Cumhurbaşkanı Erdoğan, Avrupa ülkelerinin askeri operasyonu eleştirmeye devam etmeleri durumunda, özellikle de operasyonu bir işgal olarak nitelendirmeye devam etmeleri hâlinde, 3,6 milyon mülteciyi Avrupa'ya göndereceklerini ifade etti. ABD'de ve çeşitli Avrupa ülkelerde operasyonu protesto eden gösteriler düzenlendi ve operasyona tepki gösterildi. Çeşitli uluslararası sivil toplum kuruluşları harekât hakkında endişelerini dile getirdi. İnsan Hakları İzleme Örgütü, Türkiye ve müttefik gruplarının yasadışı bir şekilde ölümlere neden olduklarını, keyfi olarak tutuklama gerçekleştirdiklerini ve göç ettirilmiş sivillerin olduğunu, Uluslararası Kurtarma Komitesi çoğu IŞİD zulmü kaynaklı topluca yerinden etme olaylarından kurtulmuş olan 2 milyon sivilin yaşamından endişe duyduğunu ve hayat kurtaran insani yardım hizmetlerini kesintiye uğratabileceğini, Sınır Tanımayan Doktorlar harekâtın, Suriye halkının yıllarca süren savaş ve güvencesiz koşullarda yaşadığı travmayı daha da artıracağını, Uluslararası Af Örgütü ise Türkiye'nin Suriye'deki operasyonunda savaş suçu işlendiğini açıkladı. 12 Ekim'de Kuzey Kıbrıs Cumhurbaşkanı Mustafa Akıncı, Türkiye'nin kendini savunma hakkını savunmasına rağmen, her savaşta çok fazla kan akacağını söyledi. Erdoğan ve Türkiye Cumhurbaşkanı Yardımcısı Fuat Oktay bu görüşü kınarken, Kuzey Kıbrıs Başbakanı Ersin Tatar'ın başında yer aldığı Ulusal Birlik Partisi, mecliste Akıncı’yı kınayan bir önerge çıkarmaya çalıştı ve yorumu nedeniyle istifaya çağırdı. Akıncı ayrıca ölüm tehdidleri aldı ve 17 Ekim'de polise şikayette bulundu. Gazete Karınca'nın haberine göre Cumhurbaşkanı Akıncı yaptığı yorumlar hakkında, "Bu topraklarda fikirlerin özgürce ifade edilebilmesi hiçbir zaman taviz vermeyeceğimiz temel ilkelerimizden biri olmaya devam edecektir." açıklamasında bulundu. Operasyonun başlamasından bir gün sonra Radyo ve Televizyon Üst Kurulu, "Türk milletinin ve şanlı Türk ordusunun moral ve motivasyonunu olumsuz etkileyecek, terörün amacına hizmet eden eksik ya da yalan ve taraflı bilgilerle vatandaşlarımızı yanlış yönlendirebilecek yayınlar konusunda asla müsamahamız olmayacaktır" ifadelerini kullanarak basın mensuplarını ve kuruluşlarına yönelik girişimlerde bulunacaklarını açıkladı. Türkiye'de Aydın, Adana, Bolu, Mardin, Hakkâri, Gaziantep, Kocaeli, Van ve Şanlıurfa valilikleri tarafından harekatın başlamasının ardından protesto ve gösteri yasağı konuldu. Muş ve Şırnak'ta ise harekâtın başlamasından kısa süre önce gösteri ve eylem yasağı konuldu. 10 Ekim günü Türkiye'de operasyon karşıtı söylemlerde bulunan 78 kişi yasal kovuşturmalara maruz kaldı. Türkiye'de internet ortamından "terörist propaganda yaptığı" gerekçesiyle 20'den fazla kişi tutukladı. Savcılık Halkların Demokratik Partisi eş başkanları Sezai Temelli, Pervin Buldan ve CHP milletvekili Sezgin Tanrıkulu hakkında aynı gerekçeyle soruşturma başlattı. BirGün gazetesinin internet editörü ve çevrimiçi haber portalı Diken'in genel yayın yönetmeni tutuklandı. 11 Ekim günü İçişleri Bakanı Süleyman Soylu, sosyal medyadan askeri harekatı eleştiren 500 kişiyi tespit ettiklerini ve bu kişilerden 121'ini gözaltına aldıklarını söyledi. 16 Ekim'de sosyal medya paylaşımları nedeniyle Ankara ve Mardin'de 18 kişi, Elazığ'da ise 14 kişi gözaltına alındı. Aynı gün Kürdistan Komünist Partisi Genel Başkanı Sinan Çiftyürek Barış Pınarı Harekatı ile ilgili sosyal medya paylaşımları nedeniyle gözaltına alındı. 17 Ekim'de Adana'da 13 kişi sosyal medya paylaşımları nedeniyle gözaltına alındı. Nusaybin'de 11 Ekim günü yaşanan patlama sonrası vatandaşlarla röportaj yapan İhlas Haber Ajansı muhabirine tepki gösterildi. İHA Mardin Temsilcisi tepkiler üzerine "YPG’nin yaptığını kabul etmiyorlar" ifadelerini kullanması üzerine tepkiler daha da arttı. Olay sonrası gözaltına alınan dört öğretmen görevden uzaklaştırıldı. Gazetecileri Koruma Komitesi, Türkiye hükûmetini "medyayı sessizliğe zorlamak için gözaltına almak veya taciz etmek suretiyle, hakekâtın kritik raporlarını sansürlemekle" suçladı. Uluslararası Af Örgütü harekâta dair bir rapor yayımlayarak, şu ana kadar Fırat'ın doğusuna yönelik gerçekleştirilen askerî operasyonları eleştirenlerin "absürt suçlamalar" ile gözaltına alınıp, tutuklandığını kaydetti. Raporda, "terör" suçlarının yöneltildiği gazetecilerin, aktivistlerin ve sosyal medya kullanıcılarının keyfi gözaltılara, cezai soruşturmalara ve seyahat yasaklarına maruz kaldığı ve suçlu bulunmaları hâlinde uzun hapis cezaları ile karşı karşıya kalabilecekleri uyarısında bulunuldu. Raporda resmi rakamlara göre operasyonun ilk haftasında 839 sosyal medya hesabı hakkında soruşturulma başlatıldığına ve 186 kişinin gözaltına alındığına dikkat çekildi. Daha önce IŞİD ile savaşmış ve IŞİD tutsaklarını barındıran SDG'nin Türkiye ve desteklediği grupların saldırısına karşı savunma yapmak zorunda bırakılması, SDG'nin bu bölgede kontrolü kaybetmesine neden olarak IŞİD'in bölgede yeniden kontrolü sağlayabileceğine dair endişelere neden oldu. ABD Başkanı Donald Trump, ABD kuvvetlerinin Kuzeydoğu Suriye'den çekilmesi konusundaki bir soruya, IŞİD tehdidini reddederek ve savaşçıların "Avrupa'ya kaçacaklarını" söyleyerek cevap verdi. Uluslararası alanda pek çok ülke yaptığı açıklamalarda harekâtın "IŞİD ile mücadeleyi" sekteye uğratacağı ifade edildi. TSK'ya bağlı uçakların 13 Ekim 2019'da bombalanmasının ardından sonra Ayn İsa bir göç kampından 750 civarında IŞİD üyesi firar etti. ABD Suriye Özel Temsilcisi James Jeffrey, harekât sırasında kargaşadan yararlanan 100 IŞİD mensubunun tutuldukları merkezlerden kaçtığını söyledi. SDG kontrolündeki kamplarda tutulan IŞİD ile ilişkili kadınları serbest bırakma hedefiyle Ocak 2019'da kurulan "Kadın Mahkûmları Özgürleştir" isimli grup, Ayn İsa'daki kadın mahkûmların serbest kalmasında rol oynadığını açıkladı. İdlib'te bulunan silahlı örgüt Din Teşkilatı Muhafızları, IŞİD mahkûmlarının serbest kalmasını destekledikleri sürece herhangi bir gruba veya partiye destek vereceklerini duyurdu. Hawar Haber Ajansı, Ayn İsa'daki hapishanelerden ve kamplardan çıkan IŞİD mensuplarının SUO saflarında çatışmalara katıldığını iddia etti. 13 Ekim günü ABD Başkanı Donald Trump, sınır ötesi saldırılarına karşı Türkiye'ye "güçlü" ekonomik yaptırımlar uygulamak için muhalefetteki Demokrat Partililer de dahil olmak üzere kongre liderleriyle çalıştığını söyledi. Donald Trump, ertesi gün, Türkiye'ye ekonomik yaptırımların geleceğini açıkladı. 15 Ekim günü Trump Türkiye'ye yönelik "istikrarsızlaştırıcı eylemlere katkıda bulunan kişilere" yönelik olduğu bildirilen yaptırımları açıkladı. Bu kapsamda; üç isim olarak Savunma Bakanı Hulusi Akar, Enerji Bakanı Fatih Dönmez ve İçişleri Bakanı Süleyman Soylu, kurum olarak da Enerji ve Tabii Kaynaklar Bakanlığı ile Milli Savunma Bakanlığı yaptırım listesine alındı. Trump ayrıca yayımlayacağı Başkanlık Kararnamesi'nin ABD'nin "ciddi insan hakları ihlallerinde bulunan, ateşkesin uygulanmasına engel olan, yerinden edilmiş kişilerin evlerine dönmesini engelleyen, mültecileri zorla geri gönderen veya Suriye'de barış, güvenlik veya istikrara tehdit oluşturan" kişilere yönelik ek ve güçlü yaptırımlar uygulamasını da mümkün kılacağını belirtti ve Türkiye hükûmetine operasyonun durdurması gerektiğini yönelik çağrıda bulundu. Almanya, Çekya, Finlandiye, Fransa, Hollanda, İngiltere, İtalya, İspanya, İsveç ve Norveç hükûmetleri Türkiye'ye silah satışını askıya alan kararlara imza attı. 14 Ekim günü Avrupa Birliği Dışişleri Bakanları Türkiye'ye uygulanabilecek yaptırımları görüşmek üzere toplanarak Lüksemburg'da toplandı. Uluslararası Af Örgütü, TSK ve müttefiki SUO'nun Suriye'nin kuzeydoğusunda ağır insan hakları ihlallerinde bulunmak ve savaş suçu işlediğini açıkladı. ABD Savunma Bakanı Mark Esper de Türkiye'nin Suriye'de savaş suçu işlemiş olabileceğine inandığını ve Ankara'nın bundan sorumlu tutulabileceğini söyledi. SUO mensuplarının yargısız infaz ve işkence yaptığına dair iddiaların sorulması üzerine Esper "Haberleri ben de gördüm, bunları izlemeye çalışıyoruz. Bunlar korkunç ve eğer doğrularsa - ki ben doğru olduklarını varsayıyorum - bunlar savaş suçlarıdır" ifadelerini kullandı. ABD'nin Suriye Özel Temsilcisi James Jeffrey, Temsilciler Meclisi'nde SUO'nın harekât sırasında savaş suçu işlediğini belirtti. Jeffrey "Birçok insan [operasyon bölgesinden] kaçtı çünkü Türkiye destekli Suriyeli muhalif güçlerle ilgili çok endişelilerdi, biz de öyle. Savaş suçu olarak değerlendirdiğimiz bazı olaylar gördük." ifadelerini kullandı. Birleşmiş Milletler Uluslararası Ceza Hukuku Mahkemesi eski başsavcısı Carla del Ponte, Erdoğan'ın, Suriye’de düzenlenen askeri operasyon nedeniyle savaş suçlusu iddiasıyla hakkında soruşturma başlatılıp uluslararası mahkemede yargılanması gerektiğini savundu. TIME dergisinde çıkan haberde; Trump'ın ABD güçlerine Kuzey Suriye'den çekilme emri vermesinden üç hafta sonra Amerikan istihbarat örgütünün, "rahatsız edici" bilgilere ulaştığını yazdı. Haberde Türkiye'nin silahlandırdığı milislerin, ABD tarafından terk edilen bölgelerde sivilleri öldürdüğü bilgisi verildi. Resulayn'da 29 Ekim günü TSK ve SUO'nun esir aldığı Suriye Silahlı Kuvvetleri'ne bağlı 18 askere kötü muameleye tabi tutuldu. SUO mensupları TSK'ya bağlı askerlerin yanında esirleri yaralı halde döverken videoya kaydedip sosyal medyada yayımladı. SOHR, Türkiye ve destekçisi güçlerin esirlere savaş hukukuna uygun davranmadığını bildirdi. Suriye Gelecek Partisi Genel Sekreteri Hevin Halef, kendi arabasında seyahat ederken Ceyş-ul Vatan mensupları tarafından Kamışlı yakınlarında infaz edildi. SUO bileşenlerinden Şam Cephesi mensuplarının Tel Abyad'da yaşayan Hristiyanların evlerini işaretlediklerini ve zorla bölgeden kovduklarını bildirildi. Kürt Kızılayı'na bağlı sağlık görevlileri Haseke'deki bir hastanede yatan asker ve sivil altı hastada "gizemli yanıklar" olduğunu açıkladı. Demokratik Toplum Hareketi Yürütme Kurulu üyesi Foza Yûsif, bölgede çalışan doktorların da kimyasal madde kullandığına dair güçlü göstergelerin bulunduğunu belirttiğini açıkladı. Birleşmiş Milletler TSK tarafından beyaz fosfor kullanıldığına dair iddialarının araştırıldığını duyurdu. İngiltere'nin kimyasal, biyolojik, radyolojik ve nükleer alayının eski komutanı Hamish de Bretton-Gordon, basında yer alan fotoğraflara göre "En muhtemel zanlının beyaz fosfor olduğunu" belirtti. SDG, TSK'yı napalm bombası kullanmakla da suçladı. İsveçli bilim insanı Abbas Mansouran iddiaları araştırdığı bir rapor hazırladı. Raporda "Yanıklar, Türk Silahlı Kuvvetleri'nin kimyasal mühimmat kullandığını gösteriyordu. Rojava'da, beyaz fosfor ve dinğer başka bilinmeyen kimyasalların kullanıldığını vurgulamalıyım. .. Bu yanık tipine, beyaz fosfor gibi yanıcı maddeden başkası sebep olamaz. Deneyimlerime göre, TSK, sivil nüfus yoğunluklu bölgelerde kadın ve çocuklara karşı kimyasal silah kullandı." ifadeleri yer aldı. Türkiye hükûmeti kimyasal silah suçlamalarını reddetti. Savunma Bakanı Hulusi Akar, iddialara yanıt olarak TSK envanterlerinde herhangi bir kimyasal silah bulunmadığını, SDG'nin kimyasal silah kullanıp suçu Türkiye'ye atmayı planladığını belirtti. Türk medyası Foreign Policy dergisini yakılan lastiklerin fotoğrafını beyaz fosfor kanıtı olarak yayınladığı için kınadı. SOHR 17 Ekim günü yaptığı açıklamada napalm veya beyaz fosfor kullanımına dair bir veri olmadığını bildirdi. 10 Ekim günü gerçekleşen TSK bombardımanlarının ardından kentlerden 70.000 civarında kişi göç etti. Birleşmiş Milletler İnsani Yardım Koordinasyon Ofisi 12 Ekim günü toplamda yaklaşık 130.000 sivilin çatışmalar sırasında göç ettiğini duyurdu. Birleşmiş Milletler Mülteciler Yüksek Komiserliği 18 Ekim'de yaptığı açıklamada yerinden edilen insan sayısının yaklaşık 166.000 olduğunu duyurdu. 22 Ekim günü BM İnsani Yardım Koordinasyon Ofisi çatışmaların başlamasından bu yana 180,000 civarında kişinin göç ettiğini duyurdu. 13 Ekim günü ABD Başkanı Donald Trump Türkiye'ye ekonomik yaptırım uygulayacaklarını duyurdu, ancak daha sonra ateşkesin sağlanması üzerine yaptırımların kaldırıldığını belirtti. Trump 25 Ekim'de yaptığı açıklamada "Türkiye Kürtlere ateş etmemesi gerektiğini anlıyor. İhlal olursa büyük çaplı yaptırımların uygulanacağını tekrarlamama gerek yok" ifadelerini kullandı. 29 Ekim 2019 günü Amerika Birleşik Devletleri Temsilciler Meclisi Türkiye'ye yaptırım tasarısını onayladı. Tasarıda Halkbank'a yönelik yaptırımların devreye sokulması ve Recep Tayyip Erdoğan ile ailesinin mal varlığının incelemeye alınması maddeleri yer aldı. Volkswagen Türkiye'de yeni fabrika kurma kararını ertelediğini duyurdu. Mağusa Gençlik Merkezi (kadın futbol takımı) Mağusa Gençlik Merkezi kadın futbol takımı, Kuzey Kıbrıs Türk Cumhuriyeti'nin Gazimağusa kentini Kadınlar Ligi'nde temsil eden eski futbol takımı. 2007 ve 2012 yılları arasında Mağusa Gençlik Merkezine bağlı olarak faaliyet göstermiştir. 2007-08 sezonunda Kıbrıs Türk Futbol Federasyonunun kadın futbol ligini başlatmasıyla birlikte Mağusa Gençlik Merkezi de kadın futbol takımını faaliyete sokarak liglere katılım göstermiştir. Lige düzenli olarak katılan Mağusa Gençlik Merkezi, 2010-11 sezonunda takımlara yabancı futbolcu oynatma hakkının tanınmasını protesto ederek müsabakadan çekilmiştir. Ertesi sezon ise yeniden katıldığı ligdeki ilk ve son şampiyonluğunu elde etmiştir. Sezon sonunda lige ara verilmesi ile birlikte takım da lağvedilmiş ve faaliyetlerini sonlandırmıştır. Takım 2007-08, 2008-09, 2009-10 ve 2011-12 sezonlarında olmak üzere dört gol kraliçesi çıkarmıştır. Takımın ve ligin ilk gol kraliçesi Çiler Demirtay olurken diğer üç kraliçelik ise Şerif Ogan Karabıyıklı tarafından elde edilmiştir. Kurt Blome Kurt Blome (31 Ocak 1894, Bielefeld, Westphalia – 10 Ekim 1969) II. Dünya Savaşı öncesi ve sırasında üst düzey bir Nazi bilim insanıydı. Reich Araştırma Konseyi'nde Reich Sağlık Lideri Yardımcısı (Reichsgesundheitsführer) ve Kanser Araştırması Ortak Yardımcısıydı. Otobiyografisinde Arzt im Kampf (Bir Hekimin Mücadelesi), yaşam ve ölüm savaşlarındaki tıbbi ve askeri gücü eşitledi. Blome, 1947'de ötanazi uygulamak ve insanlarla ilgili deneyler yapmakla suçlanan Doktorlar davası'nda yargılandı. Yalnızca 1943'te toplama kampı mahkumlarında veba aşısı denemesi emri verdiğini itiraf etti. Gerçekte, 1943'te başlayarak “Wehrmacht'ın sponsor olduğu biyolojik savaşlarla ilgili tüm araştırmaların sorumluluğunu üstlendi” ve S.S. Nürnberg Doktorlar Davası’nda savaş suçu suçlamalarından beraat etmesine rağmen, genel olarak toplama kampındaki mahkumlar üzerinde kimyasal ve biyolojik savaş deneylerine katıldığı kabul edildi. Blome, 17 Mayıs 1945'te Münih'te ABD İstihbarat Teşkilatı (bir ordu istihbarat teşkilatı) tarafından tutuklandı. Sürücü ehliyeti dışında kağıtları yoktu. CIC'in kimliğini kontrol ettiği birkaç haftalık gözaltından sonra Blome, Kransberg Kalesi'ne (Frankfurt'un kuzeyindeki bir ortaçağ kalesi) alındı. Kaleye geldikten sonra, Alman ve İtalyan silah teknolojisinin savaş sonuna doğru durumunu araştırmakla görevli bir İngiliz-Amerikan uzman ekibi olan Alsos Operasyonu'na gizli bir mesaj iletildi: "1943'te Blome, resmen sadece bir kamuflaj olan kanser araştırmalarına dahil olmasına rağmen, bakteriyolojik savaşları inceliyordu. Blome ayrıca Reich'in sağlık bakan yardımcısı olarak görev yaptı." 1951 yılında, kimyasal savaş üzerinde çalışmak için [[Paperclip Operasyonunun haleflerinden biri olan "Proje 63" kapsamında ABD Ordusu Kimyasal Birlikleri tarafından işe alındı. [[Frankfurt]]'taki ABD Başkonsolosunun kendisine vize vermeyi reddettiği için, [[Batı Almanya]], [[Oberursel]]'deki Avrupa Komuta İstihbarat Merkezinde görev aldı. Orada, hiç sınıflandırılmamış çok gizli bir projede çalıştı. 1947'de [[Nürnberg]]'teki [[Doktorlar davası]]'nda beraat ettikten sonra tekrar savaş suçlarıyla tutuklanmadı veya suçlanmadı. Ayrıca [[Batı Almanya]]'da tıp pratiği yapmaya devam etti ve sağcı Almanya Partisinin bir üyesi olarak siyasette aktif olarak çalıştı. 1969'da [[Dortmund]]'da öldü. [[Kategori:1894 doğumlular]] [[Kategori:1969 yılında ölenler]] [[Kategori:Nazi doktorlar]] [[Kategori:Alman mikrobiyologlar]] Ağırtaş Ağırtaş, bir yer ismi, şu anlamlara gelebilir: Serhat Deniz Serhat Deniz (14 Aralık 1975, Lefkoşa), Kıbrıs Türkü spor yöneticisi ve teknik direktör. Akdeniz Spor Birliğinin kurucu ve mevcut başkanı olmakla birlikte kulübünün kadın futbol takımı ile Kuzey Kıbrıs kadın millî futbol takımının teknik direktörlüğünü de yürütmektedir. 2004 yılında kurduğu Akdeniz Spor Birliği ile spor yöneticiliğine soyunan Serhat Deniz, aynı yıl kadın futbol takımını da faaliyete geçirerek Kuzey Kıbrıs'ta kadın futbolunun öncülerinden olmuştur. 2007-08 sezonunda kurulan Kadınlar Ligi'ne katılan Akdeniz Spor Birliğinin teknik direktörlüğünü de üstlenen Deniz, dört yıl boyunca takımını lig şampiyonu yapmıştır. Deniz, 2012 yılında Gazi Üniversitesinde beden eğitimi ve spor öğretmenliği dalında doktorasını tamamlamış, Kıbrıs Türk Futbol Federasyonunda çeşitli idari görevlerde bulunmuştur. Kuzey Kıbrıs 17 yaş altı kadın millî futbol takımını da çalıştıran Deniz, günümüzde KTFF kadın futbolu koordinatörlüğü, kadın millî futbol takımı teknik direktörlüğünün yanı sıra Akdeniz Spor Birliğinin de teknik direktörlüğünü yürütmektedir. Zeynep Kankonde Zeynep Kankonde (d. 3 Mart 1980, EskiÅŸehir) sinema ve televizyon oyuncusudur. Madrague de Giens batığı Madrague de Giens batığı, Fransız Deniz Kuvvetleri dalgıçları tarafından Fransa'nın Akdeniz kıyısında 1967 yılında keşfedilen, Roma dönemine ait bir batıktır. 40 metre uzunluğunda ve 400 ton detveyte sahip geminin milattan önce 75-60 yıllarında battığı düşünülmektedir. Madrague de Giens batığını incelemek amaçlı sürdürülen sualtı arkeolojik kazıları, Fransa'da bu alanda sürdürülen ilk kazılardan biri olması nedeniyle özel bir öneme sahiptir. 18 ila 20 metre derinliğinde bulunan batık ismini yakınında bulunan balıkçı limanı Madrague de Giens'dan almıştır. Yıldız kinematiği Yıldız kinematiği yıldızların uzaydaki devinimlerini gözlemleyen bilim dalıdır. Samanyolu Galaksisi'ndeki yıldız ve uyduların hızını ölçmeyi amaç edinmiştir. Bu sistematik aracılığıyla elde edilen bulgular Samanyolu Galaksisi'nin merkezinde yer alan Sagittarius A* kara deliğinin etkinliğine ilişkin ipuçları da içermektedir. Toygan Avanoğlu Toygan Avanoğlu (d. 19 Ocak 1979, İzmir) sinema ve televizyon oyuncusudur. İlk televizyon deneyimini "Düşman Kardeşler" isimli dizide edinmiştir. Ayrıca eskiden Milli Basketbolcu olarak forma giymiştir. Çocukluğunda bir yıl "Müjdat Gezen Sanat Merkez"inde şan dersi almıştır. Kanal-İ-zasyon filmi ile de oyunculuk kariyerine ilk adımı atmıştır. Sinem Ãœnsal Sinem Ünsal (d. 21 Haziran 1993, İzmir), Türk oyuncu. "Kızım" ve "Mucize Doktor" adlı dizilerdeki rolleriyle tanındı. Ünsal, 21 Haziran 1993'de İzmir'de doğdu. Azeri kökenli bir baba ile Çerkes kökenli bir annenin ikinci çocuğu olarak dünyaya gelmiştir. Eskişehir Osmangazi Üniversitesi Karşılaştırmalı Edebiyat bölümünden mezun olmuştur. 2017 yılından itibaren oyunculukla ilgilenmektedir. 2017 yılında yayımlanan "Çoban Yıldızı" adlı dizide Güneş karakterini, "Siyah Beyaz Aşk" adlı dizide ise Gülsüm Aslan karakterini canlandırdı. 2018-2019 yılları arasında yayımlanan "Kızım" adlı dizide Sevgi Günay karakterini canlandırdı. 2019 yılında yayımlanmaya başlayan "Mucize Doktor" dizisinde Doktor Nazlı Gülengül karakterini canlandırarak geniş kitleler tarafından tanındı. DÃ¼z kemer Düz kemer ya da düzatkı, mimarlıkta konik taşların kullanılması ile düzenlenmiş lentolara verilen isimdir. Düz kemeri bilinen diğer kemerlerden ayıran en önemli özelliği dairesel bir biçime sahip olmamasıdır. Kilit taşı Kilit taşı ya da Anahtar taşı, mimarlıkta taş örgüsünün kilitlenmesini sağlayan ve genellikle bir tonoz, bir kemer ya da bir kubbenin en yüksek noktasında bulunan taşa verilen isimdir. Kilit taşının üstlendiği fonksiyon, üstüne binen ağırlığı yanındaki taşlara aktarmasıdır. Ülkücülük (anlam ayrımı) Mai Nakahara Mai Nakahara ( "Nakahara Mai"; 23 Şubat 1981 Akashi, Japonya), Japon kadın seslendirme sanatçısı ve şarkıcı. Horst Schumann Horst Schumann (1 Mayıs 1906 – 5 Mayıs 1983) SS-Sturmbannführer (binbaşı) ve Auschwitz'de sterilizasyon ve hadım deneyleri yapan ve özellikle Yahudilerin X-ışınları ile kitlesel sterilizasyonu ile ilgilenen bir tıp doktoruydu. Schumann 1 Mayıs 1906'da Halle an der Saale'de doğdu. Babası Paul Schumann da bir doktordu. Schumann, 1930'da Nazi Partisine girdi ve 1932'de Sturmabteilung'a katıldı. Kariyerine Halle Üniversitesi kliniğinin Cerrahi Kliniğinde asistan doktor olarak başlamıştır. 1934'ten itibaren Schumann, Halle'deki Halk Sağlığı Bürosunda çalışıyordu. 1939'da hava kuvvetlerine hekim olarak atandı. Hitler'in avukatlığında Dr. Viktor Brack ile yaptığı görüşmeden sonra, Ekim 1939'un başlarında Aktion T4 ötenazi programına katıldı. Ocak 1940'ta Schumann, Württemberg'deki Grafeneck euthanasia merkezi, akıl hastası kişilerin ilk gaz odasında karbon monoksit ile gazladığını gösteriyor. 1940 yazının başlarında, Sonnenstein Euthanasia Center'a gönderildi. Schumann ayrıca, Auschwitz, Buchenwald, Dachau, Flossenbürg, Gross-Rosen, Mauthausen, Neuengamme ve Niederhangen toplama kamplarından zayıf ve hasta mahkumları ötenazi öldürme merkezlerine transfer eden "Eylem 14f13" adlı bir doktor komisyonunda görev yapıyordu. Schumann Eylül 1944'te Auschwitz'ten ayrıldı ve daha önce askeri bir hastaneye dönüştürülen Saksonya'daki Sonnenstein Kliniğine atandı. Batı Cephesinde bir askeri doktor olarak görev yaparken, Ocak 1945'te Amerikalılar tarafından yakalandı. Ekim 1945'te esaretten serbest bırakıldı. Nisan 1946'da Gladbeck şehrinde spor doktoru olarak çalışmaya başladı. 1951'de bir av silahı almak için lisans başvurusu yapması onun tanınmasına neden oldu, böylece hakkında bir tutuklama emri çıkarıldı. Kendi ifadesine göre, Schumann üç yıl boyunca bir gemi doktoru olarak görev yaptı ve Alman pasaportu bulunmadığı için 1954'te Japonya'da bir kez için başvuru yaptı ve kendi adıyla pasaportunu aldı. Schumann daha sonra önce Mısır'a kaçtı ve sonunda Sudan'daki Hartum'a bir hastane başkanı olarak yerleşti. Auschwitz'den kurtulan bir kişi tarafından tanındıktan sonra 1962'de Sudan'dan da kaçmak zorunda kaldı. Sonra devlet başkanı Kwame Nkrumah'ın korumasını alarak Gana'ya gitti. 1966'da Gana'dan Batı Almanya'ya iade edildi ve 23 Eylül 1970'te Frankfurt'ta kendisine karşı dava açıldı. Ancak Schumann 29 Temmuz 1972'de kalp rahatsızlığından ve genel olarak sağlık durumundan dolayı hapishaneden serbest bırakıldı. Serbest bırakıldıktan 11 yıl sonra, 5 Mayıs 1983'te öldü. İnci köftesi İnci köftesi Çin mutfağın "dim sum" yemeklerinden biridir. Domuz eti, şitaki mantarları, çin lahanası, bambu filizleri, rendelenmiş havuç ve ince kıyılmış yeşil soğan büyük bir kasede karıştırılır. Ayrı bir kapta teriyaki sosu, zencefil, pirinç sirkesi, soya sosu, sarımsak, tuz ve biber karıştırılır ve etin üzerine dökülür. Top gibi şekillendirilir ve pirinç taneleri ile kaplanır. Buharda pirinçler pişene kadar pişirilir. Jandarma Ã–zel Harekat Jandarma Özel Harekat veya kısa adıyla JÖH, Jandarma Genel Komutanlığı'nın özel operasyon birimidir. Görevleri arasında arama ve yok etme, sızma ve keşif eylemleri bulunmaktadır. Jandarma Özel Harekat birlikleri bulundukları illerin İl Jandarma Komutanlıklarına bağlı görev yaparlar.İçişleri Bakanlığı'nın emriyle gerektiğinde sınır yurt içi ve yurt dışında terör operasyonları gerçekleştirirler. Ohal ,seferberlik ve savaş durumunda TSK'nın emrine verilerek görev almaları sağlanır. Birim üyeleri Foça'daki Jandarma Komando Teröristle Mücadele Harekâtı Okul Komutanlığı'nda 16 haftalık eğitim görürler.Verilen eğitimler şunlardır: Kursiyerlerin 10 kilometrelik tüfekli koşu 15 kilometrelik kır koşusu ve 20 kilometrelik mukavemet koşularını tamamlaması beklenir. Savaş Beden Eğitimi derslerinde barfiks, mekik, şınav gibi temel hareketler yaptırılır. Komando adayları eğitimler boyunca koşularda toplamda 300 kilometre mesafe kateder. Ayrıca seçilen personele keskin nişancı kursu da verilmektedir. Ayrıca bu eğitimin sonunda gönüllü personel Ilgaz Dağı'nda 14 haftalık Jandarma Komando İhtisas eğitimi alır. Jandarma Özel Harekat birlikleri farklı şehirlerde tabur seviyesinde özel isimlerle görev yapmaktadırlar.Bunlar: When We All Fall Asleep, Where Do We Go? When We All Fall Asleep, Where Do We Go? Amerikalı şarkıcı ve söz yazarı Billie Eilish'in ilk stüdyo albümüdür. 29 Mart 2019'da Darkroom ve Interscope Records tarafından yayımlandı. Eilish albümün çoğunu albümün yapımcılığını üstlenen kardeşi Finneas O'Connell ile birlikte yazdı. Müzikal anlamda albüm, Pop, avant-pop, art pop ve elektropop türlerinde nitelendirilsede hip hop ve endüstriyel müzik dahil farklı türlerin özelliklerinide taşımaktadır."62.Grammy Ödülleri'nde Yılın Albümü ödülünü almıştır. Andrés Gimeno Andrés Gimeno Tolaguera (3 Ağustos 1937; Barselona, İspanya - 9 Ekim 2019; Barselona, İspanya), İspanyol tenisçi. En büyük başarısı, 1972'de Fransız Açık Tenis Turnuvası'nı 34 yaşında en genç grand slam şampiyonu olup kazanarak şampiypnluk ödülünü almasıyla elde etmiştir. Sporcu ayrıca 1958-1960 ve 1972-1973 yılları arasında Davis Kupası'nda İspanya adına yer aldı. Gimeno, 1962'de Cristina Corolla ile evlenmiş bu beraberlikten üç çocuğu; Alejo Gimeno, Andres Gimeno Jr ve Cristina Gimeno vardır. 2011 yılında, Gimeno tüm servetini kaybedince yeni kuşak İspanyol tenisçiler, Rafael Nadal, Tommy Robredo, Feliciano López ve David Ferrer vb. Palau Blaugrana'da onun için yardım amaçlı tenis turnuvası düzenlemişlerdir. Eski İspanyol tenisçi Andrés Gimeno, 9 Ekim 2019'da doğum yeri Barselona, İspanya'da 82 yaşında uzun bir hastalıktan sonra vefat etmiştir. 2019 Dünya Atletizm Şampiyonası - Erkekler 5000 metre 2019 Dünya Atletizm Şampiyonası'nda erkekler 5000 metre yarışması, tarihlerinde Doha'daki Halife Stadyumu'nda gerçekleştirildi. Yarışmadan önceki rekorlar aşağıdaki gibiydi: Şampiyonaya katılmak için gerekli olan baraj derecesi 13:22.50 idi. Yerel saatteki (UTC+3) etkinlik takvimi aşağıdaki gibidir: Her seride ilk beş ( Q ) ve sonraki en hızlı beş atlet ( q ) finalde yarışmaya hak kazandı. Final, 30 Eylül'de saat 21:20'de başladı. Parla (albüm) Parla, Güliz Ayla'nın ikinci stüdyo albümüdür. 2017 yılında Sony Music Entertainment tarafından piyasaya sürülmüştür. Tunnbröd Tunnbröd, İsveç mutfağına ait ince bir ekmek türüdur. Geleneksel olarak arpa unundan yapılır. Süt ve tereyağ küçük bir tencerede ısıtılıyor. Ilık süt karışımı bir kapa alınıyor ve maya ekleniyor. Hamur buğday unu, arpa unu, kimyon tohumları, tuz, maya karışımı ve süt içerir. Yoğruldukdan sonra hamur mayalanmaya bırakılıyor. Ardından "kruskavel" oklavası ile açılır. "Kruskavel"in deseni ekmeğin fırında düz kalmasını sağlıyor. Odun fırınında veya demir döküm tavada pişiriliyor. The Walking Dead: The Final Season The Walking Dead: The Final Season, Telltale Games ve Skybound Games tarafından geliştirilen 4 bölümlük bir macera video oyunudur ve aynı isimdeki çizgi roman serisine dayanan The Walking Dead video oyun serisinin dördüncü ve son ana oyunudur. 'den birkaç yıl sonra gerçekleşen oyun, Clementine'nin kıyamet sonrası Alvin Jr., AJ'yi büyütme çabalarına odaklanarak, eski yatılı öğrencilerinden oluşan bir grup ile bir araya gelirler. Clementine'nın geçmişte tanıdığı Lily adında bir kadın ile çekişmeli bir mücadeleye girer. Telltale, Clementine'nın hikâyesine odaklanacağını açıkladı. Dört bölüm olarak piyasaya sürüldü; ilk bölüm 14 Ağustos 2018'de Microsoft Windows, PlayStation 4, Xbox One ve Nintendo Switch için yayınlanmıştır. Ancak, 21 Eylül 2018'de Telltale Games’in aniden kapanması nedeniyle, son iki bölüm The Walking Dead çizgi romancısı Robert Kirkman’ın yapım şirketi Skybound Entertainment tarafından yapılmaya karar verildi ve eski Telltale çalışanları'da son 2 bölüm için kolları sıvadı. Kirkman, Clementine'nın hikâyesini uygun bir şekilde bitireceğinden bahsetmiştir. Daha önceki "The Walking Dead" oyunlarındaki gibi "The Final Season"'da da Clementine'yi yönetiyoruz, öğeleri incelemek, toplamak gibi diğer karakterlerle diyaloğa girmek gibi seçimler vardır. Oyuncu tarafından verilen kararlar gelecekteki bölümleri etkileyebilir ve daha önceki serileri oynayıp bitirilmiş ise The Final Season'da etkilenecektir. A New Frontier olaylarından sonra Clementine, daha önce Lee'nin ona öğrettiklerini aynısı AJ'e öğretir. bir gün Yemek arar kene tren istasyonunda dururlar ama aylaklar onların etraflarını sarar araba ile kaçarken kaza yaparlar ve araba hurda olur onları yatılı öğrenciler bulur. Clementine baygındır sonra uyanır ve kendisini bir okul'da bulur okulun lideri Marlon adında bir gençtir ve etrafta hiç yetişkin olmadığını söyler. Sonra bir gün yemekleri tükendiği için tren istasyonuna geri dönerler ama Abel adlı bir adam onları soymaya kalkar. Okula döndüklerinde ise tartışırlar Brody kavga çıkarır Abel'in onları takip ettiğinden şüphelenir. Akşam olduğunda ise Clementine boru sisteminden tartışan iki ses duyar ve mahzende hararetli bir şekilde tartışan Marlon ve Brody'yi bulur. Brody, Clementine'e, Abel'ın güvenlik karşılığında Marlon'un ikiz kız kardeşler Minerva ve Sophie'yi takas ettiği bir akıncı grubun bir parçası olduğunu ve akıncıların geri dönmesi halinde onunla ve AJ'yi takas etme niyetinde olduğunu açıklar. Bunu söylediği için öfkeden deliye dönen Marlon yanlışlıkla Brody'nin kafasına vurur ve onu öldürür. Marlon, Clementine'nı mahzende kilitleyip kaçar ve o sırada Brody aylak olur ve Clementine onu öldürür. Ordan çıkmayı başaran Clementine ise Marlon ve diğer öğrencilerle karşı karşıya kalır. Marlon, Brody ölümünü Clementine'nın üzerine atar ve AJ, Marlon'a silah çeker birden silahı AJ'den kapar ve Clementine'na doğrultur. Clementine, Marlon'un yaptıklarını öğrencilere inandırır ve sonunda Marlon teslim olur ama ancak AJ silahı alır ve Marlon'u öldürür. Diğer öğrenciler Clementine ve AJ gitmesi için oy kullanırlar. Dışarıya atılan Clementine ve AJ ormanda yürürken Abel ve ilk sezonda Lee'nin grubundan olan Lily'le karşılaşır. Lily Clementine'na okuldaki öğrencilerin grubumuza katılmalarını söyler ancak Clementine bunu reddeder ve kötü birisi olduğuna inanmıştır AJ koşması için bağırmıştır ancak kaçarken AJ vurulmuştur. Clementine ve AJ yola devam etmek zorunda kalır AJ'in durumu kötüdür ve üzerler'ine aylaklar saldırmıştır eski bir fısıldayan olan James ile karşılaşırlar ve James, AJ yardım eder. Clementine ve AJ okula geri dönerler ve bazıları onlara kötü davranır ama Clementine onları uyarır Akıncılar denilen bir topluluğun okula saldıracağını söyler. Aradan iki hafta geçer grubun lideri Lily ve akıncılar okula saldırır ancak Clementine bu süre zarfında okulu bir kaleye çevirir iki grup'da savaşa girer ama Lily bazı öğrencileri kaçırmayı başarır. Clementine, Abel'i yakalar ve Lily'nin arkadaşlarını nereye götürdüğünü sorar ve Abel konuşur nehir kenarlarında teknelerinin olduğunu söyler. Clementine öğrencilerden ve James'den yardım ister yardım sayesinde Clementine tekneye sızmayı başarır akıncıların yeni üyesi Minerva ile karşılaşır Minerva ona yardım edeceğini söyler ancak sonra Clementine'na ihanet eder. Ancak, Clementine planı işe yaramaya devam eder tekneye bomba koyar ve Minerva'yı etkisiz hale getirerek ordan kurtulur ama o esnada Lily, AJ'yi yanına alır Clementine, AJ kurtarmak için yanına gider ancak Lily, James'ide yakalar Clementine birden saldırır ve AJ silahı kapar ancak Clementine onu öldürmesini veya ondan öldürmemesini söyleyebilir; eğer kurtulursa, Lilly, James'i öldürür ve tekne havaya uçar. Tekne'den Clementine ve AJ kurtulmuşlardır ve kıyıya çıkmayı başarmışlardır Lily'de bir sandalla kaçmayı başarmıştır. Clementine öğrencileri kurtarmıştır ama AJ ile beraber kendilerini bir aylak sürüsünü içinde bulur Tenn yardıma gelmiştir ve bir mağaraya saklanmışlardır. AJ ve Clementine'nin arasında bir konuşma geçer AJ öldürmeyi sevdiğini ve kötü insanların bu dünyada yeri olmadığın söyler ancak Clementine insan öldürmek kötü bir şey olduğunu söyler. Mağaradan çıkarlar ve Violet veya Louis ile karşılaşırlar kendilerini bir yıkılmış köprüde bulurlar ve aylaklar tarafından ısırılmış Minerva köprüye gelir ve Clementine'yi öldürmek ister Minerva baltayla Clementine'nin ayak bileğine vurur ama yerden silahı alan Clementine, Minerva'yı vurur ve aylaklar onu yemeye başlar, karşıya geçmeyi başaran Clementine ve AJ, Tenn'in geçmediğini görür, Violet'in veya Louis'in ölmemesi için AJ, Tenn'in boğazında vurur. Sürüden kaçar kene aylaklar Clementine'nin yaralı bacağını ısırırlar Clementine ve AJ, aylaklar'dan hızlıca kaçmaya çalışırlar ve James'in ahırına girerler. Clementine bitkin duruma düşmüştür etrafları aylaklar'la sarılmıştır ve Clementine, AJ'den bir şey ister ya onu öldürmesini veya onu dönüşmesini söylemiştir sonra AJ ise baltayla Clementine'ye vurur. Daha sonra geçmişe gidilir (üçüncü sezondan sonraki olaylara) Clementine, AJ'yi Fort McCaroll'dan kurtarmaya çalışır ve baskın yapar ve AJ sağ salim kurtarır. Sonra günümüze dönüldü ve AJ balık tutuyordu birden Clementine'nin kayıp şapkası bulur ve