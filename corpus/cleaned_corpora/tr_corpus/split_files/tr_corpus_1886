pratikte olduğu gibi teoride de gittikçe açık ve tehdit edici şekiller aldı. Bu gelişme bilimsel burjuva ekonomisinin ölüm çanı oldu... çıkar açısından hareket etmeyenlerin aramalarının yerini para ile tutulmuş dövüşçüler aldı, gerçek bilimsel araştırmanın yerine apolojetiğin (haklı kılmaya çalışmanın) vicdansızlığı ve kötü niyeti geçti... {35} Bundan dolayı da, Marx, Ricardo kadar kabiliyetli olan Bentham ve Malthus'a ateş püskürüyor. Bunun sebebi her iki düşünürün de burjuva sınıfının amaçlarına hizmet ettiklerine inanması. Örneğin, Marx'a göre burjuva aleminin önemli bir özelliği bütün insan ilişkilerine -aşk, şeref, güzellik gibi- ancak çıkar sağladıkları oranda değer vermesidir. Bentham'ın ﬁkirleri ise sakınılması gereken bu çıkarcı görüşün felsefesini yapar, burjuva dünyanın özelliklerini ezeli gerçekler gibi göstermeye çalışır. Bundan dolayı Bentham namussuz bir aydındır. {36} Marx'ın ideolojiye bağladığı anlamları, böylece şu noktalarda özetleyebiliriz 1) İdeolojik şekilde düşünmek toplum dinamiğini insanın içinde gömülü bulunduğu günlük hayatının maddî unsurlarıyla izah etmemek, bunun yerine ﬁkir hayatını ön plana geçirmektir, 2) Tarihsel bakımdan sınırlı bir görevi olan bir Weltanschaung'u her zaman için geçerli saymaktır, 3) Çıkarlarını paylaştığı grubun etkisi altında iş görmektir. Fakat Marx'ın İdeolojik saydığı diğer davranışlar var. Bunları açıklamaya çalışalım. Bir grubun ﬁkirlerinde kendi menfaatlerini yansıtacağı tezinin yanında Marx'ın daha genel bir yaklaşımı, bir çağın sosyal yapısının o çağın ﬁkir ürünlerinde yansıyacağı düşüncesidir. Mesela, ortaçağın kat kat oluşan feodal sosyal yapısıyla birlikte, bu yapıdan esinlenmiş bir toplum ideali yaşar, bu modele göre toplumlar aşamalı (hiyerarşik) bir katlar düzeni gösterir ve bunun başka şekli düşünülemez. Başka bir ifade ile ortaçağın toplum teorisi, içinde yaratıldığı ortamın izini taşır. Yanlış bilinç bir anlamda insanın toplumdaki yeri dolayısiyle ﬁkir yapısının stil'ini etkileyen yönleri ile de kullanılıyor. Bir örnek verelim burjuva, burjuva düzeninin tarihin son aşaması olduğuna inandığı için değişimin devamlı bir süreç olduğunu anlayamaz, bu arada tarihin şekillendirici etkisini kavrayamaz. {37} Marx'ın ideoloji hakkında bir diğer görüşü de şöyle insan topluluklarında önceleri işbölümü gelişmemişti. Mesela kasabalı hem üretimde bulunuyor, hem kendi aletlerini yapıyor, hem ozan veya kasaba ﬁlozofu olarak bir fonksiyon görebiliyordu. İşbölümünün gelişmesiyle bu durum değişti. Bir taraftan üretim araçları kişinin elinden alındı. Bir düşünür grubu da üretimle ilişkilerini keserek salt düşünceyi kendine meslek edindi. Üreticinin elinden düşünücü fonksiyonları alındı. Düşünce sistemi ihtisaslaşmış bir grubun gerçekten ayrılan spekülasyonları olma yoluna girdi. Bu anlamda ideoloji işbölümünün insanlara dünyayı ancak bir tek yönden görmelerine imkân verdiği bir toplum yapısının yarattığı çarpık düşüncedir. Son olarak da, Marx'm üzerinde durduğu, ideolojinin toplumsal ışık geçirmez likle ilintili bir yönünü inceleyelim. Marx'a göre, belirli bir toplum yapısı içinde gömülü olan kimsenin dünyaya belirli bir gözlükle bakmasının zorunlu olduğunu gördük. Fakat bir sorun daha çözümlenemedi acaba insanlar niçin böyle bir gözlük takıyor. Hangi derin yapısal özellik onları gözlük takmaya zorluyor. Marx'a göre toplumlar arasında toplumsal amacı transparent (saydam) olanlarda, insanlar toplumsal olayları doğrudan -yani gözlüksüz olarak- algılarlar. Yanlış algılamanın başladığı yer, toplum yapısının ışık geçirmez (opaque) olmaya başladığı noktadır. Saydam toplumlar üretim biçimi ile insanların ihtiyaçlarının giderilmesi arasındaki ilişkinin açık olduğu toplumlardır. Örneğin, bir toplayıcı aşiret, açlığını gidermek üzere böğürtlen toplamak için yola çıkarsa, birlikte yola koyulmakla açlığın giderilmesi arasındaki ilişki saydam bir ilişkidir. Toplum içinde işbölümü arttıkça amaç değişir, bu işbölümünü ayakta tutmaya, sonra da işbölümünün yarattığı sınıfsal toplulukları yaşatmaya yönelir. Bu aşamada kişinin ihtiyaçlarının giderilmesiyle toplumun kendine tayin ettiği amaçlar arasındaki ilinti artık kolay anlaşılır bir ilinti olmaktan çıkmıştır. İnsanlar sorgulayamadıkları ve çıkarlarıyla doğrudan ilintili olmayan süreçleri sürdürmeye koşulmuşlardır. Bu toplum ışık geçirmez (opaque) bir toplumdur. İnsanlar bu toplumda günlük hayatları için doğrudan doğruya anlam taşımayan süreçlere inanmaya alışıktır. İdeoloji ler bu ışık geçirmez toplumsal ilişkilere yalancı bir geçerlilik sağlayan ﬁkirlerdir, anlatımlardır. Bunların en görkemlisi ise din fikridir. {38} Görülüyor ki Marx ideoloji den oldukça değişik şeyler kasdediyor, bundan dolayı da Marx'ın ideoloji konusundaki görüşlerini bir bütün olarak değerlendirmek gerekli. Yanlış bilinç, insanın sosyal yapı içinde bulunduğu özel yerinin yarattığı görüş açısının yanılgıya yolaçan yönüdür. Buraya kadar Marx'ı izlemek nisbeten kolay. Ancak, hemen başka bir problem ortaya çıkıyor Nasıl oluyor da Marx hakikati görebilmiş. Kendi objektifliğini nereden almış. Nihayet kendi geldiği tabaka da orta sınıf. Niçin o sınıftakilerden farklı düşünebiliyor. Ya Marx'ın doğruyu görebileceğini söylediği proletarya o bu ayrıcalığı nereden alıyor. O da bir grup değil mi. O da dünyayı kendi buğulu gözlüklerinin arkasından görmeyecek mi. Bu sorulara Marx'ın yazılarında açık bir cevap bulmak müşkül. Cevabı sistematize eden ve bize açık olarak veren kişi 20. yüzyılın belki en kuvvetli Marksist düşünürü olan Lukacs. Lukacs'ın izahı da şöyle belli bir grup mevcut sosyal sistemi muhafaza etmeye yönelmişse, mevcut düzenin değişmesi ihtiyacını hissetmiyor ve istemiyorsa, o zaman daima yanlış bilinç halkası içinde hapsolmuş kalacaktır. Fakat birisi mevcut düzeni beğenmemeye başlarsa o zaman o kısır döngünün içinden çıkmak imkânı belirmiş olur. Marx'ın proletaryaya bağışladığı ayrıcalığın kaynağını burada buluyoruz. Proletarya, burjuva sistemden memnun olmadığı oranda onu değiştirmek istediği için yeni, o zamana kadar saklı hakikatler arayacaktır. Gerçekten de bir sistemi en iyi inceleyenler genellikle bu düzenin kenarında yeralan kimselerdir. Bunun örneğini Marksizmin gelişmesinden bile verebiliriz Marx burjuvazinin en rahatsız bölümü olan alt burjuvaziden geliyordu. Marksizme yapılan en önemli teorik ilaveler klâsikleştiği yerlerin dışında ortaya çıkmıştır 20. yüzyılın başında Rusya'da Lenin, sonradan da Mao bunun iki örneğini teşkil eder. Modern sosyal bilim bunu genelleştirerek şöyle diyor sosyal değişmenin itici gücü çok zaman marjinal , iki cami arasında binamaz insanlardan geliyor. Fakat burada bir sorunu daha çözümlemedik kişi veya grup içinde gömülü bulunduğu toplumdan sıyrılıp gerçeğe gözlüksüz bakıyor diyelim. Ya kendinden önce gelen uygarlıklardaki insanların kendilerine nasıl baktıklarını, kendi uygarlıklarını değerlendirmelerini nasıl anlayacak. Burada Marx daha sonra üzerinde duracağımız Weber'in düşüncesini hatırlatan bir cevap veriyor us, her şeye rağmen, bize, başka toplumlarda yaşamış insanların kurumlarını anlamamızı sağlıyor. Marx bunu bir benzetimle pekiştiriyor insanın anatomisine bakarsak bu dizge bize maymunun anatomisini anlamamızı mümkün kılacak ipuçları veriyor. Bu açıdan, örneğin, üretim kültürlerarası ve zamanlararası kullanılabilecek bir kavramdır. {39} Lenin'in ﬁkirlerinde ideoloji konusunda Marx'tan ayrılan önemli bir anlayış görüyoruz Marx ideoloji'yi en çok olumsuz bir anlamda kullanmıştı, Lenin'de ideoloji olumlu bir çağrışımla kullanılmaya başlanıyor. Örneğin, 1902'de çıkan Ne Yapmalıdır adındaki eserinde, Lenin ideoloji'yi olumlu bir anlamda kullanmıştır. Lenin'in bu kitaptaki ana hedeﬁ tarihe ekonomistler adıyla geçmiş olan bir grup Marksistti. Bu okula göre proletarya ile ayrıca zorlamalara ve proletaryayı devrime doğru yöneltme gibi bir zorunluluk yoktu, zira İktisadî şartlar gerektiği zaman devrim kendiliğinden oluşacaktı. Lenin bu teze şiddetle itiraz ediyor, işçiler arasında sınıf bilincinin az geliştiğini ve bir öndere muhtaç oldukları görüşünü geliştiriyordu. Bu tezleri ileri sürerken de ideoloji sözcüğünü aşağıda görülen örnekte ortaya çıkacağı gibi olumsuz bir kelime olarak değil, olumlu bir çağrışımla kullanmıştı. Hareketlerinin süreci içinde işçi yığınlarının kendilerinin bağımsız bir ideoloji formüle etmeleri sözkonusu olmadığına göre yapılacak tek şey, ya burjuva, ya da sosyalist ideoloji arasında seçim yapmaktır. Başka yol yoktur (çünkü insanoğlu bir üçüncü ideoloji yaratmamıştır ve üstelik sınıf çelişkileriyle bölünmüş olan bir toplumda, sınıf niteliği taşımayan ya da sınıflar üstü bir ideoloji olamaz). {40} Burada karşılaştığımız soru şöyle Marx ideoloji sözcüğünü yalnız yanlış bilinç'in yarattığı yapıtlar için kullanıyorsa, nasıl oluyor da Lenin ideoloji kelimesini sosyalist düşünce için kullanıyor. H. M. Drucker'e göre bunun cevabı Marx'ın ideolojiyi iki anlamda kullanmış olmasından geliyor. Birincisi yanlış bilinç anlamında, ikincisi sınıf mücadelesinde kullanılan araç anlamında. Lenin'in de bu ikili kullanımdan ve burjuvazinin bir ideoloji geliştirmiş olmasından çıkardığı sonuç da şu bir taraf ideolojik silahlar kullanıyorsa diğer taraf da kullanabilir. Marksizmin de kendine göre, işçi sınıfının bilincini geliştirmesine yarayacak ﬁkirler kullanmaya hakkı vardır, bunlar propaganda niteliğini taşısa bile. Herhalde burada hatırlamamız gereken bir diğer unsur Lenin'in eserinin yazılış tarihidir. 1900'lerde bütün Avrupa'da hâkim olan ﬁkir o sıralarda etkisini gösteren kitle hareketlerinin sosyal ve siyasal bilimde yeni bir durum ortaya çıkardıklarıydı. Endüstride toplanan binlerce işçi, siyasî partilerin üyelerinin milyonlara varması, toplu halde yapılan hareketler, bütün bu görüntüler düşünürlerin düşüncelerini yeni bir olaya, kitle psikolojisine çekmişti. Bunun psikolojik eksenlerini Gustave Le Bon, bürokratik sonuçlarını Roberto Michels inceliyorlardı. Kitle hareketleri karşısında alınan tutumlardan biri de kitleleri yönetmek için yeni inançlara ihtiyaç olduğu noktasında toplanıyordu. İlerde ﬁkirlerini inceleyeceğimiz Sorel'in mitos'u bu ürünlerden biriydi. Lenin'in o sırada havada olan bu ﬁkirlerden esinlendiği muhtemeldir. Bahis konusu ettiğimiz kitle hareketleri bilinciyle paralel gelişen bir genel eğilim de 18. ve 19. yüzyılların yüzeysel usçuluğuna, basit bir ﬁzikî bilimler tutkunluğuna karşı başkaldırmaydı. Bu başkaldırmayı en iyi şekilde ifade eden Alman yazan Friedrich Nietzsche olmuştur (1844-1900). Nietzsche'nin ﬁkirleri Schopenhauer'a dayanıyor. Schopenhaur'a (1788-1860) göre insanların kurduğu ﬁkri yapıtların arkasında bu ﬁkri yapıtlara özünü veren ve çok zaman unuttuğumuz, mevcudiyetinden haberdar olmadığımız bir unsur yatar. Bu unsur, insan iradesinin (istencinin), isteklerinin, şahsiyetinin itici kuvvetidir. Marx ideoloji kavramının ortaya çıkarılmasında bir kutuptaysa, Schopenhauer, Nietzsche ve bunların entelektüel varisi olan Freud diğer bir kutupta yeralıyorlar. Marx'ın eleştirisi şu kendi zamanının düşünürleri düşünceyi gerektiği kadar maddî ortamı içine, tarihî şartları çerçevesine yerleştirmiyorlar. Schopenhauer ve ondan sonra gelenlere göre ise insan düşüncesinde kişilik katından gelen ve gerçeğin yanlı bir şekilde algılanmasına yolaçan itişler var. Gerçeği bunlar maskeliyor. Schopenhauer, bu kişilik unsurunun altını çizmekle görünen gerçeğin bazen bir maske taşıdığını anlatıyor, bu maskenin arkasına bakmak gerektiğini söylüyordu. Ancak Schopenhauer da Marx gibi düşüncenin doğru veya yanlış olarak iki kesin kategoriye ayrılabileceğine inanıyordu. {41} Göreceğiz ki, 19. yüzyılın sonuna doğru ve gene 20. yüzyılda düşünürler gerçek hakikati bulabilecekleri noktasında eski güvenlerini kaybediyorlar. Schopenhauer'ın izinden giden Nietzsche, Schopenhauer'dan ileri giderek nesnel gerçeklere varmanın imkânsız olduğunu söyleyen ilk düşünürlerden biri, Nietzsche'nin ifadesiyle Ebedî gerçekler olmadığı gibi ebedî olgular da yoktur. {42} Nietzsche'nin gerçek konusundaki bu görüşlerinin yanında düşüncelerinde daha derine gidenleri de var. Örneğin, şu savını ele alalım Gerçek, bir tür yaşayan varlığın yaşaması için olanak yaratan yanılmadır. {43} Nietzsche bundan şunu kasdediyor Hayattan korkanlar kendilerini koruyan yanılsamalar (illusions) kurarlar ve bunlara gerçek adını verirler, fakat gerçekte bunlar bilinçli olmayan yalanlardır. Buradaki gerçek kişiye güven sağlayan ﬁkirlerin tümüdür. Nitekim, Nietzsche'ye göre birçok ﬁlozofun ﬁkirlerine bakıldığı zaman, bu ﬁkir ürünleriyle ﬁlozofun psikolojik ihtiyaçları arasında bir bağ görülür. {44} İnsanlığın tarihinde görülen bütün ﬁkirler ya saplantıdır ya şahsî çıkarların gizlenmesidir ya da çağın moda tutkularının ifadesidir. Yapılması gereken, bunların temelinin zayıf olduğunu kabul etmek, ﬁkirlerin dış görünüşüne aldanmamaktır. Bundan dolayı, insan ﬁkir kalıplarına, ussal yapıtlara kanıp inanacağına, onları rehber olarak kullanacağına, ﬁkrinin gerçek zembereği olan, kendi içindeki tahakküm isteği'ni (will to power) harekete geçirmelidir. Nietzsche'nin düşüncesinin bu son merhalesi devrinin bir bıkkınlığını, soyut kurgulara kanıksamışlığını ifade ediyordu. Bundan sonra 20. yüzyılda insanın fazla teoriye kaçmadan kendi içindeki itişleri dinlemesi ve onları teori yerine kullanması gerektiği ﬁkri faşizm adını verdiğimiz akımların hazırlanma safhasında önemli bir rol oynayacaktır. {45} İdeoloji kavramının yanlı bilgi açısından ele alındığı zaman - faşizmle olan ilgisi burada toplanır. Marx, ideolojik düşünceyi basit bir yalan saymanın sathiliğini ortaya atmış, insanların kültür kalıplarının, toplumsal şartlanmalarının kasdi yalana nisbetle çok daha derin bir sapma unsuru olduğunu anlatmıştı. Freud, bu gibi bir sapmanın yalnız kişinin toplum içindeki sosyal durumu dolayısıyle değil, şahsiyet katlarının itişiyle ortaya çıkabileceğine dikkatimizi çeken kimse oldu. {46} Bunu da bilinç ve bilinçaltı kavramlarıyla izah etti. Freud'a göre insanın kendi hakkında bilinçli olarak bildikleri şahsiyetinin yalnız bir yönü ve belki de en yüzeyde görünümüdür. Her insanın içinde, ancak kısmen istenç kontrolüne girmiş bir itici güç mevcuttur. İnsanın davranışları ve bu arada ﬁkirleri yalnız kendini bilerek yaşadığı hayatın sonucu değildir. Bir de bunun yanında kişinin içinde onu harekete iten ve iticiliği hayat çizgisine göre şekillenmiş bir dinamik unsur var. Bu unsur muhtelif kişilik kat larının birbiriyle etkileşimi sonucunda ortaya çıkıyor. Yeni doğan çocukta kişinin fütursuzca genişleme, her şeye sahip olma, başkalarını kaale almama itişlerinden hızını alan bilinç öncesi kişilik katına Freud İd adını verdi. Freud, İd'in başka ile karşılaşmasından ve bunu kendi dünyasına içermesinden doğan kişilik sorunlarının kümelendiği alana Ego adını verdi. Freud'un düşüncesinde, son olarak, toplum değerlerinin çocuğa empoze edilmesi süreci sırasında bu değerleri çocukta bağlayan ve onları - gerektiğinde- kişinin davranışına yön vermek için bir süzgeç gibi çalıştıran super ego katını görüyoruz. Freud'a göre kişilik, bu üç katta oluşan karşılıklı ilişkilerin, süreçlerin tümüdür. id, katından gelen şekillenmemiş, yaşama, zevk alma, hakimiyetini kurma ve genişleme eğilimlerini gerçekle karşılaşma sonucu şekillendiren egonun yanında, hangi değerlerin üstün tutulacağını belirten super ego vardır. Süper egonun çalışma mekanizmasının etkin yönü de çocuğun ana ve babasının dünya görüşlerini içerdikten sonra kendi içinde canlandırdığı bir baba'nın değerlerine göre hareket etmesi, bu imgeyi kendine rehber etmesidir. Şekillenmemiş kişi içgüdülerinin bu şekilde adam edilmesi zahmetsiz bir şey değildir. İd, ego ve süper ego arasında devamlı bir çelişki sürüp gider. Ego, süper ego'dan gelen önerilere ve gerçeğe uyma zorunluluğunun uyarılarına id'i uydurmaya çalışır. Bu gerilim patlayıcı bir ortam yaratır. İdeoloji bakımından en temel mekanizma olan projeksiyon mekanizması bu şekilde ortaya çıkar. Projeksiyon, insanın kendi içindeki bir dengesizlik unsurunu, başka bir hedefe yönelterek ve burada hızını almasını sağlayarak telaﬁ etmeye çalışmasıdır. Meselâ, id katında çok kuvvetli bir başkalarını hâkimiyeti altına alma eğilimi olabilir. Süper ego bu eğilimin eyleme geçmesini yasaklıyorsa, o zaman id, ego, süper ego arasında bir gerilim yaratılmıştır. Ego çareyi id'deki saldırgan isteği bastırmakta bulabilir. Fakat bu istek bastırılmazsa o zaman ikinci bir savunma çaresi vardır Bu defa Ben başkalarını ezmek istemiyorum, sen istiyorsun şeklinde bastıramadığı isteği dışa vurur, başkalarına yakıştırır. Projeksiyon mekanizmasının en açık olarak çalıştığı nokta Freud'un bir ideolojik nitelik taşıdığına inandığı dinsel inançlardır. {47} Freud'a göre din, kişiliğin şekillenmesi esnasında geçirdiği bir safhanın eksiklerini örtmek için kullanılan bir araçtır. Din, çocuğun dünya ile karşı karşıya kaldığı zaman duyduğu ilkel korku ve güçsüzlük duygusundan çıkar. Bu hissi duyan çocuk kendine bir yardım ve destek arar. Bu yardımı da baba ve ana otoritesinde bulur. Büyüdükten sonra bu yardımlardan vazgeçmesi ve dünya ile karşılaşma sorumluluğunu kendi omuzlarına aktarması gerekir. Bütün kararların başkaları tarafından verilmesi çok daha rahat bir durumdur. Böylece, bazı kimselerde, zaman zaman çocuksal davranışlara dönme, tümcü bir otorite kaynağı arama gibi bir eğilim belirir. Din, kişinin kaybettiği biyolojik baba yerine kendini sorumluluktan arıtan soyut bir baba yaratır sorgulanmadan yerine getirilmesi istenen emirler veren bir kaynak. Böylece Freud'a göre dinin psikolojik temel direği daima eksikliği hissedilen babanın yerini tutmasındadır. Gene Freud'a göre din, gücünü yaratan psikolojik kaynakları gizlediği oranda ideolojiktir, gerçekleri örten bir maske dir. Bir diğer projeksiyon örneği bizi tam politikanın göbeğine getiriyor. Harold Lasswell'e göre bazı kimselerin kişiliklerinin gelişmesindeki eksiklikleri telaﬁ etmek için kullandıkları yollardan biri kişinin hız ını politika alanında almasıdır. Böylece, kişi, kişisel itişlerinin tatminini kamusal hedeﬂerde arar. Kendi problemlerini kamusal bir hedefe çevirir. {48} Bu açıdan politika, kişinin kendi içinde halledemediği problemlerin açığa çıkarılıp, hall-i hamur edildikleri alan haline geliyor. {49} Fakat Freud'un ﬁkirlerinin ideolojileri en yakından ilgilendiren tarafı Grup Psikolojisi ve Ego Analizi{50} adındaki eserinde beliriyor. Bu klasikte Freud'un amacı kitle psikolojisini anlatmak. Örneğin, niçin bir kitlenin içinde bulunan insanlar tek tek yapmayacakları hareketleri yapabiliyorlar. Freud'un izahı uzun ve olağanüstü sağlam bir mantıkla birbirine bağlanan mantık bakla larından oluşuyor. Gerçi bugün artık konunun Freud'un anlattığından daha çapraşık olduğunu biliyoruz. Fakat kitabı bir klasik niteliğini taşımaya devam ediyor. Burada ayrıntılı olarak incelenmesine imkân yok. Gene de konuyu çok kabaca açıkladığımız hatırda tutulursa kuramının şöyle olduğu söylenebilir Kişi gelişmesinin aşamalarından biri insanın kendine bir rehber seçerek onun gibi olmaya çalışmasıdır. Fakat bazen bu rehber seçme işi kişinin kendi kendini aldatması şeklinde cereyan ediyor. Kişi aslında kendi erişmek istediği gayelere en uygun olan birini seçiyor ve böylece kendi ego idealine bir rehber seçmiş oluyor. Freud'a göre kitle hareketi birçok kişinin ideallerini gerçekleştirmek için birden aynı rehberi seçmelerinden ileri geliyor. Bu rehber bir insan olabileceği gibi bir kavram, bir anlam veya bir ﬁkir olabilir. Böylece, Freud, daha sonra tarihsel anlatılarda göreceğimiz bir gelişmenin psikolojik izahını veriyor toplum ve kültür yapısı dağıldığı zaman insanlar yeniden bir lider (veya onunla eşanlamlı başka bir nirengi) etrafında toplanıyor. {51} Grubun dağılmış olan yapısını yeni bir tutkal la yeniden oluşturabiliyor. Max Weber, öğretisinde yapı yerine geçen, liderle kendini bir görebilmenin yarattığı bu toplumsal tutkal'a karizma adını veriyor. Freud'un ideoloji kavramına getirdiği yenilik, yanlı algılamayı, buğulu gözlük arkasından hakikate bakmayı bir kişilik sorunu saymasıdır. Onun öğretisinde gerçeği bizden saklayan içinde gömülü bulunduğumuz toplumsal yapı değil, kendi bütünlüğümüzü kazanmaya çalışmamızla ilgili çözümlenmemiş kişisel sorunlarımızdır. Daha sonra Wilhelm Reich gibi kimseler Marx'ın ideoloji öğretisiyle Freudunkini birleştirmeye çalışmışlardır. {52} Marx, ideolojiyi Freud gibi içsel bir anlamda değil, dışsal bir anlamda, sosyal yapının ﬁkrin şekillenmesine katkısı anlamında ele almıştı. Freud ise ruhsal gelişme dinamiğinin insanda düşünceleri yaratan ortamı ne şekilde etkilediğini araştırmıştı. Her iki yazar da insan düşüncesinin bu özelliklerinin onları bazen yanlış, aldatıcı ﬁkir kümelerinin, ideolojilerin peşinden sürükleyebileceğine parmak basmıştı. Her iki düşünür için de gerçek insana doğanın doğrudan sunduğu bir şey değil. Birçok zamanlar gerçeği bulmak için önce gerçek gibi görünen bir görüntünün maskesini düşürmek gerekiyor. Fakat gerek Marx'ın gerek Freud'un bilgi edinmemize ait bu buluşları ancak 20. yüzyılda sistematik olarak değerlendirildi. Freud zaten bulgularını 1890'da ortaya çıkarmıştı. Marx'ın ideoloji hakkındaki düşüncelerinin geç önem kazanması ise ideoloji konusunda en önemli gençlik yazılarının 20. yüzyılda ortaya çıkmasından doğmuştur. Bu arada 19. yüzyılın son yıllarında ideoloji ile ilgili önemli sorunlar ortaya çıkmaya devam ediyordu. Asıl İdeoloji çağı büyük kitlelerin politikaya katılmasıyla başlar. 19. yüzyılın sonuna doğru gerçekleşen bu siyasal yapı değişikliği büyük siyaset demagoglarının politika arenasında çok etkin olmaya başladıkları bir devirdir. Örneğin, 1880'lerde, General Boulanger, Fransa'nın 1870 harbinde Alınanlara yenilmiş olmasının Fransızlar arasında yarattığı kızgınlık ve kinden faydalanarak peşine önemli bir kitleyi katmış, Fransız politikacılarını parlamento hayatına son verecek bir hükümet darbesi yapacağına inandırarak titretmişti. Oysa, bir müddet sonra Boulanger'nin bir balon gibi söndüğü görülecekti. Bu, ve buna benzer hadiseleri izleyen bazı düşünürler arasında şöyle bir düşünce belirmişti nasıl oluyordu da işçiler ve orta sınıﬂar birtakım demagoji üstadı tarafından kandırılıyordu. 19. yüzyıl sonu ünlü düşünürlerinden Vilfredo Pareto ve Georges Sorel bu amaçla ideoloji konusuna eğildiler. Buna paralel bir akım da Nietzsche'nin sıradan ﬁkirler hakkındaki kuşkularını devam ettiriyordu insanların fikirlerini ve davranışlarını pozitif bilimlerin, yani doğa bilimlerinin metodlarıyla incelemekle övünen bazı 19. yüzyıl düşünürleri gerektiği kadar derine inmişler miydi. Fizikî bilimlerdeki yaklaşımlar bize insan davranış ve düşüncelerini anlatmak için yeterli miydi. Dilthey, Rickert ve Weber ve Mannheim bu konuları incelediler. Her iki akımın ideolojik düşünceyi anlamakta katkısı olduğu için burada ikisini de gözden geçireceğiz. Anlam ve insan Nietzsche'nin eserlerini vermeye başladığı yıllarda ideoloji yi incelemeye başlayan bir düşünür kümesi, sonradan bilgi sosyolojisi adını vereceğimiz bir bilimin temellerini atmaya başlıyorlardı. Bu bilimin öncüleri ideolojinin anlamını o zamana kadar yapıldığından daha bilimsel bir şekilde araştırmaya, daha geniş bir toplumsal davranış çerçevesine yerleştirmeye çalışıyorlardı. Bunların içinde bilhassa Wilhelm Dilthey (1833-1911), Heinrich Rickert (18631936) ve Max Weber üzerinde duracağız. Wilhelm Dilthey'in ana ﬁkri, ﬁzikî bilimlerde 19. yüzyılda ﬁzik, kimya ve biyolojide bu kadar parlak sonuçlar vermiş olan bilimsel metodun, insan bilimlerinde kullanılmasının imkânsız olduğu noktasında toplanıyordu. Çünkü ﬁzikî bilimler olgular üzerinde kuruludur, kültür bilimlerinin içeriği ise anlam'dır. Bunu şöyle izah edebiliriz Fizikî bilimlerden, örneğin, kimyayı alalım kimyadaki izahlar atom, molekül gibi kavramlar yoluyla yapılır. Fakat moleküllerin etki alanında ortaya çıkan değişmelerin molekülün veya atomun iradesi ile ilgisi yoktur. Halbuki insan birimlerinin ünitesi olan insan atom gibi bir varlık değildir. Sosyal davranışı atom'da olduğu gibi dışardan anlamak mümkün değildir. İnsanı harekete iten ve sosyal eylemi meydana getiren, insanın içinde taşıdığı, ona kılavuzluk eden bazı değer'ler ve anlam lardır. Tabii, bu arada dış koşullar da insanların toplumsal davranışı üzerinde etkin oluyor, fakat insanların değerleri de hesaba katılmadıkça sosyal davranışları anlaşılamaz. {53} Bunun bir diğer sonucu da şöyle insanlar dış alemi algıladıkları zaman, bunun tümünü değil, yalnız kendi değerlerinin süzgecinden geçen kısımlarını algılarlar. Dilthey'in ﬁkirlerini özetlemiş olan birinin deyişiyle İnsanî ilimlerde bütün düşünce (axiolojik) bir değer öğretisidir. Hiç kimse tarihin veya toplumun bütününü inceleyemez, bir seçme yapması gerekir. Hiç kimse yaptığı belirli bir incelemede edindiği bütün bilgileri aktaramaz seçim yapması ve editörlük etmesi gerekir. Her iki durumda da önemli saydığımızı ayırıyoruz. Bir şeyin önem derecesini de değerli saydığımız, oluşturduğu veya devam ettirdiği oranda biçiyoruz. Diğerlerini bırakıyoruz. Böylece, değer iki açıdan insan bilimlerinin temelinde bulunur. Tarihi yaratanların değer tanımları ve bunları gerçekleştirmeye çalışmaları araştırmalarımızın bir parçasıdır, bunun yanında kendi araştırmalarımızın yön ve biçimi kendi değerlerimizi belirtir. {55} Anlatım olaya dıştan bakan ve hadiseyi kanun'lar şekline bağlamaya çalışan bir açıklamadır. Anlama bir durumun özelliklerinin nerede toplandığını, o duruma girmiş kişilerin hangi açılardan bu durumu değerlendirdiklerini anlamaya çalışmaktır. Farzedelim ki, Merihli bir sosyolog dünyaya gelip Türkiye'de araştırma yapmak için yerleşiyor ve kimseye görünmediği için kolayca araştırmalarını sürdürebiliyor. Merihli Cuma günleri iki müesseseye giden insanların çoğaldığını görecektir Camiler kalabalıklaşıyor ve bankalara girip çıkan artıyor. Merihli bunları kaydedebilir, fakat hafta sonu ve İslâm dini müesseselerinin Türkler için anlamını saptayamazsa, toplumun analizini pek ileriye götüremez. Rickert, aslında Dilthey'in bu görüşlerine genellikle katılmıyordu. Ona göre insan davranışı olguları pekâlâ ﬁzikî bilimlerin metodlarıyla incelenebilirdi. Belki psikoloji hakkında bildiklerimiz daha gelişmemişti, fakat problem teorik olarak halledilmesi mümkün olmayan bir problem değildi. Rickert'in problemi tarihsel olayların tarihsel olmayan olaylardan ayrıldığı noktasında toplanıyor. Örneğin Paris'te 18 Temmuz 1850'de saf su kaynatmaya çalışırsanız 100 derecede kaynar. Paris'te 18 Temmuz 1900'da saf su kaynatmaya kalkarsanız gene 100 derecede kaynar. Fakat 1850'deki Fransız işçisi 1900'daki Fransız işçisi'nden farklıdır. Rickert'e göre ﬁzikî bilimleri tarihten ayıran, zaman ekseninin toplumsal konularda oldukça önemli farklar getirmesidir. Fizikî bilimlerdeki esas kanun lar bulmaktır, tarihsel süreç için kanunlar bulmak mümkün değildir. Tarih için tekerrür yoktur, yalnız belirli bir zamanda ortaya çıkmış milyonlarca sosyal olgudan oluşan biçim vardır. Tarihin amacı bu biçim lerin özelliklerini anlamaktır. Düşünürlerimizin bu yeni ﬁkirlerinin ideoloji için önemi şurada toplanıyor. Dilthey'in ileri sürdüğü doğru ise, birisi bir sosyal hadiseyi ancak içinden yaşadığı zaman anlarsa, onu yaşamış olanlar açısından anlaması gerekiyorsa, hakikat çok yönlü oluyor Alman tarihçisi Meinecke'den aldığımız, fakat Dilthey'in tutumunu yansıtan şu örnek, ﬁkri çok iyi anlatıyor. Voltaire ve Montesquieu gibi hemen aynı zamanda yaşamış olan iki düşünürü alalım {56} bunların ikisi de tarih yazmış, fakat farklı sosyal ortamlardan tarihe baktıkları için tarihin farklı yönlerini algılamalarını bekleriz, gerçekten de Voltaire'in tarih anlayışı Fransız GrandeBourgeoisie sının (büyük burjuvazi) tarih görüşüdür Voltaire için tarih içinde önemli olan Avrupa'da şehir medeniyetinin getirdiği üretim, ticaret artışı, çalışkanlık ve bunların temin ettiği refah ve medeniyettir. Tarihten, medeniyet olarak seçtiği bu olgulardır. Bunun aksine Montesquieu'nun anlayışı kendi aristokrat kökenini gösteriyor. Montesquieu'nun tarihin içinden seçerek üzerinde durduğu olay aristokratik düzeninin insan hürriyetini koruyucu unsurlarıdır. Özetle, Rickert ve Dilthey için sosyal bilimlerin hakikati zaman ve mekâna bağlıdır, bir devrin hakikati diğer bir devrin hakikati değildir. Bu iki düşünürün ortaya çıkardığı izaﬁlik problemlerini Max Weber halletmeye çalıştı. Max Weber (1864-1920) Dilthey'den şu ﬁkri almıştı Gerçekten sosyal olguyu anlamak için olguya katılmış olanların değerlerinin anlaşılması zorunludur. Weber, Rickert'e de hak veriyordu Tarihsel olayların kendi devrinin bütünü içinde anlaşılması gerekir. Fakat Weber, buna rağmen, sosyal gerçeklerin yalnız kendi zamanı ve mekânı içinde anlaşılabileceğini düşünmüyordu. Weber'e göre, bir değeri anlamak, belirli bir zamandaki bir yaşantıyla ilgisini saptamak, o değeri incelemeye, ölçmeye, elde edilen bilgilerin başka devirler için ne gibi bir anlam taşıyacağını aramaya mani olmaz. Bunu üç açıdan ispatlayabiliriz Tarih sekilerin en kuvvetli dayanağı şu her devrin kendine özgü, bizim için anlaşılması zor değerleri olduğu gibi, araştırıcının da kendi değerleri olacak. Böylece anlamları arasa bile ancak kendi buğulu gözlüklerinin arkasından algılayacak. Weber buna karşı şunu söylüyor bir kere değer dediğimiz zaman iki şeyi birbirinden ayıralım. Birincisi kültür ürünlerinin, yani değer bağlayıcı nesnelerin iki şekli var iradeye bağlı olan şekilleri ve iradeye bağlı olmayan şekilleri. Örneğin matematik önermeleri kültürün iradeye bağlı olmayan şekilleridir. Bunların birbiriyle mantıksal ilişkisini anlamak kültürü anlamaya bağlı değil. Bunun yanında bir de iradeye bağlı kültür anlamları mevcut. Weber'in bundan ne kasdettiğini anlatmak için İslâm medeniyetinde namaz kılma bir örnek olarak verilebilir. Namaz olayında, gerçekten, kişinin niyeti ile tam şeklini bulan bir kültür ürünü görüyoruz. İnsanın düşündüğü yaptığına tesir ediyor. Tarihselcilerin problemi de şöyle ifade edilebilir namaz kılma olayının anlamını anlayabilmek için bir diğer kültür'de bunun tamamen aynı'nı bulmak gerek. Aynı kültür ürünü -yani namaz kılma- başka bir medeniyette (veya tarih bahis konusu olduğu zaman başka bir zamanda) mevcut değilse, o zaman namazı bütün incelikleriyle tercüme etmek , namaz kılmayan için anlamak, diğer kültür için de ona bir anlam vermek mümkün değil. O zaman namaz anlaşılsa bile ancak ortaya çıktığı kültür içinde anlam kazanan bir kavramdır, namaz'ı anlatmak için İslâm ı ayrıntılarıyla anlatmak gerekli. Aynı yaklaşımı Batı Avrupa kapitalizmi için kullanırsak, kapitalizm yalnız belirli bir süreçler bütünü içinde anlaşılabilecek bir kavram olarak belirir. Kapitalizm, bu yaklaşıma göre, örneğin geleneksel Çin kültüründen tamamen ayrı ve bağımsız olarak araştırılması gereken bir üründür. Weber'e göre bu metodun abartılmış bir tarafı var. Yaklaşımın yanlış olan tarafı, incelediğimiz değeri anlamak için o değerin yeraldığı kültürü bütünüyle anlamamız gerektiği beklentisidir. O değerin ancak içinden çıktığı kültürün diğer özel anlamları sayesinde manâlandırılabileceği doğru değildir. Kültürler bu kadar da kendine özgü yapılar değil. Bilim, pekâlâ namaz ve dua gibi birbirinden oldukça farklı, fakat bir dereceye kadar da benzer olan kavramlar arasında bir köprü kurabilir. Araştırıcı toplumsal kurumlar arasında oldukça geniş çakışma alanları bulabilir. {57} Değerler probleminden kurtulma yolunda Weber'in bir diğer tekliﬁ de şu ﬁziksel ilimlerin son asırlardaki büyümesine baktığımız zaman bu gelişmenin yalnız bulgu toplamadan ileri gelmediğini görürüz. Fizikî bilimler aynı zamanda teori yarattıkları oranda gelişme imkânını buldular. Bu durum sosyal bilimler için geçerlidir. Weber'e göre tarihselciliğin hatası bir durumu anlamakla onu izah ettiğimizi sanmakta toplanıyor. Weber'e göre anlamak başka şey, izah etmek başka şey. Bir süreci izah edebilmek için onun teorisini ortaya çıkarmış olmamız gerekir. Örneğin havasız bir odada kibritin niçin söndüğünü izah etmek için, oksijenin yanmadaki rolü hakkındaki teoriyi bilmek gerekir. Weber bu teori çıkarma çabasını kendi eserlerine rehber etmiştir. Batı kapitalizminin Batı medeniyeti içinde doğuş sebeplerini aradıktan sonra, tıpkı bir laboratuvar tecrübesi yapar gibi aynı sürecin niçin Hint ve Çin medeniyetlerinde oluşamadığını araştırmıştır. Böylece kendisi yalnız kapitalizm'in Batı medeniyetinde nasıl doğduğunu anlamakla kalmamış, kapitalizmin ortaya çıkma şanslarının genel teorisini yapmaya çalışmıştır. Demek oluyor ki Weber'e göre, tek bir kültürün anlaşılması, o kültür hakkında bildiklerimizi daha geniş bir toplum teorisi çatısını kurmamıza engel olmuyor. {58} Yeter ki bilim adamı olarak rolümüzü saptayalım ve buğulu gözlüklerimize rağmen kendimizi bilimsel bir disiplin içine sokalım. Kullandığımız kavramların açık ve anlaşılabilir olmasına çalışalım, tutarlı olalım, genellemelerde eldeki verilerden müsaade ettiği oranda ileri gidelim, verileri toplarken dakik olmaya çalışalım ve doğrulanabilirliğe dikkat edelim. Görüldüğü üzere bilim burada bazı formel işlemlere sadık kalmak şeklini alıyor. {59} Bütün bunların ötesinde tabiîdirki sosyal bilimci kendi çevresiyle ilişki kurmuştur. Bir ﬁldişi kulede yaşamaz. Bir kere ele alacağı problemler çok zaman çevresinin önem verdiği problemlerdir. Bilim adamı ancak içinde yaşadığı çevrenin değerleriyle uyumluluk halinde iş görebilir. Türkiye'den bir örnek verecek olursak, Türkiye'de askerliğin tamamen ortadan kalkmasını önerecek olan bir bilim adamı kendi çevresiyle diyalog kurmamıştır demektir ve bilim adamı olarak bile iş göremez. Bu gibi açılardan Dilthey, Weber'e göre haklıdır. Weber'in tesiri altında kalıp objektif, sosyal duruma bağlı olmayan bilginin mümkün olup olmadığını inceleyen bir diğer düşünür de Karl Mannheim olmuştur (1893-1947). Mannheim'a göre belirli ve konkre bir sosyal düzenin karakteristiklerini belgeleyen öğe Marx'ın ileri sürdüğü gibi yalnız o düzenin İktisadî -ya da siyasî- nitelikleri değildir. Aynı düzenin gene kendine özgü ve tümü üzerinde etkin sosyal etkileşim şekilleri ve dünya görüşleri mevcuttur. Diğer taraftan, belirli bir dizgenin (sistemin) içinden yalnız o sisteme uyan toplumsal ﬁkirler çıkmaz. Sistemin içinden her türlü toplumsal ﬁkir çıkabilir ve birçokları da yayımlanabilir. Ancak sistemin yapısal nitelikleriyle uyum halinde olmayan toplumsal ﬁkir her ne kadar sistemin içinden çıkabilirse de, belirdiğinde kendi potansiyelini ancak kısmen gerçekleştirebilir. Bu son derece yaygın bir olaydır, çok görülür. Sistemin yapısıyla uyum halinde olmamalarına rağmen o sistemin içinden çıkan ﬁkirler iki türdendir İdeoloji ve ütopya. {60} İdeoloji, sistemle uygunluk halinde olmayıp, aynı zamanda vaat ettiklerini pratikte bütünüyle ortaya çıkaramayan, potansiyelini oluşturamayan ﬁkirlerdir. Hıristiyanların kardeşliği ﬁkri bunlardan biridir. Feodalizmin hüküm sürdüğü ve serﬂiğin kabul edildiği bir ortamda Hıristiyanların kardeşliği ﬁkrinin günlük kişi yaşamı açısından bir bölüm sonuçları yitirilmiştir. Fakat buna rağmen serﬂik kurumuyla birlikte Hıristiyanların kardeşlik fikri aynı ortamda yaşamıştır. Toplum dışında düşünülen bir cennet gene böyle yapı dışı bir ﬁkirdir. Bu anlamdaki ideolojilerin çeşitli türleri mevcut. Örneğin, Hıristiyan kardeşliği öyle geniş bir kabul görmüş bir uyumsuz ﬁkir ki, insan ortaçağ toplumunda yaşarsa o ﬁkrin toplumda tatbik edilmemekte olduğunu aklına bile getirmez, veya aklına getirse bile bunların tabu landığını bilir, düşünmemeyi tercih eder. İdeoloji bazen de salt yalan şeklini alır. Bazı propaganda tipleri ideolojinin bu tariﬁne uygundur, fakat değişik çıkar hesapları, ileri sürülen ﬁkirle toplum yapısı arasındaki uyumsuzluğun açığa vurulamamasıyla sonuçlanır. Ütopya da belirli bir sistemle uygunluk halinde olmayan bir düşünce türüdür. Fakat ütopya, içinden çıktığı sosyal realiteyi değiştirmeye çalışır. Örneğin, bazı gruplar cennet ﬁkrini ele alıp bundan kasdedilenin yeryüzünde bir cennet olduğunu söylemeye başlarlarsa cennet ﬁkri bir ütopya'ya dönüşmüş demektir. Mannheim'a göre ideoloji ile ütopya'yı birbirinden ayırmak, pratikte oldukça zordur. Örneğin, belirli bir egemen sınıfın karşısına çıkan ﬁkirleri, o sınıf, çok zaman uygulanması imkânsız ﬁkirler olarak görecektir. Bundan dolayı, geçmişte egemen sınıﬂar kendi düzenlerini ortadan kaldırmaya yönelen ﬁkirlere ütopya demişlerdir. Buna karşılık egemen sınıfa karşı yönelen sınıf aynı ﬁkri uygulanabilir bir ﬁkir olarak görür. Bu değerlendirmelerin hangisinin doğru olduğu, görüş açısına göre değişiyor Yükseliş halinde olan Burjuvazinin ütopyası Hürriyet idealiydi. Bu ﬁkir kısmen gerçek bir ütopyanın özelliklerini gösteriyordu, başka bir ifade ile yeni bir sosyal nizam kurmaya, eski sosyal nizamı ortadan kaldırmaya yönelik ve gerçekten de sonradan kısmen realite olmuş bir girişimdir. Hürriyet o andan itibaren Batılı lonca ve kent sistemini çökertici bir unsur olarak, ﬁkir ve inanç hürriyeti olarak da, siyasî hürriyet ve şahsın şahsiyetini sınırsız olarak geliştirebilmesi anlamında da, feodal topluma nisbetle gerçekleştirilmesi için olanaklar bulan bir yönelim oldu. Bugün bu ütopyaların nasıl gerçekleştiklerini izleyebiliyoruz, fakat aynı zamanda, o devrin hürriyet ideallerinin ütopyacı elemanlarının yanında nasıl ideolojik unsurlar içerdiklerini de anlıyoruz. Mannheim'in bu satırları 1920'lerde yazdığını hatırlarsak, burada ne anlatmak istediğini daha açık olarak anlarız. O devirlerde hürriyetlere bir sosyal içerik vermeye çalışmak yeni bir girişimdi. Mannheim, kendi devrinde hürriyetin bu sosyal içeriğini daha kabul etmemiş olan görüşlere ideolojik diyor. Mannheim'a göre modern tarihte dört önemli ütopya örneği ortaya çıkmıştır. 1. Anabaptist'lerin Orgiastik Kiliazma sı, 2. Liberal-Hümaniter görüş açısı, 3. Tutucu Görüş Açısı ve 4. Sosyalist-Komünist Ütopya. {61} 1.Kiliazma Kiliazma bin yılında, dünyanın şeklini değiştiren olağanüstü gelişmelerin olageleceği inancıdır. Bu inanç ortaçağda oldukça yaygındı, fakat yaygın olduğu kadar dağınıktı, açık bir toplumsal hedefe yönelmiyordu. İnanç, ortaçağ sonlarında bir alt sınıfın devrimci eğilimlerini yansıtmaya başladığı zaman kendine etkin bir ortam buldu. Böylece, modern devirlerde proletarya ayaklanmalarına kadar gide bir süreç başlamış oldu diyor, Mannheim. Kiliazma, kendi başına bir ütopya oluşturmaz, fakat bu ﬁkir Anabaptist adını alan Hıristiyan tarikatta ütopyacı bir nitelik kazandı. Zira, bu tarikata katılanlar arasında sosyal sistemden şekvacı kimseler ekseriyetteydi. Bu ortamda kiliazma devrimci, ütopyacı bir biçime dönüştü. Mannheim'in Orgiastik den kasdettiği bu devrimci eğilimin bir diğer niteliği oluyor bir şeyi başka bir dünyada değil de bu dünyada elde etme isteği. Bunun bir yönü kendini ihtilalcilerin toplum doktrininde gösteriyor düzeni ortadan kaldırmak ve şu anda adalet istiyorlar. Orgiastik özellik o devrimci grubun bir diğer niteliğinde açığa çıkıyor bu dünyada zevklere kavuşmak ve onları tüketmek isteği. Bazen, yeme, içme, seks davranışı konularında onları ifrata götürmüş bir anlam. 2.Liberal hümaniter görüş açısı Liberal-hümaniter ﬁkirde Anabaptistler'in kiliazmasında görülen eylemciliğin yerini doğru'yu saptama alıyor. Mannheim'ın bununla kasdettiği, aydınlanma devrinin ﬁkir vurgusu ve liberal aydınların ancien régime (eski rejim)'e karşı kuramsal planda yönelmeleri, onun sistemini kırmaya, yanlışlarını göstermeye çalışmış olmalardır. Toplum düzenine karşı yönelme siyasî mücadele biçimini alırsa, o zaman Fransa'da aydınlanma devrinin düşünürleri arasında olduğu gibi çok kesin batlı, çizgileri belirgin ütopyalar görüyoruz. Kiliazma, ortaçağın parçalanmasıyla belirmiş, en düşük tabakaların karşı koyma şekliyse, Liberal görüş de orta tabakaların sisteme karşı yönelimlerinin ifadesidir. Liberal-insancıl düşünce biçiminin ütopyacı yönü ﬁkir'dir, yani liberal yaklaşımın temelindeki insanlık tarihine düşünce ile şekil verilebileceği inancı yatar. Böylece, kiliazma nın bu güne dönük yönelimlerine göre liberal-insancıl düşünce sönük, soluk ve kuramsal kalır. Bu düşüncenin bir özelliği de gerek Batı burjuvazisi gerek devleti tarafından benimsenmiş olmasıdır. 3.Tutucu fikir Tutucuların gerçek anlamda bir ütopyası yoktur, fakat diğer akımların yarattığı toplumsal hareketliliğin karşısına çıkardıkları ﬁkirlere bir kontr-ütopya diyebiliriz diyor Mannheim. Böylece, tutuculuk bile toplumu değiştirmek isteyenlerin etkisiyle kendi kendini değiştirmeye mecbur ediliyor. Mannheim bizim vereceğimiz örneği vermiyor, tabiî, fakat anlattığı sürecin en mükemmel bir örneğini Türkiye'deki dinsel ﬁkirlerin son on yıl içinde kendilerini kısmen yenilemelerinde görebiliriz. Batının endüstriyel yaşamı içinde Müslümanlığa yeni bir temel kurmayı amaçlayan bu ﬁkirler Batı Endüstri toplumuna bir tepki olarak ortaya çıkmıştır. 4.Komünist-sosyalist görüş açısı Bu görüş açısının özelliği daha önce gelmiş olan ütopyaların özelliklerini kendinde birleştirmesidir. Kiliazma'dan aldığı görüş sosyal şartları şu anda değiştirmeye bağladığı önemdir. Liberalizm'den aldığı unsur ﬁkir düşünce, program , kuram gibi soyut unsurlara verdiği değerdir. Tutuculuktan aldığı da, bir karşı yönelme tutumudur. SosyalistKomünist ütopya bu ütopya dizisinin sonuncusu olduğu, daha önceki ütopyaların etkinlik alanına karşı koyması gerektiği için doktrinlerin ideolojik yönlerine hassastır. Doğru yu yanlış tan ayırmak için geliştirdiği savları kendinden önce gelmiş olan düşünce kümelerinin yanlışlığını göstermek için kullanır, bu uğurda büyük çabalar sarfeder. İdeolojinin özel anlamı karşımızdakinin ﬁkirlerinden şüphe ettiğimizi anlatan kullanımlarda ortaya çıkar. O zaman bunları gerçeği bilerek veya bilmeyerek saklamaya çalışan ﬁkirler olarak görürüz. Karşıtımız bunu, gerçekler ortaya çıktığı zaman çıkarlarına zarar geleceği için yapmaktadır... Bu düşünce türünün özelliği, daha kapsayıcı olan tümsel ideoloji kavramıyla karşılaştırıldığı zaman ortaya çıkar, burada belirli bir zamanın veya bir sosyo-tarihsel grubun, örneğin bir sınıfın, ideolojisi bahis konusudur...{62} Tümsel ideolojinin incelenmesi, her türlü düşüncenin sosyal yanlılığı nereden gelir ve nasıl oluşur. şeklindeki soruya dönüşür. Bu aramaya zamanla bilgi sosyolojisi adı verildi. Mannheim'ın ﬁkriyatının gerisinde yatan pir'ler arasında Marx'ın özel bir yeri olduğuna şüphe yok. Bu etkiyi Mannheim'ın şu kanısında bulmak mümkün her devrin ve her somut sosyo-ekonomik özelliğin kendini ﬁkirlerde gösteren bir yanı vardır. Fikir ürünü belirli bir devir veya sınıf açısından doğru yu arar. Tümden doğru olamaz. Mesela faize karşı tabuyu düşünelim. Faiz karşılığı para vermenin kötü olduğu kuramı ancak insanların birbirlerini iyice tanıdıkları ve komşuluk ilişkilerini sürdürdükleri bir ortamda belirir. Demek ki faiz yasağının belirli bir sosyal yapı ile ilişkisi var. Faiz yasağı Hıristiyan kilisesi tarafından formel bir kural haline getirildi. Fakat zamanla toplum strüktürü değişince, bu kuralın mahzurlarının faydalarından çok olduğu anlaşıldı. Kapitalizm tam teşekküllü bir hal alınca kilise bile bu kuramı bıraktı. Mannheim, bir zamanlar toplumun ilişkilerini gerçekten yansıtırken daha sonraki bir devirde toplum yapısıyla artık uyum halinde olmaktan çıkan fikirlere de ideoloji diyor. Mannheim'ın yazıları, daha sonra Mannheim'ın paradoksu olarak bilinen bir konuyu ortaya çıkarmıştır bütün hakikatler tarihî açıdan yanlı hakikatler olursa, gerçek gerçeği hiçbir zaman bulamayacak mıyız. Mannheim diyor ki ben ﬁkirlerin tüm olarak göreli olduklarını söylemiyorum (relativism), ﬁkirlerin ancak tarihî bir perspektiften doğru veya yanlış olarak değerlendirilebileceğini iddia ediyorum (relationism). {63} Tabiî Mannheim relationizm'den bahsederken bunu sosyal bilimler için ileri sürüyor, ﬁziksel bilimler için değil. yoktur muhtelif açı lar, değerlendirmeler Sezar'ın ne yaptığını anlamaya çalışmamızla sözkonusu olmaya başlıyor. Selim adında bir Roma hükümdarı olmadığını kesin olarak biliyoruz. Mannheim'la ideoloji görüngüsünü felsefî diyebileceğimiz bir açıdan incelemiş olan ve 19. yüzyılda açılmış bir tartışmayı izleyen düşünürlerin sonuncusuna gelmiş oluyoruz. Şimdi de bu konuyu daha çok siyasal bir açıdan ele almış bazı düşünürleri gözden geçirelim. Max Weber zamanında yaşamış olmakla beraber ideoloji problemini biraz değişik bir açıdan incelemiş olan biri de Vilfredo Pareto'dur (1848-1923). Pareto'nun problemi hayatın görüngüsü ile gerçekleri arasındaki farkları ortaya çıkarmaya çalışmasıydı. Problemin niçin bu sırada kendisince bu kadar önemsendiğini anlamak için de 19. yüzyıl sonu İtalyan politikasına bir gözatmamız gerekir. Pareto, gençliğinde romantik bir İtalyan liberaliydi. Ülkülerinin samimiyetinin milletvekili seçilmek şansıyla orantılı olduğunu düşünüyordu. Fakat sonuç böyle çıkmadı. {64} Pareto'nun politikası başarısız oldu. Bu aksayış Pareto'nun gözlerini devrindeki İtalyan politikasının görünüşü ile gerçekleri arasındaki uçuruma çekti. Bu çelişkiler o zamanın Avrupa'sının liberal demokrasisinin genel çelişkileriydi. Demokrasiyi liberalizm le eş anlamlı kılan kimseler, devletin İktisadî hayata karışmasına cephe alıyorlardı. Sosyalistler ise - gene demokrasinin gereği olduğunu ileri sürerek- devletten İktisadî hayatı kontrol altına almasını istiyorlardı. Liberal-demokratik olduğunu iddia eden devletin kendisi ise bu iki isteğin buluştuğu yerde, kollektivist bir politika uyguluyordu. Kendi imalâtçılarını gümrük muaﬁyetleriyle koruyor, diğer taraftan da az çok organize olmuş işçilerden gelecek tepkilerden çekinerek, ne kadar başlangıç şeklinde de olsa sosyal politikalar geliştirmeye çalışıyordu. Liberal demokrasi, parlamenter hayatı politikanın ana mihrakı haline getirirken, parlamento içindeki kişiler klikleşmeler, manevralar, sistemi kötüye kullanmalarla parlamentonun kuyusunu kazıyorlardı. Dreyfüs meselesi bunun bir örneğini teşkil ediyordu. Dreyfüs Yahudi olan bir Fransız subayıydı. Fransız ordusunda Almanya hesabına casusluk yapan bir albay kendi faaliyetlerinin ceremesini Dreyfüs'e yüklemeyi sağlamıştı. Konu Fransa'yı ikiye ayırdı. Sonradan Dreyfüs'ün suçsuz olduğu anlaşıldı, fakat partiler bunu kendi dar çıkarları için kullandılar. İtalya Fransa'nın bir karikatürüydü. Küçük bir politikacı grubu, geri kalmış, fakir, okur yazar oranı çok düşük bir memleketi kıyasıya sömürüyordu. İnsanlık idealini siyasî hürriyet yoluyla gerçekleştirdiğini ilân eden parlamenter demokrasi, gerçekte bir idareci zümrenin siyasal gücü elinde tutabilmesi için kullandığı bir aletti. Pareto politika tecrübesinde bunları öğrenmişti. 1900'de Pareto tam bir antidemokrat olmuştu. Böyle bir ortam içinde Pareto'nun aklında şekillenen soru şu oluyordu demek ki insanların ve kurumların gerçekleriyle görünüşleri arasında gerçekleriyle ürettikleri ﬁkirler arasında bir çelişme var. Pareto'nun vardığı bir diğer sonuç da şöyle İnsanlar bütün hareketlerini kendilerine ve başkalarına mantıklı olarak göstermeye çalışırlar, bu uğurda kuramlar geliştirirler, fakat gerçeğe bakılırsa insanların ancak bazı davranışlarına mantıkî diyebiliriz. Bir kuramın, üstelik, mantıkî veya mantık dışı olmasıyla onun topluma yararlı veya zararlı olması arasında bir ilişki yok. Bir toplumsal kuramın bilimsel değeri ne olursa olsun, bazen mantık kaidelerine sığmayan inançların sosyal bir değeri oluyor. Meselâ, din bunlardan biriydi. Pareto'ya göre önemli olan mantıksal, mantık dışı ayırımı değildi. Sosyal davranıştaki en önemli özellik bazı insan davranışlarının gerçekten çok derine giden, tarihin her aşamasında beliren, değiştirilmesi olanaksız davranışlar olmasıydı. Pareto, her gün kullandığımız, halkın iradesi gibi, sosyal kuramların gerçeğe değindiğini sandığı yönlerine insan davranışının, kendine göre, çok köklü unsurlarını belirleyen eksenine, tortu adını verdi. Tortu en temeldeki insan içgüdülerinin kendini eylem olarak göstermesiydi. {65} Bu gibi temel eğilimleri mantıklaştırmaya çalışan, fakat esas itibariyle elde etmek istenen amaçla bağlantısı mantıksal -yani bilimsel- olarak anlatılamayan davranışlarda, (ﬁkirlerde, ideolojilerde) temellenen insan eylemlerine türev (derivation) adını verdi. Türev tortuyu biçimlendirir, onu hislere dayanmasını sağlayarak saygınlaştırır. {66} Pareto, tortu lar içinde en önemli saydıklarından birine kombinasyon içgüdüleri adını vermişti. Bu da şöyle bir ﬁkrin ifadesiydi insan hakikati bir bütün olarak algılamaz. Küçük parçalar olarak algılar. Örneğin, insan etrafında bir tabiat görmez. Bitkiler, çiçekler, ağaçlar, yapraklar görür. Bilim insanın bundan sonra parçaların arasındaki ilişkilerini aramasından doğar. İkinci bir tortu birincisinin karşıtı olan toplamların kalıcılığı idi (persistence of aggregates). Pareto bu tabirden şunu anlıyor toplum yapıları da aslında bütünler olarak ortaya çıkmaz. Aile, şirket, parti gibi daha küçük toplumsal birimlerden oluşur. İşte bu parçacıklar bir kere yapışıp büyük kurumu meydana getirdikten sonra onu dağıtmak kolay değildir. Örneğin, Mukaddes Roma Germen İmparatorluğu, ﬁilen asırlar önce dağılmaya başladığı halde, bu imparatorluğun kalıbı uzun zaman ortada kaldı. Son zamanlara kadar bağımsız Alman prensliklerinin hüviyetinde kendini gösterdi. Bu yapışıklık , bir ﬁkrî yapıt için de geçerlidir. Bu açıdan bir bilim adamının son zamanlarda çok konuşulan bir bilim tarihi teorisini Paretovari olarak isimlendirebiliriz. Bu görüş Kuhn'un The Structure of Scientiﬁc Revolutions adındaki kitabında ileri sürdüğü görüşlerdir. {67} Kuhn'un Pareto'nun tesirinde kalıp kalmadığını bilmiyoruz, ancak ﬁkirleri sanki toplamların kalıcılığı teorisinin tesiri altında ortaya çıkarılmış gibi. Kuhn'a göre bilim teorileri yeni buluşlar ortaya çıktıkça kolayca değişen yapıtlar değildir. Bir bilim teorisi ortaya çıkar meselâ, Newton'un evren hakkındaki görüşü gibi, bu teori bilimcilere önemli kolaylıklar sağladığı, bilimi geliştirmelerini mümkün kıldığı için birçok kimseler tarafından kullanılır. Zaman zaman bu teorinin kapsamına girmesine imkân olmayan yeni buluşlar çıkar. Bunlar bir tarafa itilir ve hasır altı edilir. Teoriye sığmayan bu yeni buluşlarla işleri karıştıran bilim adamlarına itibar edilmez. Bir ekol teşekkül etmiştir ve bu ekol kendi görüşlerini sonuna kadar savunmaya çalışır. Artık teoriye sığmayan buluşlar çok arttığı zaman büyük bir çatışma sonunda yeni bir teori ortaya çıkar. Kuhn'da sözü edilen bilimsel ekol lerin bir türlü kendilerinden başka bir şekilde düşünen bilim adamlarını kabul etmemeleri Pareto'nun anlamında toplamların kalıcılığı olayının bir örneğidir. Pareto'nun ideoloji konusu ile ilişkisi şurada kuruluyor Pareto'ya göre insan davranışını anlatan bütün kurumlar yeniden gözden geçirilmeli, çünkü bunların içinde tortu kısmı bir çeşit yalan olan türev lerle karışmış, bunları birbirinden ayırmak gerek. Bunun yanında da şimdiye kadar toplum konusunda söylenenlerin büyük bir kısmı yanlış bize toplumun gerçek mekanizması hakkında bilgi vermiyor. Bu yanlış (yani ideolojik ) düşüncelerden sıyrılıp yeni bir toplum bilimi çıkarmak gerek. Pareto kitaplarının çalışmıştır. bir kısmında bunu yapmaya Georges Sorel (1847-1922) de Pareto gibi{68} devrinde parlamenter demokrasinin söylediği kadar parlak bir görünüm göstermediğine inanan birisiydi. Zaten Pareto ile çeyrek yüzyıllık bir mektuplaşması mevcut. Dreyfüs'ü tutarken de bunun taraflarca istismar edilmesinden en çok tiksinenlerden biri. Ona göre, insanlığın gelişmesi ﬁkri, politik kuramların tarihi bir gelişimle gittikçe iyiye gittikleri kuramı, hattâ insanlığın daha genel anlamda, terakki ettiği ﬁkri yanlış 19. yüzyıl Avrupa'sında herkesçe kabul edilen insanlığın zamanla bir üst uygarlık aşamasına varacağı düşüncesi adi bir yalanlar üst yapısı . Terakki ﬁkri, sosyalizm, demokrasi, işçi hareketleri gibi öğeleri iyimser bir rüya içinde birbirinden kopuk şekilde ele almış, Avrupa'da siyasî pasiﬂik yaratmıştı. Mesele bu rüyanın içinden çıkmaktı. Bizi ideoloji bakımından ilgilendiren soru ise şu bu pembe rüya nasıl oluşmuştu. Sorel'e göre insana yanlış bir toplum imgesi veren bu ideolojiler maddi ortamdan bağlantısız olarak ortaya çıkarlar. Ondan sonra da muhtelif çıkar grupları tarafından kendi çıkarları yönünde kullanılırlar. {69} Sorel'in göstermeye çalıştığı husus, burjuva toplumda terakki-gelişme ﬁkrinin o toplumu devam ettirici bir rol oynadığıdır. Terakki inancı burjuva toplumunun en çok paylaşılan inancı zamanla insanlar daha iyiye gidecek, medeniyet seviyesi yükselecek, toplumu ilerletecek , daha etkin araçlar bulunacak. Bu inanç, aslında, burjuvazinin toplum içindeki ayrıcalıklı yerini pekiştiren bir inanç. Bundan dolayı Terakki ﬁkrinden güç alan Fransız ihtilalinin ortaya çıkardığı düşünce sistemi eski rejim i yıkmamıştır Terakki ile birlikte devlet yapısının gelişeceği ﬁkri bu devletin eski rejim den liberal demokrasiye, hatta parlamenter sosyalizme kadar zedelenmeden geçmesine yaramıştır. Böylece, terakki ﬁkri ile birlikte devletin gittikçe güçlenmesi paralel yürümüştür. Devletin üst tabakası, bundan dolayı, Fransız ihtilâli öncesinden çağımıza kadar fazla değişmeden gelebiliyor. Devlete terakki uğrunda tanınan iktisadi kudret gene aynı yapıyı devam ettiriyor. İşçiler güç kazanan bu ilerici devleti kabul ettikleri müddetçe kendi durumlarını düzeltmek için devletin tanıdığı olanaklardan öteye geçemeyeceklerdir. Terakki ﬁkrinin beraberinde getirdiği bir diğer fikir de pozitivizm . Fakat bu fikir akımının çok tehlikeli bir yönü var pozitivizm'de gözlemciye görünen nesne gerçektir, gerçek de görülendir. {70} Başka bir deyimle mevcudun ötesinde başka türden bir gerçek olabileceği pozitivizmin gizlediği bir husustur. Bilimsellik insanları dar bir çerçeve içinde hapseden bir tutkudur. İşçi sınıfı da böylece görüş açısını bir türlü genişletemez. Oysa insanların gerçek eğilimlerini bu usluluk la izah edemeyiz. Hele insan davranışını kendi çıkarlarını gözetmek le anlamak mümkün değil. İnsanlar birçok zamanlar çıkar savıyla anlatılamayacak kadar cesaret ve neﬁs feragati gösterirler. {71} Onları böylesine iten kuvvet nedir. Sorel'e göre bu kuvvet büyük bir inandırıcı gücün yaratılmış olmasıdır. Sorel bu yapıtlara d a mitos diyor. Meselâ, Marx'ın proleter devrimini bekleyişi böyle bir mitos dur. Aslında Sorel'e göre mitos'un iki yönü olduğu anlaşılıyor bir taraftan yanlış anlamalar ve yanlış toplum imgeleri insanların davranışını belirlemekte önemli bir yer tutuyor diğer taraftan insanlar çok zaman bir ümit uğruna inanılmayacak güçler elde ediyorlar. {72} Mitos'a özelliğini bağışlayan unsur bugün'e bir anlam veren bir yarın'ı anlatmasıdır. {73} Sorel'e göre Mitos bir ütopya değildir, ondan farklıdır. Ütopya bir reform programıdır. Mitos, ise imrenilebilecek bir sosyal düzeni değil, bir kargaşa'yı anlatır. Bu kargaşa ya inanç bir grup insanın bekleyişlerini harekete geçirir. Bu noktada da Freud'a ne kadar yaklaştığımızı hatıra getirmemek mümkün değil. Sorel'in Mitos'u insanın yalnız usçu değil, usdışı bir yaratık olarak varolduğunu anlatıyor. Bu ilkel anlamda ideolojik bir düşüncedir. Diğer taraftan, bir kimse belirli bir grubun veya kültürün içinden dünya olaylarına baktığı için bu grubun veya kültürün duvarlarını aşamıyorsa varsayımlarının ötesine geçemiyorsa- bu sistematik bir ideolojidir. Bu ikinci ﬁkri Marx dolaylı bir şekilde belirtmiş, Mannheim ise iki kavram arasındaki farkların altını çizerek ayırımı çok daha açık bir şekilde yapmıştır. Mannheim, Marx'ın ﬁkirlerinin içinde yatan, fakat çok belirgin olarak anlatılmamış bir diğer unsura açıklık kazandırdı ondan önce ideoloji geniş anlamda siyasal adını verebileceğimiz toplum olaylarıyla ilintili bir düşünce tarzı için kullanılmıştı. Marx ideoloji'yi bu anlamda incelemişti ve Mannheim bu konuda da Marx'ı izlemişti. Fakat Mannheim'a göre ideoloji bizi yalnız siyasal hayatımızda etkilemiyor. İdeoloji'nin toplumsal kaynağından çıkan bir diğer özelliği, toplumu anlamaya yarayan tüm kavramlarımızın yanlı lığıdır, toplumsal eylemimize yön veren bir şekilde çalışmasıdır. Bundan dolayı da kavramlarımızla yaşantımız arasındaki ilişkileri saptamak sosyal bilimlerin önemli bir görevidir. Mannheim, toplum hakkındaki bilgilerimizin, toplumsal kökeninin araştırılmasına ve ne gibi etkilerinin olduğunun anlatımına Bilgi Sosyolojisi adını verdi. Mannheim bunu kendi başına çıkarmamıştı. Devrinin başlıca ﬁlozoﬂarının, Scheler gibi düşünürlerin sorunu ortaya atmasına önemli katkıları olmuştu, fakat bu konuyu en açık bir biçimde ortaya atan Mannheim oldu. Mannheim'ın Bilgi Sosyolojisinden anladığı, örneğin, zaman kavramının ayrı kültürlerde ayrı ayrı çağrışımlar getirmesidir. Ortaçağdaki insanlar için zaman aynı özelliklerin süre geçtikçe bir düzen içinde inip çıkmasıdır. Yazın güneş parlar, kışın kar yağar, bir kral ölür yerine bir kral geçer, herkes doğar, yaşlanır, ölür gençler delikanlı olur, ihtiyarlar daha arif' ve tedbirlidir. Bu statik zaman anlayışı modern devirlerde değişti, yerini daha dinamik bir zaman anlayışı aldı. Ahmet Haşim bunu Osmanlı Toplumu için pek güzel anlatıyor Eskiden kendimize göre yaşayışımız, düşünüşümüz, giyinişimiz ve kendimize göre dinden, ırktan ve an'aneden hayat alan bir zevkimiz olduğu gibi, bu hayat uslûbuna göre de saat lerimiz ve gün lerimiz vardı. Müslüman gününün başlangıcını şafağın parıltısı ve sonunu akşâmın ışıkları tayin ederdi. Madenden sağlam kapakları altında saklı tutulan eski masum saatlerin yelkovanları yorgun böcek ayakları tarzında güneşin sema üzerindeki hareketiyle az çok ilgili bir hesaba uyarak, minenin rakamları üzerinde yürürler ve sahiplerini, zamandan aşağı yukarı bir doğrulukla haberdar ederlerdi. Zaman sonsuz bahçe ve saatler, orada açan, kâh sağa, kâh sola meyleden, güneşten rengârenk çiçeklerdi. Yabancı saati alışkanlığından evvel bu iklimde, iki ucu gecelerin karanlığıyla simsiyah olan ve sırtı çeşitli vakitlerin kırmızı, sarı, lâcivert ateşleriyle yol yol boyalı, büyük bir canavar halinde, bir gece yarısından diğer bir gece yarısına kadar uzanan yirmi dört saatlik gün tanılmazdı. Işıkta başlayıp ışıkta biten, on iki saatlik, kısa, haﬁf, yaşanması kolay bir günümüz vardı. Müslümanın mes'ut olduğu günler, işte bu günlerdi, şereﬂi günlerin vak'alarını bu saatlerle ölçtüler. Gerçi, astronomi hesaplarına göre bu saat iptidaî ve hatalı bir saatti. Fakat bu saat hâtıraların kutsî saatiydi. Alafranga saatin adetlerimiz ve işlemlerimizde kabulü ve alaturka saatin geri safa düşüp camilere, türbelere ve muvakkithanelere bırakılmış battal bir eski saat haline gelişi hayata bakış tarzımız üzerinde korkunç bir tesire sahip olmamış değildi. Burada artık ideoloji yalnız bir siyasal konu ile ilgili olarak değil, tüm toplumsal mekanizmayı belirleyen anlama larla ilgili olarak karşımıza çıkıyor. İdeolojinin üzerinde durduğumuz bu üç ekseni, yani kaba anlamda ideoloji, sistematik ideoloji ve toplum içinde elde edilen bilgilerin bizi zaman değiştikçe daha başka gözlük lerle gereçlendirmesi dikkatimizi bir dördüncü soruna çekiyor. Bu sorun da şöyle madem ki insanların evren hakkındaki bilgileri zaman zaman değiştirdikleri gözlük lere göre değişiyor, dünyada varabileceğimiz bir temel gerçek var mı, yoksa bütün gerçekler gözlük arkasından görülmesi zorunlu olan gerçekler midir. Mannheim'a genellikle yakıştırılan ﬁkir onun toplum gerçeklerini belirli bir devrin gözlükleriyle şartlanmış göreli gerçekler olarak gördüğüdür Bilen , toplum konusundaki bildiklerini bilenin toplum içindeki yeri nden algılar. {74} Marx da, hatırlayacağımız üzere, insanın toplum içindeki yerinin düşündüklerini etkilediğine inanıyordu, ancak Marx'a göre toplum konusunda nesnel bir bilgi mümkündür. Toplumdan yararlanamayan kişi veya gruplar, toplumun dışına atılmış olanlar toplumu nesnel olarak değerlendirebilme şansına sahiptirler. Bu tek bir kişi olabilir veya proletarya gibi bir grup olabilir. Fakat Marx'ın anlatısında bir noktayı açık olarak anlayamıyoruz Nesnel olarak kavranan toplumun tüm özellikleri midir, yoksa özelliklerinin bir parçası mıdır. Bana öyle geliyor ki, Marx'a göre, toplum gerçeklerini nesnel olarak görebilenler bile gerçeğe Marx'ın bir devrin düşüncesinin sınırlılığı şeklinde bahsettiği görüş açısından baktıkları için gerçeğin ancak bir bölümünü görebiliyorlar. Fakat gördükleri gerçek nesnel bir gerçek. Mannheim'a göre mesele biraz değişik. Mannheim'ın düşüncesinde dünya en derin anlamında nesnel bir yapıya sahip,{75} fakat insan düşüncesi bu derinliklerin çok sathında gelişen tarihsel boyutlarla ortaya çıkıyor. Bu anlamda bugünkü sosyal algılamamızda olgu diye bir şeyden bahsedilemez. Ancak, insanların kendi görüş açılarına göre birçok toplumsal olgunun arasından seçtikleri ve kendi açılarından olgu olarak gördükleri ve toplum kuramlarında yer verdikleri hadiseler var. Böylece, düşün süreci daima bir devrin, bir kuşağın, bir grubun kendi algılarının çizgileriyle sınırlandırılmıştır. İnsan düşüncesi hakkında bildiğimiz bir tek şey var insanlar çeşitli görüş açılarını hep bağdaştırmaya çalışmışlardır, bir bütünü görmeye çalışma eğilimi göstermişlerdir. Uzun vadede, böyle bir eğilimin sonucu olarak dünyanın böyle nesnel bir gerçek yapısı karşımıza çıkabilir, fakat bu anda böyle bir yapının mevcudiyetini varsayamayız. {76} Mannheim bütün bu anlattıklarının yalnız toplum konusundaki düşüncelerimiz için mi, yoksa doğa konusundaki düşüncelerimiz için de geçerli olup olmadığını açık olarak belirtmiyor. Fakat, konu önemli, zira felsefe tarihinde yalnız toplum kuramları için değil doğa, ﬁzik, kimya kuramlarının da göreli oldukları ileri sürülmüştür. Konunun kapsamı toplum hakkındaki bilgilerimizin de sınırını geçiyor. Konu, bu genel açıdan, şöyle belirlenebilir dünyadaki doğa veya toplum olaylarını anlatan kuramlar ancak kendi zamanlarının düşünce özelliklerini yansıtan yapıtlar mıdır, yoksa her zaman için geçerli hakikatler mi ortaya çıkarıyorlar. Bu konuyu anlamanın belki en kolay yolu, bu noktada geçmiş tartışmaları kısaca hatırlatmak olacaktır. {77} 19. yüzyılda bilimsel kuramın kullanılmasıyla elde edilen ilerlemeler, bu kurama bağlı bir düşünce şeklinin ortaya çıkmasına neden olmuştu. Fizikötesi açıklamaları anlamsız bulan, olguları açıkça incelemeye dikkat edildiği oranda gerçek dünyayı kavrayabileceğimizi öne süren bu yaklaşıma pozitivizm (olguculuk) adı verildi. Bu akımın özelliklerini şöyle anlatabiliriz 1. Metaﬁzik bilgi, yani gerçeğin gözlem dışı bir anlatıma dayanabileceği ﬁkri yanlıştır. Bilimin temeli gözlemdir. Bazı pozitivistler gözlem dışında insanın algılayabileceği bir gerçek alanı olsa bile, bu tür gerçekleri algılama olanağı olmadığı için, bunların, araştırma konusu olamayacak bir alan oluşturduklarını belirtirler. 2. Bilgimizin geçerliliği, ﬁzikî ilimler gibi daha sistematik bir mantıksal yapı gösteren ilimlere yaklaştıkça artar. 3. Bilimsel bilgi belirli bir olgu ile bir diğer olgu arasındaki ilintiyi bir doğa kanunu şeklinde ifade edebilmektedir. Belirli bir olgunun beraberinde düzenli olarak bir diğer olguyu getirdiğini saptayabilirsek, bu, bilgimizi ilerletmiş bir buluştur. Böylece, ilerde olacak bir gelişmeyi önce gelen bir olgudan çıkarabiliriz. {78} 19. yüzyıl bütünüyle bu yaklaşımın damgasını taşır. Bilimin güvenilir, kuralları ve işlemleri açık bir yöntem olduğu en geniş şekilde yayılan bir düşünce olmuştu. John Stuart Mill gibi birinin pozitivizm'i desteklemesi, bu kuramın zararlı ve yanlış sosyal doktrinleri ortadan kaldıracağı inancına dayanıyordu. {79} Pozitivizm'in biyolojik ilimlere uygulanması Claude Bernard'ın 1865'de y ay ımlanan Introduction a l'Etude de la Médecine Expérimentale (Deneysel Tıbbın İncelenmesine Giriş) adındaki eserinde savunulmuş, bu akım 1870'lerde Claude Bernard'ın öğrencisi olan Şakir Paşa yoluyla Türkiye'de tıp öğreniminde etkili olmaya başlamıştır. {80} Ayrıca Darwin'in kuramları da pozitivizm'in damgasını taşıyordu. Bu şekilde sistematik bir bilim -ya da felsefe- yapısı ortaya çıkarmak isteyenlere sistematik pozitivist'ler diyeceğiz. Pozitivizm'in 19. asırda yayılmasının bu felseﬁ ekolün ﬁkirlerine dayanmayan daha dolaylı bir kökeni de mevcuttur. Pozitivist'lerin felsefe sistemini kabul etsinler veya etmesinler, birçok kimseler 19. asırda pozitivistler gibi düşünmeye başladılar. Bu akıma da ikincil pozitivizm diyebiliriz. Bu şekilde geniş bir kabul gören pozitivizm, 19. asırda çok etkili bir düşünce akımı oldu. Fakat bu düşünce tek etkili düşünce akımı değildi. Pozitivizmin karşısında insanın dünya görüşünün göreli olduğu, insanların dünya hakkındaki bilgilerinin bir devrin veya bir medeniyetin ürünü olduğu ﬁkri yer almıştı. Bu ﬁkir bazen yumuşak bir şekilde, bazen de daha kesin olarak ortaya atılıyordu. En genel anlamında, pozitivizm'e karşı çıkan her türlü kuramın aslında tarihsel bir ekseni olduğu ﬁkrine genel olarak tarihselcilik adını verebiliriz. Bu iki karşıt görüş etrafındaki tartışmalar son derece çapraşık felsefî analizleri gerektirdiği ve son yetmiş yıl içinde görkemli bir literatürü ortaya çıkardığı için, biz burada bu konuda düşünülenleri ancak en genel anlamıyla yansıtabileceğiz. Bu genellemenin yanıltıcı olmaması için de bazı tartışmaları anlatmaya çalışacağız. Marx'ın ﬁkirleri tarihselciliğin yumuşak şekli sayılabilir, zira Marx, bir taraftan insanların toplum hakkındaki bilgilerinin içinde yaşadıkları devirle göreli ve kısıtlı olduğuna inanırken, diğer taraftan bu kısıtlılıktan kurtulabilmenin bir yolu olduğuna da inanıyordu. Bu da iki şekilde oluyordu Birincisi, bazı insanlar -toplumdan hoşnut olmayanlartoplumu nesnel olarak değerlendirebiliyorlardı. İkincisi, doğa bilimlerinde insanlar artık tek geçerli metod olan bilimsel metod u bulmuşlardı ve bu metod insana doğa konusunda mutlak karşısına geçilmez bilgiler veriyordu. Yakında, insanlar toplum içinde Marx'ın toplum için bilimsel metodun bir uzantısı saydığı diyalektik metodu kullanacaklar ve göreli olmayan gerçeklere varabileceklerdi. Diyalektik metod Marx'ın 19. yüzyıl bilimcilerinin kullandığı metoda bir eklentisiydi. Hegel'den aldığı bir yaklaşıma göre doğa ve toplumun içindeki dinamik hareket zıtların çatışmasından geliyordu. Mesele, bu zıt ları bulup onlardan sonuç çıkarmaktı. Diyalektik metod bir yana, Marx insanların gerçek gerçeği algılayabileceğine inanıyordu. Böylece, Marx'ın felsefesi, içinde aynı zamanda göreli ve mutlak unsurları olan bir düşünce olarak karşımıza çıkıyor. Bilimsel kuramların ancak göreli olarak gerçeği yansıttığını ileri süren ikinci kuram kümesi Rickert ve Dilthey'in ﬁkirlerinden ve bu tartışmalara girenlerden oluşmuştu. Hatırlayacağımız üzere, bu düşünürler, bilimsel kuramları ikiye ayırıyorlardı. Bir taraftan ﬁzikî bilimleri kümelendiriyor, diğer taraftan insan bilimlerini ayırıyorlardı. Onlara göre, ﬁzikî bilimlerin yaklaşımları ile insan bilimlerinin yaklaşımları bir değildi. İnsan bilimlerinde anlam ve zaman gibi unsurlar bu konularda ileri sürülenleri zaman veya sosyal yapı ile göreli kılıyordu. Tarihselciliğin üçüncü kökeni bizzat pozitivist akımın içinden çıkıyor 19. asrın sonuna doğru bazı ﬁzik bilimcileri kendi kullandıkları kuramların ne denli genel kuramlar olduğu konusunda şüpheye düşüyorlar. Bunun tarihsel gelişimi de şöyle 19. yüzyıl pozitivizminin önemli örneklerinden biri Darwin'in Gelişim kuramı idi. Gerçekten, bu kuramda canlılar arasındaki farkların eskiden olduğu gibi Allahın Niyeti gibi bir etkiye bağlanmadan yalnız doğa olaylarının bir sonucu olarak nasıl ortaya çıktığı anlatılıyordu. Darwin'in ﬁkirleri 19. yüzyılın son çeyreğinde inanılmayacak kadar geniş bir etki gösterdi, her tarafa yayıldı, hatta birbirinden çok farklı kuramları desteklemek için kullanıldı. Darwin'in ﬁkirlerinde hayat mücadelesi ve bu kavgada doğanın şartlarına uyabilenlere zamanın akışı içinde tanınan imkânlar önemli bir yer tutuyordu. Örneğin, insan zekâsının gelişimi, bu açıdan, çevreye uyabilmesinin bir ürünü sayılmaya başlandı. Fakat bir defa insan zekâsı böyle bir açıdan değerlendirilince insanların buldukları bilimler için de aynı şeyi söylemek mümkündü bilim de insanların çevreye uyma çabalarının bir parçasıdır. Bu açıdan bakıldığı zaman bilim sistematik pozitivist teoride olduğundan çok daha esnek, zamanın ve mekânın şartlarını yansıtan bir yapı haline geliyordu. Diğer taraftan, başlangıçta pozitivizm'in bilgi teorisi Condillac'ınkine benzer bir biçimde iken, zamanla böyle bir yaklaşımın iç tutarlılık bakımından bazı eksiklikleri olduğu görüldü. Condillac, kullandığımız kavramların dıştan gelen etkilerin sonucunda şekillendiğini söylemişti. Öyleyse, bu etkilerin kümelenmiş şekli olan kavramlarımız ve kurduğumuz kuramlar mutlak bir gerçeği değil bir kümelenme şeklini yansıtıyor. Bu kümelenme şekli bize bir gün atom kavramını, ertesi günse bambaşka bir kavram türetebilir. Dıştan gelen ve dünya hakkındaki bilgimizi oluşturan duyum kümeleri insanın içinde oluşan bir kümelenmeden başka bir şey değilse o zaman 1) İçteki kümeleme süreci dıştan gelen duyu kadar önemli, 2) Bilim dediğimiz şey ileride olabilecek olan bir olayı önceden kestirmeye yarayacak kalıplarsa, bu kalıplardan yalnız biri doğru değildir Hangi kalıplarla ileriyi kestirebilirsek bunların hepsine bilimsel adını vereceğiz. Gerçekten de, zamanla, değişik temel varsayımları birbirinden farklı olan ﬁzik sistemlerinin ortaya çıktığı görülmüştü. 19. yüzyıl sonunda ve 20. yüzyıl başında Mach ve Avenarius'un ileri sürdükleri bu görüşler, daha sonra Henri Poincare'nin ﬁkirlerinde daha da gelişti. Poincare'ye göre gözlem kendi başına bir şey ifade etmez. Önemli olan gözlemlerin içinde birleştirildiği kuramdır. Kuramlar ise tarihsel bir gelişim gösterir ve yerleşmiş bir kuram bir müddet için doğru dur, fakat bir müddet sonra insanların gözlerini bazı önemli gelişmelerden zorla ayırıcı, yanıltıcı bir fonksiyon görmeye başlar. O zaman zararlı olmaya başlar. Bizim için önemli olan bu noktada, 20. yüzyılın başında artık Dilthey'deki gibi yalnız insan ilimleri kuramlarının bile göreli sayıldıkları bir noktaya gelmiş olmamızdır. Çeşitli şekillerini kısaca anlattığımız tarihsel ciliğin özelliklerini şöylece özetleyebiliriz 1. Duyu verilerinin doğrudan doğruya algılanmayışı Pozitivizmin 19. yüzyıldaki biçimine göre insan önce algılar, sonra düşünür. Böylece algılama arınmış bir etkenlik (faaliyet) olarak düşünülür. Düşünce kalıplarımız ona etkide bulunmaz. Bunun karşıtı olan tarihselciliğin bilim kuramı düşüncesiz bir algılamanın mümkün olmadığıdır. İnsanın etrafındaki olayları anlayabilmesi için içinden şekillendirilmiş kalıpları varsaymak gerekir. Dış dünya ile olan ilişkimiz doğrudan bir ilişki değildir, bu açıdan, biz ancak düşünce kategorilerinin bize gösterdiklerini algılarız. Bellek kalıplarımız da temel veri olduğuna göre, gerçek gerçeği algılamak gibi bir şey olamaz. 2. İnsan düşüncesinin tarihselliği Bu görüşe göre her devre veya kültür kendi özelliğini taşıyan bir dünya görüşü geliştirir. Bir kültürden bir diğerine geçerken de dünya görüşünün değiştiğini görürüz. Bilgi, böylece bir açı dan elde edilen bilgidir, o görüş açısının, o perspektifin damgasını taşır. 3. Gerçeğin göreliği Felsefe uzun zamandan beri gerçek i aramaktadır. İnsan belleğinin tarihselliği üzerinde duranlar ise son bir gerçek'e varılabileceğine şüphe ile bakarlar. Marx'ın bu sorunu nasıl çözdüğünü yukarıda görmüştük. Tarihselcilere göre gerçeklerin bir görüş açısından değerlendirilmesi o kuramdan çıkarılacak sonuçların yanlış olduğu sonucunu çıkarmaz, ancak bu sonuçlar gerçeğin yalnızca bir bölümünü aydınlatacaktır. Newton ﬁziği sınırlı bir ﬁzik olaylar kümesini düzene sokar, Einstein fiziği Newton'un şiddetle karşı koymuş olacağı anlamlardan hareketle başka bir ﬁzikî olay kümesini anlatır. {81} Diyebiliriz ki pozitivizm 19. yüzyılda ne kadar yaygın bir hale geldiyse, 19. yüzyılın sonuna doğru da görelilik o denli bir etki yapmaya başlamıştı. Bundan ilk kuşkulanan kimse Gottlob Frege adında bir düşünür ve matematikçi olmuştu. Frege'ye göre 19. yüzyıl boyunca gerçeğin göreli olup olmadığı konusundaki tartışmalar bir noktada açık ve seçik değildi ﬁlozoﬂar kavram dan sözederken bundan mantıksal bağlantıları mı, yoksa görgün (ampirik) ilişkileri mi kasdettiklerini açık olarak belirtmemişlerdi. Frege'ye göre formel düşünce kanunları (yani mantık işlemlerinin kanunları) ile düşünme kanunları nı, insanların gerçekte nasıl düşündüklerini birbiriyle karıştırmamak gerekirdi. Frege aynı zamanda kavramların tarihle sınırlı oldukları fikrine karşı çıkıyordu Her şeyin nasıl başladığını araştırıp bu açıdan nesnelerin özü konusunda bilgi edinmeye çalışan tarih tabii ki meşru bir yaklaşımdır fakat bu yaklaşımın sınırları da vardır. Her şey her an değişmekte olup zaman içinde biçimini durmadan değiştirseydi ve hiçbir şey zamanın etkisinden arınmış olarak şeklini muhafaza etmeseydi, o zaman dünya hakkında herhangi bir bilgiye sahip olmamız imkân dışında olur ve her şey karışıklık içinde bulunurdu. {82} Frege'ye göre, ﬁlozoﬂar görgün bilimlerin buluşlarını bir tarafa bırakıp salt ve saf kavram lardan çıkarabileceklerini araştırmalıdırlar. Bir matematikçi olan Frege için bu önerinin izlenmesi kolaydı, fakat izinden giden bazı ﬁlozoﬂar için bu tutum uzun vadede çok zor problemler yarattı ve bu yazara göre, sosyal bilimlerin gelişmesi için zararlı oldu. Frege'nin önerileri 1890'larda Bertrand Russell'ın matematik ve mantık konusundaki çalışmaları için bir rehber oldu. Daha sonra yarım yüzyıl kadar bu felsefî etki ile gelişti ve Viyana'da ve ABD'de önemli bir iz bıraktı. Russel ve birlikte çalıştığı Whitehead'in matematik ve mantığı birleştirmeğe çalışma çabaları 20. yüzyılın başında oluşmakta olan bir felsefe akımını etkiledi. Matematik mantığı gerek ﬁzik bilimlerde gerek insan bilimlerinde kullanmaya çalışarak yeni bir görüş ortaya çıkarmaya çalışan bu akıma Viyana Çevresi diyoruz. Bunların bir kısmı mantıksal pozitivizm adında bir yaklaşımla ortaya çıktılar. {83} Bu pozitivizmi yeniden canlandırma hareketi zamanla bilim felsefesinde çok etkin oldu. Akımın asıl çabası dilin ifadelere değer bağlayan (yani kişisel veya kültürel tercihler ifade eden) etkilerini ortadan kaldırmak için objektif bir bilim dili ortaya çıkarmaktı. Mantığın bir şekli olacak olan bu dille günlük dilimizin müphemliği ortadan kaldırılacaktı. Yanlışlara yolaçan biçiminin yerine nesneler arasında ilişkileri matematiksel bir kesinlikle ifade eden bir dilin yaratılmasına gidilecekti. Bu, bir bakıma, Condillac'ın programının çağdaş bir şekli oluyordu. Gerçekten de mantıksal pozitivistlerin kullandıkları sembolik mantık önceleri önemli felsefe problemleri olarak görülen bazı sorunların saçma sorunlar olduğunu gösterdi. Fakat asıl mesele iki noktada toplanıyordu Bunlardan birincisi şey ler arasındaki ilişkileri mantıksal ifadelere indirgemek, teknik bakımdan, mantığın kendi açısından imkânsızdı. Mantıksal pozitivizmin önderlerinden Reichenbach bunu şöyle ifade ediyor [(Geçen bölümde incelenen)] sembolik mantık bir tümdengelim mantığıdır... Bu mantık yalnız mantıksal zorunlulukla nitelenen düşünce işlemleri ile uğraşır. Görgün (ampirik) bilim, tümdengelim işlemlerini geniş ölçüde kullanmakla birlikte ayrıca ikinci bir mantık biçimini de gerektirmektedir. Bu mantık türüne, tümevarım işlemlerinde kullanıldığı için tümevarım mantığı adı verilmiştir. Bir tümevarım çıkarımını bir tümdengelim çıkarımından ayıran özellik boş olmayışı, öncüllerin içinde taşımadığı sonuçlara götürmesidir. Örneğin, bütün kargaların kara olduğu, görülen bütün kargaların kara olduğu öncülünün mantıksal içeriğinin içinde değildir Öncül doğru, sonuç yanlış olabilir. Tümevarım bundan önceki gözlemlerin özetinin ötesine gidecek bir şey keşfetmek isteyen bir bireysel yöntemin aracıdır. {84} Gene Reichenbach'a göre tümevarım çıkarımının incelenmesi olasılık kuramı içinde yeralır, zira gözlemden türetilmiş olan bilgiler bir kuramı mümkün kılabilir, fakat bundan ileri gidemez. Bir teoriyi kat'î (absolutely certain) hale getiremez. {85} Reichenbach'ın bu satırları yazdığı zamandan beri bilim felsefesi bir hayli gelişti, fakat ileri sürdüğü görüşler tazeliğini hâlâ muhafaza ediyor. Bugünkü yaklaşımlar çok daha dikkatli ve bunların özünü şöyle anlatabiliriz belli bir bilimsel kuramın doğruluğu ispat edilemez, fakat yanlışlığı ispat edilebilir hatta, çok zaman bir bilimsel kuramın ne denli doğru ya da yanlış olduğunu anlamak bile zordur. Bu anlayış ancak zamanla ortaya çıkar. Lakatos bunu önemli bir ﬁzik deneyi olan Michelson-Morley deneyi için çok açık bir şekilde göstermiştir. {86} Bizim bu konudaki yaklaşımımız Stephen Toulmin'in Humarı Understanding (İnsanda Bilme){87} adındaki yapıtından esinleniyor. Toulmin'e göre bilim içinde mantıkî zorunluluk konusu bilimin gerçek leri açıklamasından ayrı bir konudur. Bilim in gerçekleri açıklaması göreli ve tarihle sınırlı bir işlemdir. Örneğin, 19. yüzyıl kimyasının özelliği 19.yüzyıldaki kimyacıların atom , molekül gibi kavramları kullanmakta ortak bir görüşe sahip olmalarında toplanıyor. Atom kavramına dayanan bir kimyayı kabul etmek beraberinde belli birtakım görüngeler etrafında toplanan sonuçları zorunlu olarak getirir, fakat 20. yüzyılda kimya bunun ötesine geçmiştir ve bakışları atom ve molekül kimyasıyla görmemize imkân olmayan yeni görüngelere yönelmiştir. Bu ayrı görüngü kümelenmelerini incelemek için kullanılan kavramlar pekâlâ birbiriyle uyuşmayabilir. Bunun yanında belirli bir bilim dalı hiçbir zaman birbirine tamamen uymuş parça lardan oluşmaz. Her bilimde birbirinden ayrı gelişen araştırma alanları vardır, bunların birbiriyle ilişkisi oldukça yumuşak bir ilişkidir, mantıksal bir bütün ortaya çıkarmazlar. Bu parçaların bazıları birbirleriyle ters yönde bile olabilirler. Böylece bilim bir düşün girişimi (intellectual enterprise) olarak düşünülebilir. Fakat bu teşebbüs tarihsel şartlara göre değişedursun, bu bilim dalının sınırları içinde çalışanların kullandıkları işlemler mantık metodlarından ayrılamayan işlemlerdir. Belirli bir mantık işlemi ise koyduğu öncüllerin çerçevesi içinde- kesin sonuç verir. {88} Bu bölümün başında Mannheim ile ilgili olarak ortaya attığımız bir sorunun, böylece modern bilim felsefesince bir bakıma Mannheimvari bir şekilde cevaplandırıldığını görüyoruz. Fizikî bilimler bile, bir açıdan, tarihsel bir süreç içinde gelişen bilimlerdir. Ancak, burada, Dilthey ve Rickert'in ﬁzikî bilimlerle insan bilimleri arasında yaptıkları temel ayırım üzerinde bir daha durmak istiyorum. İdeoloji gibi yapıtlarda ﬁzikî bilimlere nisbeten gerçeği daha renkli gözlüklerle algılamamızı zorunlu kılan bir, özellik mevcuttur ideoloji, toplum konusundaki bilgi ve görüşlerimize dayanan bir ﬁkir kümesidir. İnsanların toplum konusundaki bilgilerinin türetilmesi ise ﬁzikî bilimlere oranla kaba anlamında mantık dışı öğelere çok daha ağırlık veriyor. Bu bilgiler toplumun bize hazır olarak verdiği önyargılardan kolayca kurtulmuyor. Fizikî