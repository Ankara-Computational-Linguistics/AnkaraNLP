koruyarak, gözden geçirdi ve düzeltmeler yaparak "The Fireman" ("İtfaiyeci") adlı bir novellaya dönüştürdü ve 1951 yılında "Galaxy Science Fiction" adlı bilim kurgu dergisinde yayımladı. Novellayı genişleten Bradbury, artık roman hacmine ulaşmış olan eserinin adını "Fahrenheit 451" olarak değiştirdi ve 1953 yılında ABD'de ilk kez kitap halinde yayımlandı. Eser ayrıca 1954 yılında Playboy dergisinde üç ay boyunca tefrika edildi. Romanla, François Truffaut'nun 1966 tarihli sinema uyarlaması arasında bazı farklar vardır: Öncelikle Bradbury'nin romanında olaylar gelecek bir zamanda ABD'de geçer. Truffaut ise filmde olayları yine belirsiz bir gelecek zamanda, belirsiz bir ülkeye taşımıştır. Romanda yer alan bazı karakterler ve olaylar filmde yoktur. Örneğin romanda olan "Profesör Faber" ve "Granger" karakterleri filmde kaldırılmıştır. Bu da olaylar arasındaki bazı bağları ve kişi ilişkilerini belirsiz bir halde bırakmıştır. Romanda Montag "Kitap İnsanlar"ın varlığını Prof. Faber'den öğrenirken filmde Clarisse'den öğrenir. Romanda bir araba kazasında ölen Clarisse filmde ölmez ve filmin sonuna kadar Clarisse ve Montag birlikte görülürler. Truffaut açıkça filme bir aşk öyküsü de eklemek istemiştir. Julie Christie'nin filmde, hem Linda Montag hem de Clarisse rolünü oynaması da yadırganmış ve anlamsız bulunmuştu (bunu yerinde ve anlamlı bulanlar da olmuştu). Romanda Montag'ı yakalamak için otoritelerce gönderilen "mekanik av köpeği" filmde yoktur. Filmde hızlı arabalar da yoktur. Romandaki Mildred, filmde Linda yapılmıştır. Filmde İtfaiyeci Montag duygu ve düşüncelerini sonuna kadar belli etmezken, romanda düzene karşı olduğu baştan bellidir. Romanda savaş birdenbire başlar, hapla uyutulan insanlar kendilerine gelirler, kentler tahrip olur, uzun süredir gizli gizli örgütlenmiş "Kitap İnsanlar" ve onlara katılan Montag, diğer insanları bilinçlendirmek, uyandırmak ve eğitmek için yola çıkarlar. Romanda Bradbury gerçeklerden uzaklaştırılıp uyutulan insanlarıyla modern dünyayı daha geniş anlamıyla ve belli bir ülkeyi işaret ederek eleştirirken, Truffaut filmde bunu daha basite, sadece kitapların yok edilmesine/ezberlenmesine indirgemiştir. Kısaca uyarlama filmin romanın gerisinde kaldığı, kitabın başarısını yakalayamadığı belirtilmiştir. Fütüristik bir hikâye anlatmasına rağmen "Değişen Dünyanın İnsanları"nın kendi içerisinde bile bazı tutarsızlıklar barındırdığına, inandırıcılıktan uzak olduğuna dikkat çekilmişti. Okuma yazmanın olmadığı bir toplum nasıl var olmayı sürdürebiliyordu? Örneğin bazı resmi kayıtları nasıl tutuyorlardı? Bankacılık ve muhasebe işlemleri nasıl yapılıyordu? İtfaiyeciler kitapları yakarlarken, kitapların ve yazarlarının adlarını nasıl okuyabiliyorlar? Bu çelişkileri makul bularak filmi savunanlar ise "Fahrenheit 451"in yalnızca gelecekle ilgili uyarılarda bulunduğunu, gerçekçi olması gerekmediğini ileri sürmüşlerdi. Romanın yazarı Bradbury, "Fahrenheit 451"in totaliter hükümetlerin sansürünü eleştiren bir eser olmadığını, televizyonun gelecekte toplumun hayâl gücünü ve okuma becerisini yok edeceğinin bir öngörüsü olduğunu ısrarla belirtmiştir. Yönetmenliğe film eleştirmenliğinden geçen, Cahiers du cinéma dergisindeki kuramsal yazılarıyla Fransız Yeni Dalga (Nouvelle Vague) sinema akımının temellerini atan ve "auteur yönetmen" (yaratıcı yönetmen, bir roman nasıl tümüyle yazarına aitse, bir filmin de her şeyinin yönetmene ait olması) kavramını ortaya atan François Truffaut, erken yaşta hayata veda etmişti. Belki de Fransız sinemasını çok ağır biçimde eleştirdiği için kendi ülkesinden çok Kıta Avrupasında ve ABD'de sevilip saygı görüyordu. Bu filme de aynı anlayışla yaklaştı ancak bir problem vardı: film İngiltere'de uluslararası bir kadroyla ve İngilizce çekilecekti (Truffaut'nun ilk İngilizce filmi) ve Truffaut o tarihte yok denecek kadar az İngilizce biliyordu. Senaryo sette simültane olarak önce Fransızca'ya sonra ekip için tekrar İngilizce'ye çevriliyordu, bu arada eserdeki metafor lar haliyle kayboluyor ya da yanlış yorumlanıyordu. Başrol Montag'ı oynayan Oskar Werner İngilizceyi aksanlı konuşuyor, rolünü yanlış yorumluyor ve bilerek filmi sabote ediyordu. Truffaut ona hakim olamadığı gibi bir de ikisi sette sürekli kavga ediyorlardı. (Bu iki sinemacı 1984 yılında üç gün arayla öldüler). Filmin müziğini Alfred Hitchcock filmlerinin birçoğunun müziğini de besteleyen Bernard Herrmann yapmıştı. Artık bütün evlerin ve içlerindeki eşyaların yanmaz materyallerden yapıldığı bu geleceğin dünyasında sadece eskiden kalmış, oturulmayan veya kaçak kullanılan, bu nedenle yasa dışı duruma düşmüş bazı ücra konutlarla yine yasa dışı olan kitaplar yangından etkilenmektedir. Dolayısıyla artık bu yeni düzende bir itfaiye teşkilatına gereksinim kalmamıştır. Yine de personelinin giysileriyle ve kullandıkları kırmızı itfaiye araçlarıyla eskinin itfaiye teşkilatlarını andıran bir kurum vardır. Bir tür polis teşkilatı gibi işlev gören bu kurumun görevi artık yangınları söndürmek değil, yasaklanmış kitapları bulup yakmaktır. Aldıkları ihbarları değerlendirerek baskın yaptıkları konutlarda ustalıkla gizlenmiş kitapları ortaya çıkartan bu becerikli itfaiyeciler bulduklarını alev makinelerini kullanarak oracıkta yakıp imha ederler. Bu 'itfaiye' teşkilatının adı "451"dir. (bu distopik devirde yazılı materyaller yasaklanmıştır, ancak rakamlar halâ kullanılmaktadır-yazısız resimli romanların serbest oldukları gibi). Hem itfaiye binasının duvarlarında hem de itfaiyecilerin yakalarında bu 451 rakamı görülmektedir. Filmin başlarında kıdemli itfaiyeci Guy Montag (Oskar Werner)'ın, Clarisse (Julie Christie)'in 451 rakamının anlamıyla ilgili sorusuna verdiği cevap seyirciyi de bu konuda bilgilendirir: "Bu, 'Fahrenheit 451' demektir, (Fahrenheit, İngilizce konuşulan bazı ülkelerde kullanılan bir sıcaklık ölçü birimidir ve 451 Fahrenheit, yaklaşık 233 Santigrat dereceye karşılık gelir) ve Fahrenheit 451 kitap kağıdının yanmaya başladığı sıcaklıktır."(Filmin 10. dakikasından itibaren) Filmin uyarlandığı romanın yazarı Ray Bradbury bu bilgiyi bir itfaiye şefinden öylesine edindiğini belirtmişti. Bradbury bu yetkiliye bir kitap kağıdının kaç derecede tutuşmaya başlayacağını sormuş, aldığı "451 Fahrenheit derecesi" cevabı da öyle hoşuna gitmiş ki, bu bilgiyi başka bir yerde doğrulatma gereği duymadan doğrudan kitabında kullanmıştı. François Truffaut da kitabın adını değiştirmeden filminde aynen korumuştur. New Haven'daki en yÃ¼ksek binalar listesi New Haven'daki en yüksek binalar listesi, Amerika Birleşik Devletleri'nin Connecticut eyaletinde yer alan New Haven şehrindeki en yüksek binaların listesidir. Unreal Engine Unreal Engine, Epic Games tarafından geliştirilen ve ilk olarak 1998 yılında yayınlanan "Unreal" isimli birinci şahıs nişancı oyununda kullanılan oyun motoru. Esas olarak birinci şahıs nişancı oyunları için geliştirilmesine karşın, sonraları çeşitli türlerdeki oyunlarda kullanıldı. C++ ile yazılmış kodu sayesinde yüksek derecede taşınabilirliğe sahiptir ve günümüzde birçok oyun geliştirici tarafından kullanılan bir araç haline gelmiştir. Şu anki sürümü Unreal Engine 4'dur, Microsoft Windows, Xbox One, Windows RT için DirectX; OS X, Linux, PlayStation 4, iOS, Android için OpenGL ve internet tarayıcılar için JavaScript/WebGL kullanır. 1996 yılında lisans sahiplerine sunulmuştur. C++, UnrealScript ve Assembly ile yazılmış, Microsoft Windows, Linux, Mac OS, Mac OS X, Dreamcast, PlayStation 2 platformlarına destek vermiştir. İlk çıkışını 1998 yılında Unreal ile gerçekleştirmiştir. İlk sürüm motor tarama, çarpışma algılama, YZ, görüş kabiliyeti, ağ işlemleri, betik desteği ve dosya sistemi yönetimini bir araya getirdi. Unreal Engine 1 gelişmiş bir yazılım pikselleştirici ve özellikle 3dfx kartlar için geliştirilmiş Glide uygulama programlama arayüzü kullanan ve daha sonra OpenGL ve Direct3D için de güncellenen bir donanımsal hızlandırıcılı tarama yolu sunuyordu. Motorun büyük bir kısmı UnrealScript denilen özel bir betik dili ile gerçekleştirilmiştir. En büyük rakibi Quake II ile karşılaştırıldığında ağ performansı çok kötü olmuştur. Epic, bu motoru hem Unreal hem de Unreal Tournament için kullanmıştır. Unreal Tournament'ın yayınlanmasıyla ağ performansında ve Direct3D ile OpenGL desteğinde önemli adımlar atılmıştır. Motor, modüler motor mimarisi ve Tactical Ops gibi gibi köklü dönüşümleri de içeren özelleştirmeler yapmayı kolaylaştıran bir betik dili sunması dolayısıyla çok popüler olmuştur. Lisans sahiplerine Ocak 2001'de sunulmuştur. C++ ve UnrealScript ile yazılmış; Microsoft Windows, Linux, Mac OS X, Xbox, PlayStation 2 ve GameCube platformlarına destek vermiştir. İlk çıkışını 2002'de America's Army ile gerçekleştirmiştir. Motorun bu neslinde çekirdek kodları ve tarama motoru tamamen yeniden yazılmıştır. Buna ek olarak ilk olarak motorun önceki nesli ile gelmiş olan UnrealEd 2'yu ve kısa bir süre sonra da Karma fizik yazılım geliştirme kiti ile birlikte gelen UnrealEd 3'yi sundu. Bu fizik motoru Unreal Tournament 2003 ve Unreal Championship'te ragdoll fizikleri için kullanılmıştır. UE2 orijinal sürümü için çıkan UE2.5 güncellemesi tarama performansını geliştirmiş ve motora araç fiziği eklemiştir. Ayrıca UnrealEd için bir parçacık sistemi düzenleyici ve Unreal Tournament 2004 için 64 bit desteği sunulmuştur. Türkiye'deki tüketici mahkemeleri Türkiye'de tüketici mahkemeleri, 4077 sayılı "Tüketicinin Korunması Hakkında Kanunun" uygulanmasıyla ilgili olarak ortaya çıkan her türlü uyuşmazlığa bakmakla görevlidir. Tüketici mahkemelerinin yargı çevresi, Hakimler ve Savcılar Kurulunca belirlenir. Tüketici mahkemelerinde tüketiciler, tüketici örgütleri ve Sanayi ve Teknoloji Bakanlığı tarafından açılacak davalar her türlü resim ve harçtan muaftır. Değeri her yıl Sanayi ve Teknoloji Bakanlığı tarafından yayınlanacak tebliğle belirlenen parasal tutarların altında bulunan uyuşmazlıklarda "tüketici sorunları hakem heyetlerine" başvurmak zorunludur. Hakem heyetinin vereceği kararlar tarafları bağlar. Bu kararlar İcra ve İflas Kanunu gereğince ilam niteliğinde sayılan belgelerdendir. Taraflar hakem heyeti kararlara karşı on beş gün içinde tüketici mahkemesine itiraz edebilirler. Tüketici sorunları hakem heyeti kararlarına karşı yapılan itiraz üzerine tüketici mahkemesinin vereceği karar kesindir. Norman Ramsey Norman Foster Ramsey, Jr (27 Ağustos 1915 - 4 Kasım 2011), Amerikalı fizikçi. 1947 yılından beri Harvard Üniversitesi'nde fizik profesörlüğü görevini yürütmektedir. Ramsey, aynı zamanda NATO ve ABD Atom Enerjisi Komisyonu gibi devlet ve uluslararası kuruluşlar ile çeşitli görevlerde bulunmuştur. Kendisinin atom saatleri yapımında önemli çalışmaları vardır. 1989 Nobel Ödülü'ne layık görüldü. Ödülü Hans G. Dehmelt ve Wolfgang Paul ile paylaşmıştır. Harvard'da çalışırken 1949 yılında, Ramsey atomları ve molekülleri eğitimi alan Columbia Üniversitesi'nden fizikçi Isidor Rabi yöntemini geliştirmek için önemli bir anlayış uyguladı. 1937 yılında, Rabi atomik madde karakterize etmek için manyetik alanlar alternatif kullandı. Ramsey bunu geliştirdi ve yöntem zaman ile Ramsey yöntemi olarak anılmaya başladı. Ramsey Yöntem aynı zamanda atom saati geliştirmede kilit bir rol oynadı. 1960 yılında Ramsey, hidrojen mazerine dayanan bir atom saati icat etti, tasarım Küresel Konumlandırma Sistemi uydularda bugün kullanılmaktadır. Ramsey bir matematik öğretmeni olan Minna Bauer Ramsey ve subaylık görevini yürüten Norman Foster Ramsey'in oğluydu. 27 Ağustos-1915 tarihinde Washington, DC'de doğdu. 1935 ve 1940 yılında Columbia Üniversitesi'nden fizik okudu. 4 Kasım 2011 tarihinde öldü. Brian Schmidt Brian P. Schmidt (24 Şubat 1967 doğumlu) Astronomi ve Astrofizik dalında önemli çalışmaları bulunan, Stromlo Rasathanesi ve Araştırma Okulu'nda Profesörlük görevi yapan , Avustralya Araştırma Konseyi Laureate Fellow 'da süpernovalar kullanarak yaptığı araştırmalar ile tanınan bilim adamı . 2011 yılında Nobel Ödülü almaya layık görülmüştür. Balıkcılık ile uğraşan bir ailenin tek çocuğu olarak 24 Şubat 1967 tarihinde doğdu. 13 yaşındayken, ailesi Anchorage, Alaska'ya taşındı. Schmidt Anchorage, Alaska Bartlett Lisesi'nde okudu ve 1985 yılında mezun oldu. Beş yaşında bu yana "bir meteorolog olmak istediğini dile geitirdi.1993 Schmidt 'in doktora tezi yılında Harvard Üniversitesi'nde Robert Kirshner tarafından denetlendi ve Tip II Süpernova kullandık dan sonra (1992) yılında doktora yaptı. Schmidt 1995 yılında Dağı Stromlo Gözlemevi geçmeden önce Astrofizik Harvard-Smithsonian Center 'da (1993-1994)arası doktora sonrası okumaya devam etti.Evrenin genişleme hızı artık Tip 1a Supernova izlenmesi yoluyla hızlandırılması olduğunu kanıtlar raporunu yazdı.1998 yılında Adam Riess ile çalışmaya başladı. Dünya'dan süpernovalar gelen ışık renk değişimleri izleyerek, bu milyar yaşındaki novanın hala hızlandırılması olduğunu keşf ettiler.Bu sonuç, neredeyse eşzamanlı olarak bulunmuştur. Lev Landau Lev Davidovich Landau () (9/22 Ocak 1908 - 1 Nisan 1968) teorik fizik alanında pek çok katkı ve araştırma yapmış Bakü doğumlu Yahudi asıllı, Rus fizikçidir. Yoğun maddenin kuantum mekaniği hakkında çalışan Landau, süperakışkanlığı öngörmüş ve 1962 Nobel Fizik Ödülü'nü kazanmıştır. Evgeny Mikhailowich Lifschitz ile çeşitli dillere çevirilen ve klasikleşen fizik kitapları serisini oluşturmuştur. 1908 yılında, şimdi Azerbaycan'ın başkenti olan, Bakü, SSCB'de fizyolog bir anne ve mühendis bir babanın ikinci çocuğu olarak dünyaya gelmiştir. 1937 yılında evlendiği “K. T. Drobanzeva” ile yine bir fizikçi olan “Igor ” adında bir çocuk sahibi olmuşlardır. İkonoklazm kültürünü destekleyen Landau, resmi davetlere kılık-kıyafet olarak uygun gitmemesiyle bilinirdi ve hiçbir zaman komünist partiyi desteklememiştir. Her soruna çözüm arama ve taraf olma eğilimi ve karakteri 1938'de neredeyse tüm kariyerine ve hayatına mal olmuştur. Sokakta anti-Stalinist broşür alırken ve konuda (dönemin yönetimi hakkında) tartışırken görülmüştür. Bu olay neticesinde ve ailesi Yahudi kökenli olduğu için bir “Alman ajanı” olması suçlamasıyla (27-Nisan-1938 ile 29-Nisan-1939) tarihleri arasında tutuklu kalmıştır. Moskova Fizik Problemleri Enstitüsü akademik görevlisi “Pyotr Kapitsa”, 31 yaşında hapishane koşulları nedeniyle saçları bembeyaz olmuş şekilde ceza evinden çıkan Landau'yu çalışmalarına dahil etmiştir. SSCB'nin atom bombası programı üzerinde bir dönem gizli çalışmalar yapmıştır. 1953 yılında Josef Stalin'in ölümünden sonra tüm gizli çalışmaları sona ermiştir. Matematik konusunda bir dahi olan genç Landau'nun akademik kariyeri Rus Devrimi sonrası, Sovyet eğitim sistemi içinde biraz düzensiz olmuştur. Liseden hiçbir zaman mezun olmayan Landau, 13 yaşında üniversiteye başlamıştır. Doktora tezi yazmadan 17 yaşında ilk bilimsel makalesi yayınlanmıştır. 1921-1922 tarihlerinde Bakü Ekonomik Teknik Okulu'nda 3 dönem okuduktan sonra Azerbaycan Devlet Üniversitesi'nde bir sene eğitim almıştır. 1927 yılında Leningrad Devlet Üniversitesi'nden fizik dalı lisans diploması almıştır. Landau 1929 yılında Almanya, İsviçre, Hollanda, İngiltere, Belçika ve Danimarka'ya on sekiz ay süren akademik seyahate çıkmıştır. Kopenhag'da daha sonra da beraber çalışmalar yaptığı, Teorik Fizik Enstitüsü'nden Niels Bohr'un seminerine katılmış ve tanışmıştır. 1934 yılında Ukrayna Fiziko-Teknik Enstitüsü'ne profesör olarak atandığında "doktor"asını almıştır. 1935 yılında profesör unvanı almış, Harkov Gorki Devlet Üniversitesi'nde Fizik bölümü başkanı olmuştur. 1937 yılında SSCB Bilimler Akademisi, Fizik Enstitüsü - Anabilim Dalı Başkanı olmak için Moskova'ya gitmiştir. Yoğun madde kuantum kuramının kurucusu olarak ve çalışmalarının astrofizik üzerinde önemli bir etkisi olduğu kabul edilen, yoğun-madde teorisi, nükleer fizik, parçacık fiziği, kuantum elektrodinamiği, istatistik fizik, termodinamik üzerine arkadaşı Evgeny Lifshitz ile fizik dalında artık bir klasik olan on ciltlik teorik fizik kitapları serisini yayımlamışlardır. Moskova’daki P.N. Lebedev Fizik Enstitüsü’nden Vitaly Ginzburg ile birlikte 1950 yılında süperiletkenlerin bir manyetik alan içinde nasıl davrandıklarını açıklayan bir kuram geliştirmişlerdir. Kuram, süperiletkenlerin şiddeti giderek artan manyetik alanlara maruz kaldıklarında iki biçimde davranacaklarını göstermiştir. Literatürde Tip I olarak tanımlanan süperiletkenler, manyetizmaya tümüyle kapalıdır. Alan çizgileri süperiletken malzeme içinden geçemez; alanın şiddeti malzemenin direnemeyeceği kadar yükselirse de süperiletkenlik tümüyle ortadan kalkar. Günümüzde etkin bir fizik konusu olan süperiletkenleri Landau öngörmüştür. 1937 yılında Landau, sıvı helyum ve 1. ve 2. Tip süperiletkenlerin fiziği üzerine kuramsal çalışmalar yapmıştır. Süperiletken olabilen metaller ve alaşımları sıvı helyum kullanarak soğutmuştur. 1962 yılında "Yoğun madde özellikle sıvı helyum için yaptığı öncü teorileri" sebebiyle Nobel Fizik Ödülü'nü almıştır. 1962 yılında geçirdiği bir trafik kazasıyla zorlu bir hastalık dönemine girmiş, hafızasını kaybetmiştir. Kazanın komplikasyonları nedeniyle altı yıl sonra, 1 Nisan 1968 yılında ölen ünlü bilim adamının mezarı Novodevichy Mezarlığı, Moskova, Rusya'dadır. İlmihâl (anlam ayrımı) İlmihâl, ilm-i hâl, bir hâlin veya durumun ilmî açıklanması. Ayrıca şu anlamlara da gelebilir: İlluminati Oyun Kartları Illuminati Steve Jackson Games (SJG) tarafından piyasaya sürülmüş bağımsız bir kart oyundur. Oyunun ilham kaynağı Robert Shea ve Robert Anton Wilson tarafından 1975'te yayınlanmış "The Illuminatus! Trilogy" adlı bir kitaptır. Oyunun amacı, oyuncuların dünyayı yasal veya yasa dışı yollardan yönetmesini sağlamaktır. Oyun kartlarının üzerindeki grafikler çeşitli komplo teorilerine de yol açmıştır. HazÄ±rda bulunanlar: Damir Botonjič Damir Botonjič (d. 14 Eylül 1981), Sloven kaleci. Futbola ülkesinde Svoboda altyapısında başlayan Botonjič, Gorica'da bir yıl oynadıktan sonra Gençlerbirliği'ne transfer olarak Türkiye'ye geldi. Buradaki ilk iki yılında PAF Ligi'nde görev aldı ve 52 maçta forma giydi. Ekim 2002'de ilk Süper Lig maçına Denizlispor karşısında çıktı. Bu sezonda sadece 4 maçta forma giyen kaleci, 2003-04 sezonunda Blackburn Rovers ile oynanan UEFA Kupası karşılaşmasında sakatlanan Gökhan Tokgöz'ün yerine oyuna girdi ve bu maçtan sonra birinci kaleci olarak görev yapmaya başladı. Bu dönemde gösterdiği iyi performansla Gökhan iyileştikten sonraki dönemde de bazı maçlarda forma şansı bulmayı başardı. Bu sezonda 19 Süper Lig, 5 Türkiye Kupası maçında ve UEFA Kupasında oynanan maçlarda görev yaptı. 2003-04 sezonu sonunda sözleşmesi biten oyuncu boşta kaldı ve Şubat 2005'te Slovenya'nın Ljubljana takımıyla anlaştı. Prva Liga'da 14 maça çıkan oyuncu daha sonra altyapısında oynadığı Svoboda'ya geçti. 2006 yılında buradan ayrılan futbolcu uzunca bir süre boşta kaldı. 2009 yılında İkinci Lig takımı Livar ile anlaştı ve burada 11 maçta oynadı. 14 Temmuz 2009'da Olimpija Ljubljana takımıyla sözleşme imzaladı. Slovenya 21 Yaş Altı takımının formasını 9 kez giyen Botonjič, Slovenya millî futbol takımı formasını bir kez 31 Mart 2004'te Litvanya ile oynanan karşılaşmada giydi. Patrick Nys Patrick Nys ya da Patrick Nijs (d. 25 Ocak 1969), Belçikalı eski kaleci. Bir dönem Türkiye'de Gençlerbirliği forması giyen Nys, en son Brussels takımında oynamış ve futbolu bırakmıştır. 2011 yılından beri K. Lierse SK takımında kaleci antrenörü olarak çalışmaktadır. CIWS Close-in weapon system (CIWS), bir çeşit kısa menzilli gemi hava savunma sistemidir. Neredeyse bütün modern sınıf savaş gemileri bir çeşit CIWS taşımaktadır. Namlu tabanlı CIWS'lar genelde radar, bilgisayar ve çok namlulu orta kalibre silahların kombine edilmesinden oluşur. Bazı namlu tabamlı CIWS örnekleri; Füze sistemleri namlulu sistemlerle aynı sınırlamaları yok daha uzun menzil nedeniyle. Füze-CIWSler de kısa menzilli hava koruması sağlayabilirlerler. CIWS füzeleri genelde infra-red, passive radar/ESM veya semi-active radar termal kitlenme, ve bunların kombinasyonlerından birini kullanarak hedeflerini vurular.ESM-mod özellikle yararlı çünkü çoğu uzun menzilli anti -ship füzesi radar to home on their targets kullandıkları için. Bazı Örnekler: Lippe PrensliÄŸi Lippe (ya da bir dönem Lippe-Detmold), Almanya'da tarihî bir devlet. Weser nehri ile Teutoburg Ormanı arasında kalan bölgede kurulmuştur. Lippe Prensliği, 1123 yılında arazi Kutsal Roman Cermen İmparatoru III. Lothar'dan I. Bernard'a bağışlandığında kuruldu. Bernhard, Lippe Lordu unvanını aldı. Daha sonra onun torunları çeşitli unvanlar aldılar. 1613'de VI. Simon'un ölümü sonrası prenslik üçe bölündü; Lippe-Detmold VII. Simon'a, Lippe-Brake Otto'ya, Lippe-Alverdissen de I. Philip'e verildi. Lippe-Brake, 1709'da Detmold koluyla tekrar birleşti. Daha sonra VII. Simon'un oğlu Jobst Herman tarafından başka bir kol, Lippe-Biesterfeld kuruldu. 1871'de Alman İmparatorluğu devleti olunmasının ardından 20 Temmuz 1895'te Lippe-Detmold kolunun nesli tükendi. Bu durum komşu prenslikler Schaumburg-Lippe ve Lippe-Biesterfeld arasında miras tartışmaları çıkmasına yol açtı. Anlaşmazlık İmparatorluk Mahkemesi'ne taşındı ve mahkeme toprakların Lippe-Biesterfeld'e verilmesine karar verdi. Lippe Prensliği 12 Kasım 1918'de IV. Leopold'un tahttan çekilmesiyle son buldu ve Lippe Serbest Devleti kuruldu. 1947'de Lippe Kuzey Ren-Vestfalya eyaleti ile birleşti. Frederick Reines Frederick Reines (16 Mart 1918 - 26 Ağustos 1998), Amerikalı fizikçi. Yaptığı nötrino deneyi ile 1995 yılında Nobel Fizik Ödülü almaya layık görüldü. Reines Paterson, New Jersey'de doğdu. Ailesi dini sebepler nedeniyle Rusya'dan ABD'ye göç eden diğer Yahudilerle beraber göç etti. Ayrıca ailenin dört çocuğundan en küçüğüydü. Reines, ilköğretim yıllarını Union City, New Jersey'de geçirdi. Orada Horace Mann İlköğretim Okulu'nda okudu. Ardından Union Hill Lisesi'ni bitirdi. Okulunda Tarih Forumu Üyesi'ydi. Okulunda Eagle İzci grubunda baş editör olmuştu. The Making of New American Gospel The Making of New American Gospel, Lamb of God'ın bateristi Chris Adler'ın kitabı. Kitap, Lamb of God'ın ilk albümü New American Gospel'ın kayıt sürecini ve oluşumunu ele alır. Kitap, aynı zamanda öğrenci ve öğretmenler için bir kaynaktır, Chris Adler'ın davul tablarını içerir. Tablar, her seviyeden baterist için tasarlanmış ve yazım metodu bu tasarlama için müzisyen olmayan veya yeni öğrenenler için değiştirilmiştir. Kitapta "Black Label," "A Warning," "In The Absence Of The Sacred," "Letter To The Unborn," "The Subtle Arts Of Murder And Persuasion" ve "The Black Dahlia" şarkılarının sözleri ve konseptleriyle birlikte bu şarkıların yazım aşamaları da yer almaktadır. Winx Club bölümleri listesi Bu sayfa, "Winx Club" çizgi dizisinin bölüm listesini göstermektedir. 16 yaşındaki "Bloom "ve ailesinin yaşadığı Gardenia adlı güzel şehirde başlar. Yaz tatilinin ilk günüdür ve Bloom, bu yıl da yine sıkıcı ve uzun bir tatil geçireceğini düşünmektedir. Ama onu bir sürpriz beklemektedir!Stella adındaki sihirli güçlere sahip Güneş ve Ay Perisi ile onun yüzüğünü çalmaya çalışan Knut adlı Dev ve cin çetesinin arasındaki kavgaya karışan Bloom , cinlere karşı beklenmedik bir şekilde sihirli gücünden ışınlar gönderir ve Stella’yı kurtarır. Kavganın ardından, Bloom Stella’yı evine götürür; Stella da ona Magix adında bu dünyadan çok uzakta bulunan büyülü bir boyuttan ve perilerini eğitim gördüğü Alfea Kolejinden söz eder. Bloom’un sihirli ışınlarının açıklaması nedir? Yoksa o da Stella gibi bir peri midir? Bloom, bu konuda daha fazla şeyler öğrenmek ve Alfea Kolejine gitmek istemektedir. Acaba ailesini periler ve cinlerle dBloom’un ailesi Magix’e kadar ona eşlik eder ve sonunda Bloom’un periler okulu Alfea Koleji’ne gitmesine razı olurlar. Stella’nın yaptığı bir kurnazlık sayesinde Bloom listede adı olmamasına rağmen Alfea Peri kolejine kayıt yaptırır. Kayıttan sonra, Bloom ve Stella yatakhanede 3 peri ile aynı kata yerleştirilirler: Flora, Miusa ve Tecna. Beş kız hemen arkadaş olurlar ve Magix’te dolaşmaya çıkarlar. Ancak bu gezinti Bulutlukule cadıları ile karşılaşınca tatsız bir hal alır. Beş peri kendilerinden çok güçlü olan Icy, Darcy ve Stormy’nin elinden zor kurtulurlar. Alfea’ya geri döndüklerinde 5 kız grup olarak bir isimleri olması gerektiğine karar verirler: Winx! Bloom derslere alışmakta biraz zorlanır, çünkü her şey onun için yenidir. Bu sırada, Alfea'da yeni öğrenciler için bir "Hoş geldin" partisi düzenlenir. Kızıl Çeşme okulunun uzmanları da bu partiye davetlidir. Ancak, Bloom'un parti için uygun bir elbisesi yoktur ve Winx hep birlikte alışverişe çıkar. Aslında son derece keyifli ve eğlenceli geçmesi planlanan bu parti, cadıların ani saldırısı ile yarıda kesilir. Bloom, cadılara karşı gücünü kullanarak potansiyelini orataya çıkarır ve kahraman ilan edilir. Bu olayın ardından Bloom'un okuldaki yaşamı daha "hafif" ve rahat geçmeye başlar. Alfea'da dersler gittikçe zorlaşmaktadır. Periler, okul dışında alacakları ilk ders için gizemli Karaçamur Bataklığı'na giderler. Ancak Uzmanların uçağının bataklığa acil iniş yapması ile dersleri yarım kalır. Uzmanlar uçakta bir cini (1. Bölümde yakalanan kötü dev) Magix Hapishanesi'ne götürmektedirler ancak iniş sırasında tehlikeli cin kaçmayı başarır. Winx Club, Uzmanların cini yakalamasına yardım etmeye çalışırken bataklığın iyice içine doğru ilerler ve labirente benzer bataklık ormanında kaybolurlar. Yaşamlarını tehdit eden bu karmaşadan kurtulabilmek için hepsi bütün yeteneklerini kullanmak zorunda kalacaktır. Stella, Prens Brandon'dan randevu için bir davet alır. Bu “davet” aslında Stella’yı kaçırmak için üç cadı tarafından kurulmuş bir tuzaktır. Üçlü, fidye olarak Stella'nın yüzüğünü ister. Bloom ve arkadaşları cadılar ile karşı karşıya gelirler ancak bu defa yenilgiye uğrarlar ve Stella'nın yüzüğünü cadılara vermek zorunda kalırlar. Cadılar yüzüğü neden bu kadar çok istemektedir? Bunun arkasındaki asıl amaç nedir? Winx, bu soruların cevabını bulmaya ve Stella'nın yüzüğünü almaya kararlıdır. Winx, yüzüğü geri alma umuduyla, pek de tekin olmayan Bulutlu Kule'ye gizlice girip, üç cadı ile mücadeleyi göze alır. Aynı zamanda, cadılar da Stella'nın yüzüğünün, peşinde oldukları efsane ejder ateşi gücüne sahip olmadığını keşfederler. Winx, yüzüğü geri almayı başarır. Bulutlu Kule'den kaçarken, yanlışlıkla meşhur Sİhirli Arşivin Şifresinin bulunduğu bölmeye girerler. Burası Bulutlu Kule'nin en gizli mahzenidir ve bütün peri ülkeleri ve periler hakkında kapsamlı kayıtlar bulunmaktadır. Merakına yenilen Winx, yasaklanmış şifreye ulaşmaya çalışır, ancak bütün mahzen sonu gelmeyen tuzaklar ve tehlikelerle doludur. Tam ümitlerini yitirdikleri anda, gizemli bir ses Bloom'a Bulutlu Kule'den kurtulmanın ve güvenli bir şekilde Alfea'yı ulaşmanın yolunu fısıldayarak rehberlik eder. Alfea’nın Müdürü Faragonda, Bulutlu Kule’ye gizlice girip kendilerini tehlikeye attıkları için Winx’i cezalandırır. Diğer tüm öğrenciler Magix’teki geleneksel büyü şenliğine katılırken, Winx bütün okulu temizlemek zorunda kalır. Ayrıca temizlik yaparken büyülü güçleri ellerinden alınır. Uzmanlar, Winx'i bu durumda yalnız bırakmaz ve onlara yardıma gelirler. Periler ve Uzmanlar okulu temizlerken, cadılar gizlice Profesör Paladyum'un (perilerin öğretmenlerinden biri) laboratuvarına girerler ve iksirleri karıştırırlar. Ertesi gün, bu nedenle ders sırasında laboratuvarda bir patlama olur ve Profesör Paladyum haksız yere dalgınlığından dolayı suçlanır. Winx onun masumiyetini kanıtlar ve ödül olarak Faragonda Winx'e büyülü güçlerini geri verir. Cadılar, Perilere devamlı yardım eden ve onlara destek olan Uzmanlara gittikçe sinirlenirler. Bu sıkı dostluğu bozmak için son derece sinsi bir plan hazırlarlar. Uçan Motosiklet Turnuvasında, Riven'in kötü bir kaza yapmasına yol açarlar ve durumu da çarpıtarak suçun Bloom'un üzerinde kalmasını sağlarlar. Riven ve Bloom bu nedenler çok kötü tartışırlar ve kendini son derece üzgün hisseden Riven Uzmanları terk eder. Hain Cadılar, şimdilik bir zafer kazanmışlardır ve hemen bu durumu fırsat bilerek, Riven'e değersiz dostluklarını sunarlar. C. V. Raman 1983 yılında kendisi gibi bir fizikçi olan yeğeni, Subrahmanyan Chandrasekhar da Nobel Fizik Ödülü sahibi olmuştur. Hindistan'ın ilk Nobel Ödülü kazanan ve dünyaca tanınan fizikçisi, Venkata Raman, 7 Kasım 1888'de Trichinopoly, Tamil Nadu, Güney Hindistan'da matematik ve fizik öğretim görevlisi “Chandrasekhara Ayyar” ile “Parvathi Ammal” çiftinin çocukları olarak dünyaya gelmiştir. 6 Mayıs 1907'de evlendiği “Lokasundari Ammal” ile “ Radhakrishnan” adını koydukları bir oğulları olmuştur. 21 Kasım 1970 tarihinde kalp yetmezliği nedeniyle hayata veda etmiştir. 1902 yılında “Cumhurbaşkanlığı Koleji”ne giren Raman, 1904'te fizik dalında birincilik ve altın madalya kazanır. 1907 yılında en yüksek puanla yüksek lisans eğitimine başlar. Fizik profesörü olan babasının etkisi altında yetişen Raman, bütün eğitimini Hindistan okullarında görmüştür ve 16 yaşında Madras Üniversitesi'nden mezun olmuştur. 19 yaşında yüksek lisansını tamamlayıp kamuda çalışmaya başlamıştır. 1907 yılında Hint Hükümetinin finans bölümünde muhasebeci olmuştur. Raman 29 yaşında profesör olmuştur. 1934 yılında “Hint Fizik Vakfı”nı ve “Hindistan Bilimler Akademisi”ni kurmuştur. Hindistan'da bilimin gelişmesine önayak olan Raman 475 araştırma yazısı, makale ve beş önemli monografi yayımlamıştır. İngiltere yönetimi Raman'ı şövalye ilan etmiş "Sir" unvanı vermiştir. C.V. Raman, akustikler, ultrasonik, optikler, manyetik ve kristal fiziğinde çok önemli buluşlar ve araştırmalar yapmıştır. 1928'deki keşfi Raman saçılması ile 1930 yılında Nobel Fizik Ödülü'nü kazanan ilk Asyalı ve ilk Hint olmuştur. Bu olgu daha önce Hendrik Anthony Kramers (1894-1952) ve Werner Heisenberg (1901-1976) tarafından teorik olarak tahmin edilmiştir. Fakat Raman'ın çalışması, ışığın kuantum teorisinin en ikna edici kanıtı olmuştur. Albert Einstein (1879-1955) bu konuyla ilgili "CV Raman, foton enerjisinin maddenin içinde kısmi bir dönüşüm geçirdiğini ilk gösteren oldu, ben hala bu keşfi hepimizin üstünde bıraktığı canlı derin bir izlenim olarak hatırlıyorum ..." demiştir. Åžebbiha Şebbiha, Arapça "Hayalet" ve "Hortlak" sözcüklerine karşılık gelmekte olup, Arapça’da çokça suç işleyen anlamında kullanılmaktadır. Suriye’de halk arasında eski kullanıma sahip olan bu kelime ile "'hukuksuz işler yapan ama güvenlik güçleri ve devlet içerisindeki güçlü bağlantıları nedeniyle yaptıklarının hesabını vermeyen kişiler"' kastedilmektedir. Beşşar Esad'a bağlı silahlı, resmi olmayan bir teşkilattır. Hafız Esad’ın dayısının oğlu Nümeyr Esad tarafından örgütlendiği söylenen Şebbiha’dan 1975’te Suriye ordusunun Lübnan’a girmesiyle birlikte Hafız Esad’ın abisi Malik Esad tarafından ilk defa açıkça bahsedilmeye başlanmış, 1982’de ise Rıfat Esad tarafından Şebbiha ilk defa ayaklanmalara karşı kullanılmıştır. Hafız Esad ise Şebbiha güçlerinden özellikle Lübnan ve Suriye’deki siyasi hasımları tasfiye için yararlanmıştır. Sayıları 9 ila 10 bini bulan bu güçler Esad ailesinden Münzir Esad, Hilal Esad, Harun Esad, Emir Esad, Hafız Esad, Ali Esad, Muhammed Esad, Sümer Esad, Suvar Esad ve Fevaz Esad tarafından komuta edilmektedir. Rejime karışı ayaklanan ve Şer'i hükümlerle yönetilmek isteyen Suriye Halkının arasına karışıp bilgi aldığı bilinmektedir. Julius Axelrod Julius Axelrod (30 Mayıs 1912-29 Aralık 2004) Amerikalı biyokimyacı. 1970 yılında Bernard Katz ve Ulf von Euler ile birlikte Nobel Fizyoloji veya Tıp Ödülünü kazanmıştır. Nobel Komitesi o'na ve arkadaşlarına, epinefrin, norepinefrin gibi katekolamin nörotransmitterlerinin salınım ve geri alınım mekanizmaları ile ilgili çalışmalarından dolayı ödülü layık görmüştür. Axelrod, ayrıca epifiz bezi ve uyku-uyanıklık döngüsünü nasıl düzenlendiği ile ilgili önemli katkılarda da bulunmuştur. Axelrod, Polonya'dan göç etmiş Yahudi bir ailenin oğlu olarak New York City'de doğdu. Hekim olmak istiyordu ancak başvurduğu tüm tıp fakültelerinden reddedildi. New York Üniversitesi'nde laboratuvar teknisyeni olarak çalışmaya başladı. Sol gözünü laboratuvarda gerçekleşen bir patlama sonucu kaybetti. Daha sonraki yaşamında sürekli olarak bir göz bandı kullanmıştır. 1941 yılında New York Üniversitesi'nden bilim uzmanı derecesini aldı. Ulf von Euler Ulf Svante von Euler (7 Şubat 1905-9 Mart 1983) İsveçli farmakolog ve fizyolog. 1970 yılında Nobel Fizyoloji veya Tıp Ödülü'nü nörotransmitterlerle ilgili çalışmalarından dolayı kazanmıştır. Ulf S. von Euler, Stockholm'de doğdu. Ebeveynlerinden her ikisi de bilim insanıdır; babası, Dr Hans von Euler-Chelpin bir kimya profesörü ve annesi Dr Astrid Cleve, botanik ve jeoloji profesörüdür. Babası bir Alman idi ve 1929 yılında Nobel Kimya Ödülü kazanmıştır. Anne tarafından büyük babası ise thulium ve holmium elementlerini keşfeden bir kimya profesörüdür. Bernard Katz Sir Bernard Katz (26 Mart 1911-20 Nisan 2003) Almanya doğumlu biyofizikçi. 1970 yılında Julius Axelrod ve Ulf von Euler ile birlikte nörotransmitterlerle ilgili çalışmaları nedeniyle Nobel Fizyoloji veya Tıp Ödülü kazanmıştır. Bernard Katz, İngiltere'de şövalye unvanı almıştır. Bernard Katz, Leipzig, Almanya'da bir Yahudi ailenin oğlu olarak doğdu. Leipzig Üniversitesi'nde tıp eğitimini almaya başladı. 1934 yılında mezun oldu ve 1935 yılında Nazi rejiminin etkili olmasıyla İngiltere'ye kaçtı. Burada University College London'da çalışmaya başladı. 1938 yılında doktorasını tamamladı ve Carnegie Bursu kazanarak John Carew Eccles ile Sydney Hastanesinde birlikte çalışmaya başladı. Ayrıca 1963 Nobel Tıp Ödülü kazanan Alan Hodgkin ve Andrew Huxley ile de çalışmıştır. Earl Wilbur Sutherland Earl Wilbur Sutherland Jr. (19 Kasım 1915 - 9 Mart 1974), Amerikalı farmakolog ve biyokimyacı. 1971 yılında Nobel Fizyoloji veya Tıp Ödülü'nü hormonların etki mekanizması ile ilgili keşifleri nedeniyle kazanmıştır. Özellikle epinefrin ve ikincil mesajcılar (siklik adenozin monofosfat; cAMP) ile ilgili çalışmalarıyla bilinir. Sutherland, 1937 yılında Kansas'taki Washburn Üniversitesi'nden kimya lisans derecesini aldı ve 1942 yılında da Washington Üniversitesi'nden tıp lisans derecesini aldı. II. Dünya Savaşında doktor olarak görev yaptıktan sonra Washington Üniversitesi'nde Nobel ödüllü Carl Ferdinand Cori'nin farmakoloji laboratuvarında araştırmacı olarak çalışmaya başladı. Gerald Edelman Gerald Maurice Edelman (1 Temmuz 1929 - 17 Mayıs 2014), Amerikalı biyolog. 1972 yılında Nobel Fizyoloji veya Tıp Ödülü'nü Rodney Robert Porter ile bağışıklık sistemi ile ilgili çalışmaları nedeniyle paylaşmıştır. Antikorların yapısıyla ilgili keşifleri Nobel Ödülü'nü kendisine kazandırmıştır. Gerald Edelman, 1929 yılında New York'ta, Yahudi kökenli hekim Edward Edelman ve sigorta sektöründe çalışan Anna Freedman Edelman çiftinin çocuğu olarak dünyaya geldi. 1954 yılından tıp lisansını University of Pennsylvania School of Medicine'den aldı. Rodney Robert Porter Rodney Robert Porter (8 Ekim 1917-6 Eylül 1985) İngiliz biyokimyacı. 1972 Nobel Fizyoloji veya Tıp Ödülü sahibi. Rodney Robert Porter, 1939 yılında Liverpool Üniversitesi'nden biyokimya lisansını kazandı. Daha sonra University of Cambridge'e geçen Porter, 1948 yılında doktorasını buradan aldı. Ulusal Tıbbi Araştırmalar Enstitüsünde 11 yıl çalıştı (1949-1960). 1967 yılında Oxford Üniversitesi'ne Biyokimya Profesörü olarak atandı. 1972 yılında, antikorların kimyasal yapısının belirlenmesi çalışmalarıyla Gerald M. Edelman ile Nobel Tıp veya Fizyoloji Ödülü'nü paylaştı. Nicolás Lodeiro 21 Mart 1989'da Uruguay'ın Paysandú kentinde doğan, Lodeiro 14 yaşında Nacional'ın altyapısına transfer oldu. Genç oyuncu sürati ve topa hakimiyeti ile tanınıyor. iki ayağını da kullanabilen Nicolas Lodeiro, özellikle duran toplarda çok etkili. 19 Ağustos 2007 yılında 18 yaşında ilk profesyonel maçını Fenix'e karşı 2007 yılında oynadı. İlk sezonunda 8 lig maçında forma giydi. 2008-2009 sezonunda 3 gol, 7 asisstle Nacional'in Copa Libertadores'de yarı finale yükselmesinde büyük rol oynadı. Bu sezonda toplamda 35 maçta forma giydi 8 gol ve 10 asistle oynadı. Son sezonunda yarım sezonda 8 lig maçında forma giydi ve 7 gol 4 asistle kaydetti. Lodeiro Ocak 2010'da, Hollanda'nın köklü kulüplerinden Ajax ile 2,5 yıllık sözleşme imzalamıştır. Lodeiro Ajax'da Uruguay millî futbol takımından da arkadaşı olan Luis Suárez ve Bruno Silva ile birlikte forma giydi. Ajax'daki ilk maçına 7 Şubat 2010 tarihinde Twente maçında 83. dakika oyuna girerek çıktı. Ajax forması ile ilk gölünü de 25 Mart 2010 tarihinde KNVB beker kupasında karşılaşmasında, Ajax'ın Go Ahead Eagles takımını 6-0 kazandığı maçta 85. dakika 6. gölünü atarak kaydetmiştir. 2010-11 sezonunda Ajax'da forma giyememiştir. 2011-12 Sezonunda ise 13 lig maçına çıkmış ve bu maçlarda 2 gol atmış 6 da asist yapmıştır. Toplamda ise 19 maçta Ajax forması giymiş ve mu maçlarda 3 gol 6 asist ile oynamıştır. Hollanda ekibinde forma giydiği 2 sezonda toplam 21 lig maçına çıktı, 2 gol kaydetti ve 7 asist yaptı. Lodeiro 2 bucuk yıllık Ajax tecrübesiden sonra 20 Temmuz 2012 tarihinde Brezilya'nın Botafogo takımına 4 yıllık sözleşme imzaladı. İlk sezonunda Botafogo formasıyla 18lig maçına çıkmış ve 2 de gol atmıştır. Toplamda ise 19 resmi maça çıkmış ve 3 de gol atmıştır. Botafogo'daki ikinci sezonunda en başarılı sezonu geçirmiş ve 23 lig maçına çıkmış ve maçlarda 5 atmıştır. Toplamda ise Botafogo forması ile 50 resmi maça çıkmış ve bu maçlarda 14 gol atmıştır. Lodeiro, Uruguay millî takımı ile U-20 ve U-23 ve A Milli takımların formalarını giymiştir. 11 Kez Uruguay U-20, 3 kez Uruguay U-22 formalarını giyen Lodeiro,bu maçlarda U-20 5 ve U-23'te de 1 olmak üzere toplam 6 gol atmıştır. Lodeiro, Uruguay A millî takımında da kendisine sık sık yer buluyor. Genç futbolcu ülkesinin Kosta Rika ile oynadığı 2010 FIFA Dünya Kupası play-off maçlarında millî takım formasıyla tanıştı. Urguay'ın Güney Afrika kadrosunda da yer alan Lodeiro toplam 24 kez giydiği Uruguay millî takım formasıyla 3 gol kaydetti. John Barrowman John Scot Barrowman (d. 11 Mart 1967; Mount Vernon, Glasgow), İskoç asıllı Amerikalı oyuncu, şarkıcı, dansçı, müzikal tiyatro sanatçısı, hem İngiliz hem de Amerikan vatandaşlığına sahip yazar. "Doctor Who" ve "Torchwood" gibi dizilerde oynamıştır.Son oynadığı rol ise Arrow dizisindeki Malcom Merlyn (Dark Archer)'dir. İlk profesyonel tiyatro yıllarından beri Barrowman West End ve Broadway'de hem de çeşitli müzikallerde başrol oynamıştır. Will & Grace'te Will rolü için elemelere katılmış, ancak "too straight" gözüktüğü için elenmiştir. Shark Attack 3 isimli bir filmde oynamıştır. Mimar olan partneri Scott Gill ile 2006'da evlenmiştir. Çift Torchwood'un da geçtiği yer olan Cardiff'te yaşamaktadır. İmamoğlu Höyüğü İmamoğlu Höyüğü, Malatya il merkezinin 15 km. kuzeydoğusunda yer alan bir höyüktür. Höyük, Karakaya Baraj Gölü içinde bir ada haline gelmiş olup yamaçları tahrip olmuştur. Ada halindeyken de, 1987 yılında höyükte kazı çalışmaları yapılmıştır. Fırat'a dökülen Höyük Deresi ve Kırmısı Dere'nin birleşme noktasındadır. Büyük olasılıkla Fırat'ın oluşturduğu bir birikinti tepesidir. Yamaçları göl suları altından kalmadan önce 14 metre yükseklikte ve 150 x 140 metre boyutlarındaydı. Prof. Dr. Kılıç Kökten tarafından 1945 yılında "İmamlı" adıyla tanıtılan höyükte Dr. Ümit Serdaroğlu ve Prof. Dr. Mehmet Özdoğan tarafından yüzey araştırmaları yapılmıştır. Daha sonra ODTÜ TAÇDAM (Tarihsel Çevre Değerlerini Araştırma Merkezi) ve Kültür Bakanlığı adında Edibe. Uzunoğlu başkanlığında 1980-87 yılları arasında kazı yapılmıştır. Höyükte tabakalanma eskiden yeniye doğru, Kalkolitik Çağ, Erken Tunç Çağı, Orta Tunç Çağı, Geç Tunç Çağı, Demir Çağı ve Roma imparatorluğu – Geç Helenistik Dönem olarak öngörülmektedir. Erken Tunç Çağı'na ait birçok yapı katı saptanmıştır. Kazı çalışmalarının genel sonuçlarına göre höyükteki en yoğun yerleşmeler Demir Çağı, Orta Tunç Çağı ve Erken Tunç Çağı olarak görülmektedir. Orta Tunç Çağı kültürünün en alttaki evresinde tespit edilen 30 çöp çukuru, Erken Tunç Çağı yerleşiminde önemli tahribata neden olmuştur. Erken Tunç Çağı tabakalarında önemli yapılar ortaya çıkarılmıştır. Yapılar temelden itibaren kerpiçten yapılmış olup duvarlar sıvanmış ve beyaz renkte badanalanmıştır. Bu tabakalarda bulunan dairesel planlı üç ev, Arslantepe Höyüğü'ndekilere benzemektedir. Bu tabakanın en üst yapı katında, tepenin tüm üstünü kaplayan, bir konak olduğu düşünülen ve dokuz odası kazılan büyük bir yapı ortaya çıkarılmıştır. Bu yapı, kazı başkanı tarafından "merdivenli ev" olarak adlandırılmıştır. Güneyde ve kuzeyde iki "mutfağı" olan bu yapının kuzeydeki mutfağı 5,5 x 5,5 metre boyutlarındadır. Güneydeki mutfak ise 5 x 5 metre boyutlarda olup batısındaki, merdivenle çıkılan bir odadan geçilmektedir. Bu oda 8 x 10 metre boyutlarında olup binanın girişi olarak düşünülmektedir. Kuzey tarafında yedi basamaktan oluşan, ilk basamağı muhtemelen sahanlık olarak kullanılmasını gerektiren şekilde uzun tutulmuş kerpiç bir merdiven vardır. Merdiven, iki metre yukarıdaki kilerle bağlantı sağlamaktadır. Güney mutfağı ise Erken Tunç Çağı günlük yaşamıyla ilgili pek çok bilgi vermektedir. Mutfağın iç mekanında, oturma sekisi, öğütme sekisi, hemen yanında bir depolama kabı, ötede üçgen küllüklü kubbeli bir fırın gibi sabitler yer almaktadır. Güney mutfağının üç kez sıvandığı, 8-10 kez kirli beyaz bir renkte badana yapıldığı görülmekte olup uzun süre kullanıldığı ve onarım yapıldığı anlaşılmaktadır. Batıdaki odada dokuz, doğudaki odada ise üç erzak küpü bulunmuştur. Odalardan birinde, biri 1,50 metre, diğeri 1,80 metre uzunlukta iki seki bulunmaktadır. Sekiler 10 cm. yükseklik ve 30 cm. genişliktedir. Üstlerindeki kap kacak tabanı izleri, bu sekilerin üzerinde yemek yendiği fikri uyandırmaktadır. Öte yandan bu katın ani bir yangın geçirdiği anlaşılmaktadır. Erzak küplerinden ikisi tepeleme buğday ve arpa dolu olarak dışarı çıkarılmış olarak bulunmuştur. Bir de, içindeki kemiklerden anlaşıldığı kadarıyla, kavurma saklandığı sanılan küp vardır. Erken Tunç Çağı yapı katlarında bir kısmı kabartmalı Karaz Kültürü çanak çömleği ve boya bezekli mallar bulunmuştur. Höyükte Demir Çağı kültür tabakası çok yoğun ve yaygın bir yapılaşma göstermektedir. Höyük konisinde Demir Çağı yapılarının temelleri 30 cm. kalıktaki bir yangın tabakası üstüne oturmaktadır. Bu yangın tabakası, alttaki Geç Tunç Çağı son evresinin yıkılışını belirleyen yangındır. Pişmiş toprak buluntular içinde bir heykelcik ilginçtir. Kuş başlı, kolları yanlara doğru üçgen olarak stilize edilmiş, belden aşağısı çan etek şeklindeki heykelciğin bir benzeri Şemsiyetepe Höyüğü'nde bulunmuş olup oradaki kazı başkanı prof Dr. Muhibbe Darga tarafından Erken Tunç Çağı sonu, Orta Tunç Çağı başı olarak tarihlendirilmiştir. The Sarah Jane Adventures The Sarah Jane Adventures (Türkçe: Sarah Jane'in Maceraları) 2007'de başlayan Doctor Who dizisinin bir yan dizisidir. Dizide Doktor'un eski yol arkadaşı Sarah Jane'in evlat edindiği oğlu ve onun arkadaşları ile uzaylılarla ilgili maceraları işlenmektedir. Dizi başrolde olan Elisabeth Sladen'ın ölmesiyle 2011'de sona ermiştir. Kozanoğlu (film) Kozanoğlu, başrollerinde Yılmaz Güney ve Suna Keskin'in oynadığı yönetmenliğini ise Atıf Yılmaz'ın yaptığı 1967 yapımı Türk filmidir. Nahit Ulvi Akgün Nahit Ulvi Akgün (1918, Milas-12 Kasım 1996, İzmir), Türk öğretmen ve şair. Milas’ta doğdu. Ortaöğrenimini İzmir 2.Erkek Lisesi’nde (1940), yükseköğrenimini İstanbul Üniversitesi Edebiyat Fakültesi Felsefe Bölümü’nde tamamladı (1948). Ödemiş ve İzmir’de çeşitli liselerde felsefe ve edebiyat öğretmenliği yaptı. İlk şiiri, İzmir’de basılan Akın Gazetesi'nde yayınlandı (1936). Daha sonra Servetifünun-Uyanış, Yücel, Değirmen, Kovan, Varlık, Fikirler, Kaynak, Yeditepe, Türk Dili dergilerinde birçok şiiri yayınlandı. 1953’te İzmir’de bir ilki gerçekleştirdi, sesli şiir sergisi açtı. İlk şiir kitabı denemelerini İzmir’de Üç Gönül (1937), Leyla (1937), Irgat (1942) adlarında üç küçük broşürle gerçekleştirdi. İlk şiirlerinde tatlı bir romantizm içinde aşk temasını işledi. 1940’larda Garip akımını izleyerek yenileşirken, ulaştığı söyleşi, biçim anlayışını korudu. Toplumsal çevre içinde bireyin türlü hallerini, üstüne düşülmemiş izlenimini veren, kendiliğinden bir biçimsel titizlikle yansıttı. Evren Türküsü (1966) kitabı ile 1967 yılında Türk Dil Kurumu Şiir Ödülü'nü kazandı. TapÄ±nak Tepesi Tapınak Tepesi, Tapınak Şövalyeleri (Knights Templar) tarikatının garnizon/yönetim merkezidir. Ayrıca dini açıdan, Yahudiliğin dünya üzerindeki en kutsal yeri, Tevrat tarafından ifade edildiği üzere, İbrahim’in Tanrı’ya oğlunu kurban vermek için çıktığı ve daha sonra Kral Süleyman tarafından Bet-Amikdaş’ın inşa edildiği Mont Moria – Tapınak Tepesi'dir. Bu tapınakta, yalnızca başrahibin ulaşabildiği ‘Kutsalların Kutsalı’ vardır. Romalılar tarafından MS 70'te yeniden ve kalıcı olarak yıkılmış olması, Maimonides zamanına dayanan bir geleneğe göre, bu yerlerin kutsiyetini tartışmaya açmaz. İlk sürgün dalgası ile MÖ 587'de Babil’e sürülen Yahudilerin zamanından bu yana “Babil Nehri’nin kıyılarında, oturur ağlardık, Siyon’u hatırladıkça…” diye ağıt yakılır. Tapınak Şövalyeleri Gelin (anlam ayrımı) Gelin, evlenmek üzere olan veya yeni evlenmiş kadındır. Bu sözcük aynı zamanda şu anlamlara da gelebilir: SpaceShipTwo SpaceShipTwo, Kaliforniya'da bulunan ve uzay araçları yapan bir şirket tarafından geliştirilen uzay aracı. Uzay turizminde kullanılması planlanmaktadır. SpaceShipTwo, taşıyıcı araç tarafından belirli bir yüksekliğe çıkarılmakta, dönüşteyse sıradan bir uçak gibi piste inmektedir. Araç, yörünge altı olarak tabir edilen 100 km yüksekliğe çıkmayı ve yolcularına 6 dakika yerçekimsiz ortam sunmayı planlamaktadır. SpaceShipTwo iki ayrı bölümden oluşmaktadır. Alt yörüngeye ulaşmasına yardımcı olacak ana taşıyıcı bölüm onu 15–20 km yüksekliğe getirince 2. bölüm ayrılır ve kendi başına 100 km yüksekliğe çıkar. Daha sonra tekrar atmosferin alt katmanlarına geri dönecek aracın 6 yolcu ve 2 pilot taşıması hedeflenmektedir. Carl Anderson (fizikÃ§i) Carl David Anderson (3 Eylül 1905, New York - 11 Ocak 1991, San Marino, Kaliforniya), Amerikalı fizikçidir. 1932 yılında pozitronu, 1936'da ise müonu keşfetti. 1936 yılında Pozitronların üretimi ve özellikleri araştırması sayesinde Nobel Fizik Ödülü'nü almaya hak kazanmıştır. Anderson, New York'ta İsveçli göçmen bir ailenin çocuğu olarak 3 Eylül 1905'te, New York'ta dünyaya geldi. Babasının adı Carl David, annesinin adı ise Emma Adolfina Ajaxson'dur. 1927 yılında Kaliforniya Teknoloji Enstitüsü'nden Fizikçi olarak mezun oldu. 1930 yılında aynı enstitüde doktorasını tamamladı. 1933 yılında yardımcı doçent, 1939 yılında ise profesör unvanını elde etti. 1941 ile 1945 yılları arasında Amerika Birleşik Devletleri Millî Savunma Araştırma Komitesine bağlı Bilimsel Araştırma ve Geliştirme Dairesinde yapılan projelerde görev aldı. X ışınları konusunda ön araştırmalar yaptı. 1932 yılında sis odalarında kozmik ışınları incelediği esnada Pozitron ("veya pozitif elektron") isimli Antimadde'yi keşfetti. Anderson bu keşif sayesinde fizikçi Paul Dirac'ın teorik olarak öne sürdüğü parçacıkların varlığını ispatlamış oldu. Bu keşfinden dolayı 1936 yılında Nobel Fizik Ödülü'nü kozmik ışınımı keşfini gerçekleştiren Victor Francis Hess ile paylaştı. Anderson ayrıca 1936 yılında ilk doktora öğrencisi Seth Neddermeyer ile birlikte Müon (veya uzun yıllar bilinen adıyla "mu-mezon") isimli Atomaltı parçacığa oranla 207 kat daha büyük kütleli bir elektronun keşfini de yapmıştır. Anderson akademik kariyerini ve araştırmalarını Kaliforniya Teknoloji Enstitüsü'nde gerçekleştirdi. II. Dünya Savaşı sırasında yapılan roket araştırmalarında görev almıştır. 1937 yılında Elliott Cresson Madalyası'nı aldı. 1945 yılında Amerika Cumhurbaşkanlığı Liyakat Sertifikası ile ödüllendirildi. 1946 yılında Lorraine Bergman ile hayatını birleştirdi. Bu evliliğinden Marshall ve David ismini verdikleri iki çocuğu oldu. 1950 yılında Amerikan Fen Akademisi üyeliğine seçildi. 11 Ocak 1991 yılında vefat ettikten sonra Kaliforniya, Los Angeles'ta bulunan Hollywood şehri Forest Lawn Memorial Park mezarlığına defnedildi. Alman futbolunda lig sistemi Bu madde, Almanya futbol liglerinin sistemini iÃ§ermektedir. Ziya Åžanal Ziya Şanal (d. 3 Mart 1956, Balıkesir) Türk akademisyen. Orta öğrenimini 1973'te Balıkesir Lisesi'nde bitirdi. Ruhr Universität Bochum (Almanya) İnşaat Fakültesi'nde önce 1979 yılında yüksek lisans öğrenimini ve 1985 yılında da doktorasını 'yapı dinamiği' alanında tamamladı. Doktora sonrası 1985-1990 arasında havacılık ve uzay şirketi MBB'de (Messerschmitt-Bölkow-Blohm, Münih) helikopter ve rüzgar enerjisi alanlarında aeroelastik hesaplar uzmanı olarak çalıştı. 1990-2001 devresinde petrokimya tesisleri kurucusu ve gaz üreticisi Linde AG'de (Münih) kıdemli mühendis (senior expert) ve mekanik hesaplar dairesi başkanı olarak çalıştı. 2001-2010 arasında Münih Uygulamalı Bilimler Üniversitesi İnşaat Fakültesi'nde (University of Applied Sciences Munich) profesör olarak mühendislik matematiği, numerik mekanik, bilgisayar programlama, basınçlı sistemler, yapısal dinamik dersleri verdi. 14 Ekim 2010 tarihinde Türk-Alman Üniversitesi kurucu rektörlüğüne atandı. İleri düzeyde Almanca ve İngilizce bilmektedir. Altın Koza En İyi Film Ödülü Altın Koza En İyi Film Ödülü, Türkiye'nin Adana şehrinde her yıl düzenlenen Uluslararası Adana Film Festivali kapsamında jüri tarafından seçilen filme ve filmlere verilen ödüldür. Ödülü ilk defa, 1969 yılındaki 1. Altın Koza Film Festivali kapsamında yönetmen Metin Erksan'ın Kuyu filmi kazanmıştır. Pepsi Center Pepsi Center, A.B.D'nin Kolorado eyaletinde bulunan çok amaçlı stat. Stat, hem Denver Nuggets takımı için basketbol sahası, hem Colorado Avalanche takımı için buz hokeyi sahası, hem de Colorado Mammoth takımı için Box lacrosse sahası olarak kullanılmaktadır. Spor takımları tarafından kullanılmadığı zamanlarda, konser salonu olarak kullanılmaktadır. Pepsi Center'ın temelleri 20 Kasım 1997'de atılmaya başlanmıştır. 1 Ekim 1999 tarihinde, Celine Dion konseriyle kullanıma açılmıştır. Pepsi markasının, bu stadın isim haklarını almasıyla, adı "Pepsi Center" konmuştur. Bu stat açılana kadar, Denver Nuggets ve Colorado Avalanche takımları, maçlarını McNichols Sports Arena adlı sahada yapmaktaydı. Coşkun Yılmaz Coşkun Yılmaz (d. 24 Mart 1983, Iğdır), Türk futbolcudur. Forvet pozisyonunda oynamaktadır. Şu anda 3. Lig ekiplerinden Altınordu'da forma giymektedir. 2010-11 sezonunda Beypazarı Şekerspor formasıyla attığı 19 gol ile 2. Lig gol kralı olmuştur. Roman (anlam ayrımı) Roman sözcüğü ile aşağıdakilerden biri kastedilmiş olabilir: Hajrudin Varešanović Hajrudin "Hari" Varešanović (d. 16 Ocak 1961, Saraybosna), Bosnalı şarkıcı. Hari Mata Hari grubunun solisti olarak tanınır. Louis NÃ©el Louis Eugène Félix Néel (d. 22 Kasım 1904 Lyon, Fransa - ö. 17 Kasım 2000 Corrèze, Fransa) özellikle antiferromanyetizma ve ferromanyetizma ile ilgili temel çalışmaları sonucunda, katı hal fiziğine yaptığı önemli katkılar nedeniyle 1970 yılında Nobel Fizik Ödülü'nü kazanan Fransız fizikçi. 1924 ile 1928 yılları arasında Paris'te bulunan École Normale Supérieure'da eğitim gördü ve 1928 yılında eğitim görevlisi olarak atandı. 1931 yılında Hélène Hourticq ile evlendi. 1932 yılında Strasbourg Üniversitesi'ne geçiş yaptı. 1937 yılında Profesör oldu ve Bilim Doktoru unvanını aldı. 1945 yılına kadar Strasbourg Üniversitesi'nde görev yaptı. 1945 yılından itibaren Grenoble'de profesörlüğe devam etti. 1946 yılında elektrostatik araştırmalar için Ulusal Bilim Araştırmaları Merkezinde laboratuvar müdürü olarak görev yaptı. 1954 yılından 1970 yılına kadar Grenoble Ulusal Politeknik Enstitüsünde okulun müdürlüğünü yaptı. 1970 yılında başkanı olarak atandı. Ayrıca 1956 ile 1970 yılları arasında Grenoble Nükleer Araştırmalar Merkezi direktörlüğü görevi ile 1952 yılında başladığı Fransız donanmasının bilimsel danışmanlığı görevlerini de yürüttü. Yine 1949 yılı ile 1969 yılları arasında Kuzey Atlantik Antlaşması Örgütü Bilim Komitesinde Fransa temsilciliği görevlerini de yürütmüştür. Louis Néel, Strasbourg Üniversitesi'nde 1928 ile 1939 yıllarında manyetizma üzerine çalışmalarına başladı. 1939 yılında Alman manyetik mayınlarına karşı Fransa gemilerinin korunması (nötralizasyon) için, gemilerin savunma mekanizmaları üzerine çalışmalar yaptı. Bu çalışmasında yeni bir yöntem keşfetti. 1940 yılında yapılan antlaşmadan 6 yıl sonra Grenoble'ye gittiğinde Elektrostatik ve Metal Fizik Laboratuvarını kurdu. Bu laboratuvar daha sonra büyük bir hızla gelişmiştir. Néel, 1967 yılında Grenoble'de Alman - Fransız iş birliğiyle kurulan akıllı reaktörün kurulması katkılarda bulunmuştur. 1966 yılında Royal Society üyeliğine seçilmiştir. Brian Josephson Brian David Josephson (4 Ocak 1940), Galli teorik fizikçi ve Cambridge Üniversitesi’nden emekli olmuş fizik profesörüdür. En iyi bilindiği çalışmaları süper iletkenlik ve kuantum tünellemedir. 1962 yılında 22 yaşında doktorasını yaparken Cambridge’te yaptığı Josephson etkisi öngörüsü için 1973 yılında Nobel Fizik Ödülü aldı. Josephson Gallerli olup da Nobel Fizik Ödülü alan tek kişidir. Ödülü fizikçiler Leo Esaki ve Ivar Giaever ile paylaştı. Josephson kariyerini Cavendish Laboratuvarı’nda Sıkıştırılmış Cisim Teorisi grubunun üyesi olarak geçirdi. 1962'den beri Trinity Koleji, Cambridge’te üyeydi ve 1974'ten 2007'ye kadar profesör olarak hizmet verdi. 1970lerin başlarında Josephson transendental meditasyon yapmaya başladı ve dikkatini alışılagelmiş bilimin parametrelerinden dışarıya yönlendirdi. Akıl-Madde Birleşmesi Projesini Cavendish’te doğadaki zeka fikrini, kuantum mekaniği ve bilinç arasındaki ilişkiyi ve kuantum gizemi olarak bilinen bilim ve doğu gizemini keşfetmek için kurdu. Bu ilgileri parapsikoloji, su hafızası ve soğuk füzyon gibi konularda desteklendi. Josephson yahudi bir ailenin çocuğu, annesi Mimi (kızlık soyadı Weisbard 1911-1998), babası Abraham Josephson, olarak Cardiff, Galler’de doğdu. Yardımlarından dolayı özellikle onu fizik ile tanıştıran Emrys Jones gibi öğretim üyelerinden kredi aldığı Cardiff Lisesi’ne gitti. 1957 yılında matematik okuduğu Trinity Koleji, Cambridge’e gitti. Matematiği iki yılda tamamladıktan ve az çok verimsiz bulduktan sonra fiziğe geçme kararı verdi.John Waldram, "John Waldram: Reminiscences", Lectures from the Cavendish Laboratory's bdj50 conference, University of Cambridge, 18 July 2012, 01:19 mins. Josephson Cambridge’te parlak ama utangaç öğrenci olarak tanınıyordu. Fizikçi John Waldram rastlantı eseri duyduğu Oxford’lu müfettişi çağırdı Josephson’ın sınav sonucunu David Shoenberg ile tartıştı. Sonrasında Cambridge’teki okuyucu “ Bu çatlak Josephson da kim? Teoriye tereyağından kıl çeker gibi yaklaşmış gözüküyor.” dedi. Hala lisans öğrencisi iken diğer bilim insanlarının gözden kaçırdığı çok mühim bir noktayı işaretleyerek Mössbauer etkisi üzerine makale yayınladı. Pizik Dünyasındaki önemli bir fizikçinin konuşmasına göre Josephson Josephson etkisinin keşfi haricinde bile yazdığı birkaç makale ile kendini fizik tarihinde yer alacaklar arasına yerleştirmeye yetti. 1960’ta mezun oldu ve Brian Pippard denetimindeyken eski Cavendish bölgesindeki Mond Laboratuvarında araştırma öğrencisi oldu. Amerkan fizikçi Philip Anderson, aynı zamanda Nobel Ödülü kazananı, Cambridge’te bir yılını (1961-1962) geçirdi ve Josephson’ın sınıfınızda olması hakkında şöyle dedi “öğretmen açısından telaşlandırıcı bir deneyim olduğuna garanti verebilirim çünkü her şey doğru olmak zorundadır yoksa dersten sonra gelecek ve size açıklayacaktır.” Bu zaman dilimi içinde, 1962 doktora öğrencisi olarak, araştırmasını sürdürdü ve bu ona Josephson etkisini keşfine götürdü. 1962 yılında Trinity Koleji’nin üyesi seçildi ve 1964’te süper iletkenlerdeki doğrusal olmayan iletim başlığı altındaki teziyle doktorasını aldı. Josephson ona Nobel Ödülü kazandıran kuantum tünelleme üzerindeki çalışmasını yaparken 22 yaşındaydı. Fizikçi Andrew Whitaker’a göre “iki süper iletkenin kesişim noktasında akım voltajda düşme olmamasına rağmen akımına devam edecek; voltaj düşmesi olmadığında akım voltajdaki düşme frekansına bağlı olarak salınacak; ve herhangi bir manyetik alanda etki gösterecek.” süper iletkenin ince bir bariyer boyunca tünelleyebileceğini keşfetti. Bu Josephson etkisi olarak bilinmeye başladı ve kesişim Josephson kesişimi olarak adlandırıldı. Hesaplamaları Fizik Mektupları’nda (Pippard tarafından yeni bir gazete olasından dolayı seçildi) “süper iletken tünellemedeki yeni mümkün etkiler” başlığı altında 8 Haziran 1962’de teslim edildi ve 1 Temmuzda yayınlandı. Deneysel olarak Philip Anderson ve John Rowell tarafından Princeton’daki Bell Laboratuvarında ispatlandı. Bu makalelerinde “ Josephson’ın süper iletken tünelleme etkisi muhtemel gözlemi” adıyla Ocak 1963’te teslim edildi. Anderson ve Rowell hesaplamaları onaylamadan önce 1956’da ve 1972’de Nobel Fizik Ödülü kazanmış Amerikan fizikçi John Bardeen Josephson’ın çalışmasına itiraz etti. 25 Temmuz 1962’de Physical Review Letters’a “süper sıvı akışı olamaz” tartışmasında bir makale teslim etti. Bu anlaşmazlık Eylülde Londra Queen Mary Kolejinde sekizinci Uluslararası Düşük Isıdaki Fizikçiler Konferansında ünlü bir karşılaşmaya yol açtı. Bardeen ( dünyadaki en ünlü fizikçilerden biri) konuşmaya başladığında Josephson (hala öğrenci) ayağa kalktı ve konuşmasını böldü. Donald G. McDonald tartışmayı “genç olguna karşı, cüretkar ruh deneyim derinliğine karşı ve matematik sezgiye karşı” olarak tanımladı. Josephson haklı olarak sonuçlandı. Whitaker Josephson etkisinin keşfinin süper iletken kuantum arayüz cihazları (SİKAC), jeolojide oldukça hassas ölçümlerde kullanıldığı gibi tıp ve bilgisayar alanında da kullanılmaktadır, icadı da dahil olmak üzere fizikte çok önemli bir rol oynadığını yazdı. IBM 1980 yılında Josephson’ın çalışmasını IBM 3033’model bilgisayar yapmak için kullandı. Josephson 1969’da bilime yaptığı katkılardan dolayı Araştırma Derneği Ödülü, 1972’de Hughes Madalyası ve Holweck Ödülü de dahil olmak üzere keşfi ile birçok önemli ödül aldı. 1973 yılında Nobel Fizik Ödülü aldı ve 122,000 doları kuantum tünellemede çalışan iki bilim insanı ile paylaştı. Josephson “süper iletkenlerin tünel bariyeri boyunca teorik öngörüsü, bu olayın Josehson etkisi olarak bilinmesinden dolayı” ödülün yarısını aldı. Ödülün diğer yarısı Yorktown’daki Thomas Watson Araştırma Merkezinde fizikçi olan Leo Esaki ve Schenectady New York’ta Genel Elektrikte olan Norveç-Amerikan fizikçi Ivar Giaever arasında “deneysel keşifleri” için eşit olarak paylaştırıldı. Sıradışı olarak kazananların hiçbirini ödülden önce profesörlükleri yoktu. Josephson doktoradan sonraki yılını (1965-1966) Amerika Birleşik Devletleri Illinois Üniversitesinde araştırma asistan profesörü olarak geçirdi. Cambridge’e tekrar döndükten sonra 1967 yılı Cavendish Laboratuvarında, teorik fizikçilerin oluşturduğu Sıkıştırılmış Madde Teorisi grubu üyesi olup kariyeri boyunca öyle olduğu yer, araştırmanın yönetici asistanlığını yaptı. 1970 yılında Royal Society üyesi olarak seçildi. Aynı yılda bir yılını geçirdiği Cornell Üniversitesi tarafından Ulusal Bilim Kuruluşu üyeliği ile ödüllendirildi. 1972 yılı Cambridge’te fizik alanında reader oldu ve 1974’ten 2007 emekliliğine kadar profesör olarak kaldı. Altmışların sonlarında Josephson özellikle akıl-beden problemi başta olarak aklın filozofisi ile ilgilenmeye başladı ve birkaç bilim insanından biri parapsikoloji fenomenini (telepati, psikokinezi ve diğer paranormal temalar) gerçek olabileceğini savundu. 1971 yılında en ünlüsü Beatles olmak üzere bazı ünlülerce popüler hale gelen transendental meditasyon pratiğine başladı. 1973 yılında Nobel Ödülünü kazanması ona daha az Ortodoks alanlarda çalışma özgürlüğü tanıdı. Bu yılın mayısında Josehson Maharishi’nin Cambridge’e gelişini selamlayan bilgi şöleni düzenledi. Ertesi ayında psikokinezi üzerine olan ilk Kanada konferansında Matthew Manning tarafından iddia edilen psikokinetik yetenekleri olduğunu söyleyen genci test eden 21 bilim insanından biriydi. Josephson muhabirlere Manning’ın gününün bir çeşit yeni enerji olduğuna inandığını söyledi. Daha sonrasında sözünü geri aldı ve düzeltti. Josephson Trinity Koleji’nin paranormal olaylardaki yaklaşımının onun fikirlerini elden bıraktırmayacağını söyledi. Fizik Araştırma Kurumunun birkaç başkanı Trinity’nin de üyesi oldu ve Perrott-Warrik Fund 1937 yılında hala yürürlükte olan parapsikoloji araştırma fonu kurdu. Fritjof Capra’nın The Tao of Physics (1975) okuduktan sonra doğada bir zekanın olması düşüncesini araştırmaya devam etti. 1979 yılında TM-Sidhi programı olarak bilinen daha ileri aşama TM yapmaya başladı. Anderson’a göre TM hareketi Josephson’ın yerden birkaç inç yükseldiğini gösteren afiş imal etti. Josephson meditasyonun mistik ve bilimsel sezgiyi güçlendireceğini savundu ve böylece bir yaratıcı olduğuna inanmaya başladı. Josephson yetmişlerin ortasında Kaliforniya Üniversitesi, Berkeley’deki Lawrence Berkeley Laboratuvarından paranormal varsayımları inceleyen bir grup fizikçi ile görüşmeye başladı. Kendilerini genel olarak Fundamental Fysiks Grubu olarak adlandırdılar ve Stanford Araştırma Enstitüsü (SAE)’nde bilim tarihçisi David Kaiser’e göre etkili hale geldiler. Kuantum mekaniğine ilgi duyan birçok ünlü ve devlet yöneticisi –Amerikan hükümeti SAE’deki telepati araştırmasına maddi katkıda bulunuyordu- vardı. Fizikçiler kendilerini bir talep içerisinde bulmuş hissettiler. Fundamental Fysiks Grubu kuantum fiziğinden fikirler kullandı. Bunlar mesafedeki hareket, kehanet, önsezi ve psikokinezi gibi bazı sorunları keşfetmek için özellikle kullanılmış olan Bell Teoremi ve kuantum karmaşıklığı idi. 1976 yılında grubun öncülerinden lazer fizikçisi Russell Targ ve Mind Reach (1977) yazarı Harold Puthoff ile buluşmak için Kaliforniya’ya seyahat etti. Targ ve Puthoff SAE’de parapsikoloji laboratuvarı açtılar ve daha sonrasında test edilmiş olan Uri Geller’ın psikokinezi kullanarak objeleri hareket ettirebilme iddiası da dahil olmak üzere çalışmaları hakkındaki makaleleri "Nature" ve diğer dergilerde yayınladılar. 1978 yılı Cambridge’de nörobilimci V. S. Ramachandran ile birlikte bilinç üzerine bir bilgi şöleni organize etti. “Bilim ve Bilinç” üzerine olan konferans bir yıl sonrasında Cordoba, İspanya’da düzenlendi ve fizikçiler ve jung psikolojicilerin katıldığı bu konferansta konuşmayı Josephsoni Fritjof Capra ve David Bohm (1917- 19992) yaptı. 1996 itibarı ile Cavendish Laboratuvarında doğadaki zeka ilerlemesini incelemek için Akıl-Madde Birleşmesi Projesini kurdu. 2002 yılında Fizik Dünyasına: “ gelecek bilim kunatum mekaniğini organize olmuş karışık bir sistemin belirli bir türünden fenomenoloji olarak değerlendirecek. Kuantum karmaşıklığı böyle bir organizasyonun açıkça görünümü olacak, paranormal fenomena ise diğeri.” şeklinde anlattı. Josephson 2006’da Pollock Anma Dersi, 2009’da Hermann Staudinger dersi ve 2010’da Sör Nevill Mott dersi verdi. 2010 yılında Matthew Reisz Times Eğitim’e Josephson’ın uzun süredir en renkli fizikçi figürlerinden biri olduğunu yazdı. Ortodoks olmayan denenlere desteği ile 1970lerdeki bilim insanlarından –Philip Anderson da dahil- eleştiri çekti. Josephson önyargılı eleştirilere kulak asmadı ve bunun onu akademik destek ağından mahrum bıraktığına inandı. Tekrarlı şekilde bilimsel komitenin yeni fikirleri reddetmekte çok kesin ve hızlı olduğu eleştirilerinde bulundu. Fizik topluluğuna giden her şey – kozmik solucandelikleri, zaman yolculuğu, “tartıştığı”, mistik ve Yeni Çağsal her şey arasında uzunca bir mesafe vardı. paranormal olaylar üzerine makaleleri akademik dergilerce reddedilme sorumluluğunu pozisyonunun “patolojik inançsızlık” olarak ima edilmesine bağladı. Parapsikolojiyi kıtaların ayrılma teorisi ile kıyasladı. Bilim yazarı Martin Gardner 1980 yılında Josephson’ı –onunla birlikte üç fizikçiyi- New York Review of Books’a J. A. Wheeler’ın parapsikoloji saçmalığındaki yazdığı makaleye yakınmasından dolayı eleştirdi. Bazı fizikçiler 2001 yılında Josephson’ın İngilizlerin telepati araştırmasında önde olduğunu yazdığında yakındılar. 2004 yılında Josephson Rus öğrenci Natasha Demkina’nın özel bir görüş kullanarak insan bedeninin içini görebildiği iddiasını test eden deneyi eleştirdi. Deney sağlık kondisyonlarının onaylandığı altı insanı içeriyordu. Testten geçebilmesi için altısından beşini doğru eşleştirmesi gerekiyordu ama sadece dördünü doğru yapabildi. Josephson bunun istatistiksel olarak önemli olduğu görüşünü ve deneyin kızın başarısız olması için kasti olarak yapıldığını savundu. Araştırmacılardan biri –Hertfordshire Üniversitesinde psikoloji profesörü Richard Wiseman- Josephson’ın parapsikoloji üzerine yayınladığı hiçbir kayıt bulunmamaktadır şeklinde yanıt verdi. Greeenwich Üniversitesi uygulama istatistiği profesörü Keith Rennolis Josehson’ı destekledi ama deney bir etkinin anlaşılması için “ne yazık ki yetersiz” yanıtında bulundu. Haliç Metro Köprüsü Haliç Metro Köprüsü, İstanbul'da Haliç üzerinde yer alan ve M2 metro hattının geçişini sağlayan gergin eğik askılı köprüdür. İnşaatı 2 Ocak 2009 tarihinde başlayan köprü, 15 Şubat 2014 tarihinde hizmete açılmıştır. İlk proje etüt çalışmaları 1960'lara kadar dayanan köprü, Şişhane ile Haliç arasında, M2 metro hattının geçişini sağlamaktadır. Köprü gemi geçişleri sırasında açılıp kapanabilme özelliğine sahiptir. M2 metro hattını kullanan yolcular, Yenikapı aktarma istasyonuna ulaşacaklardır. Selim KadÄ± Saidi Selim Kadı Saidi (Farsça: سلیم قاضی‌سعیدی; d. 19 Temmuz 1981, Tahran), İranlı gitarist ve besteci. Salim progressive metal ve jazz-fusion'dan yenilikçi klasik chamber rock ve RIO (Rock in Opposition) ve progressive elektronik rock'a kadar çeşitli tarzlarda beste yapan ve gitar çalan İranlı bir müzisyendir. Ancak, bazı eleştirmenler bu tarzlardansa art rock'ı tercih ediyorlar ve onu minimalist bir yaklaşımla benimsiyorlar. Selim Kadı Saidi 1981'de Tahran, İran'da doğdu. Gitar çalmaya 1999 yılında başladı. Müzik grubu Arashk ile adları "Abrahadabra" (2006), "Sovereign" (2007) ve "Ustuqus-al-Uss" (2008) olmak üzere üç albüm yaptı. Besteciliğini, gitaristliğini, klavyeciliğini, davul aranjörlüğünü, ses teknisyenliğini ve yapımcılığını kendisinin üstlendiği dördüncü albümü "Iconophobic" 2010 yılında piyasaya sürüldü. 2011 yılında "Human Encounter" yayınladı. Bazı eleştirmenler müziğini Univers Zero, Art Zoyd, John Zorn, Patrick O'Hearn, Mike Oldfield, Sufjan Stevens and The Enid, Djam Karet and Birdsongs of the Mesozoic, David Bedford, Richard Pinhas, ZNR, Mecano, Present, Aranis'yla kıyasladı. Harmonie Magazine (Dergisi) ise gitar çalışını King Crimson'un Robert Fripp'i ile kıyasladı. Albümleri, klasik enstrümanlardan rock ve elektronik soundlara kadar çeşitlilik içeren farklı enstrümanların kullanımıyla oluşmuş progressive rock türünde konsept albümleridir. Kendisini "çalarken de bestelerken de, daima doğaçlayan biri..." olarak tanımlıyor. Salim'in başlıca etkilendiği kişiler arasında Jeff Beck ve Thelonious Monk yer almaktadır. O, kendi müzik tarzından şöyle bahseder: "Ben asla progressive rock türünde söz yazmaya karar vermedim. Sadece çok çeşitli bir müzik dinleme zevkim var... Belki de progressive rock böyle ortaya çıkmıştır. Kafanı serbest bırakıyorsun ve o progressive oluyor!" Brad Fiedel Brad Ira Fiedel (10 Mart 1951, New York), Amerikalı sinema müziği bestecisi. Long Island'ın kuzey kıyısında bulunan Bayville köyünde büyüdü. New York'ta Barlow Okulunu bitirdi. Kolej sonrasında 1980'lerde tanınarak ilerleme kaydetti. Öncelikli olarak hareket ve korku türünde bir dizi başarılı filme elektronik enstrümanları ve synthesizer kullanarak film müziği yaptı. 1990'larda daha az sayıda çalışmaları oldu. Hall & Oates isimli grubun klavyecisi olarak da bulundu. 1970'lerde başlayan meslek yaşamı, kendisini başarı merdivenlerinde yükselten bir bilimkurgu sineması olan "Terminatör"ün film müziği için James Cameron tarafından işe alındığı 1984 yılına kadar ağırlık olarak TV filmleri ve sinema yapımları için çalışarak geçti. Metalik vuruşlarla bezeli yapımları meslek ürünlerinin ana temasını oluşturdu. Ardından "Dehşet Gecesi" (1985), "Dehşet Gecesi II" (1988), "Sanık" (1988) gibi filmlerle birlikte serinin devam filmleri olan "" (1991), "" (2003), "" televizyon Dizisi (2008) ve "" (2009) filmlerinin müziklerini besteledi. Son dönemde orijinal müzikal yazımları ve bir sörf tesisi kuruluşu ile ilgilendi. 2003'te çıkan "Terminatör 3: Makinelerin Yükselişi" için orkestra düzenlemesi ilave eden Marco Beltrami"nin çalışması ile ilgileri tekrar çekti. Halen film müziği alanındaki çalışmalarına devam etmektedir. Milliyetçi Türkiye Partisi Milliyetçi Türkiye Partisi (kısa adı MTP), 2010 yılında "Millî Cephe Hareketi" adı altında faaliyet göstermeye başlayıp 26 Ağustos 2011 tarihinde bir beyanname ile ismi, bayrağı, ilkeleri, hedefi, çağrısı ilan edilerek kurulacağı açıklanan ve 24 Kasım 2011 tarihinde Ankara'da, Ahmet Yılmaz önderliğinde resmen kurulan, 7 ana ilkesiyle "Türk Birliği için Türk Milliyetçiliği'ni savunan" siyasi partidir. Amblemi; kırmızı zemin üzerinde, beyaz renkte dünyayı temsil eden bir daire içinde bulunan birleşik ay-yıldız ve altında bulunan MTP yazısıdır. Partinin tüzel kişiliği sona erdi. Kızıl Dosya Kızıl Soruşturma ya da Kızıl Dosya, Sir Arthur Conan Doyle tarafından yazılmış Sherlock Holmes romanıdır. İlk Sherlock Holmes macerası olması nedeniyle önemi büyüktür. Sherlock Holmes'in en yakın arkadaşı ve hikâyelerin anlatıcısı Dr. John Watson ve dedektifimiz bu macerada tanışmışlardır. Özgün ismi "A Study in Scarlet"tir. Sherlock Holmes ve Dr. John Watson tanıştıktan sonra 221B'deki evlerine taşınırlar. John Watson, tanıştıkları ilk andan itibaren dedektifimizin gözlem yeteneklerini muhteşem olarak tanımlar. İlk zamanlar bu yeteneğine oldukça şaşırmış ve hayran kalmıştır. Bu macerada Enoch J. Drebber ölümü üzerine araştırma yapan dedektifimiz olayı çözdükten sonra bu davanın o ana kadar karşılaştığı en ilgi çekici ve öğretici dava olduğunu bu davayı kaçırmış olsaydı kendini asla affetmeyeceğini söylemiştir. Müfettiş Lestrade, Dedektif Gregson, Bayan Hudson gibi karakterler de ilk kez bu kitapta okuyucu karşısına çıkmıştır. Sherlock Holmes'ün modern dizi uyarlaması olan Sherlock'un ilk bölümü A study in Pink bu romandan uyarlanmıştır. Nena (kÄ±ta) Nena, bazı kratonlardan oluşan büyük bir süperkıta. 1,8 milyar yıl önce var olduğu tahmin edilmektedir. Şu kratonlardan oluşmuştur; Arktika, Doğu Antarktika ve Baltıka (günümüz Afro-Avrasya). Sonra da ortak kıta Kolombiya olmuştur. Nena adı İngilizce "Northern Europe" ve "Northern America" adlarının baş harflerinden oluşturulmuştur. Mobile'deki en yÃ¼ksek binalar listesi Mobile'deki en yüksek binalar listesi ABD'nin Alabama eyaletinde yer alan Mobile şehrindeki en yüksek binaların listesidir. Mobile, Alabama Mobile ABD'nin Alabama eyaletinin güneybatı kesiminde, Mobile ilinin (county) merkezi kent. Meksika Körfezindeki Mobile Koyunda, Mobile Nehri ağzında bir nehir limanı olan kent, aynı zamanda Alabama'nın tek deniz limanıdır. Eyaletin en kalabalık üçüncü şehridir; 2010 nüfus sayımına göre şehir sınırları içinde 195.111 kişi yaşamaktadır. Kent ve çevresi 1519'da İspanyollar tarafından keşfedildi. Jean-Baptiste Le Moyne de Bienville önderliğindeki Fransız koloniciler 1702'de nehir ağzından 43 km içeride bir kale kurdular. Bu kale 1711'de bugünkü yerine taşındı ve kalenin çevresinde kurulan kasaba 1720'de Fransız Louisianası'nın yönetim merkezi olarak kaldı. Kentin adı, yörede yaşayan bir Yerli kabilesi olan Maubilian'ın adının Fransızca söylenişinden gelir. Mobile 1887'de kent statüsü kazandı. Panama Kanalının açılması (1914), Warrior-Tombigbee nehirleri üzerindeki havuz ve barajların tamamlanması (1915), Körfez Kıyı Suyolunun ve federal mavna yollarının gelişmesi, Alabama Eyalet Dokları ve Terminalleri ile Mobile Nehri üzerindeki Cochrane Köprüsü'nün tamamlanması (1927) ve Mobile Nehrinin altından geçen Bankhead Tüneli'nin açılmasından (1941) sonra liman ticari açıdan önem kazandı. Mobile I. ve II. Dünya savaşları sırasında gemi inşa ve onarım merkezi olarak önemli rol oynadı. Kentin önde gelen sanayi dalları arasında kâğıt hamuru, kâğıt, petrol ürünleri, tekstil ve kimyasal madde üretimi ile gıda işleme sayılabilir. Kentteki yükseköğretim kurumlarının başında Spring Hill College (1830), Güney Alabama Üniversitesi (1963) ve Mobile College (1961) gelir. 2010 yılı itibarıyla Mobile'ın kent sınırları içinde 195.111 kişi yaşamaktadır. Tüm Mobile ilçesini kaplayan 413.936 kişilik metropoliten alanı, Alabama eyaletinin ikinci büyük metropoliten alanıdır. Nüfusun yarısını Siyahlar, yüzde 45'ini Beyazlar yaklaşık yüzde 5'ini de diğer etnik gruplar oluşturur. Bellingrath Bahçeleri açalya türleriyle ünlüdür. Kentteki öteki ilginç yerler arasında Konfederasyon'un denizci kahramanı Amiral Raphael Semmes'in heykeli, Oakleigh Evi, Alabama Zırhlısı Parkı ile Morgan ve Gaines kaleleri sayılabilir. Mobile Şehri'nin şu kardeş şehirlerle resmi bağlantıları vardır: Louis Tomlinson Louis William Tomlinson (d. 24 Aralık 1991; Doncaster), İngiliz şarkıcı, şarkı sözü yazarı, oyuncu ve futbolcudur. İngiliz-İrlandalı erkeklerden oluşan One Direction grubunun bir üyesidir Aynı zamanda bir solo albümü vardır. 10 Aralık 2016 tarihinde Steve Aoki ile birlikte The X Factor şarkı yarışmasında İlk solo şarkısı olan "Just Hold On" şarkısını Söylemiştir. Annesinin adı Johannah, babasının adı Mark'tır. Dört kız kardeşi vardır, isimleri; Charlotte (Lottie), Félicité ve ikizler Daisy ile Phoebe'dir. 10 Şubat 2014'te annesi Johanna'nın 3. evliliğinden Ernest Rupert Atholl Deakin ve Doris Poppet Deakin adında ikiz bebeklerini dünyaya getirmesiyle 7 kardeş oldular. Tomlinson, Barnsley oyunculuk okuluna gitti. "If I Had You" ve "Waterloo Road"da rol aldı. Daha sonra Hall Cross School'a gitti. 2010 yılında X Factor'un yedinci sezon seçmelerine katıldı. Yarışmaya "Hey There Delilah" şarkısı ile katılan Louis, 3 tane geçer oyu alsa da Bootcamp onu reddetti. Ancak Nicole Scherzinger önerisi ile kurulan One Direction grubuna dahil oldu ve X Factor yarışmasına böylece devam etti. One Direction yarışmayı üçüncülükle bitirdi. İlk albümleri "Up All Night," 18 Kasım 2011'de piyasaya sürülmüştür. Sonra da 2012 yılında "Take Me Home" adlı albümü çıkarmışlardır. Ardından 25 Kasım 2013'te "Midnight Memories" adlı üçüncü stüdyo albümlerini yayınladılar. Daha önceki albümleriyle kırdıkları rekoru bu albümleriyle de bir kez daha kırdılar ve tarihinin en hızlı satılan albümü unvanına bir kez daha sahip oldular. En son olarak 17 Kasım 2014'te "FOUR" adlı dördüncü stüdyo albümlerini yayınladılar. "FOUR" albümünün "Deluxe" versiyonu iTunes'da 67 ülkede #1 numaraya yerleşti. Şu an One Direction grubu ile müzik hayatına devam etmektedir. Zayn Malik'in ayrılmasından sonra 13 Kasım 2015 tarihinde yeni stüdyo albümleri Made In The A.M yayınlanmıştır. 10 Aralık 2016'da Steve Aoki ile beraber yapılan "Just Hold On" adlı ilk solo teklisi yayınlanmıştır.Şarkıyı ilk X Factor'de canlı yayınla hayranlarına duyurmuştur. 31 Ocak 2020 tarihinde, Walls isimli ilk solo albümünü yayınladı. Albüm 50 ülkenin iTunes listesinde 1 numaraya ulaştı. Temmuz 2015'te Tomlinson'ın 23 yaşındaki Amerikalı stilist Briana Ashley Jungwirth'ten bebek beklediğini bildiren Good Morning America merkezli haberler yayımlandı. Tomlinson daha sonra çıkan haberleri kabul etti. 22 Ocak 2016'da oğulları Freddie Reign'ın doğduğunu, Louis Tomlinson Instagram'da paylaştığı fotoğraf ile doğruladı. 7 Aralık 2016'da annesi Johannah Poulston Kan kanserinden dolayı hayatını kaybetmiştir. Annesi için yazdığı "Two of Us" isimli şarkısını yayınladıktan yaklaşık 1 hafta sonra 18 yaşındaki kız kardeşi kalp krizi nedeniyle hayatını kaybetti. Üniversitelerine göre Nobel Ödülü sahipleri listesi Üniversitelerine göre Nobel Ödülü sahipleri listesi, Nobel Ödülü kazananların (öğrenci veya mezun oldukları üniversitelere göre) birinci derecede eğitim gördükleri Üniversitelere göre listelenmiş halidir. Üniversiteler Nobel Ödülü kazananların sayısına göre doğru orantılı şekilde sıralanmıştır. Üniversitelere göre listeleme işlemi oldukça kapsamlı bir çalışma gerektirmiştir. Bu nedenle çok çeşitli kaynaklardan yararlanılmıştır. Ödülü kazanan birçok kişi farklı Üniversitelere geçiş veya doktora yapmıştır. Bu nedenle bazı ödül sahipleri birden fazla Üniversitede eğitim görmüş veya doktora yapmış olabilir. Aşağıdaki listede ödül sahipleri okullar bazında Mezun, Katılımcı veya Araştırmacı, Ödül aldığı esnada Akademik Personel ve Ödül sonrasında Akademik Personel olarak sütunlarda belirtilmiştir. Her Üniversite bu tür bir liste için daha güvenilir ve farklı yöntemler kullanmıştır. Örneğin, Oxford Üniversitesine katılmadan önce ödül kazanan çok az sayıda isim bulunsa da, listelerde bu