Dave Grohl Foo Fighters'ı kurmuşlardır. Hala Foo Fighters'da çalmaktadır. Steve Albini Steve Albini, 1980'lerin kült gruplarından olan Big Black'in üyelerinden olan daha sonra grubun dağılmasıyla alternative rock piyasasının öncü yapımcı. Chicago'da gençliğini geçiren Steve Albini Cheap Trick ve Ohio Players gibi yöresel müzik gruplarını dinleyip fanzinlerde yazılar yazdı. 1982 yılında ise Big Black adlı grubu kurdu. Aradan süre geçtikçe ve grup ilerledikçe gruba üyeler dahil oldu ve bir anda Big Black Amerika'nın en önemli gruplarından biri oldu. Big Black ilk albümünü olan Atomizer'ı 1986'da yayınladıktan bir yıl sonra grubun ikinci albümü olan Song About Fucking çıkmadan önce grubu dağıttı. Grup dağıldıktan sonra Steve Albini ona büyük plak şirketlerinden gelen tekrifleri kabul etmedi ve bağımsız bir şekilde devam kararını aldı. Başka gruplarla beraber yapımcı olarak çalışmaya başladı ve bir anda alternative müzik çevrelerinde ünü arttı. Çok farklı yapıya sahip birçok müzik grubu ve tarzı ile çalışmasına rağmen kendisinin müziksel bir sabitliği vardı: Ham ve dağınık perküsyonlar, sert gitar tonalitesi ve birçok orta-hızda ritim değişklikleri. Kendisini, bu gruplarla çalışırken yapımcı kelimesindense engineer () olarak tanıtıyordu. Steve Albini yapımcılık işinin yanında hala müzisyen olarak çalışmalarınada devam ediyor. 1988 yılında David Sims ve Rey Washam ile beraber ikinci grubu olan Rapeman'i kurdu. Grup bir albüm ve bir ep çıkardıktan sonra ismi yüzünden grup tepki almaya başladı ve baskı fabrikasındaki işçiler grubun adının geçtiği şeyleri basmayacaklarını açıkladı ki, Steve Albini grubla tam yeni yeni alışmaya başlamış ve asıl performansını göstermeye yeni başlamıştı. Grup bu talihsiz olaydan sonra dağıldı. Bundan sonra Steve Albini bir süreliğine hiçbir gruba katılmadı ve onun yerine yeni yeteneklerle ve bir sürü grupla beraber çalışmalara katıldı. Bu zaman içerisinde Steve Albini büyük plak şirketlerini sevmemesine rağmen bu şirketlere bağlı Nirvana, PJ Harvey, Auteurs gibi gruplarla ve kişilerle çalıştı. Bu işler ona bir sürü para kazandırdığı için kişisel projelere ve bilinmeyen grupların önünü açmada önemli rol oynadı. Steve Albini en sonunda müzik piyasasına grubu Shellac ile geri döndü. Grup produktör/müzisyen dostu olan Bob Weston (volcano suns), ve Todd Trainer (rifle sport, brick layer cake)'den oluşuyordu. Shellac ilk albümü olan At Action Park'ı 1994 yılında yayınladı. Shellac ile turneye çıkan albini aynı anda Bush, Storm & stress, Melt-Banana ve Pw Long gibi gruplarla çalıştı. Shellac 1998 yılında ise ikinci albümleri olan Terraform'u piyasaya sürdü. Steve Albini halen müzik kariyerine Shellac ile devam etmekte ve halen başka gruplarla yaptığı çalışmaları sürdürmektedir. Fly-by-wire Fly-by-wire, manüel uçuş kumandalarını elektronik bir arayüz ile değiştiren gelişmiş uçuş kumanda sistemi. Bu sistemde uçak pilottan bağımsız bilgisayar kontrollü basit bir yapay zekaya sahiptir. Bu görev bilgisayarı, hız, irtifa, hava durumu, uçağın donelerini, ağırlığı ve pek çok önemli veriyi (data) sayısal ortamda harmanlayarak uçağa en güvenli uçuşu sağlar. Bu teknoloji, yeni nesil uçaklar olarak adlandırılan ve uçuş kumanda yüzeylerinin hareketinin side-stick denilen lövye ile sağlandığı uçaklarda bulunur. Fly By Wire sisteminde 2 veya daha fazla (Airbus a320 serisinde 5 bilgisayar varken F22 raptorda her biri 180 mb 7 adet bilgisayar bulunmaktadır) bilgisayar bulunmaktadır. Konsoldaki joystik veri giriş aracıdır. Şöyle ki; joystiki yukarı çekersek bilgisayarlara yukarı komutu vermiş oluruz. Joystikteki hassas duyargalar kola asılma oranına göre sisteme dijital veriler yollar. Sistem bir çeşit sinir sitemini andıran data (veri) hattına sahiptir. Pilot kola yüzde 25 oranında asıldığında; uçağımız bu komutu tek başına harekete çevirmez. Uçağın dışındaki alıcılar hızı ve irtifayı sisteme her saniye aktarır. Uçağın yakıt tankları, mevcut ağırlığı ölçüm cihazlarıyla algılanır. Bütün bu veriler ışığında uçuş bilgisayarı uçağa en ideal kanat hareketlerini hidrolik sisteme iletir. Uçağın düşük bir hızda ilerken pilot joystiki %100 oranında yukarı çektiğinde sistem uçağın verilerini hesaplayarak mümkün olan en idal açı ile tırmanmaya başlar. Şöyle ki normal bir uçak %100 yoke çekiminde burnunu 50 derece kaldırıyorsa fly by wire sistemi Stala kalmamak için burnu yüzde 20 kaldırabilir. Başka bir anlamda %100 joystik hareketi esnasında stala kalmamak için motorlara maksimum güç verebilir. Klasik yöntemde pilotun kumanda ettiği kumanda kolu (lövye) uçuş kumanda yüzeylerine kalın kumanda kabloları ile fiziksel olarak bağlıyken ve temelde mekaniki bir hareket iletimi mevcutken, fly-by-wire sistemiyle donatılmış uçaklarda bunun aksine kumanda yüzeyleri ile side-stick arasında hiçbir fiziksel bağlantı yoktur. Fiziksel bağlantı yerine hareket komutu tamamen elektriki olarak iletilir. İngilizce "wire" (Türkçe:Tel) sözcüğü ile ifade edilir. Pilot tarafından sidesticke uygulanan kuvvet sidestick tarafından algılanır ve bu algılanan hareket elektrik sinyallerine çevrilerek, Uçuş bilgisayarına gönderilir. Uçuş bilgisayarı aldığı bu komutu elektrik telleri aracılığıyla yine elektriki olarak kumanda yüzeyine bağlı olan servomotorlara gönderir ve yarı elektriki yarı mekanik olan bu servomotorlar elektriki sinyali mekanik hareketine çevirerek kumanda ettikleri uçuş kumanda yüzeyini hareket ettitirirler. Bu sistemin sıkı bir savunucusu olan uçak üreticisi Airbus'ın savunmasındaki en temel bu sisteme eklediği ve pilotun aşırı komutlarını kısıtlayan sistemdir. Bu sayede pilotun yaptığı ve uçağın limitlerini zorlayıcı terslikler uçuş bilgisayarı tarafından kontrol edilir. Ayrıca pliot uçarken bile sistem küçük hareket komutları ile uçağın dengesinin korunmasını sağlar ki bunları çoğu zaman pilot bile hissetmez. Ancak Airbus'ın bu sistemin sıkı bir savunucusu olmasının aksine bir başka uçak üreticisi olan Boeing firması uçuş esnasında son sözün pilot tarafından söylenmesi gerektiği prensibiyle yani pilotun uçağa istediği hareketi tam olarak verebilmesi gerektiğini savunur ve yeni tip uçaklarında dahi klasik lövye kumanda sistemini kullanmaktadır. Boeing 777 serisi uçaklar yoke bulunmasına rağmen ucak aslında fly by wire sistemi kullanmaktadır. Yoke kullanılmasının sebebi daha önce de 767 serisi (777 nin yerine geldiği eski Boeing modeli) gibi yoke alışık pek çok pilotun sol el ile joystik kullanma zorluğu çekmemesini sağlamaktır. Günümüz modern savaş uçaklarının neredeyse tamamı bu sistemi kullanır. Özellikle son teknoloji Airbus A320, A330, A340, A380 ve Boeing B777 tipi uçaklar bu kategoridedir. Sembol En temel anlamı ile bir simge yoluyla bir kavramın uzlaşımsal olarak betimlenmesidir; bir düşüncenin, nesnenin, niteliğin, niceliğin vb. ruhbilimsel ve düşünbilimsel açıdan, tüm kavramlar doğaları itibarı ile simgesel olup, betimlemeleri simgesel bir anlam taşıyan yapay belirtilerdir. Dizgel (sistemik) görüngeden, örneğin haritalardaki kullanımları ile, simgeler ayrıca iletişim görevini de yerine getirmektedir: çizgisel, yazılı veya somut bir nesne olarak bir diğer, daha karmaşık, somut veya soyut nesneyi veya onun özelliğinin betimlemesi olabilirler. Bunun dışında, ayrıca mecazi kavrayışlarda da kullanılırlar. Simgelerin başlıca uygulama alanları diller, matematik ve bilişsel bilimlerdir. Örneğin konuşulan dil, simgesel kavramları (sözcükleri) betimlemek için kullanılan işitsel belirtilerden oluşur. Simgenin Latince karşılığı olan ""symbolum"" sözcüğünün Grekçe'deki kökeni, συν- ("sin") yani "birlikte" ve βολή ("voli") yani "atış" köklerinden türemiş olup, anlamı "birlikte atmak" anlamına gelen Yunanca σύμβολον ("simvolon") sözcüğü ya da “bir araya getirmek, birleştirmek, birlikte tartışmak, birlikte birleştirmek, bütün haline getirmek, bir arada toparlayıp bağlamak, birbiriyle karşılaştırmak, açıklamak" ” anlamlarına gelen "syn" ve "ballein" sözcüklerinden oluşan "sumbalein" ("symballein") fiilinden türetilmiş "sumbolon" sözcüğüdür. "Sumbolon", bir nesnenin kırık iki parçası idi. Bu kırık parçaların mükemmelen bir araya getirilmesi kökenlerinin ortak olduğunun ispatlanmasını gösteriyordu ki, bu da “çok emin bir şekilde bilmenin işareti” demekti. Yazılı olarak ilk kullanımına Homeros'un Hermes adına yazdığı ilahide rastlanmaktadır. Tam olarak, Hermes'in kaplumbağaya rastladığında "συμβολον ηδη μοι" yani "bana bir sevinç simgesi" dediğinden söz eder. Sembol, antik Yunan kültüründe, asli ve özel anlamıyla, kilden yapılma olup, iki parça halinde kırılmış bir kabın antlaşmış iki kişi arasında pay edilen kırık parçalarını ifade etmekteydi. Antlaşmanın geçerli kılınması için, antlaşmış ya da hak sahibi iki kişiden her birinin iki kırık parçayı birbirine mükemmelen oturtması gerekiyordu. Mecazi anlamda sembole, aynı anlamın iki ayrı temsilini birbiriyle irtibatlandıran bütün de denebilir. Buradan yola çıkılarak, sembol kavramı, içerdiği gizli anlama bağlı olan işitsel ya da görsel öğeye indirgenmiş bulunmaktadır. Sembol, göstergebilimde (semiyoloji) anlam taşıyan bir temsildir, bir tasvirdir. Bu, yananlamın, benzerliğin ifade edilmesini gösteren bir sistemdir. Ayrım, ilişki veya birleştirme işlemleri birey ya da bir topluluk için bir anlam oluştururlar. Sembol, böylece, beş duyu ile algılanan görünür realiteden yola çıkılarak, görünmez realitelerin keşfini sağlar. Sembolün simgelediklerinin (anlamlarının) birliği birbiri içinde erime veya karışım tarzında değil, üst üste eklenme (sumbolh) tarzındadır. Görünür unsur ile görünmeyen unsur bir bütün oluştururlar ve biri olmadan diğeri anlaşılamaz. Georg Friedrich Creuzer sembolü “biçim ve varlık arasında ya da ifade ile fikir arasında” aracı olarak görür. ( R. Alleau, De la nature des symboles, Paris, Pont-Royal, 1964, sayfa 20) Giderek sembol, örtülü benzeşim yardımıyla, çağrıştırdığı mevcut bulunmayanlarla, daha doğrusu soyut olanlarla birlikte tüm realiteyi belirtir hale gelmiştir. Sembol böylece, mevcut bulunmayanın ve ne algılanabilir ne kavranabilir olanın bir temsili, bir tasviri durumuna gelmiştir. Böylelikle, tüm sembolik sistemler fikirleri, kavramları ifade etmeye çalışırlar. Düzgünün (code) tekanlamlı olmasının aksine, bulunduğu temsiller sistemine göre anlaşılabilen sembol, çokanlamlıdır. Freud’çü psikanalizde bu sistem, özellikle oidipus kompleksiyle yapılanmış bireysel geçmişteki eğretileme kurallarının uygulanmasından ve bilinçdışının düzenlenmesinden hareketle işler. Carl Gustav Jung’un kolektif bilinçdışı denilen evrensel bilinç ya da ortak hafıza varsayımına göreyse, bireysel semboller kolektif bilinçdışının varlığını gösterirler, kolektif bilinçdışı yoluyla evrensel olur ve bu yolla arketipler haline gelebilirler. Bir sembol iki öğe arasında bir bağ kurar. Sembol, sembolik sistemin ve simgelenenlerin benzeşim unsurlarına sahip olabildikleri zihinsel temsil yoluyla “işaret eden” rolünü oynar, Güneş-Ay ikilisinin erkek-kadın, ışık-karanlık, doğru-yalan, hakiki olan-sahte olan ikilisini temsil etmesi örneğinde olduğu gibi. Sembol, günümüzde, iki öğenin arasındaki uygunluk bakımından, kimi zaman, alegori (istiare), mecazı mürsel, amblem, işaret, ikon ve fetiş ile hemen hemen eşanlamlı olarak da kullanılmaya başlanmıştır. Gözleri bir kumaş parçasıyla örtülmüş, terazi taşıyan kişinin “adalet” anlamına işaret etmesindeki istiare buna örnek olarak gösterilebilir. Sembol terimi 1380’de ortaya çıkmıştır. Sonradan, giderek, lisan ve mimik dili gibi soyutlama biçimleri taahhüt, mukavele, antlaşma, vaat, kontrat, barış gibi bazıları mühürle yapılan temsil etme gibi işlevlerinde nesnelerin yerlerini aldılar (örneğin, el sıkışmanın anlaşma anlamına gelmesi). Şu halde, bu anlamda bir sembol, soyut ya da doğaüstü bir realiteyi temsil etmeye yönelik olan algılanabilir bir nesnedir. Sembol görünür ve görünmez olan ifadelerin arasındaki kıyaslamada görünür olan ifadedir. Geniş bir kullanım alanı olan semboller çeşitli şekillerde sınıflandırılırlar. Niteliklerine göre, biçimsel semboller, sayısal semboller, renklerle ilgili semboller, doğadaki canlı sembolleri, cansız nesnelerden oluşan semboller, kişi ve kişiliklerle ilgili semboller ve olaylarla ilgili semboller olarak sınıflandırılır. Alanlarına göre sınıflandırılmaları halinde çok geniş bir yelpaze oluştururlar (dinî semboller, sanatsal semboller, siyasi semboller, bilimsel semboller, ezoterik semboller, askerî semboller,trafik işaretleri vb.). Bilimlerde kullanılan semboller genellikle ölçüyü ifade etmeye yararlar. Bir değeri, bir varlığı ifade etmeye çalışırlar. Dolayısıyla tekanlamlı olan bilimsel sembollerin alamet kavramıyla karıştırılmaması gerekir. Bilimsel semboller tür ve sayı olarak değişmezler ve asla kısaltılamazlar. Fizikteki semboller özel bir isimden türetilmedikleri takdirde küçük harfle yazılırlar. Bir simgenin doğası ve onun simgeleşme süreci, sinir dizgemiz ile ileri derecede bağıntılıdır. Bu dizgenin bilinç, düşünce ve öznellik ile olan bağı henüz tam olarak anlaşılamamış olmakla birlikte, bölümsel açıklamalar sunan kuramlar geliştirilmiştir. Örneğin bir hükümdar asası, krallık simgesidir. Elle tutulan somut bir nesnedir, ancak simgesel amacına ancak bir hükümdar tarafından kullanıldığında ulaşır. Nesneler, doğabilimsel ve kimyasal özelliklere sahiptirler. Bu durumda, bir asanın özellikleri nedir? Uygulama açısından, süslemeli bir değnektir; fakat asa olarak kabul görmüş herhangi bir şey bu amaçla kullanılabilir. Leslie White'a göre: ekinsel bir nesnenin özü, simgeleşme sürecinde olan bir belirti olmasıdır. Dolayısı ile, simgeleri, simgeleşme sürecinin ürünleri olarak tanımlamıştır. Bu durumda, asanın krallık simgesi olması, simgeleşme sürecinin sonucudur; halbuki bu süreç öncesinde bu anlamından yoksundu. Simgeleşme, asayı bir nesne olarak, önceden sahip olmadığı bir "güç" ile donatmaktadır. Alışılmış bir değneğin olağan insanlara herhangi bir etkisi yokken, bir asa için aynı şey söylenemez. Ancak bu "güç" sadece asada değil, onun konumunda, söz konusu hükümdarda, ve insanlarda olmak üzere bölünmüştür. Özetle, insanoğlu simgeleri içerisinde yaşadığı dünyada yer alan güçleri tanımlamak ve kendi amacı doğrultusunda kullanmak için yaratmaktadır. Çeşitli dinlerde çeşitli biçimler, resimler, sayılar ve objeler sembol olarak kullanılmıştır. Ayrıca bazı tarikatlarda ve ezoterik ekollerde sembollerle öğretimin yapıldığı bilinmektedir. Yanda çeşitli dinlere ait bazı biçimsel semboller görünmektedir. Ezoterizm, okültizm, mistisizm ve teozofideki sembol kavramı sembol sözcüğünün modern kullanımdaki anlamlarından yalnızca birini içerir: Bir şeklin göründüğünden daha farklı bir anlam taşıması, ezoterik bakımdan, bir sembol olarak nitelendirilmesi için yeterli değildir; ezoterik geleneğe göre, herhangi bir şeyi ifade etmek üzere kullanılan her simgeye, her temsile, her işarete, her tasvire sembol denilmez. Örneğin bir bilgisayar şirketi, reklam için hazırladığı bir broşüre, bir kartvizite bir beyin ve bir klavye çizimini amblem olarak koyabilir; fakat bu bir amblemdir, sembol değildir, bir ilhama dayalı olarak oluşturulmamıştır ve içeriğinde hiçbir evrensel bilgiyi gizlememektedir. Evrensel hakikatlerin, evrendeki ilke ve yasaların keşfinde birer araç olan ve kişiye “doğaüstü” denilen âlemi anlama, kavrama olanağı sunan sembollerin hiçbiri keyfi olarak oluşturulmamış, keyfi olarak seçilmemiştir ve genellikle doğaya, doğal örneklere dayalıdırlar. Sembollere daha çok, eski uygarlıklara ait eserlerde çizimler, kabartmalar, freskler ve heykeller olarak,mitolojilerde, masallarda, inisiyatik ve kutsal metinlerde ise sözcük ve kavramlar olarak rastlanmaktadır. Sembol sözcüğünün kökeninin eski Mısır dilinden Grekçe'ye geçmiş "symbolon" sözcüğü olduğu ileri sürülür. Sözcük Latince'den Fransızca'ya ve oradan da Türkçeye geçmiştir. Sembollerin çokanlamlılığı Sözcükler bir sembolün anlamını ya da anlamlarını ifade etmek için gerekli olmakla birlikte, sembolün anlamını gerçek değeriyle ifade edemezler ve yapılan sözlü açıklamalar ve yorumlar sembolün tümüyle çözüldüğü anlamına gelmeyebilir. Zaten ezoterik ya da evrensel denilen "gerçek semboller" genellikle tek anlam içermezler. Bir sembolün çok anlamlılığı bir sözcüğün birbirine eş düzeydeki birçok anlama gelmesi gibi değildir; çok anlamlı bir sembolün içerdiği anlamlar aşağıdan yukarı doğru yükselen bir kademelenme, bir başka deyişle gitgide derinleşen bir derecelenme gösterirler. Semboller objektif olmakla birlikte, içerikleri bakımından büyük bir sübjektiviteye sahiptir. İnsanlar kavrayış, anlayış, zihinsel yapı, idrak, şuur ve seziş bakımından farklı farklı olduklarından bir sembolün anlamını idrak etme dereceleri de doğal olarak farklı farklıdır. Sembol ortadadır; fakat onu herkes o anki gelişim düzeyi oranında anlar. Kuşkusuz varlık geliştikçe o sembolün yüksek anlamlarının da farkına varacaktır. Başlangıçta ilk anlamıyla ya da en kaba anlamıyla tanıdığı sembol, kendisi geliştikçe, kendisine daha yüksek, daha derin sırlarını açıklayacak ve hakikate biraz daha yükselerek bakmasını sağlayacaktır. Zaten öğretilerdeki, kutsal denilen metinlerdeki sembolizmin nedenlerinden biri de budur; yani kişiyi fazla yük altında bırakmadan, onun kaldıramayacağı derecede yüksek, kavraması güç karmaşık bilgilerle ezilmesine, yıkılmasına yol açmadan, derece derece, yavaş yavaş, anladığı oranda yükselmesini sağlamaktır. Bu konudaki ünlü bir söz şudur: “Alışık olmayan göze ışık, alıştıra alıştıra verilir.” Sembolizmdeki benzeÅŸim ilkesi Sembolleri çözmede bilgi ve akıl, göz ardı edilemeyecek etkenlerse de, asıl etken “sezme”dir. “Sezme”de sezginin rolü varsa da “sezme” sezgi değildir. Her sembol bir bütünün, büyük bir işaretin bir parçasını içerir.Her ne kadar bir sembolde görünenden yola çıkılıyorsa da, her sembol, görüneni değil, görünmeyen bir hakikati içerir. Okültizmdeki terimlerle, “görünür âlem”in ilkelerinin keşfi “görünmez âlem”in ilkelerinin keşfine yardımcı olur. Evrensel denilen semboller büyük ölçüde görünür âlem ile görünmez âlem arasındaki benzerlik, paralellik, daha doğrusu uygunluk üzerine kurulmuştur. “Görünür-âlem”de “görünmez-âlem”i gösterebilmek için doğaüstü (görünmez-âlem), kaçınılmaz olarak doğanın (görünür-âlem’in) araçları ve olanaklarıyla sembolleştirilmiştir. Görünür âlem ile görünmez âlem arasındaki benzeşme okültizmdeki ünlü “Yukarısı aşağıya, aşağıdaki Yukarıdaki’ne benzer” sözüyle ifade edilmiştir. Görünür âlemi görünmez âlemin tezahürü olarak kabul eden ve görünmez âlem ile evrendeki birtakım ilke ve yasaları görünen âlemden yola çıkarak anlamaya çalışan okültizme göre, insanın çevresi ve doğa da sembollerle doludur. Görünür âlem görünmez âlemin bir tezahürü, bir yansıması olduğuna göre, insanın beş duyusu ile algıladıkları, görünmez âlemin sembolleri durumundadır. Ama bu benzeşme prensibinde bir realite, bir “plan”, bir âlem kendisinden bir alt realite, “plan”, âlem ile simgelenebilmekle birlikte, bunun tersi olamaz. “Alt”, “üst”ü simgeler,”üst” “alt”ı simgelemez. Bir başka deyişle dış, içi simgeler; iç, dışı değil. Okültizme göre bir sembol daima, en azından bir “üst”ü ifade etmek için vardır ve varlık nedeni de budur. Sembollerin masal ve mitolojilere geçiş nedeni Bir sembol “açıklayıcı” niteliğinin yanı sıra “gizleyici” niteliğe de sahiptir. Eski çağlarda inisiyeler ezoterik bilgileri inisiyasyon topluluğu dışında kalanlardan tümüyle gizlemezlerdi. Ezoterik topluluklar, avam-ı beşer denilen dışarıdakilere hakikatleri sembolik kılıklara sokarak, birtakım benzetmelerle vermeye çalışırlardı. Örneğin eski Yunanistan’daki inisiyasyonlarda, zaman zaman halka açık olan inisiyatik törenler yapılır ve bu törenler sırasında ezoterik bilgiler, yer yer müzik eşliğinde, bir tiyatro eserini canlandırır tarzda sunulurdu. Başvurulan yöntemlerden biri de sembolik hikâyeler anlatmaktı. Avama hakikatlerin gereken kadarı, onların anlayabileceği düzeye indirgenerek hikâyelerle anlatılırdı. İnisiye bu anlatım sırasında, kullandığı sözcük ve işaretlerde, hitap ettiği zümrenin anlayış düzeyine göre değişiklikler yapardı. Bu hikâyeler, bu sözlü aktarımlar kısmen değişikliklere uğramışsa da günümüze kadar ulaşmıştır; halk masalları ve mitolojilerdeki efsanelerin hatırı sayılır bir kısmı, inisiyatik serüveni anlatır. Sembolizmin inisiyasyonlar, dinler ve rüya'lardaki nedenleri farklıdır. Sembolizmin inisiyasyonlardaki nedenleri Sembolizmin inisiyasyonlardaki temel nedenleri şöyle açıklanır: Bağımsızlık Bağımsızlık veya istiklâl, bir milletin veya bir devletin, kendi vatandaşları veya nüfusu tarafından erkince yönetilebilmesidir. Yani egemenlik haklarının başkası bir milletin veya bir devletin elinde olmamasıdır. Audax CS Italiano 1910'da Şili'de yaşayan İtalyanların takımı olarak Santiago de Chile'de kuruldu. 4 kez Şili lig şampiyonluğunu (1936,1946,1948,1957) ve 1 kez Şili kupasını kazandı (1941). Suvorov Zor Ölüm Zor Ölüm, 1988 ABD yapımı gerilim aksiyon filmidir. Özgün adı Die Hard olan film, John McTiernan tarafından yönetilmiştir. Viktor Suvorov Viktor Suvorov (Rusça: Ви́ктор Суво́ров) (d. 20 Nisan 1947 Primorski Krayı) gerçek adı Vladimir Bogdanovich Rezun (Rusça: Влади́мир Богда́нович Резу́н) olan Sovyet Askeri İstihbarat (GRU) subayıdır. 10 Haziran 1978 tarihinde, Cenevre'deyken Batıya iltica etmiştir. Yakın çevresinde, mesleki faaliyetlerinde ve Batı'ya iltica ettikten sonra yayımladığı "Buzkıran" adlı kitabında Viktor Suvorov takma adını kullanmıştır. Rusya’nın Uzak Doğusu’ndaki Primorye vilayeti, Hasan bölgesi, Barabaş köyünde dünyaya gelen Suvorov'un babası ve erkek kardeşi de Kızıl Ordu'da subaydır. Suvorov, 1958-1963 yıllarında Voronej'deki Suvorov Harp okuluna, 1963-1965 yıllarında Kalinin'deki harp okuluna devam etmiştir. 1965-1968 yıllarıda Kiev'deki (ikinci sınıfından başlamak üzere) Askeri Yüksek Okula devem etti. 1968 yılında Çekoslovakya'nın işgaline katılan Suvorov, 1970-1971 yıllarında Volga bölgesi Askeri Bölge Karargahı'nın istihbarat bölümünde ve Spetsnaz (Özel Harekat Gücü)'nde görev yapmıştır. 1971-1941 askerî-diplomasi akademisine devam etti. 1974-78 yılları arası GRU ajanı olan bir diplomattır. Suvorov, Batı'ya iltica ettiği 10 Haziran 1978 tarihinden bu yana İngiltere’de istihbarat analisti ve öğretim görevlisi olarak çalışmaktadır. Suvorov, pek çok polemik ve tartışmaya yol açan kitabı Buzkıran'da (Rusça Ледокол), Stalin'in Avrupa'yı istila planlarını işlemiştir. Bu çalışmanın ana fikri, Stalin'in Avrupa'da bir savaşın başlamasını kışkırttığı, Hitler'i buna zorlayacak politikalar izlediği ve bir Avrupa savaşının ardından Avrupa'yı istila etmek için hızla silahlandığı yönündedir. Suvorov bu iddialarını bazı savlara dayandırmaktadır. Esasen Sovyetler'in Almanya'ya saldırı hazırlığı içinde oldukları savı daha önce General Pyotr Grigorenko tarafından ileri sürülmüştü. Ancak Suvorov Buzkıran'da bu tezi ayrıntılı bilgiler ve çıkarımlar çerçevesinde ortaya atmaktadır. Egemenlik Egemenlik ya da hâkimiyet, bir toprak parçası ya da mekân üzerindeki kural koyma gücü ve hukuk yaratma kudretidir. Bu güç siyasi erkin dayattığı yasallaşmış bir üst iradeyi ifade etmektedir. Egemenlik aynı zamanda bir devletin ülkesi ve uyrukları üzerindeki yetkilerinin tümünü ifade eder. Bir başka deyimle egemenlik, devleti başka tüzel kişiliklerden ve örgütlenme biçimlerinden (örneğin şirketlerden, derneklerden, kulüplerden, çetelerden, din ve mezhep birliklerinden, feodal bağlılık ve yönetim birimlerinden) ayıran özelliktir. Egemen olmayan devlet olmaz; kaynağını devletten almayan egemenlik de olmaz. Ortaçağ Avrupası'nın büyük bir bölümünde, kaynağını kralla vasalleri veya vasallerle diğer yerel güç odakları arasındaki sözleşmelerden alan feodal ilişkiler egemendi. Bunun yanı sıra, çeşitli derecelerde bağımsız olan şehirler, köy birlikleri, federasyonlar, ortak yönetim alanları vb. mevcuttu. Ayrıca bazı yönleriyle krala bağlı, bazı yönlerden tamamen bağımsız olan Kilise de önemli bir siyasi güçtü. Modern krallıkların ortaya çıkmasıyla birlikte, devleti devlet yapan temel hak ve yetkilerin tanımlanması sorunu ortaya çıktı. Fransız hukukçu "Jean Bodin" (1530-1596) modern egemenlik kuramının kurucusu sayılır. 1576'da yayımladığı "Les six livres de la république" (Devlet'e Dair Altı Kitap) adlı eserde Bodin egemenliği "Devlet'in mutlak ve kalıcı gücü" olarak tanımladı. "Mutlak", egemenliğin bölünemeyeceği ve paylaşılamayacağı anlamındaydı (ancak bu mutlaklık sadece kamu hakları alanındaydı ve bireyin özel haklarına tecavüz edemiyordu). "Kalıcı" olması ise bu gücün hükümdarın ölümü ile sona ermediği ve bireylerden bağımsız olduğunu gösteriyordu. Egemenlik belirtilerinin bir bölümünü hükümdar şahsen kullanabilir, bir bölümünü memurlarına ve kurumlara kullandırabilirdi. Ancak egemenliğin kendisi devredilemezdi. 17. yüzyılda Hollandalı hukukçu "Hugo Grotius" (1583-1645) modern devletler hukukunun ilkelerini egemenlik kavramıyla temellendirdi. 1648 Westfalya Barışı ile, egemen devletlerin hukuki eşitliği ilkesi modern Avrupa devletler sisteminin temeli olarak benimsendi. 17. ve 18. yüzyıllarda Hobbes, Locke, Montesquieu, Rousseau gibi düşünürler egemenlik hakkının felsefi ve analitik temelleri üzerinde günümüze dek etkili olan düşünceler ürettiler. Montesquieu (1689-1755), 1745'te yayımladığı "Esprit des Lois" (Kanunların Ruhu) adlı eserinde, egemenliğin üç uygulama alanını birbirinden ayırarak, yasama, yürütme ve yargı erklerinin dengelenmesinin önemine değindi. 1789'da kabul edilen ABD Anayasası, Montesquieu'nün görüşlerinin etkisiyle, yasama, yürütme ve yargının mükemmel denge içinde olacağı bir Devlet düzeni tasarladı. Egemenlik unsurları aşağıdaki gibi sıralanabilir. Klasik dönem düşünürlerinin hemen hepsinde egemenliğin nihai kaynağı olarak halkın iradesi gösterilir. Roma hukukundaki "omnis imperium ex populo" ilkesi bu düşüncenin kaynağıdır. Devletin bir "Toplum Sözleşmesi" ile kurulduğu görüşü de aynı düşünceyi ifade eder. Ancak ilk kaynağı halk olan egemenliğin nasıl ve ne ölçüde hükümdara aktarıldığı, sınırlarının ne olduğu, o sınırlar aşıldığı zaman hangi tedbirlere başvurulacağı, egemenlik aktarımından sonra halkta hangi bakiye güçlerin kaldığı, tartışma konuları olarak kalır. Egemenliği halka dayandıran görüşle demokrasi fikri ilk kez 19. yüzyılda bağdaştırılmaya başlamış ve ancak 20. yüzyılın ikinci yarısında genel kabul görmüştür. 83M6E 83M6E Rus şirketi olan Almaz Bureau tarafından geliştirilen bir S-300 SAM Komuta/Kontrol Sistemidir. MAZ 8X8 arazi aracına monte 1 adet 64N6E Flap Lid 300 km menzilli Big Bird veya 200 km menzilli Tin Shield 3D phased array Hedef Tespit/takip Radarı ve 54K6E Kumanda Merkezinden oluşmakta ve 6 adede kadar SAM bataryasını yönetebilmektedir. Bu Komuta/ Kontrol Sistemi sayesinde 300 km menzile kadar uzaklıkta ve 10000 km/saat hızlarına ulaşan 100 adet hedef aynı anda takip edilebilmekte ve sistem otomatik olarak en tehlikeli hedef izine kilitlenebilmektedir. Zor Ölüm 2 Zor Ölüm 2, 1990 ABD yapımı gerilim aksiyon filmidir. Özgün adı Die Hard: Die Harder olan film, Renny Harlin tarafından yönetilmiştir. Ahmet Kurtcebe Alptemoçin Ahmet Kurtcebe Alptemoçin (27 Ocak 1940, İstanbul) Türk siyasetçi ve iş adamı. 1962 yılında ODTÜ Makine Mühendisliği Fakültesinden "Yüksek Mühendis" unvanı ile mezun oldu. Busiad ve TOSYÖV'ün kurucuları arasında yer aldı. TOSYÖV'ün Başkanlığını ve başkan yardımcılığını yürüttü. 17. ve 18. Dönem Bursa milletvekilliği, ayrıca farklı dönemlerde Devlet, Dışişleri, Maliye ve Gümrük bakanlığı yaptı. Dünya Kobi Birliği (WASME) eski başkanı olan Alptemoçin, hâlen Vakıf 2000, Erkurt Holding'in Yönetim Kurulu Başkanlığını yürütmektedir. Türkiye Jokey Kulübü ve Beşiktaş Jimnastik Kulübü asil üyesidir. İngilizce, Almanca, İtalyanca bilmekte olup, evli ve bir çocuk babasıdır. Zor Ölüm 3 Zor Ölüm 3, 1995 ABD yapımı gerilim aksiyon filmidir. Özgün adı Die Hard with a Vengeance olan film 27 Ekim 1995 tarihinde Türkiye'de sinemalarda gösterilmiştir. Dedektif John McClane her şeyi görüp geçirdiğini sanmaktadır. Artık New York'tadır ve kendini güvencede hissetmektedir. Hayatında karşılaştığı en son olağanüstü düşmanıyla karşı karşıya gelmeyi beklediği en son yer New York'tur. Ama Simon adındaki bir dahi, McClane ve New York şehrini çok tehlikeli bir oyunun içine itmek üzeredir. McClane yeterince kötü günler geçirmiştir ama Simon'a göre geçireceği kötü bir gün daha vardır. San José San José, Kosta Rika'nın başkenti ve en büyük şehirdir. 1,170 metre yükseklikte, bir vadide kurulmuştur. 2000 yılı itibarıyla nüfusu 309,672'dir. 1736'da yerleşime açıldı.Başlangıçta Villa Nueva adını taşıyan kent, İspanyol sömürge döneminde bir tütüncülük merkezi olarak gelişti. 1823'te yakınlarındaki Cartago'nun yerine başkent oldu. 19. yüzyıl boyunca Kosta Rika'nın başlıca gelir kaynağı olan Kahvenin üretim merkezi olarak tanındı.1884'te elektrik enerjisiyle aydınlanan ilk Latin Amerika şehri oldu. Bir ulaşım merkezi olan San José, Panamerikan Karayolu üzerinde Limon'dan gelen Kuzey Demiryolu ile Puntarenas'tan gelen Pasifik Demiryolu'nun kesiştiği noktada yer alır. Juan Santamaría Uluslararası Havaalanı şehrin 23 km dışına yer alır. 1843'te kurulmuş olan Kosta Rika Üniversitesi ve Ulusal Üniversite (1971) en önemli yükseköğrenim kurumlarındandır. Şehirdeki önemli mimari yapıtlar Paris Operası örnek alınarak yapılmış olan Melico Salazar Tiyatro Binası ile 19. yy katedralidir. San José şehri, 11 bölgeye ("distritos") ayrılmıştır: Bu bölgeler ayrıca çeşitli semtlere bölünmüştür. Gerald Asamoah Gerald Asamoah (d. 3 Ekim 1978, Mampong, Gana), Gana asıllı Alman eski forvet oyuncusu. Gana'da doğdu ve 1990 yılında ailesiyle Almanya'ya göç etti. Profesyonel kariyerine Hannover 96 kulübünde başladı. 1999 yılında Schalke'ye transfer oldu. Bu takımla oynadığı 279 maçta 44 gol atmıştır. Asamoah 2010 yılında St. Pauli takımına transfer oldu. Daha sonra SpVgg Greuther Fürth takımına transfer oldu. 332||58||32||13||49||5||420||80 Ortacı, Simav Merkeze 40 km , Dağardı yoluna 7 km uzaklıktadır. Kütahya Simav Ortacı köyü tarihi bakımından Osmanlı Devleti zamanına kadar dayanmaktadır ve ismini de büyük devlet adamlarını korumakla yükümlü Osmanlı asker birliğinden almıştır. Köylüler geçimini tarımcılık ve hayvancılıkla sağlamaktadır. Resmi web sitesi Alternatif link Christoph Metzelder Christoph Metzelder (d. 5 KasÄ±m 1980) Alman eski futbolcudur. Vištytis Gölü Vištytis Gölü, (Litvanyaca: Vištyčio ežeras; Almanca: Wystiter See; Rusça: Viştınetskoye ozero, Виштынецкое озеро), Litvanya ve Rusya arasındaki sınır çizgisinde yer alan bir göldür. II. Dünya Savaşı'ndan önce Almanya-Litvanya arasında da sınır oluşturmuştur. Adını Litvanya'nın kuzeyindeki Vištytis kasabasından alır. Vištytis Gölü, çoğu Rusya sınırlarında olmak üzere 17.87 km² alana yayılır. Su sınırı Litvanya kıyılarını takip eder. Bu yüzden birçok Litvanya balıkçı gemisi, kazayla da olsa Rusya'nın su sınırlarını geçme yasağını ihlal eder. Romanya Devrimi Romanya Devrimi, Aralık 1989'da Romanya devlet başkanı Nicolae Ceauşescu'nun iktidardan indirilmesi için halk ve Rumen ordusu tarafından gerçekleştirilen devrimdir. Romanya, Doğu Blokundaki sosyalist rejimlerin yıkıldığı sırada iktidarın kanlı bir yöntemle değiştiği tek ülke oldu. 1965'ten beri Romanya'nın lideri olan Nicolae Ceauşescu'nun iktisadi ve kalkınma politikalarının Romanya'nın kaynaklarını zorlayarak uygulatılması ülkede yaygın bir kıtlığa ve yoksulluğun artışına neden oldu. 1970'lerdeki kötü mali yönetim ve yanlış yatırım kararları sonucu Romanya'nın dış borcu çok yüksek boyutlara ulaştı. Bu borcun kısa bir sürede kapatılması için yapılan kemer sıkma politikaları (gıda maddelerinin karneye bağlanması, evlerin 14° den fazla ısıtılmasının yasaklanması), 1982'den itibaren ülkenin tarım ve sanayi ürünlerinin büyük bölümünün ihraç edilmeye başlanması, Parlamento Sarayı gibi debdebeli ve gereksiz inşaat projeleri ve 13,000 köyden 6,000'inin boşaltılıp yıkılması ve burada yaşayanların yeni kurulan apartmanlara yerleştirilmesi kararı hoşnutsuzluğu doruğa çıkardı. Nicolae Ceauşescu, 1980'lerde parti ve hükûmet üzerindeki sıkı denetimini sürdürmek için katı politikalar izlemeye başladı. 1988'de Sovyetler Birliği'nde uygulamaya konan açıklık (glasnost) ve yeniden yapılanma (perestroyka) politikası Romanya'da benimsenmedi. SSCB'de uygulamaya konan bu politikaların SSCB'nin güdümündeki diğer Doğu Bloku ülkelerinde neden olduğu reform dalgasından sonra muhalefete karşı izlenen baskıcı tutum daha da sertleşti. 1989'un ekim ve kasım aylarında Berlin Duvarı'nın yıkılışı ve Doğu Bloku liderlerinin birer birer görevlerinden çekilmesi Nicolae Ceauşescu'nun, geleceği hakkında bir endişe yaşamasına neden olmadı. Kasım 1989'da yapılan Romanya Komünist Partisi'nin 14. Kongresi'nde Nicolae Ceauşescu yeniden parti genel sekreterliğine seçildi. Fakat Doğu Avrupa'daki sosyalist ülkelerde meydana gelen rejim değişiklikleri ve özgürlük hareketleri çok geçmeden Romanya'ya da yansıdı. Romanya'nın kuzeybatısındaki Transilvanya'daki Macar azınlık öteden beri baskı altındaydı. Transilvanya bölgesinin güneyindeki Temeşvar (Timişoara) şehrinde Macar bir rahibin rejim muhalifi olduğu gerekçesiyle sürgüne gönderilmeye çalışılması üzerine bir ayaklanma patlak verdi. 16 Aralık günü başlayan olaylar, polis ve Securitate'nin (gizli polis) müdahale etmesiyle daha da yayıldı. Protestolar asıl nedeninden saparak doğrudan Ceauşescu rejimini hedef almaya başladı. Ertesi gün ayaklanmalar ve protestolar devam etti; bölge komitesinin binası ele geçirildi. Olayların daha da büyümesi üzerine devreye ordu girdi; 18 Aralık sabahı şehrin denetimi ancak sağlanabildi. Aynı gün şehirde sıkıyönetim ilan edildi. 20 Aralık günü kalabalık yürüyüşçü kolları şehre girdi; büyük bir protestocu grubu şehrin Operei Meydanı'nı işgal etti. İran'a ziyerette bulunan Nicolae Ceauşescu'nun yerine bakan karısı Elena Ceauşescu olayların yatıştırılması için protestoculara tutukluların büyük bir kısmının serbest bırakılmasını önerdi, ancak ayaklanmacılar Ceauşescu çekilene kadar devam edeceklerini belirterek teklifi reddettiler. 20 Aralık akşamı Ceauşescu'nun dönüşüne rağmen durum daha da gerginleşti. Ceauşescu aynı günün akşamı yaptığı televizyon konuşmasında Temeşvar'daki olayları “yabancı güçlerin Romanya'nın içişlerine müdahalesi” ve “Romanya'nın egemenliğine tecavüz” olarak niteledi. Temeşvar'daki olayları dünyaya ilk olarak Budapeşte radyosu duyurdu, Batılı medya kuruluşları da katliam haberleri verdiler, onbinlerce kişinin ölümünden söz ettiler, ulusal televizyondan bilgi alamayan Romanya halkını Ceauşescu rejimine karşı ayaklanmaya teşvik ettiler. Ceauşescu'nun denetiminde olan Romanya Televizyonu 21 Aralık günü Bükreş'te aynen 1968'de Varşova Paktı ülkelerinin Romanya'yı işgal etmesini engellemek amacıyla yapılan toplantı gibi büyük bir toplantının Ceauşescu'nun desteklenmesi amacıyla yapılacağını duyurdu. Ceauşescu'nun duruma egemen görünüyor olmasına rağmen ayaklanmalar kısa sürede Bükreş'e sıçradı; 21 Aralık'ta Ceauşescu'nun Bükreş'te yaptığı konuşma sırasında dinleyicilerin tepki göstermesi, Ceauşescu'nun iktidarını kaybettiğinin en açık belirtisi oldu. 21-22 Aralık gecesi yer yer ordu birliklerinin de desteklediği ayaklanmacılarla Ceauşescu'nun emrindeki gizli polis gücü Securitate arasında şiddetli sokak çatışmaları yaşandı. Ardından tüm Ceauşescu karşıtları, yayın binaları, kamu kuruluşlarını ve polis karakollarını ele geçirdi. Bu nedenle devlet kurumları görevlerini tam yapamaz hale geldi ve devlet televizyonu TVR'nin sık sık yayınları kesildi. 22 Aralık'ta ayaklanmalar bütün ülkeye yayılınca ordu birlikleri tamamen ayaklanmacıların safına geçti, böylece Ceauşescu rejimi çöktü. Aynı gün Ceauşescu ve karısı Elena bir helikoptere binerek Bükreş'ten kaçtılarsa da çok geçmeden yakalandılar. Bükreş'in kuzeybatısındaki Târgovişte'de bir kışlada tutulan Ceauşescu ve karısı, 25 Aralık 1989'da, yaklaşık bir saat süren yargılamanın ardından kitle katliamı, yolsuzluk, görevi kötüye kullanma, vatana ihanet ve kamu malını zimmetlerine geçirme suçlarından idama mahkûm edildiler. Aynı gün içinde kurşuna dizilerek idam edildiler. Hemen ardından çok partili yaşama geçildi. Ion Iliescu'nun başkanlığında kurulan eski komünist yöneticilerden, askerlerden ve eski parti muhaliflerinden oluşan Ulusal Kurtuluş Cephesi (FSN) şiddetli itirazlara uğradıysa da, girişilen protesto ve ayaklanma hareketleri Bükreş'e getirilen maden işçilerinin yardımıyla şiddetle bastırıldı, göstericiler polis gücünün yetersiz kalması nedeniyle bizzat maden işçileri tarafından dövülerek dağıtıldı. Bununla birlikte Konsey, şubat 1990'da iktidarı muhalefetle paylaşmayı kabul etti. 20 Mayıs 1990'da yapılan ilk serbest seçimleri Ulusal Kurtuluş Cephesi (FSN) ezici çoğunlukla kazandı. Warner Bros. Warner Bros. Entertainment, Inc. Warner Brothers "(Warner Kardeşler)" veya kısaca Warner Bros. dünyanın en büyük film yapım ve televizyon yayın şirketlerinden biridir. AT&T'nin WarnerMedia grubunun bir iştiraki konumundadır ve merkezi Burbank, Kaliforniya, ABD'dir. 1923 yılında Harry, Albert, Sam ve Jack Warner tarafından kurulan şirket, Warner Brothers (Warner Kardeşler), kısaca Warner Bros. ismini almıştır. Amerikan film endüstürisinin büyük isimlerinden olan Warner Bros. aynı zamanda Motion Picture Association of America (MPA) üyesidir. Warner Bros.'un iştiraki olduğu birçok şirket bulunmaktadır. Bunlardan bazıları Warner Bros. Studios, Warner Bros. Pictures, Warner Bros. Television Productions, Warner Bros. Animation, Warner Home Video, DC Comics ve The CW. Şirketin birçok ülkede olduğu gibi Türkiye'de de temsilciliği bulunmaktadır. Warner Bros. şirketi Looney Tunes adlı çizgi seri ile büyük başarı kazanmıştır. Looney Tunes'in en meşhur karakterlerinden biri Bugs Bunny adlı konuşan kurnaz tavşan karakteridir. Harry Potter film serisi, Yüzüklerin Efendisi üçlemesi ve Kara Şövalye üçlemesi gibi çeşitli seri filmlerin yapımcısıdır. U ÅŸekilli vadi U şekilli vadi, şeklini bir buzuldan alan bir tepe- veya dağ sırasındaki vadidir. Vadinin kesiti, sıklıkla dik duvarlarla sınırlanmış geniş ve düz, vadi tabanından oluşur. U şekilli vadiler dağ ve tepe sırasında görülür. Vadi tabanı çoğunlukla bataklıktır. Eğer bir nehir, U-vadide akıyorsa sıklıkla çok sayıda menderes oluşturur. Lucasfilm Lucasfilm Limited, George Lucas tarafından 1971 yılında San Francisco, Kaliforniya'da kurulan Amerikalı film yapım şirketi. Lucas ayrıca şirketin başkanıdır. Şirket, 30 Ekim 2012'de 4.05 milyar $ karşılığında The Walt Disney Company tarafından satın alındı. Şirket en çok "Yıldız Savaşları" fimlerinin yapımcılığını yapması ile bilinir ama aralarında "Indiana Jones" serisi ve "American Graffiti" gibi hem finansal hem de eleştirel açıdan başarılı olmuş filmlerin de yapımcılığını yapmıştır. Lucasfilm ayrıca özel efektler, ses ve bilgisayar animasyonu gibi yeni film teknolojilerinin geliştirilmesinde öncülük etmiştir. Lucasfilm, yüksek bütçeler nedeniyle televizyona, sinema filmlerinden daha fazla ağırlık vermeye başlamıştır. 2005 yılının Temmuz ayında Lucasfilm'in pazarlama, İnternet ve lisans birimleri San Francisco'da bulunan Presidio kentinde bulunan Letterman Digital Arts Center'a taşındı. Industrial Light & Magic, ve LucasArts'ın hissslerinin bir kısmı şirketin elindedir. Astrahan Hanlığı Astrahan Hanlığı (Tatarca: Xacitarxan Xanlığı), Altın Orda'nın yıkılmasından sonra başkenti Astrahan olmak üzere Cengiz Han'ın oğlu Cuci'nin ulusuna bağlı Toka Temür sülalesinden Kasım Han tarafından kurulmuş ve 1466-1554 yılları arasında hüküm sürmüş bir Türk hanlığıdır. Zaman zaman Kırım Hanlığı vasıtasıyla Osmanlı Devleti'nin nüfuz alanına girmiştir. Astrahan Hanlığı'nın arazisi batıda Kuban ve Don nehrine, doğuda Nogay Orda'sı ile sınırdı. Güneyde Terek Nehri'ne, kuzeyde ise Volga ile Don nehrinin arasında uzanmaktaydı. Asıl adı "Ejder Hanlığı" olan ve Ruslar tarafından sonradan değiştirilen Astrahan Hanlığı, Hazar Denizi'nin kuzey kıyılarında önemli bir ticaret merkezi olarak, 88 yıl boyunca egemen olmuş; ancak sürekli taht mücadeleleri sonucunda zayıflamış ve 1556 yılında Rus Çarı Korkunç İvan tarafından yıkılmıştır. Rusya'nın Kazan ve Astrahan hanlıklarını yıkarak doğuya doğru genişleme siyasetinden rahatsız olan Osmanlı Devleti Orta Asya'daki Türk hanlıklarının da kendisinden yardım istemesi üzerine 1563 yılından beri Rusya'yı durdurmak için Astrahan'a yapmayı planladığı seferi ancak 1569 yılında yapabilmiş ama hem ordu kumandanlarının kendi aralarındaki anlaşmazlıklardan hem de Kırım Hanı'nın bu kumandanlarla arasındaki anlaşmazlıktan dolayı bu seferde istenilen neticeye ulaşılamamıştır. Buna rağmen Rusya'nın barış istemesi üzerine 1570 yılında yine de Osmanlı ve Orta Asya Türk Hanlıklarının lehine bir barış antlaşması yapılabildiyse de Kazan ve Astrahan Hanlıkları'nın Rusya'ya bağlı oldukları zımnen kabul edilmiştir. Bugün Astrahan ve çevresinde yoğun Türk nüfusu bulunmaktadır. Radye temel Radye temel, genelde zeminin emniyetli taşıma gücünün düşük olduğu durumlarda “münferit sömeller ile yapılan temel yüzey alan hesaplarının binanın mimari alanının yarısından fazlasını işgal ettiği zaman” düşünülürler. Bu durumda çok büyük ihtimalle radye temel diğer sistemden daha ekonomik olur. Ayrıca zeminin temel altında yerden yere çok değişken olduğu hallerde de radye temeller yararlı olurlar. Betonarme plak şeklindedir, bu haliyle tabye döşemesine benzetilebilir. Echoes: The Best of Pink Floyd Echoes: The Best of Pink Floyd, Ingiltere'de Kasım 5, 2001, Amerika'da Kasım 6 2001'de piyasaya çıkan bir Pink Floyd toplama albümü dür. Aynı ay içerisinde Billboard 200 listesinde 2 numaraya yükselen albüm (1 numarada Britney Spears'ın Britney albümü, 3 numarada ise Michael Jackson'ın "Invincible" albümü vardı), önce Altın, sonra Platin, en sonunda Aralık 2001'de çifte platin sertifikasına layık görüldü. Albüme 2006 itibarıyla, yalnızca Amerika'da 3 milyon kopya sattıktan sonra, Üçlü Platin sertifikası verildi. "When the Tigers Broke Free" şarkısının CD üzerinde bulunduğu ilk albümdür, orijinali The Wall albümün'ün filminde yer almaktadır (şarkı daha sora The Final Cut'ın 2004 yılında çıkan yeniden basımında da yer almıştır.) 2 CD'den oluşan albüm, Pink Floyd'un 1967 tarihli ilk teklisi "Arnold Layne" den başlayıp, en son stüdyo albümleri olan "The Division Bell"'in son şarkısı "High Hopes"a kadar geçen zaman içerisindeki en popüler olmuş şarkıları içerir. Ünlü yapımcı James Guthrie'nin eseri olan albümün bir özelliği, 26 parçadan oluşan albümde, grubun albümlerinde bir imza haline gelmiş olan konsept albüm havasını korumak için şarkı değişimlerinde hiç ara olmamasıdır. Bu nedenle de, bir toplama albümden beklenenin aksine, şarkılar kronolojik sırayla değil, başlangıç-bitim uyumlarına göre dizilmiştir. Albüm zaman zaman sıkı Pink Floyd hayranları tarafından Music From the Film More, Ummagumma, Atom Heart Mother ve Obscured by Clouds albümlerinden çok az şarkı barındırdığı ve "Echoes", "Marooned", "Shine on you Crazy Diamond", "Sheep" ve "High Hopes" şarkılarının kısaltılmış versiyonlarının kullanıldığı gerekçesi ile eleştirilmiştir. Yapımcıların bu tartışmaya verdiği cevap ise, bu albümün eski hayranlar için değil, Pink Floyd'u yeni keşfedecek gençler için olduğudur. Kapak, eski albüm kapakları, video klip görüntüleri, konser posterleri gibi bilinen birçok Pink Floyd imgesinin ("Ummagumma" albüm kapağında olduğu gibi) iç içe geçmesinden oluşuyor. Bu imgelere verilebilecek birkaç örnek: "Wish You Were Here"dan alınan iş adamı ve şoför, "Animals"dan alınan domuz, "Atom Heart Mother"dan alınan inek, "The Division Bell"den alınan heykeller, "Learning to Fly" şarkısına gönderme yapan havada bir uçak ve "Meddle"dan alınan su altındaki kulak fotografıdir. "Echoes", Ekim 2006'da özel bir kaplama kağıdı ile yeniden piyasaya sürüldü. James Guthrie'ye gore asağıdaki şarkılar album planları yapılırken göz onunde bulundurulmuş ama sonrasında vazgeçilmiş. Ä°ngiliz seteri İngiliz seteri, İngiltere'de yetiştirilen av köpeği ırkı. İlk pointerlar ile spanyöllerin melezleştirilmesiyle geliştirilmiş olan İngiliz seterinin, omuzda yere yüksekliği 63 cm, ağırlığı 27 kg kadardır. Beyaz üstüne siyah, kahverengi, sarı, turuncu vb. renklerle lekeli postu, uzun ipeksi tüylerle kaplıdır. Av için yetiştirilmesinin yanı sıra, evlerde süs köpeği olarak da beslenmektedir. Paternoster gölü Paternoster göl, birbirine tek bir ırmak ile bağlantılı bir dizi buzul gölünden her birine verilen isimdir. Paternoster göller Alp tarzı vadilerde bulunur. Bu göller buzyalağı adı verilen vadinin başına kadar arka arkaya birbirini takip eder. Genellikle buzyalağının olduğu yerde bir göl bulunur. Paternoster gölleri bitiş buzultaşları ya da buzulun ilerlemesiyle oluşan ve geri çekilirken eriyen kaya barajlarından oluşur. Bu göllere verilen isim, ipe dizili tesbih tanelerine benzer şekilde birbirlerine ince bir su yoluyla bağlı olduklarından Hristiyanlık'ta en çok bilinen duanın açılış kelimeleri olan ve "Babamız" anlamına gelen Latince "Pater Noster" sözcüklerinden gelir. Dokuz OÄŸuzlar Dokuz Oğuzlar, (Eski Türkçe: , Toquz Oγuz, Çince: 鐵勒九姓 / 铁勒九姓, tielè jiǔxìng), Tielenin dokuz boyu. Çin kaynaklarında, (九姓; "Jiuxing") "dokuz boy, halk", Çin'deki Tabgaç hanedanı sırasında Uygurlar "Gao Chu" adıyla anılmışlardır. Bununla beraber Uygur Kağanlığı kurulduktan sonra Uygur kelimesi Dokuz Oğuz için de kullanılmaya başlandı. İslam coğrafyacıları, Tokuz-Oğuz Uygurları eş tutmuşlardır. Dokuz Oğuz kabileleri şunlardı: "Bugular (Pu-ku), Hun, Bayırku, Tongra, İzgil, Ch'i-pi, A-pu-sse, Ku-lun-wu-ku, Edizler". Bunların arasında Uygurlar da katılınca Dokuz Oğuzlar, "On Uygur" olarak anılmaya başlandı. Karabalgasun yazıtının Çince yüzünde Uygurların dokuz aileden meydana gelmiş oldukları anılmıştır., fakat bu "dokuz aile"nin isimleri tek tek sayılmamıştır. Başka Çin kaynakları yardımıyla Uygurların oluştuğu dokuz aileyi şu şekilde sayabiliriz; Moğolistan'ın doğusunda özellikle Tola (Tuul, Tula) akarsuyu dolayında yaşayanlar Dokuz Boydan oluştukları için onlara Dokuz Oğuzlar denildi. Matrah Matrah, vergi borcunu hesaplamak için kullanılan, vergi yasalarına göre belirlenen vergiye tabi tutardır/değerdir. Matrah, içerdiği değere göre ikiye ayrılır: Beyan Usulü: Vergi mükellefinin kendi matrahını beyan etmesidir. Karine usulü: Vergi mükellefinin gelir veya servetinin ölçüsü olduğu kabul edilen çeşitli dış göstergelerden yararlanmak suretiyle vergi matrahının hesaplanmasıdır. Götürü Usul: Vergilendirmeye esas olacak değer veya miktarın tek tek belirlenmesi yerine aynı durumdaki tüm vergi mükellefleri için genel olarak belirlenmesidir. İdarece Takdir Usulü: Matrahın belirlenmesi konusunda idarenin takdir hakkını kullanmasıdır. Titlis Dağı Titlis, Orta İsviçre'de 3.238 m yükseklikteki bir dağdır. Tercih edielen bir kış sporları ve gezi bölgesi olan Titlis dağı Urn Alpleri'nde bulunur. Obwalden, Bern ve Nidwalden kantonları sınırları arasındadır. Titlis, Obwalden ve Bern kantonlarının arasındadır. Hem en yüksek zirvesi (Büyük Titlis) hem de Küçük Titlis, kuzeyde Engelberg, güneyde Gadmen belediyesi arasında bulunur. Titlis'in dağ kütlesinin bir kısmı Nidwalden kantonuna uzanır ve kantonun en yüksek zirvesi olan Rotstöckli'yi (2901 m.) oluşturur. Titlis, aynı zamanda Nidwalden kantonunun ve Engelberg vadisinin en yüksek dağıdır. İsviçre'nin coğrafi merkezi dağın 15 km. batısındadır. Titlis, Susten geçidi'nin kuzeyindeki Uri Alplerinin en yüksek kısmıdır. Bu kısım Hasli ve Reuss vadilerinin tam ortasında yükselir ve böylelikle Aare ve Reuss nehir yataklarını birbirinden ayırır. Engelberg vadisinin ("Engelbergertal") kuzeyinde Reuss'un bir kolu olan Engelberger Aa nehri bulunur. Vadi Luzern gölünün güneyinde yer alır. Dağ kütlesinin kuzey bölümü Titlis buzulu ("Titlisgletcher") ile kaplıdır. Sarp kayalardan oluşan güney bölümü Wender buzulunun üstünde yükselir. Batı yakası ise "Firnalpeligletscher" buzulu ile kaplıdır. Bir zamanlar Titlis'e Wendenstock ya da Nollen denilirdi. Aslında bu iki dağ Titlis'den daha alçak olmalarına rağmen, sarp ve inişli çıkışlı zirvelere sahiptir. 1435 tarihli bir belgede yerel bir çiftçi olan "Tutilos"'un adının verildiği ifade edilir. İsim daha sonra Titlis halini aldı. Uydurma olma ihtimali yüksek olan bir başka açıklama da, dağın en yüksek kısmının bir kadın göğsüne benziyor olmasıdır. Ortaçağ Almancasında Düttel ya da Duttel denilen, bugün Almanca argoda kullanılan "Titte" sözcüğü dağa adını vermiştir. Dağa ilk çıkış konusunda da farklı açıklamalar söz konusudur. "Schweizerseiten"'a göre ilk olarak 1739 yılında kimliği bilinmeyen bir hacı zirveye çıkmıştır. "Engelberger Dokumente"'e göre ise ilk olarak 1744'te dört kişilik bir dağcı ekibi zirveye ulaşmıştır. Ancak dağ 3000 metrelik ve birçoklarına göre nispeten kolaz ulaşılabilir bir zirvesi olduğu için muhtemelen daha önceleri de çıkılmış olabilir. Güneydeki Susten vadisinde pek yerleşim olmadığı için, kış ve yürüyüş turizmi daha yumuşak şekilde yükselen kuzey bölümünde gelişmiştir. Bu taraftaki Engelberg ile Titlis arası dağ trenleri ve çeşitli teleferik yollarıyla doludur. Engelberg'den 3020 metre yükseklikteki küçük Titlis'e, Gerschnialp ve Trübsee üzerinden teleferik ile dört ara istasyondan geçilerek gidilir. Titlis Rotair adındaki diğer bir teleferiğin son aşaması 2014 yılında tamamlandı. Bu teleferik dünyanın dönerek ilerleyen ilk teleferiğidir, teleferiğin 360 derece dönmesi sayesinde yolcular tüm çevreyi panoramik şekilde izleyebilir. Küçük Titlis'ten bakıldığında geniş bir manzara görülür. Batı-Güneybatı yönünde Berner Oberland'ın Finsteraarhorn, Wetterhorn, Schreckhorn ile Mönch ve Eiger gibi devasa dağ kitleleri görülür. Güney'de Sustenghorn ve Dammastock buzullarıyla birlikte görülür. Batı - Kuzeybatı yönünde ise Melchtal'a kadar uzanan 4 küçük göl görülür. Kuzey yönünde Engelberg vadisi ve arkasındaki Üç kanton gölü ve orta İsviçre'yi sınırlayan dağ kitleleri görülür. Titlis dağının 3041 metre yüksekliğinde 2012 yılında yapılan ve "Cliff Walk" adı verilen asma köprü de turistlerin bir başka ilgi odağıdır. Üzerinde yaya olarak yürünebilen köprünün yerden yüksekliği 500 metredir. Köprüye giden dağ treninin durağından köprüye ulaşabilmek için 140 metre uzunluğunda bir yeraltı tünelinden geçmek gerekir. Köprünün diğer ucundan ise bir buzul telesieji ile buzul yüzeyinin 20 metre altındaki Ice-Flyer'a ulaşılır. Burada buzul içinden görülebilir. Çıkarma Çıkarma, temel aritmetik işlemlerden biridir. İki sayının farkının alınması işlemidir. Azalma anlamı vardır. İki nokta arasındaki uzaklığı belirtir. Sonucun negatif olması, sonucun orijinden negatif yönde bir uzaklığa karşılık geldiğini gösterir. x + a = b şeklindeki denklemlerin çözüm kümesi x = b - a şeklinde çıkarma işlemi kullanılarak bulunur. Bir sayıdan negatif bir sayının çıkarılması a – (– b) = a + b özdeşliğine göre bir toplama niteliği taşır. Aritmetik'te "-" işaretiyle gösterilir. Yapılan çıkarma işaretinin sonucu da eşittir işareti ile gösterilir. Örneğin: formula_1 (sözlü olarak "üç eksi üç eşittir sıfır") formula_2(sözlü olarak "eksi üç eksi üç eşittir eksi altı ") formula_3(sözlü olarak "eksi altı eksi üç eşittir eksi dokuz") formula_4(sözlü olarak "Otuz altı eksi beş eşittir otuz bir") şöyle bir tanımlama yapabiliriz; "+","-"=büyük sayının işareti "-","+"=büyük sayının işareti formula_5 (değişme özeliğine bakınız) formula_6 (büyük olan sayının işareti yazılır) formula_7 Kapalılık özelliği vardır. Birleşme özelliği vardır. Aušrinė Aušrinė, Litvanyaca'da Sabah Yıldızı (Venüs) demektir; ama aynı zamanda Litvan Mitolojisi'nde dişi bir tanrıdır. Bazı mitoloji bilimciler onu güzellik, gençlik ve sağlık tanrısı ya da tüm yıldızların kraliçesi Žvaigždės olarak tanımlarlar. Aušrinė'in kardeşleri de diğer yıldızlardır: Aušrinė aynı zamanda, Güneş, Ay ve Sabah yıldızıyla ilgili başka bir Litvan efsanesinde de gözükür. Bu efsaneye göre Ay (Mėnulis, Litvan Mitolojisi'nde eril bir tanrı), Güneş'ten (Saulė) boşanır ve Aušrinė'e aşık olup onu kaçırır. Mėnulis, Aušrinė ile evlenmek ister ama Perkūnas onların evliliğine müsaade etmez ve bu birlikteliği tüm gücüyle engellemeye çalışır. Aušrinė diğer mitolojik öykülerde Rytmetėlė, Marių Pana, Ryto Žvaigždelė, Auseklis (Letonyaca) isimleriyle de geçer. PerkÅ«nas Perkūnas, Litvan Mitolojisi'nde Aušrinė'in babası, ayrıca gök gürültüsü, şimşek, fırtına, yağmur, dağlar ve meşe ağaçlarının da tanrısıdır. Adının kaynağının Litvanyaca "perkūnas" ("şimşek"), "perkūnija" ("gök gürültüsü-fırtına"), ve Letonyaca "pērkons"tan ("gök gürültüsü" ve "şimşek fırtınası") gelmektedir. Möðruvallabók Möðruvallabók ya da AM 132 fol 14. yüzyıldan kalma bir İzlanda el yazmasıdır. Aşağıdaki sıra dahilinde İzlanda sagaları içerir: Fóstbræðra saga Fóstbræðra saga veya Yeminli Kardeşlerin Sagası, bir İzlanda sagası. 11. yüzyıl İzlandası'nda senetlerle başı dertte olan Þorgeirr ve Þormóðr adlı iki yeminli kardeşin hikâyesi arasında ilişki kurar. Þorgeirr çok yetenekli ve gözü cesaretten kararmış bir savaşçıdır. Ne var ki, sonraları zevk için insanları öldürmeye başlar. Þormóðr ise daha karmaşık bir karakterdir. Savaşçı, problem çıkarıcı, zampara ve şairdir. Saga onun özelleşmiş şiirlerini de içerir. En büyük yandaşı, kan kardeşini de anlatan bölümler vardır. Laxdæla saga Laxdæla saga, Laxárdalur adlı bir aile/sülalenin sagasıdır. En önemli İzlanda sagalarından biridir ve orijinali eski İskandinavca'nın eski bir İzlanda lehçesiyle yazılmıştır. Fiyort Fiyort, denizin buzul vadilerini basması sonucunda oluşan ve çoğunlukla iç kesimlere kadar sokulan; ince, uzun, genellikle çok derin ve kenarları çok dik körfez. Fiyortlar; genellikle Norveç, Grönland, Alaska gibi kuzey ülkelerinde görülen ilginç bir kıyı tipidir. Norveç'teki Sognefjord' un derinliği 1.234m, Şili'deki Messier kanalının derinliği ise 1.270m'dir. Bu fiyortlardan özellikle Norveç'tekiler dünyanın en güzel görünümlerini oluştururlar. Suya gömülü bu vadiler bu kadar derin olması, buzul kökenli olmalarıyla açıklanır. Bu vadilerde oluşan çok iri, kalın ve ağır buzulların, okyanus sularına karışmadan önce vadi tabanını deniz düzeyinin altına inecek kadar aşındırdığı sanılmaktadır. Buzullar eridikten sonra bu vadileri deniz suyu kaplamıştır. Fiyortların orta ve üst kesimleri denize açılan kesimlerinden genellikle daha sarptır. Bu durum, buzulların kaynaklarına yakın bölgelerde daha hızlı hareket etmesinden ve bu nedenle aşındırma etkisinin daha fazla olmasından ileri gelir. Fiyortları eşik bölgeleri sığdır bu nedenle de çoğunun dibinde, durgun su ve hidrojen sülfür içeren siyah çamur bulunur. Buzul aşındırması U biçiminde vadileri oluşturduğundan fiyortlar çoğunlukla bu biçimdedir. U'nun alt kesimi su altında kaldığından, fiyortların duvarları su kıyısından dikey olarak yüzlerce metre yükseğe çıkabilir ve kıyı yakınlarında da su derinliği birkaç yüz metreyi bulabilir. Dünyanın en büyük çavlanlarından bazıları, bu tür fiyortların üstünden dökülen küçük akarsularca oluşturulur. Fiyortların genellikle kıvrımlı kanalları ve bazen de keskin köşeleri vardır. Tabanı buzul döküntüleriyle kaplı olan vadi çoğu durumda içerilerdeki dağlara kadar uzanır. Vadinin tepesinde bazen küçük bir buzul kalıntısı bulunur. Özgün vadiyi oluşturmuş olan akarsu, buzun ortadan kalmasından sonra çoğunlukla üst vadinin tabanında yeniden ortaya çıkar ve fiyordun ağzında bir delta yaratmaya başlar. Ancak asıl fiyordun sarp kıyılarında, pek eğimli yamaçlarında, tarım yapılamaz. Topraklar verimli olmadığı gibi iklim de elverişli değildir; vejetasyon dönemi kısa sürer.Ayrıca gemiler için doğal barınak işlevine sahip fiyordlar genellikle gemiciliğin, balıkçılığın gelişmesi açısından da önemlidir. Norveç ekonomisinde deniz teciminin, balıkçılığın bir numara yer tutmasında fiyordların birinci derecede önemi bulunmaktadır. HallfreÃ°ar saga Hallfreðar saga bir İzlanda sagasıdır. M.S. 1000 yılları civarında yaşamış Hallfreðr Vandræðaskáld adlı bir şairin hikâyesini anlatır. Saganın içerisinde pek çok aşk hikâyesine de değinilmiştir. NjÃ¡ls saga Njáls saga (""Brennu-Njáls saga"" ya da ""Njáll'ın Yanışının Öyküsü"" olarak da bilinir) İzlanda sagalarının en ünlülerinden biridir. İzlandalılar tarafından sıklıkla "Njála" olarak kısaltılır. Ayrıca "Sagaların kraliçesi" olarak anıldığı da olur. Bu epik İzlanda şiiri, pek çok kan davasının seyrini konu alır. Yazarının İzlanda'nın en güney kesimlerinde bir yerde yaşadığına inanılır. Haklı olarak, gelmiş geçmiş en iyi İzlanda sagası olarak ün salmıştır. Ana konusunun genişliği ve metindeki kaynaklara yapılan zekice imalar, yazarın iyi eğitim almış kültürlü biri olduğunu düşündürmektedir. Olaylar 960 ve 1020 yılları arasında vukuu bulurlar. 999 yılındaki İzlanda'nın Hıristiyanlaşması ve 1014 yılında, Dublin'deki Clontarf Savaşı da Njáls sagada detaylı bir biçimde anlatılmaktaddır. Eser bilinen tarihi doğrulayıp günümüzde de yerleri bulunabilen yerlerden basetse de, bilginler hâlâ metinde anlatılan yerler ya da olaylar arasında efsanevî, aslında yaşanmamış olaylar ile hikâye anlatıcılığı sanatına dair kanıtlar aramaktadırlar. Sagada olayların başlamasına neden olan temel olay, Njáll'ın çiftlik evine saldırılması ve yakılmasıdır. Bu olayın gerçekliği, yapılan arkeolojik kazılarla da ispatlanmış, söz konusu bölgede yanık bir yapının kalıntılarına rastlanmıştır. Sagada ayrıca İzlanda Milletler Topluluğu'nun kan davalarını çözebilmek için uyguladığı yöntemlerden de bahseder. Ünü İzlanda'nın dışına kadar yayılan eser, Brian Boru'nun ölümünün ve Clontarf Savaşı'nın pek de somut tarihe dayanmayan betimlemelerini de içerir. "Njál" isminin kökeni Galiçyaca "Niall"dir ve günümüzde de İngilizcede "Neil" olarak geçmektedir. İlk bölüm Hrútur Herjólfsson ve Unnur'ün nişanlanmalarından boşanmalarının çirkin mirasına kadar geçen süreyi kapsar. Norveç'teki yiğitliklerinden ötürü onurlandırılan Hrútur, sonraki evliliğini yaşlanmakta olan Ana Kraliçe Gunhildr'in aşığı olarak yok eder. İzlanda'da bir karısı olduğunu reddedince, evliliğini tamamlama yetisi elinden alınarak lanetlenir. Unnur ondan boşandıktan sonra, Unnur'un babasıyla dövüştükten sonra aldığı çeyizi elinde tutmaya devam eder. İzlanda yasalarına göre bu davranış haksızlık olarak değerlendirilmektedir. İlk bölüm, Hrútur'ün anlayışını, güzel yeğeni hakkında "Hırsızların gözlerinin aile içine nasıl girdiğini bilmiyorum" şeklinde yorum yapmasıyla açıklar. Hallgerður adlı bu yeğenden ilk iki evliliği süresince bahsedilir. Hallgerður’ün iki eşi de onu kendi kızı gibi büyüten ama aslında öz babası olmayan, aşırı sevgi gösterip duygusuz ve yabanî olan babasının baltasıyla ölürler. Hallgerður, ilk ölümde babasını kışkırtmıştır ama her ne kadar ikinci kocası aralarındaki bir kavga yüzünden ölse de bu ölümü içine sindirememiştir. Aile bağlarına rağmen Þjóstólfur'ü öldürerek ölümün intikamını alan ise Hrútur olur. Gunnar Hámundarson ve Njáll Þorgeirsson (Njal) arasında geçen hikâyedir. Gunnar fiziksel olarak göze çarpacak derecede üstün yetenekli bir adamken, Njal ise müthiş zeki biridir ve Gunnar'ın yakın arkadaşıdır. Gunnar, Unnur'ün Hrútur'e karşı çeyiz şikayetini çözmek mecburiyetinde kalınca, Njal ne yapması gerektiğine dair ona bazı tavsiyelerde bulunur. Becerikli bazı hilelerle, Gunnar, Hrútur'ün evi üzerinde hukukî işlemler uygulamaya başlar. Gunnar Althing'e gider ve burada Hallgerður'ü görür. İkisi de birbirlerine aşık olurlar ve Hrútur'ün, Hallgerður'ün karakterine dair uyarıları ile Njal'ın şüphelerine rağmen nişanlanırlar. Hrútur ve Njal, Hallgerður Njal’ın eşi Bergþóra ile çatışmaya başladığında iyice tanınmışlardır. Hallgerður, Njal'ın evinde yaşayanları öldürerek pek çok karakterin aklını çalar. Ame cesaretsiz, ürkek Bergþóra kanının intikamını alır. Her cinayetin ardından, kocaları kurbanların durumlarına göre maddi ödemeler yapmaktadırlar. Beşinci kurban Þórður Freedmansson, Njalsson'ların; Þráinn Sigfússon'un, Gunnar’ın amcası ve Hallgerður'ün damadı'nın manevî babası, katillerle işbirliği yapar. Kan davası bitip maddî ödemeler yapıldığında Þráinn'in cinayetteki varlığı daha sonra zıtlaşmalara neden olur. Hallgerður, aşıklarından birini, Otkell adında huysuz bir adamın evini soymak için kullanır. Gunnar anîden para ödemelerinin yapılmasını rica eder, ama teklifi kabul edilmez. Kendini, Njal'ın yardımıyla kazandığı bir hukuk mücadelesinin ortasında bulur. Hallgerður'ü de hırsızlık konusunda azarlarken ona bir tokat atar. Bu olayı, Otkell'in kazayla Gunnar'ı yaralaması takip eder. Bu yaralanmayı hakaretler takip eder ve Gunnar istemese de intikamını almak zorunda kalır. Erkek kardeşi Kolskeggur'ün geciken yardımıyla, Otkell ve yandaşlarını öldürür. Njal'ın etkisiyle yeni bir ödeme düzenlenir ve Gunnar'ın ünü yayılır. Njal, Gunnar'ı bu kötü şöhretin onu bir kiralık katil gibi cinayetler üzerne kurulu bir kariyere iteceği konusunda uyarır. Daha sonra, Gunnar, Starkaður adlı bir adamın at üzerine dövüş yapma teklifini kabul eder. Dövüş esnasında, Starkaður hile yapar ve Gunnar kendini yepyeni bir kavganın içinde bulur. Njal onları uzlaştırmaya çalışır ama Þórgeir Starkaðsson onu reddeder. Gunnar, iki erkek kardeşiyşe bir seyahatteyken Starkaður ve adamları tarafından pusuya düşürülür. Dövüş esnasında on dört saldırgan ile Gunnar'ın erkek kardeşi Hjörtur ölür. Unnur’ün oğlu, Mörður Valgarðsson Gunnar'dan nefret etmekte ve onu son derece kıskanmaktadır. Njal'ın Gunnar'a dair bir kehanetini öğrenir. Njal, Gunnar'ın aynı aileden iki kişiyi öldürmesi hâlinde kendisinin de öleceğini söylemiştir. Ödeme anlaşmasına göre borcu ödenmeyen bazı alacaklıları kışkırtarak Gunnar'ın üzerine salan Mörður, amacına ulaşır. Gunnar dövüşü kazanmıştır, aama aynı aileden ikinci kişiyi de öldürür. Bunu takip eden hesaplaşma Gunnar ile Kolskeggur'ün İzlanda'yı üç yıllığına terk etmelerini gerektirir. İzlanda'ya en azından mülteci olarak geri dönmek için bazı düzenlemeler yapılır. Ama Gunnar evinden ayrıldığından beri anayurdunu çok özlemekte, İzlanda'nın güzellikleri tarafından adeta büyülenmektedir ve yasalara karşı gelmek pahasına yurdunu terk etmeyi reddeder. Ayrıldığından beri düşmanları dışında hiçbir şeyin değişmediğini, Mörður de dahil olmak üzere tüm düşmanlarının intikam hırsıyla yanıp tutuştuklarını görür. Boyun eklemi kırılana dek kendi evinde saklanır. Hallgerður, Gunnar'ın boynunu tedavi etmek için saç tellerini vermeyi reddederek kalıcı bir alçaklık ve ihanette bulunur. Bunu, daha önce Gunnar'ın ona attığı tokatın intikamını almak için yapmıştır. Gunnar'ın düşmanları, Mörður’ün onu evin içindeyken ateşe verme yönündeki teklifine karşı gelirler ve bunun çok onursuz bir davranış olduğunu ileri sürerler. Ama sonunda Gunnar'ı çıkarmak için çatıyı yıkarlar. Njal’ın oğlu Skarp-Héðinn, yeni bir heesaplaşma ayarlanmadan önce, intikam alma konusunda bazen Hogni Gunnarsson'u desteklemiştir. İskandinav hükümdarları iki büyük keşif gezisine özellikle saygı gösterirler: Þráinn Sigfússon'un ve Njal'ın iki küçük oğlununki. Bunların her ikisi de büyük bir saygı, onur ve kıvançla, ayrıca dostlarla geri dönmüştür. Þráinn kötü niyetli hain Hrappur'la gelir. Njal aralarındaki anlaşmazlıkların onları sadece onursuzluğa ittiğini, kaybettiklerini itibarlarını halkın önünde geri kazanmaları gerektiğini söyler. Þráinn anlaşma yapmayı reddeder ve Hallgerður de dahil olmak üzere hizmetkarları ona hakaret edip onurunu kırarlar. Sıradaki, saganın en dramatik dövüşüdür. Njalsson'lar ve Kári, Þráinn ve hizmetkarlarını pusuya düşürmeye çalışırlar. Aralarında buzdan bir köprü vardır. Skarphéðinn erkek kardeşlerine teişip onları geçer, nehre atlar ve Þráinn'i buzda kaydırarak boynunu vurup kafasını keser. Aralarında Hrapp'ın da olduğu dört adam bu dövüşte öldürülür. Þráinn’in erkek kardeşi Ketill, Njal’ın kızı ile evlidir ve ikisi, diğerlerinin arasında bir anlaşmaya varılmasına neden olurlar. İleride yaşanması olası çekişmeleri durdurabilmek için, Njal, Þráinn'in oğlu Höskuldur'ü evlat edinir. Höskuldur, Njal’ın evinde sevgiyle yetiştirilir ve ondan hiçbir şey esirgenmez. Artık tamamen büyüdüğünde, Njal onun şef olarak iyi bir iş ve Hildigunn adında uygun bir eş bulmasını sağlar. Bunun ardından saga, milattan sonra 999 yılında İzlanda'da dinin değişip Hıristiyanlığın gelmesini anlatmaya başlar. Mörður Valgarðsson, artık Höskuldur'ü başarılı bir reis olabilecek düzeyde bulmaktadır, zira bir reis olarak verimliliği düşmektedir. Njalsson'lar ile Höskuldur'ü birbirlerine düşürür ve ebedî düşmanlar olmalarını sağlar. Mörður ve Kári, kışkırtmalardan çabucak etkilenirler ve onu tarlasını ekerken öldürürler. Bir karakterin dediği gibi, “Höskuldur, nedensizlikten çok daha boşu boşuna öldürüldü; herkes onun yasını tutuyor; ama manevî babası Njal'dan fazla kimse üzülmüyor”. Flosi, Höskuldur’ün karısının amcası, güçlü reislerden de yardım alarak katillerden intikamını alır. Hildigunn tarafından sadece kanı yerde bırakmamaya zorlanmıştır. Njalsson'lar kendilerini Althing'de, yardım için yalvarırken bulurlar. Herkes Althing'i terk eder ve planın açığa çıkarılması için kehanetlerle bazı belirtiler hazırlar. Yüz adam Njal'ın evine çullanır. Njal, oğullarının evlerini koruyabileceklerini ve bu doğrultuda bir plan yapmalarını önerir. Diğerleri de bunun saçma ve aptalca bir düşünce olduğunu düşünseler de çaresiz kabul ederler. Flosi ve adamları binayı ateşe verir. Şimdi hem masumlar, hem de suçlular alevlerle kuşatılmışlardır. Flosi masumların dışarı çıkmasına izin verir ama Njal, Bergþóra ve torunları Þórður, suçlularla ölmek için içeride kalılar. Helgi de dışarıya çıkmaya izni olmadığı hâlde böyle bir girişimde bulunduğu için öldürülür. En sonunda on bir kişi ölür, ama dumanların görüşü kısıtlamasından faydalanıp kaçan Kári bu on bir kişinin arasında değildir. Flosi, Kári'nin bu yangının intikamını almak için geri döneceğini biliyordur. Saga, bu hazin yangınla son bulur. Víga-Glúms saga Víga-Glúms saga, İzlanda sagalarından biridir. Çeşitli insanları öldüren ve suçunu örtmeye çalışan bir reisten bahseder. Saganın 13. yüzyılda yazıldığına inanılır. Azan Azan Yunan mitolojisinde, Arcas ve Erato'nun oğludur. Arkadya'daki Azania onun adından türetilmiştir. MayarÃ­ Mayarí, Küba'da Holguín iline bağlı bir şehirdir. Mayari, 1.536 km²'lik bir alana yayılır ve Barajagua, Birán, Cabonico, Cajimaya, Chavaleta Norte, Chavaleta Sur, Guayabo, Juan Vicente, Mateo Sánchez, Punta de Tabaco, Río Frío, Sae-Tia, San Gregario Norte, San Gregorio Sur ve Santa Isabel komünlerini içine alır. Şehrin kökenleri, ilk çiftliklerin açıldığı 1757'ye kadar uzanır. 19 Ocak 1879'da, şehir belediye merkezi olmuştur. Belediye 102 281 nüfusu ve km başına 80.1 nüfusu yoğunluğu ². Nüfusun% 62.7 'si kentsel ve% 50.9 erkek. Şehrin adı, Compay Segundo'nun söylediği 1940'ların şarkısı "Voy para Mayari" ve şehirde doğan Fidel Castro ile bilinir. Rochester, New York Rochester, New York eyaletinin Monroe bölgesinin en büyük şehridir. Rumuzu "Un şehri" veya "Çiçek şehri"dir. 2004 yılı sayımlarına göre 212.481 kişilik nüfusuyla New York eyaletinin üçüncü büyük şehridir ve 96.1 km²'lik bir alana yayılmıştır. Buffalo'nun doğu kesiminde ve Syracuse'un batısında bulunur. Şu anki belediye başkanı Robert Duffy'dir. Günümüzde şehir toplam 864 km caddeye, 941 km su yatağına, 44 taşıt ve 8 yaya köprüsüne, 11 halk kütüphanesine, 2 polis merkezine ve 16 yangın merkezine sahiptir. Şehrin ana su kaynağı Hemlock Gölü'dür, ayrıca Canadice ve Ontario gölleri de büyük öneme sahiptir. Rochester'ın ortalama Temmuz sıcaklığı 21.8 °C ve ortalama şubat sıcaklığı -4.7 °C'dir. Şehirde belirgin olarak 4 mevsim yaşanır. Rochester'in şu kardeş şehir bağlantıları vardır: Argonautika Argonautica (Yunanca: Άργοναυτικά, "Argonaftika" ) Rodoslu Apollonios tarafından MÖ 3. yüzyılda yazılmış epik bir Yunan şiiridir. Söylencesel Altın Post'u ele geçirmek için "Argo" isimli gemileriyle uzun ve maceralarla dolu bir deniz yolculuğuna çıkan elli gencin başından geçenleri anlatır. Hellenistik dönemden günümüze kalan tek destandır. Şiirde, Altın Post'un peşinde Kolhis'e gitmek üzere denize açılan elli Akhalı denizcinin yaşadığı maceralar anlatılır ancak gençlerin uğruna uzun bir yolculuğa çıktığı Altın Post'un öyküsüne yer verilmez. Yazarın Hellenistik çağ okurlarının Altın Post söylencesini bildiklerini varsaydığı düşünülür. Bugünün okurları için öncelikle Altın Post'un öyküsü açıklanmalıdır. Teselya'da Boeotia bölgesinin kralı Athamas, tanrısal varlık Nephele ile evliydi; İki çocukları vardı: Friksus (erkek) ile Helle (kız). Athamas kendisine iyi davranmadığını düşündüğü Nephele'den ayrılarak Thebai kentinin kurucusu Kadmos'un kızlarından İno ile evlendi. İki erkek çocuk doğuran İno tahtın gelecek sahibi, üvey oğlu Phriksus'u ortadan kaldırmak üzere bir oyun tezgahladı. Athamas’dan gizli, çiftçilere buyruklar göndererek mısır tohumlarını kurutmalarını söyledi. Kocasının kıtlığa karşı ne gibi önlemler alınması gerektiğini danışmak için bilicilere gönderdiği habercilere rüşvet verdi ve Athamas'ın toprağın tekrar ürün vermesi için oğlu Friksus'u Zeus'a kurban etmesi gerektiği yanıtını almasını sağladı. Bu haberi alan Athamas oğlu Friksus'u alıp kurban sunağına götürmek zorunda kaldı. Ancak bıçağına el attığı sırada Hermes çıkageldi; ""Baba Zeus insanların kurban edilmesini istemez,"" dedi. Nephele'nin tarafını tutan Hera, Hermes'le birlikte tüyleri altından kocaman bir kanatlı koç göndermişti. Friksus ve Hela, koçun sırtında bindiler ve koç, doğuya doğru uçmaya başladı. Hella, bugün Çanakkale Boğazı dediğimiz boğazın üstünden geçerken düştü. Friksus koçun sırtında yolculuğuna devam etti. Koç onu, o zamanın insanlarınca Doğu'nun en uç noktası olarak bilinen Kolhis'e götürdü. Friksus altın tüylü koçu Zeus'a kurban edipi postunu kendisini çok iyi karşılayan Kolhis kralı Aetes'e hediye etti. Aetes de Altın Post'u savaş tanrısı Ares'in adını taşıyan sunağın koruluğundaki bir ağacın dalına astı. Onu korumak için de korkunç bir ejderha dikti başına. Eşi Hera’nın hediyesi olan Koç'un kendisine kurban edilmesinden hoşnut kalan Zeus, "Aries" ismi verilen koçu burçlar kuşağının başına koyarak onurlandırdı. Koçun Altın Postu Kolhis'te kutsal sunaktaki ağaç dalında, başındaki ejderhanın gözetiminde asılı dururken, Teselya'nın "İolkus" kentinde, Friksus'n amcası olan kentin kurucusu Kretheus'un ölümünden sonra öz oğlu "Aeson" ile üvey oğlu "Pelias" arasında bir taht kavgası meydana geldi. Deniz tanrısı Poseidon'un oğlu olduğu iddia edilen Pelias, tanrı soyundan geldiği ve Aeson'dan büyük olduğu için tahtta hak sahibi olduğunu ileri sürdü ve Aeson'u sindirdi. Onu, eşiyle birlikte sarayın bir köşesinde hapis yaşamı sürmek zorunda bıraktı. Aeson ve eşinin "Diomedes" adını verdikleri bir oğlu oldu. Bebeğin doğumu Pelias'ı çok tedirgin etti. Çünkü biliciler onunla ilgili iki kehanette bulunmuşlardı. Birincisi, ölümü kralın soyundan gelen bir erkeğin elinden olacaktı. İkincisi ise kente gelecek bir yabancı onu tahtından indirecekti; dediklerine göre bu yabancı sandaletlerinden birinden yoksun olarak ayak basacaktı kente. Birinci kehaneti boşa çıkarmak için Aeson'un oğu öldürülmeliydi. Aeson olacakları tahmin ederek bebeği sadık bir kölesiyle kent kırsalına kaçırıp eski dostu Kheiron'un gözetimine teslim etti; Pelias'ı bebeğin ölü doğduğuna inandırdı. Kheiron bebeğe ""İason"" adını verdi. Onu Pelion dağındaki mağarasında büyüttü. İason ergenliğe eriştiğinde geçmişini anlatıp geleceğini yönlendirecek bilgiler eşliğinde doğduğu kente yolcu etti. İason, İolkus’a giden yolda karşısına çıkan azgın bir nehri geçmeye çalışan yaşlı bir kadına yardımcı oldu; onu sırtına alıp suya girdi. Bu yaşlı kadın, Tanrıça Hera idi. İason karşı kıyıya ayak bastığında sandaletinin birinin suya kapılıp gittiğini fark etti. Kente girdiğinde Pelias’ın bir sunu töreni düzenlediğini öğrenip sunağa yöneldi. Pelias onu fark etti ve ayaklarından birinin çıplak olduğunu görüp ikinci kehaneti hatırladı. Tek ayağı çıplak genci yanına çağırdı; kim olduğunu sordu. İason ""Ben Aeson'un oğluyum, babamdan çaldığın tahtı geri almaya geldim."" dedi. Pelias halkın gözü önünde onu öldürtemezdi; İason'u gördüğüne sevinmiş gibi yaptı; onuruna bir şölen vereceğini söyleyerek sarayına davet etti. Akşam şölende İason öldüğünü sandığı babası ile bir araya geldi. Dost görünmeye çalışan Pelias, kadehini kaldırarak İason'a ""İsteğini anlayışla karşılıyorum,"" dedi, ""yalnız benim de bir dileğim var. Yıllardır düşlerime giriyor. Friksus’un ruhu bana gözüküyor, onu buradan uzaklara, Kolkhis’e götüren Koç’un altın postu ait olduğu yere, yani ülkemize geri getirilmediği sürece huzura kavuşamayacağını söylüyor. Genç olsaydım bu işi ben yapardım. Senin yapman daha uygun olur. Altın Post'u getirirsen hem soyumuzu onurlandırmış hem de babandan emanet aldığım tahtın yeni sahibi olursun. Bu görev için muhteşem bir gemi yaptırmaya söz veriyorum."" İason kabul etti. Ve böylece büyük deniz yolculuğu için hazırlıklar başladı. Pelias yolculuk için muhteşem bir gemi yaptıracağına söz verdi ve Altın Post’u geri getirmek uğruna onur ve ün kazanmak isteyen gençleri çağırdı. Teselya’nın en ünlü gemi yapım ustası Argoa elli kürekli bir gemi yaparken, sefere katılmak için gönüllüler toplnandı. Aralarında bir nesil sonra Troia Savaşı'’nın çıkmasına neden olacak Spartalı Helena'ın ikiz kardeşleri Kastor ile Polluks, o savaşın en ünlü kahramanı olacak Akhilleus'un babası Peleus, kuzey rüzgârı Boreas'ın oğulları Kalais ile Zetes ve Herakles gibi tanrı soyundan gelenler de vardı. Ozan Orfe de gönüllüler arasındaydı. Hedefi olan Kolchis’e varmak için Argo’nun Hellespontos'tan, Propontis’den ve Bosphoros'tan geçerek Pontus'a çıkması gerekiyordu. Ege’yi arkada bırakmadan önce Lemnos (Limni) Adası çıktı karşılarına. Lemnos o sıralar erkeksiz bir adaydı. Ada’nın erkekleri Trakya kıyılarına yaptıkları yağmalama seferleri sırasında esir aldıkları kadınlara bağlanıp eşlerine yüz çevirdiklerinden Afrodit'in lanetine uğramışlar ve sonuçta Lemnos kadınları bir çılgınlık nöbetine kapılarak Ada'daki bütün erkekleri öldürmüşlerdi. Kral kızı Hipsipyle, Ada’da yeni bir erkek nesli oluşturmak için gemidekileri kente buyur etti. Herakles Argo’ya bekçilik etmek için gemide kaldı. Yoldaşlarının görevlerini unuturcasına uzun süre Ada’da kalmaları üzerine onları uyarıp devam çağrısı yaptı. Hellesponetos'a doğru giden gemiciler, Troia kralı Laomedon’un Yunan gemilerine geçiş izni vermediği Boğaz'dan gece karanlığında sorunsuz geçip Propontis’e çıktılar. Yörenin simgesi olan Dindymum Dağı'nı (Kapıdağ) gördüklerinde eteğindeki yarımadanın körfezinde demir attılar. Kıyıdaki askerler tarafından dostça karşılanıp yeni evlenen kral Kzikos’un düğün şölenine katıldılar. Sabah sert rüzgârlar yüzünden yol alamadılar; Argo’yu geriye döndürüp kıyıya yanaştırmaya istediler. Fakat karanlıkta onları düşman sanan yarımadalıların saldırısına uğradılar. Çarpıştılar. Çarpışmada ölenlerin arasında Kyzikos da vardı. Yeni gelin kraliçe canına kıymıştı. Helenus Helenus, Yunan mitolojisinde Kral Priam ve Kraliçe Hekabe'nin oğlu, kadın kahin Cassandra'nın ikiz erkek kardeşidir. Scamandrios diye de bilinir. Hikâyeye göre, Cassandra, Apollo'dan kehanet gücü almış ve bunu erkek kardeşine öğretmiştir. Tıpkı Cassandra gibi Helenus da daima doğru kehanetlerde bulunmuştur. Fakat ayrılan noktaları, diğer insanların Helenus'a inanmaları, onu daha yararlı kılmalarıdır. Torrie Wilson Torrie Wilson (d. 24 Temmuz 1975), Amerikalı model ve profesyonel güreşçi. Tarihinde Playboy kapaklığı, FHM ayın kızı olmak gibi başarıları vardır. Torrie Wilson WWE'ye 1998'de katılmıştır. 2001'de Billy Kidman ile nişanlanmıştır. Ama Playboy kızlığı yapınca ayrılmışlardır. 2008'de güreşi bırakmıştır. Rochester Rochester : Mer de Glace Mer de Glace, (Türkçe: "Buz Denizi") Fransa'nın ve Mont Blanc Grubu'nun en büyük, Alpler'in de en büyük dördüncü buzuludur. Mer de Glace (daha doğrusu buna bağlı tekli buzulların sistemi) yaklaşık 12 km uzunluğunda olup, genişliği 700 m ile 1950 m arasında değişir. Buzulun en fazla yüksekliği 420 metredir. Buzulun yıllık ortalama hızı 90 m tutar. Bu hız Alpler için çok fazladır. Buzulun karekteristik özelliği ogive diye tabir edilen yay şeklindeki çapraz şeritlerdir. Bunlar değişken açık ve koyu renkte bantlar olarak, akış istikametine çapraz şekilde buzulun üzerinden geçer. Drukşiai Gölü Drūkšiai Gölü (Litvanyaca:" Drūkšiai", Belarusça: "Дрысвяты", Rusça: "Дрисвяты" -"Drisvyatı"-) Litvanya'nın kuzeydoğusunda ve Beyaz Rusya-Vitebsk Voblast'ta yer alan bir göldür. Göl Ignalina Nükleer Güç Santrali'ni de destekler. Gölün en derin bölgesi 33,3 metre, derinlik ortalaması ise 7,6 metre'dir. Visaginas Visaginas Litvanya'nın doğusunda, Drūkšiai Gölü yanında konumlanmış bir kasabadır. Visaginas 8,96 km alana kurulmuştur Engabreen Engabreen Norveç'teki Svartise Buzulu'nun bir kolu olan buzul dilidir. Holand Fiyordu'na 10 m yakınına kadar iner ki bu kıta Avrupası'ndaki en alçak seviyedeki buzul alandır Cook Buzulu Cook Buzulu Hint Okyanusu'nun güneyinde Fransa'ya bağlı Kerguelen Adaları'nda bulunan 500 kilometrekare alana sahip bir buzuldur. Son Osmanlı Yandım Ali Son Osmanlı Yandım Ali, Suat Yalaz’ın aynı adlı çizgi romanından uyarlanmış sinema filmi. İstanbul’un işgal altında olduğu yıllarda Osmanlı külhanbeyi Yandım Ali’nin, Mustafa Kemal Paşa’yla yolunun kesişmesiyle başlayan Kurtuluş Savaşı macerasını anlatıyor. Yönetmenliğini Mustafa Şevki Doğan’ın üstlendiği filmin başrollerinde Kenan İmirzalıoğlu, Cansu Dere, Engin Şenkan ve Ukraynalı Anna Babkova rol almaktadır. Amélie Nothomb Amélie Nothomb (d. 9 Temmuz 1966, Etterbeek, Belçikalı yazar. İlk romanını 1992 yılında yayınladı ve bundan sonra hemen her yıl bir kitap yazdı. 2002 yılında yazmış olduğu "Robert des noms propres" kitabı 2005 yılında "Özel İsimler Sözlüğü" adı ile Türkiye'de de yayınlanmıştır. Ayrıca Kara Sohbet adlı romanıda Türkiye'de yayımlanmış ve Arzu