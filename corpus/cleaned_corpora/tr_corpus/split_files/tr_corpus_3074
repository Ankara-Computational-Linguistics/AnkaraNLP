oldunuz. BUĞRAHAN ŞEMUN TAŞPINAR Kaynakça : Bir Fırtına Tuttu Bizi Deryaya Kardı, Söz Fatma Çil, Derleyen Yücel Paşmakçı, 1978, Şarkı. Joy Turk Akustik Konseri, Model, 2013, İstanbul Bilgi Üniversitesi, İstanbul. ( http://i.ytimg.com/vi/sBLHI_qWVtc/maxresdefault.jpg ) Ayrılık Temalı Resim, Resimist. ( http://www.resimistan.com/wp-content/uploads/2015/06/ayrilik-resimleri-8.jpg ) Günsu Deliktaş Kendini Tanıma Yolculuğu Küçüklüğümden beri farklı karakterlere bürünmeye olağandışı bir düşkünlüğüm olmuştur. Hafta sonları yapmayı en sevdiğim şey gardırobumu açıp farklı farklı kombinler oluşturup ayna karşısına geçmekti. Her kombinle başka bir karakter yaratır, aynada o karakteri canlandırırdım. Gardırop, başka bir dünyaya açılan kapıydı benim için. Bazen katı bir öğretmen, bazen ünlü bir oyuncu, bazense çılgın bir ressam olurdum. Her kıyafet ayrı bir karakterle özdeşleşmişti benim gözümde. Annem bana küçülen kıyafetlerimi birine vermek istediğinde evde kıyamet koparırdım; çünkü benim için o kıyafetin gitmesi, bir daha hiçbir zaman onunla özdeşleştiğim karaktere bürünememek demekti. Kendi kendime oynadığım bu giydirmece oyununda akıl almaz bir heyecan bulurdum. Diğer çocuklar bebeklerini giydirip kendilerini onların yerine koyarlardı, bense oyuncak bebek olarak kendimi kullanırdım. Bir süreliğine de olsa başka birinin gözünden hayatı deneyimleme şansı verirdi bana bu oyun. Yaşım ilerledikçe oyunumu oynamayı bıraktım; ama rol yapmaya olan merakım azalmadı. Lisenin büyük bir kısmı boyunca tiyatro yaparak besledim bu açlığımı. Sonrasında tiyatroya vakit ayıramayınca kendimi kitaplara verdim, okuduğum her hikâyede farklı bir karakter oldum. Şimdiyse kendimi bir karakterin yerine koyma arayışı içinde değilim. Elbette hâlâ kitap okuyor, film izliyorum; ama başka birini gözlemler gibi yapıyorum bunları, kendimi hikâyenin parçası olarak görmüyorum. Frida Kahlo’nun bu resmini gördüğümde içimde bir şeylerin kıpırdaştığını hissettim: İki elbise Frida’nın yanında asılı, sanki onun bürünebileceği iki karakteri temsil ediyor bu elbiseler. Frida’nın üzerindeki elbiseye kalbinin hizasından bir kılıç saplanmış, kalbi yere düşmüş. Resimde Frida’nın elleri yok, yanındaki kıyafetlerin birer kolu var. Bedeni, o kıyafetlerle beraber bir bütün oluyor. Resme bakarken küçükken oynadığım oyunu anımsadım. Bu “başka biri olma” sevdamın nereden geldiğini sorguladım. Kendim olmaktan yeterince zevk alamadığım için miydi bu arayış? Ben de ancak büründüğüm karakterlerle mi bir bütün olabiliyordum? Sanırım kendimi eksik bulmaktan çok kendimi tanıma isteğimdi beni “giyinmece” oyununa, tiyatroya, kitaplara yönlendiren. Aslında içten içe, kitaptaki baş karakterin içine düştüğü duruma ben düşersem ne yapacağımı, bu duruma nasıl yaklaşacağımı bulmaya çalışıyormuşum. Tiyatro sayesinde ise canlandırdığım karakter olmanın nasıl bir his olduğunu deneyimleyebiliyordum. Ayrıca prova saatimiz bitip sahneden indiğim anda o karakterden çıkıyordum. Farkında olmadan kendimi tanımak, gerçekte nasıl biri olduğumu anlamak için olabilecek en kolay ve zararsız yolu bulmuşum. Hâlâ kişiliğim yaşadığım her olayla değişiyor, evriliyor. Ancak artık kim olduğumu keşfetmeye çalışmıyorum. Günlük hayatın karmaşası içinde bunu sorgulamayı zaman kaybı olarak görmeye başladım. Bunun yanlış olduğunu bilsem de sorgulamamaya devam ediyorum ve kime dönüşeceğimi merak etmekle yetiniyorum. Bu isteksizlik, meraksızlık durumu da büyümenin getirdiği bir şey olsa gerek. Küçükken bir kez bile gardırobumda yeni bir karakter yaratmaktan bıktığımı hatırlamıyorum: Bir sonraki karakteri yaratabilmeyi sabırsızlıkla ve merakla beklerdim, günlerce onu kafamda canlandırırdım. Bu heyecanımı yitirmiş olduğumu fark ettim Frida’nın tablosunu incelerken. Başka ne özelliklerimden ödün verdiğimi merak etmekten kendimi alıkoyamadım. Belki de bu soruyu sormamak, sorunun cevabıyla yüzleşmemek için kendimi tanıma merakımı bastırdım içten içe. Gülten Akın’ın dizeleri aklıma geliyor bunu düşünürken: “ […] Tanımıyor kimse kimseyi Ve kendini tanımak istemiyor İnsan tanımazsa kendini insan Nasıl var olabilir […]” (Akın, 310) Gerçekten de insanın kendini tanıması ve değiştiğini fark etmesi korkutucu olsa da var olmak için gerekli bir süreç. Bu yüzden korkularımla yüzleşmeye ve kaç yaşında olursam olayım kendimi keşfetmeye her zaman vakit ayıracağıma söz verdim kendime. KAYNAKÇA Kahlo, Frida. Hatıra. Michel Petitjean koleksiyonu, Paris, Fransa. Akın, Gülten. Gül için İlahi. Yapı Kredi Yayınları, 2012. HAYATI PAYLAŞANDIR DOST Doğduğumuz andan itibaren çevremizde insanların olduğunu görmek belki de insanoğlunun yalnız olmadığının en büyük kanıtıdır. O kadar ki hayata gözlerimizi açış aşaması bile başkalarının yardımı ile gerçekleşiyor. Hayata gözlerimizi açtığımız andan itibaren yalnızlığımızın başlangıcı olmaması belki de bize gönderilen işaret niteliğindedir. Peki ya yalnız olmamızı engelleyen, yanımızda var olan insanlar kimdir? Bizimle hayatı paylaşan insanlara bakalım şimdi bir de. İlk olarak ailemizle tanışırız. Onlar bizim için her şey olurlar. Ne de olsa hayatta her şeyi ilk onlardan öğreniriz. Daha sonra yavaş yavaş genişlemeye başlar çevremiz. Yeni yeni insanlarla tanışırız. Fark etmesek de bir süre sonra onları yeni tanıştığımız insanlar statüsünden arkadaş statüsüne taşırız. Fark ediyor musun hepsi kademe kademe ilerliyor. Bir bebeğin adım adım yürümeyi öğrenmesi gibi adeta. Daha sonra karşımıza arkadaşlık durumundaki farklılıklar ortaya çıkıyor. Kimileri daha yakın daha içten bizden biri görünürken kimleri ise biraz daha mesafeli geliyor. Ve işte hayatımızın kahramanları bu süreçte ortaya çıkıyor. Dostlar arkadaştan bir adım öte, aileden bir adım geride olan insanlar. Yalnızlık; bir sahnede tek kişilik dev kadro gibi sadece öz olandır ve hayatı yalnız bir başına yaşamak kimi zaman insanı daha huzurlu hissettirir. Peki ya yalnızlığı paylaşmak? Bu mucizevi olayı hayata geçirmek? Birine güvenip dev kadroyu bozma pahasına yapılan hareket ve sadece birisi için. Kulağa biraz mantıksız gelse de dostluğun ne denli başka olduğunu biraz daha anlatıyor bize. Dostluk öyle bir kavram ki anlatılmaz yaşanır tanımına en uygun olanıdır. Düşünün saat gece sularında dolaşıyor. Bir başınıza oturuyorsunuz yatağınızda, yalnızlığı hissediyorsunuz iliklerinize kadar. Kötü bir olay yaşamışsınız ve yanınız da bir tek gözyaşlarınız var. Ağzınızdan kelimeler fışkırmak, adeta isyan edercesine kaçmak istiyor. Bağırmak istiyorsunuz delice. Hatta girişimde bile bulunuyorsunuz; ama nafile. Olmuyor çünkü yine kendi sesinizi duyuyor acınıza acı ekliyorsunuz. Sonra o zifiri karanlığın ortasında bakıyorsunuz telefon rehberine, o rehberden birinin size ışık tutmasını ellerini uzatmasını sizi bu zifiri karanlıktan çekip kurtarmasını istiyorsunuz. Sonra çeviriyorsunuz numarayı. Telefonun ucundan gelecek ses için beklerken, dakikalar size yıllar gibi geliyor. Ve nihayet mutlu son. Daha sesini duymak yetiyor yanında hissetmek için telefonun diğer ucundakini. Çağırıyorsunuz hiç tereddüt etmeden toparlanıp geliyor o da. Ve sonra siz anlatıyorsunuz o dinliyor. Siz ağlıyorsunuz o ağlıyor ve nihayetinde beraber toparlanıyorsunuz ve yüzünüzde hafif buruk da olsa tebessümler beliriyor. Sorun şu ki bu sadece hayattan alınan minik bir kesit. Bu ve buna benzer o kadar çok örnek türetilebilir ki. Fakat bir gerçek var ki yaşınız kaç olursa olsun hep aynı desteğe ihtiyaç duyacaksınız. Bu konuda küçüktük o zamanlar kendi başımıza bir iş yapamıyorduk diyemeyeceksiniz; çünkü hep birine ihtiyaç duyacaksınız. Ve bu esnada dost sizin vazgeçilmeniziniz olacak. Yalanın dolanın olmadığı güven çerçevesi sınırlarında huzurlu ve güzel bir arkadaşlığın adıdır dostluk. Böyle bir resimde dostluğu görebiliyoruz. Bu yaşlı iki insan belki çocukluklarını biliyorlar birbirlerinin. Belki sonradan dost oldular, paylaştılar dertlerini. Ama öyle alışmışlar ki birbirlerine, öyle keyifli oturuyorlar ki. Bir şeyler konuşmanın paylaşmanın hazını yaşıyorlar. Birbirlerine duydukları güvenle ne kadar rahat hissediyorlar kendilerini. İşte gerçek dostların yanında insan böyle rahat hisseder kendini. Ne zaman başı sıkışsa dostunu yanında bulacağına emindir. Hem de hiç karşılık beklemeden. Arkadaşlık, belli bir zamanla sınırlı olan, herkesle kurulabilen yüzeysel bir ilişkidir. Herkesle arkadaş olabilirsiniz ama dost olamazsınız. Dostluk emek ister, zaman ister, kolayına elde edilemez. Kazanılınca da sonsuza dek, devam eder, kolayına bozulmaz. Gerçek sağlam dostları, dostlukları bulmanız dileğiyle… Kuvvetli Bir Rüzgâr “çamaşırları kurutan rüzgardır, güneş değil” diye başlıyor İlhami Algör kitabına. Nereden buldum bu yazarı, nereden girdi kanıma? Cevap veriyor iç sesim: çünkü “Böyle buyurdu Müzeyyen”. Müzeyyen, benim “Şık Latife”den sonra tanıdığım fakat onunla aynı yerde durup hayatımda yerini alan bir karakter. İlhami Algör’ün “Fakat Müzeyyen Bu Derin Bir Tutku” adlı kitabından uyarlanmış aynı adlı filmde tanıdım Müzeyyen’i. Aradığım edebiyat kişisini bulmuş olmak ihtimalinin heyecanıyla kitabını okuduğumda ise, Müzeyyen’de sevdiğim şeyin Müzeyyen’in kendisi değil, ona aşık olan karakterin Müzeyyen’i anlatışını sevdiğimi anladım. İlhami Algör’ü araştırışım, dilini sevişim böyle başladı işte. “İkircikli Biricik” kitabının adını duyar duymaz kanım ısınmıştı zaten, bir de kitabın kapağını açıp “Aylak Adam”ın biraz daha hızlı düşünen bir versiyonuyla karşı karşıya gelince elimden düşüremedim kitabı. “Aylak Adam” kitabında Yusuf Atılgan’ın izlediği anlatım metodu nedir bilmiyorum ama insana “C yaşasın ve yaşarken konuşsun, ben okurum” dedirtir. İşte aynı o duyguyu hissettirdi İlhami Algör bana. Yine isimsiz bir kahraman sanki ne düşünürse biz görür duyarmışız gibi, bütün içtenliği ve bütün insanlığıyla karşımıza çıkıyordu. O konuştukça benim kafamda soru işaretleri beliriyordu, o konuştukça ben daha çok düşünmeye başlıyordum; zaten çamaşırları kurutan da rüzgârdı, güneş değil, e hadi dedim kapılıp gidelim rüzgâra, neyi düşündürürse artık... “Başka türlü düşünürsem hayatım değişir mi acaba?” veya “Hayatım değişirse başka türlü düşünür müydüm?” diye soruyor kendine karakter. Tuttum soruyu kendime çevirdim, değişir miydi acaba? Fark ettim ki ikisini de denemişim şu 18 senecik ömrümde; yani iki deney sığdırmış, sonuçlarını hiç değerlendirmemişim. Hadi dedim, madem çamaşırları rüzgar kurutur, düşün ne oldu sonuçları. Başka türlü düşünmeyi denemişliğim bütün değer yargılarımın yıkılması sonrasına rast gelir, her şeyi her olguyu baştan değerlendirmiş, doğru mu yanlış mı karar vermeye çalışmıştım. Kitapta dediği gibi “Allah, Hızır ve Odin beni mutlak fikir sahibi olmaktan korusun” ilkesine dayandım en sonunda. Her şeye “olabilir” gözüyle bakmaya başladım; bir şey beyaz olabilirdi, siyah olabilirdi ama gri de olabilirdi. Hayatımı grinin üstüne oturtayım dedim. Peki değişti mi hayatım? Çevremdeki insanlar değişti, bana bakış açıları değişti ama hayatım değişti mi? Tökezledim burada, hayat neydi emin olamadım; diğer soruya geçtim. Hayatım değişirse... “Yeni bir hayat kurmak... Nasıl oluyordu? Önce fikir mi geliyordu? Yoksa bir tesadüf sizi fikrin önüne mi getiriyordu? ........ Önceki hayatınız artık ‘eski’ mi oluyordu? Eski olanın hükmü kalmıyor muydu? O vakte kadar boşuna mı yaşamış oluyordunuz?” Bu sorularla eşlik etti kahraman bana. Evet, yeni bir hayat da kurmuştum, hatta bunu iki defa yapmıştım. “ Yaşadığı yeri terk etme arzusundaki insan mutsuz insandır” der Milan Kundera; mutsuzdum, terk ettim ve yeni bir yaşam kurdum kendime. “Yeni bir hayat için mutlaka kuvvetli bir rüzgar mı gerekiyordu?” diye sordu kahraman, evet dedim. İki rüzgâr yakaladım hayatımda ve onlara tutunup gittim. Bu sefer hem çevremdeki insanlar değişti, hem çevrem; ama bir şey daha vardı değişen. Bir şey daha vardı ve asıl değişimi, asıl “yeni hayat” fikrini o getiriyordu. “Başka türlü düşünmek”ti bu. İyi de hangisi önce gelmişti, “yeni hayat” mı, “başka türlü düşünmek” mi? Sonra cevabı buldum: “yeni bir hayat” ihtimalinin belirdiği o boşluk anında “başka türlü düşünmek” başlıyordu. Yeni hayatımı o başka düşüncelerle kafamda bir taslağa oturtuyor, vakti gelince yaşamaya başlıyordum. Yeni bir hayat oluşturmak ve başka türlü düşünmek arasındaki o belirsiz boşluğu seviyorum. Kitapta da “Belirsizlik vaadkâr bir aralıktır, bazı insanlar o aralıkta yaşamayı sever. Böylece kendilerini oyalar, oluşlarını ertelerler. Kendini kandırmak da insani bir hal’dir.” diyor zaten, haklı. Biz, kitaptaki karakterle beraber, belirsizliği seçtik; oluşumuzu ertelemeyi. “Yeni bir hayat” kurmadık, “Başka türlü düşünmeye” başlamadık; kendi belirsizliğimizde yaşayıp çamaşırların güneşle kuruduğunu düşünmekten daha güzel ne vardı ki? Sidal Gökalp 21501333 Kaynak: Kundera, Milan Varolmanın Dayanılmaz Hafifliği, 2015 İstanbul, Can Yayınları Algör, İlhami Fakat Müzeyyen Bu Derin Bir Tutku, 2014 İstanbul, İletişim Yayınları Algör, İlhami İkircikli Biricik,2015 İstanbul, İletişim Yayınları Alaturka Tarafından Çok Yanlış Anlaşılan Alafranga / Tuğra Pulatoğlu Batılılaşmak fikrinin pozitif bir yeri vardı bizim kültürümüzde uzunca bir süre. Batılılaşmak bir adım önde olmak ve gelişmek demekti. Bugün baktığımızdaysa “Batının ahlaksızlığı” fikri ön planda. Ahmet Mithat Efendi’nin Felatun Bey İle Rakım Efendi kitabında da aynı karşılaştırmayı görebiliyoruz. Felatun Bey batılılaşma özentisi olan bir kişi. Hayatını da bu standartlara göre yaşamaya çalışıyor. Rakım Efendi ise, alaturka. Felatun Bey zengin bir ailede doğan tüm imkanları elinde bulunan dolayısıyla bunları da zevk-ü sefa için harcamaktan gocunmayan, batı standartlarına göre yaşamayı sürekli alışveriş yapmak zanneden ve bu ögeyi para harcayarak arayan bir kişi. Rakım Efendi ise, tam tersi fakir bir ailede doğan ama kendisini çalışkanlığıyla yetiştirebilmiş, ileri derecede Fransızca öğrenmiş, tutumlu biri. Bu iki zıt tiplemeyle yaptığı karşılaştırmada Mithat Efendi batılılaşmayı asla yermemiş, aksine batılılaşmayı yanlış anlayanları yermiştir. Vermek istediği mesaj net ve günümüzde de geçerli. Batılılaşmayı nasıl algıladığın önemli. Ahlakını mı yoksa ahlaksızlığını mı alacağın sana kalmış diyor bir nevi. O zaman ya faydalanır ya da zararını görürsün. Gözümüzü kapatıp bugünün Türkiye’sini ve bugünün insanlarını düşündüğümüzde, ülkemizde ne kadar çok Felatun Bey olduğunu görebilirsiniz. Batılılaşmayı, modernleşmeyi, bir adım ileride olmayı, marka giymek, Starbucks’a gitmek, lüks cep telefonları almak olduğunu zannedenler ile eline Iphone cep telefonu yerine klasiklerden bir kitap alan, günde dokuz saat laptop başında oturmak yerine, gezip gören veya araştıran insanları karşılaştırdığımızda, kitaptaki Felatun ile Rakım’ın karşılaştırmasının aynısının olduğunu anlayacağız. Çoğunluk Felatun Bey gibileri. Rakım Efendiler azınlıkta maalesef. Belki bu yüzdendir onca markanın Türkiye’de açılmasına ve onca modernize çalışmalara rağmen ülkenin bir gıdım ileri gidemeyişi. Burada özeleştiri de yapmak gerekiyor. Bizler de aynı şekilde yetiştirildik, çevremizden de aynılarını gördük. Nike ayakkabı giymek Batıya çeyrek kalmaktı. Son model telefonu almak en modern olmaktı. Şöyle düşünelim ki, sınıfın çalışkanına “inek” diyen bir milletiz. Kafasını telefondan kaldırmayan “yaşayan zombiler”e laf edeni henüz duymadık. Peki her şeyin sonunda ileride olan kim olacak? Evet, kitabın da sonunda olduğu gibi, Rakım Efendi ve onun gibiler olacak. Birkaç sene önce bir haberde izlemiştim, dağın başında koyun güden bir çobanken kitaplar alıyor ÖSS’ye giriyor ve tıbbı kazanıyor. Her şeye sahip olanlar ne yapıyor? Özel üniversitelerde ite kaka zoraki o bölümü bitirmeye uğraşıyorlar. Burada aslında kıymet bilmek kavramı da çok önemli. Elindeyken kıymetini bilmediğin şeyi, hiçbir zaman elinde olmamış kişi çok daha iyi biliyor. Dünyanın kanunu gibi. Yine de genellememek gerekir. İstisnalar kaideyi bozamıyor ama bu örnekleri çürütecek kişiler de var muhakkak. Paranın sağladığı imkanlarla bomboş bir hayat geçirmek mi tercih edilir yoksa yokluk içinde kendini geliştirerek iyi yerlere tırnaklarıyla ve emeğiyle gelinebilmiş bir hayat mı? Diye soranız eminim ki çoğunluk ilkini tercih edecek. Kitapta olmayan teknoloji günümüzde var. O zamanın uyuşturucusu olan, “sınıf” ve “üst sınıfa ait olma çabası” bugün televizyon ve moda olarak karşımıza çıkmış durumda. Televizyonda dizilerle öğretilen ve tüm benliği uyuşturan mükemmel bir fikir aşılanıyor “alt sınıfa”. Dolayısıyla bugün fakir olmak çok çabalayıp okumak değil. Piyango oynayıp büyük paralar kazanmak ya da zengin birini bulup hayatını değiştirmek. Tüm hayaller bunlar üzerine kurulu. Cebinde üç kuruşu olmayanlar bile borca girip Iphone alıyorsa Ahmet Mithat Efendi’nin algısı bugün tamamen yanlış demektir. Ah o eskiler diye iç çeker yaşlılarımız. Eski bayramlar, eski aşklar… Eski insanlar ve eski düşüncelere de ah çekmek gerekiyor artık. At gözlüğünü çıkartıp baktığımızda gördüğümüz tablo içler acısı. Daha da acısı değiştirilemeyecek bir kader, kurtulunamayacak bir karadelik gibi içine çekiyor herkesi. Zaten bu konumda olmasak, ödevle kitap okutturulmaya çalışılır mıydı bizlere? Kendimizi geliştirebilmek için sürekli kitap okuyan kişiler olsaydık bunlara gerek kalır mıydı? Tablo tam karşımızda. Aynada… Cesaret ve Arkadaşlık Üzerine bir Yolculuk/Ege Berkay Gülcan Macera hikayelerini sever misiniz? Kalplere umutsuzluk salan kötülerin olduğu hikayeler. Ya da her kelimesi mutluluk yaratan, yüreklerde cesaret ateşi yakan iyilerin olduğu hikayeler. Eğer seviyorsanız yaşamboyu sürecek bir maceraya hoşgeldiniz. Yüzüklerin Efendisi’nin bitmeyen hikayesine... Nasıl başlasam bilemiyorum. Yüzüklerin Efendisi hakkında konuştuğum zaman kalbim daha hızlı çarpıyor, bütün vücudumu heyecan sarıyor. Denesem dünyayı kaldırabileceğimi hissettiren bir cesaret sarıyor tüm vücudumu. Dünyadan haberi olmayan bir çocuk kadar mutlu, bir şovalye kadar asil, yılların yaşlandıramadığı bir ermiş kadar bilge hissediyorum kendimi. Bir arayışı simgeliyor bu macera benim için. Umut için, cesaret için, gerçek dostluklar için, olgunlaşıp gerçek beni bulmak için bir arayış. Bilinmeyenin içine girip yeni maceralar yaşatan sonsuz dalları olan bir ağaç sanki ... Bilinmezlik... Bir insan için en büyük korkudur değil mi? Daha önce görmediğin, duymadığın bir şey. İçinde en büyük kötülükleri ama en büyük iyileri de saklayan bir boşluk. Korkardım önceleri bu karanlığa adım atmaya. Napardım ki orda? Hakkında hiçbir bilgi taşımadığım, ordayken ne yapacağımı bilmediğim bir yer. Fakat Yüzüklerin Efendisi bana bu gerekli adımı atmak için gerekli cesareti kazandırdı. Yavaş ama kararlı adımlarla tanımayı öğretti bu toprakları. Bu yolun çok zor olduğunu, acı ve ter ile geçildiğini ama tüm bu zorlukların ucunda en büyük başarıların, en güzel sonuçların olduğunu gösterdi bana. Yeter ki yalnız yaşama bu macerayı. Arkadaşlık nedir sizce? Çoğu insan bildiğini sanır. Ne var ki ona en çok ihtiyacı olduğunda yakınında bile olmazlar bu insanlar. Yüzüklerin Efendisi bana “Arkadaşlık” kelimesinin asıl anlamını gösteren bir öğretmendir. Umutsuzluğun kollarına seninle beraber atılmaya hazır, en kara günde bile daima yanında olan, onun için en büyük fedakarlıkları yaptığın insan olduğunu öğretti bu bilge bana. Arkadaşlığın, onları korumak için bazen yalnızlığı seçmen gereken, tüm olasılıklar tersini söylesede onların arkasında durmanı isteyen, kavgasında yanında olduğun, mutluluğunu beraber paylaştığın bir kavram olduğunu anlattı bu hikaye bana. Sadakati öğretti bu büyük öğretmen bana. Ucu karanlık olan bir yolda dostlarının, yoldaşlarının yanında olmayı, onlarla beraber zorluklarla savaşmayı öğretti bana. Asla yılmadan mücadeleyi, sevdiklerinin daima yanında olmayı gösterdi bana. İnandığın şeyler uğruna savaşmayı, sana dur diyen her şeyin yüzüne korkusuzca bakıp, yenilgi kesin olsa bile cesareti ve umudu bulup mücadele etmeyi öğretti. İmkansızın yanılgı olduğunu, inanırsan her şeyin başarabiliceğini fısıldadı kulağıma ezgisiyle. O ezgi ki müzikler içinde kulağa en güzel gelenlerden biri... Bir müzik Yüzüklerin Efendisi! Bir senfoni orkestrası! Macera devam ettikçe daha da yükselen, coşkusu artan, içinde yatan yüceliği uyandıran bir müzik. Dinlemeye çocuk olarak başladığın, içinde acıyı, mutsuzluğu, umutsuzluğu tadarak olgunlaştığın, sonunda umudu, gerçek mutluluğu ve huzuru bulduğun, büyümüş olarak çıktığın bir şarkı. Kalbinin derinliklerinde yatan gerçek seni uyandıran, seni ayağa kaldırıp her şeyin ve herkesin karşısında dimdik durabilmeni sağlayan, güç veren bir ezgi... Bu ezgi ki sizi Shire tepelerinden, Sisli Dağlar’a, Ayrık Vadi’den Lothlorien’de Caras Galadhon’a, Rohan’da Edoras’tan, Gondor’un mücevheri beyaz şehir Minas Tirith’e taşıyan bir ezgi. Shire tütününün lezzetini, Moria Madenleri’ndeki taşların kokusunu, Mallorn ağaçlarının altın yapraklarının ipeksi hissini tek seferde tattıracak bir şarkı bu. Daha basitçe anlatmak gerekirse üzerinde hayatı anlatan tabelalar olan ucu bucağı olmayan bir yol Yüzüklerin Efendisi. Yürüdükçe büyüdüğünüz, kendinizi tanıdığınız, hayatı öğrendiğiniz, asla bitmeyecek bir yol. Sizi kollarıyla saracak, bir parçası olacağınız bir macera. Tek yapmanız gereken gözlerinizi kapamak ve adım atmak. Kaya 1 Arzu Kaya 21200479 TURK101-07 23.12.2014 (SERBEST 3) AYNI YILDIZIN ALTINDA New York Times en çok satan kitaplar listesindeki kitaplara önyargılı olmama rağmen adını arkadaşlarımdan sıklıkla duyup merak edip okuduğum romandır Aynı Yıldızın Altında. Okuduktan bir süre sonra sinema filminin çıktığını duymak beni hem meraklandırmış hem de heyecanlandırmıştı; çünkü beğendiğim bir kitabın filmini izlemek ayrı bir mutluluk veriyor bana; fakat aynı zamanda genellikle sinema filmlerinde romanı kısaltarak işledikleri için bu filmde de aynı durum söz konusu olmuş mudur diye merakla karışık bir kaygı duydum. Filmi izleyince bu kaygımın yersiz olmadığını anladım; film kitaba göre oldukça kısaltılmıştı. Hatta bana göre çok önemli olan ayrıntıları filmde göremeyince biraz hayal kırıklığı hissettim. Bunun dışında, romandaki duyguların oldukça etkileyici bir şekilde aktarılması, filmi beğenmemi sağladı. Filmin, izlerken duygulandıran; izledikten sonra da insanın hayatı sorgulamasına neden olan konusu sıradan gibi görünse de izledikten sonra bir süre etkisinden çıkmanın zor olduğu, başarılı bir eser olmuş diyebilirim gönül rahatlığıyla. Filmin ana karakteri küçük yaştan beri kanser hastası olan Hazel Grace. Kanser olduğu için hayatını sağlıklı insanlar kadar hareketli yaşayamayan Hazel’ın hayatı, ailesinin zoruyla gittiği kanser hastalarının bulunduğu terapi topluluğuna katılması ile az da olsa değişir; fakat isteyerek gitmediği için onun için eğlenceli gelmemektedir terapi topluluğu. Bir gün toplululukta, gruba yeni katılan Augustus ile tanışır ve Augustus, Hazel’ın kansere karşı umutsuz bakışını az da olsa değiştirir ve onu adeta tekrar hayata bağlar. Birlikte oldukça keyifli zaman geçirirler. Hazel’ın en sevdiği roman yarıda bittiği için romanın sonunu Kaya 2 öğrenmek onun için oldukça önemlidir. Hazel bunu öğrenmeyi daha önce denemesine rağmen olumlu bir sonuca ulaşamamış; fakat Augustus sonucu öğrenemese de en azından yazarla irtibata geçebilmiştir. Augustus, fedakarlık yaparak kanser hastaları için tanınan bir tane dilek hakkını Amsterdam’a gidip yazarla görüşmek için kullanır. Yazar onların tüm çabalarına rağmen romanın sonunu söylemez ve hayal kırıklığı içinde evlerine dönerler. Ne yazık ki film, Augustus’un ölümüyle sonlanır. Filmin, fedakarlık, sevgi gibi temalar üzerine kurulmuş olması beni oldukça etkiledi. Hazel’ın mutlu bir şekilde sonlanmayacağı bilinen bir yola rağmen, ailesinin de desteğiyle hayata tutunması için gereken enerjiyi toplaması büyük bir fedakarlık örneği teşkil ediyor. Filmi izlerken kurgu olmasına rağmen kendimi o ailenin içnde, onlardan biri gibi hissettim. Filmdeki ayrıntılar ister istemez dikkatimi çekti. Örneğin Augustus’un sigarayı yakmadan ağzında tutması çok yerinde düşünülmüş bir metafor olmuş bence; çünkü orada verilmek istenen mesaj, bir şeylerin insana zarar verip vermeyeceği o insanın kontrolü altında olabilmesidir benim anladığım kadarıyla. Diğer bir fedakarlık örneği ise Augustus’un Hazel için tek dilek hakkını kullanmasıydı. Yine orada da izleyiciyi yorum yapmaya iten bir durum var bence, en azından beni düşündürdü. Sağlıklı insanlara göre daha kısa bir hayatı olacağını bilmesine rağmen ne isterse yerine getirilecek dilek hakkını sevdiği insan için kullanması onun için elinden geldiğince fedakarlık yapması, gerçek hayatta insanlar birbirine karşı bu basit gibi görünen fedakarlığı bile yapabilecek kadar samimi mi sorusunu sormama neden oldu kendi kendime. Vardığım sonuç beni üzecek bir yere çıktı, ne yazık ki insanlar gerçek hayatta bu kadar fedakar olamıyor. Film, alışılagelmiş dram- romatik türündeki filmlerden çok farklı olmasa da duyguların izleyiciye aktarılması ve oyuncuların seçimi açısından oldukça başarılı olmuş. Kitabını okuduğum için filmin sonunu biliyordum; fakat filmde bu kadar etkileyici olarak yansıtılacağını tahmin etmemiştim. Bu noktada da ölümle yaşam arasındaki ince çizgiyi bir Kaya 3 kez daha fark etmiş oluyorsunuz ve yaşamın ve sevdiklerinizin ne kadar değerli olduğunu anlıyorsunuz. Aynı Yıldızın Altında, sevdiklerimize karşı bazen göz ardı ettiğimiz; fakat olmasa daha iyi olacak hatalarımızı sorgulamamızı ve izledikten sonra onlara karşı tutumuzu iyileştirecek, yaşamın basit şeylere değmeyeceğini anlayacağımız, duygusal açıdan oldukça yoğun bir film. İzleyicinin olaylara bakış açısını değiştireceği ve onlara ilişkilerinde olumlu bir şeyler katacak bir film. SAKİN OLMAK GEREKİR BAZEN İnsanoğlu doğduğu andan itibaren kendisini bir yarışın içerisinde bulur. Modern hayat ile birlikte fark etmeden girdiği bu yarış insanoğlunun yakasını ölünceye dek bırakmayacaktır. Belli bir yaştan sonra da insan, kendini sorumluluk adı altında bir yerden bir yere durmadan koşarken bulur. Sakinliğini bir an bile olsun koruyamayan insanoğlu yorulduğunu er ya da geç fark edecektir. O anda ise kendisini hayatın içerisinde bir boşlukta bulacak ve kendisini tanıyamayacaktır. Kendisine hiç vakit ayırmadığını fark ettiğinde ise artık çok geç kalmıştır. Mesela -yirmi yaş ne ki diye düşünebilirsiniz ama- ben daha yirmi yaşımda olmama rağmen okullar, kurslar derken nasıl bu yaşa geldiğimi anlayamadım bile. Kendimi o kadar kaptırmışım ki hayatın bu akışına, çocukluğumun bittiğini yeni yeni idrak ediyorum. William Schmid buna Sakin Olmak adlı kitabında öyle güzel bir benzetmeyle değinmiş ki... Gündelik hayattan bahsetmiş; yani yeni bir güne uyandığımızda, o günkü rutin işlerimizi yaparak günü tamamladığımızda ve gün bittiğinde günün nasıl bittiğini anlamayız bile. Ki eğer, o gün kendimize zaman ayırmadıysak sanki boşa geçmiş bir gün oluverir. Yaşam da aynen böyle aslında, kendimizi o akışa bırakırken küçük molalar vermeliyiz. Hatta William Schmid' e göre, ellili yaşlardaki insanların bunalıma girmeleri ya da kendilerini şimdiye kadar nasıl bir hayat geçirdiklerine dair sorgulamaları da bu yüzdendir. Yani ölüme yaklaştıkça o ana kadar güzel bir hayat yaşayıp yaşamadıklarını sorgularlar sürekli. Kendimize sürekli yeni hedefler belirlediğimiz bu dünyada sakinliğimizi korumadan verdiğimiz kararlardan dolayı çok yıpranırız. Sadece belirlediğimiz hedeflere ulaşma odaklı yaşadığımız bu dünyada belli bir noktadan sonra, mutsuz olduğumuzu fark ederiz. Bunun tek sebebi modern dünyanın bizlere yüklediği hırstır. Hedeflerimizin olması kötü bir şey değil aksine bizleri hayata bağlayan, hayatı daha da yaşanabilir kılan zincirler bütünüdür. Fakat buradaki önemli nokta hedeflerimizin ne olduğu ve bunlara nasıl karar verdiğimizdir. Modern hayatın bizlere yüklediği hırs yüzünden sükûnetimizi kaybedip olur olmadık bütün hedeflere saldırır hale geldik. Aynı zamanda hedeflere ulaşma yolunda gösterdiğimiz gayret eğer ki yanlış bir hedefin peşinden gidiyorsak bizleri son derece kötü bir şekilde yıpratır. Yapmamız gereken ise kendi içimizdeki sese kulak vermektir. Modern hayatın içerisindeki girdapta kendimizi yokluğa sürüklememek için sakinliğimizi korumalıyız. Sakince içimizdeki sesi dinleyip nereye gitmemiz gerektiğine öyle karar vermeliyiz. Bir yarış halinde, koşarcasına bir hedeften diğerine kilitlenmek etrafımızda olup bitenin farkına varmamıza engel olur. Bu da bir noktadan sonra etrafımıza karşı kendimizi yabancı hissetmemize neden olur. Benim ilkokuldayken bir arkadaşım vardı, gerçekten çok başarılıydı ve başarı üstüne başarı elde ediyordu. Şimdi onunla aynı üniversitedeyiz ve gördüğüm kadarıyla pek arkadaşı yok, genelde yalnız zaman geçiriyor. Başarılı insanlar yalnız kalırlar gibi bir genelleme asla yapmıyorum ama bu arkadaşım gibi amacı sadece aklına koyduğu hedeflere ulaşmak olan ve gözü başka bir şey görmeyen insanlar bu şekilde yalnız kalabiliyor. Sonuç olarak da, mutsuz oluyorlar. Esasında hedefimize giden yolda da yine kendimize küçük molalar vermeliyiz ki hedefe odaklanırken gözlerimiz kör olmasın, hayatın diğer yönlerini de görelim, yaşayalım. Örneğin okula giden küçük bir çocuk olduğumuzu hayal edelim. O yaşlarda top oynayıp, sokaklarda koşup bunların yanında yeni arkadaşlıklar edinmemiz gerekirken bizlere yüklenen sorumluluklar yüzünden kendimizi bir maratonun içerisinde buluruz. Daha çocuk yaşlarda bile kendimizi tanıma fırsatını elde edemeyiz. Ve hatta daha o yaşlarda hedeflerimizi bizim yerimize başkaları belirler. Bizlere, o yaşlarda aktarılan tek şey ise hedefe ulaşma kaygısıdır. Hedeflerimizi, başkaları bizim yerimize belirlediği için kendi hedeflerimizi belirlemenin ne kadar önemli bir şey olduğunu öğrenemeyiz. Böyle yetişen bir çocuğun ileriki hayatında hırsından dolayı her yere saldırması gayet doğaldır. Ufak bir başarısızlık yaşadığında hemen umutsuzluğa kapılıp ne yapacağını şaşırır, eli ayağı birbirine dolaşır. Çünkü tek amacı ona öğretilen hedefe bir an önce ulaşmaktır. Kendinde ufak bir yavaşlama sezdiği an paniğe kapılır, daha büyük bir hırsla yoluna devam etmeye çalışır. Artık onun için hiçbir şeyin önemi kalmamıştır çünkü hedefe ulaşamayabilirim korkusu dört bir yanını sarmıştır. Her şey önemini yitirmiş, gözü sadece uzaklarda bir yerlerde olan hedefi görebiliyordur. Bu şekilde yaşanan bir hayat eninde sonunda mutsuzlukla ve pişmanlıkla sonuçlanacaktır. Bizlere her gün yüklenen sorumlulukların ne kadarını gerçekten taşımak istediğimizi kendimize sormalıyız. Hedeflerimizi başkaları mı yoksa kendimiz mi belirliyoruz her defasında gözden geçirmeliyiz. Hayatı, durmadan koşan bir yarışçı edasıyla yaşamaktansa bazı noktalarda küçük molalar vermeliyiz. Bu molalarda kendimizi dinlemeli, sakinliğimizi koruyarak etrafımızda olup bitenlere göz atmalıyız. Bu sayede hayatı daha rahat anlamlandırıp kendi yolumuzu bizzat kendimiz şekillendirebiliriz. Zeynep Bilgenur Doğan TURK102-15 21401307 Burak Sibirlioğlu Kayıtsız Kuklalar Uzun zamandır hayatın anlamını sorguluyorum ve aslına bakılırsa herhangi bir sonuca ulaştığımı düşünmüyorum. Zaten bu arayışa başlarken de bulabileceğimi düşünmüyordum. Ancak geçenlerde okuduğum bir roman bana hayatın anlamı yerine hayatı yaşanabilir kılmayı öğretti sanırım. Bahsettiğim kitap Milan Kundera’nın Kayıtsızlık Şenliği adlı kitabından başkası değil. Kitap ilk bakışta dört arkadaşın Prag’da geçen öyküsünü ve hazırlamaya çalıştıkları kukla gösterisini anlatıyor. Gösterinin başrolünü Stalin’e veren gençlerin, buradan yola çıkarak kendi hayatlarını değiştirmeleri dikkat çekiyor. Romana başlarken konuyla ilgili bir fikrim yoktu diyebilirim. Yalnızca uzun zamandır içinde bulunduğum mutsuz ve umutsuz hâl yüzünden bu kitabı seçtim sanırım. Belki de başlıktan yola çıkarak kayıtsız olmanın bir yolunu bulma umuduyla kitaba başlamış olabilirim. Kitabı okudukça daha fazla umutsuzluğa kapıldım diyebilirim. İlk olarak karakterlerin yaşamı beni etkiledi diyebilirim çünkü işgal altındaki bir kentte tam anlamıyla hayata tutunma mücadelesi veriyordular. İtiraf ediyorum bu noktada kendime birazcık kızdım, çünkü kendi hayatımla onları karşılaştırınca mutsuz olmaya hakkım yokmuş gibi geldi. Belki de pek çok kişinin benim yerime yaşamak isteyeceği bir hayattan bir parça bile haz almamak benim sorunumdu. Bunları düşünürken kukla gösterisi başlamıştı bile. Gösteri boyunca dikkatimi çeken tek şey aslında kukla kelimesi olmuştu. Düşününce hepimizin basit kuklalar olduğunu anlamıştım. Hepimiz bizim için çizilen sınırlar ve kalıplar içerisinde mutlu yaşıyormuş gibi görünmek zorundaydık ve benim gibi mutsuzluğu seçenlerin akıbeti sistemin dışına atılmak olacaktı. Bu düşünceler içerisinde kukla gösterisinin sonu geldi. Bu kısım beni romanda en çok etkileyen kısım oldu sanırım. Kukla Stalin her şeyi değiştirmek için üst bir irade olarak kendini görüp dünyayı düzene sokmak isterken, roman kahramanlarımız hiçbir şeyin Burak Sibirlioğlu düzelmeyeceğine dair sağlam bir inanç taşıyordular. İşte tam bu noktada kendimi sorgulamaya başladım. Aslına bakılırsa ben de hayatın berbatlığı konusunda sağlam bir irade sahibiydim. Bu durumu düzeltmeye çalışmak yerine yalnızca hayata lanet ediyordum. Bu açıdan bakınca açıkça mücadele etmeli hayatımı düzene sokmak için çaba harcamalıydım. Ancak harcadığım çaba beni hayatın anlamından uzaklaştırmayacak mıydı? Her fırsatta kaçıp kurtulmak istediğim bu hayat kafesine beni daha fazla bağlamayacak mıydı? Bilemiyorum, ne kadar düşünürsem düşüneyim sanırım bir sonuca ulaşamayacağım ve itiraf etmeliyim ki deneyip görecek kadar da ne cesaretim ne de gücüm kaldı. Kafam allak bullak şekilde romanın sonuna ulaştım ve her şey bir anda çözüldü diyebilirim. Roman bana hayatın şifresini vermişti aslında, her şeyin anahtarı kayıtsızlık. "Kayıtsızlık, dostum, var oluşun özüdür. Her zaman ve her yerde bizimledir. Soluyun dostum, etrafımızı saran bu kayıtsızlığı soluyun, bilgeliğin anahtarı o, gamsızlığın anahtarı o…”(s.102) İşte bu cümleden yaşamak zorunda olduğum hayatı tekrar değerlendirdim. Madem yaşamak zorundayım ve madem yaptığım ve yaşadığım şeyden zevk almıyorum, öyleyse yaşarmış gibi yapacaktım. Olmuş veya olacak olan pek çok şeye gözümü kapatıp her şeyi kendi istediğim, aslında daha az acı çektiğim yoldan yapacaktım. Şimdi romana dönüp tekrar bakınca gülümsüyorum. Aslında hayatın anlamını bulmaya gerek yokmuş çünkü hayat bizim kafamıza taktığımız kadar bizi etkiliyormuş. Şunu söylemeliyim ki şimdi daha az mutsuzum, hayata hala umutla bakamasam da, umutsuzluğu görmemeyi öğrendim. Romanı okuyalı birkaç gün oldu ve kayıtsızlık prensibini uygulamaya başladım. Gerçekten kafama taktığım şeylerin bazılarında kurtuldum sanırım. Bunu anlamak biraz zaman alacak çünkü şu anda romanın etkisiyle konuşuyorum ve hâlâ kayıtsızlığı deneme aşamasındayım. Ama kesinlikle eminim ki, roman hayatımın bir kaç gününe renk kattı en azından çektiğim acıyı bir nebze olsun azalttı. Son olarak unutmamamız gereken bir şey var Burak Sibirlioğlu ki, her zaman bilinçli olmak ve farkında olmak bizim için iyi olmayabilir bazen yalnızca bir kukla olmak en güzelidir. İnsanlıkSuçu:Tecavüz“Gece yarısı kız başına sokakta ne işi vardı?”, “Neden mini etek giyiyordu?” gibisorularla karşılaşmaktır Türkiye’de kadın olmak. Kadın erkek eşitliği denilen kavramınyok sayılmasıdır, hor görülmek ve değersizleştirilmektir. Taciz edilen de tecavüzeuğrayan da kadındır, ama suçlu bulunan yine kadın. Erkek egemendir, her koşuldahaklıdır ve kadın başına gelenleri hak edecek bir şey mutlaka yapmıştır. Suçuişleyendearanmazadaletbuülkede,kadındaaranır.Peki,erkekegemenliğinisavunupkadını aşağılayan bu zihniyete ne zaman dur denilecek? Kadının kendini savunmasıbile engellenmeye çalışılırken ‘iyi hal indirimi’ diye bir kavram, bu davalarda önemlibir yer tutuyor. Mahkemeye çıkarılırken ‘asıl’ suçlunun sakal bırakması, takım elbisegiymesi, davranışlarının sakin ve nazik olması cezasında indirime gidilmesine, hattaserbest bırakılmasına yol açabiliyor. Adaletin olmadığı bu ülkede gördüğü baskıdandolayı korkan ya da kendi tecavüzcüsüyle evlendirilmek istemeyen birçok tecavüzmağduru kadın, kendisine yapılanları kimseye söyleyemiyor. Daha da acı olanı,devletinkadınaverdiği-vermediği-değerevegüvenesırtınırastlayamıyor.21 Şubat 2016’da daha on sekizinde gencecik bir kızımız polis babasının silahıylaintihar etti. Nedeni ise daha önce de birçok kız öğrencisini taciz ettiği ortaya çıkanmatematik öğretmeninin Cansu’ya tecavüz etmesi. Defalarca okul yönetimine şikâyetetmesine rağmen öğretmen hakkında hiçbir işlem yapılmaması ve üstüne üstlükolayın üzerinin örtülmeye çalışılması, Cansu’nun ölümüne yol açtı. Yani olan yinemağdura oldu. Cansu, binlerce mağdurdan sadece biri. Bu ülkede ‘namus’ adıylaöldürülen, rızası vardı denilen, hatta bakire olmadığı için cinsel saldırıyı hak ettiğidüşünülen binlerce kadından biri. Cinsel saldırı suçlarında adaletin sağlanamamasıdurumu öyle vahim bir hal aldı ki artık suçlar azalacağı yerde inanılmaz bir hızla artışgösteriyor, çünkü suçlular hak ettikleri cezayı almadan kurtulabileceklerininfarkındalar.Kendisini inançlı, nüfuzlu, pişman ve tahrik edilmiş bir mağdur(!) şeklindelanseeden herkes‘iyi hal indirimi’ denilenilletten yararlanabiliyor.Özgecan davasınınörnek alınması ve devletin artık bu cinsel saldırıları durdurmak için önlemler alıpkanun çıkarılması gerekirken aksine, “Kadın tek başına dışarı çıkmasın.”, “Kadın erkeğitahrik edebilecek şekilde açık kıyafetler giyinmesin.” şeklindeki tepkiler kadını dahada çok baskılayıp toplumda ezili bir duruma sokuyor. Ancak baskılanması gereken,suçluolanbizkadınlardeğiliz.Kızına nasıl giyinmemesinideğil,oğlunabirkadınanasıldavranması gerektiğini öğretmeli anne ve babalar. Hiçbir koşulda bir erkek bir kadınıtaciz edemez, hiçbir şey onu haklı çıkaramaz. İnsanlık suçu olan tecavüz aklanmayaçalışılamaz. Toplumun empoze etmeye çalıştığı gibi tecavüz kadınların sorunu değil.Diana Scully’nin hapishanedeki tecavüzcü erkekler üzerinde yaptığı araştırma dazaten bu olguyu kırmak, tecavüzün erkeklerin sorunu olduğunu gözler önünesürülmek için yapılmış. Araştırmadan da anlaşılacağı gibi cinsel şiddetin kökenierkeklerin egemen olduğu kültürden kaynaklanıyor,yani kendini değiştirmesi gerekenbizkadınlardeğil,erkekler.Peki bu ülkede devlet bile kadınları koruyamıyor ya da korumuyorsa kimkoruyacak? Feminist kelimesinin hakaret olarak kullanıldığı Türkiye’de kadınlarınkendini savunması da engellenmeye çalışılıyor. Yani, kadın tek başına, yalnızbırakılıyor bu mücadelede. Sadece cinsiyetinden dolayı bir sıfır yenik başlıyorhayatına. Tecavüzcüsünü öldüren kadın müebbet hapis cezasına çarptırılırken on üçyaşındaki bir kıza tecavüzden yargılanan yirmi altı kişi ‘kızın rızası vardı’ denilerekserbest bırakılıyor. Adalet, nedense kadınların mağdur olduğu durumlarda işlemeyibırakıyor. Erkek olmaktan gurur duyulurken kadın olmaktan utanç duyuluyor. Erkekegemenliğinin etkisi altında yaşadığımız bu hayatta biz kadınlar olarak her şeyi gözealıp kimseden korkmadan, vazgeçmeden kendi haklarımızı aramalı ve kendimizikorumalıyız. Bu ülkede biz kendimizi savunmazsak ve herkese suçlunun kadın değilerkek olduğunu göstermezsek kimse bunu bizim yerimize yapmayacak. İnsanlık suçugörmezdengelinmeyevecezasızkalmayadevamedecek.Mehmet Akif TürVEFA MI UNUTMAK MIEski bir dost hatrına gelir insanın. Gülümser ve içindeki özlemi hisseder. Görmemiştir, görüşmemiştir yıllardır ama ona duyudğu muhabbet de hiç azalmamıştır. Zaten görmeyince azalan sevgi de gerçek sevgi değildir zannımca. Beraber geçirilen zaman, edilen sohbetler, içilen çaylar hepsi bir hukukoluşturur iki insan arasında. İşte bu hukuk arayıp sormadıkça kaybolan bir şey değildir, olmamalıdır. Bu hukukun devam etmesine aradaki sevginin kaybolmamasına sebep olan şeyin adıdır vefa.Eski bir arkadaş, arkadaş eskimez ya, eskiden tanıdığım bir arkadaş, söz arasında bahsi geçer. Şunutanıyor musun, bunu tanıyor musun? Benim onunla aram çok iyidir, şu zaman hep beraber gezerdik. E böyle söylüyorsun da, aramamışsın konuşmamışsın ne zamandır. Dostluk kalmamış aranızda. Neden öyle olsun ki? Aramakla mı oluştu ki dostluk aramamakla kaybolsun? O muhabbet oluşmuş bir kere, kaybolması için de bir sebep yok ortada. Tabii ki arayıp sormak gerekir yakınım dediğin insanı. Ama bu olmadığında yıllar sonra görüştüğünde içindeki sevgi hiç azalmamışsa dostluktur zaten o. Vefa budur aslında. Kaybetmemektir aradaki sevgiyi. Herkes benimle aynı şekilde düşünmüyor galiba bu konuda. Yıllarsonra görünce bıraktığın gibi olacağını zannediyorsun her şeyin. Ama aynı dostluğu görememek karşındakinden, sadece bir tanış gibi muamele görmek dostluk anlayışının da farklı olduğunu düşündürüyor insana. Vefa bazen unutmaktır diyor Ergülen ama bunu kastetmiyor aslında. Şunu kastediyor mesela; dostunun dostluğunu unuttuğunu unutmaktır sırf aranızdaki hukuk sebebiyle. Duyduğun muhabbetin azalması karşıda muhabbet kalmasa bile.Şimdi, tamam, vefa azalmasına mânidir muhabbetin yıllar geçse bile. Ama kendini de unutturmamalı insan. Yok olmamalı sevdiklerinin hayatından. Elinde imkânı varken hep yanında, yakınındaolmalı sevdiklerinin. Yıllar sonra görüp de ilk günkü muhabbeti hissetmek elbette özenilecek bir şey. Ama özenilecek kısmı yıllarca görüşmemek değil elbette. Tamam, görmedikçe azalmaz gerçek dostluk. Ama görmeyi istemek de bu dostluktan doğar. İmkan varken görmemek vefasızlık değildir belki, ama sadece dostluğu ve vefayı benimle aynı şekilde düşünenler için. Ve dostlarının dostluğunu kaybetmemek için, karşısındakinin vefa anlayışının gerektirdiği gibi hareket etmeli insan.Unutmak da vefadan bir parça. Unutmak gerekeni unutmak, dostluğa mâni olanı unutmak vefadan bir parça. Hatırladığımızda yüzümüzü buruşturduğumuz şeyleri unutmak, yüzümüzü güldüren anıların hatrına vefanın üzerimize yüklediği bir borç. Bu unutmak aslında insanı dost yapan, dost sahibi yapan. Çünkü hiç bir insan yok ki hatasız olsun, hiç yanlışı olmasın muhatabı olan insana karşı. Bu yanlışlarıgörünce, dert edince, umursayınca, unutmayınca kısacası dost edinmek imkansız oluyor. Ama tabii ki seningösterdiğin vefa karşıdan vefa göreceğini garanti etmiyor. Vefa gösterecek dost bulmak da kolay olmuyor. Zaman gerektiriyor öylesini bulmak. Beyit ne kadar da güzel ifade ediyor; Yâre ermez bir zaman yâr-i vefadar isteyen/ Yârsiz kalır meseldir kusursuz yâr isteyen.Vefa aramak, vefa istemek, vefaya talip olmak da bir vefasızlık aslında. Vefa istemeden, vefa beklemeden yaşamalı insan. Öbür türlüsü karşılık bekleyerek yaşamak aslında gibi aslında. Sadece öyle olması gerektiği için vefa göstermeli insan, karşıdan da vefa görmek için değil. Hem böyle olunca hayal kırıklığı da yaşamazsın vefasızlık gördüğünde. Herhalde şairin ifadesinden daha iyi anlatamam paragraf değil kitap yazsam bile; Ger görmemek dilersen resm-i cefa Fuzuli / Olma vefaya talip dünyayı bî-vefada.Vefa, adını Ebul Vefa Hazretlerinden alan, bozacısıyla ve bozasıyla meşhur İstanbul semti. Yolutarihî yarımada civarına düşenin gidip bir boza içmesi İstanbul’a karşı bir vefa borcu.Yazan: Atakan Sakallı Olmayınca Olmuyor Yazamıyorum pek şu sıralar. Gelmiyor ilham kuşum son günlerde. Benim mi ona gelmemi bekliyor dersiniz? Ne yapsam ki? Bir uçakla yahut otobüsle ben mi ona gitsem? O kadar da iyiydi oysaki aramız kendisiyle... Nedir bu küslüğün sebebi dersiniz? Bıraktı mı beni artık? Son zamanlarda yazmadığım için küstü mü bana? Yoksa artık ona ihtiyacım kalmadığını mı düşünüyor? İstemez miydim oysaki ben hep onunla olayım! Hep beraberce zamanlar geçirelim, yanımdan ayrılmasın ve ben de onun yanında olayım her an ve her gün... Olmadı ama işte! Demek ki benim başka işlerim güçlerim de var. Zamanımı yalnızca ona ayıramıyorum ki! Ne de çok isterdim oysaki ikimiz de mutlu olalım… Çok uzun zamandır yapışıp sımsıkı, asla gitmesine izin vermediğim elini bırakmak zorundaydım ama ilham kuşumun. Bırakmasam çünkü engel olacaktım ona. Dolaşmak istediği diyarlardan alıkoyuyor gibi hissetmeye başlamıştım ve bu beni mutlu etmeyecekti. Kimi mutlu eder ki zaten karşıdakini zorla tutmak ve onun mutlu olmasına izin vermemek? Bıraktım o yüzden ben de. Uç git ilham kuşum, bambaşka diyarlar var uzaklarda seni mutlu edecek. Beni de birisi bıraksa ama keşke değil mi? Ben mesela beni bıraksam keşke. Çok tutuyorum ellerimi bazen ve uçup gidemiyorum gibi hissediyorum gideceğim yerlere. Tamam, belki uçamam ama koşarım belki de… Ona da izin vermiyormuşum gibi hissediyorum. Ne vardı oysa ki bıraksam kendimi de korkusuzca varsam gideceğim yere. Beğenmezsem de gideceğim yeri geri dönsem yahut yön değiştirsem de başka diyarlara gitsem… Olmuyor ancak bazen. Korkuyorum ellerimi bırakmaya. Bırakıp da varmaya, varacağım yerlere… Korkmasam mı bu kadar acaba, diyorum bazen. Sonra korkmayıp da başıma gelecekler geliyor aklıma ve diyorum ki: “Yahu, korkmayacaksın da bunları mı yaşayacaksın? Kork, kork ki sakın kendini mutsuz sonlardan!” Sahi ya, bir de mutlu sona ereceğiz değil mi? Sanki yaşadıklarımız yeterince bizi zorlamıyormuş gibi hangi zorlukları yaşayacağımızı da doğru seçmemiz gerekiyor ki perdeler kapandığında izleyiciler, “İşte son dediğin böyle olur!” desinler diye düşünüyoruz. “Mutlu son değil de kötü son olsa da dünyanın sonu değil ya!” diyorsunuz belki de. Sonu ama aslında, öyle değil mi? Çünkü yokuz ki artık. Bitti oyun, kapandı perdeler, kalktı seyirciler ve alkışlıyorlar ya da bakıp duruyorlar kapanmış perdelere anlamaz yüzlerle. Dünyanın sonu işte yahu! Bitti oyun. Daha ne kadar son olabilir ki? Belki bizden sonra başkalarının oyunları devam edecek aynı sahnede ama ben orada olup da bunu görmedikçe, ha olmuş ha olmamış ne fark eder bana? Benim aldığım rol bitti bu oyunda. O halde benim için oyun da bitmiştir. Mutlu mu bitirdik peki? Değer miydi harcadığım zamana? Keşke daha önceden aynı yollardan geçmiş birisini görsem de gelip dese ki bana: “ Korkma, her şey netliğe kavuşuyor sonunda. Buluyorsun aradığını.” oysa yok kimse. Düştüğüm yerdeymişim gibi hissediyorum hala bazen ve hiç kimse beni kaldırmak için elini uzatmamış gibi… Niye düştüğümü de hatırlamıyorum zaten. Ne zaman düştüğümü de… İnanın, en az sizin kadar merak ediyorum ben de, niye ve ne zaman düştüğümü. Öylesi anlar geliyor ki ama bazen, yerde miyim ayakta mı bilemiyorum. Bir bakıyorum ki yer çok yakın bir bakıyorum yer çok uzakta. Ben mi düşüp duruyorum yoksa boyum mu kısalıp duruyor? Yoksa hayalini kurduklarım, umduğum ama bulamadıklarımı; yapsaydım, elde etseydim ulaşır mıydı arşa başım? Uzar mıydı o zaman boyum, yoksa daha da mı inerdim de aşağılık biri mi olurdum? Kötü şeyler miydi çünkü arzuladıklarım? Keşke elimde de bir kılavuzum olsaydı o halde de bilseydim, hangisi aşağılık hangisi boyumu uzatacak. Nasıl yaşayıp gidiyor insanlar peki? Ben miyim bunları aklından çıkaramayan tek deli? Olmadı bugün de gördüğün gibi ilham kuşum. Mutlu değilim. Denedim ve çabaladım. Canımı dişime takmadım ama. Sıkıldım çünkü ondan artık. Olacağı varsa, doğru olan ise yaptığım, canımı dişime takmadan yapmam gerekir diye düşünüyorum artık. Olmadı ama yine de. Olmayınca olmuyormuş cidden demek ki. Ne yapalım, başka bir gün yeniden deneriz biz de. Belki konarsın o gün yine elime. Kaynakça: DFOY. https://frfoy.wordpress.com/2015/10/17/a-bird-in-the-hand/. 17 Ekim 2015. Resim. WEB. Gözde Hisarcıklılar21301184TURK 102-21 Kitap 5Siyah ve Beyazın Oluşturduğu Bir Desen: SatrançSiyah ve beyaz renkli karelerin oluşturduğu desen adeta bir ruhu süslüyor. Kareler üzerinde oynanan her bir oyun ise bu ruhun içinde gizlenen iç çatışmaları, beklentileri veya ümitleri barındırıyor. Bu oyunda kazanma isteğininyarattığı hırs ve odaklanılan tek nokta olan galip gelme düşüncesi, bu ruhu gitgide yok ediyor sanki. Siyah ve beyaz desenlerinin gittikçe belirsizleştiğini hayal edebiliyorum. Kazanma hırsı ile beslenen bir ruhun yavaş yavaş yok olmaya başladığını görebiliyorum. Ruhun yaşadığı çatışmayı, satranç tahtası üzerinde oynanan bir oyuna benzetiyorum. Fakat galibi asla olamayacak bir oyuna…Satranç adlı eserde, Stefan Zweig adeta yaşadığı dönemi, bir satranç tahtası üzerinde kurduğu maket ile anlattığı fikri beliriyor zihnimde, sayfaları çevirdikçe. Kazanma isteği ve hırsın tamamen ele geçirdiği Czentovic adlı karakterin ve onun ‘küçük dünyasının’ yansıtılması oldukça dikkatimi çekiyor. Çünkü bir satranç tahtası üzerinde oluşturulan, tek bir odak noktası üzerine temellendirilmiş küçük bir dünyayı ve bu dünyada yaşanan ruhsal karmaşayı Czentovic’in karakteri aracılığıyla zihnimde canlandırabiliyorum. Czentovic’in başka hiçbir konuda yeteneği olmamasına rağmen yalnızca satranç oyununa odaklanıp kendi küçük dünyasını kurması ve bu küçük dünyanın adeta katı yürekli bir hükümdarı haline gelmesi beni oldukça şaşırtıyor. Acaba yazarın böyle bir karakteri bize sunmakla dikkat çekmek istediği bir şeylerin olup olamayacağını düşünüyorum. Merakla siyah ve beyazın oluşturduğu desen ile bezenmiş sayfaları çevirirken, bu soruya en uygun cevabı Dr. B adlı karakterin verebileceğini düşünüyorum. Zihnini ve neredeyse ruhunu sıkıca kavramış satranç oyununun ellerinden kurtulmaya çalışan fakat tam tersine oyuna daha da bağlanan Dr. B, şaşırtıcı bir şekilde, oyunu hem kendisine karşı hem de kendisi olarak oynuyor. Hem siyah taşlarla hem de aynı anda beyaz taşlarla oynamasının, karakterin kendi kendisiyle olan içsel çatışmasını yansıttığını düşünüyorum. Bu durumda kişinin böyle bir içsel çatışmayı ruhunda hissetmesinin nedenini ararken, karakterin dış dünyasında maruz kaldığı baskıları veya kısıtlamaları da düşünmemiz gerektiğini savunabilirim. Böylece, bu düşüncem, yazarın, toplumsal bir çöküşün varlığına işaret ettiği fikrinin de kapısını aralayabilir.Czentovic adlı karakteri, hırs ile odaklanılmış tek bir amacın olduğu ve satrancın katı kuralları ile yönetilen küçük bir dünyanın hükümdarı olarak görürken, Dr. B adlı karakteri ise bu küçük dünyanın baskıları ve kuralları ile sınırlandırılmış siyah beyaz kareli zemininde, tahta bir piyon olduğunu hayal ediyorum. Böyle bir dünyanın karşı konulamaz hâkimiyeti, Dr B’yi adeta bir piyon gibi ele geçiriyor ve egemenliğini bu karakterin ruhunda da sürdürüyor. Stefan Zweig’in hem içinde bulunduğu toplumun yani dış dünyanın hem de kişilerin iç dünyalarının resmini çizdiğini düşünüyorum. Fakat bu resmi, iki zıt renk olan siyah ve beyaz ile bize sunuyor. Böyle bir resim, şu soruyu aklıma getiriyor: Dış dünyadaki çatışmalar, kişinin iç dünyasındaki çelişki ve ruhsal karmaşanın şekillenmesine bir neden olarak gösterilebilir mi?Stefan Zweig, Satranç adlı eserinde, kahramanın, baskılar ve kurallarla şekillenen içsel çatışması, kişiyi, toplumu ile birlikte değerlendirmemiz gerektiğifikrini zihnimde canlandırıyor. Böylece, baskılar sonucunda toplum içerisinde ortaya çıkan çatışmada, kendisi ile çelişen bir toplum var olabileceği gibi bu durumun yansımalarının, kişinin iç dünyasında yaşayabileceği içsel bir karmaşa ve çelişki olarak da şekillenebileceğini düşünüyorum. KaynakZweig, Stefan, Satranç, İstanbul: Can Yayınları, 2014.Berfin Su ÖZOĞLUÖlmekten GülmekHayatı yaşama gayesi, aldığımız nefesi geri verme sebebi bazılarımıza göre gülmek. Gülmeden geçen bir hayatı yaşanmış bile saymayız belki. Tebessümden biraz sonrası bazen. İçimizde bir anda oluşan ve büyüyerek tutamadığımız enerji topunu dışarıya atmak istemek bana göre. Gözlerin kısılması, üst dudak ve alt dudağın birbirine daha fazla tutunamamasıdır. Ne güzel şeydir gülmek, ne güzel şeydir hala gülebilmek günümüzde.Gülmek kadar rahatlatan, gülmek kadar yaşatan bir başka şey daha söyleyemezsiniz size sorsam. Çağlardan bu yana değişmeyen, değiştirilemeyen tek ortak dildir, en ortak dildir.Ufuğa açılan kollar dolusu nefes alıp sıkıntıları kocaman bir kahkayla koyvermektir. Zamanında zamanın eskitmek için çok uğraştığı, hala uğraştığı en sağlam kayadır insanoğlunun ülkesinde. Sayfaları sararmış mazinizden çıkagelmiş eski bir arkadaşı geçmişle bağlayan tek köprüdür bir gülüş. Gülmek sonsuz sayfalı bir romandır hiç kelimesi olmayıp kurulabilecek her cümleyi kuran.Farklı bir pencere açmak isterseniz eğer, ki ben her zaman manzarayı tüm açılarıyla, tüm yönleriyle görmek isterim, gülmenin arkasında saklanmış başka bir mimik fark edersiniz. Kitabın da belirttiği gibi iki bambaşka yönü vardır, çift yönlüdür gülmek. Bu saklanan taraf bazen hüzündür, bazen bir kaçış, bazen ise nereye gittiği belli olmayan bir tüneldir. Yıpranmışlıkların saklandığı ışıksız bir odaya girmiş gibi hissedersiniz bazen karşınızdaki insan gülümserken. Bazen bir his yakalar sizi kahkaha atarken,.Hangi his diye sormayın çünkü hepimiz iyi biliyoruz o hissi.Kahkahamızın üstüne koca bir sis bulutu gibi çöken o his. Bazı dinlere göre büyük bir günah ve karanlığın içinden çıkagelen bir dürtüdür. Tarih boyunca farklı çağlarda farklı gülüşlere sahip farklı beyinler bunun üzerine konuşmuş, yazılar yazmış, yaptırımlar uygulamışlar. Filozoflar dünyadaki tüm konuları bir kenara bırakmış ve bizim üzerinde durulacak bir konu olmadığını düşündüğümüz gülme eylemi üzerine düşünmeye adamışlar ömürlerini. Kitapta bu konunun altını en fosforlusundan bir kalemle çizen örnekler de görüyoruz. Orta Çağ’da tebessümü kaşlarının en çatık haliyle yasaklayan klişelerden Fransız Devrimi sonunda gülmeyi aynı çatıklıkla yasaklayan parlementoya kadar ceza yaptırımlarıyla, keskin çizgilerle yasaklanan bu yönü değerlendirmemek çok da gerçekçi olmaz herhalde. Bu eylemin temelinde, ya da bizi güldürecek kadar komik olanda, her zaman çarpık ve sağlam bir toplumsal kabulleniş, aslında olanı tüm gücüyle saklamaya çabalayan, derinden ve karanlıktan gelen bir güç yatar. Bütün bu yasakların nedeni budur belki de. Ya da insanoğlu herşeyde aradığı gibi kusursuz olanda, kusursuz hissettirende bir kusur aramıştır. Basit olanı karmaşıklaştırmaya meyilli bir yapımız var maalesef ve bu en eşsiz duyguların açığa vurumunu tahrip eden asıl kusur.Her iki yönüyle de doğanın bize biz olabilelim, insanoğlu kavramının içini en iyi şekilde doldurabilelim diye yeşillendirdiği bir ağaç gülmek. Önemli olan arkasında saklanan utangaç hüzün, ortaya çıkarılmaması gereken yasaklı hazlar veya dünya sahnesindeki baloya katılmak için oluşturulmuş bir maske olması değil. Önemli olan ruhumuzu en derinden besleyen, yüzümüzdeki çizgiler çekilirken ince uçlu bir kalemle, geçirdiğimiz güzel günlerin tuzu biberi olan bu eylemden ne pahasına olursa olsun vazgeçmemek. Hayatımızın en değerli yerine koymak demeyeceğim çünkü zaten gülme eyleminden uzak bir hayat, iki hecenin yan yana gelmesinden oluşan içi boş bir kelime olarak kalır, daha ileriye gidemez. Gülme eyleminden uzak bir hayat somurtmanın kelepçelerine takılmış, anlamını yitirmiş bir ömürden başka bir şey değildir. Kısacık ömrünü hapsetmemeli insanoğlu ifadesizliğe, ölmeyi bekleyen idam mahkumundan farkı kalmaz çünkü o zaman. Bolca gülmeli, gülmekten ölmeli ve aynı soğukkanlılıkla ölmekten gülmeli zamanı geldiğinde. Ancak bu şekilde zaman çizgisini tamamlar. Ancak bu şekilde yaşanamamışlıklarını yaşanır kılar insan.KaynakçaBatur, Enes. Gülmekten Ölmek. İstanbul: Sel Yayınları, 2016.AÇ GÖZLÜ PEMBELER / Deniz Akkaya Özgürlüğüne yeni kavuşmuş bir toplum, sorgulamaktan yoksun bir halk, aç gözlü yöneticiler ve daha fazlası... Türlü entrikalar ve bireyleri oyalama çabaları aslında her zaman tek bir amaç içindir; halkın refah düzeyini arttırmak(!)... Bir ülkenin düşmanlardan kurtuluşu ve sonrasında yapılan yenilikler, liderler arasında fikir ayrılıkları, yapılan haksız suçlamalar bu kitabın temel hatlarını oluşturmakta. Bir bakıma günümüzde yaşanan ya da yakın geçmişte yaşanmış olayların çok miktarda benzetme ve metaforlarla okuyucuya aktarıldığı bir kitap Hayvan Çiftliği. Aynı zamanda bir liderin koltuk sahibi olduğu zaman, nereden geldiğini ve ne olduğunu nasıl unutabileceğinden de güzelce bahsediyor. İhanete uğramış bir devrim tablosu çizmeye çalışan George Orwell, bu tabloyu hayvanlar ve çiftlik işleri üzerinden çok başarılı bir şekilde oluşturmuştur. Aynı zamanda karakterleri, hayvanları tanıdığımız çok belirgin (1) Hayvan Çiftliği özellikleri ile insanlara benzetmiştir: "Karakterler son derece sade ve güçlüdür: Kinik eşek Benjamin, fedakar at Boxer, akılsız kısrak Mollie, hatta serçeleri tüm hayvanların kardeş olduğunu söyleyerek pençeleri arasına çekmeyi deneyen kedi bile akıllarda kolayca yer edinen, çok canlı kişiliklerdir." (2) İnsanlar kovulduktan sonra, bir kargaşanın hüküm sürmemesi için domuzlar hemen kendilerini çiftliğin beyni ilan edip, diğer hayvanları bu ayaklanmanın güzel olduğuna inandırmak için marşlar yazıp, bayraklar çekerler. Aynı gerçek hayattaki gibi; koltuğa yeni oturan kişi, emelleri iyi ya da kötü olsun, öncelikle kendine bolca sempatizan toplamaya çalışır. Çoğunluk elde edildiği zaman, yöneticilerin sırtı yere gelmez. Tüm hayvanların eşitliğiyle başlayan bu tablo bir süre sonra domuzların lehine alınan kararlarla bozulmaya başlar. Domuzların bu eşitsizlik için çok yerli bir gerekçesi vardır; sürekli çiftlik hayvanlarının refahı için gece gündüz düşündüklerinden dolayı daha çok yemeğe ve dinlenmeye ihtiyaçları vardır. Hizmetkar(!) insanların, nasıl zengin ve keyif içinde yaşadıklarını anlatan güzel bir örnek! Her zaman gireceğimiz işlere baştan kuralları koyarak adım atmak gerekir. Bu ileriki zamanlarda kimsenin canının sıkılmamasını ve haksızlığa uğramamasını sağlar. Ancak bazı akıllılar, kendi işlerini kolay yürütmek için bu kurallarda çok küçük değişikliklere giderek; her şeyi normal gibi gösterirler. Devlet yöneticileri bunu, yasalarla ufak ufak oynayarak; halka hissettirmeden yapar. Bir diğer ismi de "kılıfına uydurmak"'tır aslında. Domuzlar da zamanla üç beş yasayı kimse fark etmeden değiştirirler, bir süre sonra tamamen kaldırırlar. Böyle yöneticilerin gözünde, en sadık emektarının bile değeri yoktur. At Boxer, hayatını domuzların sözlerine harfiyen uyarak ve var (3) Tüm hayvanlar eşittir, ama bazı gücüyle çalışarak geçirir. Ancak ölüm döşeğine hayvanlar daha eşittir. geldiğinde emekli olacağı yaşa gelmek üzeredir ve bu hiç çalışmadan devletin kaynaklarından faydalanacak anlamına gelir. Bu yüzden domuzlar onu baytar yerine kasaba götürür ve manevi değer yerine, kasabın verdiği üç beş lirayı tercih ederler. Bir süre sonra bu aç gözlü pembeler, başlangıçta kurtulmaya çalıştıkları; içki içen, kıyafet giyen, yatakta yatan, evde yaşayan insanlara benzemeye başlarlar. Halkın kalanı bu durumu garipser ama artık onları hiçbir olay şaşırtmamaktadır. İktidar sevgisi, domuzları içten içe sarmıştır artık. Bir başkasının üzerinde olmanın verdiği ahlaksız keyif gözlerini bürümüştür. Artık ne kedi kedidir, ne de tavuk tavuktur domuzların gözünde. Kendileri dışındaki tüm diğer hayvanlar, çalışmak ve domuzları doyurmak zorunda olan alt sınıf vatandaşlardır. Yazar, romanı mutlu sonla bitirmeyerek bu tarz davranışların toplumlar üzerinde bıraktığı etkileri de okuyucunun aklına kazımıştır. Mutlu sonun hatırlanması yerine, çiftlikte hayvanların son gece gördükleri manzaraya karşı seslerini çıkartmaması daha keskin bir ders bırakıyor insanların hafızalarında. En çok etkilendiğim bölüme gelmek gerekirse; ters giden her şeyin, azman köpekler tarafından çiftlikten kovulan Snowball'a mal edilmesi adeta gerçek hayattan çekilmiş bir kareydi. Liderler bir günah keçisi ilan etmiş ve başlarına gelen her kötü durumu ona atıp, hakkında asılsız dedikodular yayarlar. Böylece tavuğun az yumurtlamasının sebebi bile önceden belli olur. Bu yazıyı okuyanlara, bu kitabı okumalarını kesinlikle tavsiye ederim. Öncelikle yazarın dili o kadar akıcı ki, yüz küsür sayfanın bir saatte bitmesine oldukça şaşırdım okurken. Bunun yanında, kitapta yazanlar belki bir gün bizim de başımıza gelebilecek olaylardan ibaret. Yayın yapan gazetelerimize ve televizyonlarımıza bakarak kavrayamadığımız sonu, bu kitapla bir şekilde aklımıza kazıyabiliriz. KAYNAKÇA  Orwell,George. Hayvan Çiftliği : Bir Peri Masalı. İstanbul : Can Yayınları, 2012.  (1) http://www.epubin.com/wp-content/uploads/2014/02/George-Orwell-Hayvan- %C3%87iftli%C4%9Fi.jpg  (2) http://tr.wikipedia.org/wiki/George_Orwell  (3) http://i.radikal.com.tr/GaleriHaber/2013/03/19/fft22_mf1377382.Jpeg Sevginin Öyküleri İnsanlar neden roman, şiir, öykü okur veya yazarlar? Neden müzelere, galerilere giderek tablolara uzun, uzun bakarlar? Neden soyut sanatçıların ne demek istediğini anlamaya çalışırlar? Çevrenizde neden emekli olduktan sonra resim yapmaya başlayan çok sayıda insana rastlarsınız? Neden konserlere gidip, Fazıl Say'ı, veya Pink Floyd'u dinlerlersiniz? Neden “Kuğu Gölü balesinin” mistik müziğinde kuğuların ölüm sahnesini izlerken kendinizden geçer gibi olursunuz? Tiyatrodan çıktıktan hemen sonra o güzel melodiyi mırıldanırsınız? Bu soruların ortak bir yanıtı vardır: İnsan, duyarlı ve akli bir yaratıktır. İnancı ile ahlakın, duyarlılığı ile güzelliğin, aklı ile doğanın gerçeklerini arar. Bu soruları çoğaltabiliriz, ancak ne kadar çoğaltırsak çoğaltalım hepsinin ortak bir yanıtı vardır: İnsan dışa vurumcu özellikler ile donatılmıştır. Doğasında kendisini ifade etme eğilimi taşır. Bütün kültürel faaliyetlerin kökeninde yaşadığı çevre ile ilişki kurma çabası vardır. İnsan duygu ve düşüncelerini toplumla paylaşmadan edemez, bu insanın sosyal bir yaratık olmasının sonucudur. O.Henry’nin “Son Yaprak” adlı eseri 1954 yılında Türkçe yayımlanmıştır. O. Henry bana öyküleri sevdiren yazar olmuştur. Öyküler arasında beni derinden etkileyen, kitaba da adını veren “Son Yaprak” adlı öykü olmuştur. Konuyu özetlemeden öykünün özgün eleştirisini yapmak olanaksızdır. Olay fakir ressamların yaşadığı bir sokakta geçer. Johnsy zatürre olmuş zayıf mistik bir ressamdır, arkadaşı Sue ile birlikte yaşarlar. Sue da onun gibi dergiler çizim yapan bir başka ressamdır. Alt katlarında ise yaşlı diğer bir ressam Behrman yaşar. Johnsy hâlsiz hasta yatağından penceresinin karşısında duvara yaslanarak ayakta kalabilen ağacın yapraklarının sert sonbahar rüzgârı ile düşüşlerini sayarak izler. Her geçen gün azalan yapraklar onda son yaprak düştüğünde kendisinin öleceği gibi bir sabit fikir oluşturur. Esasında doktor yaşama şansının ancak yüzde on olduğunu, bunun da yaşamak istemesine bağlı olduğunu söyler. Durumu Sue yaşlı ressam Behrman'a anlatır. Ertesi sabah Sue perdeyi açınca Johnsy ağaçta tek bir yaprağın hâlâ durmakta olduğunu görür. Johnsy o gece bütün yaprakların döküleceğine ve yapraksız ağacı görünce öleceğine inanmıştır. Ama bir yaprak hala dalda durmaktadır. Bu kendisine bir yaşama sevinci aşılar. İhtiyar ressam Behrman o gece bütün soğuğa rağmen pencereye karşı gelen duvarda öğle bir yaprak resmi yapmıştır ki Johnsy onu gerçek bir yaprak sanmıştır. Ne yazık ki o sabah hastaneye kaldırılan ihtiyar ressam yaşamını kayıp eder. Öykünün dramatik özelliği insanlar arsında sevgi, yardımlaşma, özveri gibi duyarlılıkları ön plana çıkarır. Sonucu ne olursa olsun umut etmek önemlidir. Öykü insanların asla umutlarını kaybetmemeleri gerektiğini vurgular. Aynı zamanda kişilerin birbirine olan bağımlılığı, yardımlaşmayı çok güzel bir şekilde göz önüne serer. Aynı kitabın ikinci öyküsü “Magi'nin Hediyesi’nde” aynı özellikler farklı bir kurgu ile tekrar edilir. Magi saçlarının çok seven ve onlar ile gurur duyan bir eştir. Kocasına bir saat hediye almak ister fakat alacak kadar parası yoktur. Saçlarını satarak para temin eder ve saati alır. Eşi ise Mağı'nın saçlarını çok sever o da eşine bir saç tokası alır. Hediyesini Magi'ye verdiğinde artık eşinin toka takacak saçının olmadığını görür. Bu öyküde alışılmışın dışında 2 tesadüflerin dışa vurduğu sevgi, özveri gibi duyarlılıkları içeren ve bana göre kısa öykü türüne örnek gösterilecek bir yapıttır. O.Henry’nin bu öyküsü okuduklarım arasında beni en çok etkileyenidir. Yazar karşılıklı sevgiyi daha güzel anlatamazdı. Hüzünlü ancak okudukça insanın yüzünde gülümseme oluşturabilecek bir öykü bu. Sevdiği bir insan için sevdiği şeylerden kolayca fedakârlık edebilecek insanlar günümüzde çok azlar. Belki de öyküyü özel kılan unsurlardan biri de budur. GÜLÜMSETMEYİ UNUTMUŞUZ Hayatımıza her gün yeni insanlar girip çıkıyor. Dünya ve hayatımız, insanlar ve onların hayatımıza kattığı değerler olmadan cansız ve ruhsuz değil mi? Fakat Günlük yaşantımızın bitmek bilmeyen koşuşturmasında kendisinden başkasını düşünmeyen, bencil olan bir ruh haline bürünmekten kendimizi kurtaramıyoruz. Hayat adım adım ilerlerken çevremizdekileri unutmayıp onları gülümsetmek çok mu zor? Ben cevabı söyleyeyim hayır değil. Sadece tanıdığımız insanları değil, yolumuzun kesiştiği insanları da mutlu görseydik her şey daha güzel gelirdi belki gözümüze. Çoğu insan böyle düşünmüyordur bence ama başkalarını mutlu etmek benim için gerekli bir şey, ben yanındaki insan gülümsediğinde, onun gülümsemesine sebep olduğunda mutlu olan insanlardanım. İnsanlar hiçbir şey olmamış, hayatları mükemmel bir şekilde ilerliyormuş gibi davranmaya kendilerini şartlamış durumda. Peki neden? Çünkü her şey böyle daha kolay, ilgi beklentisi ve ilgisizliğin getirdiği hayal kırıklığı olmadan yaşamayı tercih ediyor herkes. Dertlerine bir de hayal kırıklığını eklemek istemiyor haliyle. Birbirimize nasılsın, neden üzgünsün, bir şey mi oldu demeyi unuttuk, kalpsiz ve soğuk olmayı öğrendik. “Herkesin derdi kedine” başlığı altında devam ediyoruz ruhsuz hayatlarımıza. Her insan gülümsetmeyi unutmuş değil tabii ki, böyle insanlar görünce biraz şaşırmıyorum desem yalan olur, tatlı bir şaşırma ama merak etmeyin. Bu şaşkınlığı bir gülümseme takip ediyor elbette. İnsanları iki dakikalığına da olsa sıkıntılarından uzaklaştırmayı başaran insanlar beni de iki dakikalığına da olsa gülümsetmeyi başarmış oluyor farkında olmadan. “Patch Adams” filminin beni etkilemesinin başlıca sebebini ana karakterin çevresine kayıtsız şartsız verdiği değer, sevgi olduğunu ayrıca bu değer verme, mutlu etme içgüdüsüne sahip olan kişileri daha fazla görme isteğim olduğunu düşünüyorum. Film boyunca ana karakter olan “Patch”in hastane odalarında ilaçlar ve doktor arasında hayatlarını geçiren çaresiz insanların da hayatlarını biraz daha çekilir kılmak uğruna yaptığı minik jestler insanın kalbini ısıtacak türden davranışlar. Kurallara uymayan tavrı ve görmeye alışık olmadığımız iletişim şekli bütün karakterler tarafından beğenilmese de yarattığı etkiden etkilenmediklerini söyleyemeyiz. Bir karakter bu kadar mı hayat dolu, iyi niyetli, öz verili olur demeden izlediğim sahne çok azdır, aynı zamanda gülümsemeden izlediğim sahne sayısı da az, bu beni de etkisi altına almayı başarmış olduğunu gösteriyor sanırım. “ Değer verirsen incinirsin”, “iyilik yap denize at” değer verip değer görmeme, iyi niyet süistimali ve bunun gibi yaraların kalıplaştırdığı tabirler aslında. Böyle şeyler asla olmaz diyemem size ama bu kadar da umutsuz olmalı mıyız, incinmemek için azıcık değer verip gülümsetmekten kaçmalı mıyız bilemiyorum. Genel olarak iyi niyet ve insanları mutlu etme üzerine kurulu bir film olan “Patch Adams” da bile “Bu da yapılır mı?” denilecek kadar büyük bir darbe vuruluyorsa zavallı Patch’e, herkes herkese her şeyi yapabilir sanırım. Filmin kendi içinde yarattığı çelişkinin de filmden etkilenmemde büyük bir rolü var. Gerçeklikten uzak bir karakter olan “Patch Adams”ın gerçekçi olmayan fakat içimizi ısıtan davranışları onu bir o kadar gerçekçi, bir o kadar hayatımızın parçası olmuş olan gülümsetip gülümseyememe, hassas noktadan vurulma durumuna itiyor. İnsanları gülümsetin, pozitif olun, her şey mükemmel diyecek değilim. Karşımıza çıkan herkesin kalbi pamuktan olmuyor. Hayatta değer vermek, mutlu olmak, mutluğa sebep olmak, üzüntü, hayal kırıklığı bir insanın yüzünden hayatımıza giriyorken bize haber vermiyor. Bu yüzden hayal kırıklıklarından, üzüntülerden korkmadan bencil olmamayı hatırlamalı insan. Kendisi de dahil hiç kimsenin derdi yokmuş gibi davranmazsa, böyle davranmaktan soğuyan kalpler taşlaşmadan hayata ve insanlara eskisi gibi, sıcak olmayı hatırlarsa, belki bir gün filmlerde arada karşılaştığımız farklı olarak gördüğümüz karakterler ruhsuz ve cansız olanlar olur, gülümsetebilenler gerçekliğe ve alışılmışlığa dönüşür. DEFNE ÇETİNKAYA Buğra AydınRenklerDaha önce sizin kırmızınızla başka insanların kırmızısının aynı olup olmadığını düşündünüz mü? Renkler, belirli dalga boylarını beynimizin yorumlama şeklidir. Herkesin belirli bir dalga boyunu aynı yorumladığı görüşü üzerinde insanlar genel olarak hem fikir. Fakat düşündüğünüz zaman her bireyin beyninin renkleri yorumlayışı birbirinden farklı olabilir. Burdan çıkarabileceğimiz üzere, mutlak doğru olarak kabul ettiğimiz renklerin görünüşünü bile farklı yorumlayabilme ihtimalimiz var. Böyle bir durumda herkesin gerçekliğinin ve doğrularının farklı olması beklenilebilir. Genler, yetiştirilme şeklimiz, hayata bakış açımız gibi değişkenler farklılıklarımızı belirlerler. İnsanların en mutlak doğru olarak kabul ettiği renkler bile kişiden kişiyedeğişiklik gösterme potansiyeline sahipken, insanların arasındaki bu değişkenlerde bariz farklar olması kaçınılmazdır. Yapılabilecek en mantıklı şey bu değişikliklere saygı duymaktır.Toplum baskısı ve bazı diğer unsurlar, kişilerin sahip olabileceği bariz farklılıklara saygı duymadan, tek tip insan yaratmaya çalışıyorlar. Kişinin şahsi kararlarını vermesine, kendi doğrularına ve görüşlerine sahip olmasına izin vermeden onlara olmaları gerektiğini söyledikleri kişiye dönüşmeleri için baskı yapıyorlar.. Bu, oldukça yanlış bir tutum ve çoğunlukla psikolojik rahatsızlıklara yol açıyor. Baskıyla ve diretmeyle istemedikleri kişilere dönüşen bu insanlar, mutsuzlukla başa çıkmakta zorlanıyorlar.Pablo Picasso'nun Ayna Karşısındaki Kız tablosu, tek tip insan yaratmaya çalışan günümüz genelgeçer sisteminin insan ruhuna etkisini gözler önüne seren bir eserdir. Ayna karşısında kendi görüntüsüne bakmakta olan, farklı perspektiflerde farklı tiplemelere dönüşen bir kız tasfir edilmiştir. Bu kız, Picasso'nun sevgilisi Marie-Therese Walter'dır. Sol tarafı oldukça modern gözüken biriyken sağ tarafı yeşil bir çarşaf giymiş olarak gösterilmiştir. Yüzünün çarşaflı tarafı, modern kısmının aksine, makyajlıdır. Yüzünün iki tarafı da mutsuz gözükmektedir. Ben bunu, aynada toplumun kendilerine dayattığı tiplemeden farklı bir kişi görmelerine bağlıyorum. Resimde, aynaya bakan kızın, anlık bir kişilik çatışması yaşadığını ve içinde bulunduğu ortamın kaotik bir yere dönüştüğünü fark edebilirsiniz.Kızın karşısında durduğu aynadaki görüntü ile ilgili iki görüşüm var. İlki, kızın genç ve güzel olmasına rağmen aynada yaşlı bir kadın figürünün resmedildiği. Kız, ne kadar güzel bir kişiliğe bürünürse bürünsün hayatın sonunda yaşlılık ve ölüm olduğunu fark ediyor ve iç çatışmalar yaşadığı bir zaman dilimine giriyor. Diğer düşüncem ise, toplumun yıllardır baskılar sonucu kişiliklerini yoğurmaya çalıştığı iki farklı tiplemenin, aynadaki karışmış iç dünyalarını görünce iç çatışmalar yaşadıkları bir anın içine girdikleri. Sağ taraftaki çarşaflı kız, dinin egemen olduğu ortadoğu coğrafyasında kendine seçim hakkı bırakılmayan genç bir bireyi andırıyor. Büyük ihtimalle bir okula gönderilmedi ve düşüncelerine, yaşadığı erkek egemen toplumda sırf cinsiyetinden ötürü değer verilmiyor. İyi bir eğitimle bir ressam, yazar, doktor olabilecek ve özgürlüğün tadına varabilecekken, doğduğu topraklardaki cahillikten ötürü böyle bir kaderi olmuş. Sol taraftaki modern görünümlü kız ise bana kozmetik ve moda sektörünün kurbanıymış gibi geliyor. Kendisine kilo almaması, modaya uyması, sürekli makyaj yapması konusunda bilinç altı mesajlar veren reklamlara ve toplum baskısına maruz kalmış. Aynadaki yansımaya gelecek olursak, kaos ortamı, olaya garip bir dramatizasyon katıyor. Görüntü ise, tiplemelerin gün yüzüne çıkmak isteyen gerçek benlikleri. Gözünden süzülen bir damlayaş, asla gerçek dünyada ortaya çıkamayacak olmanın verdiği ızdırabı temsil ediyor. Tek çeşit insan yaratmaya çalışmak, insanların doğuştan gelen özgünlüklerine vurulan bir darbedir. Harry Potter filmindeki Dumbledore karakterinin "Önemli olan benzerlikleriniz değil Harry, farklılıklarınız." repliğine katılıyorum. İnsanlar birbirlerine saygı duymayı, farklılıkları kabuletmeyi öğrenmeli.Bir Başınalık Murat Tüver En karanlık gecelerin bile yanında aydınlık kaldığı, en dondurucu soğukların yanında iç ısıttığı histir yalnızlık. En büyük kalabalıklarda bile bir başına olduğunu söyler sana. Diğer insanların seni umursamadığını, dışladığını vurur yüzüne pek çok defa da yaptığı gibi. Peki, tüm bunlar gerçek midir yoksa beyaz cevizin oynadığı küçük ama etkili bir oyun mudur? İnsanlar, küçük dünyalarında olan bitenleri başka küçük dünyalarla paylaşmak ister. Yaygın olarak bunun sebebinin başkaları tarafından onaylanmayı beklemek, başkalarının da görüşlerini işitmek olduğu düşünülür ama bana sorarsanız bunun en büyük sebebi yalnız olmadığımızı kendimize bir kez daha kanıtlamak istememizdir. Çünkü beyaz ceviz, her içe kapanılan minik anı saldırmak için bir fırsat olarak görür ve oyunlarına başlar: “Etrafındaki insanların sadece seni kullanmak için yanında olduğunu, hiçbirinin gerçekten dostun olmadığını göremeyecek kadar kör müsün yoksa bu acı gerçeği bildiğin halde görmezden gelmeyi mi seçiyorsun?” Kimi zaman bu oyunlar çıldırma noktasına sürükler kimi zaman da en diplerde bir nefret oluşturur. Bu acıdan, bu berbat hissettiren hislerden kurtulmak ister insan. Bunun için pek çok şeyi yapmaya da hazırdır. Geleceği için çok büyük bir hata olacağını bile bile yanlış kişilerle arkadaşlık yapmaktan, kendisini bu toplum için gereksiz bulup gözlerini son kez kapatmaya kadar hemen her şeyi. İşte ben bu ve bunun gibi pek çok sebepten yalnızlığın çok tehlikeli olduğunu düşünüyorum. Ben o sıcak arkadaş ortamından uzakta tek başına çimlerde oturan, yalnızlığını delicesine ağlayarak dışarı dökmek isteyen o kişiye bir merhaba denilerek onun yalnızlığın karanlığından çekilip alınılması gerektiği fikrindeyim. Belki o eli uzatan için çok bir şey değişmeyecek, sadece birkaç saniyesini alacak lakin belki de onu hayata bağlayacak. Onları bu teklikten kurtarıp istedikleri çokluğa katmak oldukça kolay ama yalnızlığın çok güçlü bir his olduğunu ve insanları çok kötü etkilemiş olabileceğini de unutmamak gerekir. "İyi niyetin kurbanı olmak" diye sık kullanılan bir söz vardır. Bu sözün olabilecekleri çok iyi özetlediğini söylemek yanlış olmaz. O yardım elini uzatırken karşıdaki kişinin ne gibi şeyler düşündüğünün bilinmesi imkânsız. Bu karanlık tarafından tamamen yutulmuş, diğer insanlara zarar vermek isteyen kalbi kararmış bir ruh da olabilir, hüznün çoktan kalbini paramparça ettiği masum bir ruh da olabilir. Bu yüzden karşının gururunu kırmamayı da göz önünde bulundurarak temkinli bir şekilde yaklaşmak iyi bir fikir gibi görünüyor. Bu güçlü hissin kurbanları bizlerden çok da uzaklarda yaşamıyorlar. Bir sabah erken kalkın ve dışarı çıkın her zaman yaptığınız yürüyüşlerden birini yapın tek bir farkla, algınızı daha seçici kılarak. Ağır adımlarla yürüyün, her gün geçtiğiniz sokaklardan geçin, her gün alışveriş yaptığınız marketin yanından geçin, hatta yemyeşil, ferah bir parka gidin ve etrafınıza bakın pek çok insan pek çok hayat... Kimi işine yetişmeye çalışıyor kimi en sevdiği grubu dinlerken artık rutinleşmiş sabah koşusunu yapıyor. Öğrenciler derslerine yetişmeye çalışırken bir yandan da biraz önce aldıkları sıcacık simitleriyle karınlarını doyurmaya çalışıyorlar. Şimdi daha derinlere bakın, kimsenin bakmadığı o ücra köşelere... İşte oradalar, hiç özenmeden giydikleri bir tişört ya da kapüşonlu bir hırka. Kapüşonlarının içinde kendilerini iç dünyalarının derinlerine gömüyorlar, kendilerini toplumdan soyutlamaya çalışıyorlar. Her gün yanınızdan geçen, artık sizin için çok sıradan olan o samimi arkadaş gruplarına kendilerinin de aralarında olduklarını düşleyerek bakıyorlar. Her ne kadar kendilerini gizlemeyi çok iyi başarmış olsalar da işte onlar da burada bizimle birlikte bu toplumda yaşıyorlar ve onlar bir oyundan, bir yanılsamadan ibaret değil. Demircan 1 Ayberk Demircan 21201664 TURK 102-Sec 14 Ahmet Kaya 26 Eylül 2014 Eleştirmek En Kolayıdır İnsanoğlu olarak yapmaktan kendimizi alamadığımız bir şeydir eleştirmek. Sebebini kesin olarak ortaya koymak zor. Ancak birkaç muhtemel sebepten söz