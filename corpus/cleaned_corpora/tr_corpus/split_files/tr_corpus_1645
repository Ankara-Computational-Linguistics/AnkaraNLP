Balı Efendi ziyareti, Alâüddevle Camii'nde gömü­ lüdür. Hepsinin mübarek ruhları şâd ola. Bunları ziyaret edip ve ümmetin Salihlerinden bazı canlarla tanıştık. Zülkadiroğlu ile 375 ve vilâyet valisi Nişancı Osman Paşa ile vedalaşıp ve yoldaşlar alıp kıble tarafına 4 saat, Elmalı Köyü Bir yüksek dağın yamacında bağlı bahçeli, âbıhayat sulu ve 50 evli Müslüman köyüdür ve zeamettir. Orada konuk olup sabahleyin doğu tarafına dağlar ve or­ manlı yollar içinde 12 saat, Sadr-ı Bâz yani Besni Kalesi'nin özellikleri Rum kayserine tabi Besni kavmi derler bir kavmin yapısı­ dır. 26 tarihinde Hazret-i Ömer halifeliğinde Esved ibn Mıkdad hazretleri savaşla fethedememişti. Sonunda içindeki Besni kav­ mi aman ile vere verip bütün malları ve erzakları ile Karade­ niz kenarında Bafra'dan gemilere binip Karadeniz'in karşı ku­ zey tarafında ıssız dağlarda yerleşmişlerdi. Çerkez kavmi için­ deki Besni aşireti bu Besni Kalesi kavmindendir. Sonra tarihçiler bu kalenin şeklini bir tülemiş doğan göğsü­ ne benzetip sevimli bir kale olduğu için Sadr-ı Bâz [Doğan Göğ­ sü] Kalesi derler. Daha sonra Zülkadriyeli eline girip Yavuz Sul­ tan Selim'e itaat etmişlerdir. Maraş paşasının hâssıdır. Bazı za­ man diğer sultanlara hâs olarak ayrılır. Maraş toprağında 300 pâyesiyle şirin kazadır ve üç nahiyesi vardır. Evvelâ Kesen nahiyesi, Tavk nahiyesi ve Barura nahiye­ si. Kalesi ve şehri, Tohtamış Dağı eteğinde bir dereli yerde ma­ mur şehir ve bir yüksek tepe üzerinde beş köşe şeddadi yapı bir eski kaledir. Çepçevre büyüklüğü 2.070 adımdır. Ve hendeği (—) ve (—) kapısı vardır. Dizdarı, 40 neferi, kethüdayeri ve ser­ darı vardır. Kalesi yalçın kaya üzere olmakla gayet sağlamdır. Ancak bazı yerleri tamir ve bakıma muhtaçtır. Kale içinde Süleyman Han Camii ve 70 adet toprak örtülü sipah evleri vardır. Aşağı İrem bağlı varoşu 9 mahalledir. Meşhuru bunlardır Meydan Mahallesi, Kâhta Mahallesi, Orta Mahalle, Aşağı Ma­ halle, Kızılca Mahalle ve Yüz Mekân Mahallesi. Bu mahallelerde bin kadar toprak örtülü evler vardır. Her mahallede birer cami vardır. Ama bunlardan çarşıya yakın Sultan IV. Murad Musahibi Zeyrek Çelebi (—) Cerrah Ca­ mii, gayet aydınlık ve sanatlı camidir. 37 6 2 medrese, altı 6 mektebi ve 4 hamamı var, bunlardan suyu ve havası hoş Meydan Hamamı ve Kâhta Hamamı (—) (—) (—) ve 70-80 kadar dükkânlar vardır. Suyu ve havası yaylak yer olduğundan gayet hoştur. Bağ ve bahçesi cihanı tutmuştur. (—) (—) (—) [üzümü] meşhur­ dur. Mahbûb ve mahbûbesi beğenilir. Halkı Türkmen olup ga­ rip dostlarıdır. Burada bir (—) (—) (—) vâkıf olmayıp sabahleyin Ali Ağa'dan 5 cürd atlı yoldaşlar alıp güney tarafına yine dağlar içinde sıkıntı çekerek, Defter Kethüdası Köyü 100 evli Müslüman köyüdür. Ora­ dan yine güneye 6 saatte, Osman Dede Köyü Bütün at, katır ve develeri burada bu­ lunan hanlarda yatıp bu ovalarda otlarlar. Gayet yeşillik, çayır çimenli ve otluk ovadır. 150 akçe kadılıktır ve nahiyesi 45 adet köydür. Senede 1.200 guruş hâsıl olur. Bütün reayası konar-göçer Türkmendir. Bu Osman Dede Köyü hepsi saz örtülü 50 kadar ev­ lerdir. Yaylaya gittiklerinde evlerini ateşe vururlar. Ancak kârgir yapı bir han ve bir cami var. Camiin sol tarafında bir kubbe için­ de Osman Dede Sultan medfundur. Oradan kıbleye 5 saat yol­ la gidip, Gücile Köyü Bir bayır dibinde 100 Müslüman evli köydür, Ayntab kazasıdır ve Dimos hâssıdır. Bir camii, bir hanı ve bir ha­ mamı var, bağı bahçesi çoktur. Oradan yine kıbleye dağlar, taş­ lar ve bağlı bahçeli mamur köyler geçerek 6 saat ana yol gidip, Şirin kale, yeryüzünün gelini, Ayntab şehrinin özellikleri Eski zamanda yapılmış Rum kayseri şehirlerinden bir şehir­ dir. Sonra Hazret-i Ömer'in zamanında 30 bin Arap askerine Esved ibn Mikdad hazretleri serdar olup bu Ayntab Kalesi'ni yedi ayda vere ile Cimcime Padişahın elinden fetheder. Cimcime bü­ tün askeri ile Maraş'a varıp orayı mekân edinirim sandı. Ardından Maraş'ı da Cimcime Şah'm elinden alıp kararları cehennem oldu. Ayntab Vilâyeti İslâm yurduna eklenip günden güne mamur ve şenlikli oldu. (—) tarihinde Mısır Sultanı Tahir Baybars hük­ münde idi. Allah'ın emriyle Tahir Baybars vefat edince meliklik Zülkadiroğlu'na nasip olup Sultan Alâüddevle Maraş, Ayntab ve Haleb sultam oldu. Ama devletleri zayıf olduğundan o asırda İs­ 377 panya kâfiri fırsat bulup Kudüs'ü, Şam'ı, Haleb'i ve Ayntab'a is­ tila etti. 80 bin melun şeytan ve onların tabileri melun askerler­ le Ayntab'a yakın Tumtum Ovası adlı yerde kara çadırlarını ku­ rup bu yeşil ovada pervasızca kondular ve Ayntab'dan alışveriş ettiler. Beri Maraş tarafında Sultan Alâüddevle tüm vezir ve ile­ ri gelenleriyle danışıp, Ayâ bu çirkin işli kâfirin vücutlarını dünya sayfasından nasıl kazıyalım buyurduklarında bir akıllı, iş bilir ve gün gör­ müş yaşlı veziri vardı, hile ve fitnede usta, ileri görüşlülükte eş­ siz idi, söze başlayıp der Beyt Serefrâz-ı cihân olmak nedenlü hûtı-feşânlıkdır Sipahiler içinde hîle dahi pehlivânlıkdır diye bu beyti okuyunca Sultan Alâüddevle, Bu konuda bütün yetki senin olsun, hemen iş gör diye bu­ yurdu. Vezir yere baş koyup tedbir ve hazırlığa başladı. Meğer Sul­ tan Alâüddevle'nin 7 şahbaz, genç, güçlü ve yiğit şehzadeleri var idi ki yedisi yedi iklime serdar olup yedi iklimi yedi geze­ gen gibi dolaşıp sağ salim merkezlerinde kutup gibi sabit olma­ ya güçleri vardı. Hemen 7 şehzadeye yedişer bin silâhlı, tertipli ve saba gidişli atlı asker ve her birine yedişer kat mehterhane verip âlem dı­ şardan habersiz iken ve bütün kâfirler Tumtum Ovası'nda sar­ hoş yatarken 7 şehzade yedi koldan ve koca vezir sekizinci kol­ dan cenk davuluna tokmaklar, nefir, kös ve nakkarelere darplar vurulup 7 şehzadenin her biri cesaret dağında Sâm ve Nerîmân ve heybet vadisinde yedi başlı ejderha gibi olup şafak vaktinde hep birlikte Allah Allah seslerine yol buldurup Kasap Cömerd çırağı gibi kâfire öyle kılıç çalarlar ki Tumtum Ovası insan cese­ di ile Vakvak Ağacı altına döner. O ovalar kan denizi olup kılıç artığı cehennemlik kâfirler Ayntab'a kaçıp, Geldi geldi ha deyip Ayntab'a yayılan kâfirler de Ayntab'da karar edemeyip Ayntab'ı boş bırakıp Antakya'ya kaçarlar. Sonra 7 şehzade yedi dost gibi at başını Ayntab'da durdurup yine ibadetgâhlarda Muhammedi ibadet olup nice melikler mu­ tasarrıf olmuştur. 378 Daha sonra 921 tarihinde Mısır Sultanı Melik Gavrî hük­ münde iken Sultan I. Selim Han Mısır fethine giderken haşme­ tinden 922 tarihinde Ayntab'm anahtarlarım Yunus Paşa eliyle Cem haşmetli padişaha teslim edip Maraş Eyaleti'nde sancak ol­ ması ferman olundu. Paşasının padişah tarafından hâss-ı hümâyûnu 24.513 akçe­ dir. Bütün hâsları (—) subaşılıktır. Bunlardan senede cürm ü ci­ nayeti, salb u siyaseti ve bâd-ı hevâsı ile adaletle 46 ve 50 bin gu­ ruş hâsıl olur. 5 bin akçede bir cebelüleri ile toplam 800 asker olup memur olduğu sefere gider. Sancağında 9 serbest zeamet ve 119 tezkerelü timardır. Bun­ lar da kanun üzere cebelüleri ile 2 bin asker olup alaybeyisi ve çeribaşısı sancağı altında mevcut bulunmak şartıyla sefere gider­ ler ve paşasının ordusunda konup göçerler. Sipah kethüdayeri, yeniçeri serdarı, dizdarı, (—) adet neferi ve müftüsü 500 pâyesi ile saçaklı abâyî taşır, nakibüleşrafı, aya­ nı eşrafı, mollası, imamları, hatipleri ve şeyhleri vardır ki bunda olan ulemâ bir diyarda yoktur. Ve 50 akçe şerif mollalıktır ve na­ hiyesi 107 adet köydür. Senede 12 bin guruş hâsıl olur. Eyaletinde toplam (—) adet kazadır. Evvelâ Ayntab kazası, Telbeşer kazası ve Birecik kazası, doğu tarafında bir konak uzak­ tır. ............... (1 satır boş)................. Ayntab şehri toplam 32 mahalledir ve 8.067 toprak ve kireç örtülü mamur ve şenlikli hanedir. Ve 140 mihraptır. Kalabalık cemaate malik Arasta meyda­ nında Boyacıoğlu Camii. Uzun Çarşı içinde Tahtalı Cami gayet sanatlı ve ferah büyük yapı ve yüksek kubbedir. Mihrabı ve minberi eski tarz ve gönül açıcı camidir. 2 kapısı var, biri sağında çarşıya bakar ve biri kıble kapısı, üzerinde tarihi budur Ammera hâze'l-camia'ş-şerife li'l-enâm, Osman Paşa emîrü'l-ümerâi'l-kirâm, Vaka'a tarihahu min hâtif-i gaybi'l-enâm, Mescidün üssise ale't-takvâ ve bi'l-ilhâm. Sene 986 37 9 Bey Camii'nin kapısı üzere iri yazı ile Lâ ilahe illallah, Muhammedün Resûlallâh Onun altında yine beyaz mermer üzere böyle yazılmıştır, tarih Çün ki etti ol kerîm ü ol muta Bu bina hatmin müyesser Beg zıha Geldi bank-i tarihi içün bina' Cennet oldu bunun ahri bî-nizâ. Sene 986 Tabahane Köprüsü'nün karşı tarafında Ali Neccar Camii, onun yakınında Eyyubzâde Camii, Henk Baba Sultan mezarı yakı­ nında Molla Ahmed Camii, yine ona yakın su kenarında Müf­ tü Camii, Dayrmcak Camii, Alaybeyi Camii, Pişmaniye Camii, Şehre Küstü'de Ağa Camii, Ramazan Efendi Camii, Şeyh Efen­ di Camii, Uzun Bey Camii, Emir Camii, Bostancı Camii, Tabaha­ ne Camii, Handaniye Camii, Sultan Alâüddevle Camii ve İç Kale Camii, bunlardan başka 140 mihraba kadar mescitlerdir. Her camide birer medreseden başka (—) adet medrese var­ dır. Ve her birinde birer mescit vardır ki cemaatle ibadet olunur. Evvelâ Muhâliye Medresesi, Ali Neccar Medresesi, Tahtalı Med­ resesi, Balı Paşa'nm Şeyh Medresesi, Molla Ramazan Medrese­ si ve Tabahane Medresesi (—) (—) meşhur olan büyük hayrat ve eski vakıf medreseler bunlardır. Gerisi onar, on beşer odalı med­ reselerdir. (—) ve kârgir yapı değildir. Ve yedi dârülhadis vardır. Bazı camilerde hasbî dersiamlar vardır. (—) (—) (—) Hafs Kırâatı okunur. Ve 140 adet sıbyan mek­ tebi vardır. * (—) Paşa Hamamı, suyu, havası, binası, hamam takımla­ rı, esvapları pâk beyaz dilber tellâklı aydınlık hamamdır. Sul­ tan Hamamı, Naiboğlu Hamamı kale dibindedir. Tabak Ha­ mamı, Pazarcık Hamamı, Şeyh Hamamı, merdivenle inilir Çu­ kur Hamam, Hengâme Hamamı, Pazar Hamamı, Mücellid Ha­ mamı, Keyvan Bey Hamamı, Piyale Paşa Hamamı, yakınında Tüffâhiye Hamamı, Beşyaşar Hamamı ve Kale Hamamı kâh iş­ ler ve kâh kapalıdır. Ve 300'den fazla özel hane hamamı vardır. Ve toplam 3.900 dükkânı olan çarşısı vardır. 2 bedesten var, 380 ama Uzun Çarşı'sı ve Saraçhane'si düzenli yapılmış, üstleri örtü­ lü kârgir, sağlam ve süslü dükkânlardır. Ve tamamı 70 çeşmedir, onlara dahi ihtiyaç yoktur. Zira her haneden hayat pınarı nehirler akar. Her hanede bağ, bahçe, ha­ vuz ve şadırvan selsebiller akıp çeşit çeşit servi, çınar, salkımsöğüt, kavak, limon, turunç ve diğer meyve ağaçları ile süslenmiş İrem gibi bağlı bahçeli, şebekeli bostan ve gülistanlı bir toprak­ ları geniş ve verimli bir şirin şehirdir. Daha önce 1058 senesinde gördüğümüzden beri 7-8 mahalle ve nice han, cami ve dükkân yapılmış, hamd olsun daha mamur olmadadır. Şehri bir düz yerde ve bazı zemini yüksek bayırlar üzere ku­ rulmakla suyu ve havası hoş büyük şehirdir. Ve tamamı (—) adet handır. Ama bunlardan mükellef, bü­ yük yapı Mustafa Paşa Hanı, Pekmez Hanı, Tuz Ham, İkikapılı Han, Börekçi Hanı, Arasta Hanı ve Mustafa Ağa Hanı, nice han­ lar daha vardır, ama meşhuru bunlardır. 2 imareti var, gelen gidenlere teklifsiz sofrası sabah akşam yıl boyu açıktır. Ve hepsi 40 tekkedir. Bunlardan mükellef, mükemmel ve süslü, imaretinde nimeti bol, hoş yapı Mevlevîhane Tekkesi'dir. Türkmen Ağası Mustafa Ağa yapıp Sultan IV. Murad Silâhdarı Mustafa Paşa'ya hibe eyledi. Gayet sağlam yapı, yüksek kubbe­ li, avlusu etrafında 40-50 derviş hücreli, avlusu baştan başa ham mermer döşeli ve avlunun ortasında ona on büyük havuz üze­ rinde kameriyelerinde çeşit çeşit üzüm salkımları avize gibi süs­ lenmiştir. Bu tekkenin dört tarafında olan İrem hıyâbânında olan mey­ ve ağaçlarının çiçekleri ve diğer çiçeklerin güzel kokuları insa­ nın dimağını kokulandırır. Mevlânâ âyini günlerinde neyzenler fasl-ı neva-yı uşşak ederken ona nazire taşra gül ü gülistan kuş bahçesinde nice bülbüllerin nağmeleri dostlara can bağışlar. Kı­ sacası Mevlânâ Tekkesi'nde böyle bir nazargâh meğer Haleb'de ola. Ama bina ciheti ile bu tekke Mevlânâ Türbesi'nin dışındaki­ lere tercih olunur. Böyle bir âşıklar meydanıdır. Bu binanın tarihi Mevlânâ'mn kerametidir ki 400 yıl önce tarih düşmüştür, dikkat­ le bakılınca acayip keramet olduğu görülür. O hoş tarih budur 381 Mustafa Ağa-yı sahih hayr-râ, Der dü âlem hakk inâyet mî-küned, Kerd cânî bahr-i Mevlânâ-yı Rum, Tâ ki dervîşân ibadet mî-küned, Güft Mevlânâ-yı pîşîn tariheş, Bişnev ez ney çün hikâyet mî-küned. Sene 1048 Bu tarihî mısra Mesnevî-i şerifin başlangıç mısraıdır ki bu Mevlânâ Tekkesi'ne tarih olmuştur. Bir tekke de Tabak Efendi Tekkesi'dir ve Hâcegân Tekkesi Bu şehrin halkı genellikle Hâcegân tarikatmdandır. Kısacası mamur ve süslü yolları tertemiz şirin şehirdir. Sul­ tan çarşısında yer yer Haleb tarzı kârgir yapılar vardır. Bu an­ lattığımız büyük varoş kale içinde değildir. Her sokak başında birer tedribe kapıları var ki her biri kale kapılarından sağlam ve korunaklıdır. Her birini birer kapıcı açar kapar. Ve her gece bütün sokakları kandillerle aydınlanıp bekçi ve gözcüler hazır olup uzun gecelerde subaşı bütün tabileriyle kol dolaşır. Bu anlattığımız mamur şehrin tam ortasında bir kudret ka­ yası üzerinde yuvarlak bir hoş iç kale vardır ve gayet sağlam­ dır. Hendeği kenarmca çepçevre büyüklüğü 1.300 adımdır. Hen­ deği 40 arşın enli ve 20 arşm derin kesme kaya hendektir. Hen­ dek içinden ta kalenin temeline kadar kaplumbağa gibi münharif eğri binadır. Her taşı fil gövdesi gibidir. Bu kalede çepçevre 26 kule vardır, her birinde birer mimar­ lık sanatı icra olunmuştur. Ve toplamı 1.001 bedendir. Bu kale­ nin temeli altında kesme kayalar içinde çepçevre kaleyi kuşat­ mış hendeğe bakan mazgal delikleri vardır ki hendek kenarın­ da kuş kondurmaz. Bu kalede ancak batıya bakan bir kapı vardır ama yedi kat demir kapıdır. Her bir kapısının arasında cenk için çeşit çeşit de­ mir aletler demir asma kafesler paçarızlar ve boy boy saçma toplar vardır. Bu kapı araları savaş aletleri ve silâh çeşitleriyle süslenmiş ve kale neferleriyle donanmıştır. Serinlenecek bir ha­ vadar yerdir. Ve hendek kenarında olan iki kat demir kapı üzere beyaz mermerde iri yazı ile 382 yazılmıştır. Bu kapıdan içeri 100 adım hendek üzere köprüden geçince ana kale kapısıdır, onun kemeri üzerine yazılan tarih budur Emera bi-imâreti Mevlânâ es-Sultânul-melik Ebû'n-Nasr Kayıtbay azze nasruhu sene sitte ve semânîn ve semâne mie min hicreti'nNebeviyye [886] yazılıdır. Hendek içine bakan 4 büyük kule vardır, onların da iri yazı­ larla tarihleri var. Her birini birer padişah inşa eylemiş. Yazılma­ ları sözü uzatmak olur. Ana duvar kapısının önünde asma kepenkli tahta köprü vardır. Her gece bekçiler makaralar ile çekip kapıya siper eder­ ler. Bu mahalden aşağı hendeğe bakmaya insanın ödü patlar. Bu kapıdan içeri yokuş yukarı bir kat demir kapıdır. Ondan içeri yine yokuş yukarı bir karanlık yoldur, o mahalde zindanı geçip sol tarafta bir parmaklık çekilmiş kemer altında Hazret-i Muhammed-i Gazali medfundur. Onu geçince bu kale içinde 40 hane, 1 cami, 1 hamam ve birkaç buğday ambarı var, başka çar­ şı pazardan bir imaret yoktur. Tamamı aşağı şehirdedir. Ancak tüm neferler ile dizdar devamlı burada bulunur, sanki mahpus­ tur. Taşra bağlara bahçelere ve top menzili yere gitse katlederler, eski kanun böyledir. Cebehanesi ve 70 pare topları vardır. Allah saklasın. Sanki bu kale Haleb Kalesi'nin oğludur. Hemen öyle bir tepe üzerine yapılmıştır. Böyle bir büyük şehre taze hayat veren abıhayat Sacur Neh­ ri Battal Öyük adlı yeraltından çıkıp bir kolu şehrin bağ bah­ çe, bostan ve gülistanlarına dağılıp sular. Bir bölüğü şehrin tüm çeşme, cami, imaret, medrese, hamam ve saraylarına dağılıp geri kalanı tabahaneden ve kale altındaki köprüden geçip kıble tara­ fına akıp Haleb şehrine gider. Bu şehrin suyu ve havasının hoşluğundan halkının yüz renkleri kırmızıdır. Zira yazı yazdır, kışı kıştır, bol karlar yağar. O yüzden tüm çarşı pazarı taş kaldırım döşelidir. 383 Bu şehre Arabistan'ın gelinciği diye isim vermişlerdir. Hikmet ehli Arabistan hükmünde Halebü'ş-şehbâ civarında (—) (—) (—) halkı da öyle övünürler. Gerçekten 4. iklimdendir, Arz-ı Mukaddes hükmündedir. Genellikle halkı Okçuoğlu harvânî kürkü, çuka ferace, el­ van boğası giyip kavuk külâh üzere beyaz Muhammedi sarık sararlar. (—) (—) (—) keferesi yoktur. Mahbûbe kadınları gayet çoktur. Hepsi ayaklarına sarı çiz­ me giyip başlarına gümüşten sivri takke üzere beyaz çarşaf bü­ rünürler. Gayet ehl-i perde edepli kadınları vardır. Ve çarşı pa­ zarda gezmeleri gayet ayıptır. Görenlerden duyarız, o derece zamane güzelleri var ki ci­ hanı aydınlatan güneş gibi kadınları, güzellik sahibi, huri man­ zaralı, peri yüzlü, yıldız gibi parlak ve güzel kızları var imiş. Ve mahbûb dilberleri de haddinden fazladır. Şirin şıraları içtiklerinden şirin sözlü, garip dostu, maarif erbabı, yumuşak huylu halkı vardır. Kahvehanelerinde bir mu­ habbet ve samimiyetle görüşüp konuşurlar ki diğer beldelerin insanları onlara imrenirler. Ve daima bağ ve bahçe ayş ü işret ederler. Çoğu da tevhid erbabı olup yâ hû deyip giderler. Paşasının defterinde öşr-i sultanî verir 70 bin kayıtlı bağ vardır. Ve toplam doksan üç kere yüz bin ve kırk altı bin [9.346 bin] teyektir diye meşhurdur. Bütün dört tarafında dağlar bağlardır ve halkı sağlardır. Bu şehrin yiyecek ve içeceklerinden gayri beğenilenlerini bildirir Evvelâ cihan süsü 40 elvan üzümü, nice kere yüz bin tulum pekmezi, bademli ve Şam fıstıklı şirin köfteri, bastığı ve bağrı bastısı nice kere yüz bin deve yükü Arap ve Acem'e ve Hindistan'a köfterini götürürler. Çeşit çeşit helvası bir diyarda yoktur. Bütün halkı şirin yediklerinden şirin söylerler. Ama dil­ lerinde biraz pelteklik vardır. Ra ve kaf harfini tam olarak söy­ leyemezler. Limon, turunç, nar, incir, dut, şeftali, zerdali, kayı­ sı, beyaz ekmeği ve yoğurdu meşhurdur. Elvan boğasısı, Ayntab eyeri, yay ve gedeleci meşhur olmuştur. Nice cennet bağı gibi bahçeleri var ki yalancı fani cihanın İrem Bağı'dır. Bunlardan mamur ve süslü olan Musulluoğlu Bahçesi'dir. 3 84 Kısacası bu şehrin övgüsünde dil acizdir. Ancak yeryüzün­ de vilâyeti geniş ve sevimli, bütün eşyası beğenilen, ekinlikleri geniş, hayır ve bereketleri çok, nimetleri bol, akarsuları ve pınar­ ları akıp çağlayan cihan şehri Ayntab'dır. Ayntab ziyaretgâhı Evvelâ şehrin kuzeyinde bir bayır üze­ re Dölük Baba Selim Şah Mısır'a giderken yoluna çıkıp, Yolun kolay olsun Selim oğlan, derler. Mısır'ı filân ayda alıp Mekke Medine sahibi olunca bana bir tekke yapar mısın. diye Mısır'ın fethini müjdeler. Melâmî Bektaşîlerden bir ulu sultan­ mış. Gerçekten de söylediği günde Mısır fethedilir. Selim Han fetihten sonra Ayntab'a gelip Dölük Baba'yı vefat etmiş bulunca nurlu kabri üzerine türbe yapar. Tabahane yakınında Emir Dede. Kale kapısı arasında İmam Muhammed Gazali, nice bin te­ lifleri var, büyük imamdır. Ama mezhep sahibi olmaya Hazret-i Risalet-penah rüyasında izin vermemişlerdir. Şâfii mezhebin­ de ulu sultandır. Mutaflık edip geçimini sağlarlardı. Gazazların ve mutaflarm inancı odur ki Bizim pirimiz İmam Muham­ med Gazalî'dir derler. Nimetullah tarikatmdandır. Ama yan­ lıştır, pir odur ki Hazret-i Risalet-penah yahut Hazret-i Ali veya Selmân-ı Fârisî belini bağlayıp post sahibi etmiş ola, pîr oldur. Yeri geldiğinde olunur. Bütün Ayntab halkı İmam Muhammed Gazalî ve kardeşi Ahmed Gazalî'nin Ayntab Kalesi'nde medfun olduklarına inanırlar. Ali Neccar yakınında Elli Baba, Elli Çınar dibinde Topacık Baba, kıble tarafında Kurban Baba, Aydm Baba ve Henk Baba. Şeyh Tabak Efendi yakın zamanın zahir âlimlerinden müfessir ve muhaddis ulu sultan idi. Hayır dualarını almış idik. Şim­ di ahirete göçmüş bulduk ve mübarek ruhları için bir hatm-i şe­ rif okuyup bütün Ayntab mezarlığı sakinlerinin ruhlarına hedi­ ye eyledik. Hayatta olanlarla görüşüp 10 gün 10 gece Ayntab'da eğlenip ayanlarından Felek Efendi, Boşnak Ahmed Ağa, dizdar, serdar, Musulluoğlu, Hacı Ağa ve Şeyh Ramazan Efendi ile ve­ dalaşıp kılavuzlar alıp Ayntab'dan kıble tarafına, Nurune Köyü, Nifak Köyü, Öyücük Köyü ve Harpuşdil Köyü, oradan Bekmez Deresi'ni geçip 9 saatte, Kara Melek Köyü menzili Yukarıdakiler yüzer evli, bağ 385 ve bahçeli Müslüman köyleridir. Bu Kara Melek henüz yapılmış 100 evli bir Türkmen köyüdür ve Ayntab toprağmdadır. Oradan Keyfir Gediği'ni aşıp 6 saatte, K ilis şehrinin özellikleri Haleb Eyaleti'nde sancaktır, ancak valide sultanların hâss-ı hümâyûnlarından 70 yük akçe iltizam ile mutasarrıf olunur san­ caktır. Ve 300 pâyesi ile sadaka olunur şerif kadılıktır. Nahiye­ si (—) adet köydür. Sancağı (—) adet kazadır. Sancakbeyi adalet­ le 80 bin guruş hâsıl edip iltizamını öder. Kadısı da senede 7 bin guruş hâsıl eder. Kethüdayeri, serdarı, ayanı eşrafı vardır. Kalesi viran ol­ makla dizdarı, neferi, müftüsü ve nakibüleşrafı yoktur. Ama celâlî ve Cum Kürdü korkusundan bu Kilis şehrinin dört tarafı kale gibi yüksek duvardır. Ancak çok yerleri kerpiç kaim duvar­ dır. Çepçevre büyüklüğü tam 7.300 adımdır. Dört tarafında 8 kapı vardır, ama demirli değildir. Evvelâ kıbleye bakan Büyük Tedribe, Küçük Tedribe, Ayn Tedribesi ve Yusuf Çelebi Tedribesi, doğuya bakar Hüseyinzâde Tedribesi, Akcurun Tedribesi, Alçak Tedribe ve Çulha Tedribesi. Bu tedribeler arasında bazı evler dirsek dirsek kale kuleleri gibi ileri ya­ pılmıştır, ancak etrafında hendekleri yoktur. Eğer hendeği olsa bir sağlam kale olurdu. Bu büyüklükte olan varoş içinde 5 ma­ halle ve 4.660 topraklı ve kireç örtülü mükellef mamur evlerdir. Tamamı 30 mihraptır. Bunlardan aydınlık, sanatlı, süslü ve kalabalık cemaate malik padişahâne cami, Canpolatoğlu'nun camiidir ki bir yüksek kubbedir. Dört yarım yan kubbeli ve bir sa­ natlı mihrap, ve minberi var ki bu asırda şebekesine kalem vu­ rur mermerci yoktur. İbret gözüyle baksan insan taaccüp edip hayran olur. Bir sanatlı köşk gibi bir müezzin mahfili var ki bu cami için­ de sanki süslü bir kürsüdür. Dış sofaları 6 ibretlik sütun üzerinde 7 kubbedir, sanki her biri mavi kâsedir ve bukalemun nakşıdır. Bir geniş avlusu var, baştan başa beyaz ve renkli ham mermer ve nakışlı mermerle süslenmiş bir avludur. Ortasında bir abdest havuzu var, bu da rakip kabul etmeyen sanatlı şadırvanlardan biridir. 386 Bu avlunun dört tarafında medrese odaları var. Ve kıble ka­ pısının etrafında çeşit çeşit kıymetli ferah taşı, balgamî, yerekan taşı, siyah taş, mermer, somaki ve sarı taşlar ile inşa olunmuş bir ibretlik camidir. Bu camiin tüm yapıları kurşun örtülüdür. 3 saat yerden gök­ teki bulut gibi gözükür. Ve bir şerefeli düzgün bir minaresi var ki Arabistan'da benzeri yoktur. Bu cami helâl mal ile yapıldığın­ dan öyle ruhaniyet vardır ki itikâfa niyet edip içinden çıkma­ mak gerekir. Büyük Cami ve Şeyh Camii de kârgir sağlam yapıdır. Çarşı içinde kalabalık cemaate malik Haşan Bey Camii, kârgir yapı ve kubbedir ve çarşı tarafından merdiven ile çıkılır. Tabahane Camii, kireç örtülüdür. Cenbine Camii kârgir bina yüksek kubbelerdir. Ali Subaşı Camii, kireç örtülüdür. Ali Çavuş Camii (—) (— ) (—) kapısı üzere tarihi budur înnemâ ya'mürü mesâcidallâh/ Allah'ın mescitlerini ancak Allah'a ve ahiret gününe iman eden ... imar eder... [Kur'ân, Tevbe, 18] Ceddede haze'l-mekâne'l-âliyete (—) (—) (—) bi-avnillâhi Ta'âlâ sene tarihahu şehr-i Cemâzi'l-evvel sene hamse ve erba'în ve tis'a mie [945J yazılmıştır. Sonra, (—) (—) (—) îmârâte'l-mübârekete Mevlânâ el-abdü'z-za'îf Velî Kadı, sene ta­ rih isnâ ve tis'a mie. [902] kaydolunmuştur. Bunlardan mükellefi ve sağlamı Hacı Hilâl Mescidi'dir. Uç hamamı vardır. Bunlardan suyu, havası, yapısı ve hiz­ metçileri hoş, çarşı içinde Canpolatzâde Hamamı, camiine vakıf­ tır. Kapısı üzere tarihi budur înşâü haze'l-hamami'l-mübâreketi elâ Cânpûlâd bin el-Emîr Ka­ sım ve eyvâmu Mevlânâ es-sultanü'l-a'zâm ve hakânü'l-mu'azzam esSultan ibnü's-sultan Süleyman Han bin Selim Han halledallâhu mülkehu. Sene 970 . Haşan Bey Hamamı ve Hoca Hamamı, bu 3 hamam herkes içindir. Ama yirmiden fazla saray hamamları vardır. Çarşısında olan dükkânların çoğu Haleb ve Bursa Çarşısı 387 gibi kârgir kemer dükkânlardır. Bazı çarşısının iki başı bedes­ ten gibi demir kapılıdır. 11 hanın büyüğü Canpolatoğlu Ham, kale gibi demir kapı­ lı sağlam yapı handır. Ve 40 kahvehanesi var ve 7 tekkesi var. Bunlardan mükellef yeni yapı Canpoladiyye Camii ile Bey Sarayı arasında Hazret-i Mevlânâ Tekkesi, Kethüdayeri Ali Ağa'nm hayratıdır. Dört tarafı gül ü gülistan ile süslenmiş, havuz, şadırvan ve selsebillerle be­ zenmiş bir Mevlevihane'dir. Bu şehrin tüm sokakları pâk kaldırımdır ve bütün halkı ehl-i hıreftir. Arabistan olduğundan bütün halkı alaca kereke gi­ yerler ve başlarında kavuk üzere beyaz sarık sararlar. Bütün kadınları gümüşten sivri takke giyip beyaz çarşaf bü­ rünüp sarı çizme giyerler. Bütün kadınlar düğünlerde zılgıt ça­ ğırırlar. Yer yer Arap mahbûbları da vardır ama halkı fukaradır. Suyu ve havası orta hallidir. Limon, turunç, nar, zeytin ve inciri cihanı tutmuştur. Rum, Arap ve Acem'e nice bin yük gider, Kilis inciri meşhurdur. Ve 40 çeşit üzümü sicillâtta yazılıdır. Bağı bahçesi Kilis Ovası'nı süslemiştir. Yer yer servi ağaçlan var ki uzun boylu me­ leğe benzer. Bu saraylardan mükellef Canpolatoğlu Ali Paşa Sarayı, Bey­ ler Sarayı, Mustafa Ağa Sarayı ve Hacı Ağa Sarayı. Bu şehir eski zamanda büyük şehir olduğundan nice bin büyük veliler yatmaktadır, ama ziyaret ettiğimiz bunlardır ki zikrolunur K ilis ziyaretleri Evvelâ Şüheda Mahallesi mezarlığında 3 bin Sahabe-i Kirâm ismiyle resmiyle mezar taşlarında yazılıdır. Hepsi, Halid ibn Velid bu şehri kuşattığında şehit olmuşlardır. Sırrı aziz olsun. Bu şehitler Hacı Hilâl Mescidi dibinde bir kubbe içinde Şeyh Ahmed ve Şeyh Muhammed hazretleri Erbâb-ı Soffa'dandırlar. Odun Pazarı'nda Şüheda Sultan, Canpolatoğlu Hamamı civarın­ da Şehit Cemali Sultan ve Akcurun Tedribesi yakınında Şeyh ivaz Sultan. Şehrin kuzeyinde bir kurşun menzili uzaklıkta bir kayalı ba­ yır üzere bir tekke var, bütün şehir oradan gözükür, bir toplantı 388 yeridir. Orada nurlu bir kubbe içinde Hazret-i Şurahbil medfun­ dur. Hazret-i Risalet-penah'ın akrabalarmdandır. Cenâb-ı Hak tarafından nazil olan âyet-i kerimeyi ve vahy-i Rabbanî'yi yazan vahiy kâtibi idi, onlar kaydederlerdi. Peygamber nazil olan va­ hiyleri ve bütün işlerini bu sultan ile meşveret ettikleri için Şûr el-Habîb derler, Şurahbil ondan bozmadır. Gayet ulu sultandır, nice kere üzerlerine nur indiği sabittir. Ve cihannüma minnetsiz tekkedir. Şehrin batısında bir yüksek tekke daha var, onda Şeyh Muhammed-i A'râbî ve Rattâlî diye meşhurdur, Sahabe-i Kirâm'dandır. Bunlara Hazret-i Peygamber birer rıtıl hurma ta­ yin ettiklerinden Muhammed Rattâlî derler. Şehrin kıblesi tarafında nurlu bir kubbe içinde Şeyh Muhammed-i Summatî, Hazret-i Resul'ün çâşnigirbaşısı idi. Summat [sofra] döşediği için Şeyh Muhammed-i Summatî derler. Her an tekkesinde fahfara ekmekleri mevcuttur. Açlığını gider­ mek isteyen fukara oraya gelip karınlarını doyururlar. Kısacası ulu sultan, âhir zaman peygamberi sahabesidir. Hazret-i Ebû Be­ kir hilâfetinde şehit olmuşlardır. Sırrı aziz olsun. Bu sultanın yakınında Şeyh İzzeddin ve Şeyh Yusuf, ikisi bir küçük kubbede yatmaktadır. Mevlevihane Kapısı dibinde Hoca Dûr, yakın zamanda bir ulu bezirgânmış. Bir kere Leyle-i Kadr'e erip sabahleyin 70 ka­ tar deve kıymetli cevahir cinsi eşyasını fakirlere dağıtır ve bütün kölelerini serbest bırakıp ganimet mallarıyla her birini mal sa­ hibi eder. Kendisi dünyadan el çekip Mevlevihane yerinde dört ay yaşayıp, sonra Rabbine dön [Kur'ân, Fecr, 28] emrine uyup Mevlâ'sına gider. Nurlu kabri Mevlevihane Kapısı dibindedir. Dede Şücaeddin, 1001 tarihinde biz o can ile müşerref olduk, Şamaki memle­ ketinden bir zengin tüccar idi diye buyurdular. Onlardan sonra mevlevîhane yapıldı diye cevap verdiler. Şehrin batısında bir top menzili uzakta bir tepe üzere Hazret-i Ûryâ Nebî Türbesi, salavâtullâhi aleyhi ve's-selâme büyük ziyaretgâh ve ibadetgâh yerdir ve civarında Hazret-i Pârsâ Ha­ tun. Hepsinin mübarek ruhları şâd olsun. Bazısına Fâtiha suresi ve nicesine İhlâs-ı şerif okuyup ruha389 niyetlerinden yardım talep edip şehir ayanlarından Halil Ağa ile, serdar ile, Kara Bekir Ağa, Mevlevîhane şeyhi, Canpolatzâde Ali Paşa ve vakit hâkimi Boşnak Ahmed Ağa ile vedalaşıp ve kılavuzlar alıp Kilis sahrasında kıble tarafına İncirli bağları ve zeytinlikleri içinde, Merc-i Dâbık Köyü Sultan Selim ile Sultan Gavrî cenk edip Gavrî yenilip kaçtığı sahradır. Orada bir bağ ve bahçelik içinde bir kubbede Hazret-i Davud aleyhisselâmın evlâdından Hazret-i (—) medfundur, büyük ziyaretgâhtır. Hatta vilâyet halkı arasın­ da öyle yaygındır ki Selim Şah ile Gavrî cenge başladıklarında Selim Şah bu İbn Davud Kubbesi yanında bulunup ruhlarından yardım istediklerinde nurlu kubbenin içinden demircilerin çe­ kiç ve örsü sesi duyulup zafer müjdesidir diye savaş davulları­ na tokmaklar vurulur. Öyle bir sultanlar cengi olur ki dünya ta­ rihçileri dillerinde destandır. Hâlâ bu kubbede nice kere davul ve kös sesleri duyulduğu sabittir. Bu İbn Davud'a yakın dağlar eteğinde, Re's-i Osman Kalesi (—) tarihinde içinde Celâlî Said Arap kapanıp fetihten Kuyucu Murad Paşa bazı yerini yıkmıştır. Ama içinde bazı İzoli Kürdü fukaraları kalırlar. Bunun eteğinde Şeyh Mansur hazretleri bu kale fethinde şehit olup yine bu mahalde medfundur. Buradan 1 saat kıbleye gidip, Sücud Köyü Mamur Müslüman köyüdür ve Azez Sancağı toprağmdadır. Orada nurlu bir kubbe içinde gaziler sultanı ve si­ pahiler serdarı Mikdâd ibn Esved yatmaktadırlar. Oradan yine kıbleye zeytinli ve İncirli ova içinden geçip, Leylup Köyü, Tibil Köyü ve Küçük Sücud Köyü Bu köyler hep incir bağlı ve Müslüman evli köylerdir. 4 saat bunları geçip, Eski Azez Kalesi'nin özellikleri (—) tarihinde Eyyubî melikleri yapısıdır. Kalesi bir büyük ovanın tam ortasında bir yığma tepe üzerinde yuvarlak bir taş yapıdır, kale içinde insan yoktur. Haleb Eyaleti'nde 70 yük akçe iltizamıyla sancakbeyi mu­ tasarrıftır. Bin atlıya maliktir ve senede adaletle 100 bin guruş hâsıl edip valide sultan hâssı olmağın 70 yük akçesini valide ket­ hüdasına gönderir, asla sefere memur değildir. 390 Sancağında alaybeyi, çeribaşı, timar ve zeamet erbabı yok­ tur. Kethüdayeri ve yeniçeri serdarı yoktur. 150 ve 300 pâyesiyle sadaka olunur şerif kadılıktır. Nahiye­ si 300 pare köydür. Sancağında 4 kazadır. Ve kadısına senede 10 kese hâsıl olur. Toprağında bir şey olmaz Azez toprağından akrep üzerine saçsan ölür. Şehri bir küçük kasabadır. Eski zamanda büyük şe­ hir imiş. Hâlâ (—) (—) dört tarafı kaleli değildir. Bir perişan ka­ sabadır. Birkaç ev bir yerde ve 5-10 hane bir yerdedir, (—) (—) (—) üstü örtülü evlerdir. Ve (—) adet mihraptır. Ve kalabalık cemaate malik Eyyubîlerin Ulu Camii boyu 200 ayaktır. (—) (—) (—) üzere 30 kubbe vardır ve hepsi beyaz kireç örtülü nurlu kubbelerdir. Ve cümle dört tarafı yan sofalarıdır. Dahi üstü baştan başa kubbe­ lerdir. Avlunun ortasında bir büyük su sarnıcı vardır. Hüseyin Ağa Camii. Bu iki camiden başka mescitlerdir. Ve bir hamamı vardır, Nasreddin Beyzâde'nin hayratıdır. Ve bir hanı var, Hüseyin Ağa'nmdır. Ve 280 dükkândır, ama bedes­ ten yoktur. Yer yer evlerinde bahçeleri vardır. Şehir içi kumsal zemin olmakla kaldırımı yoktur. Bu Azez nahiyesi Defter-i Hâkânî'de Kilis nahiyesi sayılır. Bir nahiyesi de Cum Kürtleridir. Azez'in batısı tarafında sarp dağlar içinde 70 adet asi ve harami köyler vardır, Mauc nahiyesi derler. Bir nahiyesi Revaide kazasıdır. Cum kazasından gayri kazalarda tamamen Arap ve Tat sa­ kinlerdir. Bu şehirde mahbûb ve mahbûbe o kadar. Bir mesiregâh yerde ve bir beyaz kubbe için­ de medfunlardır. Azez'e yakın Şeyh Hamiş hazretleri ve civarlarında Şeyh Mu­ 391 hammed el-Vettâr, yani kirişçi demektir, Sahabe-i Kirâm'dandır, bütün Müslüman gazilerin yaylarına kiriş bağlayıp yaparmış. Hazret-i Ali kemerini bağlamıştır. Kirişçilerin silsilesi ona ulaşır ve onlara pir olmuştur. Buna 200 adım kıble tarafına yakın Sadü'1-Halil hazretleri, Sahabe-i Kirâm'm sikasından Müslim ve Buhârî hadis ravisidir. Azez'in batısında Şeyh İzâm, Şeyh Esved-i Hatabî ve Şeyh Vâdî. Bunlar üç kardeş bir yerde yatmaktadır. Azez'in kuzeyinde Şeyh Hazret-i İlyas, Azez'e yakın Şeyh Ali el-Yemanî ve Şeyh Abdullah Nu'manî, İmâm-ı A'zam hazret­ lerinin muhterem evladmdandır. Şeyh Nâsıreddin, Şeyh Karaca, Şeyh Ali el-Meâzî, yani sütçü. Bir sığırı var imiş. Kendi ihtiyacın­ dan artanını, herkesin kapısı önüne sığırıyla varıp tüm şehir hal­ kına süt dağıtırmış. Ulu ziyaretgâhtır. Ve Şeyh Hâmid hazretleri Kilis yolu üzeredir. Ve Hurme Hatun. Bunları hep ziyaret edip birer Fâtiha-i şerif okuyup âşinalık kazanıp Azez hâkiminden ihsanlar ve kılavuzlar alıp Azez'den kıble tarafına sahralar içinde 2 saatte, Şeyh Hid Köyü Orada Abdünnebî Şebşebî ziyareti. Bir kubbe içinde medfunlardır. Oradan yine 2 saatte, Kefrinay Köyü Azez toprağında 100 evli Araplardır. Ve orada Şeyh Leylî ziyareti. Mareseti Köyü 70 haneli Arap köyüdür. Orada bir gece şeyhüT-beledde konuk olup ikram ettiler. Oradan yine kıble ta­ rafına, Resyan Köyü Orandan, Başköy Geçip 4 saatte, Benzersiz eski yapı Halebü'ş-şehbâ Kalesi'nin özellikleri Bütün tarih kitaplarında bu Haleb hakkında nice şeyler ya­ zılmıştır. Ama Nuh Tufam'ndan sonra yeryüzünde ilk yapı­ lan Mısır toprağında Arz-ı Hâsân'da Ariş'tir, Doğu Ahmim'dir, Mısır'dır ve Şam Haleb'dir. Benî İsrail memleketlerinin eskisi­ dir. Arap tarihlerinde ismi Zâtü'l-avamîd'dir, zira tüm iç kalesi temelleri direkler üzere yapılmıştır. Ve nice bin kralın tasarruf­ larına girmiştir. Sonra İbrahim Halilulluh makamı olmuştur. Ondan son­ ra Frenk-i bedrenk nice kere işgal etmiştir. Sonra Abbasîler, Eyyubîler, Fâtımîler ve Türkmenler... 392 Kısacası nice yüz devlet Haleb maliki oldu. Sonunda Çerkez beyleri elinde gayet mamur işlek şehir olup onların elinden 921 tarihinde OsmanlIlardan Yavuz Sultan Selim Mısır fethine gi­ derken derya gibi orduyla bu mahallere gelince içinde olan Çer­ kez Hâkimi Hayre Bey padişahın savletine takat getiremeyip anahtarlarını teslim etti. Vezirlikle Karaca Paşa'ya verilip mol­ lalığı Çömlekçizâde Kemal Çelebi Efendi'ye ihsan olunup eya­ let olmuştur. Padişah tarafından vezirinin hâss-ı hümâyûnu 817.760 akçe­ dir. Sancağında olan hâs subaşılıkları (—) adettir. Evvelâ şehrin subaşılığı, Bâb, Bombuc, Hantıman, Semlin, Riha, İdlib, Yekfelûn ve Antakya'dır. Bunlardan, cürm ü cinayetten, cevz-i ma'duddan ve bâd-ı hevâdan senede adaletle 70 bin guruş hâsıl olur. 5 bin akçede bir cebelüsü ile memur olduğu sefere 2 bin askerle gider. Haleb Eyaleti 7 sancaktır. Beşinde timar ve zeamet vardır. 2 sancağı sâlyâne ile olmağın timar ve zeamet yoktur. Sancaklar bunlardır Evvelâ Ekrâd-ı Kilis Sancağı, Birecik Sancağı, Maarra Sancağı, Azez Sancağı ve Belis Sancağı, bunlardır. Sâlyâne ile zapt olunan sancaklar bunlardır Mazik Sancağı, Türkmen Sancağı ve Haleb paşa sancağıdır. Yakın zamanlarda Azez ve Kilis sancakları valide sultanlara hâs olmuştur. Haleb'de mal defterdarı vardır. Hâlâ (—) yük akçe iltizam ile Haleb muhassılı derler, bütün eyalette padişah malı toplayıp padişah beratını gösterenlere ulûfelerin verip Asitane tarafında defterdar paşa ile muhasebesi görülür büyük muhassıllıktır. Defter kethüdası, defter emini, çavuşlar kethüdası, çavuşlar emini, çavuşlar kâtibi, tercüman başı, şehbenderi, sipah kethüdayeri, yeniçeri serdarı, çavuşu, kale dizdarı ve (—) adet kale kulu vardır. Ancak hazine defterdarının padişah tarafından hâss-ı hümâyûnu 127.826 akçedir. Zeamet kethüdayerinin hâssı 100.930 akçedir ve zeamet defterdarının hâssı 81.146 akçedir. Haleb Eyaleti 902 kılıçtır. 104'ü zeamettir, 799'u tezkireli timardır. Bu zeamet ve timar erbabının mutasarrıf oldukla­ rı (—) köydür. Senede bütün mahsulleri üç yüz yetmiş üç kere 393 yüz bin ve yirmi yedi bin sekiz yüz [37.327.800] akçe eder. Bu hâsıllarından 5 bin akçe ile cebelüler yazıp memur oldukları se­ fere alaybeyisi ve çeribaşısı sancağı altında sefere giderler. Bütün cebelüleri ile Haleb Sancağı 2.800 asker olur ve 2 bin asker de paşanın cebelüsüdür. Eyaletindeki sefere memur beş sancak askeri de 5 bindir. Bu Haleb Eyaleti padişah kanunu üzere 10 bin silâhlı ve ter­ tipli asker olup Haleb valisi olan vezirin ordusunda kona göçe sefer eşerler. Hakir bu kanunları (—) tarihinde Melek Ahmed Paşa'yla Haleb Eyaleti'ne mutasarrıf iken Defter-i Hâkânî'ye müracaat edip yazdım. Ve Haleb Eyaleti 500 akçe şerif mevleviyettir, nahiyesi (—) niyabettir. Adaletle senede 30 bin guruş hâsıl olur. Asitane tarafından bir keçeli kapucu rüus-ı hümâyûn ile muhzırbaşısı, sipah ocağından perişanî sarığıyla kethüdası ve yeniçerilerden keçeli çukadarı vardır. Eyaletinde olan kazalar bunlardır ki zikrolunur. Evvelâ Ki­ lis kazası, Azez kazası, Maarra kazası, Hantıman kazası, Selmin kazası, İdlib kazası, Riha kazası, Bombuc kazası, Bâb kazası, An­ takya kazası, İskenderun kazası, Payas kazası ve Belen kazası. Bu (—) kazaları mamur ve şenlikli eyalettir. Haleb içinde dört mezhep müftüleri, nakibüleşrafı, Kevakibîzâde gibi 70 nefer ulemâdan saçaklı abâyı taşır molla, dersiamları, imam, hatip, şeyh ve âmilleri vardır. Ve ayanı eşra­ fı sayısızdır. Ve (—) yük akçe gümrük eminliği ve ipek eminliği gibi 7 eminliktir. Bu kadar hâkimi, askerî taifesi ve ayanı olan, Büyük şehrin ne şekilde ve ne hâlde idiği bildirilir Evvelâ dünya tarihçileri (—) (—) (—) Irak-ı Arap demişler. Heyhat Sahrası'na nazır bir viran büyük şehir vardır. Hâlâ için­ de Ulu Nogay kavmi obalarıyla sakindirler. Ama (—) (—) (—) ve eski kaledir. Evvelâ iç kalesi bir yığma tepe üzerinde göklere baş uzat­ mış beyaz inci gibi bir yüksek kaledir. Bu kalenin dört tarafında olan büyük şehri kuşatmış bir kat şeddadi sağlam yapı (—) (—) 39 4 (—) arşm yüksektir. Ve onar Mekke zirai enli duvardır. Dört ta­ rafı kırkar ellişer arşm enli hendektir. Ama (—) (—) (—) dörtgen şekillidir ve çepçevre büyüklüğü (—) adımdır. Evvelâ Antakya Kapısı'ndan hakir dışarı çıkıp (—) (—) (— ) hane köşesinden Sultan Ebubekir Kulesi köşesine kadar 500 adımdır ve 8 kuledir. Bu kuleden doğu tarafına hendek kenarmca biraz yokuş yukarı Kireç Kapısı'na kadar yine 500 adım ve 13 sağlam kule­ dir, zira bu tarafta varoş yoktur, açıktır ve mezarlıktır. Kuşatma ve tehlike yeri bu Kireç Kapısı mahalli olduğundan sarp kule ve derin hendektir. Kireç Kapısı önü hendek üzeri dolma köprü­ dür, kemer üzere değildir. Bu Kireç Kapısı'ndan içeri girecek mahalde sol kule katil, suçlu ve borçlu zindanıdır. Sağ taraftaki kulenin göğsüne iri yazı ile yazılan tarihtir Emera bi-imareti Mevlânâ es-Sultanü'l-memaliki'l-eşref Ebu'nNasr Kalansu azze nasruhu ve izâ iktidârahu men bi-mahmedin (.) ve zâlike bi-tarihi şehri Rebî'i'l-âhir sene seb'a ve seb'a mie min hicreti'nnebevî. [R.yoy] Bu Kireç Kapısı kıbleye bakmaktadır. Bu kapıdan dışarı hendek içinden kâh kıbleye ve kâh doğuya Şam Kapısı'na dek 800 adımdır, 400'ü doğuya ve 400'ü kıbleyedir. 5 kule ve 8 dir­ sektir. Bu Şam Kapısı dahi kıbleye açılır. Bu Şam Kapısı önündeki varoş içinden hendek kenarmca Nîrâb köşesine dek doğuya gidince 400 adımdır. Oradan Nîrâb Kapısı'na kuzey tarafa yönelip yine hendek kenarmca 300 adım­ dır, 5 kuledir ve 7 dirsektir. Onları geçince Nîrâb Kapısı güne­ ye açılır. Bu kapının iki tarafındaki kulelerde dahi tarihler var­ 395 dır ama kalabalıktan fırsat bulamayıp yazamadım. Bu kapının dışında bir büyük varoş vardır. Bu Nirâb Kapısı'ndan taşra hendek içinde ta Kızıl Kapı'ya kadar kuzey tarafa gidilir, 600 adım ve 7 kuledir. Ve Kızıl Kapı doğuya bakar taş merdiven ile çıkılır bir küçük kapıdır. At, ka­ tır ve deve geçemez, ancak yaya kapısıdır. Hendeği içinde bir ha­ mamı vardır. Ve bir büyük varoşu var. Bu Kızıl Kapı'dan yine hendek kenarmca yıldız tarafına Menkusa Kapısı'na dek 900 adım, 6 büyük kule ve 20 dirsektir ve kuzeye bakmaktadır. Bu Menkusa Kapısı'ndan taşra yine çarşı pazarı büyük bir varoş vardır, gayet mamur ve süslüdür. Bu Menkusa Kapısı'ndan taşra hendek kenarında olan bir sıra evlerin sokağı içinden batı tarafına Karanlık Kapı'ya dek 600 adımdır, 11 bir kule ve 8 dirsektir. Menkûsa Kapısı'ndan ta Karanlık Kapı'ya kadar hendek içi tamamen bağ ve bahçelerdir. Karanlık Kapı'dan taşra büyük bir şehir gibi varoştur. Bu Karanlık Kapı'dan taşra yine varoş içinde güney tarafına Yeni Kapı'ya kadar tamamen kefere mahallesidir. Hendeğin ke­ narını geçerek 900 adımdır, 8 kule ve 11 dirsektir. Bu Yeni Kapı batıya açılır. Bu taraf ve hendeği alçaktır, ama tamamen bahçedir. Hendek içinde bir müstamel dere akar. Yeni Kapı'dan taşra yine güneye alçacık hendek kenarında alçak duvar sıra Ferec Kapısı'na kadar 800 adım, 7 sağlam kule ve 8 dirsektir. Bu kapı da batıya nazırdır ve hendek içi tamamen süslü bahçedir. Oradan yine güney tarafa Cinin Kapısı'na kadar 400 adım, 5 kuledir ve batıya bakmaktadır. Cinin Kapısı'ndan yine güneye alçak hendek kenarmca An­ takya Kapısı'na dek 500 adım ve 8 kule ve bu kapı da batıya na­ zırdır. Bu kapıdan adımlamaya başlayıp yine burada çepçevre etrafı tamam oldu. Bu hesap üzere Haleb'in dış kalesi 7.300 adım ve 83 kuledir, her kule arası yirmişer yirmi beşer bedendir. Eksiği gediğiyle (—) bedendir, 62 dirsektir ve 9 kapıdır. Her biri ikişer üçer kat demir kapılardır. Araları silâhlarla süslü, bek­ çi ve kapıcılarla bezeli şaşırtıcı kapılardır. Her kulede çeşitli yazı­ larla hangi padişahın yapısı olduğunu belirten tarihler yazılıdır. 396 Bu yazılan kalenin Kızıl Kapı tarafına yakın iç kale bir yığ­ ma yüksek tepe üzerinde yuvarlak cihannüma bir yüksek kale­ dir. Duvarının boyu 30 mimar arşınıdır. Hendek kenarmca çep­ çevre 1.600 adımdır. Ve hendeği 100 adım enlidir. Ağzına kadar kullanılmış su ile doludur, içinde bir baştarda kadırga pala vu­ rup gezse mümkündür. Sanki Varat Kalesi'nin hendeğidir. Bazı kanlıları ve fahişeleri bu hendeğe atarlar. Sanki bir cehennem çu­ kuru bir eski hendektir ve içi tamamen sazlıktır. Pek çok köpek balıkları vardır. Hendek suyundan yokuş yukarı kalenin temeline kadar kap­ lumbağa gibi eğri şeddadi duvardır. Her taşı Mengerus fili göv­ desi kadardır. Bu duvar eğri yapılmakla hendek kenarında olan ceylânlar, yaban koyunları ve keçiler sürü sürü gezerler, yanla­ rına varılmak imkânsızdır. Ancak uğrun kapıdan koyup dizdar keçi ve koyun lâzım olunca o kapıdan insanlar çıkıp avlarlar. Bu iç kalenin güneyiyle kıblesi arasına bakar bir kapısı var, başka tarafında kapısı yoktur. Hendek kenarında bir kule vardır, orada kapıdan içeri girip yokuş yukarı ve hendek üzere (—) göz kârgir köprü ile geçilir, sonra ikinci kapı ki kalenin ana duva­ rında Dizdar Kapısı'dır. Daima dizdarlar bu kapı arasında mah­ pus gibi oturur, dışarı çıksa katlederler. Meğer paşalar beyaz bu­ yurdu ile davet edeler. Kısacası bu kapıdan dışarı çıkmaya yet­ kili değildir. Bu kapının önü hendek üzere ağaç köprüdür. Kuşatma sıra­ sında kaldırıp kale kapışma siper ederler. Her gece kale neferle­ ri bu işe memurlardır. Bu kapının iç yüzünde yolun iki tarafında bütün neferler silâhlı hazır dururlar. Çeşit çeşit silâhlar, tuğulka, cebe, cevşen ve zembereklerle süslüdür. Bu kapı kanatları tamamen kafesli ve sanatlı Davud [demir] kapılarıdır. Bu kapının demir kanatlarında yine demirci ustası demirden iri yazıyla kitabeleri yapıştırmıştır, sanki Karahisarî hattıdır. O tarih budur Emera bi-amelihi Mevlânâ Melikü't-Tâhir bin Kavs sene sitte ve seb'a mie, [yo6] Bu kapıdan içeri yokuş yukarı üçüncü kat kapı üzerinde bir mescit var, ondan içeri yokuş yukarı dördüncü kat kapı batıya nazırdır. Bu kapı üzere altın levha ile yazılmış tarihtir 397 Emera bi-emri ferm a n bi-imareti'l-bâb Sultanü'l-a'zam el- M elikü'l-eşref salâhü'd-dünyâ ve'd-dîn Halîl bin Yahya ed-devletü'şşerife sene hamse mie. [500 ] Bu kapıdan içeri yine yokuş yukarı bir karanlık yol ile üç kat demir kapı daha geçip sağ tarafta bulunan su kuyusu sek­ sen kulaç bir âbıhayat kuyudur. Demir zincirler ile daima öküz­ ler çekip iç kale halkı ondan susuzluklarını giderirler. Bu mahalle yakın Hazret-i Hızır Makamı vardır, onu geçip 11. kat kapıdan içeri iç kale evleridir. Tamamı 700 kireç örtülü şa­ hane ve cihannüma evlerdir. . Hazret-i İbrahim aleyhissealâmm Camii, bir ay­ dınlık camidir. Bu cami avlusu limon ve turunç ile bezelidir. Ve diğer yer­ leri ham mermer döşelidir. Minberin sağ tarafında Hazret-i İbrahim'in ibadet ettiği mübarek makamıdır ki nice sene bunda ibadet edip Haleb hakkında dua ettiğidir. Duası, Allahım, toprağını, havasını ve suyunu gü zel eyle olup Halilullah nazargâhıdır. Bu camideki makamında bir beyaz taştan dört köşe bir tek­ ne var idi. İneği onun içine sağıp yoğurt edip karnını doyu­ rurdu. Doyduktan sonra ümmetine dağıtırmış. Ve ilk defa yo­ ğurt ve peynir yapmak Hazret-i İbrahim'den kalmıştır. Ve yo­ ğurtçuların silsilesi ona ulaşır. Beyaz ineği burada sağdığı için Haleb, süt sağmaya derler. Şehb, beyaz a derler. Onun için Halebü'ş-şehbâ diye isim konmuştur. Makam-ı İbrahim Camii'nden yukarı bir büyük cami daha vardır. Dört köşe bir minaresi var, bir konak yerden gözükür. Bu kale gayet yüksek yerde olmakla havası gayet hoştur. 1 hamamı ve 20 dükkânı vardır. Bu kalenin bedenleri üzere çep­ çevre büyüklüğü bin adımdır ve 54 düzgün ve sanatlı kuledir. Bütün duvarları 10 ayak enli kârgir duvardır. Kısacası görmeye değer sevimli kale, Halilullah nazargâhıdır. Bu kale dış kalenin içinde kalmıştır. Büyük işlek vilâyettir. İçinde ve dışında toplam 72 mahalle 398 vardır. (—) Nusayri, Yakubî ve Ermenidir. (—) mahallesi Yahudidir, gerisi Müslüman mahallesidir. Tamamı kireç ve cibis örtülü İrem Bağı gibi vezir, ayan, ile­ ri gelen sarayları ve halk evleridir. Tamamı (—) bin mamur ev­ lerdir. Ve (—) adet mihraptır ve (—) cumadır. Bunlardan meşhur ve kalabalık cemaatle dolu Ulu Cami eski mabettir. Bir yanın­ dan bir yanma boyu 400 ayaktır. Ve kıble kapısından mihraba dek arzı zergerdan ayak ile tam 100 ayaktır. İçinde 32 adet dört köşe ayak vardır ve 32 amelî ayaklar da kıble kapısı duvarmdadır. Toplam 64 sütun üzere toloz kemerler üzerine yapılmış bü­ yük bir camidir. Ama mihrap üzerinde olan kubbe göklere yük­ selmiştir ki diğer kubbelerin imamesidir. Bu camide dört mezhebin mihrabı vardır. Bu yüksek kubbe­ de Hanefî mihrabı üzere yazılan tarih budur Emera bi-imareti hâze'l-buk'ati Mevlânâ es-Sultanü'l-a'zam el-melikü'l-mansûr seyfü'd-dünyâ ve'd-dîn Sultan Kalavun ve e'azze ensâruhu. Ve bu tarihin üstünde Bismillâhirrahmânirrahîm Bunun da üstünde bir daire içinde Süleyman mührü içinde İhlâs-ı şerif yazılmıştır. Mihrap ve minber eski tarz öyle sanatlı­ dır ki övgüsünde dil acizdir. Müezzin mahfili sanki yüzük mü­ hür gibi bir kürsüdür. 12 adet kapısı vardır. Bu camiin sol tarafı bölünüp yol olmuş­ tur ama herkes yine nalınlarını çıkarıp geçerler ve cemaat kala­ balık orada yine ibadet ederler, ama yoldur. Yolun öte tarafı ka­ dınlar için bölünmüştür, orada ibadet ederler. Bu camiin mihrabının sol tarafında duvar dibinde Hazret-i Zekeriyya aleyhisselâm medfundur. Dört tarafı nakışlı yeşil atlas örtü ile örtülüdür, büyük ziyaretgâhtır. Avlusu beyaz ham mer­ mer ile döşenmiş bir cilâlı alandır. Boyu ve eni 200 ayaktır. Ve dört tarafında yan sofalarında (—) adet sütun vardır, üzerleri to­ loz kubbelerdir. Bu yapılar baştan başa kireç sıvalıdır, kurşun­ lu değildir. Ulu minare bu avlunun batı tarafı köşesinde dört köşe ve üç tabaka bir minaredir, göklere doğru uzayıp gitmiş bundan yük­ sek minare yoktur. 399 Avlu etrafında (—) adet kapı vardır. Camiin kıble kapısı üzerinde yazılı olan tarihtir ki beyaz mermer üzerine iri yazı ile yazılmıştır Lekad kâne M ahm uden lemâ yertâcilen, Yâ bi'l-fi'li'l-mükerremâti bidûdi mu'addemâ, Benâ camian lişehballâhi muhlisan, Ve tâlibü rıdvânillâhi hûkınâ, Yu'avvizahullâhul-kerîmü bifazlihi, K usûren bi-cennâti'n-na'îmi sükkenâ Bidevieti zıllillâhi asrahu, Neslü benî Osman fi'l-m escidi ve'l-bina M in M uradı selâtini'l-vücûdi m in gaden, M akâm u hamâhu'l-ka'beti'l-cûdi mâi sinâ, Fetûbâ lehufîm â benâhu m üverrihan, Bena'l-m escide'l-m eşhure M ahm ud sena. Sene 1032 Bu tarihten aşağı Hazâ bina-yı Sadna'zam H usrev Paşa yesserallâhu mâ yeşâ ya­ zılmıştır. Saraçhane ardında eski Husrev Paşa Camii gayet sanatlı ve süslü camidir. Bir kubbesi göklere uzanmış mavi kubbedir. Mih­ rap ve minberinde çeşit çeşit Manî nakşı vardır. Avlusu baştan başa beyaz ham mermer ile döşenmiştir ki sanki tek parça cilâlı ovadır. Ortasında bir abdest havuzu var, sanki Şâfiî havuzudur. Her tarafta fıskiyeleri fışkırıp namaz kılanlar musluklarından abdest tazeleyip Rablerine yakınlaşırlar. Bu avlunun dört tarafındaki yan sofalarda olan rengârenk mermer ve somaki düzgün sütunlar üzerinde kubbeler vardır. Bu eserlerin tamamı kurşun örtülüdür. Rum tarzı bir düzgün ve yüksek minaresi var ki sanki Haleb'in gelinidir. Bu camiin kıble kapısı üzere bu âyet-i şerif ve bu tarih ya­ zılıdır Ve enne'l-m esâcide lillâhifelâ ted'û maallâhi ahadâ. [Kur'ân, 400 Cin, 18] Ummira devleti fi's-sultani'l-a'zam Süleyman Han 'azze nasruhu ve inşa'u'l-vezîr Husrev Paşa. Mimar Sinan yapısıdır. Bu camiden sonra kalabalık cemaate malik büyük bina ve eski yapı Behrâmiye Camii. Bu da ibretlik, iç açıcı bir camidir. Bu da Husreviye akranı geniş bir camidir. Bütün yapıları kur­ şun örtülü kubbelerdir. Ama bunun minaresinin benzeri Haleb şehrinde yoktur. Usta mühendis mimarî ilminde çeşit çeşit mu­ hayyel sanatlarla inşa etmiştir. Dikkatli bakıldığında insan hay­ rette kalır. Bundan sonra Menkusa Kapısı Camii, Tarakçılar Camii, Tuz Camii ve Karlık Camii'nin kapısı üzere tarih Sene hamse mz'e dir. [500] Adliye Camii de aydınlık, süslü ve sağlam yapıdır. Kubbesi ve bütün yapıları kurşunludur. Antakya Kapısı'mn iç yüzünde Şeyh Ali-i Rumî Camii ve Hacı Bayram Tekkesi önündeki mezarlık içinde Bûhtî Camii, eski tarz kireç örtülüdür. Demirci Bayram Camii de kireç örtülüdür. Ve, Kanasa Camii, İpşir Paşa Camii, Kastal Şeref Camii, Kastal Harami Camii ve Kastal Kurad Camii ve Bayram Kapısı Camii, Kastal Sultan Murad yakınındadır. Ve bu yazılan 8 cami Hacı Bayram yolu üzerindedir, hepsi eski tarz kireç örtülüdür. Antakya Kapısı'mn dışında köprü başında Haddâdîn Camii. Haleb'in içinde akan nehrin kenarında bulunduğundan sohbet, dinlenme ve toplantı yeri, nazargâh bir camidir. Nîrâb Kapısı dibinde Tevbe Camii Tübû ilallâhi tevbeten nasûhâ [Kur'ân, Tahrîm, 8] yazılmıştır. Eski ibadetgâh ve dua ka­ bul olunacak meşhur makamdır. Kırk sabah ibadet eden elbet­ te affedilir. Şam Kapısı'mn dışında (—) camii ve nice camiler vardır. Ama görüp içine girip ibadet ettiğimiz bu meşhur olmuş cami­ lerdir. Bunlardan başka mescitlerdir. Tamamı 61 medresedir ve yukarıda yazılan büyük camile­ 401 rin elbette birer medresesi vardır. Ayrıntıya gerek yoktur. Ve 17 dârülhadis vardır. Ve 217 sıbyan mektebi ve 7 dâr-ı kurrâ vardır. Her birin­ de nice yüz Kur'ân hâfızı vardır. Gece gündüz Hafz, İbn Kesîr, Seb'a, Aşere ve Takrîb kıraatleri okunur. Vücûhât okuyanların vecihleri apaçık nur olmuştur. 6 imaret vardır ki gece gündüz gelen gidene ikram edin sözü üzere teklifsiz sofraları açıktır ki Yeryüzünde yürüyen her canlının rızkı yalnızca Allah'ın üzerinedir. [Kur'ân, Hûd, 6] İki dârüşşifası vardır. Suyu ve havasının güzelliğinden has­ taneye ihtiyaç yoktur. Ancak eskinin padişahları hayır ile anıl­ mak için yapmışlardır, büyük vakıflardır. (—) adet hamamı vardır, bunlardan suyu, havası, yapısı, pâk eşyası ve tellâkları hoş Antakya Kapısı'mn dışında (—) (—) hamamı, Hadide Kapısı Hamamı, Baba Mürüvvet Hamamı, Ci­ nin Kapısı Hamamı, Nîrân Kapısı Hamamı, Ulbeciler Hamamı, Kireç Kapısı'nm iç yüzünde Ağa Hamamı, Antakya Kapısı'mn iç yüzünde (—) hamamı ve Ulu Cami'in yakınında dört hamam var, isimleri malumum değil ve İç Kale Hamamı (—) (—) ha­ mamları vardır. Bazısına mahalle halkı girer, özel hamamlar­ dır. 70 han vardır, ama 47'si kurşun örtülü büyük hanlardır. Bunlardan mamur, sağlam ve müstahkem yapı Gümrük Hanı, Musulluoğlu Hanı, Çıkrıkçıoğlu Hanı, Hayre Bey Hanı, Sabun Hanı, Bostancı Hanı, Paşa Hanı, Behrâmiye Hanı, İpek Hanı, Mutâf Hanı, Büyük Paşa Hanı, Frenk Hanı, Elçi Hanı, Bakır Hanı, Keten Hanı, Kazancılar Hanı, Çukur Han ve Karanlık Kapı'da 3 han vardır ve Mazı Hanı, Yoğurt Hanı, Peynir Hanı, Çuka Hanı, Vekâle Hanı, Kurt Bey Hanı, Menkûsa'da Dâr-ı Kurrâ Hanı, Sö­ ğüt Hanı, Üzüm Hanı, Hacı Mahmud Hanı, Çufut Hanı, Maraşlıoğlu Hanı ve Bor Hanı, meşhur olmuş hanlar bunlardır. Ve gelen geçen yolculara teklifsiz misafir­ hanedir. Bu Haleb şehri içinde akıp da içilen âbıhayatlara kastal der­ ler. Üç konak yerden Fırat Nehri'nden gelip Ayntab yakının­ da (—) köyü yakınından geçip Sarıgana'nm Kırkpmar'ma karı­ şıp Haleb'e yol alır ve Fırat Nehri devamlı kızıl akar. Onun için 402 Haleb'in suyu kızıldır. Eskinin padişahları getirmişlerdir. Birkaç senede bir Fırat'tan bu tarafa gelen yolları temizlemeye memur köyler vardır. Haleb'in bütün cami, mescit, medrese, han, hamam ve sa­ rayları, içindeki havuz, fıskiye ve kastalları Fırat Nehri'ndendir. Zamanla yolları bozulmuş olup Süleyman Han Acem seferlerin­ den dönüşte Haleb kışlağında su yollarını tâ Fırat'tan temizleyip tamir edip Haleb'i rahmet suyuna kandırıp 27 yerde kastallar yapmıştır. Bunlardan mükellef Ferec Kapısı'ndan dışarı bir bü­ yük binalı, kârgir kubbeli, bir namazgâh ve hayvanların su iç­ mesi için bir Şâfiî havuzlu güzel kastaldır. Çevresi İrem Bağı gibi mesire ve dinlenme yeridir. Bu kastal üzerinde iri yazıyla böyle yazılmış tarihtir Bismillâhirrahmânirrahîm, Emera bi-inşai hâze's-sebîli'lmu'azzam es-sultanü'l-a'zam ve'l-hâkânü'l-mu'azzam el-efhamü'lekrem Ebü'l-Muzaffer Sultan Süleyman Han ibn Selim Han ibn Bayezid Han ibn Ebü'l-feth Gazi Mehmed Han -halledallâhu mülkehu ve sultanehu. Hayır sahipleri Haleb şehrinde nice yüz akarsulu âbıhayat kastallar inşa etmişlerdir. Bunlardan başka 7 bin adet su kuyu­ su vardır. Haleb şehrinin batı tarafında 7 bin kıta bağ, bahçe, bostan, gül ü gülistan ve reyhanistan vardır. Bunlardan Hünkâr Bahçe­ si Direkli İrem bağlarına benzer bir bahçe ve koyah hıyâbândır. Pek çok köşk ve Havernak kasırları bezenmiş, yaldızlı bukale­ mun nakışlı çinilerle süslenmiş şahnişinler var ki övgüsünde dil acizdir. Bu Şah Bağı ile Haleb arasından akan nehre Sacur Nehri der­ ler. Ayntab yakınında Battal Oyük adlı mahallin altından doğup Ayntab'm bağ ve bahçelerin sular, oradan doğu tarafına akarak Haleb içinde bağ ve bahçeleri sulayıp tabahane altından geçip (—) (—) karışır. Ama kullanılmış sudur, içilmez. Bu Haleb şehrinin içinde ve dışında yol yol çarşı pazardan geçilmez. Bütün sultan çarşısı 5.700 dükkândır. 2 bedesten gibi hanları vardır. Nice yüz bin guruşa malik tüccarlar oradadır. Can otundan başka canlar canı orada var­ dır. Bütün değerli mallar orada mevcuttur. Tüm çarşı pazarları 40 3 kârgir bina kemerlerdir. Küçük küçük kapıları vardır. Her gece bekçileri kapıları kapatıp nice bin kandillerle aydınlatırlar. Çoğu han ve çarşıları üzeri kurşun örtülü olduğundan şid­ detli sıcak tesir etmeyip Temmuz'da Bağdad serdabı gibi soğuk­ tur. Bütün yolları sakalar sulayıp soğukluk sağlayıp dükkân sa­ hipleri ve diğer insanlar rahat ederler. Bu çarşı sokaklarından başka bütün mahallelerin yolları Frengi kaldırım döşelidir. Gece gündüz yolları temizleyip çöp­ çüler sepetlerle çer çöpü kaldırıp yollar tertemiz olur. Burada 105 kahvehane vardır. Bunlardan Rumeli, Arap ve Acem seyyahları dilinde övülen Arslan Dede Kahvesi 2 bin adam alır bir ârifler toplantı yeri ve zarif dervişler mekânıdır. 4 mahfilinde hanende, sâzende, oyuncu ve hikâyecileri var ki ora­ ya bir kere varıp rakkas ve tabiyan elinden bir kahve içen taze can bulur. Bütün sarayları kale gibi sağlam yapılar, eski köşkler, pek çok maksureler, havuz ve şadırvanlar ile bezelidir ki anlatılmaz. İç kale altında Paşa Sarayı yüzden fazla odaları ve divanhanele­ ri var. Büyük bir meydanın dört tarafında yüzden fazla tabi oda­ ları altında ahır vardır. Ve yer yer servi ağaçları vardır. Sonra, Canpolatoğlu Sarayı övgüye ve anlatmaya ihtiyacı yok­ tur. Defterdarlar Sarayı, Muhassıllar Sarayı, Salkım Sarayı ve Kevakibîzâde Sarayı. Ve nice saraylar daha vardır ki âdem oğla­ nı onların beyanında acizdir, zira Haleb binaları meşhurdur. Çe­ şit çeşit güzel sanatlar ve hoş tasarruflarla usta yapıcılar acayip ve değişik mermer sanatları icra etmişlerdir ki bakınca insanın gözleri kamaşır. Kısacası yeryüzünde öyle insan yapısı yapılma­ mıştır. Zarafeti ve güzelliği övgüye muhtaç olmayan Halebü'şşehbâ yapılarıdır. Bu şehirde küçük büyük toplam 176 ziyaretgâh, dinlenme yeri ve seyyah dervişler tekkesi vardır. Bunlardan İrem Bağı teferrücgâhı Hazret-i Mevlânâ Celâleddîn-i Rumî Tekkesi'dir ki Ferec Kapısı'mn dışında bir İrem Bağı içinde muhkem yapıdır ki dengi meğer yine Mevlânâ Türbesi ola. Ama bu binanın camii eksiktir. Bir hayır sahibi tamamlasa cennetten bir köşe olur ve dervişler taze can bulurdu. Bu tekkenin dört tarafında pek çok derviş odaları vardır. 404 Hepsinin pencereleri hurmalık ve gül bahçesine bakıp bülbülle­ rin nağmelerini dinleyip can sohbeti eder, semâhanesinde semâî faslı geçildikte uşşak makâmmdan çıkıp devr-i revân usulünü Şemsî ve Sultan Veledî âyini ederler. Avlusunda 10'a 10 bir Şâfiî havuzu var ki içinde bulunan ba­ lıklar da mâide âyini ederler. Bu havuzun dört tarafı salkımsöğütler, çınar ve servilerle süslenmiş bir Mevlevi tekkesidir. Marifet erbabından müellif ve musannif dervişleri çoktur. Şeyhi Sultan IV. Murad'm şâtırı (—) Efendi'dir. Hafif ruhlu kayıt­ sız bir âşıktır. Bu tekkeden sonra mamur, bakımlı ve cihan mesiregâhı, ku­ tuplar kutbu Hazret-i Şeyh Bekri sırrı aziz olsun Haleb şehrinin kuzeyinde 5 bin adım uzakta, yüksek bir tepe üzerinde güzel bir tekke ve seçkin bir nazargâhtır ki bütün Haleb ayak altında sey­ redilir. 8 kârgir kubbe ile yapılmış bir Sıddikî nazargâhtır. Yapı­ cısı Öküz Mehmed Paşa'dır. Kendileri de bir tepe kenarında bir kubbe içinde yatmaktadır. Bu yiğit vezir Mısır valisi iken Mısır kulunu kırdığı için Mısır'da Kulkıran Mehmed Paşa derler. Mısır içinde ve Süveyş limanında çok hayır eserleri vardır. Allah rah­ met eylesin. Büyük bir meydanı vardır. Orada her sabah bütün derviş­ ler toplanıp evrâd ve zikirlerine devam ederler. Acayip ve garip perhizkâr dervişleri vardır. Bunlar da Sultanü'l-ulemâ külahı gi­ yerler. Bu meydanın kapısı üzere iri yazıyla Fedhulûhu bi-selâmin âminin [Kur'ân, Hâc, 46] yazılmıştır. Avlusu büyük bir sahradır, baştan başa ham mermer döşe­ lidir. Sayısız çınar, salkımsöğüt ve servilerle süslenmiş bir avlu­ dur, ortasında bir havuzu var. Mutfağında gelen gidenlere nime­ ti boldur, zira vakfı büyüktür. Bütün Haleb halkı bunda cilvele­ nirler, görülecek yerdir. Bu cihannüma tekke bir yüksek yerde olduğundan suyu ku­ yulardan dolaplarla çekilip havuz ve çeşmelere taksim olunur. Çeşmesinin tarihi budur Sultân Ebûbekr ismine bu çeşmeyi Yapdı İsmail Ağa hayr eyleyüp nâm-ı nigû 405 Tâ ki feyzinden mezar-ı Şeyh Ebubekir, (— ) (— ) anı kamu (— ) Âhir oldukta Cemalî dedi anın tarihin Zemzem-âsâ ka'be-i uşşâka aktı geldi Kale içinde İhlâs Dede Tekkesi, Tabanıyassı Mehmed Paşa'nm yapısıdır. Mescidi ve 40-50 dervişleri (—) (—) (—). Sağlam vakıf­ tır. Konuklara gece gündüz nimeti boldur. Ve avlusunun yola bakan kapısı üzerinde tarihi budur (—) (—) (—) Ayntab'm yolu üzere varoşun dışında Hacı Bayram Dede Tekkesi, Bektaşî tekkesidir. Gürbüz erdir ve gayet mamur ve süslü yerdir. Orada olan alem, çerağ ve kandil meğer Bağdad'da İmam Ali'de ola. Evkafı zayıftır. Sadaka ile geçinirler, ama yine lokmaları boldur. Bu sultanın inananları çoktur. Her taraftan bol bol adak gelir. Yalınayak başı kabak ehl-i sünnet ve'l-cemaat abdâlları çoktur. Sonra, iç kale hendeği kenarında Kırklar Tekkesi de mamur­ dur. Uşşakî tarikatmdandır. Yol üzerinde olan penceresi üzere tarihi budur Hazret-i paşa-yı felek-kadr kim Gitdi bekâ milkine îmânile Kıldı rakam Sakinî tarihini Rûhiyçün Fâtiha kıl cânile. Sene 10 01 Paşa Sarayı yakınında Gülşenî Tekkesi, İbrahim Gülşenî hazret­ lerinin Gülşen gibi tekkesidir ve şeyhi de İbrahim'dir. Acayip perhiz ehli, hâl sahibi kimsedir. Yine iç kale hendeği kenarında Hazret-i Şeyh Nesimî Tekke­ si bir küçük tekkedir, ama başka bir ruhaniyet var. Kederli varan sevinçli olur, acayip seyr-i sürürdür. Kırklar Sokağı'nm ardında Şeyh Cemaleddin-i Şirvanî haz­ retleri tekkesi, ulu sultandır. Tabakât-ı Şa'râvî'de nice kerametle­ ri yazılı Irak sultanıdır. İbrahim Edhem hazretlerinin mürşiddir. Tekkesine hasta varsa Allah'ın emriyle şifa bulur. Sırrı aziz olsun. Bu Haleb şehrinde Halveti, Celvetî, Ruşenî, Gülşenî, Kadirî, Bedevî, Desûkî, Râî, Rufaî, Sadî, Alevî, Nakşibendî, Fenâyî, 406 Vefayî, Bayramî, Nimetullâhî, Zeynî, İdrisî, Bürhanî, Uşşakî, Celâlî, Cemalî, Settarî, Vâhidî, Edhemî, Şemsî, Mevlevî, Yesevî, Bektaşî, Kalenderi, Yemenî, Abbasî, Haydarî, Kümeylî, Zeynî, Veysî ve Bekri, kısacası 70 tarikatın tekkeleri Haleb'de mevcut­ tur. Ama bu hakirin ziyaret ettiği yukarıda yazılan tekkelerdir. Bu mahalle uygun düşmekle, Haleb şehrinin yakın ve uzağında ziyaret ettiğimiz peygamber ve velileri bildirir Haleb ziyaretgâhı Evvelâ Ulu Cami'de Hazret-i Zekeriya aleyhisselâm. Tarihçilere göre Hazret-i Âdem'in dünyaya inmesin­ den 5.580 sene sonra erre-i Zekeriya'dan [testere] geçirip şehit et­ mişlerdir, Yahudi çıfıt kavmi eliyle. Doğru rivayete göre 100 ya­ şma ulaşmıştı. İç kalede Hazret-i İbrahim aleyhisselâm makamı, yukarıda yazılmıştır. Yine iç kalede Hazret-i Hızır makamı, gece gündüz kan­ dil yanar. Aşağı Karanlık Kapı'da yine Hazret-i Hızır makamı. Nesimî hazretleri derisi yüzülmüş iken bu mahalde kaybolup evinde Kur'ân okurken bulup yine siyaset meydanına getirdiler. Hendek kenarında Hazret-i Nesimî ve kutuplar kutbu Şeyh Bekrî sırrı aziz olsun. Şeyh Bayram ve Şeyh İhlâs Dede yakın zamanda yaşamış ulu sultan idi. Hamd-i Hudâ sohbetleri şerefiyle şereflendik. Antakya Kapısı'mn iç yüzünde bir aralıkta Şeyh Ali-i Rumî. Gedelecciler içinde Şeyh Kerhî. Marûf-ı Kerhî başkadır, Bağdad'da medfundur. Tellâllar Mahallesi kapısından taşra Şeyh İbrahim, civarın­ da Şeyh Arabî, Kırklar Makamı, Şeyh Ebubekir'den aşağı Şeyh Yaprak, civarında Şeyh Memi, Şeyh Bayram civarında Köse Şeyh Mehmed ve Nesimî hazretlerinin şeriatle derisini yüzdü­ ren müftîyü's-sakaleyn, yani insan ve cinlere fetva verir Şeyh Şehâbeddin ve tarikat önderi Hazret-i Şeyh Cemaleddin. Mevlânâ Şeyh İbrahim-i Halebî ziyareti, bilgi denizi idi. 8 adet telifi var. Hâlâ İbrahim-i Halebî adıyla okunan muteber ki­ taplar onundur. El-Mevlâ Mehmed bin Mehmed, İmamzâde diye bilinir, 40 7 Bağdad'dan gelirken Haleb'de vefat edince Sâlihîn kabristanına defnedilmiştir. El-Mevlâ Muharrem Efendi, Bağdad'dan gelirken vefat edip Şam Kapısı dışında mezar taşı tarihiyle medfundur. Haleb'de el-Mevlâ Mehmed Kara Gülmez Efendi demekle meşhur ve Hâcegîzâde demekle mezkurdur. Şeyh Bekriler civa­ rında medfundur. Enbiyâ-i Sittîn ziyaretgâhı Allah hepsinden razı olsun, Sûku'lYahud semtinde yol üzerinde (—) (—) (—) çeşitli dillerde bu taş altında 70 peygamber vardır, derler. Ve nice bin salih kimseler bu mübarek taş üzerine Leyle-i Kadir'de nur indiğini görmüş­ lerdir. Mübarek gecelerde bu taş üzerine gül suyu dökerler. Ya­ hudiler bu taşa defalarca 10 bin altın vermişlerdir. Bütün vilâyet halkı o inançtadırlar ki bu Yed-i Kudret taşı hemen ki bu şehir­ den gide, bu şehir harap olur. Hazret-i İbrahim pederi Âzer'in tılsımıdır. Kâfirler bu taşa o zamandan beri itibar eder, onun için isterler diye bütün vilâyet ayanı bu taşı vermemek üzere sözleşmişlerdir. Bir dört köşe parlak ve cilâlı ibretlik taştır Bunlardan başka ziyaret ettiklerimiz yukarıda yerinde ya­ zılmıştır. Ama meşhur olan ziyaretgâhlar bu sultanlardır. Bun­ ların her birini ziyaret ettiğimizde ruhları için birer Yâsin veya bir Fâtiha-i şerif okuyup topraklarına yüzümü sürüp ruhaniyetlerinden yardım talep ettim. Rabbimin fazlına hamd olsun. Bu Haleb şehrine 11 kere uğramak nasip olmuştur. Ve nice bin tür­ beye yüzümü sürüp birer Fâtiha-i şerifle âşinalık kazanmışımdır. Ama yazılması sözü uzatmak olup seyahatten fırsat bula­ mam ki diğer tarihçiler gibi süsleyip anlatayım. Ancak bu kadarcığı elimizden geldi, affedile. Bu şehrin halkı tamamen tarikat ehlidir. Büyük velilere ina­ nırlar. Dört mezhepte sabitlerdir. Başka sapık güruhların mez­ hebini bilmezler. Gayet inançlı, dindar, mümin ve Müslüman tüccar kavimdir. Koca Husrev Paşa yazımında Haleb içinde 400 bin olduğu sicilde yazılıdır. Haleb Tatı derler ama Halebî Çelebi derler. Burada Arap, Kürt ve Türkmen sakinlerdir. Tüccar taifesin­ den her cins mevcuttur. Urbanınm konuşması, Arapçayı düzgün konuşamazlar, başka lehçedir. 408 Suyu ve havasının hoşluğundan halkının yüz renkleri kır­ mızı olup mahbûb ve mahbûbesi yer yer vardır. Devlet erbabı gayet çoktur. Renk renk samurlu çukalar giyerler. Ve orta hallisi alaca kereke abâ giyerler. Ama garip insanlara gayet ikram edip yardımcı olup gönüllerini alırlar. Kadınları altın, gümüş ve dîbâdan sivri takke giyip üzerleri­ ne beyaz çarşaf bürünüp ayaklarına sarı çizme giyip edeplice ge­ zerler. O kadar nerm ü râmlardır ve garip insana avlardır ki san­ ki dünya havasıdır. Konuşmaları çok düzgündür. Bütün halkı zevk ehlidir. Köşe köşe 70 mesiregâhlarda has sohbetler ederler. Şeyh Bekrî'de, Mevlevihane'de, Gök Meydan'da ve Hünkâr Bahçesi'nde zevk ü safâ edip bütün hünkâr bostancı­ ları hizmet ederler. Bu şehri nice bin şair şehrengizlerinde övmüşlerdir. Ama bu hakir 41 yıldır 18 padişahlık yere ayak bastım, bu Haleb'in suyu ve havasının hoşluğunu bu lacivert kubbe altında görmedim. Ancak Acem diyarında Tebriz de buna denktir. Onun da özellik­ leri yukarıda yazılıdır. Ama bu Haleb ondan işlektir ve Arz-ı Mukaddese'dendir. Özellikle usta şair Maarravî Mâuhâ binauhâ hevâuhâ ve ebnâuhâ yâ Halebü'ş-şehbâ demişler ve bu beyti hâl diliyle tasavvufâne şairler buyurmuşlar. Beyt Halebü'ş-şehbâ kâlet sâyirü'l-müdün, A bdi encelîfî tahtı bahtî beyne sa'd u sa'îd ü aden. Nice beytlerle övgüleri vardır. Diğer bir şiir, fasih ve beliğ Küşâcim güftesi Eretke yedü'l-gaybi ezhârehâ Ve mâ mene'at cârehâ beldetün Kemâ mene'at Halebu cârehâ Hiye'l-huldu yectemi'u mâ teştehî Fezurhâ fetûbâ limen zârehâ. Usturlâb ilmi üzere irtifa alıp 4. iklimin ortasında bulun­ muştur. Arzı 36 derece ve 22 dakikadır. Ve uzun gündüzü 14,5 saattir. Bu şehrin yiyecek, içecek, giyecek ve diğer özellikle­ rini bildirir Evvelâ has ve beyaz ekmeği, Mersin yemişi, 409 ziyâfetlerinde çeşit çeşit leziz yemekleri, dilber yanağı şefta­ lisi, elması ve Şam fıstığı dedikleri yakıştırmadır, Haleb'e ve nahiyelerine mahsustur. Ve cennet şarabı gibi suyu meşhur­ dur. Sanayi ürünlerinden elvan kadife ve atlası, pamuklusu, ipekli mukaddemi, kuyumcusu ve üzengisi dünyaca meşhur­ dur. Bütün varlıklar Haleb'de mevcuttur. Böyle bir peygamber­ ler nazargâhıdır. Bu şehre nice kere gelip özelliklerini bir hoş yazmadım idi, ama şimdi evvelkiden mamur görüp ve birkaç gün gönül rahat­ lığı ile konaklayıp böyle yazdık. Orada olan ayandan Canpolatzâde Ali Paşa'yla, Şeyhülislâm Kevakibîzâde ile, Şeyh Bekrî ile, Şeyh Haydar Efendi'yle, dizdar, serdar ve nice eşrafla vedalaşıp Haleb'den kıble tarafına mamur şenlikli köyler geçip beşinci saatte, Han-ı Yetîmân Kalesi'nin özellikleri Hantıman galat-ı meşhurdur. Eski zamanlarda vârissiz ölen kimsenin mallarıyla o mahalde bir şehir yapılıp bütün cüzam ve miskinleri oraya sürüp Han-ı Yetîmân demişler. Bir rivayet­ te Abbasîlerden (—) (—) (—) sürmüş. Onun için Han-ı Yetîmân derler. Kısacası insanların yolu üzerinde olup dinlenme yeri ol­ ması için (—) tarihinde (—) (—) dibinde dörtgen şekilli şedda­ di taş yapı bir küçük kaledir. Büyüklüğü 500 adımdır. Haleb paşasının hâssıdır ve hâkimi subaşıdır. Ve nahiyesi naibi vardır. Bu kalede evli kimse yoktur. Ancak 40-50 oda ve 1 cami vardir. Ve 11 ayak merdiven ile çıkılır. (—) (—) (—) tari­ hi budur Bi-inşai hâzihi's-sâkıyeti'l-mübâreketifî eyyâmi Sultan İbrahim halledallâhu mülkehü sene isnâ ve ham sın' yazılmıştır. Bu kalenin doğu tarafında 40-50 Müslüman evleri vardır. Kale neferleri orada oturup gelen gidenlere yardımcı olup her gece kaleyi muhafaza ederler. 6 adet küçük topları vardır. Kuyunun özellikleri Bu Hantıman'm nahiyelerinde Bi'r-i Sıyfe [Sıyfe Kuyusu] adlı bir kuyu vardır. Kudurmuş köpek bir adamı ısırsa 40 gün geçmeden o adam o sudan içse kurtulur. 410 Ama 40