tek turne 95/96 Cross Road ve These Days turneleridir. Konstantinopolis Kuşatması (717-718) Konstantinopolis'in İkinci Arap Kuşatması (717-718), Arapların Bizans İmparatorluğu'nun başşehri olan Konstantinopolis'u almak için karadan ve denizden girişimde bulundukları bir kuşatmaydı. Arap kara kuvvetleri Maslama tarafından yönetiliyordu, Konstantinopolis'in dayanıklı ve görünen surları ve Bulgar atakları karşısında yenildiler. Deniz filoları Rum Ateşi tarafından tahrip edildi ve arta kalanları daha sonra yurtlarına geri dönüşlerinde fırtınada battı. Kuşatma sık sık geniş çaplı çalışılmış bir savaş olan Tours Savaşı ile kıyaslansa da o savaş Müslümanların doğudan Avrupa içinde genişlemelerini yaklaşık 700 yıl durdurmuştur. Konstantinopolis Kuşatması (674-678)' den sonra Araplar şehir üzerinde kararlı ataklı bir ikinci deneme girişiminde bulundular. 80.000 kişilik bir ordu Emevi Halifesi Süleyman bin Abdülmelik'in kardeşi Mesleme tarafından yönetiliyordu. Ordu Konstantinopolis'i karadan kuşatmak için Anadolu tarafından İstanbul Boğazı' nı karşıdan karşıya geçti. Bu sırada başlangıçta 1.800 gemilik kuvvetli deniz filosu şehrin güneyinde Marmara Denizi' nde seyrediyordu. İmparator III. Leo avantaj olarak meşhur İstanbul Surları'na sahipti ve Arap ordusu surlarda gedik açacak donanıma sahip değildi. Ayni zamanda Arap donanması Boğazın yukarılarında seyir yapamazdı, çünkü Bizans donanmasının aralıksız saldırıları vardı ve onlar çok büyük etkisi olan Rum Ateşini kullanıyordu. Norwich, 717/718 kışını "bir insanın hatırlayabildiği en dayanılmaz kış" olarak tanımlar. Karadaki Arap kuşatmacıların aksine, Constantinople'un gereksinimleri Karadeniz yolu ile sağlanıyordu ve kuşatmayı yapan Araplar kış dolayısıyla, açlıktan ölümler ve kıtlıktan dolayı çok büyük zorluklara katlanıyordu. Çünkü onlar yeterli malzeme tedarikini yapmaya sahip değillerdi ve develerini, atlarını, eşeklerini ve Yunan kaynaklarına göre küçük kayaları yemeye zorlanıyorlardı ve hatta ölülerinin vücutlarını bile. Toprak donmuştu ve Araplar deniz kumandanları Amiral Süleyman dahil yüzlerce ölülerini Marmara Denizine atmaya zorlanmıştı. 400 gemilik bir Mısır filosu ve 360 gemilik bir Afrika deniz filosu taze takviyelerle İlkbahar'da Konstantinopolis'e ulaştı, fakat birbirini izleyen saldırılar şehir üzerinde onu savunanlarda gedik açmaya sebep olmuyordu. Arap deniz filolarına bindirilmiş yakın zamanda köle edilmiş insanlar veya Hristiyan zımmiler ayrıca çok miktarda askerlikten kaçmışlardı. Araplar, şimdi Bizans topraklarında kolay elde edebilecekleri yerlere hücum etmeye döndüler. Amorium, Selanik'in yağmalanması ve Sicilya ve güney İtalya'nın istilası Araplara inisiyatifi yavaşta olsa tehlikesizce sürdürme şansı veriyordu ve ellerinde tuttukları ön Asya tozunu atacakları yerdi. Dört Halife birkaç yıl içinde İspanya'da ve daha sonra Girit Adası'nda zayıflatılacaktı. Bizanslı'lar sonuçta güçlerini tekrar elde edeceklerdi ve 10ncu yüzyılda ön Asya'da Arap varlığını yok edeceklerdi. 11nci yüzyılda ise Suriye ve Mezopotamya'nın çoğu fethedilecekti. Selçuk Türkleri, 11nci yüzyıl ortalarında istila ettiğinde, güç dengesi Bizanslılar lehine değişmişti. Keep the Faith (şarkı) Keep The Faith, rock grubu Bon Jovi'nin 4 sene aradan sonra yayınladığı 1992 çıkışlı beşinci albümleri Keep The Faith'in ikinci şarkısıdır ve albümden yayınlanan ilk singledır. Keep The Faith, grubun 1989 yılından beri yayınladığı ilk singledır. Keep The Faith Jon Bon Jovi, Richie Sambora ve Desmond Child tarafından yazılmıştır. Bon Jovi kariyerinin dönüm noktalarından biri olan Keep The Faith albümü ile birlikte gerçekleşen imaj değişimi ve müzikal değişimin büyük ölçüde yansıtıldığı Keep The Faith şarkısı hem sözler açısından hem de müzikal açıdan Bon Jovi'nin önceki çalışmalarından oldukça farklıdır ve bu değişimi en iyi yansıtan şarkılardan biri olmuştur. Keep The Faith'in video klibi Wayne Isham tarafından New York'ta çekilmiştir. Keep The Faith ilk kez 1992 yılında canlı çalındığı günden beri Bon Jovi konserlerinin vazgeçilmez şarkılarından biridir. 2003 Bounce ve 2005/2006 Have A Nice Day turnelerinde ara sıra çalınmamış olsa da, 2007/2008 Lost Highway turnesinden itibaren yeniden değişmezler arasına girmiştir. Keep The Faith Amerika'da Bilboard Mainstream Rock listesinde 1 numaraya kadar yükselmiştir ve İngiltere listelerine 5 numaradan giriş yapmıştır. Keep The Faith ogüne kadar İngiltere listelerine en yüksekten giriş yapan Bon Jovi şarkısıydı. Amerika ve İngiltere dışındada oldukça iyi liste başarıları elde eden şarkı, grubun müzik dünyasına başarılı bir dönüş yapmasında büyük rol oynamıştır. Bed of Roses (Bon Jovi şarkısı) Bed Of Roses, rock grubu Bon Jovi'nin 4 sene aradan sonra yayınladığı 1992 çıkışlı beşinci albümleri Keep The Faith'in beşinci şarkısıdır ve albümden yayınlanan ikinci teklidir. Bed Of Roses Jon Bon Jovi tarafından yazılmıştır.Bed Of Roses Jon Bon Jovi'nin 1991 yazında gerçekleştirdiği tüm Amerikayı kapsayan mtorsiklet turu esnasında yazdığı şarkılardan biridir.Jon Bon Jovi bu şarkıyı eşi Dorethea için yazmıştır bu sebepten dolayı tüm Bon Jovi balladları içerisinde en içsel en kişisel olanıdır. Bed Of Roses'ın klibi Los Angeles California'da Wayne Isham tarafından çekilmiştir.Richie Sambora,David Bryan ve Jon Bon Jovi'nin dağın tepesinden helikopter çekimi görüntülerini içeren klibin çekimi esnasında soğuk nedeni ile grup üyelerine zor anlar yaşatmıştır.Sahne performansı görünütleri ise 31 Aralık 1992 de Stabler Arena,Bethlehem konseri esnasında çekilmiştir.Bed Of Roses Bon Jovi'nin en iyi video klip çalışmalarından biri olarak kabul edilir.Şarkının İspanyolca versiyonunun klibi daha farklı görüntüler içermektedir. Cama De Roses,Bed Of Roses'ın İspanyolca versiyonudur.Bed Of Roses singleının sadece ispanyolca konuşulan ülkelerde yayınlanan versiyonunda yer alan şarkı İspanya ve Güney Amerika ülkelerinde büyük ilgi toplamıştır. Bed Of Roses Bon Jovi balladları içerisinde canlı olarak en fazla çalınandır.2005/2006 Have A Nice Day turnesi boyunca This Left Feels Right versiyonu çalınan şarkı 2007/2008 Lost Highway turnesinde yeniden orijinal hali ile çalınmaya başlanmıştır.Jon Bon Jovi Keep The Faith turnesinin Güney Amerika ayağında birkaç kez şarkının nakarat kısmını İspanyolca olarak söylemiştir. Grup Bed Of Roses'ı 1993 Amerikan Müzik Ödüllerinde canlı olarak çalmıştır. Bed Of Roses Amerika'da Billboard Hot 100'de 6 hafta ilk onda yer almıştır.Grunge müziğin yükselişi nedeni ile kimse yeni Bon Jovi albümünden bir Top 10 hiti çıkacağına ihtimal vermemişti bu sebepten dolayı Bed Of Roses'ın bu başarısı eleştirmenleri şaşırtmıştır.Power Ballad tarzındaki şarkı Bon Jovi'nin dünya çapındaki en başarılı şarkılarından biri olmuştur. Goodies (şarkı) "Goodies", Amerikalı şarkıcı Ciara ve rapçi Petey Pablo tarafından Ciara'nın ilk stüdyo albümü "Goodies" için kaydedilen crunk&B türünde bir şarkıdır. Yazarlığını Ciara, Sean Garrett, LaMarquis Jefferson, Craig Love ve Lil Jon; yapımcılığını yine Lil Jon üstlendi. "Goodies", albümün ilk teklisi olarak 2004 yılı ortalarında Amerika Birleşik Devletleri'nde ve 2005 yılı başında İngiltere'de yayımlandı. Albümün açılış parçası olan şarkı, Ciara'nın "Billboard" Hot 100 listesinde zirveye ulaşan ilk şarkısı olma unvanına sahiptir. Şarkı ayrıca RIAA'den altın plak ile ödüllendirildi. "Goodies", uluslararası pazarlarda da önemli başarılar elde etti. "Goodies", Ciara'nın Amerika Birleşik Devletleri'ndeki en başarılı şarkısıdır. "Billboard" Hot 100 listesine 94 numaradan giriş yapan "Goodies", listenin zirvesine yükseldi ve yedi hafta boyunca listenin zirvesindeki yerini korudu. Ayrıca, Hot 100 Airplay, Hot R&B/Hip-Hop Songs, Hot R&B/Hip-Hop Airplay, Rhythmic Top 40 ve Top 40 Tracks listelerinde de bir numaraya ulaştı. "Goodies", Hot Digital Tracks listesinde dört numaraya yükselirken; Top 40 Mainstream listesinde üç numaraya yükseldi. Şarkı, "Billboard" 2004 yıl sonu listesinin dokuz numarasında yer aldı. "Goodies", İngiltere ve Kanada listelerinde zirveyi gördü. Avustralya ve Norveç listelerinde ilk yirmiye girmeyi başarırken; Almanya, İrlanda ve Yeni Zelanda listelerinde ilk ona girmeyi başardı. "Goodies"in video klibi Benny Boom yönetmenliğinde çekildi. BoneCrusher, Monica, Rasheeda, Jazze Pha, Young Jeezy, Lil Jon da video klipte rol aldı. Video klipte Ciara ve arkadaşları Atlanta sokaklarında bir Oldsmobile 442'nin içinde yerel bir oto yıkamacıya giderken görülüyor. In These Arms In These Arms, rock grubu Bon Jovi'nin' 4 sene aradan sonra yayınladığı 1992 çıkışlı beşinci albümleri Keep The Faiht'in dördüncü şarkısıdır ve albümden yayınlanan üçüncü singledır. In These Arms Jon Bon Jovi, Richie Sambora ve David Bryan tarafından yazılmıştır. Keep The Faith albümü için yazılan son şarkıdır albüme son anda yetiştirilmiştir.Amerika'da uzun süre Top 40'ta yer alan ve uluslararası alanda büyük başarı elde eden "In These Arms", grubun en başarılı singlelarından biridir. Şarkı İngiltere listelerinde 9 numaraya kadar yükselmiştir. In These Arms'ın klibi tıpkı Bed Of Roses'ın performans görüntülerinin olduğu gibi Wayne Isham tarafından 31 Aralık 1992 de Stabler Arena, Bethlehem Pennsylvania konserinde çekilmiştir. Klip sadece performans görüntülerinden oluşmaktadır. In These Arms Keep The Faith turnesi esnasında hemen hemen her konserde çalınmıştır. 1995 Cross Road turnesinde hiç çalınmayan şarkı 1996 These Days turnesi esnasıdna sadece akustik olarak çalınmıştır. 2000 yılında Crush turnesinde de hiç çalınmayan In These Arms 2001 de Tokyo'da verilen konser öncesi organizatörlerden birinin neden bu şarkıyı çalmıyosunuz çok büyük hit demesi üzerine bu tarihten itibaren Bon Jovi'nin konserlerde en çok yer verdiği şarkılardan biridir. Arabinoz Arabinoz, beş karbon içeren aldozlar anlamına gelen aldopentozların bir üyesidir. Bu molekülün formülü CHO olup, bir aldehit (CHO) grubu içerir. Molekül ağırlığı 150.13 g/mol'dür. Biyosentetik nedenlerden dolayı sakkaritlerin büyük bir kısmı doğada "" biçimiyle yoğun olarak bulunurlar. Ancak bu durum, arabinoz için farklıdır. Arabinoz molekülleri doğada -arabinoz halinde daha yoğun bulunmaktadır. Ayrıca bu haliyle hemiselüloz ve pektin gibi maddelerin yapısında bulunur. Glukozdan arabinoza dönüştürme suretiyle yapılan Wohl işlemi, arabinozun en yaygın elde ediliş yöntemidir. I'll Sleep When I'm Dead I'll Sleep When I'm Dead, rock grubu Bon Jovi'nin 4 sene aradan sonra yayınladığı 1992 çıkışlı beşinci albümleri Keep The Faith'in üçüncü şarkısıdır ve albümden yayımlanan dördüncü teklidir. I'll Sleep When I'm Dead Jon Bon Jovi, Richie Sambora ve Desmond Child tarafından yazılmıştır. Kısa sürede hem grubun hem de hayranların favori şarkılarından biri olan I'll Sleep When I'm Dead 1992 de ilk kez calı olarak çalındığı günden beri Bon Jovi'nin konserlerinde en çok yer verdiği şarkılardan biridir. Canlı performanslar esnasında grup I'll Sleep When I'm dead'in solodan sonraki kısmına mutlaka bir cover şarkı sıkıştırmaktadır. Bu şarkı genellikle Rolling Stones klasiği Jumpin Jack Flash olmakla beraber genelde her turnede farklılık göstermektedir. Brown Sugar, Papa Was A Rolling Stone, Gimme Some Lovin, Start Me Up ve Mercy, I'll Sleep When I'm Dead ile birlikte çalınana cover şarkılar arasındadır. Şarkının video klibi 1993 yılında Paris ve Londra'da çekilmiştir. Klipte Jon Bon Jovi'nin Madam Tussaud müzesinde mumyası ile beraber görüntüleri de yer almaktadır. I'll Sleep When I'm Dead İngiltere listelerinde 17 numaraya kadar yükselmiştir. I Believe I Believe, rock grubu Bon Jovi'nin 4 sene aradan sonra yayımladığı 1992 çıkışlı beşinci albümü "Keep the Faith"in açılış şarkısıdır ve albümden yayımlanan beşinci teklidir. I Believe Jon Bon Jovi tarafından yazılmıştır.Klasik hard rock şarkısı yapısındaki I Believe'in singleı ile birlikte grup Keep The Faith turnesi esnasında kaydedilen birçok canlı performanslarınıda gün ışığına çıkarmıştır.1993 Keep The Faith turnesindeki konserlerin açılış şarkısı olan I Believe diğer turnelerde nadiren çalınmıştır.2005/2006 Have A Nice Day turnesi esnasında ise hiç çalınmamıştır.Şarkının video klibi İtalyanın Milano şehrinde çekilmiştir.Keep The Faith albümü klipleri arasında en sıra dışı ve farklı olan video kliptir.Grubun 1986 dan beri bütün klipleri Wayne Isham tarafından çekilirken I Believe bu geleneğe son vermiştir ve klip Nick Egan tarafından çekilmiştir.I Believe'in teklisi Kuzey Amerika'da satışa sunulmamıştır sadece Avrupa ve Avustralya'da yayımlanmıştır.Şarkı İngiltere listelerinde 11 numaraya kadar yükselmiştir. Krasnoyarsk Krasnoyarsk (Rusça: Красноярск) veya Kızıl Yar (orijinal adı Hakasça: Xızıl Çar, Хызыл Чар, , ), Krasnoyarsk Krayı'nın idari merkezi ve Sibirya idari bölgesinin üçüncü büyük şehridir. Krasnoyarsk ve Yenisey nehirleri arasındadır. Trans-Sibirya demiryolu hattının üzerinde önemli bir kavşaktır. Kentte Yemelyonovo Havalimanı da mevcuttur. Kent 19 Ağustos 1628'de kurulmuştur. Kızılyar: şehir, Ağustos 1628'de bir Rus sınırına kale olarak kurulmuştur. Bu kale Krasny Yar tarafından inşa edilen yerin Sibirya Türkçesindeki adı Kızıl Yar yani Kızılyar veya Eski Rusça Krasny Yar'dır. Krasnoyarsk adı, Ruslar tarafından söylenegelen Krasny Yar köyünün şehir statüsünü aldığı için verilmiştir. 1741'de yoğun bir gelişme gösterdi ve 1895 demiryolu hattının gelmesiyle de devam etti. 1749 yılında Krasnoyarsk'ın güneyinde 700 kg ağırlığında bir göktaşı bulundu. 1742'de Krasnoyarsk'ta üretim tesisleri ve demiryolu atölyeleri kuruldu. Rus Devrimi'nden sonra Krasnoyarsk'ta kâğıt ve hidroelektrik santralleri (Yenisey) kuruldu. 1934'te ikinci büyük Rus idari merkezi oldu. Bu dönemde kurulan fabrikalarla önemli bir sanayi merkezi oldu. 1970 Sovyetler Birliği'nde Krasnoyarsk'a radar istasyonu kuruldu. 1992'de de Rusya Federasyonu'na katıldı. Dry County Dry County, rock grubu Bon Jovi'nin 4 sene aradan sonra yayınladığı 1992 çıkışlı beşinci albümleri Keep The Faiht'in yedinci şarkısıdır ve albümden yayımlanan altıncı ve son teklidir. Dry County Jon Bon Jovi tarafından 1991 yılında Amerika'da gerçekleştirdiği motosiklet turu esnasında yazılmıştır. Richie Sambora'nın uzun gitar soloları ile dikkat çeken ve Bon Jovi'nin ustalık eseri olarak kabul edilen 9 dakika 52 saniyelik epik tarzındaki şarkı tıpkı I Believe gibi Kuzey Amerika'da single olarak yayımlanmamıştır, sadece Avrupa ve Avustralya'da yayımlanmıştır. Dry County İngiltere listelerinde 9 numaraya kadar yükselmiştir ve Keep The Faith albümünden İngiltere listelerinde ilk ona giren üçüncü, ilk yirmide yer alan altıncı şarkıdır. Dry County 1993 Keep The Faith ve 1995 Cross Road turnelerinde sıkça çalınmıştır.1996 These Days turnesindede birkaç kez çalınan şarkı 10 sene boyunca konserlerde çalınmamıştır.10 sene aradan sonra ilk kez 2005/2006 Have A Nice Day turnesinde Almanya'nın Düsseldorf şehrinde gerçekleşen konserde çalınmıştır. Dry County 2007/2008 Lost Highway ve 2010/2011 The Circle turnesinde de birkaç kez çalınmıştır. 2010 Kış Olimpiyatları'nda artistik buz pateni - Elemeler Artistik Buz Pateninde Olimpiyatlarda yarışma hakkı sporculara değil ülkelere verilir. Çoğu olimpiyat sporunda sporcular bireysel olarak olimpiyat barajını aşmaya çalışırken Artistik Patinaj'da ülkelere sporcu gönderme hakkı verilir. Olimpiyatlara gidecek patenciler her ülkenin Ulusal Olimpiyat Komitesi tarafından belirlenir. 2010 Kış Olimpiyatlarında teklerde (erkekler ve kadınlar) 30, çiftlerde 20 ve buz dansında 24 takım olimpiyatlarda temsil hakkı kazanmıştır. Bu spor dalında toplamda 74 erkek ve 74 kadın sporcu olimpiyatlarda yer alacaktır. Ülkelerin olimpiyat oyunlarına katılmak için 2 yolu vardır. En büyük eleme 2009 Dünya Artistik Patinaj Şampiyonası ile yapılır. Mart ayında yapılan bu yarışmanın ardından ISU, Eylül sonunda yapılan 2009 Nebelhorn Trophy yarışmasını Olimpiyatlarda yarışacak sporcuları belirlemek için kullanacağını açıklamıştır. Bu elemelerin ardından Rusya 16, ABD 15, Kanada 12 sporcu gönderme hakkı kazanmış ve bu spor dalında en fazla sporcu ile temsil edilecek ülkeler olmuştur. 2009 Dünya Artistik Patinaj Şampiyonası ile Olimpiyatlarda ülkelere verilecek sporcu gönderme haklarını belirlemek için Dünya Artistik Patinaj Şampiyonalarında kullanılan sistem kullanılmıştır. Her ülke bir kategoride en fazla üç sporcu/takım ile yarışabilmektedir. Bu en fazla 3 sayısına ulaşabilmek için ülkelerin 2009 Dünya Artistik Patinaj Şampiyonasındaki başarılarına bakılır. Örneğin; buz dansında Dünya ikincisi (2) Belbin & Agosto ve Dünya dördüncüsü (4) Davis & White'ın dereceleri toplanır. Toplamda çıkan 2+4=6 sayısı ISU'nun belirlediği 13 sayısından küçük olduğundan bu ülke başarılı sayılır ve maksimum (3) sayıda takım gönderme hakkı verilir. Fazladan verilen 2 ve 3 takım/sporcu temsil hakkı aşağıdaki kurallara göre verilir. Her ülke 2009 Dünya Şampiyonasında elde ettiği dereceye göre birinciden başlanarak sporcu gönderme haklarını alır. 1'den fazla takım/sporcu ile katılma hakkını alan ülkeler çıkarıldıktan sonra diğer ülkelere kalan sayıda yer dağıtılır. 2009 Dünya şampiyonası sonuçları ile teklerde 24, çiftlerde 16 ve buz dansında 19 olmak üzere toplam 83 katılım hakkı dağıtılacağı belirlenmiştir. Eylül 2009 sonunda yapılan 2009 Nebelhorn Trophy yarışmasına göre kalan teklerde 6, çiftlerde 4, buz dansında 5 yer ülkelere verildi.. Gürcistan 2009 Dünya şampiyonası ile kadınlarda kazandığı 2 sporcu gönderme hakkını kullanmayacağını açıklayınca İsrail olimpiyata katılma şansını elde etti. 2009 Nebelhorn Trophy ile her ülke sadece 1 katılım hakkı kazanabilir. Daha önce bu hakları kazanan ülkeler yarışmaya girebilir ancak Olimpiyatlar için yapılan sıralamaya katılamaz. Eğer ülkeler Olimpiyatlara katılma hakkını kullanmak istemezse yerine gelecek ülke 2009 Nebelhorn Trophy ile belirlenir. Olimpiyatlarda yarışacak tüm patenciler 1 Temmuz 2009 tarihinden önce 15 yaşına girmelidir. Ayrıca patencilerden temsil ettikleri ülkenin vatandaşı olmaları istenir. Uluslararası Paten Birliği yarışmalarında kullanılmayan bir kural olan vatandaşlık kuralı çiftler ve buz dansı takımlarındaki iki sporcununda temsil edilen ülkenin vatandaşı olmasını gerektirir. Buna ekleme olarak Uluslararası Olimpiyat Komitesi (Uluslararası Olimpiyat Komitesi) olimpiyatlara katılacak sporcuların başka bir ülkeyi temsil etmelerinin ardından en az 3 yıl geçmesi kuralını koymuştur. Olimpiyatlara gidecek atletler her ülkenin Ulusal Olimpiyat Komitesi tarafından belirlenir. Leyla PÄ±nar Profesör Leyla Pınar Türk klavsenci, organist ve müzikolojist. İstanbul Barok adlı topluluğun kurucusu ve müzik direktörüdür. Aynı zamanda Uluslararası İstanbul Barok Müzik Festivali'nin kurucusudur. Leyla Pınar İstanbul´da doğdu. İstanbul Konservatuvarı´nda eğitim gördü. Özel olarak çalıştığı Cemal Reşit Rey´in tavsiyesi üzerine Avrupa´ya gitti. Sırasıyla Padova'da Cesare Pollini Konservatuvarı, Poitiers Üniversitesi Müzikoloji Bölümü, Paris'te Sorbonne Ecole des Hautes Etudes´de ve Ecole Normale de Musique´de eğitim gördü. Klavsen dalında "Premier prix" aldı. Fransa´da JMF Rencontres Musicales ve François Henri Clicquot ödüllerinin kazandı. Bruno Coltro, Solange Corbin, Antoine-Geoffrey Dechaume, Nadia Boulanger ve Robert Kohnen´in öğrencisi olup, ihtisaslaşmasını Santiago da Compostella´da Raphael Puyana, Venedik´te Kenneth Gilbert, Comminges´de Jean-Patrice Brosse, Michel Chapuis (org) ve Guildhall Music School´da Christopher Kite (forte piyano) ile kurslarda sürdürdü. Collegium Musicae Antiquae, Ensemble Mondial, I Fiamminghi, Netherlands Calefax, Brüksel Kraliyet Senfoni orkestraları ile solist olarak konserler verdi. Robert Kohnen ve Paul Dombrecht gibi dünyaca ünlü barok müzik uzmanlarıyla Avrupa´da pek çok defa ikili konserler verdi. Ayrıca tüm Avrupa ülkeleri ve Amerika´da resitaller verdi. Al Bustan, Anvers-I Fiamminghi in Campo, Uluslararası İstanbul Müzik Festivali, Brüksel-Printemps Baroque, katıldığı festivallerden bazılarıdır. Cumhuriyetin 75. Yılı için davet edildiği New York'taki Birleşmiş Milletler binasında Çağdaş Türk bestecilerinin eserlerinden oluşan bir resital vermiştir. Ayrıca dünyanın en önde gelen çalgı müzelerinden Brüksel Enstrüman Müzesinde müzeye ait 3 farklı tarihi klavsen ile veren Leyla Pınar,” Fransa, Hollanda, İsviçre, Belçika ve Türkiye Radyo-TV´lerinde solo ve film müziği kayıtları bulunmaktadır. [[Cumhurbaşkanlığı Senfoni Orkestrası]], [[İstanbul Devlet Senfoni Orkestrası]], [[İstanbul Radyo Oda Orkestrası]] ve İstanbul Filarmoni Oda Orkestrası ile birçok barok ve çağdaş konçertonun Türkiye´de ilk seslendirişini gerçekleştirdi. Ertuğrul Oğuz Fırat´ın kendisine ithaf ettiği Klavsen Konçertosu´nun dünya prömiyerini Ankara´da CSO ile gerçekleştirdi. Aynı eseri daha sonra Brüksel Kraliyet Konservatuvarı Senfoni Orkestrası ile icra etti. Özellikle Fransız basını ve Avrupa müzik çevresinin dikkatini çeken ilk CD´si Fransa´da Diapason değerlendirmesi almış, çağdaş Türk bestecilerinin yapıtlarına yer verdiği bir başka CD´si ise Cumhuriyet´in 70. Yılı için yapılmıştır. Sayısı 3 ile 50 arasında değişen İstanbul Barok topluluğunu kurdu. Toplulukla beraber Türkiye ve Avrupa´nın pek çok ülkesinde 7 barok opera sahneleyip 1 dans gösterisi ve pek çok konser düzenledi. Topluluğun Sanat ve Müzik Yönetmenliğini devam ettirmektedir. 1985 yılında İngiliz Devletinin davetlisi olarak, Londra´daki müzik kurumlarında İngiliz barok müziği üzerine araştırmalar yaptı. Marmara Üniversitesi ve Mimar Sinan Üniversitesi Devlet Konservatuvarı’nda öğretim üyeliği yaptı. Ayrıca Yıldız Teknik Üniversitesi Müzik Tasarım Bölümü Başkanlığı görevlerinde bulundu. Brüksel Kraliyet Konservatuvarı´nda klavsen üzerine master class dersleri verdi. Leyla Pınar Centre de Culture Européen”e de üye olan çalışmalarını hâlen Avrupa ve Türkiye´de orkestra, ensemble ve solo konserlerle; TV, Radyo, CD ve DVD ortamlarında sürdürmektedir. Leyla Pınar 2016 yılında Profesör unvanı almıştır. Haliç Üniversitesi Konservatuvarının Müdürlüğünü yapmakta ve Türk müziği bölümünün bölüm başkanlığı görevindedir. Aynı zamanda da Opera bölümünde Piyano ve Opera, Müzik tarihi dersleri vermektedir. İstanbul Barok, 15 solistten oluşan bir barok müzik topluluğudur. Son otuz yılda yeniden keşfedilen barok dönemin kendine has üslubunu - çoktan beri özlenen Türkiye’de - otantik çalgılarla icra etmektedir. Gerektiğinde genişleyebilen topluluğun repertuvarında oda müziği, konçertolar, korolu yapıtlar ile barok operalar mevcuttur. İstanbul Barok 1975 yılında keman, flüt ve klavsen üçlüsü olarak - uluslararası barok müzik ortamında Türkiye’yi temsil eden - klavsenci Leyla Pınar tarafından kuruldu. Leyla Pınar 1995’te oluşumu genişletip merkezi İstanbul’da olan gezgin bir ensemble-opera-bale topluluğu haline getirmiştir. İstanbul Barok 15 yılda yurt içinde ve yurt dışında değişik tarihi mekanların yanı sıra modern sahnelerde belirli bir süreklilikle 7 barok opera ve 1 dans tiyatrosu sahneleyip pek çok konser vermiştir. İstanbul Barok yurt içinde Cemal Reşit Rey Konser Salonu, Dolmabahçe Sarayı, Yıldız Sarayı Tiyatrosu, Aya İrini, Tophane-i Amire, İtalyan Kültür Merkezi, Avusturya Kültür Ofisi, Palais de France (İstanbul Fransız Sarayı) ve St.Michel Tiyatrosu´nda pek çok defa sahne alarak İstanbul müzik ortamının belirleyici aktörlerinden biri olmayı başarmış ve kendi kitlesini yaratmıştır. Ardından bu performansını Ankara Devlet Opera ve Balesi, Manisa-Sard Harabeleri, Antalya, Mersin, Antakya ve Mardin´e düzenlediği turnelerle diğer şehirlere taşımıştır. İstanbul Barok yurt dışında ise Mağosa-Otello Kalesi, Girne-Bella Pais Manastırı, Amsterdam-Old Huis (2 kez), Brüksel (3 kez), Lüksemburg (2 kez), Namur ve 1997´de Avrupa´nın en önemli barok müzik festivallerinden biri olan Brüksel-Printemps Baroque du Sablon Festivali´nde barok müziğin dünyadaki devleriyle birlikte anılmış, yerli ve yabancı basından övgü ve takdir toplayan eleştiriler almıştır. İstanbul Barok bu projelerde Paul Dombrecht, Robert Kohnen gibi dünyaca ünlü barok müzik virtüözlerinin yanı sıra Ayhan Baran, Burak Bilgili, Bengi Mayone, Ezgi Saydam ve Cenk Karaferya gibi önemli solistlerle çalışmıştır. Ayrıca uluslararası alanda söz sahibi olan Geyvan MacMillen ile Tuğçe Tuna gibi koreograflarla ortak projeler üretmiştir. İstanbul Barok´un öncelikli amacı - sahip olduğu üslup bilinci ile - uluslararası alandaki varoluşunu sürdürmek, sonrasında bu "varoluş"u "söz sahibi" olmaya çevirmektir. İstanbul Barok´un diğer bir amacı barok dönemde Osmanlı/Türkler ya da bu topraklardan çıkmış mitolojik öyküler üzerine bestelenmiş bütün oda müziği ve opera repertuvarını sahiplenmektir. Bunların büyük bir kısmı batı dünyası tarafından ya unutulmuş ya da ihmal edilmiştir ve Avrupa´daki müzik kütüphanelerinin tozlu raflarında bizi beklemektedir. İstanbul Barok´un başka bir amacı da müzik kurumlarımızın kalıplaşmış, katı ve hantal anlayışına alternatik olmaktır. Bu düsturu seçtikleri mekan, repertuvar, konser formatı ve bünyelerindeki lejyoner sanatçılar ile farklı bir reji ve tasarım anlayışıyla ortaya koymaktadır. Abdurrahman es-SufÃ® Abdurrahman es-Sufî (Farsça: عبدالرحمن صوفی, d. Aralık 903 – ö. 25 Mayıs 986), 10. yüzyılda yaşamış Farisi gökbilimci. Ayrıca Abdülrahman Ebu el-Hüseyin, Abdülrahman Sufi, Abdurrahman Sufi ve batı dünyasında 'Azophi' olarak da bilinir; Ay krateri Azophi ve küçük gezegen 12621 Alsufi onun adına isimlendirilmiştir. Abdurrahman es-Sufi, 903'te İran'ın Rey şehrinde doğdu. İran İsfahan'da Emir Adud ad-Daula'nın sarayında yaşamış, Batlamyus'un Almagest'inden yararlanarak hazırlamış olduğu yıldız kataloğu ile tanınmıştır. Bu katalogda, kırk sekiz yıldız takımında bulunan yıldızları tanıtıp bunların gökyüzündeki konum ve parlaklıkları bildirdikten sonra, Almagest'te geçen yıldız isimlerinin Arapça karşılıkları vererek, bu konuda Arapça'daki önemli bir boşluğu doldurmuştur. Abdurrahman el-Sufi'nin önerdiği terimler, daha sonra doğulu ve batılı gökbilimciler tarafından kullanılmış ve bunlardan 94 tanesi modern gökbilim literatürüne girmiştir. Batı dillerinde adı, farklı telaffuzların bir sonucu olarak 'Azophi', 'İlbermosofim', 'Jeber Mosphim' ve 'Abuhassin' gibi çeşitli şekillerde yer almaktadır. Abdurrahman el-Sufi'nin gök cisimlerinin uzaklığını ölçmek için kullandığı rumh = 14B = Andromedae ve Pegasi'nin uzaklığı; zira' = 1 /6 rumh = ZB 20; şibr 113 zira'; esba = 1/32 zira' gibi birimler, uzaklıkların belirlenmesinde çok sağlıklı bir şekilde kullanılmıştır. Abdurrahman el-Sufi, her yıldız takımının bir defa gökyüzünde görüldüğü, bir defa da gök küresinde görüleceği tarzda resmini çizmiş, daha sonra her yıldızın boylam, enlem, büyüklük ve rengini vererek yıldız kümelerine göre bir cetvel katalog meydana getirmiştir. Bu yıldız cetvelinin başlangıcı, İskender takviminin 1276 yılının ilk günüdür Hicri 20 Ramazan 353 Miladi Takvim 30 Eylül 964. Boylamları, Batlamyus'un bulduğu boylamlara 66 yıl için 1 derece olmak üzere, toplam 42 derece 41 dakikalık bir sabit miktar ekleyerek bulmuştur. Hâlbuki Halife Me'mün zamanında "zicü'l-mümtehan'ın hazırlanmasında kullanılan Batlamyus'un cetveli, Menelaos'un verdiği değerlere 100 yıl için 1 derece eklenerek düzenlenmişti. Batlamyus'la başlayan kozmografik haritalar hazırlama geleneğinin Abdurrahman el-Sufi'den geçerek çağımıza kadar ulaştığı kabul edilmektedir. Abdurrahman el-Sufi'nin astronomi aletlerinin ve enstrümantal tekniklerin geliştirilmesinde de önemli yardımları olmuştur. İbnü'l-Kıfti, 1043 tarihinde, onun tarafından yapıldığı rivayet edilen üç bin dirhem (10 kg kadar) ağırlığında gümüş bir gök küresinin Kahire'de bulunduğunu kaydetmektedir. 0 yaptığı düzenlemelerle usturlapların ölçme hassasiyetini de arttırmıştır. Biruni, Abdurrahman el-Sufi'nin 123,5 cm çaplı bir halka kullanarak ekliptiğin eğimini ölçtüğünü, İbn Yunus ise bu eğimi 23B 33' 45" olarak bulduğunu ve onun geometrik ispatlar alanında da büyük bir bilgin olduğunu kaydetmektedir. Abdurrahman el-Sufi'nin birçok Batılı astronoma tesir ettiği bilinmektedir. 13. yüzyılda Castilla-Leon Kralı X. Alfonso'nun hazırlattığı Libros dei Saber de Astronomia (astronomi bilgisi kitabı) adlı dört kitaptan oluşan İspanyolca ansiklopedi, onun Kitabü Suveri'l-kevakibi's-sabite'siyle diğer müslüman astronomi bilginlerinin eserlerinden alınan bilgilere dayanılarak hazırlanmıştır. Abdurrahman el-Sufi'nin bu eseri, Libros dei Saber de Astrorzomia'da, Libros de los Estrellas (yıldızlar kitabı) başlığı altında ve yalnız tercüme edenlerin adıyla yayımlanmıştır. 16. yüzyıla ait Codices Latini Catinenses adlı astronomi ve astroloji katalogu da onun eserlerinden hareket edilerek kaleme alınmıştır. 15. ve 16. yüzyıllarda Viyana ve Nürnberg'deki ilim çevrelerinin de ondan faydalandıkları bilinmektedir. Ayın bir krateri onun adıyla anılmaktadır. Abdurrahman es-Sufi, gökbilimsel aletlerin geliştirilmesinde de önemli hizmetlerde bulunmuştur. Güneş'in yüksekliğini ölçmekte kullanılan usturlapların ölçme duyarlılığını arttırmış ve 10 kg ağırlığında gümüşten bir gök küresi yapmıştır. Ayrıca, 123.5 cm çaplı bir halka kullanarak ekliptiğin eğimini 23º 33’ 45” olarak belirlediği bilinmektedir. Illustrated Dictionary of Astronomy". Cambridge University Press. ISBN 978-0-521-82364-7 Astronomi katalogları Astronomi Kataloğu, astronomi nesnelerinin türlerine, biçimlerine ve kökenlerine göre gruplandığı liste veya çizelgedir. Astronomi katalogları, genellikle astronomik gözlemlerin bir sonucudur. Always (Aysel ve Arash şarkısı) "Always" (Türkçe: "Hep"), 2009 Eurovision Şarkı Yarışması'nda Azerbaycan'ın temsilcileri İran asıllı İsveçli şarkıcı Arash ve Azerbaycanlı şarkıcı Aysel Teymurzade tarafından seslendirilen İngilizce şarkıdır. İctimai Televizyon ve Radyo Yayımları Şirketi (İTV) tarafından Eurovision'da yarışması için seçilen şarkı, 14 Mayıs 2009'daki ikinci yarı finalde ilk ona girerek finale çıkmaya hak kazandı. Şarkı finalde on birinci sırada yarıştı. Şarkı, ülkesinden çeşitli destek ve eleştiriler toplasa da, çoğu Azerbaycanlı eleştirmene göre Azerbaycan kültürünün dışında bir şarkı olduğu için eleştirildi. Türkiye'nin adayı Hadise ise şarkıyı beğendiğini ve şarkının oldukça dinamik bir şarkı olduğunu söyledi ve Azerbaycan'dan destek istedi. Finalde yalnızca Türkiye'den 12 tam puan almasına rağmen Azerbaycan toplamda 207 puanla üçüncü olarak yarışmayı bitirmiştir. Ermenistan, yarışma sonrasında Azerbaycan'ın devlet kanalı İçtimai TV'nin, oyların verildiği sırada Ermenistan'ın oylarını engellediğini, buna neden olarak SMS numarasının kaldırıldığını belirterek Eurovision komitesine şikayette bulundu. Bu engellemenin sonucunda Azerbaycan'da yaşayanların Ermenistan'a oy gönderemediği ifade edildi. Bu bağlamda yapılan şikayet ile yarışma kuralları gereği Azerbaycan'a para cezası verilmesini ya da yarışmadan diskalifiye edilmesi istendi. Yayıncı devlet kanalı ise seyircilerin oy kullanacağı numaraları önceden bildiğini, oy kullanılacak numaraların birkaç saniye ekranda döndüğünü belirterek suçlamayı reddetti. Always (Bon Jovi şarkısı) Always, rock grubu Bon Jovi'nin' 1994 yılında yayımlanan derleme albümü Cross Road'un dördüncü şarkısıdır ve albümden yayımlanan ilk teklidir.Always grubun kariyerinin en büyük hitidir. "Always" Jon Bon Jovi tarafından 90'lı yılların başında "Romeo Is Bleeding" filmi için yazılmıştır.Fakat Jon Bon Jovi filmi beğenmediği için şarkısının filmde kullanılmasını istememiştir.Unutulmaya yüz tutan şarkı birkaç yıl sonra arşivlerde Jon Bon Jovi'nin bir arkadaşı tarafından keşfedilmiştir ve arkadaşı Jon Bon Jovi'ye bu şarkıyı mutlaka yeniden kaydedip yayımlaması gerektiğini söylemiştir.Şarkı yeniden düzenlenip kaydedildikten sonra grubun 1994 yılında yayımlanan toplama albümü Cross Road ta yer alan iki yeni şarkıdan biri olarak albümdeki yerini almıştır. Always'in video klibi Aerosmith grubunun 90'lı yıllarda Alicia Silverstone ile birlikte çekilen ve büyük ses getiren "Cryin","Crazy" ve "Amazing" kliplerinin yönetmeni Marty Callner tarafından çekilmiştir.Klipte aktris Keri Russell, ve aktör Jack Noseworthy rol almıştır. Always 1995 Cross Road ve 1996 These Days turnelerindeki bütün konserlerde çalınmıştır.Grubun en büyük hiti olan şarkı 2000 yılındaki Crush turnesinde hiç çalınmamıştır.2001 One Wild Night ve 2003 Bounce turnelerinde de nadiren çalınan şarkı 2005/2006 Have A Nice Day turnesinde ise nadiren grubun Left Feels Right albümündeki düzenlemesi ile çalınmıştır. Always 2007/2008 Lost Highway turnesi ile birlikte orijinal düzenlemesi ile yeniden çalınmaya başlamıştır. Grubun 1994 tarihinde yayımlanan toplama albümü "Cross Road" 'taki iki yeni şarkıdan biri olan Always yayımlandığı günden itibaren tüm dünyada müzik kanalları ve radyolarda en çok çalınan şarkılardan biri olmuştur.Amerika'da bir milyondan fazla satan tekli RIAA tarafından platin plaket ile ödüllendirilmiştir ve grubun Amerika'daki en fazla satan teklisi olmuştur. Amerikan müzik listelerinde altı ay boyunca ilk onda yer alan ve Avrupa Top 100 listesinde 5 hafta 1 numarada yer alan Always'in teklisi tüm dünyada 3 milyondan fazla satarak Bon Jovi kariyerinin en başarılı çalışmalarından biri olmuştur. Astronomi kataloglarÄ± listesi Bu sayfa, katalog tanımlayıcıları tarafından hazırlanmış olan Gökbilim kataloglarının bir listesidir. Runaway (Janet Jackson şarkısı) Runaway, Amerikan R&B şarkıcısı Janet Jackson'ın 1996 tarihli Design of a Decade 1986/1996 adlı toplama albümünde yer alan şarkıdır. Şarkı Amerikan müzik listesinde üst sıralarda yer almıştır. Şarkının Hint, Afrika ve hip hop motifleri ilgi çekicidir. Şarkı Janet Jackson'ın 1996 yılında piyasaya sürülen toplama albümündeki en yüksek satışa erişmiş olan şarkısıdır. Şarkıda Janet Jackson, gezdiği farklı yöre ve farklı kültürlerin etkisini ve bunlar hakkindaki düşüncelerini dile getirmiştir. Şarkıdaki koto, sitar gibi mistik türdeki çalgılar bu şarkının müziksel ana temasıdır. Şarkının videosu oldukça mistik bir tarzda çekilmiştir. Video şarkıcının evinde başlar, ve Dünya'yı gezerek geri gelir. Bu gezilen yerler arasında çok farklı kültürlerden bölgeler bulunmaktadır. Bu yerler; Private Practice 2007 yılında yayınlanmaya başlayan dizi, Grey's Anatomy dizisinde Addison Montgomery karakterini canlandıran Kate Walsh'un dizideki öyküye uygun olarak Seattle'dan taşınıp Baverly Hills'te bir muayenede çalışmasını konu almıştır.Amerika'da ABC kanalında yayınlanan dizi Türkiye'de de Dizimax Drama kanalında yayınlanmıştır. Goodies Goodies ÅŸu anlamlara gelebilir: Girişimci Girişimci; ticaret, sanayi gibi alanlarda sermaye koyarak bir işi yapmaya girişen, kâr amacıyla riski üzerine alan kişidir. Girişimci mal ve hizmet üretebilmek için bütün üretim öğelerini en iyi koşullarda bir araya getirir. Kâr amacı güderek riski üzerine alır ve ihtiyaçları karşılamak için üretim öğelerini satın alır, bunları bir araya getirecek imkânı sağlar. Kâr amacı gütmekle beraber zararı da kabullenir. Müteşebbis terimi ilk defa 19. yüzyılda Fransız ekonomist Jean Bastiste Say tarafından kullanılmıştır. Üretim, genellikle "Doğal Kaynaklar + Sermaye + Emek + Girişimci = Mal veya Hizmet üretimi" formülüyle tanımlanır. Girişimcilik genellikle zor ve karmaşık bir iştir. Birçok girişim başarısızlıkla sonuçlanır, ancak başarılı girişimler sonucunda önemli yenilikler ve ilerlemeler gerçekleşir. Girişimci ekonomiyi canlandırmada önemli bir role sahiptir. Yeni iş olanakları yaratması, ürün, hizmet ve süreçlerde yenilikler getirmesi, mevcut işletmeler tarafından karşılanmayan tüketici isteklerini karşılaması girişimciye önem kazandırır. Yenilikçi ve yaratıcı olmak, esneklik, risk alabilmek, önceden görebilmek gibi girişimcilik özellikleri iş yaşamında başarı etkenleridir. Girişimci bazı fonksiyonları yerine getirir ve İnovasyon (Yenilik, Yenileştirme) yapar: Someday I'll Be Saturday Night Someday I'll Be Saturday Night, rock grubu Bon Jovi'nin' 1994 yılında yayımlanan derleme albümü Cross Road'un üçüncü şarkısıdır ve albümden yayımlanan ikinci teklidir. "Someday I'll Be Saturday Night" Jon Bon Jovi,Richie Sambora ve Desmond Child tarafından yazılmıştır.Şarkı sözlerinde işsiz olduğu için arabasında uyumak zorunda kalan Jim ve üvey babası tarafından tecavüze uğrayan ve 16 yaşında fahişe olan Billie Jean adında iki karakterden bahsedilmiştir.Şarkı grup Always'in ardından popüleritesinin zirvesindeyken yayımlanmıştır.Someday I'll Be Saturday Night Bon Jovi'nin yüksek tempo akılda kalıcı nakaratlarının 90'lı yıllarda daha derin anlamlar içerenlerine en iyi örenklerden biridir.Someday I'll Be Saturday Night İngiltere listelerinde 7 numaraya kadar yükselmiştir. Someday I'll Be Saturday Night'ın klibi son üç Bon Jovi klibinin aksine grubun favori yönetmenlerinden olan Wayne Isham tarafından çekilmiştir.Klipte üç farklı kişinin yaşamından kesitler yer almaktadır.Bunlardan biri de Jon Bon Jovi'dir.Jon Bon Jovi bir kafede gazetesini okurken ve kahvesini içerken başlayan klip Jon Bon Jovi'nin diğer grup arkadaşlarının bulunduğu başka bir mekana gitmesi ve diğer karakterlerinin hikâyeleri ile devam etmektedir. Someday I'll Be Saturday Night 1995 yılından beri Bon Jovi konserlerinin vazgeçilmez şarkıları arasındadır ve hemen hemen bütün konserlerde çalınmaktadır. Gulf Stream (anlam ayrımı) This Ain't a Love Song This Ain't A Love Song, rock grubu Bon Jovi'nin 1995 yılında yayımlanan altıncı stüdyo albümü These Days'in üçüncü şarkısıdır ve albümden yayımlanan ilk teklidir. "This Ain't A Love Song" Jon Bon Jovi, Richie Sambora ve Desmond Child tarafından yazılmıştır. Bon Jovi'nin en popüler baladlarından biri olan şarkıda These Days albümünün genelinde hakim olan blues etkilerinin yanı sıra klasik R&B etkileri de görülmektedir. "Como Yo Nadie Te Hamado", This Ain't A Love Song'un İspanyolca sürümüdür. Sadece İspanyolca konuşulan ülkelerde yayımlanan teklide yer almaktadır.Şarkı Güney Amerika ülkeleri ve İspanyada büyük ilgi görmüştür. This Ain't A Love Song'un klibi grup Cross Road albümünün turnesi esnasında Uzak Doğu Asya'dayken Tayland'da Andy Morahan tarafından çekilmiştir. This Ain't A Love Song 1995 Cross Road turnesi esnasında daha These Days albümü çıkmadan çalınmaya başlanmıştır. Turnenin geri kalan kısmında da hemen hemen her konserde çalınmıştır. 1996 These Days turnesinde ise albümün en büyük hiti olmasına rağmen nadiren çalınmıştır. Grubun 2000'li yıllarda gerçekleştirdiği Crush, One Wild Night, Bounce ve Have A Nice Day turnelerinde hiç çalınmayan şarkı 2007-2008 Lost Highway turnesi esnasında Danimarka'da tam 12 sene aradan sonra ilk kez çalınmıştır. Jon Bon Jovi 1995 Güney Amerika turnesi esnasında birkaç konserde bu şarkının nakaratını İspanyolca olarak söylemiştir. This Ain't A Love Song, These Days albümünden yayınlanan tekliler arasında Amerika'da hit olmayı başaran tek şarkıdır. Amerika'da ilk yirmiye giren şarkı These Days albümünden yayımlanan diğer dört tekli gibi İngiltere ve Avrupa listelerinde daha başarılı olmuştur. This Ain't A Love Song İngiltere listelerinde 6 numaraya kadar yükselmiştir ve birçok ülkede ilk onda yer almıştır. Grubun 90'lı yıllardaki en başarılı şarkılarından biridir. Parvovirüs B19 Parvovirüs B19, tek DNA zinciri olan, zarfsız bir virüstür. Lipidli bir organik zarfı olmadığından ısıya ve deterjanlara dirençlidir. Parvovirüs klasik olarak beşinci hastalık'tan sorumludur. Yanaklarda oluşan döküntüden dolayı "tokatlanmış yanak sendromu" diye de anılır. Genelde damlacık yolu ile bulaşsa da kan ürünleri ve vertikal olarak anneden fetüse bulaşabilen çok bulaşıcı bir virüstür. Yanaklarda döküntü başladığı zamanda artık bulaşıcı değildir. İnkübasyon süresi 2-3 haftadır. Ellerde ve ayaklarda eklemler tutulabilir, buna "eldiven çorap sendromu" denir. Alyuvar ve akyuvarların öncü hücrelerinin çoğalmasını engelleyerek aplastik anemiye veya nötropeniye neden olabilir. Yanaklarda, ellerde ve ayaklarda oluşan semptomlar, virüse karşı oluşan immün komplekslerin oluşmasıyla meydana gelir ancak parvovirüs ile enfekte bireylerin çoğu bulgu vermez (asemptomatiktir). Servey JT, Reamy BV, Hodge J (February 2007). "Clinical presentations of parvovirus B19 infection". American Family Physician 75 (3): 373â€“6 Something for the Pain Something For The Pain, rock grubu Bon Jovi'nin' 1995 yılında yayımlanan altıncı stüdyo albümü These Days'in ikinci şarkısıdır ve albümden yayımlanan ikinci teklidir. "Something For The Pain" Jon Bon Jovi,Richie Sambora ve Desmond Child tarafından yazılmıştır.Şarkının video klibi Marty Collner tarafından çekilmiştir.These Days albümü yayımlandıktan sonra grubun 1995 ve 1996 yılındaki bütün konserleridne canlı olarak çalınmıştır.Something For The Pain en son 2001 yılında canlı olarak çalınmıştır.Şarkı İngiltere listelerine 12 numaradan giriş yapmıştır ve 8 numaraya kadar yükselmiştir. Lie to Me (Bon Jovi şarkısı) Lie To Me, rock grubu Bon Jovi'nin 1995 yılında yayımlanan altıncı stüdyo albümü These Days'in beşinci şarkısıdır ve albümden yayımlanan üçüncü teklidir. "Lie To Me" Jon Bon Jovi ve Richie Sambora tarafından yazılmıştır. Jon Bon Jovi verdiği bir demeçte şarkıda isimleri geçmese de Livin' On A Prayer'da bahsedilen Tommy ve Gina'nın hikâyelerinin 10 yıl sonra yeniden anlatıldığını söylemiştir. Bon Jovi'nin bilinen balad hitleri arasında en sıra dışı olanıdır. Sözlerde aşka daha farklı bir boyuttan yaklaşılırken müzikal açıdan da These Days albümünün genelinde hakim olan blues yoğunluğunun en çok hissedildiği şarkılardan biridir. Richie Sambora'nın geri vokalleri şarkıya ayrı bir derinlik kazandırmıştır. Lie To Me İngiltere listelerinde 10 numaraya kadar yükselmiştir. Lie To Me'nin video klibi tıpkı Always gibi Aerosmith grubunun 90'lı yıllarda Alicia Silverstone ile birlikte çekilen ve büyük ses getiren "Cryin","Crazy" ve "Amazing" kliplerinin yönetmeni Marty Callner tarafından çekilmiştir. Klipte grup üyeleri bir odada enstrümanları ile şarkıyı seslendirdiği ve sokaklarda yaşayan bir kız ve babası tarafından evden kovulan bir çocuğun birbirlerine aşık olup Hollywood'un yolunu tutma hikâyelerinin anlatıldığı görüntüler yer almaktadır. Lie To Me grubun 1995/1996 konserlerinde albümün hit şarkılarından biri olmasına rağmen çok sık çalınmamıştır. 2000'li yıllarda hiç çalınmayan bu şarkı 2007/2008 Lost Highway turnesi esnasında tam 12 sene aradan sonra ilk kez çalınmıştır. These Days (şarkı) These Days, rock grubu Bon Jovi'nin' 1995 yılında yayımlanan altıncı stüdyo albümü These Days'in dördüncü şarkısıdır ve albümden yayımlanan dördüncü teklidir. "These Days" Jon Bon Jovi ve Richie Sambora tarafından yazılmıştır. Şarkı sözleri These Days albümündeki diğer şarkılarda olduğu gibi Jon Bon Jovi ve Richie Sambora'nın daha derin ve karamsar yönlerini yansıtmaktadır.Sözlerde günümüz dünyasında insan ilişkilerini sürdürmenin zorluğu ve insanların hayallerini yaşaması için anlayışlı olunması hakkındadır. These Days sadece Avrupa ve Avustralya'da yayımlanmıştır.1996'nın Mart ayında İngiltere listelerinde 7 numaraya kadar yükselen şarkı grubun These Days albümünden yayımladığı tekliler arasında İngiltere'de ilk ona giren dördüncü ve son şarkısıdır. These Days'in video klibi Vari Registi tarafından çekilmiştir.Grubun 1995 yılında gerçekleştirdiği dünya turnesi esnasında gittiği ülkelerden görüntülerin yer aldığı klpte grubun asya turnesinden,Güney Afrika Cumhuriyeti ve Londra'da Wembley Stadında gerçekleşen konserlerinden görüntüler yer almaktadır. These Days 1995/1996 konserlerinde hemen hemen her konserde çalınmıştır.2000'li yıllardaki konserlerde grup These Days albümünden şarkılara pek fazla ter vermesede These Days bu albümden en fazla çalınan şarkıdır.These Days 2007/2008 Lost Highway turnesinde bazı konserlerde Richie Sambora tarafından söylenmiştir. JÄ±neps Jıneps (Жьынэпс), İstanbul'da basılan ve tüm abonelerine Türkiye'den gönderilen Türkçe aylık bağımsız siyasal gazete. İlk sayısı 2005 yılı Aralık ayında "Jineps" adıyla yayınlanan gazetenin adı iki yıl sonra "Jıneps" olarak değişmiştir. Gazetenin adı Çerkes dilinde çiy anlamına gelmektedir. Gazete başta Çerkesler olmak üzere Kafkasya halklarının sorunlarını, gelenek ve kültürlerini tanıtmaya çalışıp, politik içerikli yazılara, işçi hakları ve demokratik haklara destek nitelikli yazılar ile derleme ve çeviriler yer almaktadır. Gazetede, Kafkasya'dan değişik güncel haberlere de yer verilmektedir. Sloganı ""Bağımsızlık, demokrasi, özgürlük ve birlik"" şeklindedir. JÄ±neps gazetesi web sitesi Hey God Hey God, rock grubu Bon Jovi'nin' 1995 yılında yayımlanan altıncı stüdyo albümü These Days'in açılış şarkısıdır ve albümden yayımlanan beşinci ve son teklidir. "Hey God" Jon Bon Jovi ve Richie Sambora tarafından yazılmıştır. Hey God, These Days albümünün genelinde olduğu gibi Bon Jovi kariyerinin en karanlık şarkılarından biridir. Hey God sadece İngilterede yayımlanmıştır. Grubun 1996 yazındaki Avrupa turunu desteklemek adına yayımlanan tekli İngiltere listelerinde 13 numaraya kadar yükselmiştir. Hey God'ın video klibi Matt Mahurin tarafından çekilmiştir.Klip Jon Bon Jovi'nin Leading Man filmi için saçlarını kestirdikten sonra yeni görünümünü içeremektedir. Hey God 1995/1996 konserlerinde hemen hemen her konserde çalınmıştır. 2000'li yıllardaki konserlerde grup These Days albümünden şarkılara pek fazla yer vermemiştir. 2000 Crush ve 2001 One Wild Night turnelerinde birer kez çalınan şarkı 2007/2008 Lost Highway turnesi esnasında birkaç kez çalınmıştır. Grup Hey God'ı 1995 Mtv Avrupa Müzik Ödülleri töreninde canlı olarak çalmıştır. 1, 2 Step "1, 2 Step", Amerikalı şarkıcı Ciara ve rapçi Missy Elliott tarafından Ciara'nın ilk stüdyo albümü "Goodies" için kaydedilen dans-pop/hip hop türünde bir şarkıdır. Yazarlığını Ciara ve Missy Elliott; yapımcılığını ise Jazze Pha üstlendi. Şarkının yapımında 1980'lerin elektro müziğinden esinlenildi. "1, 2 Step", albümün ikinci teklisi olarak Ekim 2004'te Amerika Birleşik Devletleri'nde ve 2005 yılı ortalarda tüm dünyada yayımlandı. Şarkı, müzik eleştirmenlerinden olumlu eleştiriler topladı. 2006 Grammy Ödülleri'nde "En İyi Rap/Sung İş Birliği" dalında ödüle aday gösterildi; ancak ödülü Jay-Z ve Linkin Park'ın "Numb/Encore" parçasına kaptırdı. "1, 2 Step", "Billboard" Hot 100 listesine 74 numaradan giriş yaptı. On bir hafta sonra, listenin iki numarasına kadar yükseldi ve böylece Ciara'nın bu listede ilk ona girmeyi başaran ikinci şarkısı hâline geldi. Ayrıca Hot Dance Airplay, Hot Digital Tracks, Pop 100, Pop 100 Airplay ve Top 40 Mainstream listelerinde bir numaraya ulaştı. Hot Dance Club Play listesinde 29 numarada kalırken, Hot R&B/Hip-Hop Singles & Tracks listesinde 4 numaraya kadar yükselmeyi başardı. "1, 2 Step", ABD dışında da önemli başarılar gösterdi. Birleşik Krallık ve İrlanda listelerinde 3 numara olurken; Avustralya ve Yeni Zelanda listelerinde 2 numara oldu. Ayrıca Kanada listesinde zirveye ulaştı. "1,2 Step", Top Hot 100 Hits of 2005 listesinin 5 numarasında yer aldı. "1, 2 Step"in video klibi Benny Boom yönetmenliğinde çekildi. R&B grubu B5 ve rapçi Lil Scrappy de video klibin kısa bir bölümünde rol aldı. Markarian Galaksi Zinciri Markarian Galaksi Zinciri, Başak kümesi'nin bir parçası olan gökada dizisi. "Zincir" denmesinin sebebi bu dizinin Dünya'dan bakıldığında düzgün kavisli bir çizgi şeklinde gökyüzünde uzanmasındandır. Adını 1970'lerde diziyi keşfeden Ermeni Astrofizikçi B. E. Markarian'dan almıştır. Zincir içindeki üye gökadalar: M84 (NGC 4374), M86 (NGC 4406), NGC 4477, NGC 4473, NGC 4461, NGC 4458, NGC 4438 ve NGC 4435'dir. Zincir içerisinde en az yedi gökadanın tutarlı bir şekilde hareket ettiği görülür, ancak diğerleri şans eseri bu şekilde görülmektedir. Bu zincir, iki merceksi gökada, M84 ve M86 ile başlar ve M88 dahil birkaç büyük sarmalı izleyerek sol üst tarafa ulaşır. 2000'den fazla gökada içeren Başak kümesi, bize en yakın gökada kümesidir ve Samanyolu Gökadamızı çevreleyen Yerel Gökada Grubu üzerinde dikkate değer bir çekimsel etkiye sahiptir. Markarian Gökada Zinciri içinde en göze çarpanı, birbirleriyle etkileşim içinde olan ve aynı zamanda Gözler olarak da bilinen, NGC 4438 ve NGC 4435 gökadalarıdır. Soldaki görüntüde, yaklaşık 50 milyon ışıkyılı uzaklıkta, iki gökada birbirlerinden 100.000 ışıkyılı mesafede görünmektedir; ancak geçmişlerinde tahminen 16.000 ışıkyılı kadar yakınlaşmışlardır. Bu yakınlaşmadan kaynaklanan kütleçekim dalgaları, gökadaların yıldızlarını, gaz ve tozlarını söküp atmıştır. Daha küçük olan NGC 4435'ten kopan maddeler kolayca dağılırken, büyük kütleli NGC 4438, çarpışma sırasında koparılan maddelerin çoğunu tutmuştur. Evrenin bu kalabalık bölgesinin dikkat çekici derinlikteki görüntüsü, aynı zamanda çok sayıda uzak arka plan gökadalarını da içermektedir. Robert Dörtlüsü Robert Dörtlüsü, Anka takımyıldızı bölgesinde yaklaşık 160 milyon ışık yılı uzaklıkta bulunan yoğun gökada grubu. Dört çok farklı gökada, çarpışma ve birleşme sürecinde bu aileyi oluşturmuştur. Üyeler: NGC 87, NGC 88, NGC 89 ve NGC 92'dir, John Herschel tarafından 1830'larda keşfedilmiştir. Dörtlü, yoğun gökada grupları için çok güzel bir örnektir. Çünkü bu grup, çok küçük bir bölge içinde dört ile sekiz arasında gökada içerir, ayrıca, gökada etkileşimleri ve etkileri ile yıldız oluşumları araştırmalarında adeta bir laboratuvar gibidir. Dörtlünün toplam görünen büyüklüğü neredeyse 13 kadir ve grubun en parlak üyesinin büyüklüğü 14 kadirdir. Dört gökada, gökyüzünde 1,6 yay-dakika çaplı bir çemberin içinde görülür. Halton Arp ve Barry F. Madore tarafından 1987 yılında isimlendirilmiştir. Entegre devre Entegre devre, tümdevre, yonga, kırmık, çip, mikroçip ya da tümleşik devre, genellikle silikondan yapılmış yarı iletken maddeler ile tasarlanmış metal bir levha üzerine yerleştirilen elektronik devreler grubudur. Mikroçipler, her elektronik devre elemanı bağımsız olan ayrık devreleden daha küçük boyutludur. Entegre devreler içinde bir tırnak ucu kadar alanda milyarlarca transistör ve elektronik devre elemanı içerecek kadar küçültülebilir. Bir devre içerisindeki her bir iletken sıranın genişliği teknolojinin elverdiği ölçüde (2008'de bu ölçü 100 nanometre idi. 2020 itibarıyla bu ölçü 7 nanometredir.) küçültülebilir. Entegre devreler Küçük boyutu, hafifliği ve kullanım kolaylığı ile tümdevreler, günümüzün modern elektronik sektöründe çok önemli bir yer tutmaktadır. Bilgisayarlardan oyuncaklara kadar geniş bir kullanım alanına sahiptir. Yarı iletken araçların vakum tüplerinin fonksiyonlarını çalıştırdığını gösteren deneysel buluşlar ve 20. yüzyıldaki yarı iletken araç üretimi entegre devreleri üretilebilir hale getirdi. Çok sayıda transistörün küçük bir çip içerisindeki bütünlüğü ayrık devre elemanları kullanılarak devrelerin manuel olarak birleştirildiği devri kapatan mükemmel bir gelişmeydi. Entegre devrelerin toplu üretimi kapasitesi , güvenilirliği ve üst üste dizilebilmesi yaklaşımı; devre tasarlamada ayrık transistör kullanan tasarımların yerini, hızlı bir standartlaştırılmış entegre devre adaptasyonuna bıraktı. Entegre devreler, ayrık devrelere göre iki ana avantaja sahiptir: fiyat ve performans. Fiyatları düşüktür çünkü çipler bütün bileşenleriyle birlikte fotolitografiyle ya da aynı anda yapılı bir transistör yazdırılabilirler. Ayrıca, montaja hazır entegre devreler, ayrık devrelere göre daha az malzemeye ihtiyaç duyar. Performansları yüksektir çünkü, küçük bir boyuta sahip olması ve elemanlarının birbirine yakın olması nedeniyle entegre devre bileşenleri akımı hızlıca aktarır ve entegre devrelerle karşılaştırıldığında daha az güç harcar. 2012'den başlayarak, normal bir çipin alanı birkaç mm²'den, 450 mm²'ye uzanır, bununla birlikte her mm2 de 9 milyon transistör bulunabilir. Entegre devreler günümüzde hemen hemen bütün elektronik aletlerin içinde bulunurlar ve elektronik dünyasında devrim yapmışlardır. Ucuz fiyatlardaki entegre devrelerle oluşturulan bilgisayarlar, telefonlar ve diğer elektrikli ev aletleri bugünlerde modern toplum yapısında kaçınılmaz parçalardır. Bazı elemanları ayrılmaz bir biçimde birbirine bağlantılı olan ve elektrik bağlantısı olan bir devre entegre devredir böylece yapım ve ticari amaçlar için bölünemez olması düşünülmüştür. Bu tanım ince film iletken (thin-layer transistor), yoğun film teknolojileri (thick film technology) ya da hibrit entegre devre (hybrid integrated circuit) gibi teknolojileri içeren bir sürü farklı teknoloji kullanılarak yapılabilir. Ancak, genel kullanımda entegre devre aslında bölüntüsüz entegre devre olarak bilinen tek parça devre yapısını anlatmak için geldi. Entegre devrenin ilk gelişimi 1949 yılına dayanır. Alman mühendis Werner Jacobi (Siemens AG) 1949 yılında entegre yapısına benzer bir yapı ile sinyal yükseltici devre tasarladı. Ancak bu yapı çok aşamalıydı ve 3 masaya sığıyordu. Jacobi, patentinin endüstriyel uygulaması olarak küçük ve ucuz bir işitme aygıtı meydana getirdi. Onun patentinin acil ticari kullanımı raporlanmadı. Entegre devre fikri İngiliz Savunma Bakanlığına bağlı Royal Radar Kurumu'nda (the Royal Radar Establishment ) radar bilim adamı olarak çalışan Geoffrey W.A. Dummer (1909-2002) tarafından ortaya atıldı. Dummer, Washington'da 7 Mayıs 1952'de Nitelikli Elektronik Parçaların Gelişimi Sempozyumu'nda fikrini öne sürdü. Bu fikri yaymak için bir sürü sempozyum düzenledi ve 1956'da yaptığı devre başarısız sonuçlandı. Entegre devreler için ilk fikir, hepsini küçültülmüş bir bileşen olan küçük seramik yonga plakası oluşturmaktı. Bileşenler bütünleşmiş ve 2 boyutlu ya da 3 boyutlu ızgara sistem şeklinde telle bağlanmış halde olabilirdi. 1957'de çok ümitli görünen bu fikir, Amerika Birleşik Devletleri Ordusu'na önerildi ve kısa süreli Mikromodül Program'a (1951'deki Tinkertoy projesiyle benzer olarak) öncülük etti. Ancak, bu proje hız kazandığında, Jack Kilby entegre devreler için yeni bir tasarım geliştirdi. Daha sonra Texas Instruments tarafından işe alınan Kilby, entegre deverelerle alaaklı olan ilk fikrini 1958 Temmuz'da kaydetti. İlk entegre çalışmasını 12 Eylül 1958'de başarılı bir şekilde tamamladı. Patent uygulamalarında, 6 Şubat 1959'da Kilby yeni aletini "tamamen bütünleşmiş elektronik devrelerin tüm bileşenlerini barındıran yarı iletken maddelerin cismi" olarak tanımladı. Bu ürün için ilk müşteri Amerika Birleşik Devletleri Hava Kuvvetleri oldu. Kilby, 2000 yılında entegre devreleri bulduğu için fizikten Nobel Ödülü aldı. Yaptığı bu başarılı çalışmaya Elektrik Elektronik Mühendisliği Dönüm Noktaları Listesi'nde (IEEE Milestone) 2009 yılında yer verildi. Kilby'den yaklaşık yarım sene sonra, Fairchild Semiconductor firmasındanRobert Noyce onun fikrini geliştirerek entegre devrelerle Kilby' nin çözemediği birçok problemi çözdü. Kilby'nin tasarımında germanyumdan yapılmış olan kısım, Noyce'un tasarımında silikondan yapılmıştı. Fairchild Semiconductor firması aynı zamanda kendi sıraya koyulmuş geçitleriyle tüm modern Cmos bilgisayar çiplerinin temeli olan ilk slikon-geçit entegre devre teknolojisine da ev sahipliği yaptı. Bu teknoloji, İntel'e katılan ve ilk tek çip olan Merkezi İşlem Birimi (CPU) (Intel 4004) ü tasarlayan İtalyan fizikçi Federico Faggin tarafından 1968 de geliştirildi. Faggin 2010'da Teknoloji ve Yenilik Ulusal Madalyası kazandı. Tümleşik devre üretiminde silikon temelli CMOS ("Complementary Metal Oxide Semiconductor") teknolojisi hakim durumdadır. CMOS teknolojisi, transistör başına düşük maliyetler sağladığı ve büyük miktarlarda tümdevre üretimine olanak verdiği için tercih edilmektedir. Bunun dışında, özellikle daha yüksek hızda ya da düşük gürültü ile çalışması istenen devrelerde SiGe (silisyum-germanyum) BJT ya da GaAs (galyum-arsenik) temelli teknolojiler de kullanılabilmektedir. Günümüzde tümleşik devre satışları dünya çapında 300 milyar ABD dolarına yaklaşmıştır. Tümleşik devrelerin ayrık devrelere göre başlıca iki olumlu yanı sayılabilir: Düşük üretim maliyeti ve başarım. Üretim maliyetinin düşüklüğü, transistörlerin birer birer değil de tek defada, ışıklı taş baskı (fotolitografi) aracılığı ile basılmaları sayesinde gerçekleşmektedir. Başarımın yüksekliği ise bileşenlerin yakınlığı ve dolayısıyla daha az güç kullanımına bağlıdır. 2006 yılına varıldığında, ortalama yonga alanları 1 ile 350 mm² arasında olup milimetrekare başına 1 milyon transistör kullanılabilmektedir. Günümüzde nanoteknolojiyle saç telinden ince tümdevreler üretilebilmektedir. Türkiye dünyada tümdevre tasarlanan 15 ülke arasındadır.Türk üniversitelerinde tümleşik devre tasarımı konusunda araştırmalar yürütülmektedir. Bunun dışında, entegre devre üretimi yapan firma ve kuruluşlardan bazıları İstanbul'da da faaliyet göstermektedir. Ayrıca bazı Türk firmaları üniversitelerle iş birliği yaparak sayısal tümleşik devrelerin tasarımına yönelik yüksek lisans çalışmalarını desteklemektedir. Tokyo Road: Best of Bon Jovi Tokyo Road: Best of Bon Jovi, Bon Jovi'nin 2001 yılının Nisan ayında sadece Japonya'da yayımlanan derleme albümüdür. One Wild Night Live 1985-2001 albümü Japonyada yayımlanmamıştır. Canlı kayıtlardan oluşan bu albümün yerine grubun en büyük hitlerinin yer aldığı "Tokyo Road" adındaki derleme albüm ise sadece Japonyada yayımlanmıştır. ""Tokyo Road""'ta da tıpkı ""One Wild Night Live 1985-2001""' albümünde olduğu gibi grubun balad hitlerine yer verilmemiştir. SalavatlÄ±, Sultanhisar Salavatlı, Aydın'ın Sultanhisar ilçesine bağlı bir mahalle. Tegernsee Tegernsee, Güney Bavyera'nın 50 km güneyinde, Bavyera Alplerinde bulunan göl. Bavyera'nın en temiz suya sahip gölleri arasındadır. Göl çevresindeki yerleşim yerleri sirayla Tegernsee, Gmund am Tegernsee, Rottach-Egern, Kreuth ve Bad Wiessee'dir. Bölge insani geçimini büyük bir oranda turizmden saglamaktadır. Pek cok lüks otelin de bulundugu Tegernsee merkezi Münih'te bulunan BMW, Siemens ve Allianz gibi uluslararasi firmalarin haftasonu konferansları ya da workshop'larına ev sahipliği yapmaktadır. Tegernsee'de profösyönel balıçılığa izin verilmemektedir. Göl'de yetişen balıklar sırayla turna balığı, çelikbaşı, kadife balığı, sazan balığı, anguilliformes ve Sudak balığıdır. Please Come Home for Christmas Please Come Home For Christmas blues şarkıcısı Charles Brown tarafından 1960 yılında yayımlanmış bir şarkıdır. Bon Jovi bu şarkıyı yeniden düzenleyerek 1994 yılının sonunda sadece İngiltere tekli olarak piyasaya sürmüştür. Şarkı İngiltere listelerine 7 numaradan giriş yapmıştır. Please Come Home For Christmas'ın video klibinde Jon Bon Jovi'ye ünlü manken Cindy Crawford eşlik etmiştir. NGC 87 NGC 87, Anka takımyıldızı bölgesinde Robert Dörtlüsü'nün parçası olan galaksi. Grup dört etkileşen galaksiden oluşmaktadır. John Herschel tarafından 30 Eylül 1834 yılında keşfedilmiştir. NGC 87 içerisinde süpernova SN1994Z gözlenmiştir. Hugh McDonald Hugh McDonald (d. 28 Aralık 1950, Philadelphia, Pennsylvania), birçok ünlü müzisyenlerle hem stüdyoda kayıtlar yapmış hem de canlı gösterilerde sahne almış Amerikalı müzisyen ve bass gitaristtir. Beraber çalıştığı artistler arsında Willie Nelson, Richie Sambora, Ringo Starr, Bon Jovi, Michael Bolton, Cher, Alice Cooper, Jon Bon Jovi, Ricky Martin gibi isimler yer almaktadır. Bon Jovi grubunun bass gitaristi Alec John Such1994 yılında gruptan ayrıldıktan sonra gruba resmî olarak yeni bir bass gitarist alınmamıştır. Fakat 1995'ten beri bütün Bon Jovi albümlerinde ve konserlerinde Hugh Mc Donald bass gitarist olarak yer almaktadır.Hugh McDonald grubun fotoğraf çekimlerinde ve video kliplerinde yer almamaktadır. Alec John Such Alec John Such (d. 14 Kasım 1952 New York) Bon Jovi grubunun Alec John Such (d. 14 Kasım 1951 New York) Bon Jovi grubunun 1983-1994 tarihleri arasındaki bass gitaristidir. Alec John Such, 1994 yılında grubu kendi isteği ile bırakmış ve o tarihten itibaren Bon Jovi elemanları kadrolarına "resmi" bir bas gitarist eklememişlerdir. Jon Bon Jovi yapılan bir röportajda " Alec her zaman Bon jovi grubunun bir üyesidir. Ne zaman isterse geri gelme hakkına sahiptir, bu yüzden onun yerini ayrı tutmak için resmi bir elemanı kadromuza dahil etmedik" demiştir. Albüm ve konser kayıtlarında Bon Joviye, bas gitarist olarak Hugh McDonald eşlik eder. Ancak "resmi" bir eleman sıfatına hiç ulaşamamıştır. Bu yüzdendir ki fotoğraf çekimleri ve kliplerde Hugh McDonald'ın yüzüne neredeyse hiç rastlanılmaz. Alec John Such kendisini New Jersey'li yerel gruplara vermiş ve aynı zamanda faal olarak New York'ta bir motosiklet dükkânı işletmektedir. Faboideae Faboideae, baklagiller (Fabaceae) familyasÄ±ndan bir bitki alt familya. Profesör ve Hulahop Profesör ve Hulahop, Nesrin Kazankaya'nın yazdığı ve yönettiği ilk olarak 2007 yılında sahnelenen bir oyunudur. Tiyatro Pera'nın kurucusu ve sanat yönetmeni olan Nesrin Kazankaya, bu oyunda Engin Alkan ile birlikte rol almıştır. Ä°kili Oyunlar İkili Oyunlar, yönetmenliğini İrfan Tözüm'ün yaptığı senaryosunu Bilgesu Erenus'un yazdığı 1989 yılı yapımı filmdir. Bu yapım ile birlikte tiyatro eseri olarak yazılan İkili Oyunlar, sinema perdesine de uyarlanmıştır. Real Life Real Life, rock grubu Bon Jovi'nin' EDtv filmi için yaptıkları ve 1999'un Nisan ayında tekli olarak yayımlanan şarkısıdır.Şarkının video klibinde David Bryan elindeki rahatsızlık nedeni ile yer almamıştır. NGC 88 NGC 88 Anka takımyıldızı bölgesinde, Dünya'dan yaklaşık olarak 160 milyon ışık yılı uzaklıkta bulunan çubuklu sarmal galaksi. Galaksi Robert Dörtlüsü'nün bir parçasıdır; NGC 92, NGC 87 ve NGC 89 ile de etkileşim halindedir. John Herschel tarafından 30 Eylül 1834 tarihinde keşfedilmiştir. NGC 89 NGC 89, Anka takımyıldızı bölgesinde yaklaşık 160 milyon ışık yılı uzaklıkta bulunan ve Robert Dörtlüsü'nün bir parçası durumundaki çubuklu sarmal galaksi. John Herschel tarafından 30 Eylül 1834 yılında keşfedilmiştir. NGC 92 NGC 92, Anka takımyıldızı bölgesinde bulunan ve Robert Dörtlüsü'nün bir parçası olan çubuksuz sarmal galaksi. Galaksi, komşularıyla etkileşim halindedir. John Herschel tarafından 30 Eylül 1834 yılında keşfedilmiştir. Galaksi, alışılmışın oldukça dışında bir görünümü olan sarmal tipte bir galaksidir. Kol uzunluğu yaklaşık 100.000 ışık yılıdır ve komşularıyla olan etkileşimden dolayı oldukça bozulmuş olup büyük miktarda toz içerir. BK virüs BK virüs polyomaviridae familyasının polyomavirus alt familyasının dahil olan bir virüstür. BK virüs enfeksiyonu genellikle asemptomatiktir. Bununla beraber bağışıklık sistemi eksikliği olan kimseler ve bağışıklık sistemi baskılanmış (immunosüpresyon) kişilerde sıklıkla semptomatiktir. BK virüs ilk kez 1971 yılında, renal transplant hastasının idrarında izole edilmiştir. BK virüs ve JC virüsün, genetik materyallerinin %75'i benzerdir. It's My Life (Bon Jovi şarkısı) It's My Life, rock grubu Bon Jovi'nin' 2000 yılında beş sene aradan sonra yayımlanan yedinci stüdyo albümü "Crush" 'ın açılış şarkısıdır ve albümden yayımlanan ilk teklidir. "Its My Life" Jon Bon Jovi,Richie Sambora ve Max Martin tarafından yazılmıştır. Jon Bon Jovi bir demecinde hislerini en iyi yansıtan şarkılardan biri olduğunu söylediği It's My Life, Bon Jovi ile klasikleşmiş birçok unsuru içinde barındırmaktadır.Richie Sambora Livin' On A Prayer'da kullandığu talk box'ı yıllar sonra yeniden It's My Life'ta kullanmıştır ve yine Livin' On A Prayer'da isimleri geçen Tommy ve Gina'dan şarkının ikinci kısmında "bu şarkı ayakları üzerinde durabilenler için asla vazgeçmeyen Tommy ve Gina için" sözleri ile bahsedilmiştir. It's My Life birçok ülkede listelerde bir numara olarak Bon Jovi'nin en başarılı şarkılarından biri olmuştur ve grubun Crush albümü ile birlikte büyük bir geri dönüş yapmasını sağlayarak grubun yeni ve genç bir hayran kitlesi kazanmasında büyük rol oynamıştır.2001 yılında Vh1 Ödüllerinde yılın videosu ödülünü kazanan It's My Life 2001 Grammy Ödüllerinde "En İyi Rock Şarkısı" dalında aday olmuştur. It's My Life'ın klibi Wayne Isham tarafından çekilmiştir.Klipte "Will Estes",Tommy,"Shiri Appleby" ise Gina rolündedir. It's My Life 2000 yılında ilk kez çalındığı günden beri Bon Jovi konserlerinin vazgeçilmez şarkıları arasındadır. It's My Life 15 ülkede listelerde 1 numara olarak Livin' On A Prayer ve Always ile birlikte Bon Jovi kariyerinin en büyük üç hitinden biri olmayı başarmıştır .Teklinin sadece Avrupa ve Japonya satışı 1 milyon civarındadır. It's My Life Billboard Avrupa Hot 100 listesinde 4 hafta 1 numarada yer almıştır. Tekli ABD'de satışa sunulmamasına rağmen şarkı sadece radyolarda çalınma oranı ile Billboard Hot 100'de Top 40'a girebilmeyi başarmıştır. Osman Delikkulak Osman Delikkulak (d. 1 Ocak 1959, Antalya), Side'nin eski Belediye Başkanıdır. Ortaöğrenimini 1975 yılında Manavgat'ta tamamladı. Delikkulak üniversiteyi Ankara Sosyal Hizmetler Akademisi'nde (1981) okumuştur. Askerden döndükten sonra 300 kişiye ücretsiz İngilizce ve Almanca kursları vermiştir. Daha sonra birçok sivil toplum kuruluşunda görev almıştır. Aldığı görevlerden bazıları Manavgat Sanayici ve İşadamları Derneği(MASİAD) Yönetim Kurulu üyeliği, Manavgat Ticaret ve Sanayi Odası(MATSO) Meclis Üyeliği, Side Halıcılar Derneği Kurucu Başkanlığı, Türkiye Seyahat Acenteleri Birliği(TÜRSAB) Antalya Bölgesel Yönetim Kurulu üyeliği, Akdeniz Seyahat Acenteleri Derneği (AKSAD) Yönetim Kurulu üyeliği, Side Spor Kulübü Üyeliğidir. Kısa sürede halkın sevgilisi olan Delikkulak, Turgut Şen döneminde Muhtar Azalığına getirilmiştir. Daha sonra meclis üyeliği de yapan Delikkulak, Bağımsız olarak Side Belediye Başkanı olmuştur. Evlidir ve biri kız biri erkek olmak üzere iki çocuğu vardır. Delikkulak, 29 Mart 2004 tarihinde kamuoyunu da arkasına alarak A. Kadir Uçar'dan görevi devralmıştır. Görevi devraldıktan sonra hemen çalışmalara başlayan Delikkulak, daha ilk senesinde Side'nin 50 yıllık su sorununu çözmüştür. Side Belediyesi'nin kurulduğundan beri(1989) en ses getiren projelerinden biri olan bu hizmet, Delikkulak tarafından yapılmıştır. Delikkulak'ın diğer hizmetlerinden drenaj sorunlarının giderilmesi, Side limanının yapılandırılması, Atatürk büstünün yenilenmesi, Apollon Tapınağı'nın restore edilmesi, plajdaki büfelerin belediyeye kazandırılması, Çakalderesi'nde 23 dönümlük arazinin Side'ye kazandırılması, Etnografya Müzesi'nin tahsis ettirilmesi, Side Kültür ve Sanat Festivali'nin düzenlenmesi, 12 dalda hizmet veren Side Belediyesi Gençlik Merkezi'nin kurulması, Türkiye Pentatlon yarışmalarının Side'ye getirilmesi, NASA'nın güneş tutulmasının çekimleri için Side'ye getirilmesi başlıca gelir. Trim Trim veya ayar fletneri; irtifâ dümeni, kanatçık ya da istikamet dümeni gibi daha büyük kontrol yüzeylerine monte edilen ve pilot tarafından kontrol edilen talî (ikincil) kumanda yüzeyleridir. Trim yüzeyleri pilot tarafından bağlı olduğu yüzeyle açı yapacak şekilde ayarlanır ve uçağın istenen konumda fazla güç sarfedilmeden uçmasına yardımcı olur. Türkçe havacılıkta trim, servo ve denge (balance) tab gibi talî kumanda yüzeylerinin hepsine birden fletner denir. Hemen hemen tüm uçaklarda irtifa dümeni trimi, çok motorlu uçaklarda istikâmet dümeni trimi ve gelişmiş uçaklarda bunlara ilaveten kanatçık trimi bulunur. İrtifâ dümeni yerine tamamı hareket eden yekpare yatay stabilizesi (stabilatör) bulunan uçaklarda irtifâ trim kontrolü stabilatörün tamamını hareket ettirir. Trimin çalışma prensibi bağlı olduğu ana kumanda yüzeyine çok benzer. Trim ayarı pilot tarafından çember ya da düğme şeklindeki kontroller hassas şekilde kullanılarak yapılır. Ayar fletnerlerin amacı uçuş esnasında uçuş kontrollerindeki yükü alarak pilotun uçağı idare etmesini kolaylaştırmak ve uçuş emniyetini artırmaktır. Trim herhangi bir kontrol yüzeyinin menteşe hattındaki momenti sıfıra düşürmekte kullanılır. Bu sayede pilotun herhangi bir uçuş kumandasına sürekli güç uygulaması gerekliliğini ortadan kaldırır. İyi fletner ayarı yapılmış bir uçakta pilot kumandalara dokunmasa dahi uçak ilgili eksendeki mevcut durumunu (attitude) büyük oranda muhafaza edecektir. Trim ayarı yapmaya başlamadan önce pilot uçağı arzu ettiği konumda sabit olarak tutar. Bu durumda ilgili kumanda pilotun ellerine veya ayaklarına belirli bir oranda yük bindirecektir. Pilot trim kumandasını yeteri kadar ileri-geri veya sağa-sola oynatarak bu yükü sıfıra indirir. Herhangi bir nedenle uçağın durumu (attitude) değiştiğinde (sürat değişimi, tırmanış veya alçalışa başlamak vs.) pilot yeni durum için tekrar trim ayarı yapar. Trim, uçuş boyunca sık sık kullanılan bir kumanda sistemidir. Balance tab (denge fletneri), bazı uçaklarda irtifâ dümenine eklenen bir talî kontrol yüzeyidir. İrtifâ dümenine mekanik olarak bağlıdır ve aksi yönde hareket eder. Örneğin pilot lövyeyi geriye (kendine) doğru çektiğinde irtifa dümeni yukarı kalkar ve denge fletneri aşağı iner. Böylece pilotun uygulaması gereken kuvveti azaltır. Denge fletneri otomatik olarak (pilotun doğrudan kumandası olmadan) çalışır. Uçuş öncesi haricî kontrollerinde pilot irtifâ dümenini elle hareket ettirerek denge fletnerinin çalışıp çalışmadığını kontrol edebilir. Anti-balance tab, irtifâ dümeni yerine yekpare yatay stabilizesi (stabilatör) olan uçaklarda pilotun "kumanda hissini" artırmak için kullanılan ve balance tab'ın aksi yönde hareket eden bir fletner yüzeyidir. Anti-balance tab, stabilatörün firar kenarı ile "aynı yöne" hareket eder. Pilotun bu ikiliyi yenmesi için daha fazla kuvvet sarfetmesi gerekir. Bu sistem -özellikle yüksek süratlerde- pilotun stabilatöre gereğinden fazla kumanda uygulamasını engeller. Eski uçaklarda bulunan ve "yerde" ayarlanan bir talî kontrol yüzeyidir. Eğer uçak herhangi bir eksende istenmeyen bir temayül gösteriyorsa, ilgili kontrol yüzeyindeki eğilebilir metal yüzey (fixed balance tab) hareket ettirilerek bu kumanda hatası giderilmeye çalışılır. Daha sonra uçuş testleri ile bu düzeltmenin etkili olup olmadığı kontrol edilir. Servo fletneri denge fletnerine benzer ancak pilotun doğrudan kumandasını gerektirir. Lövye veya pedallar ana kontrol yüzeyi yerine doğrudan servo fletnerine bağlıdır ve pilot herhangi bir kumanda verdiğinde servo hava akımı içinde ederek bağlı olduğu ana kumanda yüzeyinin aksi yöne (pilotun arzu ettiği yöne) hareket etmesini sağlar. Anti-servo tab, anti-balance tab'a benzer ve servo tab'ın aksi yönde hareket eder. Amacı pilotun uyguladığı kuvvete karşı gelerek "kumanda hissini" artırmaktır. Mass balance (kütle dengesi), yüksek süratlerde kontrol yüzeylerindeki sarsıntıyı azaltmakta kullanılan bir ağırlıktır. Kontrol yüzeyinin ağırlık merkezini (CG) uçağa bağlandığı menteşeye yaklaştırır. Yusuf Ziya Günaydın Yusuf Ziya Günaydın (d. 1949, Yılanlı Köyü, Aksu, Isparta), Yüksek mimar, Eski Isparta Belediye Başkanı, MHP Genel başkan başdanışmanı. İlk, orta ve lise tahsilini Isparta'da tamamladı. 1975 yılında İstanbul Teknik Üniversitesi Mimarlık Fakültesini bitirdi ve 1976 yılında Isparta'da Günaydın A.Ş. Proje Çizim ve İnşaat Uygulama firmasını kurdu. Çizdiği projelerde Selçuklu ve Osmanlı tarzını yansıtması oldukça belirgindir. Kütahya Dumlupınar Üniversitesi eserleri arasındadır. 1999 Yerel Seçimlerinde Milliyetçi Hareket Partisi'nden Isparta Belediye Başkanı oldu. 2004 Yerel Seçimlerinde yerini Adalet ve Kalkınma Partisi adayı Hasan Balaman'a bırakan Yusuf Ziya Günaydın, 29 Mart 2009 Seçimlerinde yeniden Milliyetçi Hareket Partisi adayı olarak seçimi kazandı ve Isparta Belediyesi Başkanı oldu. Evli ve üç çocuk babası olup, iyi derecede Almanca bilmektedir. 2019 yerel seçimleri'nde aday olduysa da seçimi AK Parti'li Şükrü Başdeğirmen'in gerisinde tamamladı. Sarmal galaksiler listesi Sarmal Gökada, Hubble düzeni'ne göre bir gökada sınıfıdır. Adlarını yıldızların oluştuğu parlak kollarına borçuludurlar. Bu kollar yaklaşık logaritmik olarak merkezden dışa doğru açılırlar. Fulya 2010 FIFA Dünya Kupası elemeleri (OFC) 2010 FIFA Dünya Kupası Okyanusya elemeleri için kura çekimleri Güney Afrika'da yapıldı. Kurallara göre 2 tur sonunda birinci olan takım Asya elemeleri beşincisi ile play-off oynamaya hak kazanacaktı. Bu turnuva Avustralya OFC'den AFC'ye geçtiğinden, Avustralya'nın katılmadığı ilk OFC turnuvası oldu. İlk Tur maçları aynı zamanda 2007 Güney Pasifik Oyunları olduğundan ev sahibi Papua Yeni Gine'de oynanmıştır. * Tuvalu FIFA üyesi olmadığından Dünya kupasına katılma hakkı yoktur. Madalya alan tak覺mlar -Yeni Kaledonya, Fiji, ve Vanuatu- 2008 OFC Uluslar Kupas覺'na kat覺lmaya hak kazand覺. Yeni Zelanda Asya elemeleri beşincisi ile Play-off oynadı. Aynı zamanda Yeni Zelanda, 2009 FIFA Konfederasyonlar Kupası'na katılmaya hak kazandı. Yeni Zelanda toplamda Bahreyn'i 1-0 yenerek kupaya gitmeye hak kazandÄ±. GE GE veya Ge veya ge: Gir Kanıma Gir Kanıma (İsveççe: Låt den rätte komma in, İngilizce: Let the Right One In) Tomas Alfredson'un yönettiği 2008 İsveç yapımı vampir filmi. Aynı zamanda senaryoyu da yazan John Ajvide Lindqvist'in "Låt den rätte komma in" adlı romanından uyarlanan film Stockholm'ün banliyölerinden Blackeberg'de on iki yaşında arkadaşları arasında alay konusu olmuş bir çocuğun bir vampirle geliştirdiği arkadaşlığı konu alır. Korku ve vampir filmi türlerine yabancı olan Alfredson romanda yer alan birçok unsuru hafifleterek öncelikli olarak iki ana karakter arasındaki ilişkiye odaklanmıştır. Bütün İsveç'i kapsayan başrol oyuncularının seçimi süreci bir yıl gibi uzun bir zaman sürdü. Sonunda ikisi de 11 yaşında olan Kåre Hedebrant ve Lina Leandersson başroller için seçildiler. Oyuncular hem Alfredson hem de film eleştirmenleri tarafından performanları dolayısıyla takdir edildiler. "Gir Kanıma" uluslararası alanda büyük bir başarı elde etti ve 2008 Tribeca Film Festivali'nde "En İyi Kurmaca Film" ödülü, Avrupa Fantastik Film Festivalleri Federasyonu'nun "En İyi Avrupa Yapımı Fantastik Film" ödülü Altın Méliès ve İsveç Film Enstitüsü'nün Guldbagge Ödülleri'nden dördünü de dahil pek çok ödül kazandı. Çeşitli film festivallerinden gelen övgüler nedeniyle filmin İngilizce yeniden yapımı film daha gösterime girmeden satıldı. Matt Reeves'ın yöneteceği filmin 2010'da gösterime girmesi planlanmaktadır. Oskar 1980'lerin başlarında Stockholm banliyösü Blackeberg'de yaşayan fazla uysal bir çocuktur. Sürekli olarak arkadaşları tarafından aşağılanan Oskar, akşamlarını annesi ile birlikte yaşadığı apartmanın yanında intikam hayalleri kurarak geçirmektedir. Bir gece solgun görünen Eli adlı genç bir kız ile tanışır. Eli yakın bir zamanda Håkan adlı yaşlı bir adamla Oskar'ın yaşadığı evin yanındaki apartmana taşınmıştır. Eli başlangıçta arkadaşlığı reddeder ancak zaman birbirine ısınan ikili yalnızlıklarını paylaşmaya başlarlar. Bir gün Eli Oskar'ın arkadaşları tarafından tartaklandığını öğrenir ve ona karşılık vermesi tavsiyesinde bulunur. Oskar daha sonra kendisine sataşan çocuklarla bir okul gezisi esnasında karşı karşıya gelir ve baş rakibinin kafasına sopa ile vurarak onun yaralanmasına sebep olur. Bütün bunlar olup biterken Hakan da bölgenin sakinlerinden bazılarını öldürür ve Eli'nin ayakta kalabilmesi için onların kanlarını depolar ancak bu işi aralıksız yapıyor olması işlerin kötüye gitmesine sebep olur. Son denemesi başarısız olduğunda Hakan otoritelerin kendisini tanıyamaması için yüzüne asit döker. Eli Hakan'ın yerel bir hastaneye kaldırıldığını öğrenir ve oraya giderek Hakan'ın yattığı odanın camına tırmanır. Burada Hakan beslenebilmesi için Eli'ye boynunu uzatır ve sonrasında camdan atlayarak ölür. Eli Oskar'ın çıkma teklifini kabul eder. İlk gece Oskar bıçağıyla avucuna bir çizik atar ve Eli'ye kan kardeşi olma teklifi yapar. Oskar'ın yere damlayan kanı Eli'yi kana susamış bir hale getirir. Kendisini tutmakta zorlanan Eli Oskar'a gitmesi için yalvarır. Oskar Eli'nin vampir olduğunu keşfeder. Karakterlerin birçoğunun romandaki geçmişleri filmde yer almaz. Buna ek olarak Oskar'ın arkadaşı Tommy gibi romandaki bazı karakterler ise hikâyeden büsbütün çıkarılmıştır. Ayrıca romanda sunulduğuna göre Eli karakteri, yüzyıllar önce sadist bir vampir soylusu tarafından hadim edilmiş bir erkek çocuktur. Bu durum filmin bir sahnesinde Eli giyinirken anlık bir şekilde görünen yara izi ile, son derece muğlak bir şekilde gösterilir. Yönetmenle yapılan bir röportaja göre filmde hadım edilme olayı daha ayrıntılı bir şekilde geriye dönüşlerle anlatılıyordu, ancak sonrasında bu sahnelerin çıkarılmasına karar verildi. Romanda şakacı ve kaygısız tarafını gösteren Eli, filmde özellikle de Oskar ile birlikteyken, tam olarak açık olmayan bir şekilde ağırbaşlı, gizemli ve trajik bir durum sergiler. Filmdeki diğer bir değişiklik Hakan'ın Eli'ye olan ilgisi dışında, hikâyeye olan etkisinin hafifletilmesidir. Romanda Eli bu ilginin avantajlarını Hakan'ı son bir cinayet için ikna etmekte kullanır. Yine romana göre Hakan hastane de öldükten sonra bir