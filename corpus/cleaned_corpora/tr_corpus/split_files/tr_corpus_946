mi, yoksa üzüntü ya da umarsızlık mı içerdiğini göremiyorum. Koyu renk camlı gözlüğünün ardına gizlemiş gözlerini. Başında ters taktığı, siperi ensesine dönük bir kasket... Yüzünün açıkta kalan bölümü, mumdan bir heykel gibi kıpırtısız, donmuş kalmış. Bir tek benimle değil, çevresindekilerle de zorunlu olmadıkça konuşmuyor. Eski neşesinden, hareketliliğinden eser yok. Yalnız, bana şaşırtıcı gelen, Haşim'le ikili ilişkilerinde en ufacık bir değişiklik olmaması. Eskiden nasılsa, şimdi de öyle konuşuyor, gülüyor, şakalaşıyorlar. Ömer'in bu hassas dönemde yakın kalabildiği tek insanın Haşim oluşu hayrete düşürüyor beni. Belki de doğal olan bu. Haşim onun ağabeyi. Elinin tersiyle iteleyemez onu. Sevgide, saygıda kusur edemez. Ama beni yok sayabilir. Varlığı yadsınan önemsenmeyen, küçücük, değersiz bir nesne gibi davranabilir bana. Bazen, üçümüzün aynı ortamda bulunduğu ender zamanlarda Haşim'le Ömer'in konuşmalarını onlara katılmadan, tepkisiz, sessizce izlemekle yetiniyorum. Hiçbir işlevi olmayan bir biblo gibi... Haşim yönünden bakılınca, çelişkili bir durum var ortada. Ömer'in bana yaklaşımını, hiç dile getirmesek de, bildiği kesin. Buna rağmen davranışlarında değişiklik yapma gereği duymuyor. Hatta, onu avutmaya çalışır gibi bir hali olduğunu bile söyleyebilirim. İşte Haşim Bey farkı, diye düşünmemek elde mi. Bu tür saplantıları çoktan aşmış bizim henüz alt basamaklarında süründüğümüz olgunluk merdiveninin en tepesine oturuvermiş. Ama, bu denli rahat davranabilmesindeki en büyük etken, kendine olan aşırı güveni kuşkusuz. Ömer'i kendisi için bir tehlike olarak görmüyor ki. Ne Ömer'i, ne de bir başkasını... Ders ve klinik saatleri dışındaki tüm zamanımızı birlikte geçiriyoruz Haşim'le. Ağa, bey şartlandırmalarının yarattığı o ulaşılmaz dış görünüşünün tersine, son derece sıcak ve esprili olduğunu görmek, onu bilinmedik yönleriyle tanımak sevindiriyor beni. Tek sıkıntım, bu tür yakınlıklara yabancılığımın getirdiği tutukluktan olsa gerek, arkadaşlarımın gözü önündeyken, birlikteliğimizden duyduğum yabansı huzursuzluk. Mahcubiyeti çağrıştıran bu duyuşu da yavaş yavaş aşıyorum. Haşim'in eli omzumdayken, yanımızdan geçen Turan'a ya da Ali'ye gülerek el sallayabiliyorum artık. Benim kâbusum, Ömer'le karşılaşmak. Onu görür görmez, içgüdüsel olarak, Haşim'den iki adım uzaklaşıveriyorum. Başım önümde, suçlu gibi... Ömer, Haşim'i selamlayıp, başındaki kasketin siperi öndeyse arkaya, arkadaysa öne çevirerek, bana olan tepkisini ilettikten sonra yoluna devam ediyor. Bense yaşadığım bu küçücük karenin etkisini uzun süre atamıyorum üzerimden. Haşim gülerek karşılık veriyor Ömer'e. Sonra da, benim yüzümün kıvrımlarında gezdiriyor sıcacık gülüşünü. Birbirine küs iki küçük çocuğa aynı anda ağabeylik eder gibi uzlaştırıcı, hoş Benzer şekilde, Haşim'le beraberken, Arifle karşılaştığımız da oluyor. Onun yaklaşımı Ömer'inkinden çok farklı. Yüzüne düşüveren bir anlık gölgeyi kirpikleriyle toparlayıp, gözkapaklarının altında saklı tutmayı çok iyi beceriyor. Merhabalaşıyoruz, konuşuyoruz... Davranışları doğala yakın. Haşim'in olmadığı ortamlarda da arkadaşlık ilişkilerimizi sürdürebiliyoruz Arifle. Belki, Ömer'le olandan daha az şey paylaştığımızdan belki de paylaşımlarımızı şiirlerin, dizelerin büyülü dünyasına hapsetme becerisini gösterebildiğimizden. Her ne olursa olsun keşke Ömer'le de, hiç değilse bu kadar-cık bir arkadaşlığı sürdürebilseydik, diye hayıflanmaktan kendimi alamıyorum. Onunla yaşadığımız küskünlük altüst ediyor beni bir yanımı eksik bırakıyor sanki... İlişkimiz yolunda gidiyor gibi görünse de Esin'le Korhan'ın beraberliğine benzer çizgide, bulutların üzerinde gezindiğimi söyleyemem. Bunu engelleyen nedenlerin başında tüm gayretlerime karşın, beni arkadaşlarımdan uzak tutan gelişmelere ayak uydurmakta zorlanmam geliyor. Sinema, tiyatro ve okul dışındaki farklı ortamlarda yenilen yemeklerde, tek arkadaşım Haşim. Görünürde, davranışlarıma yönelik bir kısıtlama yok. Ama ben, onsuz bir yere gitme yasağını, kendimce uygulamaya başladım bile. Arkadaşlarımla en son ne zaman sinemaya gittiğimi çoktan unuttum. Erken biten bir dersin ardından, grup halinde bir yerlere gitme önerileri, kendi ördüğüm kalın duvarların dışında kalıveriyor. Onlara katılmak yerine Haşim'in dersten çıkışını beklemeyi yeğliyorum. Gitsem, tepki göstereceğini ^anmıyorum. Ama, onu beklediğimi görünce yüzünde beliriveren hoşnutluk ifadesi de gözümden kaçmıyor. Kendimden, alışkanlıklarımdan ödün vermek, hırçınlaştırıyor beni. İçimdeki dalgalanmaların dışa yansımasını perdelemek için, davranışlarımda değişiklik yapmak zorunda kalıyorum. Bu da beni ben olmaktan uzaklaştırıyor ne yazık ki... *** Haşim'le ve arkadaşlarımla olan paylaşımlarımı dengeleye-memenin sıkıntısı, Safranbolu'ya yapacağımız iki günlük bahar gezisiyle, iyice su yüzüne çıkıyor. Başını Ömer'le Turan'ın çektiği gezi grubu, 19 Mayıs tatilinde sınıfça Safranbolu'ya gidileceği müjdesini veriyor. Gereken araştırmalar yapılmış otobüsler, kalınacak pansiyonlar ayarlanmış. Yalnız bizim sınıf, diye üzerine basa basa vurguluyor Ömer. Yabancı yok. Ne yani, diyor Esin. Korhan gelemez mi. Gelemez. Tavrının yalnızca bana yönelik olduğunu çok iyi biliyorum. Haşim gelmek istese, ağzını bile açamayacağını bildiğim gibi... Ama böylesi, benim de Arkadaşlarımla baş başa işime geliyor. olmanın, tatil sevincini onlarla paylaşmanın dayanılmaz çekiciliğine kaptırıyorum kendimi. Annemle babamdan önce Haşim'e anlatıyorum durumu. Ondan izin almam gerekiyormuş gibi. İyi, diyor. İkimiz için de değişiklik olur... Yalnız bizim sınıf, diyorum. Otobüsleri, kalınacak yerleri ona göre ayarlıyorlar. Umursamaz bir tavırla gülüyor. Ben de arabamla gelirim. İçimden geçenleri söyleyebilsem, Ne olur gelme. diyeceğim. Ama buna gücüm yok. Ne olur gelme... İzin ver, arkadaşlarımla paylaşabileyim. da bir şeyleri Senin yanındaki tutukluğumu onlarla aşabilirim belki. Buna fırsat tanı. Gene senin yanına döneceğim nasılsa... Yalnız kendine tutsak etme beni. Farklı dünyaların insanı olmaktan çıkarıp küçücük bir hücreye kapatma Piraye'yi. Orada yitiveririm ben... Geride kalacak yıkıntının sana da bir hayrı olmaz. Beni ben olmaktan çıkarma Haşim... Beni ben olmaktan... Beni ben... O gün sabah işim var zaten, diyor. Oral cerrahi ders notlarını fotokopiyle çoğaltıp, tatil ertesi sınıfa dağıtmamız gerek. Sabah yolcu ederim seni. Öğlen saatlerinde de arabaya atladığım gibi... Yaptığı plana aynı hevesle alkış tutmamı bekliyor benden. Yapamıyorum. Fotokopi işinin bahane olduğunu çok iyi biliyorum. Bizimle gelmek için, kendinden aşağı sınıftaki birilerine ricacı olmayı yediremiyor kendine. Zayıf bir olasılık da olsa, ters bir yanıtla karşılaşmayı göze alamıyor belki de. İyi ki, Bırak arkadaşlarını beraber, arabayla gidelim, demiyor. Buna da şükür. Ne kadar karşı çıksam, engel olamıyorum. Annem de babam da beni yolcu etmekte kararlılar. Her gün gittiğim yer, ne gerek var otobüsler okulun önünden kalkacak, yolundaki itiraz sözcüklerimi duymuyorlar bile. Neden böyle davrandıklarını biliyorum aslında. Haşim'le en kolay tanışma yolu, diye düşünüyorlar. Evden uzak bir ortamda, tarafsız sahada... Muratlarına da eriyorlar. Haşim bizden çok önce gelmiş, kapıda bekliyor. Sabahın köründe, bir yanımda iki dirhem bir çekirdek giyinmiş annemle babam diğer yanımda gri takım elbisesiyle farklı bir şıklık sergileyen, görücüye çıkma heyecanı içindeki Haşim... Tanışıyorlar. İki taraf da hazırlıklı. Sıradan sözcükler gidip geliyor aralarında. Katılmıyorum onlara. Zaten, buluşma nedenlerinin ben olduğumu unutmuş gibi birbirlerini ölçe tarta, bensiz de pek güzel sürdürüyorlar konuşmalarını. Bizi götürecek otobüslerin kapıya yanaşmasıyla bölünüyor sözleri. Haşim el çantamı alıp, benimle beraber otobüse biniyor. Çantamı üst bölmeye, beni de oturacağım koltuğa yerleştirdikten sonra, içi rahat etmiş bir ebeveyn edasıyla tekrar aşağıya iniyor. Hadi bakalım, yolcu kalmasın. Kalkıyoruz... diye bağırıyor Turan. Kimsenin annesi babası gelmemiş etmeye. Korhan bile yok ortada. yolcu Bu saatte ayılamaz ki, diye gülüyor Esin. Sıkıntıyla bakıyorum uğurlayıcı grubuma. Bir an önce hareket etmenin, ilkokul çocuğu durumuna düştüğüm bu ortamdan uzaklaşıvermenin sabırsızlığı içindeyim. Tekerleklerin dönmesiyle, içimde çelimsiz bir sevinç oluşuveriyor. Her geçen saniye biraz daha güçlenip beni kollarına alacak, yalnızca bir günlük, buruk bir sevinç... Hayırlı yolculuklar millet. diyor Turan. Bu gezideki tur rehberimiz... Diğer otobüste, aynı görevi Ömer üstlenmiş. Yanımda Esin oturuyor. Korhan'ın yılsonu sınavlarına hazırlanma gerekçesiyle gelmeye yeltenmemesi canını sıkmış gibi. Aferin Haşim'e, diyor. Öncelik sıralamasını iyi yapıyor. Korhan'ın ondan öğreneceği çok şey var... Yanıt vermeyi gereksiz buluyorum. Düşüncelerimi onunla paylaşmaya kalksam, bana katılmayacağını çok iyi biliyorum. İlk durağımız, yol üstünde bir dinlenme tesisi. Yola erken çıkmamızın doğal sonucu kimse kahvaltı yapmamış henüz. Tüm iç sıkıntılarımı geride bırakıp, arkadaşlarımın arasına karışıveriyorum. Herkes bir şeyler çıkarıyor çantasından. Ben de annemin yaptığı peynirli poğaçayla kurabiyeyi masanın üzerine koyuyorum. Neşe içinde, güle söyleye kahvaltı ediyoruz. Bu havayı ölesiye özlediğimi düşünüyorum. Bu havayı ve onu özgürce solumayı... Yeniden yerlerimize dönerken, Ömer bizim otobüsümüze geliyor. Turan da diğerine... Yeni hostesiniz hizmetinizde, diyor Ömer eski günleri çağrıştıran neşeli haliyle. İyi bir yol arkadaşı olamayacağını baştan söylemişti Esin. Otobüs tutmasına karşı aldığı ilacın da etkisiyle mışıl mışıl uyuyor. Ben de pencereden dışarıya bakarak, bir sıra önümdeki ya da arkamdaki arkadaşlarıma laf yetiştirerek kendimi oyalamaya çalışıyorum. Kolonyalı mendil dağıtıyor Ömer. İki adımda bir mola vererek, akla gelmeyecek espriler döktürerek... Bizim sıraya geldiğinde, Buyurun efendim, diye mendil sepetini önüme uzatıyor. Sonra da, başını cama dayamış uyuyan Esin'e ilişiyor gözü. Arkadaşlar, diyor yüksek sesle. Esin Sultan, düşler âleminin derinliklerinde yolunu kaybetmiştir. Haberiniz olsun... Bir tane kendime, bir tane de Esin için mendil alıp, Teşekkür ederim, diye mırıldanıyorum. Yürüyüp gidecek diye beklerken, ummadığım bir şey söylüyor bana. hiç Ön tarafta boş sıkılmazsın... yer var. İstersen gel, Yalnızlığımın ayrımında, sevecen bir arkadaşın doğal davranışı gibi görünüyor ama böyle bir önerinin sahibi Ömer olunca, bu sıradan sözcükler bile farklı bir boyut kazanıyor gözümde. Daha fazla duraksamadan, koridorun arka tarafına doğru, güle söyleye yoluna devem ediyor Ömer. Tüm mendilleri dağıtıp geri dönerken, yanımda duruyor. Hadi, gibisine başını sallıyor. Kararsızlığın zamanı değil Piraye. Ömer'le eski dost günlerinize dönmek isteyen sen değil miydin. Tamam işte. Böyle bir fırsat bir daha eline geçmeyebilir... Ömer'in bana önerdiği boş yer, otobüsün koridorundan bir basamak aşağıda, sürücünün yanındaki yardımcı koltuğu. Gel, diyor Ömer, davetini kabul etmemin hoşnutluğuyla. Şöyle oturabilirsin. Kendisi ayakta. Yüzü otobüstekilere dönük, esprilerini sürdürüyor. Sürücüden aldığı bilgiler doğrultusunda, geçtiğimiz yerler hakkında açıklamalar yapıyor. Biraz da müzik dinleriz, değil mi. diyerek kasetçalara bir kaset koyup, bana dönüyor sonunda. Asıl niyetinin müzik dinlemek ya da dinletmek değil, benimle konuşmak olduğunu tahmin edebiliyorum. Otobüsün sağ göğüs kısmına dayanıp, bir süre öylece yüzüme bakıyor sesinde alaylı bir tınıyla konuşmaya başlıyor. E, Piraye Hanım, keyifler nasıl bakalım. Bizimki iyi, sizinkini sormalı, diyorum aynı alaycı tavırla. Birden ciddileşiveriyor. dikiyor. Gözlerini yüzüme Niyetin ne senin. diye tepeden soruveriyor. inme Hangi konuda. Anlamamış görünüp çalışmam boşuna. zaman kazanmaya Lafı dolandırma, diyor. Haşim'le olan beraberliğinizi soruyorum. Bir başlangıç yaptık, diyorum gitgide cılızlaşan sesimle. Nasıl süreceğini ben de bilemiyorum. Demek bir başlangıç yaptınız. diye buruk bir gülüşle başını sallıyor. Orada yitmek, yok oluvermek arzusuyla yanıp tutuşuyorum. Onun karşısında, suçlu konumunda olduğumu duyumsamaktan nefret ediyorum. Suçluluk duymamın nedenini de çözemiyorum. Başkalarının yanında sergilediğim rahat tavırlarım, Ömer'in karşısında kişiliklerini yitiriyorlar. Nasıl süreceğini Haşim Ağaya sormak gerekir aslında, diyor. Ama şu anda karşımda sen varsın. Geç kaldın bunları konuşmak için, diyemiyorum. Senden yardım beklediğimde neredeydin, diye hesap da soramıyorum. İzin almadan, yapmaması gereken bir şeyi yapmış çocuğun ezikliğiyle başım önümde, sorgulanmayı bekliyorum. Seviyor musun onu. Gözleri ateş gibi. Bakamıyorum. Kavurgan bir yalımın ortasında erimekteyim. Bilmiyorum. İyi bir insan... Bana karşı anlayışlı. Yeter mi bunlar. Bir insanın iyi ve anlayışlı olması, bir ömür boyu onunla beraber yaşaman için yeter mi. İşin o boyutunu düşünmedim henüz. Uzun soluklu kararlar için, daha çok erken... Ateşle oynuyorsun Piraye. Haşim Beyle oyun olmayacağını öğrenemedin mi daha. Böyle bir beraberliğin ardından, 'Ben gidiyorum, hoşça kal' diye bırakıvereceğini mi sanıyorsun onu. Hiç tanımamışsın Haşim Ağayı sen... Kapana kısılmış gibiyim. Anlattıklarındaki gerçek payı mı ürkütüyor beni, yoksa izlediği acımasız sorgulama yöntemi yüzünden mi böyleyim, bilemiyorum. Bir yandan da Haşim'e haksızlık ettiğimi düşünerek, kendimi suçluyorum. Yaptığımız bu konuşmayla onu sırtından vurmuş olmuyor muyuz. Ortaklaşa işlediğimiz suçun yalnızca benim omuzlanma yükleneceğini kendisinin ise izleyici ve yorumcu konumuyla işin içinden sıyrılıvereceğini biliyor Ömer. Belki de, bir zamanlar kendisine yapılan haksızlıkların diyetini ödetiyor bana. Ama, istesem de kızamıyorum Ömer'e. Kızdığım gene benim. Onunki yetmezmiş gibi, bir de ben yargılıyorum kendimi. Ama farklı bir yaklaşımla, farklı bir suçlamayla... Ömer'e verdiğim yanıtları sorguluyorum ben. İsteyerek, kendi irademle girdim bu işe, demeliydim. Öyle kararlı konuşmalıydım ki, karşımdaki Ömer bile olsa, hesap sorma hakkını görememeliydi kendinde. İçinde boğuştuğum çelişkili duyguların birbirine baskın çıkmak uğruna verdiği savaşım, beni, tüm benliğimi önüne katmış, oradan oraya sürüklerken, nasıl yapabilecektim bunları. Bu kadar gücüm var mıydı benim. Özellikle de Ömer'in umarsız bakışları gözlerime kilitlenmişken... *** Evet arkadaşlar, diyor Ömer. Sapanca'ya hoş geldiniz. Burada iki saatlik bir balık molası vereceğiz. Hepinize afiyet olsun. Otobüsten inip, geniş bir cepheyle göle açılan kır lokantasına doğru yürüyoruz. Garsonlar, çimlerin üzerinde dağınık duran masaları uç uca getirip, ortak yemek alanımızı genişletmeye çalışıyorlar. Ömer'le beraber indik otobüsten ama yürürken, Turan'ı aramıza alması gözümden kaçmıyor. Masada da Turan'ın bir yanında ben, bir yanında Ömer olacak şekilde oturuyoruz. Milletin gözü üzerimizde zaten, diyor Turan'a. Şöyle aramıza geç de, iyice sakız olmayalım ağızlarına... Bu da işin bir başka boyutu. Önce, Ömer'le olan arkadaşlığımıza kendilerince yakıştırmalar yapan sevgili arkadaşlarımız, tam da Haşim'le beraberliğimize alışmaya çalışırken, gözleri önünde eski günleri çağrıştıran bir yakınlaşmaya tanık olunca, duruma bambaşka yorumlar getirebilirler. Ve hiç de haksız sayılmazlar doğrusu... Balıklarımızı söylüyoruz. Yanına da bira... Önce, buz gibi soğutulmuş biralarımız geliyor. Turan, hemen yanımda oturmanın verdiği sorumlulukla, benimkini bardağıma boşaltıyor. Ömer garsonun açtığı şişenin ağzını bardağa yapıştırmış, öylece bakıyor. Bakılmayacak gibi değil. Şişeden bira yerine bembeyaz köpük fışkırıyor. Bardağın tümünü kaplayan, Ömer'in şişeyi inatla geri çekmemesi yüzünden, gitgide artan bir hızla taşıp, masanın üzerinde bir kabarcık yumağı oluşturuveren o güne kadar benzerini ne gördüğümüz, ne de duyduğumuz garip bir köpük... İşte, diyor Ömer. Benim gibi bana, payıma düşen de hep böyle kof bir köpük... Olduğum yerde büzüşüp kalıyorum. İletinin bana ulaşmasını istediği ortada. Garsonun masayı temizlemesini, yeni bir bira şişesini getirip Ömer'in önüne koymasını, beynimden geçenlerin gölgesiyle grileşmiş bir tül perdenin ardından izliyorum. Hemen ardından masaya gelen, mis kokulu balıklardan bir lokma yiyecek halim kalmıyor. Yemek dönüşü, otobüsün önündeki geçici yerime değil, Esin'in yanına oturuyorum. diye şaka yollu takılıyor Esin. Haşim'e söylerim ha... Sözlerinin içeriği, bir anda Haşim'e taşıyor beni. Onun gelmesini istediğimden emin değilim. Bile isteye, beraberce yaptığımız başlangıcın sürmesini, yeni ivmeler kazanmasını arzuladığımdan emin olmadığım gibi. Birbirine Ömerler. yakın iki pansiyon ayarlamış Dış görünüşleriyle kartpostallardan fırlayıp karşımıza dikildiklerini düşündüren, farklı mimarideki Safranbolu evleri... Binanın içinde ilk dikkatimi çeken, tavanların yüksekliği oluyor. Odalar tertemiz aydınlık ve ferah. Çantalarımızı bırakıp turlamaya çıkıyoruz. Safranbolu'yu Daha önceleri yalnızca resimlerden tanıdığımız bu farklı ortamın bir parçası olmak çok güzel. Ellerimizde fotoğraf makineleri, Ben Safranbolu'dayken, diyebileceğimiz kareleri yakalama yarısındayız. Akşam saatlerinde, pansiyona döndüğümüzde, bir bekleyenim olabileceğini az çok tahmin edebiliyorum. Yanılmıyorum da. Şaşmaz bir saat hassasiyetiyle, öngördüğü zamanda Safranbolu'ya ulaşmış Haşim. Pansiyonun girişinde oturmuş bekliyor. Bizi görmesiyle yerinden fırlaması bir oluyor. Yanıma gelip, sımsıkı kucaklıyor beni. Cansız bir et bebek gibiyim kollarında... Kendi coşkusunun yanında benim tutukluğumu ayrımsamıyor bile. Herkes akşam için hazırlanmak üzere odalarına çekiliyor. Salonda karşılıklı oturuyoruz Haşim'le. Ancak o zaman sıyrılıyor aymazlığından. Neyin var senin. Yoruldum galiba. Yoğun bir gündü. Canını sıkacak bir şey olmadı ya... Ne olabilir ki. Arkadaşlarımla geçirdiğim, belki de en güzel gündü benim için... Umarım benim bozmuyordur. varlığım bu güzelliği Sitemli, iğneleyici ama bir o kadar da hüzün içeren kırılmışlığını, incinmişliğini ileten sözler bunlar. Hayır, hak etmiyor bunu. Ona böyle davranamam. Bunca yolu sırf benim için kalkmış gelmişken, ufacık bir yakınlığı ondan esirgemem yakışık almıyor. Bu ters tavrımın, yaşadığım çelişki dolu gelgitlerden, Ömer'le konuştuklarımızdan kaynaklanmadığını yineleyip duruyorum içimden. Böylesi işime geldiğinden belki... Ya da beni temize çıkaracak tek tutanağım olduğundan. Evet evet, beni böyle davranmaya iten yalnızca, arkadaşlarımla paylaşımlarımın kısıtlanacağı korkusu. Haşim'le aynı ortamdayken, onlarla yeterince ilgilenememem. Başka hiçbir neden yok. İzninle, diyorum. Odama çıkıp üstümü değiştirmem gerek... Akşam, klasik Türk müziği icra edilen, bu tür müziğin yaraşacağı tarzda döşenmiş duvarlarından tavanına, koltuk döşemelerine kadar Türk motifleriyle bezeli, nezih bir gazinoya götürüyorlar bizi. Ortamın sıcaklığı Haşim'le aramızda, benim tarafımda oluşmaya yüz tutan buzları eritmeye yetiyor. Meze türü, geleneksel Türk mutfağının en güzel örnekleri, küçük tabaklarda masalara serpiştirilmiş. Bir yanda ağız tadı, diğer yanda Türk musikisinin eşsiz eserlerinin gönüllerimizde bıraktığı tat... Hangisini hangisine katık edeceğimizi bilemiyoruz. İçkiyle arası pek iyi olmayan Haşim bile, Şarap içelim bu akşam, diyor. Uzaktan uzağa, Ömer'i bir görüp bir kaybediyorum. Aldığım bir kararla, son kaybettiğim noktayı sabitleştiriveriyorum. Ne var ki, gözlerimin garsonun getirdiği beyaz şarabın, Haşim'in kadehine doluşuna takılmasını önleyemiyorum. Şarabın köpürmesini, bembeyaz köpükler halinde masaya taşmasını bekliyorum... Öyle olmuyor. Şarap da en az içinde bulunduğumuz ortam kadar mükemmel. Sahibine, Haşim Beye yakışır bir uyumla, kadehle bütünleşiveriyor. Beraberliğimize, diyor gözlerinin içine kadar gülerek. Beraberliğimize, diyorum, gözlerimin içine kadar gülmeye kararlı... *** Safranbolu anılarını, unutulmazlarım arasına özenle yerleştirip günlük yaşamıma dönüyorum. Ancak, benim için sıradan bir gezinin çok ötesinde anlamlar taşıdığını yadsıyamadığım bu küçücük zaman diliminin yansıması hâlâ üzerimde. Haşim'le el ele çıktığımız yolda, duraksama safhasını aşıp, emin adımlarla yürümeye başladığımızı görebiliyorum. Diğer kazanımım ise Ömer. Söylediklerinin etkisinden kurtulmanın zorluğu bir yana bırakılırsa eskisi kadar olmasa da onunla arkadaşlık ilişkilerimizi yeniden canlandırmamız, benim yönümden rahatlatıcı. Üçümüzün birden bulunduğu ortamlarda, Haşim'in varlığından huzursuz olmuyorum artık. Kantinde oturmuş, gezi yüzünden biriken ders notlarımı temize çekiyorum. Haşim ağabey buralarda mı. Başımı kaldırıp bakıyorum. Selami. Haşim'in sınıf arkadaşı. Bir Merhaba bile demeden, Haşim'i sorup kaçıverecek yanımdan. Her zaman olduğu gibi. Gelecek şimdi, gideceğiz. diyorum. Sinemaya Başını sallayıp gitmeye hazırlanıyor. Oturun isterseniz, diye sandalyeyi gösteriyorum. karşımdaki Bir anlık kararsızlığın ardından, ilişiveriyor sandalyeye. Ne zamandır ayrımındayım Haşim'in arkadaşlarının çoğu, benim varlığımdan ve beraberliğimizden rahatsızlar. Nedenlerini de az çok tahmin edebiliyorum. Haşim pek anlatmasa da, sözlerinin satır aralarında yakaladığım ipuçları bana yetiyor. İstanbul kızı yım ben. Onlara göre şımarık, dışa dönük, gereğinden fazla hareketli hatta biraz uçarı... Böyle bir kızı Haşim ağabeylerinin yanına yakıştırmıyor olmalılar. Açık açık söylemeye cesaret edemeseler de kabullenmeyen tavırlarıyla Haşim'i etkilemeye çalıştıkları ortada. Bildiğim kadarıyla hiçbirinin kız arkadaşı yok. Aslında olmasını istediklerini, ama bunu beceremediklerini de düşünmüyor değilim. Farmakoloji notları, bunları çalışması diyorum. Bir de var... Evet, diye onaylıyor. Dozların ezberlenmesi, akılda tutulması epey zor. Söz verdi Haşim, bana yardımcı olacak. Beraber çalışınca işler kolaylaşıyor. Yüzünden belli belirsiz bir gölge geçiyor. Sizin böyle beraber çalışacağınız ya da farklı şeyleri paylaşacağınız birisi yok mu. Hayretle bakıyor yüzüme. Böyle bir soruyu beklemediği belli. Bense, sözü şöyle bir dolandırıp, istediğim noktaya getirmenin keyfini yaşıyorum. Yok, diyor usulca. Son sınıftasınız artık... Özel bir arkadaşınız olmasını istemez miydiniz. İstemekle olmuyor, diye gülüyor. Doğru insanı bulmak zor. Bunun için biraz araştırıcı olmak yeter. Haklısınız. Okul bittikten anneme düşecek sanırım. sonra, bu iş Yani, anneniz size bir kız bulacak. O da evlenmek için... Öncesinde hiçbir şeyi paylaşmadan, yaşamlarınızı birleştireceksiniz. Gülerek başını sallıyor. Konuştuklarımdan, tam da kafasında canlandırdığı gibi, uçuk çizgilerde gezindiğimi düşünüyor olmalı. Bu işi anneniz yerine başkaları da yapabilir. Madem bir duyuyorsunuz... aracıya gereksinim Meraklı bakışları üzerimde, sürdürmemi bekliyor. sözlerimi Örneğin, benim teyzemin çok güzel bir kızı var... Birden canlanıveriyor. Gözleri ışıl ışıl. İstanbul'da mı. Okuyor mu. Evet, burada. Edebiyat Fakültesi'nde okuyor. Ha... Bir de... İkizim kadar benzer bana. Gerçekten mi. diye heyecanla sandalyesini biraz daha yaklaştırıyor masaya. Yalnız, o benim kadar hareketli değil oldukça ağırbaşlı. Bu iyi işte. İçinden geçenleri ayna gibi açığa vuruyor. Benim de istediğim bu zaten. Tanışmak isterim kendisiyle, diye atağa bile geçiyor Selami Bey. Haşim'le beraber, sizi karşılaştırırız bir gün... İyi olur. Onun sabırsız bakışlarının gerisinde, Haşim'in yüzü beliriyor. Merhaba, diyor ikimize de. Bakıyorum sohbeti koyultmuşsunuz. Bana karşı olduğunu bildiği bir arkadaşıyla kurduğum dostluğun sevinci içinde, sandalyeyi çekip oturuyor. Ben de, Selami'yle konuştuklarımızı, baştan sona, hiçbir yorum katmadan anlatıyorum. Bana benzeyen, ama benden daha akıllı uslu bir teyze kızı, Selami'nin onunla tanışmaya can atması... Bunların ne anlama geldiğini hemen kavrıyor Haşim. Selami, elinden gelse, tipi beni andıran birisiyle beraber olabilecek. Ama beni uçarı buluyor. Tanışacağı adayın ağırbaşlı oluşuna seviniyor. Haşim'in Selami'ye yönelik kızsam mı, gülsem mi ikilemindeki bakışlarını izlemek çok hoş. Selami'nin şahsında, tüm diğer arkadaşlarının da nasıl bir anlayışı paylaştıklarını, dolaylı yolla da olsa anlatabildim ya... Bu bana yeter. Yamansın. diye fısıldıyor Haşim. Mat ettin oğlanı... Bundan sonra, ben değişemeyeceğime göre, onların bana olan tavırlarını gözden geçireceklerini umuyorum. Kendileri bilirler... Haşim'le tanıştıkları günden bu yana, annemle babamın dillerinden düşmeyen, bir akşam yemeğinde beraber olma önerilerini erteleyip duruyorum. Ama bu kez geri çeviremeyeceğim galiba. Cumartesi akşamı, Nusret amcanlarla ablanlar yemekte biz-deler, diyor babam. Haşim'i de çağır tanışmış olurlar... Tamam, diyorum. Söylerim. Haşim, umduğum gibi, sevinçle karşılıyor bu daveti. Bu arada diğer konuları da konuşmuş oluruz, diyor. Hangi konulan. Çocukluğu bırak artık Piraye... Mezun olmama ne kaldı şurada. Hazır, ailenle bir araya gelmişken, ne zaman ne yapacağımızı da belirlemiş oluruz. Benimle konuşmadan, ailemle konuşacaksın bunları yani... Bu konularda senin yanına yaklaşılmıyor ki. diye gülüyor. Ama bak ne diyeceğim... Cumartesi sabahı, önce seninle konuşalım çizgimizi belirleyelim. Akşam da aldığımız kararları onlara açıklarız. Önceliği bana vermesi hoşuma gidiyor. Oldu, diyorum. Nerede buluşacağız. Kahvaltıya bana gel. Şaşırıyorum. Haşim beni evine davet ediyor. İlk kez... Benim yönümden bir sakıncası yok ama bu konuda pek de hevesli değilim doğrusu. Yanıtımı geciktirmemden İstersen tabii, diye ekliyor. alınmış gibi, Olmaz, desem sesini çıkarmayacak, biliyorum. Ama ona güvensizlik duyduğumu düşünmesini de istemiyorum. Neden olmasın. Saat kaçta geleyim. Yüzü aydınlanıveriyor. Bakışlarından bana doğru akan teşekkür seliyle sarmalandığımı duyumsayabiliyorum. Cumartesi sabahı saat 10'da, elimde Haşim'in çok sevdiği fındıklı çikolatalarla kapının ziline uzanıyorum. Hemen oracıkta bekliyormuş gibi, çarçabuk açıyor kapıyı. Takım elbiselerinden arınmış, spor bir pantolonla gömlek giymiş Haşim. Bu haliyle alışılmışın ötesine yakışıklı olduğunu bir bilse... Sahibini tanısam da, evin yabancısı olmanın verdiği çekingenlikle içeriye giriyorum. İlk izlenimim, burasının bir bekâr evine hiç mi hiç benzemediği. Şampanya rengi duvardan duvara halı, modern çizgilerdeki şık koltuk takımı dantel perdeler ve bu perdelerin ardında uzanan şahane Boğaz manzarası... 1Oval bir kemerle salondan ayrılan yemek kısmına geçtiğimizde gözlerime inanamıyorum. İpek, çiçek desenli işlemelerle bezeli bir örtü serilmiş yuvarlak masanın üzerinde, kusursuz bir kahvaltı sofrası bizi bekliyor. Bunların hepsini sen mi hazırladın. Evet, diyor gururla. Hepsi bu kadar değil... Kolumdan tutup mutfağa götürüyor beni. Omlet işini sona bıraktım. Sıcak olsun diye. Onun, ummadığım bir ustalıkla, önceden hazırladığı yumurtalı karışımları tavaya döküp, havada hoplatarak çevirmesini zevkle izliyorum. İçecek konusundaki seçeneklerimiz çok zengin. Taze sıkılmış portakal suyu, çay, kahve, süt... Omletleri ve portakal suyu dolu sürahiyi alıp salona geçiyoruz. Küçük sandviç ekmekleri, çeşit çeşit peynirler, zeytinler, reçeller başımı döndürürken, böyle bir sofrayı asla tek başıma hazırlayamayacağımı düşünüyorum. Evin bu kadar düzenli olmasında, şu anda ortalarda görünmeyen ama varlıklarını bildiğim yardımcıların payı büyük ama böyle bir sunuşun da hakkını vermek gerek. Harikasın Haşim. diyorum. Bu kadar becerikli olacağını düşünemezdim. Masada, benim tabağımın önüne kırmızı bir gül var. Elime alıp kokluyorum. Teşekkür ederim, diyorum. Her şey için... Kahvaltının sonlarına doğru, Başlayalım mı artık konuşmaya. diyor Haşim. Her şeyi planlı, hangi dakika ne söylenecek, önceden belirlemiş. Başlayalım bakalım... Yalnız, ciddi yüzlü bir iş görüşmesi havasında olmasın lütfen. Ama, benim yaşamımda gerçekleştireceğim en ciddi iş bu, diye gülüyor. Yerinden kalkıp, kapının girişinde asılı olan duvar takvimini üzerine yayıyor. alıyor, getirip masanın Bak, diyor. Yaz başında mezun oluyorum. Ardından Diyarbakır'a gideceğim. Bir hafta sonra da ailemi alıp dönüyorum. (Gülüyor) Kız istemeye... Onlar kendileri gelemezler düşünce dolanıyor kafamda. mi, gibi bir Aklımdan geçenleri okumuşçasına devam ediyor. Orada bazı hazırlıklarımız olacak haliyle... Sonra Piraye Hanımların kapısını çalacağız. Sanırım seni bana verecekler. Ve... söz keseceğiz. İsterseniz, nişanı da sözle beraber yapar gideriz. Ama nişan olsun derseniz, bu iş için en uygunu sonbahar. Karşımda görmüş geçirmiş, yaşını başını almış biri var sanki. Nişanın kız tarafına ait olduğunu ben de biliyorum. Seçimi bize bırakmakla ailemi, böyle bir yükün altına girmeye zorunlu kılmaktan kaçındığını gösteriyor. Haşim'e özgü, ince bir davranış daha... Sonbaharın bitimiyle, askerlik konusu gelecek gündeme. On sekiz ay... Üç ayı İzmir Sıhhiye Okulu'ndaki eğitim dönemi. Sonra da kurada nereyi çekersem orası... Benim askerliğimle senin okulunun bitişi başa baş geliyor. Güzel bir düğünü hak etmiş oluyoruz anlayacağın. Onun her şeyi böyle inceden inceye düşünmesine karşın, hiçbir görüş üretmemiş olmanın sıkıntısı içindeyim. Söyleyecek söz bırakmadın bana Haşim. Masayı toplamaya kalkıyorum. Bırak, diyor. Bizden sonra hallederler. Şimdi kahve zamanı. Türk kahvesi yapacağım sana. Beni salonda, Boğaz manzarasıyla buluşturup mutfağa gidiyor. Birkaç dakika sonra elinde fincanlarla geri dönüyor. Biliyor musun Piraye, diyor. Evlenme teklif ettiğim ilk kız sensin. Yaşamına giren ilk kız olduğumu iddia edemezsin ama. Yok, diyor. O kadar değil... Manzaraya dalıyoruz bir süre. Yumuşak bir sesle soruyor. Senin, fakülteden önce, çok erkek arkadaşın oldu mu. Olmadı, diyorum. yakınlaşmalar... Çocukça bazı Birden anımsamış gibi ekliyorum. Yalnız... Lise ikinci sınıftayken edebiyat öğretmenime âşık olmuştum. Sendeki edebiyat tutkusunun anlaşıldı, diye gülüyor. kaynağı Gerçekten de öyle. O yıl ne kadar şiir okuduğumu, asla tahmin edemezsin. Abdülhak Hamit Tarhan'ı bilirsin... Yetmiş beş yaşındayken, on sekiz yaşındaki Lüsyen Hanıma âşık olmuş. Öğretmenimiz derste anlatmıştı bunu. O günden sonra, uzun süre, Lüsyen Hanım gibi hissettim kendimi. Karşındakini de görerek tabii. Abdülhak Hamit gibi İyi de... sen bana neden fakülte öncesini soruyorsun. Geniş bir gülümsemeyle aydınlanıyor yüzü. Ondan sonrasını biliyorum. Hayretle irkiliyorum. O ise bana aldırmadan devam ediyor. İlki şu Balıkesirli çocuk değil miydi. Kıpkırmızı olduğumu, alev alev yanaklarımdan tahmin edebiliyorum. yanan Biraz da Ömer galiba... diyor alçak sesle. Adı konmamış, yakın bir arkadaşlık yalnızca, demek zorunda kalıyorum. Ama Nevzat'ı bilmiyor Haşim. Onun, ailesiyle ortaklaşa karar verdikleri evlenme teklifi için beni pastaneye götürüşünü, yaşadığımız gülünçlükleri, arkadaşlarımın eğlenceli yorumlarını anlatıyorum. Bizde iç güveyi derler. Demek onlar da seni iç gelini olarak alıvereceklerdi... İkimiz birden kahkahalarla gülüyoruz. Birden, aklıma farklı düşünceler üşüşüveriyor. Benimkiler bu kadar, diyorum. Ya sen. Benden önceki kız arkadaşlarını anlatmayacak mısın bana. Karşılıklı hesap verme günü desene... Aslında bunu bile önceden tasarlamış olduğunu düşünüyorum. Geriye dönüp baktığımızda, birbirimizden gizli hiçbir şeyimiz kalmasın diye... Dünü dünde bıraktım ben. Senden öncesi yok artık. Kaçamak yollara sapmakla kurtulamazsın. Anlatacaksın... Gerçekten, kayda değer yaşamadım senden önce. yakınlaşmalar dışında... hiçbir şey Ufak tefek Tamam işte. Sen de onları anlatırsın. Lisedeyken, bir Nurten vardı, diye başlıyor Haşim. Arkadaşlarımız bizi birbirimize pek yakıştırırlardı nedense... Bir süre mektuplaştık onunla. Yalnız mektup arkadaşlığı olduğunu söyleme sakın. Diyarbakır, İstanbul'dan çok farklıdır Piraye. İkili ilişkiler göz önünde, uluorta yaşanmaz. Hele lise sıralarında... Bu sözlerle bana gönderme yapmadığını kestirmeye çalışıyorum. yapıp İyi ki İstanbul'da değilmişsiniz. Sonra, lise son sınıfta... deyip susuveriyor. Ee. diye merakla bakıyorum yüzüne. Bunu anlatmasam daha anlamandan korkuyorum. iyi. Yanlış Ayıp sana. Korkacak ne var. Hadi, çöz dilini... Nevin Abla... Ablamın arkadaşı. Nasıl olduysa tutulmuş bana. Evli, üç tane de çocuğu var üstelik. Ders çalışırken yanıma gelmeler... Sevdiğim yemekleri pişirip getirmeler... Uzun süre anlamazdan geldim. Bak hele. Neler de yaşanabiliyormuş Diyarbakır'larda... Sonra. Sonrası yok. Zaten onun da benden herhangi bir beklentisi olamazdı. Yaşamındaki olumsuzlukları paylaşmak, dertlerini anlatmak yetiyordu ona. Peki, ya senin duyguların. hissetmedin mi ona karşı. Hiçbir şey Çok gençtim o zamanlar. İlgi görmek hoşuma gitmedi, desem yalan olur. Ama ona kapılmayacak, çılgınlıklarına ortak olmayacak kadar aklım basımdaydı. Kısa bir süre sonra da, benden karşılık göremeyince, vazgeçti zaten. Ya fakülte yılları. İstanbul çok farklı bir ortamdı benim için. İlk yılım, çevreye ayak uydurma çabalarıyla geçti. Arkadaş grubumu biliyorsun. Genellikle Doğulu gençler... Burada birbirimize kenetlenmiş gibiyiz. Kendi yarattığımız zinciri kırmamız, tek bir halkasını bile koparmamız çok zordur. Birimizin kız arkadaş edinmesi, hepimizi olumsuz etkiler nedense. Benim varlığımın arkadaşlarındaki yansıması gibi yani... Evet. Gene de, Tıp Fakültesi'ndeyken Bursalı bir kız arkadaşım oldu benim. Ne kadar sürdü. Yalnızca iki ay. Beraberliğin getirdiği kısıtlamalardan onun benmerkezci, bencil davranışlarından bunalıverdim. Gülerek ekliyor. Uygun ortamlarda beraber olmamıza karşın, elini bile tutmadım inan ki... İçimden gelmedi. Bizim fakülteye geçtikten sonra. Bunca yıldır hiç kimse olmadı mı yaşantında. Oldu. Ama Diyarbakır'da. burada değil, gene Sesini alçaltması, birden durgunlaşıvermesi, asıl anlatacaklarının geride olduğunun habercisi gibi. Serap... İlk yarıyıl tatilinde Diyarbakır'a gittiğimde gördüm onu. Tam bizim karşımızdaki bahçeli, küçük eve taşınmışlardı. Komşu kızı yani, diyorum biraz alayla. Gülmüyor Haşim. Onun bu ciddi duruşunda ürkütücü bir şeyler var. Evet, diyor. Sık sık bize gelip giden annemle, ablamla yarenlik eden, bu arada beni de aklından çıkarmayan bir komşu kızı... Uzunca bir süre arkadaşlığımız oldu onunla. Ne kadar. İki yıl. Ben İstanbul'dayken mektuplaşarak, tatillerde görüşerek... Hiç beklemediğim bu açıklama, derinden sarsmaya yetiyor beni. Üstelik, anlatış şeklinden, aradaki ilişkinin Haşim'i ne derece etkilemiş olduğunu da görebiliyorum. Neden ayrıldınız. Annemler hemen anladılar durumu ve karşı çıktılar. Neden. Diyarbakır şartlarına göre serbest sayılabilecek bir kızdı Serap. Benden önce de pek çok erkek arkadaşı olmuş. İlişkimizin evliliğe uzanmasından korkuyordu ailem. Hemen tavırlarını koydular. Biraz duralıyor Haşim. Sonra, gözlerini benden kaçırarak, kaldığı yerden devam ediyor. Bizim baba-oğul ilişkilerimiz buradakilere benzemez. Babam karşısına alıp da bu konuları konuşmaz benimle. Annemin aracılığıyla, 'Bu kızdan vazgeçsin ona araba alayım,' dediğini öğrendim. Kaynağına inmek üzere olduğu/n bilinmeze adım adım yaklaşırken, çılgınca bir öfkenin her yanımı sarmakta olduğunu duyumsayabiliyorum. Yani, altındaki arabayı, o kızdan ayrılmana mı borçlusun. Hayır, bu arabayı sonradan aldım. Her şey apaçık ortada. Sevmiş o kızı. Ailesi engellemese evlenirmiş de... Ancak Haşim'in, tutkuyla bağlandığı birinden, bir araba aldatmacasıyla ayrılabilmesi kabul edilir gibi görünmüyor. Babanın verdiği rüşvet ayırdı sizi, desene... Asla. Karşında duran insanı derinlemesine tanımadan, ilgi duyabilirsin ona hatta sevebilirsin de... Ama paylaşımlar çoğaldıkça, olumsuz yönler su yüzüne çıkmaya başlar. Bizde de öyle oldu. Önce kafa yapısının bana uymadığını ayrımsadım. Sonra da, evlilik sözcüğünü durmadan yinelemesinden sıkılmaya başladım. Ailemle düştüğüm çelişkili konumdan, onu suçlar oldum. Ve... sonunda kopuverdik. Kendi isteğiyle ayrılmış. Öyle diyor. Ama artık, anlattıklarının akla yatkınlığı ya da gerçekliği konusunda fikir yürütecek halde değilim. Kabullenmek istemesem de, kıskançlık diyebileceğim, yabansı bir duygunun pençesinde kıvranıyorum. Nerede şimdi bu kız. Geçen yaz evlendi. Erzurum'a gelin gitti. Biliyor musun, söz kesileceği gece bile, 'Kaçalım,' diye haber yolladı bana. Ne büyük aşkmış böyle... Evlendikten sonra da görüştünüz mü. Bir kez, kocasıyla beraber otururlarken gördüm onları. pastanede Kim bilir nasıl etkilenmişsindir... Düşündüğün gibi değil. Ama, seni görmesini çok isterim. İsyan halindeyim. Evlenmiş gitmiş bir insanın kocasına karşı, benim sahneye çıkmam isteniyor. Aşağılanmak değil de nedir bu. Sen de ona benimle nispet yapacaksın yani... diyorum sakin tutmaya çalıştığım sesimle. Yok canım, artık hiçbir önem taşımıyor benim için. Ama seninle nasıl gurur duyduğumu, herkes gibi o da bilmeli. Öfkemi yatıştırmaktan çok uzak bu sözler. Patlamak üzereyim ama, henüz öğrenmek istediklerimi bitirmediğimi düşünerek, kendimi frenlemeye gayret ediyorum. Merak ettim... Güzel miydi bari. İstersen kalkıyor. resmini göstereyim sana, diye Büfenin çekmecesinden çıkardığı gümüş fotoğraf çerçevesini getirip, titremesini önleyemediğim ellerimin arasına bırakıveriyor. Şöyle bir bakıyorum fotoğrafa. Sorumun yanıtı karşımda. Umduğumun ötesinde bir güzellikle yüz yüze gelmek, allak bullak ediyor beni. Açık kumral, dalgalar halinde omuzlara dökülen saçlar... Mavi mi yeşil mi olduğunu çıkaramadığım iri gözlerden yansıyan çarpıcı bakış... Dudak kıvrımlarında, hemen dökülüverecekmiş gibi duran gizli gülüş... Yalan söyledin bana. diye haykırıyorum. Senden önce kayda değer hiç kimse olmadı, derken yalan söyledin. Dünde kalmış bir sevgilinin, gümüş fotoğraf çerçevelerinde işi ne. Haşim'in hâlâ sakin kalabilmesi daha da çıldırtıyor beni. Yanlış anladın, diyor. Sana gösterdikten sonra yırtıp atacaktım. Sözlerini doğrulamak istercesine, çerçeveyi elimden alıyor arkasını açıp fotoğrafı çıkarıyor. Ani bir hamleyle elinden kapıveriyorum fotoğrafı. Hemen arkasını çeviriyorum. İnci gibi bir yazı... Bir taneme. Sevgiyle, özlemle... Dayanma sınırımın sonundayım Haşim'e doğru savuruyorum fotoğrafı. artık. Al, diyorum. Sakın ha yırtma. Sonsuza kadar seninle kalabilir. Dur Piraye, sakin ol... Duymuyorum bile onu. Bitti, diyorum. Bitti. Artık Piraye diye biri yok senin için. Çantamı kaptığım gibi kapıya doğru koşuyorum. Akşama da, sakın ha gelmeye kalkmayasın. Rezil olursun. Kapıyı çarpıp çıkıyorum. Yıldırım hızıyla inmesine engel olamadığım yaşlardan, bastığım yeri zor görüyorum. *** Kapıyı ablam açıyor. Akşamki yemek için anneme yardıma gelmiş. İyi oldu erken geldiğin, diyor. İşin bir ucundan da sen tutarsın artık... Salondaki yemek masası, Haşim'inkini aratmayacak mükemmellikte şimdiden hazırlanmış. İğne oyası dantelli masa örtüleri, altın yaldızlı yemek takımları, kristal bardaklar... İçim bulanıveriyor. Haşini gelmeyecek, diyorum. Hesabınızı ona göre yapın. Ancak o zaman ayrımsıyorlar bitik halimi, ağlamaktan kıpkırmızı olmuş gözlerimi... Ne oldu. , Ne bu halin. diye bir ağızdan sorulan soruları yanıtlayacak gücüm yok. Hiçbir şey sormayın, diye kestirip atıyorum. Bitti. Ayrıldık... Onları orada, şaşkınlıklarıyla baş başa bırakıp, doğruca odama koşuyorum. Yatağıma uzanıp gözlerimi sımsıkı kapatıyorum. Yaşadıklarımdan sonra, aradığım dinginliği yakalayabilmem çok zor. Beceremiyorum da zaten. Derinlerde, bedenimin gözle görülmeyen bir yerindeki derin yaradan kaynaklanan dayanılmaz bir sızıyla uyuşmuş gibiyim. Tüm beyin hücrelerim işlevini yitirmiş. Duygularım benden bağımsız, benim dışımda, bir bilinmeze doğru doludizgin yol almakta... Bedensel ve ruhsal, amansız bir savaşımın ortasındayım. Haşim'e âşık olmadığımı, hatta onun devasa sevgisine karşılık vermekte yetersiz kaldığımı düşünen ben onun, eskilerde kalmış, geçerliliğini yitirmiş bir ilişkisinden bu derece etkilenmeme akıl erdiremiyorum. Baştan beri karşı çıktığım, beraberliklerin doğal sonucu olduğu söylenen sahiplenme duygusunun çok ötesinde, daha önce hiç yaşamadığım yıpratıcı, yıkıcı, kavurgan bir duygu bu... Kendimle hesaplaşmam, ablamın gelişiyle bölünüveriyor. Çılgın kardeşim benim, diye saçlarımı okşuyor ablam. Tam da darılacak zamanı buldunuz. Hadi, bari bana anlat neler olduğunu... Anlatsam anlayacak sanki... Evlilik içinde ihaneti yaşayan ve kabullenip oturan bir insan, geçmişin sorgulanmasını düşünemez bile. Haşim'in benden önceki ilişkisi, diye başlasam deli gözüyle bakar bana. Gene de boş çevirmiyorum ablamı. Tartıştık, diyorum. tartışma değildi. Ama sıradan bir Daha fazla ayrıntıyı gereksiz gördüğümü vurgulamak ister gibi ekliyorum Ayrıldık anlayacağın. Bu akşam gelmemesini söyledim. Bitti... Zavallı ablam. Onun durumunda olmayı düşünemem bile. Haşim değil, kim olursa olsun evleneceğim insan, benim varlığımı yok sayarak bir başkasıyla beraberlik yaşayacak ve ben buna seyirci kalacağım ha... Yazgıymış. İnanmıyorum yazgıya falan... Onu yaratan da şekillendiren de bizleriz. Benim yazgım, kendi çizeceğim yoldur. O yolda beraber yürümeyi kabullendiğim insanı da kimseyle paylaşamam ben. Ne öncesini, ne sonrasını... Ablamın ardından annem geliyor. Ah deli kız. diyor. Bırak şu inadı da, Haşim'i ara. Akşama gelsin. Herkes onunla tanışmayı beklerken... Söylersiniz, diyorum. Ayrılmışlar dersiniz. Evin içindeki sesleri kalın bir sis perdesinin ardından izler gibiyim. Babamın, ardında amcamla yengemin, en son da eniştemin gelişi... Annemin durumu uygun bir dille anlatışı... Üzüntü içeren yorumlar... Ve ablamın aracılığıyla yapılan çağrıya olumsuz yanıt vererek, katılmayı reddettiğim sofraya, bensiz oturmaları... Farklı umutlarla hazırlanan zengin sofranın üzerine çöken ağır havaya inat, sessizliği bölen çatal bıçak sesleri... Konukların uğurlanışlarının ardından, babamın ağzından çıkıp bana kadar ulaşan sözler... Sorumsuz bir davranış. Hele böyle özel bir gecede. *** Babamın sevecen sesiyle uyanıyorum. Her pazar sabahı olduğu gibi. Günaydın koca tembel, diyor. Hadi, kalk bakalım. İyi bir kahvaltı seni kendine getirir. Hemen fırlıyorum. Canlı ve neşeli... Dünü hiç yaşamamış gibiyim. Doğruca mutfağa koşup, annemin hazırladığı kahvaltılıkları masaya taşımaya başlıyorum. Tam ekmeği dilimlerken, Piraye, diyor babam. Buraya gelir misin. Arkası bize dönük, salonun penceresinden, dışarıda bir yerlere bakıyor. Yanma gidiyorum. Bakışlarının odaklandığı noktada donup kalıveriyorum. Haşim'in arabası... Kendisi de içinde. Haşim değil mi bu. Başımı sallıyorum, evet gibisine. Tepkimi ölçmek istercesine, dikkatle yüzüme bakıyor babam. Hadi kızım, diyor yumuşak bir sesle. Git çağır çocuğu. Gelsin, bari bir pazar kahvaltısı yapsın bizimle. Gitmem, diye omuz uzaklaşıyorum. silkip pencereden Meseleniz neyse, sonra halledersiniz. Mesele falan yok. Bitti... Onun yönünden bitmemiş bir şeyler var ki, kalkmış buralara gelmiş. Bırak inadı. Benim ya da annenin gidip çağırmamızı istemezsin herhalde... Gönülsüzce kapıya doğru yürüyorum. Arabaya yaklaştığımı görünce, hemen camı açıyor Haşim. Yüzüne bile bakmadan, Annemle babam, kahvaltıya çağırıyorlar seni, diyorum. Tamam, diyor. Ama konuşmamız gerek. önce, seninle Konuşacak bir şey yok. Sözlerime aldırmadan, Geç şöyle, diye yanındaki ön koltuğu gösteriyor. Çaresiz, dediğini yapıyorum. Piraye, önce başını kaldır ve bana bak. Bakıyorum. Sapsarı yüzü... Gözlerinin altında halkalar oluşmuş. Çok korktum, diyor. Seni kaybetmekten... deliler gibi korktum. Sesi titriyor konuşurken. Beni yeniden kazandığını düşündürecek bir durum yok ortada, diyorum sertçe. Seni kahvaltıya davet eden ben değilim annemle babam. Duymuyor beni ya da duymak istemiyor. Şunu bilmeni istiyorum Piraye, diyor. Yaşamımda hiç kimseyi seni sevdiğim gibi sevmedim ben. Hiç kimseyle evlenebilmek için böylesine delice bir istek duymadım. Elimi tutacak oluyor, sertçe geri çekiyorum. Eskilerin Haşim Beyini ne hale getirdiğini görmüyor musun. Bak, kapına geldim. Dündeki Haşim Ağa yapar mıydı bunları. Gerçekten de öyle. İki yıl önceki Haşim Beyle, karşımda eriyip yiten bu Haşim arasında dağlar kadar fark var. Bu durumun gururumu okşadığı kesin. Ulaşılmazlığımı sürdürmekte zorlanmaya başladığımın da ayrımındayım. Ama etkilenmeyi yediremiyorum kendime. Gidelim artık, diyorum. Yeterince beklettik bizimkileri... Bendeki yumuşama izlerini yakalamanın sevinci var gözlerinde. Seni istemeden incittimse, lütfen bağışla beni. Birden neşeli bir ifade beliriyor yüzünde. Dün, senden sonra ne yaptım biliyor musun. O uğursuz fotoğrafı paramparça yırttım. Ama Hayretle bakıyorum yüzüne. atmadım... Bu kadarı yetmezdi çünkü. Seni üzen en ufacık bir zerrenin, varlığını sürdürmesine izin veremezdim. Yırtık parçaları kül tablasına koyup yaktım. Kül oldular... Bunları yaptı diye teşekkür etmemi mi bekliyor acaba. Beklediği yanıtı vermek yerine, kapıyı açıp arabadan iniyorum. İstersen, kahvaltını arabaya getirsinler... Hızlı adımlarla apartmana doğru yürüyorum. Arabayı kilitleyip peşimden geliyor. Giriş kapısında yetişiyor bana. Elimi tutuyor. Bu kez çekmiyorum. Avucunun içinden yayılan tatlı sıcaklığın bedenimi sarmasıyla, eylemime son veriyorum. İşi zor Haşim'in... İlk kez geliyor evimize. Üstelik, önceki gecenin kötü izleri üzerine... Karşılaşacağı davranışlar konusunda hiçbir fikri yok. Gene de kendinden emin, cesur adımlarla yürüyor yanımda. İlk gerginlik dakikalarını umduğumdan kolay aşıp, kahvaltı masasına oturuyoruz. Şaşılacak derecede rahat davranıyor Haşim. Yirmi dört saattir lokma koymadım ağzıma, diyebiliyor. Açlıktan kaynaklanan abartılı iştahını gizlemeye çalışmıyor. Piraye de öyle, diyor annem. Dünden beri hiçbir şey yemedi. Annemle babam, benzer yüz ifadeleriyle, karşımıza geçmişler iki yaramaz çocuğun iştahla yiyip içmesini seyrediyor gibiler. Her bir lokmamıza hoş görülerini, sevecenliklerini katık ettiğimizi bilmeden... Bugüne kadar yalnız bana gösterdikleri o sıcacık, sevgi dolu bakışlarını ikimize birden paylaştırarak. Ellerinize sağlık, diyor Haşim, anneme. Her şey harikaydı. Masadan kalkıyoruz. Kahvelerimizi de içebiliriz artık, diye salona doğru yürüyor babam. Gözü bende. Her pazar, kahvaltının ardından, benim pişirdiğim Türk kahvesini içmek, en büyük zevki babacığımın. Hemen mutfağa koşuyorum. Elimde kahve tepsisiyle salona döndüğümde, aralarında koyu bir sohbetin, çoktan başlamış olduğunu görüyorum. Kahveleri verip babamın yanındaki koltuğa oturuyorum. Bir şey soracağım, diye gülüyor Haşim. Kız istemek için, kahvelerin bitmesini beklemek mi gerekir. Bilinçli olarak yarattığı hoş ortamın, gereken konuşma zeminini oluşturduğunu düşünerek, konuya giriyor. Bu iş tabii ki aileme düşer. Ama bugün, beni ailemin bir elçisi olarak görmenizi istiyorum. Burada konuşacaklarımızı, onlara da aynen ileteceğim. Böyle bir başlangıcın, babamın çok hoşuna gittiğini görebiliyorum. Bense Haşim'in, sergilediği bu tavırlarla aramızdaki yaş farkını daha da artırdığını olgunluk çizgisinde, benden çok babama yaklaştığını görmenin şaşkınlığını yaşıyorum. Bu kez elinde takvim olmasa da, dün bana anlattığı doğrultuda, tarih sırasıyla söz, nişan, düğün hakkındaki öngörülerini tane tane, son derece etkileyici bir dille sayıp döküyor. Annemin ve babamın, her konunun böyle inceden inceye, en ufacık ayrıntılarına kadar düşünülmüş olması karşısında, gizli bir hayranlık duyduklarını yüzlerinden okuyabiliyorum. Bunların hepsini, dün Piraye'yle de konuşmuştuk, diye sözlerini bitiriyor Haşim. Bir süre sessiz kalıyor babam. Farklı bir şeyler düşünüyor gibi. Peki, diyor bakışlarını Haşim'le benim aramda bölüştürerek. Evlendikten sonra nerede oturacağınızı da konuştunuz mu. Hayır. Benim hiç aklıma gelmeyen (aslında gelmesi gereken. ), Haşim'in de nedense gündeme getirmediği çok, ama çok önemli bir konu bu. Daha önce düşünmemiş olduğum için kızıyorum kendime. Ya Haşim. Beraberliğimizi evliliğe dönüşeceği çizgideki en can alıcı noktayı neden göz ardı etti ki. Bu zaman içinde, ortaklaşa, hep beraber vereceğimiz bir karar, diyor Haşim. Kısa bir duraklamanın ardından, verilecek kararda etki olabileceğini gerekçeleri sıralamaya başlıyor. düşündüğü Ben, ailemin tek erkek evladıyım. Evli bir ablam ve bizimle oturan bekâr bir kız kardeşim var. Piraye anlatmıştır belki... Aslen Çermikliyiz biz. Ama büyüklerimiz yıllar önce Diyarbakır'a yerleşmişler. Çermik'le ve köyle ilişkilerimiz sürüyor. Anlayacağınız, ailemin benden farklı beklentileri var. Onların arzusu, mezuniyetin ardından Diyarbakır'a dönüp muayenehane açmam. Ancak, Piraye istemezse, aynı konumu burada da gerçekleştirebiliriz. Yani, İstanbul'da bir muayenehane... Kendi fakültemizde, kürsülerden birinde asistan olarak da kalabiliriz. Diyarbakır'da ya da İstanbul'da özel bir diş kliniği açmak da düşüncelerim arasında... Dedim ya, zaman içinde ortaklaşa, sizlerin de görüşü alınarak verilecek kararlar bunlar. Baştan beri konuşulanları izlemekle yetinen annem atılıveriyor. Görüşümüz belli... İstanbul'a yerleşmeniz bizi mutlu eder. Piraye'nin uzaklara gelin gitmesini hiç düşünmemiştik doğrusu. Sizi çok iyi anlıyorum, diyor Haşim. İnanın, hiçbir şey Piraye'nin isteği dışında gerçekleşmeyecek. İçiniz rahat olsun. Babam, kendince en büyük önemi verdiği bu konuda Haşim'in esnek davranabileceğini görmenin rahatlığı içinde. Hayırlı olsun bakalım, diyerek son noktayı koyuyor. (İstanbul-Diyarbakır arasına konuluveren, hangi noktada sabitleşeceği belirsiz, küçücük bir nokta... Zaman içinde habis bir ur gibi şekil değiştirip, zifir karası dev bir beneğe dönüşeceğini, tüm direnmelere karşın hepimizi içine alıvereceğini bilmiyoruz henüz... *** Haşim'in kurduğu saat, tıkır tıkır işliyor. Bizlere düşen sırası gelmiş, nasıl gerçekleşeceği önceden saptanmış gelişmelere ayak uydurmak yalnızca. Mezuniyet töreninin ertesi günü, ailesini getirmek üzere, Diyarbakır'a uçuyor Haşim. Evde hummalı bir hazırlık var. Annem, ablam, yardımcımız Zehra Hanım salondan mutfağa, odalardan dolaplara, elden geçmemiş en ufacık bir nokta bırakmamak için yarışıyor gibiler. Haşim'in babası Kenan Bey, babamı arayıp, Hayırlı bir iş için ziyaretinize gelmek istiyoruz, demiş. Buyursunlar bakalım, diyor annem. Tanımadığımız, bilmediğimiz insanlar... İlk karşılaşmada kızımızı isteyecekler, biz de vereceğiz. İstanbul'da otursalar böyle mi olurdu. Önce tanışırsın, bir zemin oluşturursun... Takma kafana hanım, diyor babam. İstanbul'da yaşama- | lan, bizim için yabancı olmaktan kurtarır mıydı onları. Yabancılık bir yana farklı kültürlerden gelen iki ailenin, 1 kız isteme nedeniyle buluşmaları, ilk tanışmanın ardından dünürlük adı altındaki zorunlu akrabalığa adım atmaları gerçekten de zor bir iş... Nasıl altından kalkacağız bakalım. Ablamla eniştem, bu gecenin hatırına, uyumlu bir karıkoca görünümündeler. Çocukları kayınvalidesine bırakmış ablam. Annemle babamın dışında, aile büyüğü olarak Nusret amcayla Nevin yenge var yalnızca. Karşılayıcıların kalabalık olmasını gereksiz buluyor babam. Artukoğlu ailesi, tam Haşim'in söylediği saatte kapımızı çalıyor. Baba Kenan Bey, anne Lamia Hanım, küçük kızları Naran, Latife hala ve Halit enişte. En geride de Haşim. İçi çikolata dolu, kocaman bir gümüş gondol altına çakıl taşları döşenmiş kristal bir vazodan taşan kalabalık bir kırmızı gül ordusu... Konuklarımızın hoş bulduk armağanları bunlar. Haşim'in üstlendiği tanıştırma ardından salona geçiyoruz. faslının Annemle babam, dünür adaylarına hatır sorarken, oturduğum sandalyenin üzerinde, biricik ilgi odağının ben olduğumun ayrımındayım. Gözucuyla, Haşim'in aile bireylerini, dış görünüşleriyle de olsa, tanımaya çalışıyorum. Annesi umduğumdan genç görünüyor. Başında siyah, kenarları iğne oyası işli şifon bir örtü var. Gri, eteği topuklarına kadar uzanan bir döpiyes giymiş. Ayakkabısı, çantası giysisiyle uyumlu. Yüzünde bir dirhem makyaj yok. Kollarındaki dizi dizi altın bilezikler, dış görünümündeki sadeliği dengeliyor gibi. Üzerimde gezinen merak dolu bakışlarında sevecen bir ifade var. Babası siyah bir takım elbise giymiş. Kravat takmamış. İnce çizgili gömleğinin dik yakası, boynunun tamamını kapatıyor. Tek muhatabı babammış gibi ne benim, ne de annemle ablamın ve yengemin yüzlerimize bakmamaya özen gösterir tarzda, ortadan konuşması dikkat çekici. İçlerinde en neşeli olan Latife hala. Bir yandan, başta ben olmak üzere, hepimizi inceden inceye süzüp tartarken bir yandan da uzun zamandır tanışıyorlarmış gibi, annemle ve yengemle konuşacak bir şeyler bulabiliyor. Başı açık halanın. Üzerindeki bordo renkli gabardin döpiyesle, içine giydiği açık pembe ipek gömlekle çok şık. Lamia Hanımla tek ortak noktaları, takılarının abartılı yoğunluğu. Haşim'in babasından yaşça büyük olduğunu tahmin ettiğim Halit eniştenin yaklaşımı da oldukça sıcak. Babamla Kenan Bey arasında, konuşma konusu üretmeyi iyi beceriyor. Kayınbiraderinin tersine, modern bir giyim tarzı var. Lacivert takım elbisesini, açık mavi gömlek ve çizgili kravatıyla bütünlemiş. Laf arasında, eniştenin, Diyarbakır'da büyük bir beyaz eşya mağazası olduğunu öğreniyoruz. Herkes aşağı yukarı Haşim'in önceden anlattığı portrelerle örtüşüyor. Naran dışında. Koyu nefti yeşil yünlü elbisesinin esmer tenine yansımasıyla daha da kararan yüzüyle babasınınkine benzer biçimde, karşısındakiyle konuşurken bile kaçırma çabasına girdiği gözleriyle, ilgi alanımızın dışında kaldığını düşündüğü anlarda dörtbir yanda gezdirdiği meraklı bakışlarıyla, garip bir ürküntü veriyor içime. Haşim bu zorunlu buluşmanın mimarı olarak ortamın gitgide ısınmasından, sohbetin ilk tutukluğundan kurtulup samimi bir çehre kazanmaya başlamasından hoşnut, kaçamak bakışlarla bana gülümsüyor. Ailelerimiz arasındaki paylaşımın ne kadar güdük kalacağını görmekten kaynaklanan, yabansı bir burukluk var içimde. Taban tabana zıt, farklı dünyalardan koparılıp getirilmiş insanların zevkleri, yaşam biçimleri, ilgi alanları arasında ortak nokta aramanın hayalcilik olacağı ortada. Aslında bu konuyu fazla büyütmeye de gerek yok. Söz konusu bizleriz. Haşim'le ben... Önemli olan da ailelerimizin değil, bizim yaşamdan beklediklerimizin örtüşmesi değil mi. Ablam kaş göz işaretiyle mutfağa çağırıyor beni. Hoş insanlar, diyor. Baba biraz sert görünüyor ama Çermik Beyi'nden, daha ilk karşılaşmada bundan fazlası da beklenemez zaten. Cezveyi ocağa sürüp, diğerlerini mercek altına alıyor bu kez. Anne biraz tutuk. E, kolay mı, oğlunu veriyor bize... Görümce de kendi halinde bir kız. Ama halayla enişte şeker gibi... İlk izlenimlerin yanıltıcı olabileceğini düşünerek, onun görüşlerini onaylayacak ya da yadsıyacak bir şeyler söylemekten kaçınıyorum. Kimin ne olduğunun yanıtını, zamanın gizemli kollarına bırakıyorum. Ablamın doldurduğu kahve tepsiye dizip salona geçiyorum. fincanlarını İlk olarak Lamia Hanıma uzatıyorum tepsiyi. Eliyle kocasını gösteriyor. Önce ona vermelisin, der gibi. Bu ince uyarı, beynimde yerini buluyor Öncelik erkekte. Kahveler içiliyor ablamla beraber fincanları toplayıp yerimize oturuyoruz. Çıt çıkmıyor salonda. olacakları bekliyorum. Başım önümde, Halit enişte şöyle bir doğruluyor. Çocuklarımız, diye başlıyor. Piraye ve Haşim. Pırıl pırıl iki genç... Ve onların gurur duydukları, erdemli aileleri... Babama dönüyor. Allah'ın emri, peygamberin kavliyle kızınız Piraye'yi oğlumuz Haşim'e istiyoruz. Herkesin beklediği sözler söylendi sonunda. Şimdi sıra babamın yanıtında. Ne var ki, ağzına kilit vurulmuş sanki babacığımın. Gözleri benim üzerimde... Konuşamıyor. Kızımı verdim, diyemiyor. Anneme bakıyor umarsızca. Böyle bir ortamda, hele Diyarbakır geleneklerinin önde gelen savunucularının karşısında bir kadına, anneme söz düşer mi hiç. Bu kez de, yardım dilenen amcama çeviriyor babam. bakışlarını Uzayan sessizlik, yüzlere şaşkınlık ve sabırsızlık olarak yansıyor. Haşim'in suratı ise kıpkırmızı. Sonunda beklenen yanıt amcamdan geliyor. Gençlerimiz birbirlerini tanımışlar ve bu beraberliği istemişler. Bizlere de ancak, onlara mutluluk dilemek düşer. Ne diyelim, hayırlı olsun... Herkeste belirgin bir rahatlama var. Kız vermek zordur, diye gözlerinden süzülen yaşları siliyor Latife hala. Çok duygulandırdınız beni Fikret Bey. Annemin bir baş işaretiyle, Haşim'le aynı anda, yerlerimizden kalkıyoruz. Büyüklerin elleri öpülecek. Onların beklentisi baba yönünde olsa da, öncelik annemin. Elini öpmek için eğildiğimde Lamia Hanım, çantasından çıkardığı kadife kutuyu açıp, iki parmak eninde, oldukça ağır, şimdiye dek hiç görmediğim türde, değişik bir bileziği koluma takıyor. Diyarbakır'ın hasır bileziği, diyor Latife hala. Oralarda bu bileziğe sahip olmayan gelin, gelinden sayılmaz. Sözlerinin kanıtı karşımda Lamia Hanımın da Latife halanın da kolunda aynı bilezikten var. Yengemle ablam, yemek masasının üstünü donatmaya koyuluyorlar. Önceden hazırlanmış servis tabakları, dantel masa örtüsünün üzerine sıralanıyor. Zeytinyağlı sarmalar, çeşit çeşit börekler, kurabiyeler, tatlılar... Yanı sıra sıcak, soğuk içecekler. Diyarbakır'da söz kesildikten sonra şerbet içilir, diyor Lamia Hanım. Hatta 'söz gecesi' demeyiz biz, 'şerbet gecesi' deriz. Her yörenin farklı bir âdeti var, diyor annem. Keşke önceden bilseydik... Durun bakalım, diye gülerek anneme dönüyor babam. Şerbet niyetine vereceğiniz bir meyve suyunuz da mı yok. Vişne suyu dolu bardakları koltuklar arasında gezdirirken, gerçek bir Diyarbakır gelini olduğumu duyumsuyorum. Üstelik Çermik Beyi'nin geliniyim ben. Bu yeni rolüm, eğlenceli bir oyunun parçası gibi geliyor bana. Biraz mahcup bir yüz ifadesiyle, şerbet yerine meyve suyu sunan, İstanbul asıllı bir Diyarbakır gelini... İşte şimdi oldu. diyor Lamia Hanım. İç rahatıyla, Haşim'le Piraye'nin şerbetini içtik, diyebiliriz artık. *** Ertesi akşam, yemekte Artukoğlu ailesiyle beraber olacağız. Tanışmış, kaynaşmış, dünür olmuş iki ailenin söz yemeği bu. Küçük çapta bir kutlama da sayılabilir. Babamın önceden yer ayırttığı restoranın önünde buluşuyoruz. Boğaz manzarasıyla kucaklaşan, kalabalığın uzağındaki masaya yerleştiğimizde konuklarımızın, bu tür hareketli dış ortamları yadırgayan tutuk tavırları, yerini hoşnutluğa bırakıyor. Haşim'le yan yana oturuyoruz. Evcilik oyununda gelinle damat rolünü üstlenmiş çocuklar gibi... Bir ara, kulağıma doğru eğilip, Bizimkilere ne zaman anne, baba demeye başlayacaksın. diye fısıldıyor. Şaşırıveriyorum. Üzerinde hiç düşünmediğim bir konu bu. Üstelik son derece de saçma geliyor bana. Benim bir annem, bir de babam var zaten. Beni doğurmayan ya da doğumuma hiçbir katkısı olmayan, daha düne kadar yüzlerini bile görmediğim bu insanlara anne, baba demek, yapaylıktan başka ne ki. Haşim'i de üzmek istemiyorum ama. Hem de, anneme anne diye hitap edebildiğini gördükten sonra... Artık sözlüyüz, diye gülüyor Haşim. Annemler böyle olmasını bekler, bilmiş ol. Kendi kendime prova yapıyorum. Olmuyor. Beceremiyorum bir türlü... Bunun başka bir yolu olmalı, diye düşünürken beynimde bir ışık yanıveriyor. Haşim, Lamia Hanım hakkında bir şey anlatırken, annem yerine anne diyor. Anneme söyledim, diyeceğine, Anneye söyledim, gibi, benim alışık olmadığım biçimde cümleler kuruyor. (Söylediğine göre, Diyarbakırlıların tümü böyle konuşurlarmış.) Ben de, Lamia Hanımın adının Anne olduğunu yineliyorum kendi kendime. Bu durumda, ona Lamia Hanım diyeceğime, Anne diyebilirim pekâla... Bulduğum bu orta yol için kendimi kutlayıp, hemen uygulamaya geçiyorum. Rahat mısınız anne. Bir isteğiniz var mı. Lamia Hanımın yüzünün birdenbire aydınlanıvermesi, bu hitabımdan ne kadar hoşnut olduğunu gösteriyor. Bense, ağzımı iyice alıştırma çabasındayım. Şu tabağı anneye uzatır mısın Haşim. diye gülümsüyorum. Haşim'den taşan sevinç dalgası, beni de içine alıveriyor. Sahiplenme içermeyen, yalnızca bir ad olarak dile getirilen anne ve baba sözcüklerini bu kadar rahat kullanabilmemin, yalnız Haşim'i değil, bizimkileri de şaşkına çevirmesini keyifle izliyorum. *** İki gün sonra Haşimleri. Diyarbakır'a uğurluyoruz Keşke kalabil şeydim, diyor Haşim. Ama hasat zamanı... Köydeki işlerin en yoğun olduğu aylar. Alışmalısın, diye ekliyor. Çiftçi karısı olmaya adaysın artık. Göz alabildiğine uzanan mercimek, arpa tarlalarını getir gözünün önüne. Alın teriyle boy vermiş başaklan... Yalnızca bir toprak emekçisi olan farklı Haşim'i... Oralarda, diş doktorluğum para etmez benim. İstanbul'da da mercimeğin, arpanın sözü edilmez, demek geliyor içimden susuyorum. Bir yanı çiftçi, bir yanı diş doktoru çok yönlü bir Haşim'le yaşamı paylaşmanın ilginçliği de hoşuma gitmiyor değil. En azından şimdilik... *** Yaz tatilinden hiçbir şey anlamıyorum. Günlerim, Çınarcık'la İstanbul arasında mekik dokuyarak geçiyor. Nişan tuvaletinin provaları, alışverişler... Salon konusunda herkes bir şey söylüyor. Benim gönlüm, Esin 'in nişanından beri aklımdan çıkmayan Harbiye Orduevi'nde. Nusret amcam, emekli devreye giriyor hemen. albay kimliğiyle Bizim de bir katkımız olsun, diyor. Salon işi tamam. Artukoğlu ailesi, söze gelişlerinden çok daha kalabalık bir kadroyla, nişandan bir hafta önce, İstanbul'a geliyorlar. Bu kez Reyyan abla da aralarında. Eteğinde aralan yalnızca iki yaş olan, kardeşten çok ikize benzeyen Burak ve Burçin'le beraber... Annem gerek olmadığını söylese de, Lamia Hanımın ısrarlarına karşı koyamayarak, nişan alışverişine çıkıyoruz. Tepeden tırnağa derler ya... İşte öyle yazlık, kışlık, baharlık elbiseler, etekler, pantolonlar, ceketler, iç çamaşırları, gecelikler, sabahlıklar nerede, ne zaman giyeceğimi kestiremediğim triko takımlar, ayakkabılar, çantalar, terlikler... Ne görürlerse, gözlerinin takıldığı, kendilerince güzel buldukları her şeyi sardırıp paketletiyorlar. Nişana iki gün kala, kocaman ceviz bir sandık içinde ipek, nakışlı bohçalara sanlı olarak gönderiyorlar aldıklarımızı. Yanına annem, babam, ablam, hatta eniştem için elbiselik kumaşlar, gömlekler, terlikler de ekleyerek... Tam Diyarbakır usulü, diyor annem. Nasıl kalkacağız bunların altından. Hemen çarşıya çıkıyoruz biz de. Onlarınki kadar olmasa da Haşim'e elbiselik kumaş, gömlek, iç çamaşırı, pijama diğerlerine de kumaş ve terlikler alıp dönüyoruz. Bohçaya bohçayla karşılık vermeyi gereksiz buluyor annem hepsini renkli kâğıtlara sarıp, saten kurdelelerle süsleyip gönderiyoruz. Bana göre işler değil bunlar. İstemeden bir parçası olduğum, abartılı gövde gösterilerinin arasında sıkışıp kalmaktan rahatsızım. Çok yakıştınız birbirinize, diyor ablam. Haşim'le boy aynasının karşısında yan yana durmuş nasıl göründüğümüze bakıyoruz son kez. Siyah smokini çok yakışmış Haşim'e. Bugüne kadar gördüğüm, belki de en yakışıklı damat adayı olduğunu söyleyebilirim. Bana gelince... Kendimi tanımakta güçlük çekiyorum. Camgöbeği mavi şifon tuvaletim, üzerine serpili minik çiçeklerle bütünleşmiş. İri dalgalar halinde omuzlarıma inen saçlarımın arasında da aynı çiçeklerden var. Abartısız makyajım, heyecandan alev alev yanan yüzümle, aynadaki yansımamı beğeniyorum. El ele iniyoruz merdivenlerden. olamayacak kadar güzel bir âlemindeyim sanki. Gerçek düşler Birilerinin yönlendirmesiyle, adımlarımıza eşlik eden müziğin sesine karışan alkışlar arasında, salonun ortasına doğru yürüyoruz. Küçük, gümüş bir tepside, kırmızı kadife örtünün üzerinde nişan yüzüklerimiz duruyor. Halit enişte, Reyyan ablanın elindeki tepsiye doğru uzanıyor. Yüzüklerimizi o takacak. Önce, heyecandan içeriğini tam olarak kavrayamadığım, içinde beraberlik ve mutluluk sözcüklerinin sıkça geçtiği kısa bir konuşma yapıyor. Ardından da, kırmızı ince bir kurdeleyle birbirine bağlı nişan yüzüklerini Haşim'le benim parmaklarımıza geçirip, kurdeleyi kesiyor. Büyülenmiş gibi bakıyorum parmağıma. Sıradan bir yüzük değil bu. Beni, Haşim'e bağlayan somut bir simge... Önce birbirimizi kutluyoruz. Alnımdan öpüyor beni Haşim. Sonra, ayakta yüzüklerin takılmasına eşlik eden yakınlarımızla kucaklaşıyoruz. Lamia Hanım, kutlamasının ardından, Naran'ın elinde tuttuğu çok sayıdaki kutuları, kendi belirlediği sıraya göre tek tek açıp kollanma, boynuma, göğsüme bir şeyler takmaya başlıyor. Dal dendiğini sonradan öğreneceğim, Diyarbakır işi elmas broş zincirler, gerdanlıklar telkari, burmalı, inceli kalınlı bilezikler... Onu diğerleri izliyor. Reyyan abla, Latife hala ve bizimkiler... Kısa sürede bileklerimden dirseklerime kadar altınla sarmalanan kollarımı taşımakta güçlük çekiyorum. Üzerimdeki yükün ağırlığı bir yana, garip bir mahcubiyet içindeyim de. Takı töreni bitiyor sonunda. Haşim'le ilk dansımız yapabiliriz artık... Şunları kollarımdan sıyırıversem ayıp mı olur. diye fısıldıyorum kulağına. Ayıp olur, diye gülüyor. Biz bunları boşa mı taktık, demezler mi. Haklı galiba... Takanların görmesi, kıvanç duyması için üzerimde kalmalı hepsi. Masaları tek tek dolaşıp, 'Hoş geldiniz' dememiz gerek. Annemin uyarısıyla harekete geçiyoruz. Önce Diyarbakır grubu. Tokalaşan, kucaklayan, sarılıp öpen onlarca insan... Kadınlarla erkeklerin haremlikselamlık düzeniyle, ayrı ayrı oturmalarını yadırgamaktan kendimi alamıyorum. Bu davranışın sahiplerinin, beni ve ailemi kafalarının hangi köşesiyle benimseyebileceklerini ise hiç kestiremiyorum... Sonra kız tarafı. Uzak, yakın akrabalarımız, gönlümüzü açtığımız tüm dostlar... Ve arkadaşlarımızın oturduğu masa. En coşkulu, en şirin konuklarımız onlar... Haşim'in sınıf arkadaşlarıyla benimkilerin kaynaştığını görmek çok hoş. Şöyle bir göz atıyorum masaya. Tüm grup arkadaşlarım burada. Bir tek Ömer yok. Arif bile gelmiş. Dudaklarının kıvrımından gözlerine ulaşamasa da, iğreti bir gülüşle kutluyor bizi. Pistte dans eden, yalnızca bizim yakınlarımız. Erkek tarafından bir tek Latife halayla Halit enişte, şöyle bir dönüp oturuyorlar. Bak şimdi, nasıl ayağa bizimkileri, diyor Haşim. kaldıracağım Orkestradaki gençlere bir şeyler söyleyip yanıma dönüyor. Çalmaya başlayan halayla beraber, kadınlı erkekli tüm Diyarbakırlı konuklarımızın piste fırlamasını hayretle izliyorum. Beni en çok şaşırtan da Çermik Beyi Kenan Ağanın, ciddi bir yüz ifadesiyle, halay başı olma görevini üstlenmesi. Latife hala, elini ağzına bir vurup bir çekerek, şimdiye kadar hiç duymadığım bir bağırışla onların coşkusuna eşlik ediyor. Gırtlağından kopup gelen bu haykırışın ne anlama geldiğini bilmiyorum. Bizde, 'tilili' çekmek derler, diye açıklıyor Haşim. Kulağını alıştır Diyarbakır düğünlerinde ve kutlamalarında bu sesi hep duyacaksın. Lamia Hanım, Haşim'le beni kolumuzdan çekip halaya kaldırıyor. Tilili sesleri arasında halay çeken kalabalığın ortasındayım. Onlara ayak uydurmam çok zor neyse ki, acemi hareketlerim, uzun eteğimin altında kaynayıp gidiyor. Konukları uğurlamanın ardından, biz de eve dönmeye hazırlanıyoruz. Haşim arabanın kapısını açıyor. Benim, tuvaletimle geçmemin zor olacağını düşünerek, önce kendisi geçiyor arka koltuğa. Tam adımımı atacakken, benden erken davranan Naran, Haşim'in yanına kurulu veriyor. Siz daha çok beraber olursunuz, diyerek. Bir an kararsız kalıyorum. Ama bu, bizim için çok özel bir gece, diyorum. Böyle bir gecede, nişanlımla aramıza kimsenin girmesine izin veremem. Haşim, bu çapraşık durumu yalnızca kendisinin çözebileceğinin bilinciyle, oturduğu tarafın kapısını açıp aşağıya atlıyor hemen. Naran'ın gerisingeriye arabadan çıkmasının hoş olmayacağını düşünmüş olmalı. İster istemez, sol köşeye kayıyor Naran. Haşim ortaya... Ben de sağ köşeye yerleşiyoruz. Sımsıkı tutuyor elimi Haşim. Bakışları sıcacık. İyi ettin, der gibi. Kendisinin söylemek isteyip de söyleyemediği, buna cesaret bulamadığı şeyleri dile getirmemi onaylarcasına. Atak ve girişken yönüyle tanıyageldiğim Haşim'in, ailesinin en genç bireyi karşısında bile böyle tutulup kalmasını yadırgıyorum. Şimdi olduğu gibi, onlarla benim aramda mı kalacak hep. Nicedir beynimde kıvrımlanan soru düğümlerinin çözümünü, belirsiz bir zamana erteliyorum gene... Şu anda, eve ulaşıp ayaklarımı sıkan saten ayakkabılarımı fırlatıp atmaktan başka bir şey düşünecek halde değilim. *** Yeni güne nişanlı bir kız olarak uyanmak nasıl bir şeymiş bakalım. Annemin sesiyle yataktan fırlıyorum. Gece döner dönmez boynumdan, kollarımdan sıyırıp çıkardığım altın yığını, tuvalet masasının üzerinde öylece duruyor. Hadi, diyor annem. Sayımını yapıp, şunları ortadan kaldıralım önce. Ne sayımı. diyorum şaşkınlıkla. Beni duymamış gibi, tüm takıları elindeki torbaya dolduruyor, salona doğru yürüyor. Ben de peşinden. Babamla beraber masanın başına geçiyorlar. Bir kâğıda bilezik, kolye, yüzük, küpe, broş, altın lira... ne varsa tek tek yazıp torbanın içine atıyorlar. Takmak istediğin bir şey var mı. diye soruyor annem. Kızını tanımıyor sanki... Yok, diyorum. Torbayı öylece, annemin mücevherlerinin bulunduğu kilitliyorlar. Büyük bir kurtulmuşçasına ferahlıyorum. mütevazı kasaya yükten Öğleden sonra, vedalaşmaya geliyor dünürlerimiz... Akrabalık sıralamasında öncelik taşıyan, kalabalık bir grup. Ablamla beraber, mutfakla salon arasında gidip gelirken, Naran da yardım etme bahanesiyle arkamdan geliyor. Pasta tabaklarını salondaki masaya taşıyor. Ocağın başında, bardaklara çay doldururken, tek başına yakalıyor beni. Hiç değilse, bir iki tane bilezik olsun taksaydın, diyor iğneleyici bir sesle. O kadar şeyi, karşımıza böyle çırılçıplak çıka-sın diye mi taktık, der gibi. Bak Naran, diyorum. Biliyorsun, birkaç gün sonra okulum açılıyor. Ve... Nişanlı da olsam, öğrenciyim ben. Yanıtımdan hiç de tatmin olmadığını gösteren bir dudak büküşle salona geçip yerine oturuyor. Yalnız takı mı. Gönderdikleri onca nişanlık arasından bir elbise seçip giymemiş olmamı, sıradan bir pantolon gömlekle karşılarına çıkmamı yadırgadıklarını da tahmin edebiliyorum. Ne yapabilirim ki. Benim çizgim bu. Bu çizginin dışına çıkıp kendimden ödün veremeyeceğimi bilmeliler. *** Ertesi sabah uğurluyoruz hepsini. Haşim kalıyor. Askerlik öncesi, yalnızca birkaç gün için... Sonra Diyarbakır'a gidecek. Oradan da üç aylık eğitim dönemini geçireceği İzmir'e, Sıhhiye Okulu'na. İstanbul'dan doğruca İzmir'e gitmek daha akla yakın aslında... Ama bunu dile getiremiyorum bile. Haşim baba ocağından uğurlanacak askere. Hem ailesinin, hem de onun, bu konuya ne kadar önem verdiklerini çok iyi biliyorum. Bana öyle demiyor ama. Birkaç gün Diyarbakır'da kalıp, nişan kutlamalarını ikimiz adına kabul etmem gerek, diye bence daha kabul edilebilir bir neden gösteriyor kendince. Ne olursa olsun, şu birkaç günü elimizden geldiğince iyi değerlendirmeliyiz. Hafta sonu, arabayla Silivri'ye gidiyoruz. Balık yemeye... Denize karşı güneşin batışını seyrediyoruz. Yaklaşmakta olan ayrılığın ayak seslerini duymamaya çalışarak, her saniyenin tadını çıkarmaya çalışıyoruz. Pazartesi sabahı, okulun açılış töreninde de yanımda Haşim. Nişana gelemeyen tebriklerini kabul ediyoruz. Ömer de gecikmiyor. üzerine arkadaşlarımızın düşeni yapmakta Kutlarım sizi, diye önce Haşim'i kucaklıyor, sonra da elini bana uzatıyor. Benim için her zaman dost kalacağını umduğum bu eli sevgiyle sıkıyorum. Nişanlım size emanet, diyor Haşim. Asker yolu bekleyen arkadaşınızı yalnız bırakmayın... *** Gidiyor Haşim. Önce Diyarbakır'a, ardından da İzmir'e. Her gün yazıyor bana. Fırsat buldukça da telefonla arıyor. Bense, nişanlı olduğumu anımsatan alyansın dışında, eskilerin Piraye'si konumuna dönmekten memnunum. Haşim'in eksikliğini hafifleten en büyük etken, öğrenciliğimin son birkaç dönemini gönlümce yaşayacağımı düşünmem... Daha bir hevesle sarılıyorum derslerime. Haftada yirmişer saate ulaşan protez, oral cerrahi klinikleri de hiç gözümü korkutmuyor. Okulla ev arasında bölüştüreceğim, derslerden artakalan zamanların tadını arkadaşlarımla çıkaracağım, dingin günlere hazırlıyorum kendimi. Ancak, daha işin başında, umulmadık bir olay tüm dinginlik beklentilerimi altüst ediveriyor. O sabah, ilk saat dersim yok. Biraz geç gidiyorum okula. Kapıda Erhan'la karşılaşıyoruz. Yalnızca, son sınıfta ve Erzurumlu olduğunu bildiğim, Haşim'in arkadaşlarından biri. Piraye, diye durduruyor beni. Birisi aradı seni... Serap. Diyarbakır'dan, Haşim ağabeylerin komşusu. Buraya mı geldi. Evet. Nişanlandığınızı duymuş seni görmek, kutlamak islemiş. Ne yanıt vereceğimi bilememenin şaşkınlığıyla öylece kalakalıyorum. Uzaktan yengemiz olur, diye gülerek ekliyor Erhan. Babamın amcasının oğluyla evli. İstanbul'da nerede kalıyor. Görümcesinde. Yani Güven ağabeyin ablasında. Güner abla da babamın amcasının kızı oluyor haliyle... Gözümün önüne serilen akrabalık ilişkilerini düşünecek durumda değilim. Bana adresini verebilir misin. diyorum. Ben de görmek isterim onu. Buralara kadar gelmişken, ayıp olmasın... Tabii, diyor Erhan. Gösterdiğim ilgiden hoşnut, çıkardığı bloknota adresi yazıyor. cebinden Çocuğu doktora getirmişler. Hangi çocuğu. Bilmiyorsunuz galiba, diye gülüyor. Dört aylık bir bebekleri var. Görseniz, öyle şirin ki... Duymuyorum artık onu. Serap. Bu nasıl bir merak ki, kucağındaki çocuğu bile bıraktırıp, onu buralara kadar taşıyabilmiş. Görümcesinin evinden kalkıp, beni görmelere gelmiş... Üstelik, kocasının akrabasını aracı olarak kullanmaktan hiç sıkılmadan. Ne delice bir cinnet bu. Madem beni görmek istiyor, görecek... Hem de layık olduğu biçimde. Elimdeki adrese bakıyorum. 4. Levent'te bir site. Bir an önce oraya ulaşmak dışında her şeyi siliyorum kafamdan. Gerisingeriye dönüp dışarıya fırlıyorum. Kapıda Esin'le karşılaşıyoruz. Ne bu dalgınlık. diyor. Nişanlılık yaramadı sana. Beni bile tanımaz oldun. Durup konuşarak niyetinde değilim. zaman kaybetmek Derse giremeyeceğim, diyorum. Önemli bir iş çıktı. Notları senden alırım. Onun şaşkın bakışlarına aldırmadan yolun karşısına geçiyorum. Önüme gelen ilk taksiye atlayıveriyorum. Yüksek binalardan oluşan sitenin içinde, C Blok, 3. katı bulmam zor olmuyor. Bir süre soluklanıp, yeterli sakinlik düzeyini yakaladığıma inanarak, kapının ziline basıyorum. Kısa bir bekleyişin ardından kapı aralanıyor. Buyurun... İşte o. Karşımda... Piraye, diyorum dişlerimin arasından. Beni görmek istemişsiniz. Oo, buyurun, buyurun, diye geri çekilip ardına kadar açıyor kapıyı. Uzunca bir geçiyoruz. koridoru adımlayıp salona Şaşırdığı, böyle bir ziyareti hiç beklemediği belli ama hiç renk vermiyor. Konuksever bir ev sahibi kimliğiyle yol gösteriyor bana. Başköşeye geçip oturuyorum. Karşılıklı bir inceleme, ölçüp tartma yarışında gibiyiz. Yüzümde dolaştırdığı merak dolu bakışlarıyla, Haşim'le olan yakınlığının derecesini bilip bilmediğimi kestirmeye çalışıyor sanki. Haşim ağabeylerle Diyarbakır'da komşuyuz, diye karşımdaki koltuğa ilişiyor. Biliyorum. Sesimdeki sert ifadeyle, ağabey sözcüğüne kanmadığımı göstermek istiyorum aslında. Hayırlı uğurlu Nişanlanmışsınız... olsun, diyor. Bu tür ayrıntılarla zaman kaybetmenin gereksizliği ortada. Ama, onu görümcesinin evinde kıstırmış olmanın getirdiği üstünlüğün tadını çıkarmakta sakınca görmüyorum. Şöyle alıcı gözüyle, inceliyorum Serap'ı... tepeden tırnağa Loğusalık döneminden tam sıyrılamamış kilolu, hantal bir görünümü var. Uzun kollu ince bir kazağın üzerine, jile tarzında kolsuz bir elbise giymiş. Altında da pijamayı andıran bir pantolon... Ancak bu giysilerden arındırıp soyduğumda, fotoğraftaki Serap'a yakın bir görüntüye ulaşabiliyorum. Uzunca bir boy açık kumral, atkuyruğu şeklinde başının üzerinde toplanmış saçlar yeşil, hareli gözler... Kimler geldi nişana. Reyyan abla, Naran... Hepsi de geldi. diye kesiyorum. Çok güzel bir nişan oldu... Alaylı bir gülüşle ekliyorum. Keşke siz de gelmiş olsaydınız. Keşke, diyor yapay bir hayıflanmayla. İçeriden gelen bebek ağlamasıyla bölünüyor konuşmamız. İzninizle, diyor. Görümcem de çarşıya çıktı... Bebeği alıp geleyim ben. Az sonra kucağında dünyalar güzeli bir bebekle geri dönüyor. Getirip kucağıma bırakıveriyor. Kendini temize çıkaracak, farklı düşüncelere kapılmamı önleyecek, kendince geçerli bir kanıt gibi... Henüz dört aylık, diyor. Kız mı. Kız. Adı Funda. Bu şirin bebeğin varlığına rağmen, göze alınanların boyutu, farklı bir ürküntü yaratıyor içimde. Ben size bir kahve yapayım, diyor. Teşekkür ederim, gerek yok. Nedenmiş o. Hep beraber içeriz işte... diyen yabancı bir sesle irkiliyorum. Evde bizden başka kimsenin düşünmekle yanılmışım. olmadığını Genç, yakışıklı bir delikanlı, gözlerini bana dikmiş, karşımda duruyor. Tanıştırmayacak mısın bizi yenge. Kayınbiraderim, diyor Serap. Baran. Burada ablasının yanında okuyor. Piraye de Diyarbakır'dan komşumuzun oğlu Haşim ağabeyin nişanlısı. Belli belirsiz gözlerinde. bir korkunun izleri var Bütün güç, şu anda avuçlarımın içinde. İstesem görümce-sinin evinde, kayınbiraderinin karşısında onu yerin dibine sokabilirim. Bunu çoktan hak etti. Ama gönlüm elvermiyor. Minik Funda'ya takılan gözlerimden yüreğime akan sıcaklık, böyle çılgınca bir eylemin bana hiç yakışmayacağını fısıldıyor. Teklifsizce karşıma geçip oturuyor Baran. Pek şanslıymış senin şu Haşim ağabeyin, diye gülüyor Serap'a. Siyah kısacık eteğim, kırmızı ipek bluzum, dizlerime kadar uzanan çizmelerim omuzlarıma dökülen saçlarım ve hafif makyajımla, Serap'la taban tabana zıt ve hoş bir görüntü verdiğimin ayrımındayım. Öyle mi diyorsunuz. diye benzer bir gülüşle Barana dönüyorum. Ama Serap Hanım iyi bilir, nişanlım da çok yakışıklıdır. Kendiliğinden oluşuveren sohbet ortamını, benim yönümden bir kazanım olarak görüyorum. Serap'ın getirdiği kahveleri, onun varlığını unutmuşçasına, keyifle yudumluyoruz. İstanbul Üniversitesi Hukuk Fakültesi'nin dördüncü sınıfında okuyor Baran. Hayret, diyor. görmedim. Sizi daha önce hiç İstanbul avuç içi kadar bir yer sanki... Ama bir yerlerden tanıyor gibiyim. Bizim okulun çaylarına gelir misiniz. Haşim'in uyguladığı taktiğin bir benzeriyle karşı karşıya olduğumu bile bile, ayaküstü kuruluvermiş bu tuzağa düşmeye hazırım. Kendi okulumuzdakiler dışında, çaylara gitmem pek. Ama, siz de bana pek yabancı gelmediniz... Serap, kısa sürede oluşuveren bu yakınlığı sessizce, ama yadırgayan bakışlarla izliyor. Daha fazla dayanamayıp, Funda'nın mamasını hazırlayayım ben, diye kalkıyor. Hemen peşine takılıyorum. Bebek size emanet, diyorum Serap'a anlatacaklarım var. Baran'a. Mutfağa girip, sürgülü kapıyı kapatıyorum ardımdan. Evet Serap Hanım, diyorum. Şimdi söyle bakalım... Derdin ne senin. Anlamamış, saf rolünü deniyor önce. Boş gözlerle yüzüme bakıyor. Neden görmek istedin beni. Bir komşumuzun nişanlısını merak etmenin neresi kötü. Hem Haşim ağabey... Yeter. diye kesiyorum. Ağabey, deyip durma. Hiç yakışmıyor ağzına... Her şeyi anlattı bana Haşim. Senin için bir ağabeyin ötesinde anlamlar taşıdığını çok iyi biliyorum. Ama bunların geride kalması gerekmez miydi. Evlenmiş, çocuk sahibi olmuş bir kadının eski sevgilisini ve onun nişanlısını yakın takibe alması normal mi sence. Yok öyle bir şey. Yalan söylemiş Haşim sana... Hah şöyle... Ağabeylikten Haşim'e gelebildin sonunda. Peki, söylediklerinin hangisinin yalan olduğunu iddia ediyorsun. Sana neler anlattı, bilmiyorum. Ama yüzeysel bir arkadaşlık dışında hiçbir şey yaşamadık onunla. Sana hava atmak, kıskandırmak