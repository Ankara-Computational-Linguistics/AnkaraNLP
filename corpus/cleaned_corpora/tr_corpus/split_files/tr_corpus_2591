olamayan kadın var Kadınların yarısı ilk orgazmını altı yaşından sonra oluyor. Üniversiteye gelene dek ya da yirmili yaşlarına kadar kadınların nasıl geleceklerini bilmemeleri sık rastlanan bir durum. İlk orgazmını otuzlarında, kırklarında, ellilerinde, altmışlarında ya da daha sonraları olan bir sürü kadınla karşılaştık. Bu bölüm yıldırımlı orgazmlara ulaşmakta zorlanan kadınlar ve partnerine destek olmak isteyenler için de yararlı olabilir. Anketimizin ilk versiyonu kadınlara daha önce orgazm yaşayıp yaşamadıklarını soruyordu ve yanıt olarak evet ya da hayır seçeneklerini sunuyordu. Sayfa kenarına yazılmış soru işaretleri ve bilmiyorum yanıtlarından sonra çok geçmeden emin değilim kutusunu da ekledik soruya. Online anketimize katılan kadınların % 7'si daha önce orgazm olup olmadıklarını bilmediğini söyledi. Kimileri, Orgazm olup olmadığını bilmiyorsan olmamışsındır, diye düşünüyor – ama biz aynı fikirde değiliz. Yaptığımız işten ve ilk orgazmlarını olmaları konusunda sayısız kadına yardım eden Betty Dodson gibileriyle konuşmalarımızdan yola çıkarak kadınların gelip gelmediklerinden emin olmamalarının iki olası açıklaması olduğuna inanıyoruz 1. Belki yoğun bir haz alıyor ama orgazm olmuyorlardır. Emin değiller çünkü tipik uyarılmada dalga dalga zevk alınır, hatta bazen çok yoğun olur. Bu dalgalar genellikle orgazmdan daha kısadır ve tipik olarak aynı türden yinelenen kasılmaları içermez, ayrıca orgazmda olduğu gibi bütün vücudu kapsamayabilir, zira iyi hissetmelerine karşın orgazm kadar iyi olmayabilir. Ama her ikisini de yaşamamışsanız nasıl bilebilirsiniz ki. 2. Belki de küçük orgazmlar oluyorlardır. Kadınlar pornodaki orgazmları görüp ya da orgazm hikâyeleri okuyup asıl orgazm deneyiminin çok daha büyük bir şey olduğunu, kendilerinin yaşadıkları küçük orgazmlara nazaran asıl orgazmın yeri göğü inletici olduğunu düşünürler. Bir şey hissettiklerini bilirler ama bunun orgazm olup olmadığından emin olamazlar. Bu kadınlar orgazm seviyelerini Kegel egzersizleriyle artırabilir ya da gelmeyi erteleyerek daha yüksek uyarılma seviyelerine çıkabilirler. Ya da sahip oldukları şeyin kıymetini bilmekle işe başlayabilir, porngazmların porno göğüsleri gibi gerçek dünyada görüp görebileceğinizden daha büyük ve daha kolpa olduğunu idrak edebilirler. Orgazmın nasıl olması gerektiği konusunda kesin bir intibaa sahip olduğumu sanıyordum, ta ki internette orgazmın farklı biçimlerde olabileceğini vurgulayan bir makaleyle karşılaşana dek. Ayrıca orgazmın nihai bir hedef olmadığı fikrini de sonunda içselleştirdim cinsel ilişkiden tatmin olduğum sürece hayal kırıklığına uğramamı gerektiren bir durum olmadığını anladım artık. Bu arada o zamandan beri orgazm olmak benim için daha kolay hale geldi. ya orgazm olamayan kadınlardan biriysem. Dolayısıyla daha önce orgazm olmamış kadınlar, bu talihsiz kadınlardan biri oldukları konusunda endişe duyarlar. Birçok çalışma kadınların % 5 ila 10'u kadarının daha önce hiç orgazm olmadığını göstermiştir ancak bu istatistik yanıltıcı. Bu çalışmalara katılan kadınların birçoğu genç olduklarından henüz nasıl orgazm olunduğunu öğrenmemiştir. The Hite Report'ta daha önce hiç orgazm olmamış kadınların çoğu otuz yaş ya da altıdır – bu da önceleri orgazm olamayan kadınların gelmeyi ilerki yaşlarda öğrenmiş olabileceğine işaret eder. Üç çocuğum vardı ve henüz ilk orgazmımı tatmamıştım. Evliydim ve iyi bir seks hayatımız vardı – seksten büyük zevk alıyordum. Orgazmın ne kadar güzel olabileceğini ancak yıllar sonra öğrendim. Kimi kadınlar mastürbasyon yapamayacak (bir kadının büyük O olması için en güvenli ve öğrenmesi en kolay yoldur), vibratör satın alamayacak ya da bir seks terapistinden yardım alamayacak kadar utangaç. Kimileri de orgazm olmayı pek dert etmez ve bu konuyu kurcalama ihtiyacı duymaz. Orgazm olmak isteyip de fiziksel engeller nedeniyle olamayan kadınlar yok denecek kadar az. Bu istatistik diliminde yer alma olasılığınız oldukça düşük. Uzun süredir orgazm olamıyordum, halbuki daha önce böyle bir sıkıntım yoktu. Sanırım bu problem önemli ölçüde psikolojik sebeplerden ileri geliyordu bende bir sorun mu var, diye endişeleniyordum. Orgazm olma konusunda ise çok kaygılıydım, sonunda mastürbasyon ya da seks yaptığımda rahatlamak benim için giderek daha da zorlaştı. Orgazm olamıyorum. türünden kendini gerçekleştiren bir kehanete kanmak çok kolay. O zaman mastürbasyon ya da seks yapıyorsunuz, gelemeyince de orgazm olamadığınızı bir kez daha doğruluyorsunuz. Aylar süren orgazmsızlıktan sonra daha az baskı hissettiğim bir zamanda, istekli ve hevesli bir partnerle buldum kendimi ve tekrar orgazm olmaya başladım. Kendinizi gayri-orgazmik biri olarak görmektense pre-orgazmik olarak görmeniz size kolaylık sağlayabilir – kesinlikle orgazm olma yetisine sahipsiniz, yalnızca henüz bunu yaşamadınız. Ben orgazm olamayan kadınlardan biriyim işte, demeye hakkınız yok, çünkü belki de yeteri kadar uğraşmamışsınızdır. Bu bölümdeki her şeyi okuyup denedikten sonra, sayfa 97'de önerdiğimiz kitapları da okuyup bir seks terapistiyle çalıştıktan sonra hâlâ orgazm olamıyorsanız, tamam, belki de o kadınlardan biri olduğunuz söylenebilir. (Bu sorunun olası tıbbi sebepleri için sayfa 92'ye bakabilirsiniz.) Ama bütün bunları deneyene kadar, bu düşünceyi başınızdan def edin. Bu aktiviteleri istediğiniz aralıklarla yapabilirsiniz, ama kesinlikle hepsini bir günde yapmayı denemeyin. Bu aktivitelere alışmanız, ne kadar sıklıkla çalıştığınıza bağlı olarak, muhtemelen en az birkaç haftanızı alacaktır, hatta belki de birkaç aydan fazlasını. birinci adım tek başınıza başlayın. İlişkisi olan çoğu kadının kendisini orgazma götürebilecek şeyleri denemişliği vardır klitorise dokunmak, G-noktasını uyarmak için parmakları kullanmak, oral seks ve çeşitli pozisyonlarda ilişkiye girme. Eğer bunlar sizi orgazma götürmediyse ve orgazm olmayı kendiniz için resmi bir proje haline getirdiyseniz, biriyle birlikteyken orgazm olmaya çalışmak aklınızı çelebilir. Ancak bizce en iyisi bu ayartıcı isteğe karşı koymanızdır. Çünkü orgazm olmayı öğrenmeye çalıştığınız süreçte partnerinizle seks yapamayacağınız anlamına gelmez bu – birlikte geçirdiğiniz vaktin merkezine orgazm olma fikrini koymayın yeter. Pre-orgazmik kız arkadaşınıza ya da karınıza nasıl yardım edebileceğinizi öğrenmeye çalışan bir partnerseniz, sayfa 95'teki Partnerlere İlk Orgazm Tüyoları bölümüne bakabilirsiniz. İlişkiniz yoksa, becerikli bir sevgilinin size ilk orgazmınızı tattırmasını beklemenize hiç de gerek yok. Şimdi öğrenmeye başlayın – ve sonra o becerikli sevgili karşınıza çıktığında, birlikte inanılmaz bir rock ‘n' roll'a hazır olacaksınız. Çoğu kadın neden ilk önce kendi başına orgazm olmayı öğrenmeyi, partnerli seks hayatına orgazmı sonradan eklemeyi daha kolay buluyor. Tek başınızayken ○ Stimülasyon kontrolü sizde olur, böylelikle hiç düşünmeden ve sormadan en hassas noktalarınızı tam on ikiden vurmak için en küçük ayarlamaları yapabilirsiniz (yarım milimetre sola, biraz daha bastır, vs.). ○ Orgazma ulaşmanın uzun sürmesini, partnerinizin esnemesini ya da ne düşündüğünü merak etmek zorunda kalmazsınız. ○ Birinci, üçüncü ya da yirmi yedinci denemenizde hâlâ orgazm olamamanız, partnerinizin sizin bir fiyasko olduğunuzu düşünmesi ya da O Projesi'ne olan ilgisini kaybedip kaybetmediği konularında endişelenmenize gerek kalmaz. ○ Partnerinizin bedeniniz hakkında ne düşündüğünü dert etmek zorunda kalmazsınız yani karnınızı içe çekmek zorunda kalmanız, bacaklarınıza en son ne zaman ağda yaptığınız ya da bedeninizden keyif almanızı engelleyecek başka düşünceler kafanızı kurcalamaz. (Bir tavsiye karnı içe çekerken orgazm olmak hiç de kolay değildir.) ○ Neyi sevip neyi sevmediğiniz, ne türden sesler çıkardığınız konusunda kaygılar yüzünden çekinmeniz gerekmez ya da orgazm olduğunuz sırada partnerinizin ne düşündüğünü merak etmek zorunda kalmazsınız. ○ Partnerinizin dokunuşunun ya da sözlerinin dikkatinizi dağıtma olasılığı yoktur (bu durum en sevecen, en duyarlı partner için bile geçerli olabilir), zira orgazm olmak bazen yoğun bir fiziksel ve zihinsel yoğunlaşmayı gerektirebilir. ○ Feyk orgazmla kendinizi kandıramayacağınızı bilirsiniz. Kendi başınıza birkaç orgazm olduktan sonra bir partnerle birlikteyken daha kendinden emin ve rahat hissedeceksiniz, çünkü gelmeye yakın ne hissettiğinizi ve kendinizi orgazmın eşiğinden aşağı bırakma nın nasıl bir his verdiğini biliyor olacaksınız. Pratik yaptıkça bedeninizin neye cevap verdiği, neye vermediği konusunda bir kavrayışa sahip olacaksınız, ki daha sonra bu bilgiyi partnerinizle paylaşmak çok işe yarayabilir. Tamam, artık bu proje üstünde çalışabileceğiniz, kimsenin sizi bölmeyeceği yalnız kalabildiğiniz zamanları seçin. Kapıyı iyice kilitleyin ve cep telefonunuzu kapatın. Kendinize olabildiğince konforlu bir ortam yaratın – seksi bir müzik açabilirsiniz ya da gevşemek için sıcak bir banyoyla başlayabilirsiniz. ikinci adım vulvanızla arkadaş olun. Orada her zaman sizinle birliktedir o – tanışma zamanı geldi. Vulvanız cinsel organınızın dış kısmıdır vajinanızın içine bakmadan gördüğünüz yerler. Bu yerlerden orgazm olma konusunda yardım istemeden önce orada ne olduğuna dair kesin bir fikrinizin olması size çok yardımcı olacaktır. Bir ayna alın, yastığın üzerine uzanın yanınıza bir ışık olsun ki orada ne olduğunu rahatlıkla görebilesiniz. Aynayı bir yastığın üzerine eğik koyabilir ya da ayaklarınızın arasında tutabilirsiniz. Birçok kişi penisin güzel, hatta tapılacak bir şey (şu fallik anıtların nesi var ki.) öte yandan kadınınkinin çirkin, korkunç, iğrenç ve kokuşmuş olduğuna inanır. Durun bir dakika. Bacaklarınız arasında güzel bir şey keşfetmeye hazır olun. Pek çok kadın dudaklarını ayırıp da vulvalarının bir çiçeğe, kelebeğe, istiridyeye, kalbe ya da kanatlarını açmış bir meleğe benzediğini gördüğünde çok şaşırıyor. Kadın cinsel organı inanılmaz farklılıklar gösterebilir daha büyük, daha küçük, simetrik, yana yatık, farklı şekillerde ve alacalı tonlarda kahverengiler, morlar, pembeler. Fotoğrafını görseniz vulvanızı yüzünden tanır mıydınız. Dış dudakları, yani labia majora denen yeri (üstünde tüyler olan ya da tıraş olmuşsanız bir zamanlar tüylü olan yer) bulmak kolaydır. İç dudaklarınızın yerini de tespit edin (oraya labia minora da denir). İç dudakların birinin ya da ikisinin bazı yerlerinin dış dudaklara doğru çıkıntı yapması sık rastlanan bir durumdur – her iki türlüsü de (gizli duran iç dudaklar ya da dış dudaklara çıkıntı yapmış iç dudaklar) son derece normal. Sizinkinde iki dudak da birbirinin aynısı mı, yoksa birbirinden farklı mı. Her ikisi de çok normal. İç dudaklarınız klitorise ait büyük yapının bir parçasıdır ve oldukça hassas bir bölge olabilir. Sağ labia minoram soldakinden farklı ve bunun gerçekten çirkin ve olağandışı bir şey olduğunu düşünüyordum. Vulvamın tamamıyla normal ve güzel olduğunu ancak üniversiteye başladığımda fark ettim. Etli dış dudakları olan büyük bir vajinam var ve böyle olması eskiden canımı sıkardı. Ama eski erkek arkadaşımla ilk defa ilişkiye girdiğimde orası o kadar hoşuna gitti ki, o zamandan beri bu konuda bir utanma sıkılma duymuyorum. Barbie'nin dümdüz, labiasız cinsel organını görerek büyüyen birinin, kadınların vajinaları konusunda neden paranoyak olduklarını anlaması zor olmasa gerek. En üstte, dış ve iç dudaklarınızın bir araya geldiği yerde, klitorisinizin uç kısmını (ya da başını) bulabilirsiniz. Bu bölgenin tümsek gibi olduğunu göreceksiniz – genellikle 2-3 santimden kısadır. Burayı görebilmek için klitoristeki başlık benzeri deriyi yukarı doğru çekmeniz gerekebilir. Başın üstündeki klitoris şaftını (penisin şaftı gibidir) hissedip hissedemediğinize bir bakın – derinin altında ince bir şerit gibidir. Klitorisiniz derinin altında da devam eder – organın tamamı penisle aşağı yukarı aynı boydadır ve baştan sona hassasiyete sahiptir, ancak bu dışarıdaki bölümler (klitoris ucu ve deriyle kaplı şaft) genellikle en hassas olanlardır. Vajinal ağzı bulun o inanılmaz elastik ve kaslı organın başlangıcı. Vajina, parmağı sıkı biçimde kıstırabilir ya da doğru hormonların gelişiyle akordeon benzeri kıvrımlarını bir bebeğin doğması için genişletebilir (ve sonrasında Kegel egzersizleri sayesinde tekrar sıkıca kasılabilmek için yeniden forma girer). Vajinanızın tam olarak nerede olduğunu görmek istiyorsanız parmaklarınızı ıslatıp (yalamak en kolay yoldur) birkaç santim içeri kaydırabilirsiniz. Vajinanın hemen üstünde üretral ağzı (çişin çıktığı küçük delik) görüp görmediğinize bakın. Vajinanın hemen altındaki deriye perineum denir. Onun altındaki delik de anüstür. Eskiden kadınların oralarındaki her parçanın korkunç olduğunu düşünürdüm ama Vajina Monologları'nı izlediğimden ve üniversitedeki arkadaşlarımla açık açık konuşmaya başladığımdan beri vajinamı seviyorum. Dehşet bir şey – tuhaf görünümlü belki ama fantastik biçimde. üçüncü adım kendinize dokunurken deneysel olun, hemen hedefe ulaşmaya çalışmayın. Üçüncü adım orgazm olmamak üstüne. Bedeniniz üstünde küçük bilimsel bir deney. Hedefiniz ne türden dokunuşların hoşunuza gittiğini ve bedeninizdeki en hassas yerleri bulmak. Özellikle de cinsel organınıza ne türden bir dokunuşun hoşunuza gittiğine verin dikkatinizi. Tekrar edelim, bunu yaparken gevşemeniz gerek telefonunuzu kapatın, güzel bir müzik koyun, isterseniz banyo yapın ya da duş alın. Ellerinizi hoşunuza gidecek biçimde bedeninizde gezdirerek başlayın. Hangi bölgelerin hoşunuza gittiğine dikkat edin. Göğüslerinizi ve meme uçlarınızı okşayın. Aldığınız hislere verin dikkatinizi. Bir süre bunu yaptıktan sonra, ellerinizi vulvaya götürün (vajinanızın içi değil, cinsel organınızın dış bölümü). Farklı yerlere dokunun, özellikle hoşunuza giden yerler olup olmadığına dikkat edin. Birçok kadına göre, iç dudaklara ve üretral ağza dokunmak çok zevkli. Klitoris, çoğu kadının orgazm olmasını sağlayan yeri olduğundan, oraya özellikle dikkatinizi verin. Nerede olduğunuzdan emin değilseniz sayfa 77'ye bakabilirsiniz. Biraz yaratıcı olmaya kafa yorun Klitorisinize dokunmanın kaç farklı yolunu bulabilirsiniz. Her defasında şuna dikkat edin Daha mı çok yoksa daha mı az hissediyorsunuz. Hoşunuza gidiyor mu. Hangisi daha çok hoşunuza gidiyor. Daha hafif bir dokunuşla mı, yoksa daha sert bir dokunuşla mı hoşunuza gidiyor. Şu yerlere dokunmayı deneyebilirsiniz ○ Doğrudan klitorisinizin başına (ucuna) ○ Ucu yerine şaftına ○ Sol tarafa ○ Sağ tarafa ○ Bir sağa bir sola ○ Aşağı yukarı ○ Daireler şeklinde ○ Parmağınızla daireler çizerek klitorisinizin şaftına ○ Tek parmakla ○ Çift parmakla ○ Pışpışlayarak, ovuşturarak, sıvazlayarak ve nazikçe çimdikleyerek ○ Aklınıza gelen her şekilde. Parmaklarınızı yalayarak ya da su bazlı kayganlaştırıcı kullanarak ıslatın, sonra biraz daha dokunmayı deneyin. Parmaklarınızı ıslattığınızda daha iyi hissediyor musunuz. Eğer partneriniz parmaklarını kullanmadan orgazm olmanızı sağladıysa ve bunu kendi başınıza yapamıyorsanız, kesinlikle partnerinizin yaptığı şekilde kendinize dokunmayı deneyin. Hatta kendinize dokunurken partnerinizin size dokunduğunu hayal edebilirsiniz. Eğer isterseniz parmağınızı vajinanızın içine sokup bunu farklı şekillerde yapmayı deneyebilirsiniz. Bu his hoşunuza gidiyor mu. Parmaklarınızı oynattığınızda nasıl hissediyorsunuz. Parmaklarınızı kullanarak farklı yönlere doğru ovuşturmaya ne dersiniz farklı açılarla yukarı, aşağı, sola, sağa. Ayrıca anüsünüzde pek çok sinir ucu vardır – isterseniz oraya dokunmayı da deneyebilirsiniz. Ellerimle farklı hızlarda ve farklı sertliklerde dokunmak ve farklı yerlere hareket etmek orgazm olmayı öğrenmemi sağladı. Bir nokta çalışmıyorsa orayı geçin ve başka bir yerle devam edin. SAT sınavı gibi. Keşif ve deneyselliğin orgazm olmayı öğrenmede en önemli şeyler olduğunu söyleyebilirim. Duyduğunuz ve okuduğunuz her şeyi deneyin. Keşfe çıktığınızda sizi kesinkes tatmin edecek bir şeyler bulacaksınız. Her yaptığınız şeyde kendinizi yargılamadan dikkatinizi hislerinize verin. İlk başta çok az hissediyor olabilirsiniz ama az da olsa her hisse dikkatinizi vermeye çalışın – pratik yaptıkça his artacaktır. Size ne hissetmeniz gerektiğini dayatan, kafanızda kurduğunuz kalıpların ya da hissetmeyi dilediğiniz şeylerin yolunuzu tıkamasına izin vermeyin. Bırakın ne hissediyorsanız onu hissedin, daha çok iyi hissettiren şeyleri yapın. Beynimi durdurup zevk verici fiziksel hislere odaklanmamın gerçekten de epey fark yarattığını gördüm. Her şey daha kolay oluyor o zaman. Kafanızın rahat olması çok önemli. dördüncü adım haftada birkaç kez dokunmaya devam edin. yaşadığınız deneyimin keyfini çıkarın. asla pes etmeyin. Madem bedeninizin sevdiği dokunuşları öğrendiniz, neden yapmaya devam etmeyesiniz ki. Haftada birkaç kez, her defasında yirmi dakika bir saat arası kendinize zevk verme/kendinizi keşfetme seanslarına vakit ayırmayı deneyin. (Her gün olmasa da muhtemelen her hafta bir o kadar zamanınızı alışveriş yapmaya, mesajlaşmaya ya da televizyon izlemeye ayırıyorsunuzdur bu türden keyif aldığınız bir şeye buncacık zamanı neden ayırmayasınız ki.) İlla da orgazm olma kaygısına kapılmayın – hoşunuza giden şekilde dokunmaya devam edin yeter. Tahrik olduğunuzda daha sert ya da daha hızlı dokunma isteği uyanabilir – eğer öyle olursa, yapın gitsin. İlla da orgazm olmaya odaklanarak kendinizi strese sokmayın, bu konuda kendinizi irdeleyip yargılamayın. Yaptığınız şey beraberinde orgazmı getiriyorsa ne âlâ, ama olmuyorsa da haz dolu hislerin keyfini çıkarın. Bazen kendinize tam bir farkındalıkla dokunmak ve sürece dikkatinizi vermek iyi olabilir. Kimi kadınlar da farkında olmadan kendilerine dokunmanın daha çok işe yaradığını söyler. Klitorisinize ve bedeninize, tek başınıza televizyon izliyorken ya da kitap okuyorken dokunabilirsiniz (okuduğunuz ya da izlediğiniz şeyin illa da cinsel içerikli olması gerekmez). Arada sırada sırf hoşunuza gittiğinden öylesine yaptığınız bir şey olmasında sorun yok. Defalarca deneyip hâlâ orgazm olamamışsanız bile bu egzersizleri yapmayı kesinlikle bırakmayın. Bedeninizin uyanması ve hislerinizi algılaması biraz zaman alabilir, üstelik tekniğinizi kendinize uygun bir hale getirmeniz de zaman alabilir. Bazı günler daha çok, bazı günler de daha az uyarıldığınız dikkatinizi çekebilir. Bunda bir sorun yok. Uyarıldığınız esnada sizi oraya götüren şeyleri yapmaya devam edin. Doğru yoldasınız Orgazm uyarılmanın zirvesine çıktığınızda gerçekleşir. İşyerinde bir verimlilik hedefine ulaşmaya çalışır gibi orgazm olmaya çalışmayın, zira ne kadar çok çalışırsanız o kadar az keyif alırsınız. Bu egzersizleri yaparken orgazmı düşünmeyin – bunun yerine ateşli ve hoşunuza giden başka bir şeyi düşünün. Yolculuğun tadını çıkarın. Ne hoşuna gidiyorsa onu yap. Keşke daha önceleri, sistematik ve hedef odaklı bu iş olmazsa kesin bende bir sorun var yerine keyif alma odaklı türünden bir kafa yapısına sahip olsaydım. beşinci adım uyarılmanızı artıracak başka şeyler deneyin. ○ Vajina kaslarınızı sıkın. Kegel egzersizi yaparken kullandığınız kaslardır bunlar (sayfa 34). Sıkıp gevşetmek uyarılmanızı hızlandırabilir ve orgazma doğru yol almanızı sağlayabilir. Kendinize dokunurken deneyebileceğiniz başka bir yöntemdir bu. ○ Kalçalarınızı oynatın. Hoşunuza gidiyorsa kıvırtın. Nefes alıp verirken aşağı yukarı hareket ettirin ve keyfinize bakın. Bedeniniz nasıl istiyorsa öyle hareket etsin. ○ Gevşeyin ve nefes alın. Leğen kemiğindeki ve cinsel organdaki kaslarınızı gevşetirseniz daha çok şey hissedebilirsiniz. Doğrudan leğen kemiğinize doğru nefes aldığınızı hayal edin. ○ Ses çıkarın. İç geçirme, inleme ve çıkardığınız her türden ses konusunda rahat olun. Uzun süre çok ses çıkarırım da birileri duyar diye endişeleniyordum ve orgazm olmamı engelliyordu bu. Duyan duysun demeye başladığımda kendime olan güvenimi kazandım. ○ Fantezilerinizi kullanın. Araştırmamıza katılan orgazm olan kadınların % 72'si mastürbasyon yaparken her zaman ya da sık sık fantezi kurduğunu söyledi. Buna karşılık, mastürbasyon yapan ama henüz orgazm olmamış kadınların % 45'i her zaman ya da sık sık fantezi kurduklarını söyledi. Nasıl fantezi kurulacağını öğrenmek ya da kendilerine bu konuda izin vermek, kadınların söylediğine göre orgazm olmayı öğrenmelerine en çok yardım eden şeylerden biri olmuş. Size seksi gelen imajları ve hikâyeleri bulmak için hayal gücünüzü kullanın. Zihninizi serbest bırakın. Eğer tahrik ediciyse aynı ânı tekrar tekrar zihninizde canlandırabilirsiniz ya da kendinizi en mutlu insan olarak kurguladığınız bir hikâyeyi takip edebilirsiniz zihninizde. Kendi ellerinizin başkasının elleri olduğunu düşünebilirsiniz. Fantezileriniz siz ait özel düşüncelerdir – anlatmadığınız müddetçe kimse bunları bilemez. Bilinçli analitik aklınızın hikâyeleri onaylayıp onaylamadığı konusunda kendinizi strese sokmayın, bunları gerçek hayatta yapmak isteyip istemeyeceğiniz konusunda endişe duymayın. Şimdilik onlar yalnızca sizi tahrik eden düşünceler – bunda utanacak bir şey yok. Çoğu kadın orgazm olmak istediğinde fantezi kurar, özellikle de tek başlarınayken ve partnerleriyle birlikteyken sık sık yaparlar bunu. Fantezi konusunda daha çok şey öğrenmek ve ne türden fantezileri sevdiğinizi gözden geçirmek için sayfa 38-39'a bakabilirsiniz. İsterseniz hikâyeler, resimler ya da filmlerden faydalanabilirsiniz. Fakat bu seçenekler sizi soğutuyorsa uzak durmanızda yarar var. Kimi kadınlar resimsiz hikâyeleri tercih eder. Kimileri de hikâyelerden ya da pornodan hoşlanmaz, ama feminist kadınlar, gay erkekler tarafından yapılmış bağımsız, Avrupai pornolardan hoşlanır. Aşk romanları ya da cinsel anlamda uyarıcı şeyler okumak kendime dokunmaya başlamadan önce işe yarıyor. Çünkü mastürbasyondan önce uyarılmamı sağlıyor. ○ Vibratör kullanmayı deneyin. Vibratör, parmaklarınızdan daha yoğun ve farklı türden bir his yaratabilir. Bu histen her kadın hoşlanmasa da, birçok kadın vibratör kullanmanın orgazm olmanın en kolay yolu olduğunu düşünüyor. İlk vibratörümle özgürleştirici bir deneyim yaşadım. Hayatımın büyük çoğunluğunda mastürbasyon yapmıştım ve birçok erkek partnerim olmuştu ama orgazma ulaşamamıştım. İlk vibratörüm, mastürbasyonu ilk sıraya koymamı sağladı ve bu sayede nihayet tam bir boşalma yaşadım. Zamanla başka yollarla ve partnerli orgazm olmayı da öğrendim. Bu fikir size cazip geliyorsa kendinize bir vibratör alın. Nereden alabileceğinizi ve nasıl kullanacağınızı öğrenmek için 7. Bölüm'e bakabilirsiniz. ○ Klitorisinizi ıslak tutun. Eğitim seminerlerimizden önce bir kadın, Dorian'a yaklaştı ve orada olduğu için çok heyecanlı olduğunu söyledi. Sevinçten gözleri ışıl ışıl parlıyordu. Bu hafta ilk orgazmımı oldum ve neredeyse ezelden beri orgazm olmaya çalışıyordum. dedi. Dorian onu tebrik ettikten sonra bu farkı yaratan şeyin ne olduğunu sordu. Kayganlaştırıcı kullandım, dedi kadın. İnsanlara ıslak olmanın ne kadar fark yaratan bir şey olduğunu söylemeniz gerek. Durum böyle. Öncelikle parmaklarınızı tükürükle ya da kayganlaştırıcıyla ıslatın. Uyarılmayı hissettikçe ve vajinanız kayganlaştıkça parmaklarınızı sokacak hale gelirsiniz ve böylelikle içerdeki ıslaklığı klitorisinize yayabilirsiniz. Orgazm olmak için, klitorisimi uyarmaya çalışmadan önce diğer erojen bölgelerimi uyarmam gerektiğini öğrendim. ○ Korku. Biz her zaman kadın dinleyicilerden orgazm olmak isteyen ama olamayan kadınlara tüyolar vermelerini rica ediyoruz. Korkmana gerek yok. en yaygın yanıtlardan biri. Bir kadının orgazmın bilinmeyen yönlerinden, bu hissin yoğunluğundan, çıkaracağı seslerden, nasıl görüneceğinden, partnerinin önünde utanmaktan, olamama olasılığından tedirgin olması hiç de olağandışı değil. Cinsel travma geçmişi olan kadınlarda cinsel organa dokunma hissi ya da uyarılma, olumsuz anıları ve duyguları depreştirebilir. The Survivor's Guide to Sex kitabı ya da bir seks terapisti bu tedirginlikleri aşmada son derece faydalı olabilir. Gerçekten de orgazm kısa süreli bir kontrol kaybını ve beraberinde gelen bir tür savunmasızlığı gerektirir. Orgazm olan birçok kadın, orgazmın lezzetinin endişe ettikleri şeyleri kolaylıkla telafi ettiği konusunda hemfikir. Cesur olun ve kendinize olan güveniniz gelene dek içinizdeki o korkusuz kaynağa gidin. ○ Olumsuz beden algısı. Kimi kadınlar gün boyu bedenlerine, Senden nefret ediyorum. Şişkosun, çirkinsin, sana dair her şeyden nefret ediyorum. diye söylenip dururlar ve sonra dönüp şöyle derler Peki beden, ver bana bir orgazm. Böyle bir kadına bedeni, Hmm, bir düşüneyim. Sen benden nefret ediyorsun ama. dediğinde şaşırmamalı. Bedeninizden çok nefret ediyorsanız, kendinize izin verip de fiziksel haz almanız zor ya da imkânsız olabilir. 15.000 kişinin katıldığı Queendom.com internet sitesinin yaptığı ankete göre, kadınların % 46'sı kendi bedenlerinden ya da tüylerinden utanmalarının orgazm olmalarını engelleyen şey olduğunu belirtmiştir. Araştırmalar, kendi bedeni hakkında kaygıları olan kadın ve erkeklerin cinsel arzularının düşük olduğunu ve seksten daha az keyif aldıklarını göstermiştir. Beden algısı, fiziksel engeli olan bütün insanlar için olmasa da, böyle olan kimileri için bir problem. Engelli insanların seks yapmadığı, yapamadığı ya da yapmamaları gerektiğine dair kültürel önyargılar sorunu daha da karmaşıklaştırıyor. Kimi engelli insanlar, fiziksel olarak yapabilme imkânları olan şeyler üstündeki engellerden tutun da, bakı- cılarından yardım alma ya da yalnız kalma ihtiyacına, seksi zorlaştıran acı ya da yorgunluğa kadar ekstra zorluklarla karşılaşıyor. Bedeninizle ilişkiniz ne olursa olsun onunla arkadaş olmak pek de kolay değildir. Bununla birlikte bir barış antlaşmasına adım atmak olanaklıdır. Terapistle çalışmak, beden algısı destek grubuna katılmak, günlük tutmak ya da bu konuda yararlı olabilecek web sitelerini ya da kitapları okumak işe yarayabilir (bir sonraki sayfadaki önerilerimize bakabilirsiniz). Sekse dair cool şeylerden biri de şudur Nasıl görünürseniz görünün çoğunlukla işler tıkırında gider. Küçük basenlere sahip olmak daha iyi öpüşmenizi sağlamaz. Cansız saçları ve siyah noktaları olan biri de herkes gibi orgazm olabilir. Bir bakıma seks (kendinizle seks dahil olmak üzere, belki de özellikle kendinizle seks) kendi bedeninizi eleştirmeye ara vermek ve bunun yerine ne kadar iyi hissedebileceğinizi deneyimlemek için önemli bir fırsat. Cinsel durumlarda utanıp sıkılmaya dair duyduğum en iyi şey şuydu sanırım Kadınlar şöyle düşünür, ‘Ah olamaz tuhaf kokuyorum, basenlerim kocaman, geçen hafta sonu biraz güneşlenmem gerekirdi, bir rötüş tıraşı olsam iyi olur.' Erkeklerse şöyle düşünür ‘Vu-huu. Karşımda çıplak bir kadın var.' ○ Size orgazm verenin başka biri olması gerektiği inancı. Kadın orgazmı, zirveye ulaşma idaresini ele almaya istekli kadınlar için daha güzel ve daha kolaydır. Orgazmın bir sevgilinin öbürüne verdiği bir hediye olması gerektiğini düşünmeyin çoğu kadın, orgazm için kendini ayartmada aktif bir rol oynar, bazen sevgiliyle bazen de tek başına olur bu. Tek başına penetrasyonun orgazma yol açmayacağını öğrenmem biraz zaman aldı. Ayrıca adamın ne yapması gerektiğini bilmesini bekleyemezdim – yani orgazm olmak istiyorsam nasıl bir pozisyon almam gerektiğini bilmek zorundaydım. Dolayısıyla dizginleri elime almalıydım. Seksi mahveden, insanın aklına gelebilecek en kötü şeyler. Elbette mastürbasyon sırasında bu türden risklerle karşılaşılmaz ama bu konular partnerli seks esnasında orgazmı kolaylıkla pıstırabilir . Başkasının vücudundan gelen sıvılar söz konusu olduğunda, risksiz seks diye bir şeyden bahsedilemez (lanet olsun, karşıdan karşıya geçerken, araba kullanırken, dolaptaki artıkları yerken de risk söz konusu). Fakat doğum kontrol ve güvenli seks hakkında doğru ve güvenilir bilgiler sayesinde riskleri azaltabilir, gönül rahatlığıyla gevşeyip keyif alabilirsiniz. Daha fazlası için 11. Bölüm'e bakabilirsiniz. ○ Kan dolaşımını etkileyen sigara, alkol ve tıbbi durumlar. Cinsel uyarılma ve orgazm cinsel organa kan akışına bağlıdır. Kan akmıyorsa orgazm da olmaz, diyebilirsiniz. Yüksek kolesterolün, yüksek tansiyonun ve kalp-damar hastalıklarının sigara içmede olduğu gibi kan dolaşımı üstünde olumsuz etkileri olabilir, çünkü bu türden şeyler damarların daralmasına neden olur. Yoğun bir şekilde alkol almak, vücudunuzun alt kısımlarına ve sinir uçlarınıza hissizleştirici bir etki yapar. (Modern anestezinin icadından önce ameliyatlarda viski kullanıldığını biliyor muydunuz.) Kimileri biraz içmenin cinsellik sırasında hissettikleri engelleri aşmalarına yardımcı olduğunu söylese de, sınırı aşmanın cinsel hisleri duyabilme yetinizi zayıflattığını unutmayın. Birçok araştırma, bir kadının fazladan içtiği her alkollü içeceğin orgazm olma süresini uzattığını ve orgazm şiddetini zayıflattığını göstermiştir. Bize sorarsanız, açık bir bilinçle istediğiniz kadar vahşi ve çılgın bir cinselliğin tadını çıkarın. ○ Bazı ilaçlar. 18 yaşın üstündeki on kadından biri antidepresan alıyor ve bu ilaçların orgazmı engelleyici yan etkileri giderek ciddileşen bir sorun olmaya devam ediyor. Kimi kadınlar ilaçların olumsuz yan etkileri olmadığını söylüyor ama kimileri de cinsel dürtüleri azalttığını, gelmeyi zorlaştırdığını ya da imkânsız kıldığını, orgazmı zayıflattığını ve tatmini azalttığını belirtiyor. Bu meseleler ilaç kullanan insanlar için zor kararlar almayı gerektiriyor yani orgazm olup fena halde bunalımlı olmak ya da iyi hissedip hiç orgazm olmamak arasında sancılı bir ikilemle karşı karşıya kalabilirsiniz. Doğru ilaçları bulana dek intihar edecek hale geldikten sonra, ölmektense orgazmsız bir hayatı seçtiğini söyleyen birçok kadın var. Hormonal doğum kontrol yöntemlerinin (hap, bant, halka ve Depo-Provera) cinsel uyarılma ve kimi kadınların orgazm olması üstünde olumsuz etkileri olabilir, bununla birlikte farklı kadınlarda ve farklı yöntemlerde durum böyle olmayabilir. Aldığınız antidepresanlar (antihipersensitif, antikonvulsant, anti-ülser ilaçların yanı sıra yatıştırıcılar, nöroleptik ve antihistaminikler benzer yan etkilere sahip olabilir) orgazmınızı etkiliyorsa ve bu konu canınızı sıkıyorsa durumu size bu ilaçları yazan doktora anlatın. Alternatif bir seçeneğin olup olmadığını sorun. Bazı antidepresanların ve bazı hormonal doğum kontrol yöntemlerininin diğerleriyle karşılaştırıldığında bu türden yan etkileri olma olasılığı daha azdır. (Yine de maalesef kimi hastalar depresyonlarına en iyi gelen antidepresanların cinsel yan etkileri olanlar olduğunu söylüyor.) Dorian'ın, kanser tedavisinin ilk aşamasını tamamladıktan sonra, kanserin tekrar etme riskinin azalması için aldığı ilaçların, östrojen ve testosteron üretimini düşürme yan etkileri vardı. Bu ilaçlar umarız işe yaramıştır, çünkü seks hayatımıza renk katmadığı kesin. Bu süre zarfında ve ilaç alan kişilerle konuşmalarımızda, libido-kıran ilaçlar alırken orgazm olmanın yollarına dair iki taktik öğrendik. Birincisi, istediğiniz zaman değil de bazen orgazm oluyorsanız, gelebildiğiniz zamanlarda orgazm olma modelleri çıkarın. İlacın vücudunuzda en az olduğu vakit son hapı aldığınızdan yirmi üç saat sonra mıydı. Orgazm, özellikle cinsel olarak uyarılmış olduğunuz zamanlarda mı oluyor – ya da özellikle uzun ön sevişme seanslarında, ya da sizi gerçekten ateşlendiren tahrik edici konuşmalarda. Âdet döngünüzde belirli bir zamanda mı oluyor. (Hormonal haplar alanlar için bu durum geçerli olmayabilir.) Aynı modelleri bulmak ve tekrarlamak orgazmı kolaylaştırmaz ama en azından orgazm olma şansınızı azami düzeyde artırır. İkinci yaklaşım, belirli günlerde cinsel uyarılmanızda meydana gelen küçük artışları tespit etmektir. İnsanların cinsel düşünceleri ve ilgileri doğal olarak günden güne dalgalanma gösterir. Diyelim ki bir kadın yirmi dört saatlik bir süreçteki normal cinsel arzusunun grafiğini çizsin. Cinsel içerikli bir rüyayla belli belirsiz tahrik olmuş bir halde uyanıp sonra bir iki saat boyunca sekse dair hiçbir şey düşünmeyebilir, sonra sabah kahvesini alırken dükkândaki tatlı bir eleman gözüne çarpar ve birkaç saniyeliğine seksi düşünceler geçer aklından, işe gider, seksi olan hiçbir şeyin olmadığı uzun bir zaman dilimi geçirir, sonra akşama doğru sebepsiz yere aklına bazı cinsel düşünceler akmaya başlar ve çok fena azar. Birkaç saat sonra eve gider, o akşam HBO'da bir seks sahnesi izlerken orta karar bir uyarılma hisseder. Günü hiç seks yapmadan ya da orgazm olmadan kapatır ama grafiğine küçük tepecikler (kahve flörtü), yüksek fırlamalar (sebepsiz öğleden sonra azgınlığı) ve düzlükler (ofiste uzun süren sabah) çizebilir. İlaç aldığı dönemdeki grafiğinde daha az tepe olabilir, cinsel arzu yoğunluğu daha az olabilir. Yine de orta yükseklikte birkaç tepesi olacaktır. Birkaç gün ya da bir hafta süresince cinsel arzunuzdaki küçük çıkıntıları not edin. Sonra modelleri çıkarmaya başlayın. En çok sabahları mı yoksa geceleri mi cinsel düşünceler uyanıyor zihninizde. Âdet döngünüzün ortasında mı, yoksa başında ya da sonunda mı. Gün içinde küçük kıvılcımlar yaratan görsel tetikleyiciler var mı. Hissetmediğiniz o şehevi dürtüler için üzülmek yerine yakaladığınız küçük tepeciklerin değerini bilin. Vibratörler, hassasiyeti azalmış kadınlar için özellikle faydalı olabilir. Bu yaklaşımlar kimilerine zaman zaman yardım edebilir, ancak kimileri de orgazm olamamayla barışmayı seçiyor. Sarılma, dokunuşlar, masaj ve diğer türden fiziksel yakınlaşmalar orgazm olmadan da son derece zevkli olabilir, ayrıca bunlar dikkatinizi hissedemediğiniz her şeyden alıp hissetmenin keyfini çıkarmanızı sağlar. partnerli orgazmlar Bedeninizin gelme kabiliyetine sahip olduğu bilgisinin bir güven patlamasına yol açması çok doğal, ama bu, partnerinizle birlikteyken her zaman kolayca orgazm olacağınız anlamına gelmez. Nasıl geldiğinizi öğrenmek biraz vakit alabilir, çünkü artık işin içine bazı zorluklar (bunlar bazen keyif verici de olabilir) girmiştir ○ Artık birileri size bakıyordur. ○ Artık bedeninize kontrol etmediğiniz biçimlerde dokunuluyor ya da stimülasyon veriliyordur. ○ Artık kafanızda daha çok şey dönüyordur. Partnerime zevk vermeli miyim. Acaba ne düşünür. Benimki çok mu zaman alıyor. İşe yarayacak mı bu. İki insan birlikteyken ortaya çıkan abuk subuk konuşmaları saymıyoruz bile. Bedeninizden çıkan orgazm, şapkadan kendiliğinden çıkmaz (ya da boxerdan ya da sutyenden). İlişki sırasında bir yerde, ister oral seks yoluyla, ister kendi elinizle, ister partnerinizin eliyle, ister vibratörle ya da partnerinizin bedenine sürtünerek, devamlı ve iyi bir klitoral aksiyona girme ihtiyacı hissedeceksiniz muhtemelen. Aç gözlü müyüm. diye endişeye kapılmayın – seks hem alma hem de verme meselesidir, tabii her zaman aynı anda olmaz bu. Cinsel haz almak için epey bir zamanınızın olması gerekir. Çoğu kadın, orgazmı garantiye almak için, partnerli seks sırasında girişken davranarak kendi orgazmının sorumluluğunu üstleniyor . Özellikle de hâlâ öğrenme sürecindeyseniz, boşalmanızı sağlayacak hislere odaklanabilmeniz için partnerinizden dikkat dağıtıcı okşamaları azaltmasını istemek işe yarayabilir. Sizi öpmesi, meme uçlarınızı emmesi ya da derine girmesi hoşunuza gidebilir ama kimi kadınlar bunların kendilerini başka bir istikamete götürerek zirveye giden yoldan uzaklaştırdığını söylüyor. Eğer durumun böyle olduğundan şüpheleniyorsanız, Çok hoşuma gidiyor... klitorisime yaptığın şey çok seksi, böyle gelebilirim –tabii dikkatim dağılmadan tek bir hisse odaklanabilirsem– hah, öyle yap. gibi bir şey söylemeyi deneyin. İlişki sırasında orgazm olmaya dair daha fazlasını 5. Bölüm'de bulabilirsiniz. Diyelim ki en iyi ihtimalle bunun sizin için yeni bir şey olduğunu bilen, ihtiyacınız olan stimülasyonu size veren, işleri yoluna koymanın çok uğraştırıcı olmasını dert etmeyen destekleyici ve sabırlı bir partneriniz var. Bu durumda feyk yapmasanız iyi olur – çünkü bir dahaki sefere denemek istediğinizde işler iyice sarpa sarar. Orgazm olsanız da olmasanız da seksten keyif almayı unutmayın. Birlikte orgazm olmayı çözmek ortaklaşa ve eğlenceli bir proje olabilir ama ana hedefiniz bu olmamalı birlikte olmanın fiziksel ve duygusal hazzına, bunun gölge düşürmesine izin vermeyin. partnerlere ilk orgazm tüyoları İşte ona yardım etmenin bazı yolları ○ Orgazmı nihai hedef haline getirmeden seksten keyif almaya bakın. Partneriniz ilişkiden keyif aldığında sizle birlikteyken orgazm olma olasılığı yükselir. Haz almasına yardım etmek yerine, saplantılı biçimde gelmesine odaklanmak seksin tadını kaçırabilir. Unutmayın ki bir kadının sizinleyken orgazm olabilme becerisinin, sizi sevip sevmemesiyle vaya sizle seks yapmaktan hoşlanıp hoşlanmamasıyla bir ilgisi yoktur. ○ Kadının haz almasına odaklanan aktivitelere zaman ayırın, özellikle de klitorisi uyaranlara. Oral seks de aynı şekilde işe yarayabilir, tabii kadın bu konuda rahat hissediyorsa. Sayfa 205'teki Onu Mutluluktan Havalara Uçurmanın Yolları (Muhteşem Bir Sevgili Olmak Üstüne Sekiz Tüyo) bölümüne bakabilirsiniz. ○ Eğer hiç orgazm olmamışsa, kendi vücudunu keşfetmesi konusunda onu yüreklendirin, öğrendiği şeyleri sekse dahil etmeye çalışın. Kimi kadınlar partnerim ne düşünür acaba diye endişelendiğinden mastürbasyon yapmaz, bu yüzden onu desteklediğinizi bildiğinden emin olun. ○ Ona bu kitabı veya sayfa 97'de tavsiye ettiğimiz diğer kitaplardan birini verin, böylelikle ne yapması gerektiği konusunda fikir edinmiş olur. ○ İlk orgazmını sizinle yaşamak istiyorsa ya da daha önce orgazm olmuş ama bunu bir partnerle hiç yapmamışsa, fevkalade sabırlı olmanız gerekir. Biriyle aynı odadayken orgazm olmaya çalışmak, başka birinin huzurunda utanıp sıkılarak işemek gibi bir şeydir. Pratik yaptıkça her şey daha kolay ve daha hızlı olacaktır. Orgazm olması için kendine yaptığı baskıya bir de siz eklenmeyin. Bu sefer olursa harika ama olmazsa da sorun değil, başka bir zaman olur ve İstediğin kadar devam edebiliriz, hoşuna gittiği sürece bırakma gibi şeyler söyleyebilirsiniz. İlk kez seks yaptığım adam bana zevk veremedi sabırlı değildi. Şimdi çıktığım adamsa bulunmaz nimet. Çok sabırlı, istediğim pozisyonu denememe izin veriyor, sevdiğim şeyler hakkında benle konuşuyor, sonra da onları yapıyor. Sanırım orgazm olmak için birlikte olduğum insanla kendimi rahat hissetmem gerek. ○ Daha önce orgazm olmuş ama bunu bir partnerle hiç yapmamış olan biri için, size alışana kadar, mastürbasyon koşullarının aynılarını sağlamak için elinizden geleni yapın. Hep sırtüstü uzandığında geliyorsa, bırakın sırtüstü uzansın. Klitorisini parmaklarıyla okşuyorsa, bırakın öyle yapsın. Vibratör kullanıyorsa, seks esnasında vibratör kullansın. Siz ona dokunurken ya da zevk verirken kendi alıştığı yolda gelmesine müsaade edin daha sonra birlikte repertuarınızı genişletip farklı yollarla gelmesini sağlayabilirsiniz. ○ Sekse dair utangaçlık, suçluluk duygusu ve mahcubiyet, geçmişindeki bir istismar olayı, beden algısı konuları ya da seksin olumsuz karşılandığı bir yetişme dönemi partnerinizin cinsel hazdan keyif alabilmesine engel oluyorsa, bu konuda bir gecelik tedaviler olmasa da ona yardım etmenin yolları da yok değil. Dürüst ve saygılı biçimde partnerinizin bedeninin ve cinsel organının size çekici ve seksi gelen yerlerine iltifatlarda bulunun (asla yalan söylemeyin – hemencecik fark edecektir bunu). Yorumlarınızı önemsemeyebilir ya da söylediğiniz şeye inanmadığınızı düşünebilir ama zamanla onu (hatta malum yerlerini) çekici bulduğunuz fikrini kabul etmeye başlayabilir ve kendisi hakkındaki düşüncelerini gözden geçirebilir. Birkaç yıl öncesine kadar vajinamın görüntüsünden rahatsız oluyordum, çünkü labiamın bir tarafı diğer tarafından daha büyüktü. Ancak cinsel anlamda olgun kadınların resimlerini gördüğümde, bu konudaki yol gösterici kaynakları okuduğumda ve vajinama bayılan sevecen bir erkek arkadaşım olduğunda vajinamı sevmeye başladım. Artık cinsel anlamda olgun ve alımlı bir kadın gibi göründüğümü düşünüyorum. İlişkinizde sekse dair karşılıklı meraka dayanan keşifçi bir tavır geliştirin. Konfor bölgesinden çıkmaya zorlamayın onu, bunun yerine ilgisini çeken cinsel aktiviteleri keşfedin (tabii güvenli ve sizin de rahat hissettiğiniz bir şey olduğu müddetçe). Birlikte seks üstüne kitaplar okuyun –onun ilgisini çekenlerden birini seçin– ve bu konuda sohbet edin. Seks üstüne daha çok şey öğrenmek için atölyelere ve derslere katılın – eğlenceli bir çıkma deneyimi olur hem. Cinsel istismar sonrası iyileşme üstüne kitaplar için sayfa 47-48'e bakabilirsiniz. ○ Nihayetinde bunun onun kendi bedenini öğrenme deneyimi olduğunu unutmayın. Yardım edip destekte bulunabilirsiniz ama yapması gereken şeyleri onun yerine yapamazsınız. Aşağı, Daha Aşağı Bebeğim oral seks ve kadın orgazmı Dorian bir kadının orgazm olmasına yardım edebilecek şeylere dair beyin fırtınası yapmak için kadınlarla bir araya geldiğinde, yapılan listede dil birinci sırada yer alıyor ve bu anons edildiğinde sıklıkla sevinç çığlıkları duyuluyor. Dil, neden böylesine popüler acaba. Dil ıslak, yumuşak, sıcak, hızlı ya da yavaş her türden zevk okşayıcı dokunuşu gerçekleştirebiliyor. Kısacası yapısı dolayısıyla birçok kadın için orgazmın merkezindeki klitoral stimülasyona birebir. Evli kadınlar arasında yapılan bir çalışmada katılımcılar oral seksi orgazm olmanın en keyifli yolu seçmişler. Elbette oral seksi bütün kadınlar sevmez, keza bütün partnerler de oral yapmak istemez, ama birçokları için oral aksiyon seksin en leziz tatlarından biri. Cunnilingus, yani kadınlara yapılan oral seks, Amerika'da pek de herkesin yaptığı bir şey değil. 1930'larda doğmuş jenerasyon için oral seks karıkocaların (hele de kız arkadaş ve erkek arkadaşın) yaptığı hoş karşılanmayan bir şey – kadınların yalnızca % 44'ünün hayatlarında en az bir kez oral seks deneyimi olmuş (ya da bu araştırmayı yapan kişiye itiraf eden kadınların oranı bu). Birçok Baby Boomer, kendi zamanlarında oral seksin cinsel birleşmeden çok daha özel olduğunu, çiftlerin yalnızca birbirleriyle gerçekten rahat hissettiklerinde yaptıkları bir şey olduğunu söylüyor. Yine de yüksek rakamlarla karşı karşıyayız % 75 ila 80 arası Boomer oral seksten nasiplendiğini söylüyor. Bugünse otuzlu yaşlarının başındaki, kendisine oral seks yapılmış kadınların oranı % 87'ye çıkarak tarihte kaydedilmiş en yüksek rakamlara ulaştı. Bugünün yirmili yaşlardaki kadınlarında rakamlar bu kadar yüksek değil, ama bütün emareler onların bu rakamları yakalayacağı yönünde – öte yandan kimilerinin deneme şansı bile olmamış. İlk orgazmımı erkek arkadaşım bana oral stimülasyon verdiğinde oldum. İnanılmazdı. Eğer isterse hayatımın sonuna kadar her saat başı bana bunu yapabileceğini söyledim. Pek çok partner oral seks yapmaya oldukça istekli Hazzın merkezine böylesine yaklaşarak bir kadına zevk verebilmek oldukça eğlenceli. Kadın organının güzel olduğunu düşünüyorum. Kendine kafa yormayıp tamamıyla onun hazzına odaklanmak harika bir şey. Başlangıçta baştan aşağı öpmekti niyetim. Sonrasında verdiği tepki ve girdiği ruh hali tekrar tekrar yapma isteği uyandırdı bende. İsmimi haykırmasını ve, Ah tanrım, demesini sağlayan tek şey oral seks. Oral seks her ne kadar popüler olsa da, anketimize katılan kadınların çoğu kendilerine istedikleri kadar oral seks yapılmadığını belirtti. Kimisi çok utanıp sıkılıyormuş, kimisinin partneri oral seks yapmamayı tercih ediyormuş, kimisi de daha fazla nasıl isteyeceğini bilmiyormuş. Erkeğe yapılan oral seks dışarısıyla, öte yandan kadına yapılan içerisiyle alakalı ve daha kişiye özel bir şey. Bir erkeği iç çamaşırını çıkarmadan da sertleştirebilirsiniz. Ancak iş bir kadına geldiğinde tam orada, bacak arasında olmanız gerekir, kadının açılıp (hem düz anlamıyla hem de mecazen) kendini size vermesi gerekir. Sanırım oral seks isteme konusunda çok çekingenim. Spontan olmaktan hoşlanıyorum ama hep daha fazlasını istemiyorum desem yalan olur. Bu isteğimi daha çok dile getirmem gerek sanırım. Kız arkadaşım bana pek sık oral seks yapmıyor (aşağı yukarı üç kez yapmıştır), çünkü benim kokuma ve tadıma hassasiyeti var. Ben ona yapmakta bir sakınca görmüyorum ama pek de hoşuma gittiğini söyleyemem. Kimi kadınlar başka seks türlerini daha fazla ya da aynı oranda zevk verici bulurken, daha fazla kadın, oral seksi hayatının daha büyük bir parçası haline getirme arzusunu dile getirdi. Utanıp sıkılma ya da nasıl isteyeceğini bilememe bu konuda büyük bir engel öncelikle bu başlıklara değinelim. Ben oral seks müdavimiyim, diyorsanız doğrudan sayfa 108'deki pozisyonlara geçebilirsiniz. Partnerin dokunma, koklama ve tatma imkânı da olur. Kimi kadınlar, partnerlerinin aşağıda olduğunu düşündüklerinde rahatsız olup kıvranmaya başlar. Bir kadın anketimize, Aşağısı karanlık. yazmıştı. Birçok kadının mahrem yerine çok yaklaşılması konusunda çekingen olmasının yanı sıra rahatsız olması hiç şaşırtıcı değil. İçinde bulunduğumuz kültür, vulva özgüveni dalında kadınlara pek de destek olmuyor. Daha önce sözünü ettiğimiz gibi birçok kız çocuğu cinsel organının pis ve utanç verici olduğu konusunda uyarılarla çevrili ortamlarda yetişiyor. Ortaokulda vulva ve vajinanın tadının balık gibi olduğu söylenir, ayrıca hapır hupur halı çiğnemek diye argo bir deyim vardır, bu da oral seksin kulağa kapı paspası çiğnemek gibi gelmesine neden olur. Duş reklamları, ürünlerini kadınların cinsel organlarının genelde pek de temiz olmadığı fikrini kullanarak pazarlar, bu da kadınların cinsel organlarının vakit harcanması gereken nahoş bir yer olduğu konusundaki şüpheleri besler. Kadınların kendi cinsel organlarının nasıl göründüğüne dair başvurdukları az sayıdaki kaynak –porno ve şemalı ders kitapları– genelde kadınların o bölgesi için sağlıklı ve normal olan renk, şekil ve ebat çeşitliliğini göstermekte başarısızdır. Gerçek hayatta, vajinanın kokusu ve tadı konusunda dehşete kapılan kadınların çoğunun hissettikleri, deneyimden çok korkuya dayanır. Karşılaştığınız betimlemenin gerçeğe uyup uymadığını test edebilirsiniz Parmağınızı oraya dokundurun, sonra burnunuza ve ağzınıza götürün, nasıl olduğunu kendiniz deneyin. Kendi şeyimin tadına baktım, hani başkalarını neye maruz bıraktığımı görmek için, sonra fark ettim ki çok da kötü değilmiş. Vajinaların kendilerine özgü kokuları vardır, tıpkı sevgiliden sevgiliye ten, saç, ağız ve erkek cinsel organ kokularının değişiklik göstermesi gibi. Kadınların vulvası kötü kokar diye bir şey yok – doğrusu bir sürü insan bu kokunun zamanla hoşlarına gittiğini söyler. Sağlıklı bir vajinanın pH'ı bir bardak şarabınkiyle aşağı yukarı aynıdır, şarapta olduğu gibi sonradan edinilen bir zevk olabilir. Birçok kadın, tatlarının ve kokularının, partnerlerinin bunlardan rahatsız olmadığını ya da tahrik olduğunu gördüklerinde değiştiğini belirtmektedir. Gerçekten de son zamanlarda yapılan muhtelif çalışmada çok sayıda erkek aşağı inmekten zevk aldığını söylemiştir. (Bu konuda lezbiyenlerin ne dediklerine dair araştırmalar bulamadık, onların da aynı fikirde oldukları tahmininde bulunmak, sanıyoruz uçuk kaçmaz.) İlk seferinde çok korkmuştum. Hâlâ da korkuyorum. Partnerime yaptığı şeyden hoşlanıp hoşlanmadığını soruyordum sürekli – ya da başının etini yiyordum mu demeliyim. Her ne kadar yapmasını çok istesem de oramın koktuğuna dair korkularım vardı. Bunu sırf bana zevk vermek için yapıp yapmadığını, bundan kendisinin de keyif alıp almadığını sordum bunu yapmaya bayıldığını, hatta tadını ve kokusunu çok sevdiğini söyleyerek beni rahatlattı. Galiba hâlâ tamamıyla inanmıyorum ona. Şimdiki partnerim görünüşümden, kokumdan ve tadımdan hoşlandığını, bana oral seks yapmayı sevdiğini söyleyerek beni rahatlatana dek endişelerim vardı. Sonra sıkılganlığı üzerimden attım ve kendimi rahat bırakıp iyi hissetmeye başladım. Nişanlım kokuma ve tadıma bayıldığını söyledi. Eğer aşağısını sevmiyor olsaymış böylesine sık ziyaret etmezmiş orayı. Kadınların suyu âdet döngülerinin farklı zamanlarında farklı kokar ve farklı tat verir. Partnerler bu değişimleri, kadınların bu dönemlerinden hemen önce ya da hemen sonra fark edebilirler. Kadın hormonal doğum kontrolü kullanmıyorsa, yumurtlama döneminde de fark edebilirler. Partnerinizin ayın belli dönemlerinde tadınızdan özellikle keyif aldığı veya sakındığı zamanlar olup olmadığına dikkat edip oral fasılları ona göre planlayabilirsiniz. Ayrıca kadınların tadı her ne kadar birbirlerinden farklı olsa da, genellikle tatlarının yiyip içtikleri şeylerden etkilendiğine dair teoriler uydurulmuş olsa da, bazı yiyecekleri bol miktarda tüketerek (ananas en bilindik olanı) tatlarını değiştirmeye çalışan çoğu kadın, az bile olsa pek bir değişiklik olmadığını kabul ediyor. Bununla birlikte birçok partner, sigara içenlerin belirgin biçimde acı bir tatları olduğunu dile getirdi. oral seks özgüveninizi yönelik tüyolar artırmaya 1. Seksten önce duş alın. Randevu öncesi ya da cinsel ilişkiye girme ihtimaliniz olan durumlardan önce duş almak, çoğu insanın koltuk altı kokusuna bayılmadığını da düşünürsek, genelde görgü kuralları gereği makbuldür. Bununla birlikte birçok insan vücut kokularına ilişkin gerekenden çok daha fazla endişe duyar, öte yandan seks her ufukta belirdiğinde duş alma ihtiyacı duymayan çok sayıda çift de vardır. Güvendiğiniz ve yakın ilişki kurduğunuz bir partnere sahip olmanın faydalarından biri de, kısa aralar vererek diş fırçalama ya da duşa girme gibi önerilerde bulunabilmektir. Partnerim için temiz ve lezzetli olmak istiyorum, bu yüzden bazen ön sevişme olarak duşa girmeyi öneriyorum. Bu şekilde hem temizleniyoruz hem de yatağa girmeden önce birlikte çıplak vakit geçirmiş oluyoruz. Bazen yatağa kadar beklemediğimiz bile oluyor. 2. Vajina-dostu yöntemlerle temiz kalın. Normal bir vajina, pH ölçeklerinde biraz asidik uca yakındır (kimya dersinin hayatta işe yaramayacağını düşünmüştünüz değil mi. ), ki bu da hastalığa neden olan bakterilere karşı koruma sağlayarak servikal hücrelerin sağlıklı kalmasına yardımcı olur. Diğer yandan sabun, alkalin olduğundan vajinanın içini sabunla yıkamak bu pH dengesini bozar ve hatta kötü kokmasına bile yol açabilir. Vajina, tıpkı gözler gibi sürekli kendini temizler – onları kendi haline bırakıp yalnızca dışını yıkarsanız genellikle daha iyi durumda olurlar. Bütün vajina sahiplerinin vulvayı ve vajinanın girişini ılık suyla nazikçe durulaması gerekir. İlla da sabun kullanmak zorunda olduğunuzu düşünüyorsanız, en azından parfümsüz ve boyasız narin bir şey ya da düşük pH'lı sabunları tercih edin. Aynı şekilde vajinalar duş almaktan (içlerine su ya da sıvı püskürtülmesi) asla hoşlanmazlar. Duş almanın tedavi yöntemi olduğu bir sağlık probleminiz olmadığı müddetçe bundan uzak durun. Duş, normal pH düzeyini bozarak enfeksiyon kapmanıza, potansiyel olarak da pelvik enflamasyon hastalıklarına ya da bakteriyel vajinosise yol açabilir. Vajinanız oda parfümü gibi kokmaya tasarlanmamıştır, zira partneriniz de sizden böyle bir şey beklemez. 3. Streç film bundan böyle yalnızca arta kalan yemekler için değil. Streç filmin artısı, tadı ve kokuyu bloke etmesi. Utanıp sıkılma durumunuz varsa, partneriniz bu konuda sorun yaşıyorsa ya da âdet döneminizin başında veya sonundaysanız ve arada bir bariyer olmasını tercih ediyorsanız, uzunca güzel bir streç film, tat ve koku gibi mevzuları bir yana bırakıp şevkli bir dilin nimetlerinden faydalanmanız için tam da ihtiyacınız olan şey. Daha çok hissedebilmek için oral seks kondomunun ya da streç filmin vulva tarafındaki kenarına birkaç damla kayganlaştırıcı sürebilirsiniz. 4. Tuhaf hissetmeyi bırakın. Bu kadınların yorumlarıyla kendinizi özdeşleştiriyor musunuz. Bir süre partnerimin bana oral seks yapmasına izin vermedim. Çünkü ben yatakta tek başıma uzanırken, o henüz rahat hissetmediğim yerlerimi keşfetmeye koyulduğunda kendimi savunmasız hissetmiştim. Ah yapma onu, diyerek erkekleri iteleyecek kadar rahatsız ve gergin hissediyorum. Söylediğim şeyi istemediğim biçimlerde anlıyorlar ya da belki de kötü bir iş çıkardıklarını sanıyorlar. Sonra iki taraf da aşağılanmış ve rahatsız hissediyor. Gerçekten, sanırım yalnızca onların, Hayır, sahiden yapmak istiyorum, diyerek devam etmelerini bekliyorum. Belki de yalnızca çirkin, kötü kokan, zaman alan vs. biri olmadığımın onaylanmasını istediğim bir süreç. Partnerimin lambalar açıkken bana oral seks yapmasından hoşlanmıyorum, çünkü bazen elimi karnıma koyduğumda tombul olduğumu hissediyorum. Bu düşünceler ve duygular size tanıdık geliyorsa, kesinlikle yalnız değilsiniz. İşte deneyebileceğiniz birkaç şey ○ İlk cinsel deneyimlerinizin sizi nasıl etkilemiş olabileceğini bir düşünün. İlk partnerinizin size nasıl davrandığı ve bedeninize nasıl tepki verdiğinin büyük bir etkisi olabilir, özellikle de olumsuz ve onur kırıcı şeyler söylediyse, çünkü o zaman karşılaştırma için baz alacağınız bir şey henüz yoktur. Cinsel istismar ya da taciz gibi deneyimler bu konudaki güçlükleri artırabilir. Aşağıya inen ilk kişi tuhaf koktuğumu ve tadımın tuhaf olduğunu söyledi. O deneyimden sonra utanma sıkılma hissini aşmam zaman aldı. Neyse ki sonraları kokumu, tadımı ve bana oral seks yapmayı seven bir partnerim oldu da, oral yapılması benim için seksi bir şey haline geldi. Geçmişte ilişkiniz olan birisi bedeninize dair olumsuz şeyler söylemişse, bu sözlerle size kabalık yapmıştır muhtemelen, başka bir partnerin başka türlü düşünebileceğini aklınızdan çıkarmayın. ○ Mükemmeliyetçi olmayın. Bir kadın, erkek arkadaşına oral seks yapan ama kendisine oral seks yapılmasından utanan bir arkadaşına verdiği tavsiyeyi bize de verdi Erkek cinsel organını bir düşünün – pek de hoş olduğu söylenemez. Gerçek hayattaki seksin televizyonda gördüğünüz göstermelik kusursuz bedenlerin yaptığı şey olmadığını aklınızdan çıkarmayın. Televizyonda gösterilen sekste, aşk romanlarında, filmlerde, pornolarda kimse ne osurur ne de fortlatır (kadının vajinasından hava çıkması – çok tatlı. ), kimse pozisyon değiştirirken yanlışlıkla partnerinin kafasına dirsek atmaz, kimse ağzına giren genital bölge kılını çıkarmak için durmaz. Sıkıntı yok. Kimse sizden yatakta bayan/bay mükemmel olmanızı beklemiyor. Bedenime güvenmeyi ve bedenimden gurur duymayı öğrendim. Benim dert ettiğim şeyleri partnerlerimin dert etmediğini fark ettim. Seks eğlenceli, harika, aklınızı uçuran bir şey de olabilir kirli, kokulu, terli, tuhaf bir şey de. Gevşeyin ve kendinizi bırakın. Sonuçta buna değiyor, değil mi. ○ 3. Bölüm'deki beden algısı ve Vulvanızla Dost Olun kısımlarını okuyun. Kendinizi nasıl daha iyi hissedebileceğinizin yollarını bulun. Femalia adlı kitap vulvanızın ne kadar farklı biçimlerde görünebileceğini görmenin mükemmel bir yolu ve ayrıca bu çeşitlilik içinde sizinkinin nasıl durduğuna dair kafanızda net bir resmin oluşmasına da yardım edecektir. 5. Hayır demekte bir sorun yok. Oral seksi sevmek zorunda değilsiniz. Hoşunuza gitmiyorsa, Hayır, teşekkürler, demenizde bir sorun yok. Cinsel anlamda tecrübe kazandıkça ya da farklı tavırları ya da teknikleri olan partnerleriniz oldukça hisleriniz zamanla değişebilir. Değişmeyebilir de, bunda da hiçbir sorun yok. Oral seks birçok seçenekten yalnızca birisi, başka aktiviteleri tercih eden bir sürü insan var. 6. İstemekten çekinmeyin. Hayır demekte bir sorun yok un diğer yüzü de ne istediğinizi söylemekte bir sorun yok. Cinsel konularda bir istekte bulunmak cesaret isteyebilir ama genelde durum lehinize işler (sadece oral seks değil, güneşin altındaki her cinsel eylem için geçerlidir bu). Bir düşünsenize ○ En kötü ihtimalle sorarsınız ve partneriniz tercih etmediğini söyler. Bu sizi hüsrana uğratsa da dünya ayaklarınızın altından çekilmedi ya, başladığınız yere dönmüş olursunuz sadece. ○ Partnerinizin sizden cinsel içerikli bir şey isteyip de sizin kabul ettiğiniz bir zamanı düşünün. Büyük olasılıkla partnerinizi getirmekten ya da aldığı hazzı artırmaktan keyif aldınız. Belki de oral sekse olan ilginizi paylaşıyordur ama buna teşebbüs edemeyecek kadar çekingendir, yeteneklerine güvenmiyordur ya da mevzuyu nasıl açacağını bilmiyordur. ○ Partnerinizden zihninizi okumasını beklemeyin. Daha önce konuşmadıysanız, partnerinizin aşağıya inmemesini bunu yapmayı sevmediğine bağlamak haksızlık olur. Bildik yolu izlemesi ya da ne kadar keyif aldığınızı fark etmemesi sebebiyle unutması muhtemeldir. ○ Sizin sormaya hakkınız olduğu gibi partnerinizin de hayır demeye hakkı vardır ya da teklifinizde değişiklikler yapmaya ( ikimizin de duş almaya vakti varken hafta sonu yapsak nasıl olur. ). Sormak, partnerinizi istemediği bir şeye zorlamak değildir. Kız arkadaşım ben istemezsem aşağıya inmiyor. Keyif almadığında ellerini kullanıyor – gerçi bu da uyar bana. Kendini yapmak zorunda hissetmediğini bilmek güzel. Sormak için doğru kelimeleri bulmaya çalışıyorsanız işte size bazı kalıplar ○ Takas yapalım mı. Sen bana, ben sana. ○ Aşağı inmeyi sever misin. Benim en sevdiğim şeylerden biri. ○ Benimkine bir süredir oral seks yapılmadı – önce sen denemek ister misin. ○ Geçen beni yiyip bitirdiğin zamanı düşünüyordum – inanılmaz bir orgazmdı. Bir daha yapsan olur mu. ○ Aşağı inmen çok hoşuma gider. Partner, kadının bacakları arasında uzanır ya da diz çöker. Kadın yatakta oturur ya da uzanır, çatısını yatağın eşiğine kaydırır. Partner yerde diz çöker ya da yatağın kenarındaki alçak bir tabureye oturur. Kadın koltuğa, kanepeye ya da minderli bir sandalyeye yayılarak oturur. Partner yerde ya da taburede oturur. Partneriniz sırtüstü yatar. Kadın, vulvasını partnerinin ağzına hizalayarak diz çöker. Partnerin vulvaya, klitorise, vajinaya erişimi kolaydır. U&D'ye kıyasla partnerin boynu daha az zorlanır. Partnerin erişimi kolaydır. Parmak veya oyuncak kullanımı için mükemmeldir. İkisi de kısmen dik durduklarından partnerlerin birbirini görmesi kolaylaşır. Partnerin erişimi kolaydır. Kadın, kalçalarını aşağı yukarı hareket ettirerek stimülasyonun konumunu ve şiddetini ayarlayabilir. Kimi partnerler, aşağıdan bir görüş açısına sahip olduklarından bu pozisyonu bilhassa seksi bulurlar. Partner sırtüstü rahat rahat uzanır. Partnerler arası beden teması azdır – kendilerini birbirlerinden uzak hissedebilirler. Bacaklar nerede durur. Uzun süreliğine bacakları yataktan sallandırmak pek de konforlu değildir. Kusursuz koltuğu ya da sandalyeyi bulmanız için Ikea'ya gitmenizi gerektirebilir. Kimi kadınlar ayaklarını yere ya da sandalyeye yaslamayı daha rahat bulabilir kimileri de ayakların boşlukta sallanmasından rahatsız olabilir. Kimi kadınlar bu konumda durmaktan yorulduklarından uyarılmanın birikmesi için yeterince rahatlamakta güçlük çekebilir. Kimi partnerler daha az kontrolleri olması ve nefes almak için yukarı çıkma güçlüğü sebebiyle bu konumda rahat hissetmeyebilir. Kadının poposunun altına ve/veya sırtına yastık koymak açıyı daha elverişli hale getirebilir. Kadının kendi istediği bir şey değilse bacaklarını çok fazla ayırmayın (görüş alanını azami oranda artıran bir porno tekniğidir bu, gerçek hayatta pek tercih edilmez). Kadının ayaklarının partnerin sırtında, omuzlarında, şiltede ya da sehpa sandalye gibi bir şey üstünde durması işinizi kolaylaştırabilir. Partnerlerin aynı hizada olmak için yastık kullanması gerekebilir. Sandalyeyi yatağa yaklaştırırsanız, kadın ayağını yatağa koyabilir. En sevdiğiniz koltuğunuzda leke olsun istemiyorsanız, çarşaf ya da havlu serebilirsiniz. Partnerinizin başının biraz yüksekte durması için altına bir yastık koyabilirsiniz, böylelikle bacaklarınızı çok fazla açmanız gerekmez. En büyük ilerleme Kadına dirseğini yaslayabileceği bir yatak başlığı ya da yükselti temin edin. Büyük ve dayanıklı bir soğutucu (hani şu pikniklerde içecekleri soğutmak için kullandıklarınızdan) daha iyi bile olur – işte onu yatağa koyun, çarşaf, havlu ya da yastık gibi bir şeyle yüzeyi yumuşak tutun. Kadın üstte kalan bacağını kaldırır, partner başını kadının altta kalan kalçasının iç tarafına yaslar. Kadın ayakta durur, partner önünde diz çöker. Birtakım şirketler, seks pozisyonları yelpazesini genişletmeye yönelik tasarlanmış The Liberator ve The LuvSeat markalı koltuklar satmaktadır. Hoş bir beden teması. Diğer pozisyonların çoğuna nazaran vulvaya farklı bir açıdan yaklaşıldığından farklı bir stimülasyon deneyimi sağlar. Erkeklerin klasik oral pozisyonu (kendisine blowjob yapılmasından hoşlanan kimileri bunun seksi olduğunu düşünürken, kimileri de aşağılayıcı buluyor). Bu pozisyondan yalnızca erkekler hoşlanmıyor, kimi kadınlar bunu sırf erkek pozisyonu olduğu için seviyor. Küçük mekânlarda ve muzip yerlerde spontane bir şekilde yapılabilir. Özellikle seks için tasarlanmış mobilya fikri kimin ilgisini çekmez ki. İlişkiye girmek, anal seks ve başka cinsel aktiviteler için kullanılabilir. Sırt, diz ya da kalça problemleri ya da seks pozisyonlarını kısıtlayan engelleri olanlar için paha biçilmez. Doğru stimülasyonu alma konusunda biraz ustalık gerektirebilir. Seçenekler azalır, çünkü iki partnerin de pek fazla hareket etme olanağı yoktur. Üstte kalan bacak ne olacak. Birçok kadın bir süre sonra ayakta durmaktan yorulabilir ve bu yüzden, aldığı hislerin tadını çıkarmak için oturmak ya da uzanmak isteyebilir. Diz çöken kişinin dizleri ağrıyabilir. Pahalı. Deneyip de beğenmezseniz iade etme şansınız yok. Kullanmadığınızda nereye koyacaksınız. Kadın duvara yaslanırsa muhtemelen daha dengeli ve rahat hisseder. Kadın ya da partner bir süre daha devam etmek istiyorsa daha sonra yürüme sıkıntısı çekmesin diye partnerin dizleri altına bir yastık koyun. Bu şekilde başlayın, sonra bitirirken başka bir pozisyona geçin. Yaratıcı olmaya hevesliyseniz evdeki mobilyalardan veya sert minderlerden de bir şeyler uydurabilirsiniz. Ayrıca uygun yükseklikte bir tabure satın almak için bitpazarlarını ve garaj satışlarını dolaşmaktan daha eğlenceli ne olabilir ki. dünyanın en meşhur rakamlarından biri. Rakamlar iki bedenin yan yana biri aşağı biri yukarı bakarken ortaya çıkan şekli temsil eder. Elbette cazibesi zevk alırken zevk verme potansiyelinden ileri gelir, ki oral sekste bu pek mümkün değildir. Ayrıca 69 sizi birbirinize yaklaştırarak diğer oral seks pozisyonlarından çok daha yakın bir ilişkiyi olanaklı kılar. 69 üstüne anket yapan birilerini duymadık şu âna kadar, dolayısıyla bunu yapmanın zamanı geldi diye düşündük. Sonuç olarak bulgularımız kuşkularımızı doğruladı ○ Çoğu kişi 69 denemiş (ya da denemek istemiş). ○ Çoğu kişi (herkes olmasa da) bunun teoride pratikten daha iyi olduğu sonucuna varmış. Altmış dokuz birden fazla şeyi bir arada yapmanın son aşaması. koordinasyonunu, Budist rahibin sabrını, bonobo maymunun motor becerilerini gerektiriyor. Konsantrasyon becerisinden söz etmiyoruz bile. Tipik 69 eleştirmenlerinin anketimize ne yazdığına bir bakalım Hoşuma giden bir şey yapar da kazara onu ısırırım diye korkuyorum. 69'dan nefret ediyorum. Fiziksel anlamda çok tuhaf hissettiriyor (ben ufacığım, partnerlerim de genelde uzun oluyor), dikkat dağıtıcı olduğunu düşünüyorum. Bana yapılan şeyden keyif almak için aynı anda buna karşılık çok fazla şey yapmam gerekiyor, ama yaptığım şeye yüzde yüz odaklanmak için bana yapılan şeyi de umursamazlıktan gelemem. Ağzın kamışla tıkalıyken daha sert ya da daha nazik ya da biraz yukarı demek zor. 69, komünizm gibi. Adil, eşit ama işe yaramıyor. Bu ilişkinin sevenleri de yok değil. Erkekler genel olarak kadınlara oranla bu konuda biraz daha istekli görünüyor bunun nedeni, belki de, kadınların orgazm olmak için pür dikkat odaklanmaları gerektiğini düşünmeleri. 69 taraftarı kadınların yorumlarına bakalım şimdi de Çoğu zaman hoşuma gidiyor, çünkü partnerim zevk aldığında ben de zevk alıyorum. İlk kez birisiyle aynı anda orgazm olduğumda bu pozisyondaydık. Bayılırım. Hoşuma gidiyor çünkü büsbütün kendime ve bacaklarımın arasına konsantre olmamı engelliyor – tahrik olurken aynı zamanda partnerimi tahrik etmek gerçekten de çok ateşli bir şey. Partnerim dikkati dağıldığı için yapmayı bıraktığında sinir bozucu olabiliyor. Mastürbasyon hariç sanırım en çok bunu yaparken kolayca geliyorum. Daha önce erkeklerle ve şu anda birlikte olduğum kadın partnerimle denedim. Erkeklerleyken kadın alttaysa çok tuhaf oluyor, çünkü penisin ağzına ne kadar gireceğini kontrol etmekte güçlük çekiyor. Kadınlarla 69 yapmak kesinlikle harika. Zevkten dört köşe olurken partnerinizi tahrik edebilmenize olanak sağlıyor. İnanılmaz bir şey. Bir ara deneyecekseniz 69'lamanın olası iki yolu var yan yana ya da altlı üstlü. Alt/üst pozisyonunda, erkek partneri olan birçok kadının altta mı (böylelikle yalnızca kendilerine oral seks yapılıyormuş gibi gevşeyebilirler), yoksa üstte mi (böylelikle partnerlerinin penisinin ağızlarında ne kadar derine girdiğini kontrol edebilirler) olmak istedikleri konusunda katı tercihleri var. Yan yanayken her iki partner de daha çok gevşeyebilir ve partnerin anüsü burnunuza çok yakın olmaz, ama stimülasyon açısı biraz ustalık gerektirebilir. Kalıplara takılma diyen 69'cular iki insanın sürekli ağızlarını kullanmak zorunda olmadığına dikkat çekiyor. Kimileri, partnerlerin sırayla birbirlerine oral yaptığı, ya da biri oral yapıyorken diğerinin elle stimülasyon verdiği çeşitlemeleri tercih ediyor. Örneğin kimileri kendilerine oral seks yapılıyorken handjob yapmayı daha kolay buluyor, böylelikle partnerlerinin cinsel organlarından normalde olduğundan daha çok haz alma şansı olduğunu söylüyor. denemeye ve öğrenmeye istekli olmaktır. Bu üçü sizde varsa defineye giden yolda epey bir yol kat etmişsiniz demektir. Şimdi bunlara bir de yakından bakalım 1. Pozitif tutum. Önemli olan, dilinizin sağa sola, aşağı yukarı ya da kıvrımlı darbelerle hareket etmesinden çok, partnerinizin sizin de keyif aldığınızı hissetmesidir – ya da en azından aşağıya inmeniz konusunda tamamen rahat olması. Dalış yapacakmışçasına deniz gözlüğüyle ve şnorkelle hazırlık yaparsanız emin olun orada çok durmanıza izin vermeyecektir (ayrıca kesinlikle orgazm filan olmayacaktır). Bir kadının gevşemesini sağlayan ilk şey, ki aşağıda yaptığınız şeyden keyif alabilmesi buna bağlıdır, ona bu şekilde zevk vermek istediğinizi bilmesi ve bundan sizin de zevk aldığınızı görmesidir. Labiasını yalamayı seviyorsanız, bunu muhakkak ona söyleyin. Sizi tahrik ediyorsa bunu bir sır olarak saklamayın. Vulvasının renginin ve şeklinin güzel olduğunu düşünüyorsanız bunu ona söyleyin. Tadından ve kokusundan hoşlanıyorsanız ya da hazzın bedeninden nasıl aktığını hissediyorsanız, bunu ona söyleyin. Partnerim tadımı ve kokumu sevdiği konusunda bana güvence verdi. Ayrıca birlikte aynayla nasıl göründüğünü de inceledik. Bunu yapmak gerçekten rahatlamamı sağladı ve bizi birbirimize daha da yakınlaştırdı. Öyle hissetmiyorsanız ona yalan söylemeyin – çoğu insanın yalanı anlama sezgisi oldukça gelişmiştir ve ona bir üçkâğıt yutturulmaya çalıştığınızı anlarsa, o zaman işler daha da kötüleşir. Tat ya da koku sizi zorluyorsa bu bölümün başındaki tüyolara göz atabilirsiniz. 2. Denemeye ve öğrenmeye istekli olmak. En kolayı da budur. Partnerinize istekli olduğunuzu söyleyin, bazen oral seksi siz başlatın, farklı şeyler deneyin ve ondan tüyolar ve feedbackler alın. Tabii istemese bile aşağı inin demiyoruz. Ama buradaki pozitif tutumunuz büyük bir fark yaratır. Anketimizde kadınların oral seks konusunda verdiği en yaygın tavsiyelerden biri de kadının gönderdiği ipuçlarına –inlemelerine, hareketlerine, imalarına– dikkat etmekti. Başlamadan önce partnerinize deyin ki, Ne istediğini bilmek istiyorum, yavaş mı hızlı mı, yoksa başka bir şey mi. Partner bunu ciddi ciddi sorarsa, kadın talimat verme konusunda kendini güvende ve rahat hisseder. Kadın ne diyorsa onu yapın, beden dilini dinleyin, böylelikle neyin hoşuna gittiğini öğreneceksiniz. İnlemeler ve kalça hareketleri daha çok istediği anlamına gelir. İstiyorsa yapın gitsin. Haksızlık etmeyelim, kadının da partnerine ne hissettiğini söylemesi gerek, böylelikle şu adamın ifade ettiği sorundan kaçınmış olur Oral seks yapıyorken işlerin nasıl gittiğine dair genelde pek emin olamıyorum, yaptığım şey monoton bir hale mi geliyor yoksa kadın zevk mi alıyor bunu kestiremiyorum. Çoğu kez zevk verip vermediğim konusunda hiçbir fikrim olmuyor. 3. Yeterince sabırlı olmak. Bildiğiniz üzere genelde kadınların orgazm olmaları erkeklere nazaran daha uzun zaman alır. Kadın-erkek çiftler arasındaki cinsel ilişkide birçok erkek feleğin insafına kalır, her şey erkeğin çok çabuk gelmemesine bağlıdır. Cunnilingusta benzer bir baskı hissedilmez – en azından teoride, oral yapılan partner tatmin olana, oral yapan partnerin dilini oynatmak için gücü tükenene dek. Bu durum, baskılardan birini ortadan kaldırsa da bir diğerini yaratır. Oral yapan partner haz alma sırasının ona gelmesi konusunda aceleci olabilir. (Öte yandan kimileri oral yapmayı son derece seksi buluyor az da olsa kimi partnerler ekstra genital stimülasyon olmadan boşalabiliyor.) Kimi erkekler oral sekse dudak payını ödeyip aşağıda az vakit geçirme konusunda meşhurdur. Klitorisi birkaç kez yalayıp bırakırlar, sonra ilişkiye girmeye ya da kendilerine orgazm verecek başka bir şeye hazır halde pat diye yukarı çıkarlar. Kadınlar, en sevdikleri cunning linguistlerin kendilerine ihtiyaç duydukları kadar vakit ayıranlar olduğunu hep söyler. Bu mesaj nazik öneriler şeklinde ifade edilebilir ( acelem yok , zamanımız çok, istediğin kadar devam edebiliriz ). Ya da ne kadar sürerse sürsün, kadın gelene kadar (ya da tamam yeter diyene kadar) şevkle yapılan bir oral seksle sözsüz olarak da ifade edilebilir. Partnerim sık sık bana, Geldin mi. diye soruyor. Devam et, dert etme. Gelince söylerim. Orgazma ulaşmamın uzun zaman alması beni çoğu kez endişelendirmiştir, özellikle de yeni bir partnerle ilk zamanlarımda. Bir defasında o zamanki erkek arkadaşımla birçok başarısız girişimin ardından bu endişemi dile getirdim. Ne kadar uzun sürdüğünün sorun olmadığını, yorulmadan uzun süre devam edebileceğini söyleyerek beni rahatlattı. Bir daha oral seks denediğimizde, endişelerimden kurtulmuş bir halde onunla ilk orgazmımı yaşadım. Bununla birlikte sadece kararında bir sabrı tavsiye ettiğimizi belirtelim. Kimi partnerler bu tavsiyeyi Guinness Rekorlar Kitabı'ndaki En Uzun Yalayıcı hedefi olarak anlıyor. Hem kendiniz hem de onun için pozisyon değiştirmeye ve koşulları uygun hale getirmeye açık olun (mesela yastık koyun.) Böylelikle oranız buranız tutulduğundan somurtmak zorunda kalmazsınız. Ayrıca unutmayın ki bütün kadınlar orgazm olur, bütün kadınlar oral yapıldığında gelir diye bir kural da yoktur. Eşek sudan gelene kadar yalayacağınızı anlarsa, orayı paketleyip rafa kaldırmanın bir yolunu bulur. Adam uzun süre aşağıda kalırsa, kafasını kaldırıp nefes almak mı istiyor yoksa bundan keyif mi alıyor tam anlayamıyorum, bu yüzden orgazm olmuş taklidi yapıyorum. Evet, kimi kadınlar bütün gece orada durmanızdan memnun olabilir, ama kimileri de çok çabuk huzursuz olur. Bu farkı nasıl bilebilirsiniz. Sorun ona. Keyif mi alıyor, daha çok zamana mı ihtiyacı var ya da başka bir şeye mi geçmek istiyor işaretlerini anlamakta güçlük çekiyorsanız tatlı tatlı fısıldayabilirsiniz Devam etmemi ister misin. Eğer istersen, memnuniyetle yaparım. aşağı inmek partnerlere tüyolar, Yavaş yavaş gidin oraya. Göğüslerini okşayın, meme uçlarını emin. Karnını, göbeğini, kalçalarını, kalçanın vulvaya dönüştüğü kıvrımlarını öpün. Altında külot varsa çatalında nefes almak ya da iç çamaşırını yalamak tahrik edici olabilir. Ten tene geldiğinizde vulvanın dışını yalamaya ve öpmeye biraz zaman ayırın. Bunu yaparak yalnızca uyarılmasını ve beklentilerini artırmıyorsunuz, aynı zamanda ona bedenini sevdiğinizi, yalnızca ateşli noktalarla ilgili olmadığınızı bildiriyorsunuz. En sonunda klitorisine yöneldiğinizde başınız bacakları arasında diye doğrudan oraya atlamayın. Ağzınızla ve dilinizle vulvasını keşfedin. Gerekirse dış dudaklarını ellerinizi kullanarak nazikçe açın. Cinsel organı baştan aşağı tadını çıkarmak istediğiniz leziz bir ziyafetmişçesine her tarafını yavaşça ve takdir ederek yalayın. Buraya kadar geldikten sonra, işte size anketimizin bu bölümünü dolduran 776 kadından derlediğimiz, yapılması ve yapılmaması gereken şeyler listesi ○ Doğrudan ya da dolaylı olarak klitorisin dış kısımlarına odaklanın. Kadınların partnerlerine verdikleri bir numaralı tavsiye, klitorise odaklan , klitorisi bol bol yala ve dışarıda, klitoriste takıl. Bir kadın, oral seks tavsiyeleri bölümüne yalnızca Klit. Klit. Klit. Klit. Klit, yazmıştı. Birçok kadın da buna benzer şeyler yazdı Dillerini penisleri gibi kullanmaya çalışan erkeklerle birlikte oldum. Büyük hata. Oral seksin güzel yanı tek seçeneğin penetrasyon olmaması. Aslında ana hedef klitoris stimülasyonu. Büyülü butonun nerede olduğundan emin değilseniz sayfa 77'ye bakabilirsiniz. Kadınların anatomisi birinden diğerine epey değişiklik gösterir, bu yüzden bazı klitorislerin yerini bulmak daha kolaydır. Emin değilseniz sorun ona. Ah tatlım klitorisin nerede. diye sormanız gerekmez. Neresi hoşuna gidiyor, göster bakayım, diyebilirsiniz mesela, ya da En çok hoşuna giden yer burası mı. diye sorabilirsiniz. Klitorisin uç kısmının genelde çok hassas olduğunu unutmayın – muhtemelen dikkatinizi klitorisin şaftına ya da sağına ya da soluna vermenizi tercih edecektir. ○ Klitorisi saplantı haline getirmeyin. Kadınların bu konudaki tercihleri birbirleriyle pek tutmuyor, ama çoğu yalnızca klitorise değil vulvanın diğer kısımlarına da ilgi gösterilmesini istiyor. Emin olmak için sorun ona bir süre yaptıktan sonra şöyle diyebilirsiniz Sadece klitorise odaklandığımda daha mı çok hoşuna gidiyor, yoksa başka şeyler de yapayım mı. Klitorisime ve labiama french kiss yapıyormuş gibi yap. Labiamı em. Hoşuma gittiğini görüyorsan yaptığın şeyi değiştirmeden devam et. Kalçaları okşamak ya da yoğurmak ve aynı anda parmakları devreye sokmak iyi fikir. Çeşitli okşama biçimleri ve tempo önemli. Klitorisin etrafına dokunmak en az klitorise dokunmak kadar uyarıcıdır. ○ Nazik olun, özellikle de başlangıçta. Kadınlar kimi partnerlerin doğrudan klitorise dalıp hunharca yalama hatasına düştüğünü söylüyor. Pat diye atlamak yerine, nazikçe yalayarak yumuşak bir şekilde başlayın. Emin değilseniz, Daha mı sert. Daha mı yumuşak. diye sorun. Partnerimin yaptığı şeyi çok sevdiğini belli etmesine bayılıyorum, kukumu çok seviyor. Beni azdırıyor ve gelme isteğimi artırıyor. Başta nazik bir dokunuş yeterli oluyor. Daha sert dokunuşlar ancak klitoris sertleştiğinde gelmeli. Klitorisimi çok zorlama. O şey hassas. Azıcık bile ne kadar çok geliyor. ○ Ağzınızın tamamını devreye sokun. Pornonun son derece yanıltıcı olduğu konulardan biri de bu. Pornoda kamera, aktörün ya da aktrisin klitorisi dilinin ucuyla yalamasına zoom yapar. Porno izleyicisinin zevk alması içindir bu, illa da oral seks yapılan kadının zevk aldığı anlamına gelmez. Gerçek hayatta kadınlar dudakların, ağzın ve dilin düz kısmının (yalnızca ucunun değil) harika stimülasyon verdiğini söylüyor. Gerçek hayattaki şahane oral sekslerde (kameralar önünde olan değil) partnerin yüzü ve ağzı kadının vulvasına çok yakın olduğundan, izleyen birinin, dil hareketlerini görmesi genelde pek de mümkün olmaz. ○ Bırakın yürüyüşü parmaklarınız yapsın. Çoğu kadın oral seks sırasında parmaklarla ve ellerle verilen ekstra stimülasyona bayıldığını söylüyor. Pozisyonunuza bağlı olarak, ağzınız vulvasının üstündeyken kalçalarını sıvazlayabilir, göğüslerini, meme uçlarını okşamak için