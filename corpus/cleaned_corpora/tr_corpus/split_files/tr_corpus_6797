olan Muzaffer Hacıhasanoğlu'nu gündemde tutmak amacıyla hazırlanmış bu kitapta; yazarın gerçeklik anlayışı, Türk insanına olan inancını ve yaşamın anlamını yakalama çabalarını yansıtan öykülerini bulmak mümkündür. Porsche 910 Porsche 910 veya Carrera 10 Porsche tarafından Porsche 906 modeli baz alınarak yapılmış yarış otomobili. 1966 ve 1967 yıllarında 15 adet üretilmiştir. Aracın 906'dan ana farkı F1'de kullanılan 13 inç (32.75 cm) lastikleri ve yol otomobillerinin aksine tek merkezi civatalı jantlarıdır. Bu tek civata yerleşimi sebebiyle araç yol kullanımına uyumsuz olmuş, ancak pit stoplarda zaman kazanılmıştır. Genel yapı olarak 910, 906'ya kıyasla daha kısa ve daha hafiftir. Porsche 910 modeli 1966'nın ortasında İsviçre'de Sierre'den Crans-Montana'ya yapılan tırmanma yarışı ile yarışlara ilk adımını attı. Motor olarak 911 modelinden alışılagelen 2000 cm hacminde 6 silindirli gücünde veya 2200 cm hacminde 8 silindirli gücünde üniteler kullanıldı. 910 fabrika için yarıştığı yaklaşık bir yıllık süre boyunca oldukça başarılıydı. Sınıfındaki ana rakipleri Ferrari Dino 206P'lere karşı genellikle daha başarılı olmuş, ancak hızlı pistlerde daha güçlü motorlara sahip Ford GT40 ve Ferrari Prototip modellere karşı genel klasmanda geride kalmıştır. Araç için Targa Florio gibi daha virajlı pistlerde zaferler beklenmekteydi, araç 1967'de bu pistte yarışı 1., 2. ve 3'üncülüğü elde ederek bu beklentileri karşılamıştır. 1967'deki 1000 km Nürburgring yarışında, Porsche'ye evinde ilk genel klasman galibiyetini kazandırmak için fabrika 6 araçla piste çıktı. Yarışan 6 silindirli üç araç yarışı 1, 2 ve 3. olarak bitirdi, 8 silindirli araç ise 4. oldu. 8 silindirli diğer iki araç ise motor arızaları sebebiyle yarışı tamamlayamadı. Bu galibiyet ile Porsche, Dünya Spor Otomobil Şampiyonası'nda 1956 Targa Florio ve 1960 Sebring 12 Saat'ten sonra üçüncü büyük galibiyetini elde etti. Fabrika Le Mans yarışına yeni Porsche 907 "uzun kuyruk" ile katılarak, yarışı bir 910 ve iki 906'nın önünde 5. sırada tamamladı. Tırmanma yarışlarında, aracın hafif ve açık tavanlı 8 silindirli 910 "Bergspyder" versiyonu kullanılmaya devam etti. Bergspyder, 1967 ve 1968 Avrupa şampiyonalarını kazandı. 1967 Dünya Spor Otomobil Şampiyonası'na dahil olan Ollon-Villars tırmanma yarışında Gerhard Mitter ve Rolf Stommelen tarafından kullanılan iki 910 modeli, Herbert Müller'in daha büyük V12 motorlu Ferrari P'sini yenerek 1. ve 2. oldular. Solunum Solunum aşağıdaki anlamlarda kullanılır Atina demokrasisi Atina demokrasisi veya Klasik demokrasi, Antik Yunan şehir devletlerinde uygulanmış olan demokrasi çeşididir. Atina devlet yönetimi, antik çağın bilinen ilk demokrasisi ve belki de en önemlisidir. Diğer Yunan şehirlerin de demokrasi yönetimi kurmalarına rağmen ya Atina modelini seçmemişler ya da istikrarı sağlayamamışlardır. Bilinen ilk doğrudan demokrasi denemesidir. Doğrudan demokrasi ile Atina’da yaşayan herkesin devlet yönetimine katılma hakkı olduğu anlamına gelmez. Fakat, karar alıcı sistemin içinde yer alanlar için ekonomik düzey gibi herhangi bir ölçüt de yoktur. Atinalı vatandaşlar temsilci seçmezler, onun yerine yasaları ve vergi icralarını oylayarak karar verirlerdi. Demokrasi, yunanca bir sözcüktür. Sözcüğün son kısmı "kratos"; "iktidar, yönetme, güç" anlamına gelmektedir. "Demos" sözcüğü ise; halk, yurttaş topluluğu, sıradan halk gibi pek çok anlamı olan bir sözcüktür. Demokrasiyi de siyaseti de yani kamusal tartışma sonucu karar alma ve uyma sanatını keşfedenler de Yunanlardı. Sözde kabile demokrasileri ya da erken dönem Mezopotamya’sında bulunduğu düşünülen demokrasileri de reddedemeyiz ancak bunlar tarihe ve de kendilerinden sonraki toplumlar üzerine önemli etki bırakmamışlardır. Yunanlar siyaset hakkında sistematik olarak düşünmede, gözlemlemede, yorumlamada, ve siyaset teorileri oluşturmada bir ilkti. MÖ 5. ve 4. yüzyıl Atina’sı iyi ve yeterli sebepler yüzünden aynı zamanda düşünsel olarak da yeni ufuklar açan bir örnekti. Solon (MÖ 594), Kleisthenes (MÖ 508) ve Atinalı Efialtes (MÖ 462) Atina demokrasisinin gelişmesinde büyük katkı sağlamışlardır. Tarihçiler hangisinin daha demokratik hareketler ve reformlar yaptığı konusunda farklı yorumlarda bulunur. Atina demokrasisinin genel olarak Klistenis'in reformlarıyla kurulduğu kabul edilir. Diğer taraftan, 7. yüzyılda Pisistratus'un yönetimi ele geçirmesiyle tiranlık rejimi ortaya çıkmış, Solon'un reform çalışmalarına rağmen Atina'da da tiranlık dönemi yaşanmıştır. Bu dönemin sonunda ise Efialtis, diğerlerine nazaran daha barışçıl şekilde, Klistenis reformlarını yenilemeye çalışmıştır. En büyük demokratik lider olarak gösterilen Perikles'in ölümünden sonra ve Peloponez Savaşı'nın sonuna doğru Atina demokrasisi iki defa kesintiye uğrayarak oligarşik yapıya bürünmüştür. Eukleides döneminde yenilenerek kuruldu. 4. yüzyıldaki bu yenilenme Perikles sisteminden daha fazla detay içeriyordu. Atina demokrasisi MÖ 322 yılında yok edildi. Bu demokrasi şekli daha sonralarıda kuruldu fakat hangisi gerçek demokrasi olduğu tartışılabilir bir konudur. Atina'nın nüfusu ve bu nüfusun ne kadarının demokrasiye katıldığı hakkındaki bilgiler sadece yakın tahminlerden oluşur. Atina nüfusu içindeki köle ve Atina dışından gelen nüfus sürekli olarak değişmiştir. MÖ 4. yüzyılda Atina nüfusunun 250.000-300.000 arasında olduğu tahmin edilir. Bu nüfusun 100.000'i Atina vatandaşı ve Atina vatandaşları arasında da sadece 40.000'i oy verme hakkına sahip yetişkin erkek nüfusu bulunduğu tahmin edilir. MÖ 5. yüzyılın ortalarında oy verme hakkına sahip erkek vatandaşların sayısı 60.000'i geçmişse de Pelopennes Savaşları yüzünden hızlı bir düşüş göstermiştir. Modern bakış açısına göre demokrasiye katılım oldukça küçük olarak gözükse de antik çağlar için oldukça büyük bir katılım olduğu söylenebilir. Diğer şehir devletlerinde en fazla 1.000-1.500 kişilik katılımlar olmuş, o zamanın en büyük şehirlerinden biri olan Korint'te bile en fazla 15.000 kişilik erkek nüfusu demokrasiye katılımı sağlanabilmiştir. Vatandaş olmayan nüfus iki şekilde tanımlanır. Bunlar Atina dışından gelip yerleşmiş olanlar ve köleler. Muhtemelen köleler daha çoktu. Hatip Hiperides, MÖ 338 yılarında Atina'da 150.000'den fazla kölenin olduğunu söyler. Kölelerin sayısı Atina vatandaşlarının sayısından fazla olması Atinalıların üzerinde pek bir iş yükünün olmadığını gösterir. Polis birçok araştırmacı ve bilim adamı tarafından ‘kent devleti’ olarak adlandırılır. Yunan yarım adasını, Anadolu’nun batı kıyılarını, Ege adalarını ve Güney İtalya ve Sicilya’yı kapsayan Eski Yunan dünyasının en parlak döneminin toplumsal ve siyasal örgütleniş biçimi olmuştur. Polis tarihte görülen diğer kent devletlerinden sosyoekonomik ve siyasal yapısı ve buna bağımlı olarak bağrında oluşan düşünce sistemleriyle de ayrılır. Bir ya da birkaç kent ile bunların çevresindeki kırsal bölgeyi kapsayan, kent anlamında polis çeşitli tapınakları, devlet binaları, agorası, spor alanı ("gymnasion"), açık hava tiyatrosu vb. ile düzenli ve kompleks bir yapılanma görünümü veriyordu. Devletten daha kapsamlı bir kuruluştu; yalnızca toplumsal ve siyasal bir örgütleniş biçimi değil, aynı zamanda, dinsel, askerî ve ekonomik bir bütündü. Aynı zamanda polis yüzyıllar sonra modern devletlerde görülecek olan demokrasiye de beşiklik yapmıştır. Bu sınıflar arasında gerçekleşen çatışmalar, polislerdeki siyasal yaşamı etkileyip çeşitli rejim değişikliklerinin temel nedenlerini oluşturmaktan başka, demokratik gelişmelerle yunan siyasal düşünüşünün gelişmesinde ve büyük düşünce okullarının ortaya çıkışında doğrudan etkili oldular. Çatışmalar sonucu siyasal ayrıcalıklar zamanla ortadan kaldırılıp bütün yurttaşların siyasal haklardan yararlanmaları sağlandı. Önceden siyasi kararlar siyasi liderlerce alınıyordu. Atina demos’u büyük bir köle nüfusunun dışlandığı azınlık bir elitti. Meclis savaş ve barış, antlaşmalar, finans, yasama, kamu işleri, kısaca yönetsel aktivitelerin tüm derecelerinde son karar yetkisine sahipti. Oturumlara herhangi bir gün katılabilecek olan on sekiz yaşın üzerinde binlerce yurttaştan oluşan kitlesel bir açık hava toplantısıydı. Meclis en az kırk kez olmak üzere yıl boyu sıklıkla toplanıyordu. Normalde gün içinde tartışılan konuyla ilgili kararlar günün sonunda verilir ve bu tartışmalara o sırada orada bulunan herkes kürsüye çıkıp söz alarak katılabilirdi. "İsegoria" (mecliste herkesin sahip olduğu söz alma hakkı) yunan yazarlarca kimi zaman 'demokrasi' ile eş anlamda kullanılmıştır. Meclis kararlarını oy çoğunluğu ile alırdı, konuşmaların dinlenmesinin ardından el kaldırılarak oylama yapılırdı. İnsanlar yalnız seçme ve seçilme değil, aynı zamanda kamu düzeni hakkındaki bütün konularda karar verme ve kamusal ve özel, sivil ve tüm önemli durumlarda mahkeme üyeleri olarak yargılama hakkına sahiptiler. Otoritenin Meclis de toplanması, idari görevlerin dağılımı ve devri, kurayla seçilme, ücretli bir bürokrasinin yokluğu, halk jürisinden oluşan mahkemeler, bir parti mekanizmasının ve dolayısıyla da kamusallaşmış bir siyasi grubun oluşmasını engellemeye yarıyordu. Kurayla seçim ve memuriyet için ödeme, sistemin anahtar unsurlarındandır. Atina’nın erkek yurttaşlarının büyük bir bölümü yönetimde deneyim sahibiydi. Meclis başkanlığı tek günlük bir görevdi ve kura çekilerek yapılıyordu. Liderlik doğrudan ve kişiseldi; Perde arkasındaki 'asıl' liderlerin yönettiği vasat kuklalara yer yoktu. Üyelik kamusal alanda gösterilen performansla elde ediliyordu. Atina demokrasisi iki anlamda temsili değil doğrudandı;egemen meclise katılım her yurttaşa açıktı ve birkaç kâtip ile kaçınılmaz olarak kimi kayıtları antlaşma ve yasaların kopyalarını, borcunu zamanında ödemeyenlerin, mükelleflerin listeleri, vs. tutan devletin köleleri dışında, memuriyet ya da bürokrasi yoktu. Bu nedenle yönetim tam anlamıyla halk tarafındandı. Giriş en başta meclise açıktı ve sürekli üyelik sürekli performansı gerektiriyordu. Meclisteki araçlardan biri olan "graphe paranomon"la bir kişi mecliste yasadışı bir öneride bulunmakla suçlanıp yargılanabiliyordu. Bu yargılama yöntemini herhangi bildik bir anayasal kategoriye sokmak mümkün değildir. Meclisin egemenliği sınırsızdı. "Graphe paranomon"un "isegoria"yı disiplinle yumuşatmak ve halka, yani demos'a kendi aldıkları kararı yeniden gözden geçirme fırsatı vermek şeklinde bir işlevi vardır. Bu "graphe paranomon" daki başarılı bir davanın, kurayla seçilmiş geniş bir halk jürisinin kararı aracılığıyla bozma etkisi vardı. Atina paradoksu temsilcilerinin dokunulmazlıklarını reddederek hem bir bütün olarak meclisin hem de ayrı ayrı üyelerinin özgürlüklerini korumaktaydı. Yurttaş kitlesinin yeterli bir kısmı kendi aralarındaki davranışları sınırlar halinde tutacak kadar kendine hakim olmasaydı, ne sınırsız katılım hakkıyla egemen meclis, ne halk jürisinden oluşan mahkemelerine devlet memurlarının kurayla seçilmesi, ne de sürgün etme bir yandan kaosu diğer yandan tiranlığı önleyebilirdi. Kendine hakim olma, hissizlik ve aldırışsızlık gibi hakiki bir cemaatin izin vermeyeceği niteliklerle aynı anlamda kullanılan kayıtsızlıktan çok farklıdır. Öyle bir gelenek vardı ki Solon'un MÖ 6. yüzyılın başlarında yürürlükte olan yasaları arasında, özellikle kayıtsızlığa karşı şu yasa yer almaktaydı: 'kentte bir iç savaş çıktığında iki taraftan birinde yer alıp silahlanmayanlar sivil ve yönetsel haklarından mahrum bırakılacaktır.' Meclis toplantıları arasında geçen sürede hükümetin devamlılığı sağlanabilsin diye yönetimin idari kısmı çok sayıda yıllık makam ve on generalden oluşan bir kurul ile sadece yabancı devletlerdeki elçiler olarak görev yapan bazı küçük komiteler hariç kurayla seçilmiş beş yüz kişilik bir Kurula ("bule") bölünmüştü. MÖ 5. yüzyıl ortalarında devlet memurları, Kurul ve jüri üyelerine günlük yevmiye olarak bir marangozdan duvarcıdan daha az ödeniyordu. 4. yüzyıl boyunca meclis oturumlarına katılım aynı temel de ücretlendiriliyordu, ancak ücretin düzenlediği ya da tamam olup olmadığı konusunda şüpheler vardır. "Bule"’ye on kabilenin her biri gönüllüler belirler ve bunların arasından ellişerden toplam beş yüz kişi kurayla seçilirdi. Hizmet süresi 1 yıldı ve arka arkaya olmamak üzere her üye en fazla iki kez seçilebiliyordu. Bule’nin görevi özellikle meclisin işlerini düzenlenmesi ve meclis kararlarının uygulanmasını sağlamasıyla devletin işleyişine nezaret etmekti. Önce bule de tartışılan konular meclise getirilmezdi. Atina’nın yüzleştiği siyasi konuları, seçenekleri, argümanları ve siyaset yapıcılığa ve liderliğe aday olanları değerlendirmeyi öğreniyordu. Vergi sisteminde bir denge vardı. Doğrudan vergiler göz önünde tutuluyordu. Yunan devletleri savaştaki olağanüstü durumlar dışında, en azından Atina da, mülkiyeti hoplit statüsünün altında olanların muaf tutulduğu ara sıra toplanan zorunlu vergilere başvurulduğunda bundan da kaçınılıyordu. Devlet geliri devlet mülklerinden, çiftliklerden, madenlerden ve kiraya verilmiş evlerden, dava ücretleri ve cezalarından ve de liman borçları gibi dolaylı vergilerden sağlanıyordu. Bunlar esas olarak Yunanların "liturya" dediği vergi olarak değil de, belirli kamusal yükümlülüklerin doğrudan ifa edilmesiyle yapılan mecburi ödemelerle tamamlanıyordu. Toplam miktarı hesaplayamasak da Atina'da "liturya"nın ağır bir mali yük oluşturduğunu biliyoruz. Nüfusun yoksul kısmı lituryadan muaftı. Sonuçta zenginlerin, halk mezheplerinin ciddi miktardaki masraflarının da dahil olduğu devlet masraflarını yüklenmeleri ve savaşta da işin çoğunu yapmaları (sırf Atina da değil) Yunanistan'da kuraldı. İmparatorluğun kurulması ve devamı, yoksul sınıfın çıkarınaydı. Binlercesi için filoda kürek çekmek, mütevazı ama ortalama bir zanaatkar ya da esnafın kazancından az olmayan ve muhtemelen genç köy delikanlıları gibi donanma maaşlarıyla aile gelirine katkıda bulunacaklar için değerli bir geçim kaynağıydı. Denizlerin kontrolü, yeterli miktarda mısır stokunu ve temel besin maddelerini makul fiyatlarla sağlamayı garantilemeye yardımcı oluyordu ve bu yerel üretimi gerekenin ancak bir kısmını karşılayabilen bir toplum için kritik bir meseleydi. Şaşırtıcı bir şekilde bu sistem içinde yer alan daha varlıklı yurttaşların sistemden daha az faydalandığı görülmektedir. Ticaretin büyük kısmı ise siyasi kararların yegane alıcıları olan yurttaşların değil yurttaş olmayanların elindeydi ve bu bağlamda hiçbir antik dönem yazarı ticari konuları ele almıyordu. Atina'nın ölçülmez kazançlarından biri yurttaşlarına rağmen yani varlıklı yurttaşların üstlendiği esaslı lüturyalar yüküne daha fazlasını eklemeden, büyük Akropolis inşaatı planı gibi geniş ölçekli, kamu giderlerini üstlenme yeteneğiydi. Diğer bir kazanç ise psikolojik olarak gerçek ve mali olmaktan ziyade manevi olan iktidarın çekiciliğiydi. Atina'nın yaklaşık iki yüzyıl boyunca iç çekişmelerden uzak olması Peleponnesos savaşı sırasında gerçekleşen iki olay sayesindedir; borçların iptali ve toprağın yeniden bölüşümü için talepler. Herhangi başka bir yunan kentinde devlet memurluğu için ödenen ücretin açıkça gösterilmemesi dikkate değer bir gerçekti. Bunun açıklaması yine diğer hiçbir şehir devletinin emrinde geniş emperyalist kaynaklar olmamasıydı. Bu yüzden demokrasiyi açıkça Atina modelini örnek alarak yeniden biçimlendiren şehirler bile yoksulları sahip oldukları aktif katılım hakkı sayesinde ücretlendirecek kadar ileri gidememişlerdi. Sonuç olarak gerçek katılım miktarı Atina'dakinden çok düşüktü;Bu önermenin doğal sonucu başka yerlerdeki demokrasinin klasik teoride vurgulanan eğitimsel yönünün olmamasıydı. Yunan dünyasının önemli bir polisi olan Atina’da krallık 8.yüzyılın sonlarında yıkıldı. Son Kral ("basileus") Kodros devrilip aristokratik bir yönetim kuruldu. Böylece bir zamanlar kralın danışmanlık görevini yürüten areopagus adındaki soylular kurulu, hem yasama hem de yargı yetkilerini kendine topladı. Yürütme işleri ise soylular arasından bir yıllığına seçilen üç "arkhon"’a (yani devlet görevlisine) verildi. Arkhonların sayısı daha sonra 9’a yükseltildi. Birçok poliste küçük bir sayı ("oligoi") yönetimi ele geçirip iktidarı sürdürecek kurumlar oluşturdu. Bu nedenle Yunanlar bu tür rejimleri aristokrasi olarak değil oligarşi (küçük sayının yönetimi-oligarkhia) olarak adlandırırlar. Ekonomik gelişmelerle oligarşiler plutokrasi’lere zenginliğin ya da zenginlerin yönetimine) dönüşme eğilimi gösterdiler. Siyasal iktidarı ellerinde bulunduran soylular zenginleştikçe servet ayrımları derinleşerek toplumsal-siyasal çatışmalar daha keskin biçimler aldı. 632’de yoksul halkın desteğiyle iktidarı ele geçirmeye çalışan Kylon’un girişimi soylular tarafından güçlükle önlenebildi. Bunun sonucunda da "eupatrid"’ler yasal önlemlere başvurdular. Yunanlar için yasa, özgürlüğü vurgulamaktaydı. Ayrıca çeşitli düzeydeki insan ilişkileri yasalar tarafından belirleniyordu. İlk zamanlarda yasalar sözlü idi. Değişen koşullarla sözlü yasaların karmaşık bir biçim alması ve bu yasaların yalnızca soylular tarafından yorumlanıp uygulanması halkın hoşnutsuzluğuna yol açtı. Bunun üzerine yargı kararlarında tutarlılık sağlamak amacıyla yaslar "thesmothet"’lerce düzenlenip yazılı hale getirildi. Yasaların herkesçe bilinebilir olması keyfi yorumlamalara son verdi. Fakat bu önlem yoksul kitlelerin düzene karşı olan tepkilerini yatıştırmadı. Böylece 624’te Atina da soylularının isteği üzerine "Drakon" çok ağır bir ceza yasası hazırladı. İnsan yapısı yazılı yasalar yargıya ilişkin kararların yayımlanması ilkesi getirildi ve kuralların herkes için geçerli olduğu açıkça belirtilerek toplumdaki özgür kişiler arasında hukuksal anlamda bir eşitliğe doğru ilk adım atıldı.Bu şekilde birey hukuksal bir kişilik kazandı. Solon Drakon’la başlayan bu gelişime yeni boyutlar kazandırdığı gibi siyasal yapıyı da yeniden düzenledi. Soyluların isteğiyle yeni yasalar hazırladı. Çeşitli alanları düzenleyen yasaların bir insan eli tarafından hazırlanması yasanın kutsal, mutlak, değişmez, sonsuz olma niteliğini ortadan kaldırdı. Yasa temelinde bir toplumsal uzlaşma, sözleşme ürünüydü ve bu nedenle gerekli görülen her durumda değişime açık bir özelliğe sahip bulunuyordu. Ardından toplumsal sorunların ve ekonomik çıkar çatışmalarının kâğıt üzerinde anayasal düzenlemelerle çözüme kavuşturulamayacağı gerçeği Solon’un reformlarıyla açıkça ortaya çıktı. Toplumsal huzur sağlanamadı ve sınıf çatışmaları gittikçe daha büyük boyutlar almaya başladı. Çatışma içinde olan ve adlarını polisin farklı coğrafi bölgelerinden alan üç siyasal partinin ("Pediaklar-ovadakiler, Paroli’ler-kıyıdakiler, Diakri’ler-dağdakiler") bir uzlaşmaya yanaşamayıp kendi görüşlerini toplumda egemen kılmaya çalışmaları sonucunda Atina tiranlık rejimiyle tanıştı. Yetenekli bir komutan olan Peisistratos halkın desteğini alıp 560’ta bir darbe ile Atina’da iktidarı ele geçirdi. Düzene karşı daha büyük bir tepki göstermesi sınıf çatışmalarının keskin boyutlara ulaştığı böyle bir ortamda zenginlere ve soylulara karşı halkın savunucusu rolünü üstlenen ihtiraslı kimselerin kişisel iktidarlarını kurmaları kolaylaşıyordu. Aristokrasiden demokrasiye geçişi kolaylaştıran halk tarafından benimsenip halkçı bir politika güden Peisistratos gibi yöneticiler tarihe tiran olarak geçmişlerdir. Pesisitratos Solon anayasasına dokunmayıp yönetimi hukuksal bir çerçeve içine oturttu. Dışarıda barışı kollayan, içeride ekonomik gelişmeyi hızlandıran ve alt sınıfların yaşam düzeylerini yükselen bir siyaset izledi. Pesistratos öldüğü zaman onun ardından "dynasteia" (iktidar ailesi) oluşturmaya çalışan oğulları geniş bir muhalefetle karşılaştılar Hipparkhos öldürüldü. Hippias ise Atina’dan kovuldu. Tiranlık rejiminin yıkılmasıyla birlikte Atina’da iktidar çatışması yeniden alevlendi. Kleisthenes 507'de halkın desteğiyle iktidarı ele geçirdi ve demokratik reformları yürürlüğe koydu. Kleistehenes’in getirdiği en önemli yenilik polisin toplumsal yaşamda soylularla etkili bir yer sağlayan eski kabile örgütlenmesinin ortadan kaldırılmasıydı. Klesisthenes yurttaşları soy üzerine kurulu 4 kabile yerine coğrafi nitelikte örgütler olan 10 kabileye ayırdı. Demokrasi rejimi yavaş yavaş işlerlik kazanmaya başladığı ilk yıllarında dışarıdan gelen büyük bir tehlikeyle karşılaştı. İonya polislerinin ayaklanmasını bastıran Pers imparatorluğu 490’da Yunan yarımadasına saldırdı. Askerî bir dayanışma içine giren Yunan polisleri bu ilk saldırıyı bastırdı. Ancak 10 yıl sonra Kserkses komutasındaki Pers ordusu ikinci kez Yunan yarımadasına ayak bastı. Persler ilk seferde üstün gelse de Yunanlar daha sonra toparlanıp Persleri bozguna uğrattılar. Pers savaşları Atina demokrasisini etkiledi; bu savaşlar bir yanda küçük azınlığın yönetimde erkli olmasına öte yanda da aşağı sınıfların siyasal yaşama daha etkin olarak katılmalarına yol açtı. İlk Pers saldırısından üç yıl sonra anayasada bir değişiklik yapılarak "arkhon"’ların" eklesia" tarafından seçilmesi yerine "deme"lerce seçilen 500 kişi arasında kura ile saptanması yoluna gidildi. Bu düzenleme ile "hippeis" sınıfına da açılan arkhon’luk büyük ölçüde önemini yitirip yürütme kurulu olmaktan çıktı. Arkhon "polemarkhos"’un askerlik işleriyle ilgilenen sıradan bir memur statüsüne indirgenmesi üzerine kabilelerce seçilen 10 "strategos"’a büyük yetkiler verilmesi ve ordunun tek elden yönetilmesi gereği strategos’lar dan birinin başkomutan olarak görev yapması sonucunu doğurdu. Zamanla "eklesia" tarafından başkomutan ("strategos autokrator") yurttaşlar arasından seçilmeye başlandı. Ephialtes’in öldürülmesin den sonra iktidar genç yaşta politikada başarılı olarak demokratik partinin önderi durumuna gelen Perikles’in eline geçti. Tam demokratik sistem Atina imparatorluğu olmasaydı MÖ 5. yüzyılın ikinci yarısında ilan edilemezdi; Zenginlerin üstlendikleri mali ve askerî yük göz önüne alındığında bir çeşit oligarşik anayasa yoluyla tek başlarına yönetme hakkını talep etmeleri çok da şaşırtıcı bir durum değildir. Bununla birlikte MÖ altıncı yüzyılın ortalarından itibaren Yunan topluluklarında birbiri ardına demokrasiler görülmeye başlamış, uzlaşmacı sistemler yoksullara, özellikle devlet görevlilerini seçmek gibi belli oranda katılım hakkı tanırken, karar alma sürecinde ağırlığı zenginlere tanınmıştır. Atina'da neticede bu ağırlığı kaydırmıştı ve de Atina'daki biricik değişken imparatorluk idi. Bu imparatorluk için donanma vazgeçilmezdi ve donanmaya insan gücünü alt sınıfların sağladığı anlamına geliyordu. İmparatorluğu Atina tipi demokrasi için gerekli bir şart olarak görmemizin sebebi de budur. Sonrasında imparatorluk MÖ 5. yüzyılın sonunda zorla dağıtıldığında sistem öylesine derin bir şekilde yerleşmişti ki kimse değiştirmeye kalkışmaya cesaret edemedi, ki 4. yüzyılda da bunun için gerekli mali temelin sağlanması zordu. Tüm büyük iktidar mücadelelerinde olduğu gibi Ege bölgesi çevresindeki daha küçük devletler aktif ya da pasif olarak taraf tutmaya zorlanmış, ki bu da kendi iç yapıları ve siyasi gerilimleri üzerinde yankısını bulmuştur. Çoğunlukla küçük olan bu toplulukların her zaman kendi yerel oligarşilerini yıkacak kadar güçlü olmayan alt sınıflarının, Atina imparatorluğunun tabi bir üyesi olma yoluyla Atina'nın siyasi bağımsızlığa verdiği demokrasi desteği ve bunun sonucu olarak da demokrasinin kurulmayışını tercih edebileceklerini öğrenmişlerdi. Durum buyken Atina’ya bağlılığın yükünü zengin yurttaşlar üstlenmişlerdi ve de tabi olmanın 'bedeli' maddi açıdan demos için oldukça düşüktü. Hemen hemen Peloponez Savaşı’nın sonuna kadar tabi devletlerin çoğundan, askerî yardım da dahil olmak üzere destek sağlanabilmiş olduğuna göre bu genelde başarılı bir Atina politikasıydı. Yunan siyasi toplumunun çıkar gruplarına dayalı yapısı nispeten basitti. Aralarında etnik ya da dini ayrışımlar yoktu; Kurumsal olarak kazanılmış haklara sahip siyasi partiler yoktu. Kentsel ve kırsal bölgesel çıkarlar vardı ve hepsinden önemlisi, zengin ile yoksul arasındaki ayrılıktı. Bu çoğunluğun üç-dört dönüm büyüklüğünde geçimlik bir toprağa sahip köylülerle önemli miktarda nakit gelir sahibi olanlar ve büyük miktarda araziye sahip olanlar arasında değişen toprak sahiplerinden oluşan bir toplumdu. Bu toplumda ticaret ve imalatın çoğu yine geçinecek kadar, ailevi düzeyde idare ediyordu; Köle emeği kullanan daha büyük kuruluşlar ya da ticari teşebbüsler azınlıktaydı. Ve yine bu toplumda sermaye, yatırım politikası ve kredi gibi modern kavramlar yoktu. Atina'da iki kesimde (zengin-yoksul) imparatorluğu farklı ve hatta çatışan çıkarlar yoluyla da olsa destekliyorlardı. Antik Atina döneminden beri önemli ahlaki ilerlemeler kaydedildi; Kölelik kurumu kaldırıldı; Demokrasinin halk yönetimi prensibine nadiren karşı çıkanlar olmakta; Hiçbir demokratik lider Perikles'in dilinden kamusal alanda imparatorluk hakkında konuşmaz; Maddi ilerleme; Tabi devletler pahasına maddi ve siyasi çıkarı korumayı hipotetik olarak gereksiz kılmıştır. Ancak ilkin belirlenmesi ikinci olarak da pratikte gerçekleştirilmesi şeklindeki ulusal çıkara dair ikili zorluk, etkili biçimde çözüme kavuşmuş gibi görünmemektedir. Bu çekişme bir şekilde, siyasi liderlerin düzenli olarak kendi politikalarının ulusal çıkara uygun, alternatiflerinde buna karşıt olduğunu ileri sürdükleri gerçeğiyle yok olmamıştır. Antik çağdaki bir Atinalı için sıradan halk yani 'biz' ve yönetici elit yani 'onlar' arasındaki kesin ayrımı yapmak kolay olmamalıydı. Yaklaşımdaki bu farklılık yalnızca doğrudan katılımcı bir demokrasi ve temsil ile katılımcı bir demokrasi arasındaki temel farklılıktan değil, aynı zamanda da iki dünyanın çıkar grubu yapılarındaki ve çeşitli çıkar gruplarının karar alma otoritelerine müdahale etme fırsatını yakalama şanslarındaki farklılıklardan da kaynaklanmaktadır. Atinalı yöneticilerin herhangi bir çıkar grubunun amaçlarını demokratik olarak gerçekleştirmeyeceğine inandıklarından demokratik prosedürleri terk edebilme ihtimalleri vardı. Ve onların inancı da sağlam biçimde temellendirilmişti; Atina yönetim süreci göz önüne alındığında, mecliste terör, cinayet ya da hile yardımı olmadan üstün gelebilmeleri mümkün değildi. Yunan dini, aile ve devletle tam anlamıyla iç içe geçmişti; Yönetimin yaptığı işlerin ve masrafların büyük kısmı, tapınakların inşasından, büyük ya da küçük tüm festivallerin düzenlenmesinde dini takvim geleneklerinin yerine getirilmesi ve kurban törenlerinin hazırlanmasına ve askerî ya da sivil nitelikli tüm kamusal eylemlere eşlik eden diğer ayinlere kadar dine ayrılmıştı. Din çok Tanrılıydı ve M.Ö. 5. yüzyıl itibarıyla de oldukça karmaşıktı; Kimileri başka kültürlerden ithal edilmiş, çaprazlama kesişen birçok rol ve işlevleri olan çok sayıda tanrı ve kahraman vardı.Din,dogma olarak nitelendirebileceğimiz pek az şeye sahipti ama çoğunlukla da ritüeller ve mitlerden oluşuyordu. Sonuç olarak eğer din çok Tanrılılığın genel bir özelliği olan hoşgörüye, yani bireye dini tercihlerinde serbestçe hareket edebilme imkânı tanıyan bir uyum sağlama yeteneğine sahip idiyse bile, aynı zamanda da örneğin kutsal değerlere yapılan saygısızlığa ciddi biçimde kamu suçu, Tanrıların sorumlu tutabilecekleri halka karşı işlenmiş bir suç gözüyle bakıyordu. Bu nedenle ceza Tanrılara bırakılmıyor, devlet eliyle gerçekleştiriliyordu. Yunan 'özgürlük' kavramı toplumun kendi sınırlarının ötesine geçmemiştir; Kendi üyeleri için olan özgürlük ne toplum içinde yaşayan herkes için yasal (sivil) hakları ne de kendi egemenlikleri altındaki diğer toplumların üyeleri için siyasi özgürlükleri içerir. Atinalılar kendilerine tabi olan diğer devletlerde demokratik rejimleri tercih etmişler, hatta zorla dayatmışlardır. İfade özgürlüğüne gelince Atinalılar ona çok değer verdikleri ve uyguladıkları kadar meclisin hiçbir müdahale hakkı olmamasına da izin vermemişlerdi. Devletin gücüne karşı konabilecek herhangi bir teorik sınır yoktu; Kararın Meclis tarafından geçerli sayılan herhangi bir sebeple düzgün bir içimde alınması şartıyla, devletin yasal olarak müdahale edemeyeceği herhangi bir eylem, herhangi bir davranış biçimi mevcut değildi. Özgürlük,hukuk devleti ve karar alma sürecine katılım anlamına geliyordu,geri alınmaz haklara sahip olmak değil. Atina devleti zaman zaman ifade özgürlüğünü kısıtlayan yasalar çıkarıyordu. Atinalılar özgür ifadenin sınırlarını basitçe sözcüklerin yasadışı eylemlere yol açacağı noktanın önemli ölçüde ötesine geçirmişlerdir. Yönetimi bağımsız bir konu olarak değil de insanların yasamaya ilişkin faaliyetlerinden farklı olarak, alışıldık ana hatalı bir biçimde 'jüriler' diyebileceğimiz daha değişik ama kıyaslanabilir organlar yoluyla hareket etmeleri tasarlanan Atina yargı sistemi de göz önünde bulundurulmalıdır. Yargı usulleri esasen profesyonel değildi; Yani, sabit yasaların yanı sıra prosedür kurallarının da olmasına rağmen, başkanlık eden resmî görevli yıllık kent görevlileri arasından kurayla belirlenen biriydi. Davalarına hazırlanırken tecrübeli avukatlardan yardım alabilmelerine rağmen tarafların kendi sunumlarını yapmaları bekleniyordu, belgeler okundukları sırada kanıt olarak gösterilseler de sunumun her zaman sözlü olarak yapılması gerekiyordu. Bundan sonra jüri genellikle tek oturumda herkesin görebileceği bir biçimde yapılan gizli oylamada çoğunluk oyuyla, herhangi bir tartışma olmadan bir karara varıyordu. Temelde kamu davalarında ve özel davalarda prosedür aynıydı. Bazı büyük kamu davalarında meclisin kendisi mahkeme görevi yapıyordu, ama normalde altı bin gönüllüden oluşan sürekli bir jüri listesinden kurayla seçilen büyük jüriler çağırılıyordu. Atina’da bağımsız yargıçlar yoktu ve hukukun uygulanmasında "vatabdal" sınıfı hem yargıç hem de jüri olarak sorumluluk üstlenirdi. Kararlar yasalar aracılığıyla oy birliğiyle veriliyordu. Atinalıların birçoğu yarı eğitilmiş durumdaydı. Atina bu yönetim sistemi altında yaklaşık iki yüz yıl boyunca tüm yunan dünyası içindeki en varlıklı en güçlü en sağlam, içişlerinde en barışçıl ve kültürel olarak en zengin şehir devletleri olarak kalmayı başardı. Bu herhangi bir yönetim biçimi için iyi bir yargı olmayı sürdürdüğü sürece sistem yürüdü. Atina da genç bir adam meclis oturumlarına devam ederek eğitim alıyordu. Ardından kabaca MÖ 5. yüzyılın ortalarında merkezinde Atina olmak üzere Yunan eğitim sisteminde bir devrim yaşandı. Sofistler adı verilen profesyonel öğretmenler ortaya çıktı. Öğrenmek için boş zamanı ve hatırı sayılır ücretlerini ödeyebilecek serveti olan genç adamlara retorik, felsefe ve siyaset öğretmeyi teklif ediyorlardı -bu sofistlerin hepsi demokrasi karşıtı değildi- onlara göre, tüm inanç ve kurumlar rasyonel bir biçimde incelenmeli ve gerektiğinde değiştirilmeli ya da reddedilmeliydiler. Kutsallık tek başına yetersizdi ahlaki değerle,gelenekler, inançlar ve mitler artık kuşaktan kuşağa otomatik olarak değişmeden aktarılmayacaktı, kendilerini aklın potasında ispat etmek zorundaydılar. The Gift (Buffy the Vampire Slayer) "The Gift" (ya da Türkçe adıyla "Ödül"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin beşinci sezonunun yirmi ikinci ve son bölümü. Buffy, bir ritüel başlatmak üzere olan Glory ile yüzleşir. Ve Dünya'yı kurtarmak için kendini feda edip ölür. İşte İlk Avcı'nın da demek istediği budur, Ölüm Avcıların ödülüdür- yani avcılar Dünya'yı kurtarmak için canlarını gerekirse feda ederler. Bölüm Buffy'nin bir ara sokakta genç bir çocuğu öldürmek üzere olan bir vampiri öldürmesiyle başlar. Çocuk da ona "Ama sen sadece bir kızsın!" der. Buffy de "Evet." der, Ben de sürekli bunu düşünüyorum..." Sonra jenerik başlar. Scooby Gang, artık Glory'nin onlardan daha avantajlı olduğunu ve onun şeytanî planlarını engelleyemezlerse Cehennem Ağzı'nın açılıp kıyametin kopacağını biliyordur. Ancak hiçbirinin Dawn'u ölmemesini, ona zarar gelmemesini sağlayabilecek bir fikri yoktur. Sonunda Anya, daha önce keşfettikleri iki nesneyi önerir: Glory'yi geri itebileceği ihtimaliyle Dagon'un Küresi (Dagon'un Sferi) ve daha önce Olaf'tan aldıkları devasa çekiç. Sonra, Glory'nin planını nerede gerçekleştireceğini bulmaya çalışırlar. Ama, bir bölüm önce Glory tarafından delirtilen Tara, onlara Glory'nin büyük günü olduğunu ve bir yerlerde olmaya ihtiyacı olduğunu söyleyerek yol göstermeye çalışır. Glory'nin delirtilen kurbanlarının hepsinin içgüdüsel olarak gücünün ve esasının nerede olduğunu anlıyorlardır. Dawn ise, Glory'nin adamlarının boyutlar arasında geçiş açıp Glory'nin evine dönebilmesini sağlayan ritüeli yapmak için inşa ettikleri bir kulenin tepesindedir. Ama bu ritüel sonucunda, Cehennem Ağzı açılacak ve bütün şeytanî yaratıklar dünyaya gidebilme şansına sahip olacaktır. Grup ayrılmaya ve güneşin doğmasıyla beraber ritüelin gerçekleşip iki boyut arasındaki bariyerlerin çözülmesine engel olmaya hazırlanır. Tara kuleye varır ve ona burada ne işi olduğunu soran Glory ile karşılaşır. Tam bu sırada Willow onu tuzağa düşürür ve Glory'nin beyninden emerek (-tıpkı onun kurbanlarına yaptığı gibi-) Tara'nın akıl sağlığını yerine getirir, Glory'nin aklında büyüyle bir karışıklığa sebep olur ve gözlerinin güneş ışığı kadar etkili bir ışıkla kamaşmasını sağlar. Glory bu büyünün etkisiyle havalanıp bir duvarın dibine düşer. İki adamı yardıma gelir. O sırada Buffy'yi görürler. Glory adamlarını kulenin üzerine, rehinelerini korumaya gönderir. Buffy Dagon'un Sferi'ni Glory'ye fırlatır. Sferi tutmak Glory'nin canını ve elini yakar! Bundan faydalanan Buffy hızla yanına koşar ve Glory'ye saldırır. Giles, Spike ve Anya da kulenin temelinde Glory'nin adamlarıyla savaşmaktadırlar. Glory ise Buffy'yle dövüşürken hislerini geri kazanır ve Buffy'nin kafasının kopmasını sağlayan bir yumruk atar. Fakat Buffy'nin kopan boynundan kan yerine kablolar fışkırır. Bu Buffy, Spike'ın yaptığı Robot-Buffy'dir. Glory büyük bir şok yaşamıştır. O sırada arkasından gerçek Buffy gelir ve Glory'ye Olaf'ın çekiciyle saldırır. Devasa çekicin etkisiyle Glory geriye fırlar. Dawn da yukarıdan Buffy'ye seslenir. Glory'nin adamlarını itip kuleye çıkmaya çalışan Buffy'yi yine Glory durdurur. Uzunca bir dövüşten sonra Glory de Buffy de kulenin yüksek bir kesiminden aşağı düşerler. Ayağa kalkıp tekrar dövüşmeye hazırlanacaklarken, Xander'ın kullandığı dev yıkım makinesi Glory'yi metrelerce öteye fırlatır. Buffy elinde Olaf'ın çekiciyle tekrar kuleye yönelir. Anya, Giles ve Spike da pusudadırlar. Dawn da yukarıda beyaz saçlı bir adamdan yardım ister. Fakat bu adam, Glory için çalışan Doc'tur. Doc, cebinden çıkardığı büyük bir bıçakla Dawn'a doğru yürümeye başlar. Bu sırada, Xander da pusuda olan Anya, Giles ve Spike'a katılır. Spike, vampir olmanın verdiği karanlıkta iyi görme yeteneğiyle, yukarıda, Dawn'un yanında biri daha olduğunu fark eder. Anîden, ona seslenen bir ses de duyar. Bu ses, Spike'la telepatik iletişim kurmaya çalışan Willow'undur. Willow, ona koşarak kulenin tepesine çıkmasını söyler. Spike da söyleneni yapar. Tam Glory'nin adamlarının yanından geçecekken Willow ve Tara el ele tutuşarak büyüyle hepsini sersemletirler. Kulenin tepesine ulaşır. Orada, Doc ile kısa bir kavga ederler. Doc'un bir kurbağanınki gibi uzayabilen yaralayıcı dilinden kurtulur ancak bu Doc'un onu kulenin tepesinden aşağıya atmasına engel olmaz. Glory ve Buffy ise hâlâ dövüşmektedirler. Ben'in görünümüne bürünen Glory, Buffy Dawn'u kurtarmak için gidince bir an kurtulduğuna inanır, fakat Giles gelip onu boğar. Böylece Glory ölür. Buffy Dawn ile Doc'un yanına gelir ve Spike'ı aşağı atan Doc'u fırlatması bir saniyesini alır. Fakat Doc ölmeden önce ritüeli tamamlamış ve Dawn'un karnını kesmiştir. Buffy Dawn'un iplerini çözerken, aşağıya damlayan her kan damlasıyla beraber gökyüzünde daha büyk bir kapı açılmaktadır. Dev bir ışık topu hâline gelen kapı, Sunnydale'in her yerine karanlık yaratıklar göndermeye başlar; çeşit çeşit iblisler, kanatlı ejderler, über-vampirler saçılır Sunnydale'in her yanına. Bu sırada, Scooby Gang de dehşet içinde olanları izlemektedir. Anya, üstlerine düşen dev taş bloklarından Xander'ı kurtarır ancak kendisi dev taş yığınının altında kalır. Dawn da yukarıda Buffy'yi kapıya atlamak istediği konusunda ikna etmeye çalışmaktadır. Kapıyı kanının açtığını ve yine kendi kanının kapatacağını söyler. Buffy'ninse başka bir planı vardır: birdenbire her şey netleşir Buffy için. Dawn'ın ölmesine hiçbir şekilde izin vermemelidir. Açılan kapı ise Dawn'ın kanını istemektedir. Keşişler, Dawn'ı insan formuna Buffy'nin kardeşi olarak getirdikleri için, Dawn ile Buffy'nin kanları aynıdır. Ve ilk avcının ona dediği gibi: Ölüm, Avcıların ödülüdür. Dawn'la kısa bir konuşma geçer aralarında, sonra onu bir kez öper ve hiç düşünmeden kapıya atlar. Ölürken acı çektiği her hâlinden bellidir, ama Buffy için insanlığı ve kardeşini kurtarmak her şeyden önemlidir. Cesedi aşağıya düştüğünde, Dawn, Giles, Tara, Willow, Xander, Anya ve Spike, hepsi başında toplanmış, ağlamaktadırlar. Sonra, ekrana giderek yaklaşarak Buffy'nin mezar taşı gelir. Bölüm, ekrana gelen bu mezar taşı görüntüsüyle birlikte biter. Delhi Delhi (Hintçe: दिल्ली; Pencapça: ਦਿੱਲੀ; Urduca: دلی; [d̪ɪlːiː]; bazen "Dilli" şeklinde adlandırılır. ), 17 milyon nüfus sayısı ile Hindistan'ın en büyük ikinci metropolüdür. Hindistan'ın kuzeyinde yapılan arkeolojik araştırmalara göre Yamuna Nehri'nin kıyısında bulunan Delhi, MÖ 6. yüzyıldan beri yaşanmaktadır. Orta Çağ'da Delhi birçok Hint imparatorluğunun başkenti idi ve kuzeybatı Hindistan ile Hint-Ganj ovaların arasındaki eski ticaret yollarında bulunan önemli bir şehir idi. Birçok antik ve ortaçağ abide, arkeolojik alanı ve kalıntının bulunduğu yerdir. 1639'da Babür imparatoru Şah Cihan Delhi'de yeni bir duvarlı kent yaptırdı ve Dehli, 1649 ile 1857 yılları arasında Babür İmparatorluğu'nun başkenti idi. Britanya, 19. yüzyılda Hindistan'ı ele geçirdikten sonra V. George, 1911'de başkentin tekrar Delhi olacağını ilan etmesine kadar başkent Kalküta'ya taşındı. 1920'ler boyunca yeni bir başkent, Yeni Delhi, yapılıyordu. 1947'de Hindistan'ın Britanya'dan bağımsızlığını kazanmasının ardından Yeni Delhi, ülkenin başkenti ve hükûmet koltuğu olarak seçildi. Ülkenin her dört köşesinden Delhi'ye yapılan göçten dolayı Delhi çok karışık ve kozmopolit bir şehir olmuştur. Şehrin hızlı gelişimi ve kentleşmesi, nüfusun yüksek ortalama geliri ile şehri değiştirdi. Günümüzde Delhi, Hindistan'ın en önemli kültürel, siyasî ve ticarî merkezlerinden biridir. Aichi D3A 1936 yılında Japon Donanması eskimiş D1A çift kanatlı uçaklarını servisten kaldırıp yerine geçecek tek kanatlı uçak gemisi tabanlı pike bombardıman uçağı özellikleri olan 11-Shi yayınını yayımladı. Aichi, Nakajima Mitsubishi tasarımlarıyla katıldılar ve Aichi ile Nakajimaya her birinin de iki prototipi soruldu. Aichi, eliptik aşağıdan monte kanatlı, Heinkel He-70 "Blitz" 'den ilham alınmış tasarımına başladı. Gövde, pike bombardımanının sertliğine çok daha dayanıklı inşa edilmesine rağmen Zero'lara çok benzemekteydi. Çok ciddi bir konu olmayan iniş takımlarının yavaş çekişi yüzünden basitlik için sabit takımlar takılarak uçtu. 710 Beygir gücündeki tek radyal silindirli Nakajima Hikari motoru ile güçlendirilmişti. İlk prototip Aralık 1937'de tamamlandı ve uçuş testleri bir ay sonra başladı. İlk testler hayal kırıklığı yarattı, uçak geniş dönüşlerde kötü yönlendiriliyor ve güçten düşüyor, dar dönüşlerde ise yalpalama yapıyordu. Pike frenleri tasarım hızı olan 370 km/s hızda ağır bir şekilde titreşim yapıyordu ve Donanma zaten daha hızlı pike hızı istiyordu. İkinci uçak sorunları çözmek için muazzam bir modifikasyon sürecindeydi. Güç 840 BG lik üçlü Mitsubishi Kinsei bulunan Hikari ile arttırıldı ve dikey kuyruk yönlendirmeye yardım için genişletildi. Kanatlar uzunlukta çok az daha genişlemişti, ön kanatlar güçlendirilmişti ve güçlendirilmiş dalma frenleri monte edilmişti. Bütün bu iyileştirmeler yönlendirme kararsızlığı hariç tüm sorunları gidermişti ve bu sonuç Nakajima D3N1'den üstün olmaya yeterliydi. Aralık 1939'da Donanma, "Donanma Tip 99 Uçak gemisi Bombardıman Model 11" siparişi verdi. Üretim modelleri çok az daha küçük kanatlar ve 1000 BG'lik Kinsei 43 veya 1070 BG lik Kinsei 44 motorlarla güçlendirilmiş bir şekle sahipti. Yönlendirmede kararsızlık ise uzun bir sırt kuyruğu ile çözülmüş ve uçak daha büyük bir manevra kabiliyetine ulaşmıştı. Silah olarak ön tarafta 7.7 mm Tip 97 makinalı tüfek ve kokpitin önünde savunma amaçlı bir adet hareketli 7.7mm Tip 92 makinalı tüfek bulunuyordu. Normal bomba yüklemesi tek bir 250 kg bombayı gövdenin altında trapezle bırakılacak şekilde taşınıyordu. Ek olarak iki adet 60 kg'lık bomba her bir kanatın altına pike frenlerinin dışına bir adet olacak şekilde yüklenebiliyordu. Savaşın Pearl Harbor saldırısı ile başlamasından sonra savaşınilk on ayı neredeyse tüm uçak gemilerinde aktif görevde bulundular. Nisan 1942'de HMS "Cornwall" ve HMS "Dorsetshire" kruvazörleri ile HMS "Hermes" uçak gemisine yapılan ve bırakılan bombaların %80 başarı ile isabet ettirildiği Hint Okyanusu baskınında ün kazandılar.Bazı durumlarda avcı uçağı görevlerinde bulundular ve manevra kabiliyetleri bu görevde başarılı olmalarını sağladı. Haziran 1942'de 1300BGlik Kinsei 54 ile güçlendirilerek geliştirilmiş D3A modeli Model 22 olarak test edildi. İlave güç menzili geliştirdi bu yüzden toplam kapasiteyi 900L'ye çıkaran ve Solomon Adaları üzerinde etkin bir şekilde uçmayı sağlayan ek yakıt deposu tasarlandı. Donanma bilgilerine göre Model 22 1942 kışında cephe hattındaki Model 11'ler ile değiştirilmeye başlandı ve Model 11'lerin çoğu eğitim birimlerine gönderildi. Yokosuka D4Y "Suisei" kullanılabilir olduğu zaman D3A2'ler kara üsleri veya hızlı inen Suisei'ler için kısa kalan daha küçük uçak gemilerine görevlendirildiler. Amerikan kuvvetleri 1944'te Filipinlere girdiği zaman kara üslerindeki D3A2'ler çatışmalarda görev aldı fakat oldukça eskimişlerdi ve kayıplar büyük oldu. Birçok D3A1 ve D3A2 Japonya'da eğitim görevlerinde kullanıldı, baızları dual kontrol modifiyesiyle Donanma Tip 99 Bombardıman eğitim uçağı Model 12 (D3A2-K) halini aldı. Savaşın son yılında ise D3A2'ler kamikaze görevi için cepheye geri döndü Washburn Washburn Guitars, kısaca Washburn, 1883 yılında Chicago, Illinois'te kurulmuş müzik aletleri üreten önemli bir firmadır. Firma müzik tarihinde ilk kez bir sanatçı için özel gitar üreten şirket olarak önemli bir yere sahiptir. Aynı zamanda ilk defa büyük vücutlu akustik gitarı da Washburn firması üretmiştir. Günümüzde Washburn gitarlar ABD, Kore, Çin veya Endonezya'da üretilmektedir; bu sebeple de oldukça geniş bir fiyat yelpazesinde satışa sunulmaktadır. Samuel Ichiye Hayakawa Samuel Ichiye Hayakawa (d. Vancouver, 18 Temmuz 1906 – ö. Greenbrae, Kaliforniya, 27 Şubat 1992), Kanada doğumlu Amerikalı akademisyen ve siyasetçi. İngilizce proseförüydü. San Francisco State Universitesi'ne rektör olarak çalıştı. Sonra 1977'den 1983'e kadar Amerikan Senatosu'nda Kaliforniya' senatörü olarak hizmet verdi. Doğdu yer olan Vancouver'da bir halk okuluna devam etti. Manitoba Üniversitesi'nden 1927 yılı'nda lisans derecesini aldı. 1928 yılında McGill Üniversitesi'nden, 1935'te Wisconsin-Madison Üniversitesi'nden İngiliz dilinde yüksek lisans derecesini kazandı. Safiye Erol Dr. Safiye Erol (d.2 Ocak 1902, Uzunköprü - ö. 7 Ekim 1964, İstanbul), Türk yazar. Cumhuriyet dönemi Türk edebiyatının önemli kadın yazarlarındandır. Psikolojik ve otobiyografik özellikler taşıyan romanlar yazmıştır. 1902 yılında Edirne'nin Uzunköprü ilçesinde doğdu. Makedonya’dan göç etmiş bir ailenin kızıdır. Annesi Bektaşi dervişi Emine İkbal Hanım, babası Uzunköprü Belediyesi'nde kâtip olan Sami Bey'dir. Ailesi 1906’da İstanbul'a taşındı. İlköğrenimden sonra önce bir Fransız Mektebi’ne ardından önce Haydarpaşa'daki Alman Lisesi'’ne sonra Beyoğlu’ndaki Alman Lisesi’ne devam etti. 1917 yılında Türk- Alman Derneği’nin aracılığı ile eğitimine devam etmek için Almanya'ya gönderildi. 1919’da Lübek’deki özel Falkenplatz Lisesi’ni bitirdi. Münih Üniversitesi’nde Felsefe ve Edebiyat eğitimi aldı. 1926’da ”"Arapça’da Çiçek Adları"” isimli tezi ile Şarkiyat doktorasını tamamladı ve felsefe doktoru olarak İstanbul'a döndü. Yurda dönüşünden sonra "Millî Mecmua" ve "Her Ay" gibi dergilerde kadın sorunlarına ağırlık veren makaleler yayımladı. “"Safiye Sami"” ismi ile tercümeler yaptı. “"Dilara"” adını kullanarak öyküler yazdı. Politika ile ilgilendi ve CHP’nin faaliyetleri içinde yer aldı. İstanbul Belediyesi’nde meclis üyesi oldu. 1931 yılında Deniz Kuvvetleri’nde çarkçıbaşı olarak görev yapan Nurettin Erol ile evlendi. Çocuğu olmayan Safiye Erol, bu yıllarda kızkardeşi Refiye Hanım’ı kaybedince yeğeni Aydın’ı nüfus kaydına geçirdi. 1938'de ilk romanı "Kadıköyü'nün Romanı" yayımlandı. Aynı yıl Cumhuriyet’te tefrika edilmeye başlayan "Ülker Fırtınası" 1944'te roman olarak basıldı. 1941'de Selma Lagerlöf'den "Portugaliye İmparatoriçesi" ve 1945'te Friedrich de la Motte Fouqué'den "Su Kızı" isimli tercümeleri yayınlandı. Ciğerdelen adlı en tanınan romanının ilk baskısı 1946'da yapıldı. 1947'de Samiha Ayverdi ile tanıştıktan sonra onun müridi olduğu Rıfailik tarikatına bağlandı. Tarikatin şeyhi olan Kenan Rıfaî'nin ölümü üzerine 1951'de onun hakkında üç bölümlük bir felsefî inceleme hazırladı. Bu çalışma, "Kenan Rifâî ve Yirminci Asrın Işığında Müslümanlık" kitabında yer aldı. 1955'te "Tercüman" gazetesinde son romanı olan "Dineyri Papazı" tefrika edildi. Asr-ı Saadet'i anlatan yazıları 1962 yılında "Yeni İstanbul" gazetesinde yayınlandı; "Çölde Biten Rahmet Ağacı" adıyla kitap haline getirildi. 1 Ekim 1964 tarihinde İstanbul'da hayatını kaybetti. Karacaahmet Mezarlığı'nda defnedildi. Dr. No (film) Dr. No, Ian Fleming'in yazdığı James Bond serisinin EON Productions tarafından çekilmiş seri filmlerinin ilkidir. Başrolde İngiliz Gizli Servis elemanı James Bond'u canlandıran Sir Sean Connery bulunmaktadır. Film; Terence Young yönetmenliğinde, Harry Saltzman ve Albert R. Brocolli yapımcılığında 1962 yılında gerçekleştirilmiştir. Yapımcı ikilinin birliktelikleri 1975 yılına kadar sürmüştür. "Dr. No"'nun başarısının üzerine filmlerin devamına karar verilmiştir. Film Jamaika'da başlar. İngiliz Ajan John Strangways ve sekreteri aniden ortadan kaybolmuştur. Bunu araştırmak için James Bond M tarafından Jamaika'ya gönderilir. Buraya geldikten sonra yaptığı araştırmalar sonucunda organize bir suç örgütünün Jamaika'ya yakın bir adada bulundugunu fark eder. Bu ada halk tarafından kötü canavarların yaşadığına inanılan ve yaklaşmaya dahi korkulan bir yerdir. Adadaki örgütün lideri Dr. No, Amerikan Hükümeti'nin uzaya fırlatacağı füzeyi düşürme planları içindedir. Amerikan Hükümeti'ni de fidye vermesi için tehdit etmektedir. James Bond adaya çıkarak Dr. No'nun başarılı olmasını engellemeye çalışır. Jeet Kune Do Jeet Kune Do (JKD) (Türkçe: Durduran Yumruğun Yolu) ve (İngilizce: The Way of the Intercepting Fist) Bruce Lee tarafından geliştirilen dövüş felsefesi. Bruce Lee, felsefesini tanımlaması bakımından bu ismi eksik bulmuş ama zamanla kulağına hoş geldiği için değiştirmekten vazgeçmiş ve bu felsefeyi anlamayanlar için "o sadece bir isim" demiştir. Bruce Lee bu ismin sistemi tam olarak ifade edemediğini düşünerek bundan hep sıkıntı duyduğunu belirtmiştir. Bedeni daha ziyade eş zamanlı saldırarak müdafaa etme felsefesidir. 1967 yılında ilk defa Bruce Lee tarafından bu ifade kullanılmıştır ve aynı zamanda felsefi tasarımı kamuoyu bilgisine sunulmuştur. Dünyadaki en yeni ve en etkili dövüş sanatıdır. Bruce Lee, "Jeet Kune Do"yu tanımlamak için şu ifadeyi kullanmıştır: Sistemin ana unsuru gereksiz tüm hareketlerden vazgeçmek yani ekonomiklik, sadelik, etkililik, doğrudanlık, bedenin tümünü (komple) kullanmaktır. Temel amacı en kısa zamanda sonuca varmaktır. Bu sanat Bruce Lee tarafından bilinen bazı savunma sanatlarının sentez ve modifiye edilerek birleşimidir. Temel olarak Wing Chun üzerine kurulan bu sistem Bruce Lee'nin gerekli gördüğü bazı dövüş sanatlarının bazı tekniklerini özgün felsefesine eklemesi ile ortaya çıkmıştır. Örnek olarak, bazı önemli ani ileri adım hareketlerini, ayak çalışmalarını (footwork), şaşırtmacaları (deceptiveness), mesafe ayarı (cadence), kırık ritm (broken rhythm), zamanlama (timing ) egzersizlerini eskrim sporundan almıştır. Bir eskrimci olarak isimlendirilmese bile bundan yararlanmasını bilmiştir. Bunun dışında boks, tekvando, judo, tayland boksu, savate vb. ve Muhammed Ali'nin esnek gard ve dansından etkilenmiştir. Bruce Lee gerekli gördüğü teknik, taktik ve egzersizlerini JKD felsefesiyle pratize etmiştir. Bruce Lee "Jeet Kune Do"yu kitabı "(Tao of Jeet Kune Do"), verdiği özel dersler ve topluma açık seminerlerle pek çok ülkeye aktarmıştır. Bruce Lee ünlü kişilere de dersler vermiştir. James Coburn, Steve McQueen, Chuck Norris, Kareem Abdul-Jabbar bunlardan bazılarıdır. Jeet Kune Do, Bruce Lee'nin kendi konseptidir. Bu yüzden orijinal öğrencileri bile bu sanatın hakkını onun gibi veremeyeceği endişesiyle ve her uygulayıcı kendi özgünlüğünü sergilesin ve taklitçi olmasın diye "Jeet Kune Do" dememişlerdir. Örneğin, Profesör Joseph Cowles "Wu Wei Gung Fu", James Demile "Wing Chun Do", Jesse Raymond Glover "Non Classical Gung Fu", Dan İnosanto "Jun Fan Jeet Kune Do" demiştir. Bunlar Bruce Lee'nin değil kendilerinin konseptleridir. Bruce Lee şöyle der: ""...Jeet kune do şekilsizliği tercih eder, böylece tüm şekilleri alabilir ve jeet kune do’nun stili olmadığından bütün stillere uyabilir. Sonuç olarak jeet kune do tüm yolları kullanır ve hiçbirine bağlı değildir ve bunun gibi sonuca yardım eden bütün teknik ve imkanları kullanır."" Böğrüdelik Annei Annei, (Japonca: 安寧天皇 "Annei Tennō" / İmparator Annei) halkın benimsediği geleneksel listeye göre, Japonya'nın üçüncü imparatorudur. Bu imparator hakkında da bilinen tüm tarihler tahminler üzerinedir ve her zaman tartışmalıdır, bu nedenle tarihçilere göre efsanevî bir kişi olmaktan öteye gitmez. Bu konuda yapılmış tüm çalışmalara rağmen hâlâ varlığı kanıtlanamamasına rağmen, Japonların kendisine ait olduğuna inandığı bir anıt vardır. Ölümünden sonra ona verilen isim "İstikrarlı sükûnet" anlamına gelir. Itoku , halkın benimsediği geleneksel listeye göre, Japonya'nın dördüncü imparatorudur. Bu imparator hakkında da bilinen tüm tarihler tahminler üzerinedir ve her zaman tartışmalıdır, bu nedenle tarihçilere göre efsanevî bir kişi olmaktan öteye gitmez. Bu konuda yapılmış tüm çalışmalara rağmen hâlâ varlığı kanıtlanamamasına rağmen, Japonların kendisine ait olduğuna inandığı bir anıt vardır. Sierra Maestra Dağı Sierra Maestra Küba'nın güneydoğusunda, hemen kıyıdan yükselerek Guantánamo Eyaleti'nin güneyinden batıya Niquero'ya doğru uzanan sıradağlardır. Sierra Maestra Küba'daki en yüksek dağ sistemidir. Mineral açısından, özellikle bakır, mangan, krom, ve demir madenleri yönünden zengindir. En yüksek noktası 1.999 m.'lik Pico Turquino'dur. 1956 yılında Meksika'dan Granma isimli bir yatla yola çıkan Fidel Castro önderliğindeki 26 Temmuz Hareketi üyeleri savaşçılar karaya çıkarak burada devrim sürecini başlatmıştır. Büyük Kaçış bölümleri listesi Bu madde Büyük Kaçış dizisinin yayınlanan tüm bölümlerinin listesidir. İlk sezon 29 Ağustos 2005 tarihinde Amerikan Fox kanalında gösterilmeye başlanmıştır. Dizinin ilk sezonu 22 bölümdür ve sezon finali Türkiye'de 15 Mayıs 2006 tarihinde gösterilmiştir. İkinci sezon ABD'de 21 Ağustos 2006'da başlamıştır ve 19 Mart 2007 tarihinde sezon finaliyle izleyiciye veda etmiştir. İkinci sezon Türkiye'de 1 Mart 2007 tarihinde izleyiciyle buluşmuştur ve ikinci sezon finali Türkiye'de 26 Temmuz 2007'de gösterilmiştir. 3. sezon 17 Eylül 2007'de başlamış ve 22 bölüm olarak planlanmasına rağmen Amerikan Senaryo Yazarları Birliği'nin grevinden dolayı sadece 13 bölüm yayınlanmıştır. 4. sezon ise 1 Eylül 2008'de başlamış ve 22 bölüm süreceği belirtilmiştir. Bugüne kadar 4 sezon boyunca 2 bölümü özel olmakla beraber toplamda 81 bölüm yayınlanmıştır. 3. sezon Birleşik Devletlerde 17 Eylül'de başlamıştır. Dizi yaratıcısı Paul Scheuring 3. sezona yeni karakterlerle birlikte ana temanın "kurtarma" olacağını belirtmiştir. Bölümler kaldığı yer olan Panama'dan devam etmektedir. La CabaÃ±a Fortaleza de San Carlos de la Cabaña ya da genel olarak tanındığı adıyla La Cabaña, Küba'nın başkenti Havana limanı girişinin doğu kısmındaki tepede bulunan 18. yüzyıla ait kale kompleksidir. İnşaatı 1763 yılında İspanya Kralı III. Carlos tarafından başlatılmış ve 1774 yılında da inşası bitirilmiştir. William Alexander Morgan William Alexander Morgan 19 Nisan 1928'de ABD'nin Ohio eyaletinin Cleveland şehrinde doğmuştur. Yaşamının başlangıcı ve ölümü hakkında çok fazla bilgi bulunmamaktadır. Dövüş sanatları ustası olduğu, iyi silah kullandığı ve CIA ajanı olduğu konusunda söylentiler vardır. Morgan 1958 yılında Küba'ya gitmiş, Batista hükümetine karşı çıkmış ancak Fidel Castro'nın emrine girmemiştir. Santa Clara şehrinin etrafında etkin olan küçük bir kuvveti yöneterek Batista'nın askerleriyle çatışmıştır. Aynı zamanda devrimci olan Küba'lı Olga adında bir kadınla tanışıp evlenmiştir. 1958 aralık ayında Che Guevara birliğiyle birlikte Santa Clara'ya geldikten sonra güçlerini birleştirdiler ve 31 Aralık'ta Santa Clara'yı ele geçirdiler. On iki saat sonra Batista Küba'dan kaçar ve devrim kazanılır. 1959 ağustosunda Dominik Cumhuriyeti'nden düzenlenen bir darbe girişimine karışır ve Castro'yu bu girişimden haberdar ederek bastırılmasını sağlar. Bazıları tarafından La Coubre gemisinin patlamasını düzenlediği de söylenmektedir. Castro hükûmeti içinde Amerikan karşıtlığının artması sonucunda Morgan 17 Ekim 1960'ta tutuklanmıştır. Altı ay hapiste tutulduktan sonra ihanetten suçlu bulunmuş ve ölüm cezasına çarptırılmıştır. 12 Mart 1961'de infaz edilmiştir. İdam mangasının doğrudan Fidel Castro tarafından komuta edildiği söylenmektedir. Ay taşıtı Lunar rover, Lunar Roving Vehicle (LRV), Ay’da kullanılmak üzere tasarlanmış kara taşıtı. Apollo Projesi'nde ay modülleri ile birlikte Ay’a taşınmışlardır. Ay Taşıtı, Ay’da düşük yerçekimli ortamda çalışarak Ay yüzeyinde dolaşabilmek ve Apollo astronotlarına daha geniş bir alanda inceleme yapabilmelerini sağlamak için tasarlanmıştır. Biri Apollo 15’teki David Scott ve James Irwin, diğeri Apollo 16’daki John Young ve Charles Duke, öteki de Apollo 17’deki Eugene Cernan ve Harrison Schmitt tarafından kullanılan 3 adet Ay Taşıtı Ay yüzeyinde bulunmuştur. Her taşıt günde bir kez olmak üzere 3 günlük görevde 3 ayrı seyirde kullanıldı. Apollo 15’in Ay Taşıtı 3 saat 2 dakikada toplam 27,8 km aldı. Bir seferde en çok 12,5 km kat edildi ve ay modülünden en çok 5 km uzaklaşıldı. Apollo 16’daki Ay Taşıtı ile 3 saat 26 dakikada 26,7 km yol alındı. En uzun seyir 11,6 km oldu ve ay modülünden en fazla 4,5 km uzaklaşıldı. Apollo 17’nin taşıtı ile 4 saat 26 dakikada 35,9 km gidildi. En uzun seyir 20,1 km, ay modülüne olan en uzun mesafe 7,6 km oldu. Ay Taşıtı 210 kg’lık kütleye sahipti ve 490 kg daha taşıyabilecek biçimde tasarlanmıştı. Gövdesi 3,1 metre, dingil açıklığı ise 2,3 metreydi. En yüksek yeri 1,14 metreydi. Gövdesi 2219 alüminyum parça kaynaklanmış ortalarından bağlı 3 parça şasiden oluşuyordu ki ay modülüne katlanarak koyulabiliyordu. Yan yana yer alan katlanabilen ve alüminyumdan yapılmış 2 koltuğu vardı. Koltukların arasına bir kolçak yerleştirilmişti ve her koltuğun ayarlanabilir ayak koyma yeri ve emniyet kemeri vardı. Ortası çukur çanak biçimindeki geniş bir bağlantı anteni de taşıtın ön tarafındaki direğe konuşlandırılmıştı. Süspansiyon, V biçimindeki üst ve alt kıvrım olmak üzere bir çift yatay metalden ve şasi ile üst V biçimli metal arasındaki bir damperden oluşuyordu. Tümüyle dolu Ay Taşıtı yerden 36 cm yukarıda kalıyordu. Eugene McCarthy Eugene Joseph "Gene" McCarthy (d. 29 Mart 1916 – ö. 10 Aralık 2005) Amerikalı siyasetçi ve uzun yıllar boyunca ABD Kongresi'nin bir üyesiydi. 1949'dan 1959'a kadar ABD Temsilciler Meclisi'nde 1959'dan 1971'e kadar da ABD Senatosu'nda görev yapmıştır. Beş kere ABD başkanlığına aday olmuştur. Federal hükûmet içindeki komünist casusları arayan senatör Joseph Raymond McCarthy ile karıştırılmamalıdır. Henry Wadsworth Longfellow Henry Wadsworth Longfellow (27 Şubat 1807 - 24 Mart 1882), Amerikalı şair. Maine'de doğmuştur. Yazarlığa ilk kez Amerikan İngilizcesine tercüme ettiği Dante'nin "İlahi Komedya" adlı eseri ile başlamış ve Fireside Poets "(Şöminebaşı Şairleri)" adlı edebiyat akımını benimseyen şairlere katılarak bu akımın beşinci üyesi olmuştur. Longfellow 1807 yılında Portland, Maine'de Stephen ve Zilpah çiftinin çocuğu olara dünyaya geldi ve bugün "Wadsworth-Longfellow House" olarak bilinen evde büyüdü. Babası bir avukattı. Anne tarafından dedesi Amerikan Devrim Savaşın'da bir generaldi. Longfellow'un Stephen (1805), Elizabeth (1808), Anne (1810), Alexander (1814), Mary (1816), Ellen (1818) ve Samuel (1819) adlarında yedi kardeşi vardı. Henüz üç yaşındayken anaokulu seviyesinde bir okula yazdırıldı. Altı yaşında Portland Academy'ye girdiğinde okuma ve yazmayı oldukça iyi biliyordu. 14 yaşına kadar burada kalan Longfellow 1822'de Bowdoin College'a girdi. Bowodin'de yaşamı boyunca dost kalacağı Nathaniel Hawthorne ile tanıştı. 1825'te eğitimini tamamladığında Bowdoin College'de "(Bowdoin Yüksekokulu)" öğretim üyeliği önerildi. Bu vaziyette,ilk olarak zamanın birçoğunu Avrupa'da dil üzerine daha fazla araştırma fırsatı buldu. Bu Avrupa turunu 1826-1829 yılları arasında yaparken Britanya, Fransa, Almanya, Hollanda, İtalya ve İspanya'yı gezdi.Fakültede bulunduğu sıralarda Fransızca ders kitabı yazdı, İtalyanca ve İspanyolca seyahat kılavuzu hazırladı. 1834'te Smith Üniversitesi'nde Fransızca ve İspanyolca Öğretim Üyeliği yapması teklif edildiğinde o bu öneriyi ya burada yalnızca bir yıl çalışması şartıyla yahut da Almancasını ilerletmek için Avrupa'ya gitmek şartıyla kabul etti. Birleşik Amerika'dan 1836 yılında geri döndüğünde, Longfellow Harvard Üniversitesi'nde işe alındı.Cambridge'de ikamet etti,yaşaması için dinlenmesi gerekliydi ve o çok bitkin olmasına rağmen Nahant'da kaldı. "Voices of the Night"(Gece Düşünceleri)'ni 1839'da ve "Ballads and Other Poems"(Şiirsel Öykü ve Diğer Şiirler)'i ise "The Village Blacksmith"(Demirci Köyü)ile beraber 1841 yılında neşretti. Longfellow, Frances Fanny Appleton'a kur yaptığı dönemde, Nathan Appleton Boston'un varlıklı fabrikatörlerindendi. Longfellow kur yapması süresince,sık sık Boston'daki evinden Harvard'a kadar yürüyor, "Charles River" (Charles Nehri)'dan West Boston Bridge (Batı Boston Köprüsü) aracılığıyla karşıya geçiyordu (Bu köprü sonradan yıkılmıştı. Yeni köprü ise 1906 yılında yine eski yerine koyuldu.Neticede köprünün eski adı değiştirildi ve yeni adı Longfellow Bridge oldu)Bu gidip gelmeler yedi yıl sonra son buldu ve Fanny, Longfellow'la nihayet 1843 yılında evlendi. Nathan Appleton House'u satın aldı, Charles River'in onlara bir evlilik hediyesi olmasına göz yumdu. Longfellow'un Fanny'e olan aşkını anlatmak için ona ithafen 1845 yılının Ekim ayında yazdığı bir aşk şiiri olan sone "The Evening Star (Akşam Yıldızı)'dan bazı dizeler şöyledir:" "Ey canım sevgilim, sevimli Venüs'üm! Sabahım ve ey akşam yıldızı aşkım!" O ve Fanny'in 6 adet çocuğu vardı: En genç çocuk olan Fanny 7 Nisan 1847'de doğduğunda Dr. Nathan Cooley ilk olarak onu hemen Birleşik Amerika tarafından koruma altına aldırdı. Longfellow 1854 yılında Harvard'dan emekli oldu ve kendini tamamen işine verdi. Harvard Kuralları dolayasıyla kendisine 1859 yılında "Doktora Şeref Payesi Ödülü" verildi. 1855'te Kızılderili mitolojisinden etkilenerek Hiawatha'nın Şarkısı'nı yazdıBu Epik şiirin ölçüsü olarak Elias Lönrot'un Kalevala'da kullandığı ölçüyü kullanmıştır. Longfellow kendini evine, eşine ve çocukların adamış bir adamdı fakat evliliği korkunç bir faciayla son buldu. Sıcak bir Temmuz günü, eşi Frances, çocuklarının kesilmiş buklelerini saklamak için bir zarfa koymuş ve zarfın kapağını sıcak ağdayla mühürlerken elbisesi alev aldı ve ağır yanıklar nedeni ile öldü. Frances eğer bir gün daha yaşasaydı velhasıl 10 Temmuz 1861'de 44 yaşına basacaktı. Longfellow eşi öldüğünde harab oldu ve o günden sonra sağlığı hiç düzelmedi. Kederi günden güne büyüdü ve 1879 yılında eşinin ölümünün 18. yıl dönümünde "The Cross of Snow" (Kar'ın Elemi) adını verdiği şiiri yazmıştı. Henry Wadsworth Longfellow 24 Mart 1882 tarihinde 5 gün boyunca karın zarı iltihabı ile boğuşarak hayatını kaybetti. Cenazesi her iki eşinin de gömülü olduğu Cambridge, Massachusetts'teki "Mount Auburn Cemetery", mezarlığında defnedildi. 1884'te Londra'daki Westminster Abbey'deki "Şairler Köşesine" ilk kez bir Amerikalının, onun heykeli kondu. Longfellow Amerika'da yaşadığı dönemde çok ünlü bir şahsiyet haline gelmişti. Onun 70. doğum günü olan 1877 yılında genel olarak ulusal bir tatil yapılmış ve buna ilişkin; geçit törenleri, nutuklar(söylevler) ve onun şiirleri okunmuştur. Amerkalı ünlü kişilerden oldu ve toplumda ve aydın kesiminde şahsına büyük önem verilmekle birlikte şairliği alkışlandı ve o da vatandaşlarına ve ülkesine daha fazla yararlı olmak için çalıştı. Eserlerinin çok gözde olduğu sıralarda da ve hâlâ günümüzde de,birçok önemli eleştirmen Longfellow'un duyguları çok iyi şekilde anlattığında hemfikirdir. Şiirlerinde yalınlık, anlaşılırlık, süssüz (gösterişsiz) anlatım, sadelik ve akıcı bir dil vardır. Ayrıca şiirleri ABD'de belirli bir hayran kitlesi oluşturdu ve "Amerikan mitoloji" 'sinin oluşumunda katkısı oldu. Longfellow'un Christimas Bells (Noel Çanları) şiiri "Noel Günü" şarkısı için "I Heard the Bells on Christmas Day" (Noel Günü'ün Zillerini Duyuyorum) şeklinde kabul edildi. Ahmed bin Bella Muhammed Ahmed Bin Bella (Arapça: أحمد بن بلّة) (d. 25 Aralık 1916 - ö. 11 Nisan 2012), 1963 ve 1965 yılları arası Cezayir'in ilk devlet başkanı olan Cezayirli sosyalist asker ve devrimcidir. Fransız ordusunda asker olarak II. Dünya Savaşı katıldı. Cesaret madalyası aldı. Savaştan sonra başgedikli rütbesiyle ordudan ayrıldı. Cezayir'in sömürgeci Fransa'dan ayrılması için savaş veren Cezayir bağımsızlık hareketine katıldı. Önce Ahmed Messali Hac'ın önderliğindeki Halk Partisi'ne ve 1946'nın sonunda partinin radikal güçleri tarafından oluşturulan gizli askeri özel örgüte ("Organisation Spéciale") geçti. Bir yılda OS'nin başına geçti. Fransızlara karşı ayaklanma başlattı. Fransızların "bir numaralı devlet düşmanı" ilan edildi. 1954'te uçakta en yakın arkadaşı Huari Bumedyen ile birlikte tutuklandı. Paris'te bir hapishaneye konuldu. Yaptığı açlık grevleri sonuç vermedi. Fransa, Cezayir'in bağımsızlığını kabul ettikten sonra Bella yurda döndü. Halk kahramanı olarak saygınlık kazandı. 1962'de Benyoucef Benkhedda ile iktidar kavgasına tutuştu. Askerleri kendi tarafına çekti. Parlamento seçimlerinden önce bütün muhalif adaylarının ismini sildi. Başbakanlık makamına çıktı. Ulusal Kurtuluş Cephesi yardımıyla otoriter bir anayasa kabul ettirdi. 1963'te devlet başkanlığına seçildi. Diktatörce yönetim tarzının ve ekonomik başarısızlığın giderek eleştirilere hedef olmasına, büyük çapta temizlik harekâtıyla tepki gösterdi. Savaş arkadaşı Bumedyen ile de ters düştü. Savunma bakanı olarak orduyu arkasına alan Bumedyen tarafından indirildi. Bella hakkında bir dava açılmadı lâkin aylarca zindanlarda kaldı. Ardından ev hapsi cezasına çarptırıldı. Bumedyen'in yerine geçen Bencedid tarafından ev hapsi kaldırıldı. Yeniden siyasete girmeye çalıştı. Radikal islamcılarla birleşme çabaları sonuçsuz kaldı. Hadron Parçacık fiziğinde bir hadron, güçlü etkileşim tarafından bir arada tutulan taneciklerden oluşan bir bileşik parçacıktır. ( Benzer şekilde moleküller elektromanyetik kuvvet tarafından bir arada tutulur.) Hadronlar iki aileye ayrılır: Baryonlar, 3 tanecikten oluşur; mezonlar ise bir tanecik ve bir antitanecikten oluşur. Proton ve nötronlar baryonlara örnektir, pionlar da mezonlara örnektir. 3'ten fazla tanecik içeren hadronlar yakın zamanda keşfedilmiştir. Bir tetrakuark,Z(4430)^-, 2007 de Belle Collaboration tarafından keşfedilmiş ve 2014'te bir rezonans olarak onaylanmıştır. Hadronlardan protonlar stabil, nötron da atomik çekirdek içinde bağlı ve stabildirler. Diğer hadronlar stabil değildir. Serbest nötronlar 611 saniyelik bir yarı ömürle çöker. Deneysel olarak hadron fiziği protonların ya da ağır elementlerin çekirdeklerinin çarpışması ile çalışılır. Hadron terimi Lev B.Okun tarafından 1962'de Uluslararası Yüksek Enerji Fiziği Konferansında tanıtılmıştır. Bu konferansta şunu söylemiştir : "Bu raporun zayıf etkileşimlerle ilgilendiği gerçeğini gözardı ederek, güçlü bir şekilde etkileşen parçacıklardan sıkça bahsedeceğiz. Bu parçacıklar bazı bilimsel sorunlar oluşturmanın yanı sıra aynı zamanda terminolojik sıkıntılar da oluşturmaktadır. Konu "güçlü bir şekilde etkileşen parçacıklar"ın sıfat haline gelmeyen zayıf bir terim olmasındadır. Bu nedenle güçlü bir şekilde etkileşen parçacıklar non-leptonic olarak adlandırılırlar. Bu tanım kesin değildir çünkü, non-leptonic aynı zamanda fotonik olarak da görülebilir. Bu raporda güçlü bir şekilde etkileşen parçacıklara hadron diyeceğim ve buna karşılık gelen çökmelere de hadronik. Umarım bu terminoloji rahatlık sağlar. -Lev B. Okun, 1962" Kuark modeline göre hadronun özellikleri esas olarak değerlik kuarkları tarafından belirlenir. Örneğin, bir proton 2 üst ve bir alt kuarktan oluşur. Bunları toplamak protunun şarjı olan +1'i verir. Kuarklar aynı zamanda renk şarjları da taşısalar da hadronlar renk sınırlaması adlı fenomen yüzünden sıfır renk şarjı taşımalıdır. Bunlar iki en kolay yoldur: farklı renkteki üç farklı kuark ya da bir renkli kuark ve karşı rengi taşıyan bir karşı-kuark. İlk şekildeki hadronlara baryon, ikinci şekildeki hadronlara ise mezon denir. Ancak hadronlar yalnızca 2 ya da 3 kuarktan oluşmazlar. Güçlü kuvvet gluonları büyük kuarklardn oluşacak enerjiye sahiptirler. Yani, yapay kuark ve antikuarklar, 1:1 lik bir oranla, hadron içindekii kütlesel parçacıkların çoğunluğunu oluştururlar. Kütlesiz yapay gluonlar hadron içindeki parçacıkların numarasal çoğunluğunu oluştururlar. Tüm atomaltı parçacıklar gibi hadronlar da Poincaré grubunu temsil eden quantum numaralarına sahiptirler: JPC(m). J spin kuantum numarası, P ,ana parti ve C de şarj çekimi ve m parçacığın kütlesi. Hadronlar ayrıca temel parçacık kuantum numaraları da taşıyabilirler. Hadronlar rezonans olarak bilinen kararsız durumlara sahiptirler. Her taban halindeki hadron birden çok kararsız hale sahip olabilir; birkaç yüz farklı rezonans parçacık fiziğinde gözlemlenmiştir. Maddenin diğer fazlarında hadronlar yok olabilirler. Örneğin; çok yüksek sıcaklık ve basınç altında, eğer yeteri kadar temel parçacık kuarkı mevcut değilse, kuantum kronodinamik teorisi(QCD), kuark ve gluonların hadronlar içinde kalmayacağını öngörür. Bu özellik, asimptotik özgürlük olarak da bilinir, deneysel olarak kanıtlamıştır. Proton dışındaki bütün hadronlar dengesizdir. Tüm bilinen baryonlar 3 değerlik kuarkdan oluşur yani fermiyonlardır. Kuarklar baryon sayısı B = 1⁄3 'e yaklaştıkça, baryonlar B=1 baryon sayısına sahiptirler. En iyi bilinen baryonlar proton ve nötronlardır. Ağustos 2015 itibarı ile bilinen 2 pentakuark vardır: Pc^+(4380) vePc^(4450). İkisi de 2015 yılında LHCb deneyi ile bulunmuştur. Tüm baryon tipleri bir karşı parçacığa sahiptir. Örneğin, proton iki yukarı kuark ve bir aşağı kuarktan oluşur. Bunun anti parçacık karşılığı olan anti-proton ise iki yukarı anti kuarktan ve bir aşağı anti kuarktan oluşur. Mezonlar kuark-antikuark çiftinden oluşan hadronlardır. Bozonlardır yani bütünsel dönmeleri vardır. Baryon sayıları 0'dır. Parçacık fiziği deneylerinde üretilen mezonlar, pion ve kaonlardır. Pionlar ayrıca atomun çekirdeğini bir arada tutmayı sağlarlar. Prensipte birden fazla kuark-antikuark çifti olan mezonlar olabilir. Bu teorik mezonlara tetrakuark denir. 2000lerde birden çok tetrakuark adayı bulunmuştur ama durumları hala tartışılmaktadır. 1 - Choi, S.-K.; Belle Collaboration; et al. (2007). "Observation of a resonance-like structure in the π±Ψ′ mass distribution in exclusive B→Kπ±Ψ′ decays". Physical Review Letters 100 (14). arXiv:0708.1790. Bibcode:2008PhRvL.100n2001C. doi:10.1103/PhysRevLett.100.142001. 2 - LHCb collaboration (2014): Observation of the resonant character of the Z(4430)âˆ’ state 3 - a b R. Aaij et al. (LHCb collaboration) (2015). "Observation of J/ψp resonances consistent with pentaquark states in Λ0 b→J/ψK− p decays". Physical Review Letters 115 (7). doi:10.1103/PhysRevLett.115.072001. 4- Lev B. Okun (1962). "The Theory of Weak Interaction". Proceedings of 1962 International Conference on High-Energy Physics at CERN. Geneva. p.Â 845. Bibcode:1962hep..conf..845O. 5- C. Amsler et al. (Particle Data Group) (2008). "Review of Particle Physics â€“ Quark Model" (PDF). Physics Letters B 667: 1. Bibcode:2008PhLB..667...1P. doi:10.1016/j.physletb.2008.07.018. 6- S. Bethke (2007). "Experimental tests of asymptotic freedom". Progress in Particle and Nuclear Physics 58 (2): 351. arXiv:hep-ex/0606035. Bibcode:2007PrPNP..58..351B. doi:10.1016/j.ppnp.2006.06.001. 7- Mysterious Subatomic Particle May Represent Exotic New Form of Matter Belçika Kongosu Belçika Kongosu, Afrika kıtasının orta bölümünde 1908 yılından 1960 yılına kadar kurulu olan Belçika koloni bölgesiydi. Belçika Kralı II. Léopold tarafından sömürgeleştirilen bu ülkenin kontrolü 15 Kasım 1908 tarihinde Belçika hükûmetine devredilmiştir. Belçika tarafından idare edilen sömürgenin bağımsızlığı 30 Haziran 1960 tarihinde Kongo Cumhuriyeti (Kongo Demokratik Cumhuriyeti) olarak ilan edilmiş ve Joseph Kasavubu başkan seçilmiş, Patrice Lumumba başbakanlığa getirilmiştir. Günümüzde söz konusu bölge üzerinde Kongo Demokratik Cumhuriyeti bulunmaktadır. Victor Dreke Víctor Emilio Dreke Cruz (d. 1937), Kübalı komünist lider ve Küba Devrim Ordusu'nda general. 1959 Küba Devrimi'nde ve takip eden yıllarda Dreke, "Lucha Contra Bandidos" (Haydutlara Karşı Savaş) adı verilen ve Küba'nın Las Villas eyaletindeki Escambray Dağlarında CIA destekli anti-komünist kuvvetlere karşı yapılan savaşın komutanlarından biridir. 1965 yılında Victor Dreke, Afrika halkının bağımsızlık savaşına yardımcı olmak amacıyla ve Patrice Lumumba'nın yandaşlarının isteği üzerine Kongo Demokratik Cumhuriyeti'ne Ernesto Che Guevara önderliğinde yapılan askerî seferde komutan yardımcılığı yapmıştır. Dreke 1966 - 1968 yıllarında Afrika'ya dönerek, Portekiz ile bağımsızlıkları için savaşan yerli halka yardım amacıyla Gine-Bissau ve Yeşil Burun Adaları'de de Küba'nın askerî seferlerini yönetmiştir. Dreke bu sırada Amilcar Cabral ile birlikte PAIGC saflarında savaşmış ve aynı zamanda Gine Cumhuriyeti'ndeki Küba seferini de yönetmiştir. Victor Dreke Küba-Afrika Dostluk Birliği'nin başkan yardımcısıdır. Jack Vance John Holbrook Vance (d. 28 Ağustos 1916, San Francisco, Kaliforniya - ö. 26 Mayıs, 2013, Oakland, Kaliforniya) Amerikan bilimkurgu yazarı. Eserlerinde bilimkurgu ve fantastik kurgu türlerini harmanladı. Pek çok kitabı, Jack Vance adıyla yayımlandı. 11 kitabını John Holbrook Vance, 3 kitabını ise Ellery Queen adlarıyla yayımladı. "Alan Wade", "Peter Held", "John van See", "Jay Kavanse" da takma adları arasındadır. Sınıfsız alanlar arası yönlendirme Sınıfsız alanlar arası yönlendirme veya CIDR (Classless Inter-Domain Routing), İnternet için İnternet Mühendisliği Görev Gücü (IETF) tarafından daha önceki sınıflı adreslendirmenin yerine 1993 yılında uygulama koyulan yeni bir adresleme yöntemidir. IP adreslerinin daha etkin kullanımını sağlayarak IPv4 adreslerinin tükenmesini yavaşlatmayı ve İnternet üzerindeki yönlendiricilerin kullandığı yönlendirme tablolarının aşırı kalabalıklaşmasını önlemeyi amaçlamaktadır. IP adresleri iki temel kısımdan oluşmaktadır. Bunlardan birincisi "ağ kimliği" diğeri de "makine kimliği"dir. Aynı ağ üzerinde bulunan makinelerin IP adreslerinin ağ kimliği bölümü aynıdır. Sınıfsız adreslendirme sisteminin uygulanmasından önce kullanılan sınıflı adreslendirme sisteminde üç farklı sınıf bulunmaktaydı. Sırasıyla A, B ve C olarak adlandırılan bu üç sınıfın farkı ağ kimliği için ayrılan bit sayısının her birinde farklı olmasıdır. A sınıfı adreslerde 8 bit, B sınıfı adreslerde 16 bit ve C sınıfı adreslerde ise 24 bit ağ kimliği için ayrılmıştır. Ağ kimliği için ayrılan bit sayısı arttıkça o blok tarafından adreslenebilecek makine sayısı düştüğünden en çok adrese sahip olan blok A sınıfı, en aza sahip olan ise C sınıfıdır. Ancak sınıflar arasındaki farkın çok fazla olması, şirketlere ve kuruluşlara IP adres blokları verilirken birçok adresin israf edilmese neden olmaktaydı. Sistemi daha esnek hale getirebilmek amacıyla sınıflı adreslendirmeden vazgezçilmiş ve ağ adresi için ayrılan bit sayısının daha değişken olabilmesi sağlanmıştır. Ağ kimliği az sayıda bit içeren büyük blokların, ağ kimliği daha çok bit içeren küçük blokları içinde bulundurduğu hiyerarşik bir adreslendirme sistemi tasarlanmış ve böylece ağ üzerindeki trafiğin yönlendirilmesi daha kolay ve hızlı yapılabilir hale gelmiştir. Ayrıca blok büyüklüğünde sağlanan esneklik her kuruluşun ihtiyaç duyduğu sayıda adres almasına olanak tanıyarak adreslerin boşta kalmasını önlemiştir. CIDR yönlendirmesi şu şekilde yapılır. [Bloktaki En Düşük Adres, Ağ Genişleme (Supernet) Maskesi] Ã–rnek: [198.168.160.0, 255.255.224.0] "Bloktaki En Düşük Adres", tanımlanan adres alanının başlangıç noktasını temsil eder, ağ genişletme maskesi ise tanımın içerdiği C sınıfı ağ sayısını belirler. C Sınıfı ağlar için tanımlanan sınıf ağ maskesi değeri "255.255.255.0" olarak belirlenmiştir. Yani ağ genişletme maskesi (Supernet) değeri "255.255.224.0" olarak verilen örnek, bilgisayar ağı ile ağ maskesi arasında değişim gösteren ağ sayısını belirler. "11111111 11111111 111", ağ genişletme ön eki olarak adlandırılır. Bu ek dışında kalan C sınıfı ağ adresi ile eşleşme göstermeyen "11111" değeri ise tanımlanabilecek ağ sayısını belirler. Supernet ve sınıf ağ maskesi değerlerine bakılırsa "ağ genişleme maskesi" değerinde değişken olabilecek 5 Bit vardır. Buna göre yukarıda verilen örnek 32 adet C sınıfı bilgisayar ağı tanımlaması yapmak için kullanılabilir. Buna göre CIDR'yi tanımlarsak; arasında yer alan değişkenleri kapsamıştır. Aşağıdaki tabloda tanımlı bilgisayar sayısına göre gereken C sınıfı Ağ sayısı verilmiştir. CIDR'nin başka yöntemlerlede gösterilebilir. Ağ genişleme maskesinin temel mantığı "&" mantıksal operatörü ile yapılan işlem sonucunda değişim gösterecek olan bit sayısını bulmaktır. [198.168.160.0, 255.255.224.0] gösteriminin yerine [198.168.160.0/19] gösterimi kullanılabilir. Burada belirtilen 19 rakamı ağ genişleme maskesi içerisinde yer alan "1" katarının uzunluğunu temsil eder. [199.22.0.0/16] ağ genişleme maskesi içerisinde yer alan "1" katarı uzunluğu 16 bittir. C sınıfı adresler için ağ sınıf maskesi 24 bit uzunluğundadır. Aradaki farkı meydana getiren 8 bit kullanılarak 28 adet ağ tanımlaması yapılabilir. Tanım aralığı ise 199.22.0.0 ile 199.22.255.255 arasındadır. [199.22.176.0/20] CIDR blok uzunluğu 20 bittir. 4 bit kullanılarak 16 ağ tanımlanabilir. CIDR özelliğini destekleyen yönlendiriciler eşleşmeyi sağlayan birden çok değer olması durumunda daha uzun ağ genişleme maskesi değerine sahip olan istikameti takip ederler. Örneğin 199.22.0.0/16(R1) ve 199.22.176.0/20 (R2) olan iki girdiden R2 istikameti seçilerek IP datagram bu yönlendirici üzerine yönlendirilir. CIDR kullanılarak yukarıda verilen yönlendirme bilgisi aşağıdaki şekle dönüştürülebilir. ya da İvan Vasileviç İşini Değiştiriyor (film) İvan Vasileviç İşini Değiştiriyor (Rusça: Иван Васильевич меняет профессию) 1973 yılında Mosfilm stüdyolarında çekilmiş Sovyet komedi filmi. Gösterime girdiği yıllarda Sovyetler Birliği'nin en çok izlenen filmi olmuştur. 60 milyon bilet satışına ulaşmıştır. Film 1973 yılı Moskova'sında başlar. Mühendis Şurik evinde bir zaman makinesi yapmaya çalışmaktadır. Makineyi denerken sürekli apartmanın elektrik sigortalarını arttırmakta ve son derece kuralcı ve pek de akıllı olmayan apartman yöneticisi İvan Vasileviç'in sürekli şikayetlerine maruz kalmaktadır. Şurik ise ona çalıştığı projenin ne kadar önemli olduğunu anlatmaya çalışmaktadır. Bu arada Şurik'in yan daire komşusunun evine de hırsız girmiştir. Şurik makineyi denerken aradaki duvar kaybolur ve hırsız biranda Şurik'in evine girer ve kendisini komşusunun arkadaşı olarak tanıtır. Bu arada makine tekrar çalışır ve hep beraber Rus Çarı IV. İvan Vesiloviç'in sarayına girerler. Saray bir anda karışır ve muhafızlar gelecekten gelen bu 3 kişinin peşine düşer. Kovalamaca sırasında Şurik ve Çar IV. İvan 1973 Moskova'sına dönerler. Hırsız ve yönetici İvan Vesiloviç eski zamanda kalır. Çara çok benzeyen adı bile aynı olan yönetici çar kılığına girer ve durumu idare etmeye çalışırlar. Orduyu Kırım'a gönderirler, elçilerle görüşürler. Hırsız ise orada da hırsızlık faaliyetlerine devam eder. Bu arada dönüş sırasında bir mızrakla yara alan zaman makinesinin tamiri için yeni parçalar gerekmektedir. Şurik çara durumu anlatır ve evde beklemesini söyleyerek dışarı gerekli