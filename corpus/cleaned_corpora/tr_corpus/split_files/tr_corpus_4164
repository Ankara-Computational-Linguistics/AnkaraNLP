yer aldı. O yarışmada bronz madalya alan Kaitlyn Weaver / Andrew Poje ile birlikte çift Kanada'ya 2008 Dünya Gençler şampiyonasına üç çift gönderme hakkı getirmiştir. 2007-2008 ISU Junior Grand Prix serisinde iki altın madalya alan çift ISU Junior Grand Prix Finaline katılma hakkı kazandı. Finalde dördüncü sırada yer alan Crone ve Poirier Kanada şampiyonasında ilk kez büyüklerde katıldı. 2008 Kanada dördüncüsü olan çift 2008 Dünya Gençler şampiyonasında Emily Samuelson / Evan Bates'in ardında gümüş madalya aldı. Bu madalyayı aldıklarında Crone 17, Poirier 16 yaşındaydı. İki yıl daha gençlerde yarışma hakkı bulunan çift bu sezondan sonra uluslararası düzeyde büyüklerde yarışmaya karar verdi. Crone ve Poirier 2008-2009 sezonunda ilk kez büyükler düzeyinde Grand Prix yarışmalarına girmeye başladı. 2008-2009 ISU Grand Prix serisinde kendilerinin ilk yarışması 2008 Skate Canada idi. Zorunlu dansı dördüncü sırada geçen ikili orijinal dansı Crone twizzle serisinde hata yapınca bölümü üçüncü sırada tamamladı. Serbest dansta ikinci olan çift Meryl Davis / Charlie White'ın ardında gümüş madalya aldı. Kariyerlerinin ilk büyükler Grand Prix madalyasını alan ikilinin sonraki yarışması 2008 Trophée Eric Bompard'dı. Fransa'da zorunlu dansı beşinci, orijinal ve srbest dansı dördüncü sırada geçen çift genel toplamda dördüncü sırada yer aldı. Grand Prix serisinde ikinci ve dördüncü bitirdikleri yarışmalar ile çift 2008-2009 Grand Prix Finalinin ikinci alternatifiydi. 2009 Kanada Artistik Patinaj Şampiyonasında Tessa Virtue / Scott Moir'in ardında gümüş madalya aldı ve Dünya şampiyonasına katılma hakkını kazandı. Kanada, Vancouver'da düzenlenen 2009 Dört Kıta Artistik Patinaj Şampiyonasında zorunlu dansı üçüncü, orijinal ve serbest dansı dördüncü bitiren çift genel toplamda dördüncü sırada yer aldı. 2009 Dünya şampiyonasında ise zorunlu dansı onuncu (10), orijinal ve serbest dansı onikinci (12) bitiren ikili genel toplamda 12. sırada yer aldı. 2009-2010 ISU Grand Prix serisinde 2009 Cup of Russia ve 2009 NHK Trophy'de yarışmaları kararlaştırılmıştır. "(Poirier ile birlikte)" Paul Poirier Paul Poirier (d. 6 Kasım, 1991 Ottawa, Ontario) Kanadalı buz patenci. Vanessa Crone ile birlikte uluslararası düzeyde buz dansında yarışmaktadır. Çift 2008 Dünya Gençler ve 2009 Kanada şampiyonası ikincisidir. Poirier ulusal düzeyde teklerde de yarışmaktadır. 2008 Kanada Gençler şampiyonasını tek erkeklerde gümüş madalya alarak bitirmiştir. Crone ve Poirier 2001 yılında birlikte kaymaya başladı. 2003-2004 sezonunda yapılan 2004 Kanada Şampiyonasında novice düzeyinde katılıp, 12. tamamladılar. İkili ertesi yıl Novice Ulusal Şampiyonu olacaktı. 2005-2006 sezonunda çift gençler (junior) düzeyinde yarışmaya başladı. 2005-2006 ISU Junior Grand Prix çerçevesinde Andorra'da yapılan yarışmaya katılan Crone ve Poirier, ilk uluslararası yarışma deneyiminde yedinci (7) sırada yer aldı. 2006 Kanada Şampiyonasında gençler düzeyinde altıncı (6) oldular. 2006-2007 sezonu 2006-2007 ISU Junior Grand Prix yarışmaları ile başladı. Crone ve Poirier Norveç'te yapılan yarışmada bronz madalya aldı. 2007 Kanada Gençler Şampiyonu olan ikili 2007 Dünya Gençler Şampiyonasında dokuzuncu (9) sırada yer aldı. O yarışmada bronz madalya alan Kaitlyn Weaver / Andrew Poje ile birlikte çift Kanada'ya 2008 Dünya Gençler şampiyonasına üç çift gönderme hakkı getirmiştir. 2007-2008 ISU Junior Grand Prix serisinde iki altın madalya alan çift ISU Junior Grand Prix Finaline katılma hakkı kazandı. Finalde dördüncü sırada yer alan Crone ve Poirier Kanada şampiyonasında ilk kez büyüklerde katıldı. 2008 Kanada dördüncüsü olan çift 2008 Dünya Gençler şampiyonasında Emily Samuelson / Evan Bates'in ardında gümüş madalya aldı. Bu madalyayı aldıklarında Crone 17, Poirier 16 yaşındaydı. İki yıl daha gençlerde yarışma hakkı bulunan çift bu sezondan sonra uluslararası düzeyde büyüklerde yarışmaya karar verdi. Crone ve Poirier 2008-2009 sezonunda ilk kez büyükler düzeyinde Grand Prix yarışmalarına girmeye başladı. 2008-2009 ISU Grand Prix serisinde kendilerinin ilk yarışması 2008 Skate Canada idi. Zorunlu dansı dördüncü sırada geçen ikili orijinal dansı Crone twizzle serisinde hata yapınca bölümü üçüncü sırada tamamladı. Serbest dansta ikinci olan çift Meryl Davis / Charlie White'ın ardında gümüş madalya aldı. Kariyerlerinin ilk büyükler Grand Prix madalyasını alan ikilinin sonraki yarışması 2008 Trophée Eric Bompard'dı. Fransa'da zorunlu dansı beşinci, orijinal ve srbest dansı dördüncü sırada geçen çift genel toplamda dördüncü sırada yer aldı. Grand Prix serisinde ikinci ve dördüncü bitirdikleri yarışmalar ile çift 2008-2009 Grand Prix Finalinin ikinci alternatifiydi. 2009 Kanada Artistik Patinaj Şampiyonasında Tessa Virtue / Scott Moir'in ardında gümüş madalya aldı ve Dünya şampiyonasına katılma hakkını kazandı. Kanada, Vancouver'da düzenlenen 2009 Dört Kıta Artistik Patinaj Şampiyonasında zorunlu dansı üçüncü, orijinal ve serbest dansı dördüncü bitiren çift genel toplamda dördüncü sırada yer aldı. 2009 Dünya şampiyonasında ise zorunlu dansı onuncu (10), orijinal ve serbest dansı onikinci (12) bitiren ikili genel toplamda 12. sırada yer aldı. 2009-2010 ISU Grand Prix serisinde 2009 Cup of Russia ve 2009 NHK Trophy'de yarışmaları kararlaştırılmıştır. "(Piper Gilles ile birlikte)" "(Vanessa Crone ile birlikte)" Ä°lk Korku Primal Fear, başrolerinde Richard Gere ve Edward Norton'ın oynadığı 1996 yapımı Hollywood filmi. Türkiye'de İlk Korku adıyla vizyona girmiştir. Edward Norton sinema kariyerine bu filmle başlamıştır ve filmdeki performansıyla Altın Küre Ödülü'nü almaya hak kazanmıştır. Kilisede görevli bir genç olan Aaron (Edward Norton) baş rahibi öldürmekle suçlanmaktadır.Savunmasını üstlenen deneyimli avukat Martin Vail (Richard Gere) tüm deliller aleyhine olsa da bu gencin ürkek ve acılı halini görünce masum olduğu kanaatine varır. Ancak hapishanedeki görüşmelerinden birinde beklenmedik bir şey olur, Aaron’da dissosiyatif kişilik bozukluğu olduğu ortaya çıkar ve davanın gidişatı tamamıyla değişir. Filmin ses kuşağında kullanılan müzik parçaları şunlardır: Pegasus uydu programÄ± Pegasus uydu programı, 1965 yılında ABD tarafından yörüngeye yerleştirilen üç bilimsel araştırma uydusunun ortak adıdır. Kanat benzeri bir yapıya sahip olan uyduların bu adı, Yunan mitolojisindeki kanatlı at "Pegasos"tan gelir. 29 metre açıklığındaki "kanat"lar, uyduya çarpan çok küçük göktaşlarının sıklığını ve metale işleme derinliğini belirleyecek biçimde özel olarak tasarlanmıştı. Bu uydulardan elde edilen bilgiler, insanlı uzay aracı "Apollo"nun dış bölmelerinin, hızla hareket etmekte olan uzay tozu parçacıklarının içeri işlemesini engelleyecek biçimde tasarımlanmasında kullanıldı. Verilerden ayrıca, araç dışında çalışan astronotları küçük göktaşlarından koruyan uzay elbiselerinin geliştirilmesinde de yararlanıldı. 21,6 metre uzunluğundaki ana gövdesiyle Pegasus, bugüne değin yapılan en büyük uzay araçlarından birisidir. Ali RÄ±za Caferzade Ali Rıza Caferzade (d. 1957), en çok 2002'de İran'daki gizli nükleer çalışmaların varlığını ortaya çıkarmasıyla tanınan bir yazar, medya yorumcusu ve İran hükümetinin etkin muhalifi. Caferzade'nin basın toplantısına atıfta bulunarak, 16 Mart'ta, Başkan Bush "muhalif bir grubun ortaya çıkartmasıyla" İran'ın gizli nükleer programının keşfedildiğini açıkladı. Daha sonra Beyaz Saray, Başkan tarafından atıfta bulunulan muhalif grubun İran Milli Direniş Konseyi (NCRI) olduğunu açıkladı. Patrick Chan Patrick Chan (d. 31 Aralık 1990 Ottawa, Ontario) Üç kez Dünya şampiyonu, yedi kez Kanada Ulusal şampiyonu olan Kanadalı artistik buz pateni sporcusu. Chan beş yaşında buz patenine başlamıştır. 2004 yılında Kanada Gençler şampiyonasını kazanmış ve Dünya Gençler Artistik Patinaj Şampiyonası'nda ülkesini temsil etmiştir. Yarışmayı 7. sırada bitiren Chan, 14 yaşındaydı ve yarışmadaki en genç patenciydi. Ertesi yıl Junior Grand Prix'de yarıştı ve Montreal'deki yarışmada altın madalya kazandı. Junior Grand Prix Finali'ne katılma hakkını elde eden Chan bu yarışmayı 5. bitirdi. Büyüklerde ulusal yarışmaya girdi ve 7. oldu. 2006 Dünya Gençler şampiyonasını ise 6. bitirdi. Chan ertesi sezon büyüklerde Grand Prix yarışmalarına girdi. 2006 Trophee Eric Bompard'da beşinci oldu.2006 NHK Trophy'de ise altıncı sırada yer aldı. Ocak 2007'de Chan Kanada şampiyonasında 5. oldu. Dünya Gençler şampiyonasına üçüncü kez katıldı ve gümüş madalya aldı. 2007-2008 Grand Prix sezonunda 2007 Skate America'da yarıştı ve bronz madalya aldı. Ardından 2007 Trophee Eric Bompard yarışmasını kazanarak 2007-2008 Grand Prix Finali'ne gitme hakkı kazandı. Bu yarışmayı 5. olarak bitirdi. 17 yaşında iken 2008 Kanada Ulusal Şampiyonası'nı kazanan Chan tarihte bunu başarabilen en genç patencidir. 2008-2009 ISU Grand Prix çerçevesinde düzenlenen 2008 Skate Canada International ve 2008 Trophée Eric Bompard'da altın madalya alarak ISU Grand Prix Finaline gitme hakkı kazanmıştır. 2008-2009 Grand Prix Finalinde 5. sırada yer almıştır. Kanada'da düzenlenen 2009 Dört Kıta Artistik Patinaj Şampiyonasında, Chan kısa programı ilk sırada tamamladı. Serbest program öncesinde en yakın rakibi Evan Lysacek ile arasında 7.25 puan fark olan patenci serbest programıda 160.29 puan ile bitirdi. Genel toplamda yarışmayı 249.19 puan ile ikinci Lysacek'in 12.04 puan önünde tamamladı. 2009 Dünya Artistik Patinaj Şampiyonası'da Evan Lysacek'in ardından gümüş madalyayı almıştır. 2009-2010 ISU Grand Prix sezonunda 2009 Rostelecom Cup ve 2009 Skate Canada International'da yarışacaktır. Moraine Gölü Moraine Gölü (İngilizce: "Moraine Lake" ) Alberta, Kanada'daki Banff Milli Parkı'nda, buzullarla beslenen bir göldür. Çevresi "Wenkchemna Range"'nin on dağ zirvesi ile çevrili Valley of the Ten Peaks adlı vadide, 1.884 m yükseklikte bulunur. Dağ (şiir kitabı) Dağ, Murathan Mungan'ın Aralık 2007 tarihinde piyasaya çıkardığı şiir kitabıdır. Mungan'ın 2005 ile 2007 arasında seçilmiş bir bağlam ve akraba izlekler çevresinde yazdığı şiirlerden oluşmaktadır. Dağ, sanatçının "Eteğimdeki Taşlar" şiir kitabından 3 yıl sonra yayınladığı şir kitabıdır. Kitabın kapak tasarımı Hakkı Mısırlıoğlu tarafından çizildi. Phraates II. Phraates II. Phraates (doğumu bilinmiyor-ölümü yaklaşık MÖ 127), MÖ yaklaşık 132-127 yılları arasında Part kralı. I. Mitridates'in oğlu ve ardılıydı. MÖ 130 yılında Part topraklarına bir saldırı düzenleyen Selevkos kralı VII. Antiokhos Sidetes'i MÖ 129'da Media'da yenilgiye uğrattı ve öldürttü. Antiokhos'un ölümüyle birlikte Selevkosların Fırat Irmağının doğusundaki egemenlikleri sona erdi. Bu sırada göçebe Tohar ve İskitler Doğu İran'ı istila etmişlerdi. Phraates, Antiokhos'un ordusundan tutsak alınan Yunanları da savaşmaya zorlayarak bu kabilelerin üzerine yürüdü. Ama çarpışmada Yunan askerlerin kendisini terk etmesi üzerine yenilgiye uğradı ve öldürüldü. Phraates'in yerine amcası II. Artabanos geçti. Trevor Joyce Trevor Joyce (d. 26 Ekim 1947, Dublin), İrlandalı şair. 1967'de Dublin'de kurulan New Writers' Press'in kurucularındandır. NWP'nin "The Lace Curtain; A Magazine of Poetry and Criticism" yayınının ise kurucu editörüdür. "Sole Glum Trek" (1967), "Watches" (1968), "Pentahedron" (1972) ve "The Poems of Sweeny Peregrine" (1976) ilk yayımladığı kitaplarındandır. Bunların sonuncusu, bir "Buile Shuibhne" versiyonudur. Neredeyse yirmi y覺ll覺k bir suskunluktan sonra 1995'te "stone floods", daha sonra ise "Syzygy" ile "Without Asylum" (1998) eserlerini yay覺mlad覺. Joyce ayrıca bir Fulbright burslusu ve Aosdána üyesidir. Menorca HavalimanÄ± Minorca ya da Mahon Havalimanı (IATA: MAH , ICAO: LEMH) İspanya'nın Akdeniz kıyısındaki Balear Adaları'nın Minorca şehrindedir. Havalimanı tüm sivil hizmetleri komşu San Luis Havalimanı'ndan karşılarken 24 Mart 1969'da açılmıştır. 11 kapısı(geçit) ile bir tane terminal binası vardır. Haziran 2006'da 961.695 yolcu Minorca Havalimanı'nı kullanmıştır. Toplam olarak havalimanı 35 şehir ve 4 ülkedeki 36 havalimanına hizmet vermektedir(tam zamanında uçuşlar). 14 Eylül 2006'da yeni bölümünde yapılan inşaattaki çatının bir kısmında çökme meydana geldi. Çökme şiddetli yağmur suyunun artırdı. Enkaz bir süreliğine yaralı üç işçi ile toplam 20 işçiyi tuzağa düşürdü. Havalimanında 2008 Sezonu için başlayan büyük onarım şu sıralarda bitmiştir. Daniel GÃ¼iza Daniel González Güiza (; doğum 17 Ağustos 1980), İspanya 3. ligi Segunda División B ekiplerinden Sanluqueno'de forma giyen İspanyol santrafor. Futbol yaşantısına Xerez takımında başlayan Güiza, daha sonra Mallorca tarafından transfer edildi ancak yeni ekibindeki ilk 3 sezonunda yöneticilerini etkilemeyi başaramadı. İkinci ligde 3 sezon daha geçiren Güiza, Getafe'ye transfer olup düzenli olarak ilk 11'de forma giyme şansı bulunca adeta yeniden doğdu ve Madrid temsilcisinin arka arkaya iki sezonu 9. sırada tamamlamasında, yakaladığı maç başına gol istatistiği ile önemli katkıda bulundu. Temmuz 2007'de Güiza Mallorca'ya geri döndü. Mallorca formasıyla La Liga'da 37 maça çıkıp 27 gol atan Güiza 2007/08 sezonunu La Liga "Gol Kralı" olarak tamamladı. İspanyol santrafor bu başarısıyla birçok Avrupa takımının da ilgisini çekti. La Liga'da geçirdiği başarılı sezonun ardından "Okçu" unvanıyla Temmuz 2008'de 14 milyon € bonservis bedeli ile Fenerbahçe'ye transfer oldu. 15 Temmuz 2008 tarihinde düzenlenen imza töreniyle 4 yıllık sözleşmeyi imzaladı. Ve 2011-2012 sezonunun başında Güiza ülkesine geri dönerek La Liga ekiplerinden Getafe CF ile anlaşma imzaladı. Güiza, Fenerbahçe formasıyla ilk resmî maçına MTK Budapest karşısında çıkmıştır. Bu maçta gol atamayan Güiza, Fenerbahçe formasıyla ilk golünü Partizan'a atmıştır. Süper Lig'de Fenerbahçe formasıyla ilk maçına Gaziantepspor karşısında çıkıp ilk golünü Gençlerbirliği'ne attı. Türkiye Kupası'ndaki ilk golünü ise 4 Şubat 2009 tarihinde Bursaspor ile oynanan çeyrek final rövanş mücadelesinde kaydetti. Fenerbahçe'de ilk sezonuna kötü başlayan Güiza sezonun ilk yarısını 4 golle kapattı. Sezonun sonuna doğru açılan İspanyol golcü sezonun son 6 maçında 6 gol atarak sezonun son haftalarında iyi bir performans ortaya koydu. İkinci sezonunda Luis Aragonés'ten boşalan koltuğa Christoph Daum'un getirilmesiyle yeni bir şans yakalayan Güiza, ligi 11 golle Türkiye Kupasını ise 4 gol ile kapayarak yine bekleneni veremedi. Fenerbahçe'de geçirdiği ilk sezonun ardından adı her transfer döneminde gazeteler tarafından satılacak futbolcular arasında gösterilen Güiza, 2010-2011 sezonunun bir kısmını sakat olarak geçirdi. Güzia 2011-2012 sezonuna kadar Fenerbahçe ile Türkiye'de çıktığı 62 Süper Lig maçında 23 gol, 15 Türkiye Kupası maçında 6 gol ve de 1 kez çıktığı Süper Kupa maçında 0 gol ile toplamda Fenerbahçe ile Türkiye'de çıktığı 78 maçta 29 gol kaydetmiştir. 18 Ağustos 2011'de, 2011-2012 sezonunun başında, Fenerbahçe'den bonservissiz olarak Getafe'ye transfer olan Güiza, 32 karşılaşmada forma giyip yalnızca 5 gol atmayı başardı. Getafe'de bekleneni veremeyen Güiza, Kasım 2012'de, bir sezon oynadığı Getafe takımından Malezya Süper Ligi'nde oynayan Darul Takzim'e kiralık olarak gönderildi. Daniel Güiza, Temmuz 2013 tarihinde Paraguay takımı Club Cerro Porteño'ya transfer olmuştur. Ağustos 2015 yılında Güiza, Cádiz takımına imza atmak için memleketi Endülüs'e geri döndü. Gelişi nedeniyle yerel rakipleri Xerez takımında oynarken on yıl önce kulüp hakkında yaptığı aşağılayıcı sözleri nedeniyle bu kulübe transferi taraftarların öfkesini çekti. 10 Temmuz 2017'de, 37 yaşındaki Güiza, İspanya üçüncü lig takımı Atlético Sanluqueño CF ile arasında iki yıllık bir sözleşme imzaladı. Güiza ilk kez, 27 yaşındayken, 8 Kasım 2007'de 2008 Avrupa Futbol Şampiyonası elemelerinde İsveç ve Kuzey İrlanda ile karşılaşacak olan İspanya millî takımına çağrıldı. İsveç karşılaşmasında 23 kişilik kadroya alınmasına rağmen forma giymeyen Güiza, ilk millî maçına 21 Kasım'da Las Palmas'ta 1-0 kazandıkları Kuzey İrlanda karşısında çıktı. Daha sonra ülkesinin Euro 2008 kadrosuna da çağrılan Güiza, turnuvada ilk 2 maçta forma şansı bulamamasının ardından 18 Haziran 2008 tarihinde ülkesinin son şampiyon Yunanistan ile oynadığı mücadeleye ilk 11'de başlayıp ilk millî golüne imza attı. İtalya ile oynanan ve normal süresi 0-0 tamamlanan çeyrek final karşılaşmasında 85. dakikada oyuna dahil olan Güiza, pnaltılara giden maçta İspanya'nın tek penaltı kaçıran futbolcu olsa da, takımının aldığı 4-2'lik galibiyetle tur atladı. Daha sonra yarı final karşılaşmasında, İspanya'nın Rusya'yı 3-0 yendiği maçın 69. dakikasında oyuna dahil oldu ve takımının 2. golünü kaydetti. Bu gol aynı zamanda millî takım formasıyla attığı 2. goldü. 28 Haziran 2009 günü Güney Afrika'yla oynanan 2009 FIFA Konfederasyonlar Kupası 3.lük maçında İspanya'yı ipten alan oyuncu oldu. 1-0 gerideyken 88. ve 89. dakikalarda attığı gollerle takımını 2-1 öne geçirdi. Uzatmalar sonunda İspanya millî futbol takımı, 2009 FIFA Konfederasyonlar Kupası 3.sü oldu. Ve Daniel Güiza 18 Kasım Çarşamba günü Avusturya'ya 1 gol daha atarak millî takımdaki gol sayısını 6 ya çıkarttı. NOT:"Evsahibi olarak İspanya baz alınmıştır." Efemera Efemera ("İngilizce": Ephemera, "Türkçe": Dağarca), gündelik yaşama ait ”ıvır zıvır” olarak nitelendirilebilecek kısa ömürlü küçük ve geçici belgeleri ifade eden bir tanımlamadır. Efemera koleksiyonu yapanlara da "efemerist" veya "efemera koleksiyoneri" denir. Kelime Eski Yunanca kökenlidir ve "bir günden fazla dayanmayan" anlamına gelen ""ephemeron"" un çoğul şeklidir. Etimolojik olarak Eski Yunanca "ephēmerón" (εφημερόν) "bir gün ömrü olan Mayıs böceği" anlamına gelen bir isimdir. Bundan türetilmiş "ephēmerós" (εφημερός) ise "günlük" anlamını taşır. ēméros (ἡμέρος) ise "gün" anlamına gelir. Bu iki söcüğün bileşiminden türetilerek İngilizceye giren "ephemera" ise bu dilde kısa ömürlü şeyler, kalıcı olmayan yayınları tanımlamak için kullanılmıştır. Bu materyaller, biriktirilmek amacı ile üretilmemiş kısa ömürlü ve başlangıçta fazla değer taşımayan, ancak sonradan bazı koleksiyoncular tarafından koleksiyon malzemesi hâline getirilmiş "ıvır zıvır" ürünlerin genel adıdır. Bu ürünler genellikle basılı materyalleri kapsar. Sözcük 2000 yılında Türkçede kullanılmaya başlamıştır. Bu efemera ürünlerinin arasında okul diplomaları, karneler, otobüs sinema biletleri, piyango biletleri, spor toto kuponları, gazete nüshaları, tanıtım broşürleri, mektuplar, kartvizitler, lokanta menüleri, tapu senetleri, noter senetleri, banka dekontları, çikolata ve sakızlardan çıkan kartlar, sigara kâğıtları, posterler, pasaportlar, fotoğraflar, kartpostallar, düğün davetiyeleri gibi gündelik hayatın ayrıntılarını belgeleyen materyaller sayılabilir. Bugün özel koleksiyoncular dışında büyük ulusal kütüphaneler ve müzeler de tarihin belli bir alanına ışık tutabilecek efemera koleksiyonları barındırmaktadırlar. Başyayla Başyayla, Karaman'ın bir ilçesidir. Torosların zirvesine yakın olup deniz seviyesinden 1300 m ile 1600 m arasında kurulmuştur. 1990 yılına kadar Ermenek'e bağlıyken, 1990 yılında kendisi de Karaman'nın bir ilçesi olmuştur. Bu ilçenin halkını Avşar Türkmenleri oluşturmaktadır. B. Karapınar, Üzümlü, Bozyaka ve Kışla Başyayla'nın köyleridir. Başköy mahallesi, Göztepe, Kirazlıyayla, Şirindere ve Yeni mahalle Başyayla'nın mahalleleridir. Karamanoğlu Mehmet Bey zamanında arıcılık yapma görevi verilen Türkmenlerin bu bölgeye yerleştirilmesiyle daha önceki döneme göre daha etkin bir rol almıştır. Sadece Anadolu Selçuklu Devleti zamanlarından tarihi eserler mevcuttur. Eski Roma Krallığı'ndan da kalma tarihi yer ve eserler vardır. Şu anki geçim kaynaklarından başlıcası Başyayla da üretilen 0900 onaylı halk arasında Salihli Napolyon Kirazı'dır, Elma Starking ve Golden ağırlıklıdır. Tarımla birlikte arıcılık sektörü de devam etmektedir ve yayla turizmi için elverişli bir beldedir. 1976 Fransa Bisiklet Turu 1976 Fransa Bisiklet Turu 24 Haziran-18 Temmuz , 1976 tarihlerinde yer alan 63üncü Fransa Bisiklet Turu'dur.Toplam yarış mesafesi 4017 km olup,22 etap ve bisikletçilerin ortalama hızı 34,518 km/saat dir. Flo Rida Tramar Dillard (d. 17 Eylül 1979), sahne adıyla Flo Rida (, "Florida" kelimesinden), Amerikalı rap sanatçısı, vokalist ve söz yazarı. Gençlik yıllarında yerel rap grubu 2 Live Crew ile birlikte turneye çıktı. Sonraki yıllarda birçok popüler rap "mixtape"inde ve stüdyo albümüne konuk oldu. "Mail on Sunday", Flo Rida'nın ilk solo albümüydü ve albümün ilk single'ı T-Pain-düeti "Low", 2008 yılı başında ABD'de bir numara hit oldu. Albümden iki single daha yayımlandı: "Elevator" ve "In the Ayer". 2009 yılında ikinci stüdyo albümü "R.O.O.T.S." yayımlandı ve albümün ilk single'ı "Right Round", altı hafta boyunca ABD listesinin zirvesindeki yerini korudu. 2011 yılında Inna'nın seslendirdiği Club Rocker single parçasına düet yaptı. En son olarak kendi single'ı olan Good Feeling adlı parçayı yayımladı. Dillard, 17 Eylül 1979'da Opa-Locka'da dünyaya geldi. Gençlik yıllarında yerel rap grubu 2 Live Crew ile çalışmalar yaptı ve birkaç arkadaşı ile birlikte bir grup kurdu. 2 Live Crew üyesi Fresh Kid Ice ile birlikte yaptığı çalışmalar, Jodeci üyesi DeVante Swing'in dikkatini çekti. Ancak birkaç büyük şirket tarafından reddedilen Dillard, müzik dışında birçok iş aradı. 1998'de liseden mezun olduktan sonra iki yıl boyunca University of Nevada, Las Vegas'ta uluslararası iş yönetimi eğitimi aldı ve iki ay boyunca Barry University'ye devam etti. Sonrasında okulu bırakan Dillard; müzik kariyerine devam etmeye karar verdi. Poe Boy Entertainment temsilcisiyle bir telefon görüşmesi yaptıktan sonra Florida'ya geri döndü. Dillard, 2007'de Poe Boy ile anlaşma imzaladı ve Rick Ross, Trina, T-Pain ve Trick Daddy gibi Floridalı rapçilerle yakınlaştı. Rick Ross ile birlikte kaydettiği ilk sokak single'ı "Birthday", onun ilk önemli çalışması oldu. Piyasaya ilk çıkışını ise Trick Daddy, Trina, Rick Ross, Brisco, C-Ride ve Dre ile birlikte DJ Khaled'in "Bitch I'm from Dade County" parçasında yer aldıktan sonra yaptı. Flo Rida, T-Pain ile birlikte seslendirdiği ve liste-başı olan "Low" şarkısıyla uluslararası başarı ve popülerlik kazandı. "Low", Flo Rida'nın ilk stüdyo albümü "Mail on Sunday" ve "Step Up 2 The Streets" filminin soundtrack'inden çıkan ilk single'dı. Timbaland-düeti "Elevator", will.i.am-düeti "In the Ayer" ve Sean Kingston-düeti "Roll", dünya listelerine giriş yaptı. Ayrıca hip hop endüstrisinde tanınmış Rick Ross, Birdman, Lil Wayne, Trey Songz ve Yung Joc gibi birçok şarkıcıyla çalışmalar yaptı. "Mail on Sunday" albümünün başarısından sonra Flo Rida, çok sayıda R&B, rap ve pop single'larında yer aldı. DJ Laz'ın "Move Shake Drop", Michelle Williams'ın "We Break the Dawn", Madonna'nın "4 Minutes" remixi, Jessica Mauboy'un "Running Back", DJ Felli Fel'in "Feel It" ve Rick Ross'un "Speedin'" şarkısı bunlar arasındadır. 2008 yaz aylarında "So You Think You Can Dance" yarışmasında çeşitli performanslar sergiledi ve 2008 MuchMusic Video Ödülleri'nde sahne aldı. "Billboard" dergisine göre Flo Rida, "Mail on Sunday"den dokuz ay sonra ikinci albümü üzerinde çalışmalara başladı. "R.O.O.T.S." (Route of Overcoming the Struggle) adını taşıyan alvbüm, 31 Mart 2009'da piyasaya sürüldü. Albümün prodüktörleri arasında J Rock, Dr. Luke ve DJ Montay yer aldı. 18 Şubat 2009'da "R.O.O.T.S." albümünün ilk single'ı "Right Round"u piyasaya sürdü. "Right Round", bir hafta içinde internet üzerinden 630.000 kez indirilerek rekor kırdı ve Hot 100'de elli sekiz basamak yükselerek bir numaraya yerleşti. Albümün ikinci single'ı Wynter Gordon-düeti "Sugar" oldu. Şarkı, Hot 100'de beş numaraya yükseldi. Ne-Yo, Akon, Wyclef Jean, Pleasure P, Nelly Furtado, Wynter Gordon ve Kesha albümde konuk sanatçı olarak yer aldılar. Flo Rida albümün tanıtımı için "The Today Show", "Jimmy Kimmel Live" ve "American Idol" programlarına katıldı ve performans sergiledi. Flo Rida'nın üçüncü albümü "Only One Flo (Part 1)" 24 Kasım 2010'da yayınlandı. Mart 2010'da Twitter aracılığıyla albümünün adını "The Only One" olarak duyurdu. "Billboard"un haberine göre "The Only One", çift disk bir albüm olacaktı. David Guetta prodüktörlüğündeki "Club Can't Handle Me", ilk single olarak yayınlandı ve "Billboard" Hot 100'de dokuz numaraya yükseldi. Bu dönemde Avustralyalı şarkıcı Cody Simpson'ın "iYiYi" ve İngiliz grup The Saturdays'in "Higher" parçasına konuk oldu. Aralık 2010'da Associated Press'in haberine göre Flo Rida kendi şirketi International Music Group'u kurdu. Brianna ve Git Fresh adlı rapçiler şirket bünyesine katılan ilk isimler oldu. Bu albümden gelen ilk single 29 Ağustos, 2011'de "Good Feeling" adıyla yayınlandı. Şarkı Avicii'nin "Levels" adlı , 1962'de Etta James'in "Something's Got a Hold on Me" adlı şarkısını konu alan şarkısından parçalar içeriyor. Şarkı Hot 100 listesinde #3, Avusturya, Almanya, İskoçya ve İngiltere'de #1. olmayı, ve ayrıca dünya çapında dokuz farklı ülkede ilk 5'e girmeyi başardı. Aleksandr Fersman Alexander Yevgenyevich Fersman (d. 27 Ekim 1883, Saint Petersburg - ö. 20 Mayıs 1945, Sochi), Rus Jeokimya uzmanı, akademisyen (Sovyet Bilimler Akademisi). Vernadsky'nin öğrencisi ve çalışma arkadaşı olan Alexander Fersman, 1933 - 1939 yıllatı arasında en eksiksiz jeokimya kitabını yayımladı. Rus okulunun çalışmalarını, özellikle de Rusya maden kaynakları envanter yönetti. Sovyet Bilimler Akademisi'nde Lomonosov Enstitüsü'nün yöneticiliğini yaptı. 1929 yılında Lenin Ödülü, 1942'de Sovyet Sosyalist Cumhuriyetler Birliği, "Eyalet Onur Ödülü", 1943 yılında Londra Jeoloji Topluluğu, Wolaston Madalyası ve gibi ödüller aldı. Ay'da bir kratere, Saint Petersburg'da Fersman Mineroloji Müzesi'ne ve Moskova, Monchegorsk gibi şehirlerde sokak ve caddelere Alexander Fersman'ın adı verilmiş, çeşitli yerlere heykel ve büstleri dikilmiştir. Sitotoksik Sitotoksik maddeler, hücreye toksik şekilde etki edip hücreyi öldüren ya da fonksiyonunu durduran maddelerdir. Kemoterapi ba­şarılı olduğunda etkisi en çabuk, önceden hızla bölünen hücrelerin bulunduğu kanserlerde ortaya çı­kar. Aynı şekilde yan etkileri de en çok, genellikle çok çabuk bölünen normal hücrelerin bulunduğu doku ve organlarda belirgindir. Bunlar arasında kan hücrelerinin yapım ye­ri olan kemik iliği, saç kökleri (folikül) ve bağırsağın iç çeperi bulunur. Mail on Sunday Mail on Sunday, Flo Rida'nın 18 Mart 2008'de Atlantic ve Poe Boy Records etiketiyle yayımlanan ilk stüdyo albümü. Albüm, ABD Billboard 200 listesine 4 numaradan giriş yapmış, ilk hafta 85,891 adet kopya satmıştır. İkinci hafta 9 numaraya düşmüş, 33,562 adet kopya satışı yapmıştır. Üçüncü haftada on beş numaraya gerilemiş, 27,979 adet kopya satmıştır. Toplamda 147.432 adetlik bir satış rakamına ulaşmıştır. Esma'nın Sırrı Esma'nın Sırrı (Özgün adı: "Grbavica"), 2006 Almanya, Avusturya, Bosna-Hersek, Hırvatistan yapımı drama filmi. Yugoslavya savaşlarını konu edinen film 2006 Berlin Film Festivali'nde Altın Ayı almıştır. Low (Flo Rida şarkısı) "Low", Flo Rida'nın "Mail on Sunday" albümünden çıkan ilk teklisidir. Ayrıca, 2008 yapımı "Step Up 2 the Streets" filminin film müziğidir. Vokallerde ve yapımda T-Pain görev almıştır. Şarkının özgün düzenleme vokallerinde ise Pitbull ve T-Pain yer almaktadır. Elevator (Flo Rida şarkısı) "Elevator", Flo Rida'nın "Mail on Sunday" albümünden çıkan ikinci teklisidir. Timbaland, parçada vokal yapmış ve parçanın yapımında görev almıştır. Şarkının video klibinin yönetmenliğini Gil Green yapmıştır. Videonun tanıtımı 17 Şubat 2008'de gerçekleştirilmiştir. Video klipte DJ Khaled, Rick Ross, Daisy Marie Brisco, Gunplay of Triple C's, Dre, Lil Boosie, Christina Milian ve DJ Kronik yer almıştır. In the Ayer "In the Ayer", Flo Rida'nın "Mail on Sunday" albümünden çıkan üçüncü teklisidir. Parçanın yapımını will.i.am üstlenmiştir. Geri vokallerde Tiffany Villarreal yer almaktadır. Parçada Pretty Tony'nin freestyle hiti olan "Jam The Box" örnekleri kullanılmıştır. Şarkının müzik videosunun ilk gösterimi MTV'de 13 Haziran 2008 Cuma günü yapılmıştır. Kâşif Kâşif, var olan ancak bilinmeyen bir şeyi bulan, ortaya çıkaran, "keşfeden" kimsedir. Daha çok coğrafi keşifleri yapan kişiler için kullanılmaktadır. Eşanlamlısı "bulucu"dur. Firefly Studios Firefly Studios Bilgisayar oyunları geliştiren bir oyun firmasıdır. 1999 yılında Londra 'da kurulmuştur. Ayrıca Connecticut ve Aberdeen 'de de şubeleri vardır. Şirket özellikle strateji oyunları üzerinde çalışmaktadır. David Sedaris David Sedaris (d. 26 Aralık 1956) Grammy Ödülleri'ne atanmış Rum asıllı Amerikalı mizahçı, yazar ve komedyen. 1992 yılında NPR'de yayınladığı SantaLand Diaries adlı deneme türü yazısıyla ün kazanmıştır. Yayımlanmış ilk öykü koleksiyonu 1994 yılında çıkmış "Barrel Fever" adlı kitabıdır. Ayrıca Naked (1997), Holidays on Ice (1997), Me Talk Pretty One Day (2000), Dress Your Family in Corduroy and Denim (2004) gibi kitapları da vardır. Sedaris, New York Magazine tarafından "Playwright, author, radio star and retired elf" olarak tanımlanmıştır. New York'lu olarak bilinse de çocukluğunun ve ilk gençliğinin önemli bir bölümü Kuzey Carolina'te geçmiştir. Şu an Fransa'da yaşamaktadır. Señorita "Señorita", Amerikalı pop şarkıcısı Justin Timberlake'in "Justified" albümünden çıkan dördüncü teklidir. 2003 yılı içinde piyasaya çıkan şarkının yapımı The Neptunes'e aittir. "Billboard" Hot 100 listesinde 27, Birleşik Krallık listesinde 13 numaraya ulaşmıştır. Señorita Rock Your Body "Rock Your Body", Amerikalı pop şarkıcısı Justin Timberlake'in "Justified" albümünden çıkan üçüncü teklisidir. Parçada Vanessa Marquez vokalleri bulunmaktadır. Parçanın yapımında The Neptunes görev almıştır. "Billboard" Hot 100 listesinde 5 numaraya, İngiltere'de 2 numaraya ulaşmıştır. Justin Timberlake'in Nsyn'c teki çocuksu görüntüsünden uzaklaştığı bir video klibe sahiptir. Video klibinde bir de Justin'in yaptığı beatbox kısmı bulunur. En iyi Dans Videosu dalında ödül almıştır. Rock Your Body Gökçe Bahadır Gökçe Bahadır (d. 9 Kasım 1981, İstanbul), Türk oyuncu. Akademi İstanbul Radyo Televizyon bölümünden mezun oldu. Müjdat Gezen Sanat Merkezinde oyunculuk eğitimi aldı. Bir yandan da Fenerbahçe FM'de radyo programı sundu. Okuldan mezun olduktan sonra Best TV'de VJ'lik, ardından Show TV'de "Sinyal" programının sunuculuğunu yaptı. "Tatlı Hayat", "Beşik Kertmesi", "Mühürlü Güller" gibi dönemin başarılı dizilerinde bölüm oyunculuğu yaptı. "Hayat Bilgisi" dizisinde Törpü karakterini canlandırdı ve geniş kitlelerce tanındı. Gökçe Bahadır, daha sonra Digiturk'te yayınlanan "JoJo" adlı çocuk programını sundu. "Yaprak Dökümü" dizisinde Leyla karakterini canlandırmıştır. Kanal D de yayınlanan Kayıp Şehir dizisindeki performansı ile daha çok ünlenmiş ve ödüller almıştır. Star tv'de yayınlanan Aramızda Kalsın isimli dizide Yadigâr karakterini canlandırmıştır. Oyuncu Hatırla Gönül dizisinde "Gönül" karakterini canlandırmıştır. 2017 yılında Kanal D'de yayınlanmaya başlamış olan Adı Efsane dizisi, başrol oynadığı diğer bir yapımdır. 20. bölümde diğer başroller Erdal Beşikçioğlu ve Rojda Demirer'in yaptığı gibi, diziden ayrılmıştır. Ali Sunal ile bir süre evli kalmıştır. Çift, 23 Şubat 2012 tarihinde boşanmıştır. KÃ¤the Kollwitz Käthe Kollwitz (d. 8 Temmuz 1867 - ö. 22 Nisan 1945), Alman ressam, oymabaskı sanatçısı ve heykeltıraş. Kollwitz, Doğu Prusya'da Dresden yakınlarında Königsberg'de (bugün Kaliningrad) doğdu. Hristiyan ama sosyalist dünya görüşüne sahip olan bir aileden geliyordu. Kızının yeteneğini daha küçük yaştayken keşfeden babası onun ünlü resim ve grafik ustalarından ders almasını sağladı. Sanat eğitimine 1884'te Berlin'de başlayarak, 1888-1889 yıllarında Münih'te sürdüren Käthe, 19. yüzyılın sonunda işçilerin ve halkın içinde bulunduğu olumsuz koşullardan, toplumsal adaletsizliklerden derinden etkileniyor, yapıtlarında gerçek yaşamda tanık olduğu insanlara ve olaylara yer veriyordu. Büyükbabasının ""yetenekli olmak insana sorumluluk yükler"" sözlerini aklından çıkarmayan ve ""sanatçıyı çağının yarattığını"" düşünen sanatçı, daha sonraki çalışmalarında hep açlık çekenlerin, ezilmişlerin, horlananların yanında oldu. 1894'te bir tıp öğrencisi olan Karl Kollwitz'le evlendi. Aynı yıl başladığı Silezyalı dokuma işçilerinin başkaldırışını konu alan "Dokumacıların İsyanı" adlı bir dizi oymabaskıyı 1898'de tamamladı. Bu çalışmasından dolayı kazandığı altın madalya ödülünün verilmesini kayzer engelledi. Bunu "Köylü Savaşı" dizisi izledi. Karl Kollwitz'in Berlin'in yoksul bir mahallesinde açtığı kliniğe başvuranlar, Käthe'nin oymabaskılarının, grafik ve heykel çalışmalarının başlıca modelleriydi. Käthe Kollwitz'in yapıtlarında kadınların, ana ve çocukların özel bir yeri vardır. Kadınların toplumsal mücadeledeki rolü sık sık vurgulanır. Käthe ve Karl'ın iki oğullarından Peter, 18 yaşındayken I. Dünya Savaşı'nda yaşamını yitirdi. Savaşa tüm benliğiyle karşı olan Käthe Kollwitz, oğlunun ve oğlu gibi yüzbinlerce gencin acısını yıllarca üzerinde çalıştığı yaslı anne ve baba heykellerinde dile getirdi. Bu iki heykel şu an Belçika'da, Flandre'daki meçhul asker mezarlığının kapısındadır. Bundan sonraki yapıtlarında ölüm teması bir karabasan gibi peşini bırakmadı. Yaşamının çeşitli evrelerinde yapmış olduğu kendi portreleri sanatındaki gelişmeyi göstermesi açısından önemlidir. Primus Primus 1980'lerin ortasında Kaliforniya'da , efsanevi thrash metal grubu Blind Illusion'ın basçısı Les Claypool ve gitaristi Larry LaLonde tarafından kurulan Primus, her ne kadar rock bazlı müzik yapıyor olsa da funk metal ve polka odaklı bir alternative rock grubudur. Yaptığı soundu dünya müzik literatürüne "Primus" yani kendi adı olarak altın harflerle yazdıran Primus, yaptığı müziği "Thrash/Funk" olarak adlandırmıştır . Müzikleri ve düşünceleri ile 90’lı yılların en ilginç gruplarından biri olmayı başaran Primus, birçok progressive gruptan daha farklı olarak deneysel bir yol izlemiştir. Üç kişilik bir grup olmalarına rağmen tıpkı Rush, Cream ve The Police gibi çok zengin bir yapıda olan Primus'un bu kadar iyi bir alt yapıya sahip olmasının en belirgin nedeni Claypool’un bas çalış tarzıdır. Grup, 90 senesinde ilk stüdyo albümleri olan "Frizzle Fry"ı, Prawn Song Records etiketiyle çıkarmıştır. Zaten daha öncesinde tamamen canlı performans kaydından oluşan "Suck On This" isimli albümleriyle belli bir dinleyicisi kitlesine ulaşan grup, ilk stüdyo albümleri ile birlikte özgün müzikleriyle çok kısa sürede tanınır hale gelmiştir. İlk albümleri olan "Frizzle Fry"da yer alan, "John The Fisherman" ve "To Defy The Laws Of Tradition" isimli şarkıları, radyolarda kısa sürede hit olmuş ve grubun tanınmasına katkıda bulunmuşlardır. "John The Fisherman" şarkısına çekilen grubun ilk müzik videosunda Les Claypool'un çocukluk arkadaşı olan Metallica gitaristi Kirk Hammet da oynamaktadır. Gene aynı albümde yer alan "Too Many Puppies" isimli şarkı grubun çok önemli şarkılarından biridir. Verdiği mesaj bakımından tamamen bir anti-savaş şarkısıdır. "Spegetti Western", ise progresif tarafı yoğun bir şarkı olmakla birlikte, çok özgün davul partisyonları nedeniyle daha çok uzun zaman dünyanın dört bir tarafındaki davulcular tarafından adeta kutsal kabul edilen bir şarkı olmuştur. "Frizzle Fry" albümünde "Frizzle Fry", "Mr. Knowitall", "Pudding Time", "Harold Of The Rocks" ve "The Toys Go Winding Down" gibi gene çok hatırda kalacak şarkılar vardır. Albümün her şarkısı Primus'ın halan en önemli şarkılarından bir kısmı olarak kabul edilmekte, ve grubun genel soundunu yansıtması bakımından adeta bir ballad özelliği taşımaktadır. Grup, çok zaman geçmeden 1991 yılında gene çok önemli bir başarıya imza attıkları "Sailing The Seas Of Cheese" albümünü piyasaya çıkartmışlardır. Bu arada grubun kendi plak şirketi olan Prawn Song Records, grubun yakaladğı önemli ticari başarıdan dolayı %50 hissesini Ahmet Ertegün'ün sahibi olduğu, dünyanın en önemli plak şirketlerinden biri olarak kabul edilen Atlantic Records tarafından alınmıştır. Bu albümlerinde grup, pek çok müzik otoritesi tarafından dünyanın en iyi bas şarkısı olarak kabul edilen "Tommy The Cat" isimli şarkıları yayınlamıştır. Bu albümde grubun solisti Les Claypool'a vokallerde dünyaca ünlü müzisyen Tom Waits de eşlik etmektedir. Gene aynı tarihlerde çıkan Tom Waits'in albümünde de bir şarkıda Les Claypool, bas çalıp vokal yapmaktadır. "Sailing The Seas Of Cheese" albümünde gene grubun külliyatında önemli bir yer teşkil eden "Jerry Was A Race Car Driver" isimli şarkısı, çok geniş kitlelere ulaşmış, 90'ların neo-hippie gençliğinin adeta marşı haline gelmiştir. Bunu hemen fark eden MTV, Primus ile daha uzun seneler sürecek olan bir ortaklığa imza atmış ve grubun 1999 çıkışlı "Lacquerhead" isimli şarkısının klibi dışında grubun tüm müzik kliplerini yayınlamıştır. Grup gene aynı bu dönemlerde "Dennis Miller Show"da sahne olarak daha uzun süre televizyonda canlı performanslar sergileyeceği uzun maratona başlamıştır. Gene aynı albümde yer alan, "Here Come The Bastards", Those Damned Blue" ve "American Life" isimli şarkılar grubun halen önemli şarkılarından olarak kabul edilir. Albüm, yakaladığı ticari başarıdan dolayı 1993 yılında "Gold Award" almış; 2001 yılında ise bu en yüksek derece olan "Platinum Award"a yükseltilmiştir. Grup albüm çıktıktan ve büyük bir ticari başarı yakaladıktan sonra Rush, U2, Anthrax ve Public Enemy ile birlikte turneye çıkmıştır. Primus 1993 senesinde çıkaracağı "Pork Soda" albümünden önce 1992 yılında tamamen 5 cover şarkıdan oluşan "Miscellaneous Debris" E.P'sini çıkarmıştır. E.P albümde yer alan aslen bir XTC şarkısı olan "Making Plans for Nigel", Billboard'un "Modern Rock Tracks chart"ında 30. sıraya kadar yükselmiştir. 1993 senesinde müzik marketlerde yerini alan "Pork Soda" albümü daha da önemli bir başarıya imza atmıştır. Albüm, Billboard Top 10'da 7. sıraya ulaşmıştır. Bu grubun o tarihe kadar ulaştığı en büyük başarıdır. "My Name Is Mud" ve "DMV" albümde ön planda olan şarkılardır. "Mr. Krinkle" isimli şarkının gene MTV'de yayınlanan klibinde Les Claypool'un ikiz kız kardeşi ve karısı da arka planda yer almaktadır. Albümdeki "Welcome To This Word" isimli şarkı ise "South Park" çizgi dizisinin bir bölümünde kullanılmıştır. Albüm 1993'te "Gold Award", 1997'de ise "Platinum Award"a layık görülmüştür. Grubun frontmani Les Claypool, gene aynı dönemde "Guitar World Magazine" dergisinin kapağını süslemiştir ve bir röportaj vermiştir. Grup, 1993 senesinde alternatif rock grupları için önemli bir etkinlik olan Lollapalooza'da headliner olarak 10.000'lerce seyircinin önünde performans sergilemiştir. 1994 senesinde ise tüm müzik grupları için ayrı bir öneme sahip, müzik mabedi olan Woodstock festivalinde sahne almış ve daha çok uzun süre konuşulacak olan destansı sahne performansı ile festivalin flaş katılımcısı olmuştur. Gruba "Harold Of The Rocks" isimli şarkıda gitarda Larry LaLonde yerine Alice In Chains grubunun gitaristi Jerry Cantrell eşlik etmiştir. Grup, gene aynı konserde çaldığı kendine özgün "Master Of Puppets" coverı ile herkesi kendine kayran bırakmıştır. 1994 senesinde Les Claypool, Primus'ın orijinal gitaristi Todd Huth ve orijinal davulcusu Jane Lane ile birlikte çok önceden yapmış oldukları ortak bestelerini "Sausage" adı altında, "Riddles Are Abound Tonight" isimli albümle dinleyici ile buluşturmuşlardır. 1995'te Les Claypool, Larry LaLonde ve Tim Alexander'dan oluşan Primus, "Tales From The Punchbowl" isimli 4. stüdyo albümlerini çıkarmışlardır. Albümde yer alan "Wynona's Big Brown Beaver" isimli şarkı grubun en önemli şarkılarından biri olarak kabul edilir zira Primus, bu şarkı ise müzik dünyasının en önemli ödülleri olarak kabul edilen Grammy Ödülleri'ne aday olmuşlardır. Bu, grubun başarısının zirve yaptığı nokta olarak kabul edebilir. "Wynona's Big Brown Beaver"a çekilen klip, diğer Primus klipleri çok orijinal ve çok kareografiktir. Grup elemanları, şarkıyı David Letterman Show'da Penguen kostümleri giyerek çalmışlardır. "Mrs. Blaileen" isimli şarkılarını ise "Conan O'Brien Show"da çalmışlardır. "Southbound Pachyderm" isimli şarkı da önemlidir, animasyon olan klibi de uzunca bir süre MTV'de yayınlanma imkânı bulmuştur. Grubun başarısının adeta zirve yaptığı bu dönemde grubun "Herb" lakaplı davulcusu Tim Alexander gruptan ayrılarak (daha sonra A Perfect Circle'da yer alacaktır) yerini ilerleyen zamanda Guns'N'Roses'ta çalma imkânı bulacak olan çılgın davulcu Brian "Brain" Mantia'ya bırakmıştır. 1996 senesinde boş durmayan Les Claypool, "Les Claypool and the Holy Mackerel" adıyla ilk yarı-solo albümünü çıkarmıştır. Davulda Primus'ın da davullarını devralan Brian Mantia bulunmaktadır. Bu albümde yer alan Highball with the Devil" isimli şarkı önemlidir. 1997 senesinde grup yayın hayatına yeni başlamış olan, ancak daha sonra inanılmaz bir başarı yakalayarak gelmiş geçmiş en iyi 100 çizgi dizi arasından 3. olarak seçilecek "South Park" çizgi dizisinin soundtheme'ini bestelemiştir. Les Claypool, Cartman-Kyle-Stan ve Kenny ile birlikte şarkıyı söylemektedir. Gene 1997 senesinde Metallica'nın en iyi albümü olarak kabul edilen "The Black Album"e gönderme yaparak "The Brown Album"ünü çıkartan Primus, bu albümde yer alan "Shake Hands With Beef" ve "Over The Falls" isimli şarkılarıyla radyo ve televizyon show programlarında kendine gene yer edinebilmiştir. Sound olarak diğer albümlerine oranla biraz daha klasik tınılar barındıran, retro/vintage olarak adlandırabileceğimiz kendine özgü bir havaya sahip olan bu albüm Primus albümleri arasında önemli bir yere sahiptir. Grup, "Sno-Core" isimli turneye Blink 182 ile birlikte headliner olarak katılmıştır ancak turne esnasında snowboard yaparken bacağını kıran Les Claypool'dan dolayı grup, turnenin sonunu getirememiştir. Primus, 1998 yılına gelindiğinde 1992 çıkışlı "Debris" E.Psi gibi cover şarkılardan oluşan "Rhinoplasty" albümünü çıkarmıştır. XTC, The Police, Stanley Clarke, Peter Gabriel coverlarının yanı sıra Metallica'nın "The Thing That Should Not Be" isimli şarkısını coverlayan Primus, bu albümde 2 şarkısının live versiyonlarını ve "Too Many Puppies" isimi kült şarkısının değişik bir versiyonunu dinleyicilerin beğenisine sunmuştur. 1999'da Buckethead, Tom Morello (RATM,Audioslave), Fred Durst (Limp Bizkit), James Hetfield (Metallica), Tom Waits ve Jim Martin (Faith No More) gibi önemli isimlerin katkılarıyla "The Antipop" albümünü çıkartan Primus, albümde yer alan "Lacquerhead" isimli aslen uyuşturucu karşıtı bir söylemde olan olan şarkısının video klibinin MTV tarafından uyuşturucuya özendirici bulunduğu bahanesiyle yayından kaldırılmasıyla adeta şok yaşamış ancak 1999 Ozzfest'de yer alıp gene akıllarda kalıcı bir performans sergileyerek bunu unutmuştur. "The Antipop" albümü, genel soundu bakımından grubun en dinlenilebilir albümü olmasının yanı sıra grubun kendi kişiliğini en az yansıtan albüm olması nedeniyle önemlidir. Grup, gene bazı tv programlarında yer alarak "Greet The Sacred Cow" ve "Antipop" isimli şarkılarını seslendirmiştir. Grup, 2000'de yayınlanan "Nativity in Black II: A Tribute to Black Sabbath" isimli Black Sabbath Tribute albümünde "Nativity In Black" isimli efsane Black Sabbath şarkısıını vokallerde Ozzy Osbourne eşliğinde coverlamıştır. Metallica,Pantera,Slayer,Megadeth gibi önemli grupların da Black Sabbath yorumlarını bulunduran albümde en öne çıkan şarkı "Primus featuring Ozzy Osbourne - N.I.B" olmuştur. Şarkı "Billboard Modern Rock Tracks" aylarca 2. sırada kendine yer bulmuştur. Ozzy Osbourne'nun 2005'te yayınlanan "Prince Of Darkness Box Set"inde de yer almıştır. Gene aynı dönemde South Park'ın müzik albümünde "Mephisto&Kevin" isimli şarkıda Chef ile düet yapan Primus, Tom Waits'in "Bıg In Japan" isimli şarkısında da usta müzisyene eşlik etmiştir. 2001 senesinde girerken grup, Les Claypool'un diğer projesi "Oysterhead" ve solo projesi "Les Claypool & The Frog Brigade" nedeniyle faaliyetlerine ara vermiştir. 2003 senesinde davulda Tim Alexander'ın dönüşü ile gene müziğe geri dönen Primus, 5 yeni şarkıdan oluşan E.P'leri "Animals Should Not Try to Act Like People" DVD'si ile geri dönüş yapmıştır. Primus, ilk albümü dışında tüm albümlerini Les Claypool'un home stüdyosu olan "Rancho Relaxo"da kaydetmiş; Les Claypool'un babasından borç alarak kurduğu "Prawn Song Records" müzik şirketinin etiketiyle de yayınlamıştır. "Balık tutmaktan sonra sevdiğim 2. şey müzik yapmaktır. " "Les Claypool" Like I Love You "Like I Love You", Amerikalı pop şarkıcısı Justin Timberlake'in ilk solo albümü "Justified"'dan çıkan ilk teklidir. Konkurhipik Konkurhipik, binicilik sporunun bir dalıdır. Konkurhipik yarışmalarında biniciler koşu yoluna(parkur) tek tek girer ve değişik aralıklarla yerleştirilmiş çeşitli engelleri belirli bir süre içerisinde aşmaya çalışırlar. Amaç bütün engelleri belirlenen süre içinde ve kurallara uygun biçimde tamamlamaktır. Eğer birden fazla binici bunu başarırsa, en kısa sürede bitirmiş olan yarışmayı kazanır. Atlama sırasında devrilen ya da atlanmayan engeller için belirli sayıda ceza puanı verilirken, belirlenen sürelerin aşılması durumunda da ceza puanı verilir. Bu spor, süvari subaylarının at yarışlarına ve atla engel atlamaya meraklı olduğu 19. yüzyılda başladı. At yarışının bir türü olan engelli koşu da aynı dönemde başlamıştır. Ama konkurhipik at yarışının bir türü değildir, çünkü biniciler parkura tek tek girerler. Konkurhipik, uluslararası bir spor olarak son yıllarda büyük bir gelişme göstermiştir. Günümüzde küçük kır konkurhipiklerinden büyük uluslararası konkurhipiklerine kadar birçok yarışma düzenlenmektedir. Erkek ve kadın binicilerin eşit koşullarda katıldıkları konkurhipik Olimpiyat Oyunları'nda yer alan bir spordur. Birçok engeli içeren konkuhipik parkuru, açık havada ya da kapalı alanda kurulabilir. Başlıca iki engel türü vardır. Duvar,çit gibi yükseklik engelleri ve su hendeği,paralel çitler gibi açıklık engelleri. İki ya da üç engelli engel gruplarıda oluşturulabilir. Olimpiyat oyunlarında kullanılan engeller yaklaşık 1,5 metre yüksekliğindedir. Ama daha yüksek engellerin kullanıldığı yarışmalar da mevcuttur. Gora (anlam ayrımı) Tek oyunculu oyun Tek oyunculu (İngilizce: "single-player") video oyunlarında, oturuma yalnızca bir oyuncunun giriş yapabildiği ve oynanışın daha fazlasına müsaade etmediği durum, tek oyunculu olarak adlandırılır. "Tek oyunculu oyun", oyunu sadece bir kişinin yönlendirebildiğini anlatmak amacıyla kullanılırken; "tek oyunculu biçim", oynanışın çok oyunculu (en az iki oyuncu) olabilme seçeneğini de beraberinde getirir. Tek oyuncu biçimi ikiye ayrılır: Video oyunları tarihinin ilk evrelerinde oyunlar tek oyunculuydu. İki oyunculu oyunlar ilk kez kişisel bilgisayarlarda görüldü. Böylece çok oyunculu oyunların da temeli atılmış oldu. 1990'ların başında yerel alan ağları ve sıfır modemlerle beraber gerçek anlamda çok oyunculu oyunlarla tanışmış olduk. Doom, bu tip oyunlara verilebilecek en güzel örneklerden biridir. Tek oyunculu oyunlarının büyük satış rakamlarını yakalayabilmeleri, ilginç hikâyeleri, etkileyici grafikleri ve gerçekçi karakter detaylarında gizlidir. Bu durum Half-Life ile örneklendirilebilir. Antti Tuisku Antti Tapani Tuisku (d. 27 Şubat, 1984 Rovaniemi) Fin şarkıcı. 2003 yılında Pop Idol adlı TV Show yarışma programınının Finlandiya versiyonuna katılarak 3. olmuş, buna rağmen popüler bir pop müzik şarkıcısı olmuştur. Ã‡izgi film Çizgi film, iki boyutlu illüstrasyon görsel sanatının bir formudur. Çizgi film tanımı zaman içerisinde değişse de, modern kullanımı "gerçekçi olmayan veya yarı gerçek çizim veya karikatür" şeklindedir. Bu sanatı icra eden kimseye karikatürist denir. Posof Çayı Posof Çayı, Doğu Anadolu Bölgesi'nin Ardahan ilinin Posof ilçesinin en büyük çayıdır. Posof Çayı, Secedil Dağı'ndan doğup bir miktar Türkiye-Gürcistan arasındaki sınırı çizerek, Ahıska yöresinde Kura Nehri'ne karışarak Hazar Denizi'ne dökülür. Yanlızçam Dağları'nın uzantısı olan Secedil Dağı'nın doğu eteklerinden başlayan Posof Çayı vadisi kuzey doğu yönünde uzanır. Posof ilçesinin orta kesimlerini Posof Çayı vadisinin çevresindeki düzlükleri kapsar. Çay, Kaleönü sınırları içerisinde bulunan Arsiyan Dağı'ndaki pınarlardan başlar. İçerisinde alabalık bulunur. Toplam uzunluğu 64 km'dır. Kapsama alanı 1840 km² tutmaktadır. Ortalama akıntısı 22,4 m³/s seviyesindedir. Urama Yaylası Urama, Ardahan ilinin, Posof ilçesine bağlı bir yayladır. Posof ilçesinin başlıca dört yayla bölgesinden biri olan Urama Yaylası, Posof'un en büyük ve en tanınan Acaristan'ın Bako ve Sarıçayır sınırında bulunan, 16 köyün yaylaya çıktığı "Urama" yaylasıdır. Yayla evlerinin bir bölümü taş duvarlarla ve ahşapla yapılır. Bir odalı olan bu evler, diğer bölümleri ise "ahır" ve önünde "çığ" veya duvarla çevrili "hağıldan" oluşur. Buraya sınır olan Artvin'in Şavşat ilçesininde bu yaylada bağlı bulunan köylerinde yaylaları vardır. Almería Havalimanı Almería Havalimanı (IATA: LEI , ICAO: LEAM) İspanya'nın Almería ilinin 10 km doğusundadır. Ana zemin katında olan geliş ve gidişlerle modern bir havalimanıdır. Havalimanından düzenli ulusal ve uluslararası uçuşlar yapılmaktadır. Birçok uçuş şirketi havalimanına iner ve kalkar bu da havalimanını Endülüs Özerk Bölgesi'nde yabancı turizm açısından ikinci en önemli havalimanı yapmaktadır. 20 yerel otobüs hattı havalimanı ile şehir merkezini birbirine bağlar, bilet ücreti 0,90£'dır. Gündüzleri her yarım saatte bir, geceleri her 45 dakikada bir otobüs vardır. Taksiler şehir merkezine götürmek için uygun olabilir, ortalama ücret 15£'dur. Araba kiralama için büyük şirketler olan Avis ve Europcar tercih edilebilir. Havalimanına ulaşma tabelası A7'den(Akdeniz Otoyolu) AL-17 çift yönlü otoyolu boyunca vardır. A7 İspanya sahili boyunca çok sayıda şehri birbirine bağlar. Michael Skibbe Michael Skibbe (d. 4 Ağustos 1965; Gelsenkirchen), Alman eski futbolcu, teknik direktör. Futbola SG Wattenscheid 09 altyapısında başladı. 1981-82 sezonunda Almanya B Genç Şampiyonu oldular. Skibbe, tüm maçlarda forma giyip, 5 gol kaydetti. Bu gollerin ikisini Eintracht Frankfurt'u 3-1 yenip şampiyon oldukları final maçında kaydetti. Bu şampiyonluk takım tarihinin ilk ve tek genç takım şampiyonluğu oldu. 1982'de Schalke 04'e transfer oldu. İki sezon bu takımın altyapısında forma giydikten sonra 1983-84 sezonunun sonunda profesyonel futbola geçiş yaptı. Kariyerinin ilk profesyonel maçı 2. Bundesliga'nın son hafta mücadelesi olan Rot-Weiss Essen maçı oldu. Skibbe, 67. dakikada Olaf Thon'un yerine oyuna dahil olmuştu. Maç sonunda 2. Bundesliga ikincisi olan takım Bundesliga'ya yükseldi. 12 Mart 1985'te Bayer 04 Leverkusen karşısında son üç dakika oyuna girerek ilk kez Bundesliga maçına çıktı. Sezon içinde hepsi yedekten dahil olmak üzere 4 maça çıkmıştı. 1985-86 sezonuna da yedek oyunculardan biri olarak başladı. 1 Nisan 1986'da Hannover 96 karşısında ilk kez ilk 11 başlayıp 90 dakika forma giyen futbolcu, 4 gün sonra da VfL Bochum'u 4-2 yendikleri maçta kariyerinin ilk ve son Bundesliga golünü kaydetti. Sezon sonuna doğru ilk 11'de yer almaya başlamıştı. 1986-87 sezonu son sezonu oldu. 30 Ağustos 1986'da 1. FSV Mainz ile oynanan DFB-Pokal karşılaşmasına ilk 11'de başlayan futbolcu 27. dakikada sakatlanıp oyunu terk etmek zorunda kaldı. Çapraz bağ yırtılması yaşayan futbolcu, aynı sakatlığı üç kez geçirdi ve 23 yaşında futbolu bırakmak zorunda kaldı. Skibbe, 1982-1983 yılları arasında Almanya 18 yaş altı millî futbol takımı forması giydi. 18 maçta 8 gol kaydetti. 1983'te Avrupa 18 Yaş Altı Futbol Şampiyonası'na katılan kadroda yer aldı. 3 maçta da oynadı. Ancak Almanya, averaj ile grup ikincisi olarak bir üst tura çıkamadı. 22 yaşındayken sakatlığı nedeniyle spordan mahrum kalarak Schalke 04'te genç takım hocalığına başladı. 1989 yılında Borussia Dortmund'un altyapı koordinatörlüğüne getirilen Michael Skibbe, 1994'te altyapı takımının, 1997 ve 1998 arasında ise amatör takımın hocalığını yaptı. Yarım sene sonra buradaki teknik direktörlük görevinden alınıp tekrar altyapı koordinatörlüğe alındı. Skibbe döneminde Dortmund altyapısı Almanya'da büyük başarılar elde etti. Önce 1994-95 sezonunda Bayer Leverkusen'i 2-0 yenerek, sonraki sezon SV Waldhof Mannheim'ı 2-0 yenerek, bir sonraki sezon ise TSV 1860 München'i 2-1 yenerek üç kez üst üste Almanya A Genç Şampiyonu oldular. 1 Temmuz 1998'de Nevio Scala'nın yerine Borussia Dortmund teknik direktörlüğüne getirildi. Böylece 32 yaşında Borussia Dortmund2un teknik direktörü olurken aynı zamanda Bundesliga tarihinde takım çalıştıran en genç hoca unvanını kazandı. Skibbe, ilk sezonunda ligi son hafta aldığı galibiyet ile dördüncü bitirerek Şampiyonlar Ligi elemelerine katılmaya kazandı. Sonraki sezona Lig Kupası'nda yarı final başarısı ile başladı. Lige ise mağlubiyet ile başlasalar da 7. hafta liderlik koltuğuna oturup, üç hafta bu unvanı korudular. Tek hayal kırıklığı Almanya Kupası'nda ilk turda elenmekti. Ancak daha sonra 8 maç galibiyet yüzü göremeyince beşinciliğe düştüler ve ilk yarıyı böyle bitirdiler. Şampiyonlar Ligi'ne kalan takım ise son hafta grup sonuncusu Boavista Porto'ya yenilince, Rosenborg ve Feyenoord'un ardından üçüncü olarak yolunca UEFA Kupası'nda devam etti. Glasgow Rangers'ı penaltılarla geçen takım, UEFA Kupası'nda çeyrek finale yükseldi. İkinci yarının ilk maçında 1. FC Kaiserslautern'e 1-0 yenilince, Skibbe takımdan istifa etti. 2000 yılının başında Rudi Völler'in yardımcısı olarak Almanya millî futbol takımında çalışmaya başladı. Teknik direktörlük lisansı olmayan Völler ile birlikte millî takımı iki kişi olarak idare ediyorlardı. 2002 FIFA Dünya Kupası elemelerinde averaj ile İngiltere'nin arkasında grup ikincisi olarak play-off'a kaldılar. 1-1 biten maçın rövanşında Ukrayna'yı 4-1 yenerek kupaya katıldılar. Favori olarak gösterilmeyen takım, finale kadar yükselip Brezilya'ya 2-0 yenilerek Dünya ikincisi oldu. 2004 Avrupa Futbol Şampiyonası elemelerinde namağlup olarak turnuvaya katılan Almanya, grup maçlarında galibiyet alamayıp elenince büyük hayal kırıklığı yarattı. Turnuva sonrası Völler ve Skibbe 24 Haziran 2004'te istifa etti. Skibbe, iki ay sonra Almanya U-18 millî takımının teknik direktörü oldu. 2005'te FIFA 20 Yaş Altı Dünya Kupası'na katılan Almanya U-20'nin başındaydı. Almanya grup üçüncüsü olmasına rağmen en iyi grup üçüncüsü olarak turnuvaya devam etti ancak çeyrek finalde, Dünya üçüncüsü olarak Brezilya'ya uzatmalarda elendiler. Skibbe, 2005-06 sezonunda Bayer 04 Leverkusen ile anlaştı ve 2007-08 sezonu sonuna kadar burada teknik direktörlük yaptı. Leverkusen, sezona Klaus Augenthaler ile başlamış ancak başarısızlık nedeniyle, Rudi Völler ile devam etmişlerdi. Ancak Völler ile UEFA Kupası'nda ilk turdan elenip ligde işler kötü gidince, Skibbe göreve geldi. Lig onuncusu iken aldığı takımı sene sonunda beşinci olarak UEFA Kupası'na götürdü. 2006-07 sezonuna birinci olarak başlasalar da iniş çıkışlı bir tablo çizerek yine beşinci olarak sezonu bitirdiler. Skibbe'nin en büyük başarısı ise UEFA Kupası'nda çeyrek final görmekti ancak CA Osasuna'ya iki maçta da yenilerek elendiler. Sonraki sezon da yine inişli çıkışlı bir grafik vardı. UEFA Kupası'nda bir kez daha çeyrek finalde elendiler. Son haftaya 51 puanlı 4 takımın en iyisi olarak dördüncü girmişlerdi. Ancak son hafta kendi sahalarında Werder Bremen'e 80. dakikada yedikleri golle 1-0 kaybedince ligi yedinci olarak bitirip Avrupa'ya gidemediler. Bu başarısızlık sonucu yönetim Skibbe'nin sözleşmesini feshetti. 2008-09 sezonu öncesi bir önceki sezonun şampiyonu Galatasaray ile 1+1 yıllık anlaşma yaptı. İlk resmi maçı Steaua București ile Ali Sami Yen'de 2-2 berabere kaldıkları Şampiyonlar Ligi eleme maçı oldu. 4 gün sonra ise Duisburg'da Kayserispor'u 2-1 yenerek Galatasaray tarihinin ilk Türkiye Süper Kupası'nı kazandı. Bu kupa kendisinin kazandığı da ilk A Takım kupası oldu. Lige 4-1'lik Denizlispor galibiyetiyle başlasa da Bükreş'te rakiplerine yenilerek Şampiyonlar Ligi'nde elendiler. Ligde ise üçüncülük ve beşincilik arasında gidip geldiler. UEFA Kupası'nda ise grup ikincisi olarak bir üst tura kaldılar. Ancak ligde istenilen sonuçların gelmediği bir dönemde 22 Şubat 2009'da Kocaelispor karşısında 5-2'lik mağlubiyetten bir gün sonra görevine son verildi. Yerine Galatasaray'ın eski kaptanlarından Bülent Korkmaz geçti. 4 Haziran 2009'da Eintracht Frankfurt'tan yapılan açıklamaya göre Friedhelm Funkel'den sonra teknik direktörlük için Michael Skibbe ile anlaşılmıştır. İlk sezonunda takımla orta sıralarda yer alıp, başarı kazanamadı. Sonraki sezon kötü başladığı sezonda bir ara dördüncülüğe kadar çıksa da daha sonra düşüş trendine girdi. 2010'un son maçında galibiyet alan takım, 2011 yılında üç ay boyunca resmi maçlarda galip olamadı. Skibbe, son maçında FC St. Pauli'yi yense de maçtan 4 gün sonra takımdan ayrıldı. Takımdan ayrıldığında Frankfurt ekibi 14.ydü. Yerine geçen Christoph Daum da galibiyet alamayınca küme düştüler. Temmuz 2011 tarihinde Eskişehirspor ile anlaşan Alman hoca 3 yıllık sözleşme imzaladı. Skibbe Süper Lig'de 2011-2012 sezonunun başlangıcında, ligde görev yapacak olan 4 yabancı teknik direktörden birisi oldu. Sezon başında, kariyerinin büyük bir kısmını Alman takımı Borussia Dortmund'da geçiren Brezilyalı oyuncu Dedê'nin transferinde önemli bir etken oldu. Skibbe yönetimindeki takım ligin başında kendi evinde oynadığı Beşiktaş karşılaşmasını 2-1 kazanarak lige iyi bir giriş yaptı. Eskişehirspor Skibbe yönetiminde 26 yıl sonra ligde liderliğe yükseldi. Türkiye 1. Ligi'nde en son 1985-1986 sezonunun 6. ve 7. haftasında lider olan Eskişehirspor bu başarısını 2011 yılında ligin 4. haftasında yakaladı. Es Es, Fenerbahçe'nin Kayserispor'u mağlup etmesiyle liderliği sadece 48 saat yaşayabildi. Eskişehirspor Skibbe ile iyi bir hava yakalayarak ligin ilk yarısını 30 puan ile 4. sırada tamamladı. Devre arasında Bundesliga takımlarından Hertha Berlin ile anlaştı. Kendisi Eskişehirspor takımından ayrılmasına karşın yardımcısı Edwin Boekamp göreve devam etti. Eskişehir' den ayrıldıktan sonra 2011-2012 sezonunun ikinci yarısında Herta Berlin'in başına geçen Skibbe, takımın ligde ve Avrupa kupalarında aldığı üst üste 5 mağlubiyet sonucunda sözleşmesi sonlandırıldı. 2012-2013 sezonu başında Karademir Karabükspor'la 1+1 yıllık anlaşma sağlayan Skibbe, takımın 10 haftada aldığı 2 galibiyet, 3 beraberlik ve 5 mağlubiyetlik performansı sonucunda kulüple sözleşmesini karşılıklı olarak sonlandırdı. Skibbe 17 Haziran 2013 tarihinde İsviçre ligi takımlarından Grasshopper ile 1 yıllık anlaşma imzaladı. 2015-2016 sezonu başında Eskişehirspor'la 1,5 yıllık anlaşma imzalayan Skibbe, takımın 7 maçta aldığı 5 mağlubiyet, 1 beraberlik 1 galibiyet sonucunda kulüple sözleşmesini karşılıklı olarak feshetti. Skibbe, Türk vatandaşı Aylin Skibbe ile evlidir ve bir kız çocuğu babasıdır. "Teknik direktÃ¶r olarak" Rebecca De Mornay Rebecca De Mornay (d. 29 Ağustos 1959), Amerikalı oyuncu. Ünlü filmleri arasında "The Hand That Rocks The Cradle", "Guilty As Sin", "The Three Musketeers" ve "Never Talk To Strangers" vardır. 1977 Fransa Bisiklet Turu 1977 Fransa Bisiklet Turu 30 Haziran-24 Temmuz,1977 tarihlerinde yer alan 64üncü Fransa Bisiklet Turu'dur.Toplam yarış mesafesi 4096 km üzerinden 22 etap olup,bisikletçilerin ortalama hızı 35,419 km/saat ti. En iyi Tırmanma sınıflaması 1933 turundan beri bilinmesine rağmen,özelliği olan benekli mayo bu turda Dağların Kralı ile birleştirilerek giyiliyordu. Blue Gene Blue Gene (Türkçe anlamı mavi gen), PetaFLOP mertebesinde (saniyede 1x10 işlem) işletim hızlarına ulaşmak için tasarlanmış ve neredeyse 500 teraFLOP (saniyede 1x10 işlem) işlemci hızına ulaşmış süper bilgisayarlar imal etmek için geliştirilen bir bilgisayar mimarisinin adıdır. Bu proje, IBM (bilhassa IBM Roachester MN ve Thomas J. Watson Araştırma Merkezi), Lawrence Livermore Milli Laboratuvarı, çalışmaları kısmen finanse eden ABD Enerji Bakanlığı ve akademik çevreler arasında yürütülen bir ortak projedir. Dört tane Blue Gene (mavi gen) projesi devam etmektedir: BlueGene/L, BlueGene/C, BlueGene/P, and BlueGene/Q. Blue Gene (mavi gen) serisinden ilk bilgisayar "Blue Gene/L", kuramsal olarak 360 TFLOP tepe hızı değerine ulaşmak üzere Lawrence Livermore Milli Laboratuvarı (LLNL) ortaklığı ile geliştirilimiş ve lineer algoritma programı (LINPACK) başarım ölçme testinde 280 TFLOP kalıcı hız skoruna ulaşmıştır. 2007 yılında yapılan bir yükseltmeden sonra başarım 478 TFLOP kalıcı hıza ve 596 TFLOP tepe hızına ulaşmıştır. "Blue Gene/L" terimi bazen Lawrence Livermore Milli Laboratuvarında inşa edilen bilgisayarı, bazen de mavi gen bilgisayar mimarisini ifade eder. Kasım 2006 itibarıyla en hızlı 500 bilgisayar listesinde 27 tane Blue Gene/L mimarisinde bilgisayar bulunmaktadır. En hızlılar listesindeki 27 bilgisayar "mavi gen eSunucu Çözümü (İngilizce: eServer Blue Gene Solution) mimarisi" adıyla anılmaktadır. Tatsyana TsvikeviÃ§ Tatsyana Tsvikeviç (d. 1980), Polonya asıllı Türk sinema ve dizi oyuncusu. Annesi Beyaz Rusya, babası Polonyalıdır. Polonya Devlet Konservatuvarı'nda bale ve dört yıl tiyatro eğitimi alan Tatsyana, on beş yıl bale yaptı. Dört sene boyunca atletizm ile ilgilenen Tatiana’nın ülkesinde genç takımda çeşitli birincilikleri bulunmaktadır. 1998 yılından itibaren Türkiye'de yaşamaktadır. Türkiye'de kısa süre mankenlik yaptı. 2002 yılında Türk vatandaşı olan Tatiana, birçok klipte ve Akbank reklamı gibi çok sayıda reklam filminde oynamıştır. İlk oynadığı sinema filmi ise 2002 yılında vizyona giren Rus Gelin'dir. Kurtlar Vadisi dizisinde de Nina adlı karakteri canlandıran Tsikeviç; 23 Ocak 2009'da Türkiye'de Müslüman oldu ve Sedef adını aldı. Antik Roma'da tiyatro Antik Roma Tiyatrosu, Roma'da oynanan dramatik gösterileri ifade eder. Onun hakimiyeti antik çağ boyunca sürmüştür. Antik Roma tiyatrosu aşırı derecede Yunan geleneğinden etkilenmiştir. Öte yandan diğer birçok edebi türlerdeki gibi Romalı oyun yazarları Yunandan uyarlamaya ve çevirmeye eğilim göstermişlerdir. Örneğin Seneca'nın Phaedra adlı oyunu Euripides'e dayanır. Platus'un birçok komedyası ise, Menandros'un eserlerinin bire bir çevirisidir. Antik Roma tiyatrosu Yunan tiyatrosu ile kıyaslandığında Roma tiyatrosunun dinden çok fazla etkilenmediği görülür. Aynı zamanda, Roma tiyatrosu estetik yönünden oldukça çekicidir. Roma tiyatrosunda, sahnede genel olarak savaş yer alırken Yunan tiyatrosunda ise taklit ve yineleme söz konusudur. Oyuncular bir tür şifre ortaya çıkarmışlardır: Nezih Fıratlı Nezih Fıratlı (1921, İstanbul - 21 Mart 1979, İstanbul), Türk arkeolog ve müzeci. Ankara Üniversitesi Dil ve Tarih-Coğrafya Fakültesi, Arkeoloji Bölümünü 1944 yılında bitiren Fıratlı; Anıtkabir (1945), İstanbul - Ömerli (1954), Kırklareli - Karakoç (1963) tümülüslerinde kazı çalışmaları yaptı. 1964-1969 yılları arasında İstanbul Saraçhanebaşı Kilisesi kazısına katıldı. 1966 ile 1978 arasında Uşak'ta Selçikler kazısını yönetti ve "" antik kentini ortaya çıkardı. 1968'den 1973'e kadar, İstanbul Arkeoloji müzeleri ek binasının temel kazısı sırasında ortaya çıkan hamam ve benzeri kalıntıların kurtarılması çalışmalarını üstlendi. 1978-1979 yıllarında İstanbul Arkeoloji Müzeleri müdürlüğü görevinde bulundu. İç mimarlık İç mimarlık, bir mimari mekânın içinde, kullanıcılara işlevsel, yapısal ve estetik ölçütlere göre en uygun tasarımı sunmak için çözümler üreten meslek dalıdır. İç mimarlık bir yandan güzel sanatların gerektirdiği plastik değerleri içeren, estetik bilgi ile yoğrulmuş, diğer yandan mimarlığın bina olgusuyla ilişkilendirilen bir konumda da yer almaktadır. İç mimarın bir bina içinde yer alan mekânların hacim ve yüzeylerini değerlendiren bir boyutta konuya yaklaşmasının yanı sıra, yapı sistemleri, fiziksel çevre kontrolü, aydınlatma, ergonomi, ısıtma, gibi mekân konforu konularında da bilgili olması gerekmektedir. Bu açıdan bakıldığında mekânı kullanan bireylerin yaşam kalitesini ve konforunu öne çıkartan tanımlı mekânların, tanımlı işlevlerle, kullanıcı için biçimlendirilmesi ve tasarlanması mesleğin temel amaçlarındandır. İç mimar, mekân organizasyonuna yeni ve ekonomik çözümler getirmek amacı ile tasarımlar yapar. Mesleğinin gereği olarak, insan-donanım-mekân sorunlarını alışılmış biçim ve ölçülendirmelerin ötesinde temel verileri ele alarak, yeniden, günümüz ve gelecek kaygısı ile araştırır. Malzeme ve teknoloji alanındaki gelişmeleri, mekân ve donanım tasarımlarında kullanır. İç mimarların hizmet ettikleri alanlar genel olarak söyle sıralanabilir : Uluslararası İç Mimarlar Federasyonu’nun (IFI) iç mimarlık alanında çalışacak olan kişilerin sahip olması gereken özellikler olarak benimsediği temel özellikler : iç mekânların işlevsel ve nitelikli olabilmesine ilişkin sorunları tanımlayarak araştıran ve yaratıcılığını katarak çözen; iç mekânı tasarlayan, tasarım analizi yapan, şantiye denetimi, yapı sistemleri, estetik, iç mekâna ilişkin yapı bilgisi, donatı, malzeme, donanım konusunda bilgi veren ve iç mekâna ilişkin çizim ve dokümanları hazırlamak üzere eğitim ve deneyimle donanmış olmalarıdır. İç mimarlık hem sektör hem de eğitim alanlarında 20. yüzyılın başında Amerika Birleşik Devletleri’nde kurumsallaşmıştır. Dünya’ya yayılan bu meslek, özünde güzel sanatlar ve ornamentasyon sanatının doğal gelişimi ve mimarlığın odaklanan özel bir alanı olarak yapılandırılmış ve uzmanlaşarak gelişmiştir. Türkiye’de iç mimarlık konusunda eğitim ilk olarak 1925 yılında, bugünkü adı Mimar Sinan Güzel Sanatlar Üniversitesi olan, Sanayi-i Nefise Mektebi’nde başlamıştır. 1976 yılında 17 Haziran,1938 Tarihli ve 3458 sayılı Mühendislik ve Mimarlık hakkında kanun ile 27 Ocak, 1954 tarihli ve 6235 sayılı Türk Mühendis ve Mimar Odaları Birliği (TMMOB) kanuna dayanarak TMMOB çatısı altında kurulan İç Mimarlar Odası ise halen hizmet vermektedir. Türkiye'de ‘içmimar’ unvanını alabilmek için bir üniversitenin dört yıllık eğitim veren bir iç mimarlık lisans programından mezun olmuş olmak ve T.M.M.O.B İçmimarlar Odası'na kayıt olmak gerekmektedir. Ayrıca bu konuda ihtisaslaşmak isteyen meslek insanları için yüksek lisans, doktora/sanatta yeterlik eğitimi veren enstitülerin programları da bulunmaktadır. Günümüzde Türkiye’de devlet üniversitelerinden, Mimar Sinan Güzel Sanatlar Üniversitesi, İstanbul Teknik Üniversitesi, Afyon Kocatepe Üniversitesi,Karadeniz Teknik Üniversitesi, Marmara Üniversitesi, Anadolu Üniversitesi, Akdeniz Üniversitesi, Kocaeli Üniversitesi, Hacettepe Üniversitesi, Çukurova Üniversitesi ve Selçuk Üniversitesi’nin yanı sıra birçok vakıf üniversitesin de katılımı ile 38 bölümde iç mimarlık lisans ve lisansüstü eğitimi verilmektedir. Sanatta yeterlik Sanatta yeterlik, lisans ve lisansüstü eğitim programlarını bitirdikten sonra; ilgili sanat dalında sınav, sanat eseri ve bilimsel bir eserle erişilen, doktoraya eşdeğer bir derece veya basamaktır. Doktoradan tek farkı yapıldığı branşın bir bilim dalına bağlı değil, bir sanat dalına bağlı olmasıdır. Uluslararası akademik çevreler gibi Türkiye'de de sanatta yeterlik ve doktora eşdeğer kabul edilmekte, ancak farklı olarak ayrı isimlerle anılmaktadır. Alışkan, M., 2002, Yükseköğretim mevzuatı, Yaylım yayıncılık, İstanbul Doctor of Philosophy Academic degree Taraşcı, Seydişehir Taraşcı kasabası Konya'nın Seydişehir ilçesinin 8 km batısında kurulmuş bir mahalledir. Kasaba halkı Taraşcı kasabasının tarihinin 1300'lü yıllara dayandığını iddia etmektedir. Kanıt olarak da Seyyid Harun Veli'nin müridlerinden olan ve bugün kasabanın Şıhlar Mahallesinde türbesi bulunan Ekmek Yemez Dede olarak da bilinen Şeyh Mahmut Bin Yahya'yı göstermektedir. Mahmut Bin Yahya Seyyid Harun Veli ile birlikte Seydişehir'e gelen ve Taraşcı Kasabasını inşa eden kişi olarak bilinir. Taraşcı kasabası Milli Mücadele döneminde Yemen Cephesine giden hiçbir askeri geri dönmemiş, şehit olmuştur. Taraşcı kasabası 1972 yılında belediye olmuştur. Le ballon rouge Le Ballon rouge (Fransızca: Kırmızı Balon) Fransız film yapımcısı Albert Lamorisse'in 1956 yapımı kısa filmi. Lamorisse bu film ile En İyi Özgün Senaryo Akademi Ödülü'nü kazanmıştır. Bu bakımdan film kısa film kategorileri haricindeki kategorilerde Oscar kazanabilmiş tek kısa filmdir. (2007 itibarı ile) Film içinde diyalog olmadan bu ödülü kazanabilmiş ilk filmdir. Film ayrıca Cannes Film Festivali'nde kısa film dalında Altın Palmiye'ye değer bulunmuştur. Albert Lamorisse filmde kendi çocuklarını kullanmıştır. Oğlu Pascal Lamorisse başroldeki Pascal rolünü oynarken kızı Sabine küçük bir kızı canlandırmıştır. Film eleştirilerinin bulunduğu Rotten Tomatoes sitesinde yapılan 14 eleştirinin tamamı filmi olumlu yönde değerlendirmiş ve film %100'lük başarı oranına ulaşmıştır. Libor Sionko Libor Sionko (d. 1 Şubat 1977 Ostrava), Sparta Praha takımında oynamakta olan Çek millî futbolcudur. An Gelir An Gelir, 1986 yılında yayınlanmış Ahmet Kaya albümüdür. Yorgun Demokrat Yorgun Demokrat Kasım 1987'de yayınlanan Ahmet Kaya albümüdür. Başkaldırıyorum Başkaldırıyorum, 1988 yılında yayınlanan Ahmet Kaya albümüdür. Düzenlemesini Osman İşmen, Kayıt-Mix işlemlerini Sıtkı Acim'in yaptığı albüm Türküola stüdyolarında yapılmıştır. Resitaller-1 Resitaller - 1 12 Nisan 1989'de yayınlanan Ahmet Kaya albümüdür. İyimser Bir Gül İyimser Bir Gül 1989 yılında yayımlanan Ahmet Kaya albümüdür. Resitaller-2 Resitaller - 2, 12 Mayıs 1990'da yayınlanan Ahmet Kaya albümüdür. Keseli yediuyuklayangiller Keseli yediuyuklayangiller (Burramyidae), iki ön dişliler takımına ait bir keseli familyası. Familya 5 türü içermektedir. Keseli yediuyuklayangiller türleri, bir kemirici familyası olan yediuyuklayangiller (Gliridae) türlerine benzer. Postlarının üst kısmı gri veya kahverengi, alt kısmı ise daha açık renk olur. Vücutlarından daha uzun, ve kökü tüysüz olan kuyruklarını tutunmak için kullanırlar. Ön ve arka ayaklarında beşer adet parmakları vardır. 7 – 13 cm uzunluğa ve 50 g ağırlığa ulaşırlar. Keseli yediuyuklayangiller Avustralya'nın doğusunda ve güneyinde, ve ayrıca Yeni Gine'de yaşarlar. Yerde yaşayan Dağ keseli yediuyuklayanı ("Burramys parvus") dışında bütün türler ağaçta yaşar. Tutunmak için kullanabildikleri kuyrukları ve ayakları ile ağaçların dalları arasında rahatça hareket ederler. Gece aktif olur, gündüzleri kendi yapyıkları veya bir kuşun terk ettiği yuvanın içinde geçirirler. En önemli özellikleri bütün Avustralya keselilerinden farklı olarak kış uykusuna yatabilmeleridir (Bütün diğer keseliler arasında sadece birde Chiloé keseli sıçanı'nın kış uyukusuna yatmaktadır). Kış uykusu sırasında beslenebilmeleri için kuyruklarını yağ deposu olarak kullanırlar. Keseli yediuyuklayangiller her şey yiyicidir (omnivor). Tohum, meyve, yaprak ve başka bitkisel besinler, veya solucan, böcek, böcek larvaları ve küçük omurgalılar ile beslenirler. Keseli yediuyuklayangillerin iyi gelişmiş bir keseleri olur. Kesenin girişi öne doğrudur ve üzerinde 4 veya 6 meme bulunur. Doğum zamanı yaşam alanı ile bağlantılıdır. Dağlarda yaşayan türler sadece ilkbaharda doğum yaparken, daha sıcak bölgelerde yaşayan diğer türler bütün yıl boyunca doğurabilirler. Kısa bir gebelikten sonra 1 - 8 yavru dünyaya gelir ve annesinin kesesi içerisinde büyümeye devam eder. Yavrular 3 - 4 hafta sonra keseyi terk eder, 2 - 3 aylık olunca anne sütünü bırakır ve 12 - 15 aylık olunca çiftleşecek olgunluğa varırlar. Ömürleri 4 -6 yıl civarındadır. Sevgi Duvarı Sevgi Duvarı 1990 yılında yayınlanan Ahmet Kaya albümüdür. Başım Belada Başım Belada Ağustos 1991'de yayımlanan Ahmet Kaya albümüdür. Dokunma YanarsÄ±n Dokunma Yanarsın, Temmuz 1992'de yayınlanan Ahmet Kaya albümüdür. Tedirgin Tedirgin Nisan 1993'te yayımlanan Ahmet Kaya albümüdür. Sanatçının bu albümündeki eserler oldukça duygu yüklüdür. Ali Çınar'ın sözünü yazdığı eserler albümün öne çıkan parçalarındandır. Albüm 90'lı yılların yükselen pop müzik ortamından hareketle hazırlanmıştır. Ancak diğer eserlerine göre daha düşük bir şekilde 170.000 civarı satış rakamına ulaşabilmiştir. 01- Munzurlu...(Söz-Müzik: Ahmet Kaya) 02- Tedirgin...(Söz: Ali Çınar, Müzik: Ahmet Kaya) 03- Mahur...(Söz: Attilâ İlhan, Müzik: Ahmet Kaya) 04- Layla...(Söz: Ali Çınar, Müzik: Ahmet Kaya) 05- Grev (dilekçe)...(Söz: Attilâ İlhan, Müzik: Ahmet Kaya) 06- Derin bir ah çektim...(Söz: Ali Çınar, Müzik: Ahmet Kaya) 07- Yazamadım...(Söz: Ali Çınar, Müzik: Ahmet Kaya) 08- Yalancı ayrılık...(Söz: Seda Akay, Müzik: Ahmet Kaya) 09- Sevemezsin...(Söz: Ali Çınar, Müzik: Ahmet Kaya) 10- Ah...(Söz: Attilâ İlhan, Müzik: Ahmet Kaya) 11- Elektro şok...(Söz: Ali Çınar, Müzik: Ahmet Kaya) Hoşçakalın Gözüm "Hoşçakalın Gözüm", Ahmet Kaya'nın ölümünden sonra 2001 yılında yayınlanan albümü. Albüm kayıtları 1998 yılında, Ahmet Kaya'nın kendi stüdyosu GAK'ta, Dosta Düşmana Karşı albümünde kullanılmayan eserlerden derlenmiştir, kaydı Hakan Gürdöl, mixleri Sıtkı Acim aynı stüdyoda 1999 yılında yapmıştır. Yıldızlar ve Yakamoz Yildızlar ve Yakamoz Ahmet Kaya'nın Aralık 1996'da yayınladığı albümüdür. Kuskusgiller Kuskusgiller (Phalangeridae), iki ön dişliler takımına ait bir keseli familyası. Familyanın 25 türü 6 cinse bölünmektedir. Kuskusgiller sağlam yapılı vücutlu, orta büyüklükte hayvanlardır. Kısa kafaları ve öne doğru bakışları ile maymunları andırırlar. Kuyrukları uzun ve çoğunlukla tüylüdür. Postları sıkı ve yünümsüdür. Renkleri siyah, gri, beyaz veya kızıl kahverengi arası değişir. Kuskusgiller Avustralya, Yeni Gine, Endonezya'nın doğusunda, Timor ve Solomon Adaları'nda yaşarlar. Kusular ("Trichosurus") Yeni Zelanda'ya da insanlar tarafından götürülmüşler ve orada aşırı derecede çoğalmışlardır. Kuskusgiller ormanlık bölgelerde ağaçların üzerinde yaşarlar. Tutunmak için kullandıkları kuyrukları ve elleri ağaçta yaşamaya uyum sağlamıştır. Çoğunlukla gece aktif olurlar ve gündüzü farklı yerlere saklanarak geçirirler. Çiftleşme zamanının dışında yalnız yaşarlar. Kuskusgiller genelde bitkisel beslenir, yaprak, meyve ve çiçek yerler. Ara sıra böcek veya küçük bir omurgalı hayvan yedikleride olur. 14 - 18 günlük bir gebelikten sonra 1 - 3 yavru dünyaya gelir. Ancak bunlardan sadece birisi kesede tutulup emzirilir. İyi gelişmiş keselerinin girişi öndedir. Yavru yarım sene kesenin içinde kalır ve 2 - 3 yaşlarında üreyebilecek olgunluğa ulaşır. Kuskusgiller 10 yaşına kadar varabilir. Kuskusgiller altı cinse bölünür: Kuskusgillerin iç sınıflandırılması henüz tamamen aydınlığa kavuşmuş değildir. Bazı sınıflandırmalarda Ayı kuskusu ayrı bir alt familyaya konulur. Diğerleri ise bu familyayı kusular ve kuskuslar olarak ikiye bölmektedir. Beni Bul Beni Bul Kasım 1995'te yayınlanan Ahmet Kaya albümüdür. Dinle Sevgili Ãœlkem Dinle Sevgili Ülkem, Aralık 2002'de çeşitli sanatçıların katılımıyla Ahmet Kaya'nın şarkılarından oluşan Gam Müzik etiketli bir anı ve derleme albümdür. Gözlerim Bin Yaşında Gözlerim Bin Yaşında, Aralık 2006 yılında yayımlanan Ahmet Kaya albümüdür. Yirmi altı şarkıdan oluşur. Prodüktörlüğünü Kaya'nın eşi Gülten Kaya üstlenmiştir. Albümde yer alan şarkıların büyük çoğunluğunun sözleri Orhan Kotan'a, bestesi Ahmet Kaya'ya aittir. 3. Kural adlı şarkının bestesini ise, Ermeni müzisyen Ara Dinkjian yapmıştır. Salyangoz Gary Gary, SüngerBob Kareşort