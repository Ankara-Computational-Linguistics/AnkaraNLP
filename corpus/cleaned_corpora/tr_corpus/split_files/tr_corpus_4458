ve aç bırakılması devam ettiği sürece görüşmelere katılmayacaklarını" söyledi. 29 Ocak günü Rusya destekli ılımlı Suriyeli muhalif grubun masada bulunmasına rağmen Yüksek Müzakere Konseyi'nin bulunmamasından dolaylı görüşmeler gerçekleştirilemedi. Aynı zamanda Suriye hükûmeti ya da Suriyeli muhalif gruplar ya da her ikisi de diğer tarafla aynı odada bulunmak istemediği belirtildi. 29 Ocak günü Yüksek Müzakere Konseyi, BM'nin insani yardım ve bombardımanın durması gibi konularda ne yapacağını öğrenmek için Cenevre'ye 17 kişilik heyetle gideceklerini söyledi. Katar, Suudi Arabistan ve Türkiye destekli Yüksek Müzakere Konseyi'nin 17 kişilik heyetine Riyad Hicab'ın başkanlık edeceği duyuruldu. İran ile Rusya tarafından "terör örgütü" olarak görülen Ceyş-ul İslam'ı temsilen heyette Muhammed Alluş'ta bulundu. 30 Ocak günü Yüksek Müzakere Konseyi, Birleşmiş Milletler ile yaptıkları görüşmelerin ardından, "karşı tarafın ciddiyetini test etmek için siyasi sürece katılmaya karar verdiklerini" açıkladı. Görüşmelerde Suriye hükûmetini temsil eden heyetin başkanlığını Suriye'nin Birleşmiş Milletler Büyükelçisi Beşar Caferi yapacağı bildirildi. Birleşmiş Milletler’in Suriye Özel Temsilcisi Stefan De Mistura, 1 Şubat günü Suriyeli muhaliflerin oluşturduğu Yüksek Müzakere Konseyi ile Cenevre'deki Birleşmiş Milletler ofisinde buluşması ile görüşmelerin resmen başladığını söyledi. Yüksek Müzakere Konseyi Sözcüsü Salim Muslat, görüşmede "2254 sayılı BM’nin kararı; kuşatmaların sona erdirilmesi, sivillere yönelik bombardımanın durdurulması ve tutukluların serbest bırakılması" konularının ele alındığını belirtti. 2 Şubat günü Birlemiş Milletler tarafından Suriye hükûmeti heyeti ve Yüksek Müzakere Konseyi ile De Mistura'nın ayrı ayrı görüşeceği açıklansa da, Suriye hükûmeti heyeti ile sabah yapılacak görüşmenin ertelendiği açıklandı. Akşam saatlerinde yapılacak Yüksek Müzakere Konseyi ile De Mistura görüşmesine ise, Yüksek Müzakere Konseyi üyeleri gitmedi. Yüksek Müzakere Konseyi üyeleri Cenevre’deki BM binasına geldi ancak içeri girmedi. Yüksek Müzakere Konseyi Sözcüsü Salim Muslat, "kuşatmaların kaldırılması ile bombalamaların durmasını istediklerini ve kendilerine verilen sözlerin tutulmasını beklediklerini" söyledi. 3 Şubat günü BM Suriye Özel Temsilcisi Staffan de Mistura yaptığı basın açıklamasında görüşmelerin 25 Şubat 2016 tarihine kadar geçici olarak durdurulduğunu açıkladı. Basın açıklamasında "tarafların Cenevre'ye gelerek üzerine düşeni yaptığını ama küresel ve bölgesel güçlerin bunu yapmadığı" yönünde konuştu. Ayrıca "ilk hafta görüşmelerinden anladım ki tarafların yapması gereken çok şey var. Sırf görüşme yapmak için görüşmeye hazır değiliz." dedi. Suriye'nin Birleşmiş Milletler Büyükelçisi Beşar Caferi ise "Katar, Suudi Arabistan ve Türkiye'nin Yüksek Müzakere Konseyi'nden geri çekilmesini istemesinin görüşmelerin durmasında etkili olduğunu" iddia etti. El Dorado Uluslararası Havalimanı El Dorado Uluslararası Havalimanı () Kolombiya'nın başkenti Bogota'da yer alan uluslararası havalimanı. 3 Şubat 2016 tarihinde Turkish Airlines, El Dorado Uluslararası Havalimanı'na tarifeli sefer düzenleneceğini duyurmuştur. Tocumen Uluslararası Havalimanı Tocumen Uluslararası Havalimanı () Panama'nın başkenti Panama City'de yer alan uluslararası havalimanı. 3 Şubat 2016 tarihinde Turkish Airlines, Tocumen Uluslararası Havalimanı'na tarifeli sefer düzenleneceğini duyurmuştur. Miami FC Miami FC, Miami, Florida'da bulunan ABD profesyonel futbol kulübüdür. Kulüp 2015 yılında kurulmasına rağmen 2016 sezonundan itibaren liglerde boy göstermiştir. Miami FC, Amerika futbol liginin ikinci kademesi olan Kuzey Amerika Futbol Liginde oynamaktadır. Maçlarını FIU Stadyumu'nda oynamaktadır. İlk sezonunda kulübün resmi malzeme sağlayıcısı Macron, forma sponsoru ise TBD olmuştur. Beni Büyüten Şarkılar Vol.1 Beni Büyüten Şarkılar Vol.1, Hayko Cepkin'in beşinci stüdyo albümüdür. Çıkış Tarihi 29 Ocak 2016 'dır. Bu albümde çocukluğunda dinlediği şarkılara yer vermiştir. Albümdeki bütün şarkıların aranjesini kendisi yapmıştır. Sidney Kulesi Sidney Kulesi (), Avustralya'nın Sidney kentinde yer alan bir gözlem kulesidir. Kule 1970-1981 yılları arasında inşa edilmiş olup 309 metre yüksekliği ile Sidney'in en yüksek ve Q1'den sonra Avustralya'nın ikinci yüksek yapısıdır ve Güney Yarımküre'nin ikinci yüksek kulesidir. Kule, Dünya Büyük Kuleler Federasyonu üyesidir. Josip Broz Tito Meydanı Josip Broz Tito Meydanı (Rusça: Площадь Иосипа Броз Тито) Moskova'da yer alan, Moskova metrosu'nun Profsoyuznaya istasyonunun bitişiğinde Kaluzhsko-Rizhskaya Hattı'nın bulunduğu bölgede yer alan meydan. Adını Yugoslavya Sosyalist Federal Cumhuriyeti devlet başkanı Josip Broz Tito'dan alan meydan, Tito'nun ölümünden bir yıl sonra sonra, 1981 yılında açılmıştır. Amleth Amleth (izlandaca Amlodi,Latince Amblethus) Ortaçağ İskandinav efsanelerinde geçen efsanevi bir figür.Snorri Sturluson'un genç Eddasıında ilk olarak adı geçmektedir ve Saxo Grammaticus Danimarka tarihini anlattığı Gesta Danorum eserinde hikâyesini anlatmaktadır.William Shakespeare'in Hamlet oyunu onun efsanesine dayanmaktadır. Bilyana Bilyana (), Bulgar pop-folk şarkıcısı. Valya Valya (), Bulgar pop-folk şarkıcısı. Miyakoca Miyakoca veya Miyako dili, Okinawa'nın güneybatısında Miyako Adaları'nda konuşulan bir dildir. Yaklaşık 68.000 kişi tarafından konuşulmaktadır. Nasyonal anarşizm Nasyonal anarşizm, anarşizm ile milliyetçilik ideolojilerinin belli özelliklerinin birleştirilmesiyle ortaya çıkmış siyasi düşünce. Genel olarak ırka dayalı düşünceler barındırdığı için sağ kanatta yer alan ideolojilerden biri olarak görülmüştür. Nasyonal anarşizm, enternasyonal düşünceye karşı olduğu kadar kapitalizm düşüncesine de karşıdır. Galena Galena () (d. 21 Mayıs 1985), Bulgar pop-folk şarkıcısı. Talulah Riley Talulah Jane Riley-Milburn ( Doğum 26 Eylül 1985, Hertfordshire, İngiltere) veya bilinen adıyla Talulah Riley, İngiliz oyuncu. "Aşk ve Gurur, St Trinian's, Rock'n Roll Teknesi," "" ve "Başlangıç" gibi filmlerde rol almıştır. Talulah Riley, HBO kanalının bilim-kurgu dizisi "Westworld"'de Angela karakterini canlandırdı. Talulah Riley, bir güvenlik sistemleri şirketi ve PR ajansı kurucusu Una Riley ile Birleşik Krallık Ulusal Suç Departmanının eski müdürü Doug Milburn'ün tek kızı olarak Hertfordshire'nin Hemel Hempstead kasabasında büyüdü. Babası şimdi senarist olarak çalışmakta ve "Silent Witness, Prime Suspect, The Bill" adlı İngiliz dizilerinin bölümlerini yazdı. Riley; Cheltenham Ladies' College, Berkhamsted Collegiate School ve Haberdashers' Aske's School for Girls okullarında öğrenim gördü. Londra'da oyunculuk yaparken Open University'de doğa bilimleri bölümünü okudu. Talulah Riley; "Poirot" (2003), "Marple" (2006) ve "Doctor Who" (2008'deki Silence in the Library ile Forest of the Dead) dizilerinin bazı bölümlerinde rol aldı. E4 kanalının kısa ömürlü "Nearly Famous" (2007) dizisinde tutkun bir yazar olan Lila Reed'i canlandırdı. HBO kanalının "Westworld" (2016) dizisinde ilk iki sezon boyunca Angela'yı oynadı. Talulah Riley ilk defa sahneye The Old Vic'te Philip Barry'nin "The Philadelphia Story" adlı tiyatro oyununu oynamak için çıktı. Tennessee Williams'ın "Summer and Smoke" adlı tiyatro oyunundaki performansı eleştirmen Rachel Read tarafından "enfes" olarak nitelendirildi. Riley, "Aşk ve Gurur" (2005) filminde Mary Bennet rolünü canlandırdı. 2007 yapımı "St Trinian's" ile 2009'da çıkan devam filmi ""'da oynadı. "Rock'n Roll Teknesi" (2009) filminde Marianne rolündeydi. "Başlangıç" (2010) filminde Tom Hardy'nin canlandırdığı karakterin değiştirdiği kılık olarak gözüktü. Ayrıca 2010'da yayınlanan "Love & Distrust" filminin içindeki 5 kısa filmden "The Summer House"'da başrolü oynadı. Film çıktığı ilk günün sonunda iTunes'de dünya çapında bir numaralı film oldu ve bir süre boyunca da aynı konumda kaldı. Ayrıca Talulah Riley, "White Frog" (2012) filminde göründü. İlk romanı, "Acts of Love", Ağustos 2016'da yayımlandı. Esquire dergisinin Mart 2010 kapağında yer aldı. 2011 yılında British Academy of Film and Television Arts tarafından "İzlenesi İngiliz" olarak adlandırıldı. 2008'de Talulah Riley, milyarder girişimci Elon Musk ile çıkmaya başladı. Çift 2010 yılında evlenme kararı aldı. Ocak 2012'de Musk, Riley ile olan dört yıllık ilişkisinin bitirdiğini ve Mart 2012'ye kadar da boşanmak istediğini açıkladı. Ancak Temmuz 2013'de Riley ile Musk tekrardan evlendi. 2014'te "60 Minutes" programında Musk verdiği röportajda Riley ile uzlaşmaya vardıklarını ve Musk'ın ilk karısı yazar Justine Musk'dan olan beş çocuğuyla birlikte yaşadıklarını belirtti. Associated Press, 31 Aralık 2014'te Musk'ın boşanma davası açtığını ancak davanın geri çekildiği bildirdi. Daha sonraları yine Associated Press tarafından Riley'nin altı ay boyunca Musk'tan ayrı olarak yaşadığı ve 21 Mart 2016'da Los Angeles Yüksek Mahkemesi'nde ikinci bir boşanma davası açıldığı bildirildi. Boşanma Ekim 2016'da sonuçlandı. Bağımsızlık Meleği Bağımsızlık Meleği (İspanyolca: Ángel de la Independencia), resmî adıyla Bağımsızlık Anıtı (İspanyolca: Monumento a la Independencia) veya kısa kullanımıyla Melek (İspanyolca: El Ángel), Meksika'nın başkenti Meksiko'nun Cuauhtémoc beldesinde, Paseo de la Reforma'daki bir dönel kavşakta yer alan anıtsal sütun ve anıt mezar. 1910'da, Porfirio Díaz'ın devlet başkanlığı döneminde, ülkenin bağımsızlığını kazanmasıyla sonuçlanan Meksika Bağımsızlık Savaşı'nın başlangıcının 100. yılı anısına inşa edildi. İlerleyen yıllarda anıtın altında, Meksika tarihinde önemli rol oynamış askerler ve devlet adamlarının mezarlarının eklenmesiyle bir anıt mezara dönüştü. Toplam yüksekliği olan anıtın üst kısmında; yüksekliğinde, Enrique Alciati tarafından bronzdan yapılan ve 24 ayar altın kaplama Nike heykeli yer almaktadır. Anıtın yapım emri 1900'da, Devlet Başkanı Porfirio Díaz tarafından verildi. Mimar Antonio Rivas Mercado önderliğinde anıtın inşası için çalışmalara başlandı ve temel taşı 2 Ocak 1902'de atıldı. Temel taşı, altın bir sandığa, bağımsızlığın kaydı olan bir belge ve bu dönemde basılan bir dizi sikkeyle birlikte konulmuştu. Mayıs 1906'da, temeli tamamlanmış ve 2.400 kadar taş konularak 25 m'ye ulaşmış anıtın yan kısımları yıkıldı. Bunun üzerine Díaz, Guillermo Beltran y Puga, Manuel Marroquín y Rivera ve Gonzalo Garita'nın bulunduğu bir komisyon oluşturdu. Komisyonun, temelin uygun bir şekilde planlanmadığı kanısına varması sonrasında yapının yıkılmasına karar verildi. Mühendisler Guillermo Beltran y Puga ve Manuel Marroquin y Rivera ile birlikte mimar Manuel Gorozpe'nin yer aldığı idare komitesinin denetimi altında anıtın inşasına bir kez daha başlandı. Yapının sanatsal kısmıyla ise mimar Antonio Rivas Mercado ilgilenecekti. Anıtta yer alan heykellerin tamamı İtalyan sanatçı Enrique Alciati tarafından yapıldı. İnşası, Meksika Bağımsızlık Savaşı'nın başlangıcının 100. yıldönümü olan 1910 yılında tamamlandı. Díaz ve çeşitli yabancı makam sahiplerinin katıldığı açılış töreni, aynı zamanda savaşın da başlangıç tarihi olan 16 Eylül günü gerçekleştirildi. Törendeki ana konuşmacı ise Salvador Díaz Mirón'du. İlerleyen dönemde, anıtın altında bulunan kısıma, ülke tarihinde önemli yer edinen kişilerin naaşları nakledildi. 1929'da, Devlet Başkanı Emilio Portes Gil'in emriyle, bu kişileri onurlandırmak adına anıta bir ebedi alev ("Lámpara Votiva") yerleştirildi. 28 Temmuz 1957 günü gerçekleşen depremde hasar gören yapılar arasında anıt da bulunmaktaydı. Anıtın tepesindeki heykel, deprem sırasında yere düşerek kırıldı. Haykeltıraş José Fernández Urbina, bu kısmın restorasyonunu üstlendi ve yapılan çalışmalar sonrasında, 16 Eylül 1958'de anıt tekrar açıldı. 1985'teki depremde ise anıtın merdivenleri ile rölyeflerinde küçük çaplı hasarlar meydana geldi. 1925'te, Plutarco Elías Calles'in devlet başkanlığı döneminde, Meksika Bağımsızlık Savaşı'nda önemli rol oynamış olan bazı kişilerin mezarları, anıtın altındaki anıt mezar bölümüne taşındı. Anıt mezar kısmının girişinde, Yeni İspanya'nın bağımsızlığını kazanması yolundaki çabalarının açığa çıkması sonrasında, 17. yüzyıl ortalarında Meksika Engizisyonu tarafından yargılanan ve suçlu bulunarak 1659'da idam edilen İrlandalı William Lamport'un bir heykeli yer alır. Lamport'un cenazesinin toprağa gömülmesine ise izin verilmemiştir. Anıt mezarda defnedilmiş olan kişiler ve savaştaki rolleri şu şekildedir: Simon Woods Simon Woods (1980, İngiltere), İngiliz sinema ve dizi oyuncusu. Deborah Moggach Deborah Moggach veya doğum adıyla Deborah Hough (d. 28 Haziran 1948), İngiliz yazar. Çok sayıda roman ve dizi senaryosu yazmakla beraber Aşk ve Gurur filmini Gurur ve Önyargı isimli kitaptan uyarlamıştır. İki kardeşi vardır. Babası deniz kuvvetleri tarihi, biyografi ve çocuk kitabı yazarı; annesi ise çocuk kitabı yazarıdır. Vladıslav Kulaç Vladyslav Kulach (d. 7 Mayıs 1993), Ukraynalı futbolcudur. Süper Lig ekiplerinden Eskişehirspor'da oynamaktadır. Charles Fernando Charles Fernando (d. 14 Şubat 1985), Brezilyalı futbolcudur. Süper Lig ekiplerinden Antalyaspor'da oynamaktadır. Stefan Askovski Stefan Askovski (d. 24 Şubat 1992), Makedon futbolcudur. 2019 sezonu itibarıyla Romanya ekiplerinden FC Botoșani'de oynamaktadır. CÃ©sar Luis Menotti Cesar Luis Menotti veya El Flaco (d. 5 Kasım 1938), Arjantinli futbolcu ve teknik direktör. 1978 FIFA Dünya Kupası'nda şampiyon olan Arjantin'in teknik direktörüdür. Kariyerinde en çok maça Rosario Central takımında çıkan Menotti, 1963'te Arjantin milli takımının Copa América şampiyonu olan kadrosunda yer almıştır. 1974'ten 1982'ye kadar teknik direktör olarak görev yaptığı Arjantin millî futbol takımıyla 1975 ve 1979'da Copa América, 1978 ve 1982'de FIFA Dünya Kupası'na katılmış, 1978'de Arjantin'e tarihindeki ilk Dünya şampiyonluğunu kazandırmıştır. Palamas Palamas (), Yunanistan'ın Teselya bölgesinde bulunan bir şehir ve belediyedir. Yüzölçümü 382.7 km² olan şehrin nüfusu 2011 yılı itibarı ile 16,726'dır. Günümüz Palamas belediyesi 2011 yerel yönetim reformu ile üç eski belediyenin birleştirilmesiyle kurulmuştur. Birleştirilen belediyeler belediye birimlerine dönüştürülmüştür. Palamas belediye birimi, Ayos Dimitrios, Gorgovites, Kalivakya, Koskina, Markos, Metamorfosi, Palamas ve Vlochos yerleşimlerine ayrılmaktadır. Working Title Films Working Title Films, merkezi Londra'da bulunan ve Universal Studios'a ait olan bir İngiliz film yapım şirketi. Şirket uzun metrajlı filmler ve çeşitli televizyon yapımları üretir. 1983 yılında Tim Bevan ve Sarah Radclyffe tarafından kurulmuştur. Günümüzde Eric Fellner ve Bevan şirketin eşbaşkanlarıdır. 1992 yılında PolyGram, şirketin kurumsal destekçisi oldu. Radclyffe, Working Title'dan ayrıldı; bir dost bağımsız film yapımcısı olan Eric Fellner şirkete katıldı. Şirket, PolyGram'ın Londra merkezli prodüksiyon şirketi PolyGram Filmed Entertainment için çeşitli filmler üretti. Bir İngiliz-Hollandalı film stüdyosu olan PolyGram Films büyük bir Hollywood rakibi oldu. 1999 yılında PolyGram Films ve Working Title, Universal Studios'a satıldı. Pierce, Idaho Pierce, Amerika Birleşik Devletleri'nin Idaho eyaletinde yer alan ve Clearwater ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 508 olduğu tespit edilmiştir. Ritzville, Washington Ritzville, Amerika Birleşik Devletleri'nin Washington eyaletinde yer alan ve Adams ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre 1673 olduğu tespit edilmiştir. Roslyn, Washington Roslyn, Amerika Birleşik Devletleri'nin Washington ilçesinde yer alan ve Kittitas ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 893 olduğu tespit edilmiştir. Syarhey PalitseviÃ§ Sergey Politeviç ya da Syarhey Palitsevich (; ; d. 9 Nisan 1990), defans pozisyonunda görev yapan Beyaz Rusya'lı futbolcudur. Profesyonel kariyerine 2007 yılında Naftan Novopolotsk kulübünde başladı. Daha sonra sırasıyla Krılya Sovetov Samara ve Naftan Novopolotsk kulüplerinde oynadı. 2015-2016 sezonu ara transfer döneminde Dinamo Minsk'le sözleşme yenilemeyip boşta kalan oyuncu 14 Ocak 2015 tarihinde Gençlerbirliği ile 1.5 yıllık sözleşme imzaladı. Beyaz Rusya 21 yaş altı millî futbol takımı formasını giydiği 2011 Avrupa 21 Yaş Altı Futbol Şampiyonası'nı 3. sırada tamamlayan Politeviç, 2012 Yaz Olimpiyatları'nda oynanan 3 grup maçında da forma giydi. Beyaz Rusya millî futbol takımı formasını ilk kez Lihtenştayn ile 21 Mayıs 2014'te oynanan hazırlık maçında giydi. Lee Hyun-woo (oyuncu) Lee Hyun-woo (23 Mart 1993) Güney Koreli oyuncu ve şarkıcı. Oyunculuk kariyerine çocuk oyuncu olarak başlamıştır. Philippe Cuvillier Philippe Cuvillier (d. 17 Ekim 1930, Paris 7. arrondissement - ö. 22 Aralık 2015, Paris) Fransız diplomat. Paris Edebiyat Fakültesi ile Northwestern Üniversitesi, Paris Siyasal Bilgiler Enstitüsü ve Ulusal İdare Okulu'nu bitirmiştir. 1957 yılında Dışişleri Bakanlığına girerek diplomasi kariyerine başlamış, 1967-1969 yıllarında Devlet Bakanı Maurice Schumann'ın teknik danışmanı, 1969-1972 yıllarında ise Dışişleri Bakanı Maurice Schumann'ın kabine direktör yardımcısı olmuştur. 1975-1981 yıllarında Dışişleri Bakanlığı merkezinde yöneticilik yapmıştır. 1981-1985 yıllarında Mısır, 1985-1987 yılları arasında Fas, 1987-1989 yıllarında Brezilya, 1989-1991 yıllarında İsviçre ve 1991-1993 yılları arasında İtalya büyükelçisi olmuş, 1993'ten emekli olduğu 1996 yılına dek Hükümetin diplomatik danışmanı olmuştur. Çeşitli derneklerde yöneticilik yapmıştır. Ellen Andrée Ellen Andrée gerçek adıyla Hélène André ya da Hélène Andrée (1857 - 1925), 1879 yılından 20. yüzyılın başlarına kadar sahneye çıkmış ünlü Fransız tiyatro oyuncusu. Oyuncu, sanat hayatı boyunca pek çok komedide rol aldı ve natüralist tiyatro gruplarında çalıştı. Andrée, 1870'li yıllarda Edgar Degas, Édouard Manet ve Auguste Renoir gibi dönemin ünlü ressamlarına modellik yaparak ünlü oldu. Ellen Andrée, 1857 yılında Paris'teki Rue Geoffroy-Marie'de dünyaya geldi. Gerçek adı Hélène André'dir. Ailesi ve gençliği hakkında çok az ve zaman zaman birbiriyle çelişen bilgiler vardır. 1910 yılında, sanat simsarı Ambroise Vollard'dan Pierre-Auguste Renoir'nın otobiyografisi için verdiği bilgilerde ve daha sonraları sanat tarihçisi Adolphe Tabarant'ın yazdığı Manet biyografisi için aldığı notlarda oyuncudan bahsedilir. Andrée ile ilgili iddialardan biri babasının orduda subay, annesinin ise büyük bir kıyafet dükkanında tezgahtar olduğudur. Tabarant'ın Manet'nin otobiyografisi için aldığı notlarda ise aktrisin babasının ressam Edmond André olabileceği yazmaktadır. Andrée, profesyonel olarak modelliğe Worth Modaevi'nde başladı. Modelin 1870'lerin ortalarından itibaren İzlenimci ressamların buluşma yeri olarak bilinen Café de la Nouvelle Athènes'in müdavimi olduğu söylenir. O günlerde burjuva aileden gelen bekar bir kadının kafede vakit geçirmesi olağandışı ve uygunsuz bulunan bir durumdu. Bu tip mekanlara sadece çalışan sınıftan kadınlar ya da hayat kadınları giderdi. Andrée bu kafede Manet, Degas, Renoir gibi dönemin popüler ressamlarıyla tanıştı ve onlara eserleri için modellik yaptı. O günlerde ressam modelleri için güzellik aranan bir şart olmamasına rağmen sanat tarihçisi Françoise Cachin'e göre Andrée güzel bir kadındı ama daha önemlisi sahip olduğu karizmayla insanları etkiliyordu. Andrée, bir ressamın atölyesinde modellik yaparken aktör Lassouche tarafından keşfedildi ve bu sayede sahneye çıkmaya başladı. Poz verdiği Henri Gervex'in tablosu "Rolla"'nın 1878 yılında düzenlenen Paris Salonu'nda skandal yaratması, aktrisin ünlenmesine ve tiyatro işlerinin artmasına sebep oldu. Oyunculuk günlerinin ilk günlerinde Ellen Andrée ismini kullanmaya başladı. 1887 yılında ressam Henri Julien Dumont ile evlendi. Evlenmelerinin ardından çift Ville d'Avray isimli Paris banliyösünde yaşamaya başladı. Andrée, 1925 yılında ölene kadar tiyatro oyunculuğuna devam etti. 1875 ile 1881 yılları arasında pek çok tabloda modellik yapan aktrisin dönemin ünlü fotoğrafçısı Felix Nadar tarafından çekilmiş birçok sahne fotoğrafı da vardır. Manet ve Degas Hélène André'nin poz verdiği ilk ressamlardır. Manet'nin 1875 yılında çizdiği tablosu "Parisli"'de ("La Parisienne") tipik bir Üçüncü Cumhuriyet kadını gibi görünmektedir. O dönemde Nina de Callais ve Henriette Hauser gibi şık kadınlar çok popülerdi ve Andrée bu portrede bu kadınları andırıyordu. Manet, ilerleyen yıllarda Andrée'yi model olarak kullanmaya devam etti. Bugün Musée d'Orsay'nin koleksiyonunda olan 1878 tarihli bir başka portrede modeli dönemin genç, sarışın bir kadın olarak resmetti. Ressam aynı yıl "Kafede" isimli bir tablo daha yaptı. Bu tabloda sol taraftaki şapkalı kadın da Andrée'dir. Ressam ve modeli 1880 yılında, şu anda özel bir koleksiyonda yer alan "Oturan Kız" tablosu için bir kere daha birlikte çalıştılar. Modelinin Ellen Andrée olduğu tartışmalı iki Manet tablosu daha vardır. Andrée'nin "Chez le Père Lathuille" isimli tablonun çizimlerinin ilk iki seansında poz verdiği bilinmektedir. Fakat daha sonra yerini Jacques Offenbach'ın bir akrabası olan Judith French'e bıraktı. Tablodaki kadının ne kadar Andrée'yi yansıttığı bu sebepten tartışmalıdır. 1982 yılında, sanat tarihçisi Theodore Reff, Manet'nin "Erik" isimli tablosunda poz veren kişinin Hélène André olabileceğini iddia etti. Reff'in bu iddiasıyla ilgili kanıtı yoktu. Meslektaşı Charles S. Moffett bu iddiaya itiraz etti ve "Erik"'teki kadının modelin poz verdiği bilinen diğer tablolardaki kadına hiç benzemediğini söyledi. Edgar Degas 1875 yılında defterine "Hélène ve Desboutin kafedeyken" desenli bir tablo yapmaya karar verdiğini yazmıştı. Ressam, 1876 yılında, Hélène André ve ressam Marcellin Desboutin'i bir kafe yan yana otururken resmettiği "Absent İçenler"'i tamamladı. Bu tablodaki kafe Degas ve Andrée'nin tanıştığı Café de la Nouvelle Athènes idi. Sanat tarihçisi Françoise Cachin'e göre "Absent İçenler"'deki çift "kentin ayaktakımını" temsil ediyordu. Hélène André'nin tablodan nefret ettiği ve "le monde renversé, quoi! Et nous avons l'air de deux andouilles ("Dünya tersine dönmüş gibi! Ve biz gerizekalı gibi görünüyoruz") yorumunu yaptığı söylenir. Degas, 1876 yılında André'nin bir portresini daha yaptı. Bu portre şu anda Şikago Sanat Enstitüsü'nde sergilenmektedir. 1877 - 1880 yılları arasında yaptığı, şu anda Metropolitan Sanat Müzesi'nin koleksiyonunda yer alan portrede ise modeli profilden küpesi görünecek şekilde resmetti. Degas, 1879 yılında, modelin iki pastel portresini yaptı. Bu resimlerin birinde André döneminin şehirli kadın kıyafetleri içindedir. Diğerinde ise iki kadınla birlikte resmedildi. Bu iki resim de bugünlerde özel koleksiyonlarda yer almaktadır. Model 1879'da sahnede Ellen Andrée ismini kullanmaya başladığı için Degas'nın bir çiziminde de "Aktris Ellen Andrée" olarak anılır. Yıllar sonra, Andrée'ye Degas'nın sanatıyla ilgili fikri sorulduğunda model, ressamın eserleriyle ilgili olumsuz yorumlar yaptı. Andrée, kendisini yeşil tonlarda ve çirkin çizdiği için ressamı sevmediğini söyleyip Camillo Innocenti, Louis Welden Hawkins ve Giuseppe de Nittis gibi ressamların eserlerini tercih ettiğini açıkladı. Colgate-Palmolive Colgate Palmolive, merkezi ABD New York'ta bulunan, kişisel bakım ürünleri üreten çok uluslu şirket. 1806 yılında dindar Baptist İngiliz göçmen William Colgate New York'a geldi ve burada kendi ""William Colgate & Company"" adı altında şirketini kurdu.Ve bu şirket sabun, nişasta ve mum yapımı üzerinde uğraşıyordu. Şirket büyümeye başladı ve piyasaya yeni ürünler çıkarttı. 1857 yılında Colgate öldü ve şirketin yöneticiliğine oğlu Samuel Colgate geçti. 1872 yılında firma bir tür parfümlü sabun olan Cashmere Bouquet'i, 1873 yılında ise kavanozlarda satılan aromatik bir diş macunu olan Colgate macununu tanıttı. 1896 yılında şirketin diş hekimi Washington Sheffield tarafından icat edilen Colgate diş macunu satışa başladı. 1908 yılında diş macununun toplu satışını başlattılar. 1926 yılında sabun üreticileri Palmolive ve Peet birleşerek Palmolive-Peet Company adını aldı ve ardından 1928 yılında Colgate ile birleşip ""Colgate-Palmolive-Peet Company"" adını aldı. 1953 yıldan itibaren ""Colgate Palmolive"" şirketin resmi adı haline geldi. 1956 yılında şirket New York'ta 300 Park Avenue'da bir ofis binasına taşındı.1976 yılında Colgate-Palmolive evcil hayvanlar için mama üreten Hill's Pet Nutrition’ı devralmakla veterinerlik danışmanlığı sektörüne de giriş yaptı. 1983 yılında şirket Colgate Plus diş fırçası, 1985 yılında Protex sabunu piyasaya sürüldü. 1991 yılında Colgate Palmolive ABD'nin önde gelen ahşap temizleyicisi Murphy Oil Soap'ı, 1992 yılında ise Mennen Company’yi satın aldı. Sequim, Washington Seqium, Amerika Birleşik Devletleri'nin Washington eyaletinde yer alan ve Clallam ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre 6,606'dır. Aşina Nişufu Aşina Nişufu (Çince: 阿史那泥熟匐 ) veya Eski Türkçe İni Çor Börü 679-680 yılları arasında isyan etmiş Göktürk tigini ve Doğu Göktürk kağanı. Adı 7. asır Çin kroniklerinde geçer. Yaşamı hakkında çok az bilgi vardır. Bu yüzden, yalnızca hükümdarlık adı bilinmekte halk arasında kullanılan Türkçe adı hakkında bir bilgi bulunmamaktadır. Göktürkleri kuran Aşina hanedanı üyesi olduğu için, adında yer alan Aşina ifadesi "Göktürk" hanedanına mensup olduğunu belirtmektedir. Kendine bağlı olan destekçileri tarafından öldürülmüştür. Nişufu'nun yaşamı hakkında çok az bilgi vardır. Çin kaynaklarına göre, I. Göktürk Kağanlığı yıkıldıktan sonra Tang Hanedanlığı'nın egemenliğine giren Türklerin yeniden Türk hâkimiyetini sağlamak için uğraşan isyancılardan biridir. Nişufu da Çin sarayını basma girişiminde bulunan Kürşad gibi giriştiği bağımsızlık mücadelesi sonucunda yaşamını yitirmiştir. Nişufu'nun ölüm tarihi tam olarak bilinmemekle birlikte, destekçilerinin ihaneti sonrasında kendi adamları tarafından öldürüldüğü düşünülmektedir. Göktürk İç Savaşı ile zayıflayan Göktürk Kağanlığı iyice güç kaybetmiş ve ikiye ayrılmıştı. Bu siyasi istikrarsızlık 630 yılına gelindiğinde artık Orta Asya'da egemen bir Türk devletinin kalmamasıyla sonuçlanmış, Türk topluluklarının devlet teşkilatlanması oluşturamadıkları tek dönem olan "630-680 Ulus Bunalımı Yılları" başlamıştı. Nişufu böyle bir dönemde Doğu Göktürk tahtına çıktı. 679 yılında Şanyu Genel Valiliği himayesindeki Türk yöneticiler olan Aşide Beŋü ve Aşide Fenzi, Aşina Nişufu'yu kağan yaparak Tang'a karşı isyan ettiler. 680 yılında, Tang ordusu Aşina Nişufu ve onun ordusunu yendi. Bu yenilginin ardından, Çin tarafından cezalandırılmaktan korkan destekçileri tarafından Nişufu öldürüldü. Aşina Nişifu’nun öldürülmesiyle birlikte, Çin’e karşı başlatılan bağımsızlık hareketleri bir ara kesintiye uğradıysa da Aşide Beŋü, Aşina Funian'ı kağan ilan ederek yine Tang'a karşı isyan etti. Ancak bu girişim de başarısız oldu. Aşide Beŋü ve Aşina Funian Tang ordusuna teslim olmak zorunda kaldı. 5 Aralık 681 tarihinde Aşide Beŋü ve Aşina Funian da dahil olmak üzere 54 Göktürk Ch'ang-an'ın Doğu Pazarında halka açık bir alanda idam edildi. Bu dönemde yaşanan bağımsızlık isyanları, Göktürk Yazıtları'nda şu sözlerle dile getirilmiştir:"Türk milleti" s"öyle demiş; “devlet sahibi idim, devletim şimdi hani? Kimin devleti için kazanıyorum” demiş. “Kağanlı millet idim, kağanım hani? Hangi kağanın i"ş"ini-gücünü çeviriyorum” demi"ş". Böyle söyledikten sonra Çin imparatoruna dü"ş"man olmu"ş"lar, ancak dü"ş"man olduktan sonra kendini tanzim ve tertip edemedi"ğ"inden yine teslim olmu"ş"lar". Hebei Huaşia Şingfu ZÇ Hebei Huaşia Şingfu ZÇ () Çin'de kurulan futbol kulübü. Kulüp, 28 Mayıs 2010'da Hebei'da kurulmuştur. "As of 11 mart 2015" Dillon, Montana Dillon, Amerika Birleşik Devletleri'nin Montana eyaletinde yer alan ve Beaverhead ilçesinde yer alan bir şehirdir. Şehrin nüfusu 29 Kasım 2009 tarihinde 4,134'dür. Jacki Weaver Jacqueline Ruth "Jacki" Weaver (d. 25 Mayıs 1947), Avustralyalı tiyatro, film ve televizyon oyuncusu. Uluslararası çapta "Hayvan Krallığı" (2010) filminde canlandırdığı Janine "Smurf" Cody ve "Umut Işığım" (2012) filminde canlandırdığı Dolores Solatano karakterleriyle bilinmektedir. Her iki filmdeki performansıyla En İyi Yardımcı Kadın Oyuncu Akademi Ödülü'ne aday gösterilmiştir. Weaver, "Stork" (1971), "Alvin Purple" (1972) ve "Petersen" (1973) gibi Ozploitation filmlerinde yaptığı çalışmalar sayesinde 1970'lerde Avustralya Yeni Dalga'nın bir sembolü olarak ortaya çıktı. 2005 yılında otobiyografisi "Much Love, Jac"i yayımladı. Weaver Sidney, Yeni Güney Galler, Avustralya'da doğdu. Annesi Edith (kızlık soyadı Simpson), Kuzey İngiltere'den gelen bir göçmen ve babası Arthur Weaver, Sidney'li bir avukattı. Hornsby Kız Lisesi'ne katıldı ve üniversitede sosyoloji okumak için bir burs kazandı, ancak bunun yerine oyunculuk kariyerine adım attı. 1960 yılından bu yana Avustralya'da sinema, tiyatro ve televizyon sektörlerinde çalışmaktadır. Kariyerinin dönüm noktası üniversiteye gitmeden hemen önce 1965 yılında geldi ve Avustralya TV dizisi "Wandjina!"da rol aldı. Çeşitli film, dizi ve tiyatro oyunlarında yer alan Weaver, kariyeri boyunca iki Akademi Ödülü adaylığı, bir Altın Küre Ödülü adaylığı, bir SAG Ödülü adaylığı, bir Saturn Ödülü adaylığı; dört AACTA Ödülü, bir National Board of Review Ödülü ve bir Satellite Ödülü elde etti. 2015 yılı Running Man görev listesi yarışlar sırasında kullanılan farklı ekipler rengine göre tespit edilir. Üzerinde çarpı işareti bu isimlerin yarış sırasında elendiğini gösterir. Grigori Potanin Grigoriy Nikolayeviç Potanin (; d. 4 Ekim 1835 – ö. 6 Haziran 1920) bir Rus etnograf ve doğa tarihçisi. Victoria devri İç Asya kaşifi ve bölgenin yerel bitkilerini kategorize eden ilk bilim adamı. Memleketinin, Sibirya ayrılıkçı hareketinin siyasi aktivisti ve yazarıydı. Adı, 1977'de keşfedilen 9915 Potanin asteroitine verilmiştir. Rus kâşif Aleksandra Potanina ile evliydi. Townsend, Montana Townsend, Amerika Birleşik Devletleri'nin Montana eyaletinde yer alan ve Broadwater ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre 1878 olduğu tespit edilmiştir. 15 Mart 2010 tarihinde yapılan nüfus sayımına göre şehrin nüfusunun 1,878 kişi, 822 ev ve 495 aileden oluştuğu tespit edilmiştir. Şehrin nüfus sayımı ise 95.5% Beyaz, 0.2% Afrikan Amerikan, 1.5% Yerli Amerikan, 0.3% Asyalı, 0.7%'nin ise de diğeridir. Baker, Montana Baker, Amerika Birleşik Devletleri'nin Montana eyaletinde yer alan ve Fallon ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 1,741 olduğu tespit edilmiştir. 15 Mart 2010 tarihinde yapılan nüfus sayımına göre şehrin nüfusunun 1741 kişi 763 ev ve 459 aileden oluştuğu belirlenmiştir. Şehrin nüfus dağılımın 97.5% Beyaz, 0.1% Afrikan Amerikan, 0.4% Yerli Amerikan, 0.7% Asyalı ve 0.2%'sinin ise de diğer gruplardan oluştuğu belirlenmiştir. Medora, Kuzey Dakota Baker, Amerika Birleşik Devletleri'nin Montana eyaletinde yer alan ve Fallon ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 112 olduğu tespit edilmiştir. 15 Mart 2010 tarihinde yapılan nüfus sayımına göre şehrin nüfusunun 112 kişi 56 ev ve 27 aileden oluştuğu belirlenmiştir. Şehrin nüfus dağılımın 97.5% Beyaz, 0.1% Afrikan Amerikan, 0.4% Yerli Amerikan, 0.7% Asyalı ve 0.2%'sinin ise de diğer gruplardan oluştuğu belirlenmiştir. The Pilot (Friends) The Pilot (diğer adlarıyla "The One Where It All Began", "The One Where Monica Gets a New Roommate" veya "The First One"), Amerikan durum komedisi dizisi "Friends"in NBC (National Broadcasting Company)'de 22 Eylül 1994'te yayınlanan bölümü. Senaryosu dizinin proje tasarımcıları David Crane ve Marta Kauffman tarafından yazılmış ve bölümün yönetmenliğini James Burrows yapmıştır. Pilot bölüm genel olarak dizininin New York'ta yaşayan altı ana karakterini tanıtır. Monica (Courteney Cox) bir şarap satıcıyla çıktığı ilk randevudan sonra onla birlikte olur fakat adamın onla yatabilmek için yaptığı oyun ortaya çıkınca çok sinirlenir ve hayal kırıklığına uğrar. Monica'nın abisi Ross (David Schwimmer) yeni boşandığı ve lezbiyen olduğunu öğrendiği eski karısı evden mobilyaları götürdüğü için depresyondadır. Monica'nın eski okul arkadaşı Rachel (Jennifer Aniston) düğününü yarıda bırakıp kaçar ve Monica'nın yanına taşınır. Monica ve Ross'un arkadaşları Joey, Chandler ve Phoebe (Matt LeBlanc, Matthew Perry ve Lisa Kudrow) onlara bu sorunlarında destek olup tavsiyede bulunurlar. Crane ve Kauffman diziyle ilgili ilk tasarıları Aralık 1993'te NBC'ye sundu. NBC fikri beğendi ve senaryonun yazılmasını istedi. Senaryo tamamlanmadan altı ana karakter için oyuncu seçimlerine başlandı ve her rol için 75 oyuncu çağrıldı. Pilot bölüm 4 Mayıs 1994'te Burbank, Kaliforniya'daki Warner Bros. stüdyolarında çekildi. Bölümün montajları tamamlandıktan sonra projenin yönetici yapımcısı Kevin S. Bright 11 Mayıs'ta, NBC'nin yeni dönem yayın takvimini açıklamasından iki gün önce, bölümü kanala sundu. NBC pilot bölümü beğenince ilk sezon için 12 bölüm daha yazılmasını talep etti. Bölüm yaklaşık 22 milyon kişi tarafından izlendi ve o hafta ABD'de en çok izlenen on beşinci televizyon programı oldu. Eleştirmenler dizinin o dönemdeki durum komedileri "Seinfeld" ve "Ellen"la benzer konseptte olduğuna vurgu yaptı ancak onlar kadar iyi olmadığı yorumlarında bulundu. Karakterlerin henüz yeterli şekilde geliştirilip işlenemediğine yönelik endişeler olsa da oyuncular, özellikle Schwimmer, eleştirmenlerden övgüler aldı. Monica, "şarapçı adam" Paul ile randevuya gitmeden önce Central Perk kafede arkadaşları Phoebe, Chandler ve Joey ile oturmaktadır. Monica'nın abisi Ross kafeye gelir, yeni boşandığı ve lezbiyen olduğunu öğrendiği eski karısının evden bazı mobilyaları götürmesinden ve kadın partneriyle yeni bir eve taşınmasından dolayı üzgündür. Grup sohbete devam ederken kafeye aniden gelinlik giymiş bir kadın girer ve Monica onun, liseden en yakın arkadaşı Rachel olduğunu fark eder. Monica gidip onla konuşur ve arkadaşlarıyla tanıştırır. Rachel son anda nişanlısıyla evlenmek istemediğini fark edip gizlice düğününden kaçmıştır. Rachel'ın babası kızı düğünden kaçtığı için kızgındır ve Rachel'a verdiği tüm maddi desteği keser. Bunun üzerine Monica pek istemese de arkadaşına yardımcı olmak için onun evinde kalmasına izin verir ve böylece beraber yaşamaya başlarlar. Bu sırada Joey ve Chandler, Ross'a yeni aldığı mobilyaları kurmaya yardım ederken bir yandan da onu biten ilişkisinden dolayı avutmaya çalışırlar. Ross onun için hayatını birlikte geçireceği "doğru kadının" gerçekten olup olmadığı sorgulamaya başlar. Monica, Paul ile randevuya çıkar ve onun nazik, iyi ve saygılı tavırlarından çok etkilenir ve onla birlikte olur. En sonunda gerçek bir romantik ilişkiye başlayacağını umarken çalıştığı restorandaki meslektaşından Paul'un kadınlarla birlikte olmak için hep aynı numaraları yaptığını, onun uzun süreli bir ilişki değil yalnızca zamparalık peşinde olduğunu öğrenip hayal kırıklığına uğrar. Ross, Rachel'ın onun için yeni bir umut olacağını fark eder ve ona bir ara beraber vakit geçirmeyi teklif eder. Son sahnede Rachel, garson olarak çalışmaya başladığı Central Perk'te gruba kahve servis eder. Dizinin proje tasarımcı ve senaristleri David Crane ve Marta Kauffman, televizyon sektöründe ilk olarak "Dream On" adlı dizide birlikte çalışmıştı. Ekibin ikinci ortak dizileri "Family Album", 1993 sonbaharında CBS'de yayınlanmaya başladı; fakat altı bölüm sonra yayından kaldırıldı. Kasım 1993'te, 1994 sonbahar yayın dönemi için Warner Bros. Television'daki ofislerinde üç yeni proje üzerinde çalışmaya başladılar. Aralık 1993'te "Dream On"un onlara piyasada kazandırdığı şöhrete güvenip geliştirdikleri projelerden biri olan New York'ta yaşayan altı arkadaşın hayatını anlatan "Insomnia Cafe"nin yedi sayfalık taslağını NBC'ye sunmaya karar verdiler. "Bu dizi seks, aşk, ilişkiler, kariyer yani hayatınızda her şeyin mümkün olduğu zaman hakkında. Aynı zamanda arkadaşlık hakkında çünkü bir şehirde tek başınaysanız arkadaşlarınız sizin aileniz olur." NBC senaryoyu put pilot olarak satın aldı, yani bölüm çekilmezse kanal stüdyoya bir miktar ceza ödeyecekti. Kauffman, karakterlerin özelliklerinin ve davranışlarının nasıl olacağına yönelik fikirler elde edebilmek için çocuklarının yirmili yaşlardaki bakıcılarıyla görüşmeler yaptı. Crane'le beraber senaryoyu üç günde yazdılar. Yönetmen James Burrows'tan bölümün yönetmenliğini yapması istendi. Orijinal senaryoda Chandler'la benzer özelliklere sahip Joey'nin biraz daha aptal bir karaktere dönüştürülmesini istemesi dışında, Burrows senaryoyu beğendi. Senaryo Mart 1994'te tamamen bitirilmeden önce oyuncu seçimleri için senaryodaki karakterlerin özelliklerinin belirgin şekilde görülebildiği bazı bölümler Los Angeles, New York ve Chicago'daki ajanslara gönderildi. Diziye 1000'in üzerinde oyuncu başvurdu ancak her rol için sadece 75 tanesi oyuncu yönetmeniyle senaryo okumalarına çağrıldı. Kabul edip gelenler Crane, Kauffman ve onların yapım ortağı Kevin S. Bright'ın önünde tekrar okuma yaptı. Mart'ın sonlarına doğru her rol için seçilebilecek potansiyel 3-4 oyuncu Warner Bros. Television'ın başkanı Les Moonves önünde bir kez daha performans sergiledi. David Schwimmer kadroya giren ilk oyuncu oldu. Schwimmer, Chicago'da "Usta ile Margarita" romanının tiyatro adaptasyonunda çalışırken bağlı olduğu ajans ona dizinin seçmelerine katılmasını önerdi. Daha önce oynadığı "Monty" dizisinin başarısızlığından ötürü yeni bir televizyon dizisi teklifine sıcak bakmasa da dizinin ansambl bir senaryoya sahip olması fikrini değiştirmesine sebep oldu. O bunu bilmese de Crane ve Kauffman, Schwimmer'ı daha önceki projelerinin seçmelerinden hatırlıyordu ve henüz yazım aşamasındayken Ross karakterini oynaması için akıllarında Schwimmer vardı. Eric McCormack da bu rol için birkaç defa seçmelere katılmış ancak seçilememiştir. İlerleyen yıllarda ise durum komedisi dizisi "Will & Grace"te başrol olmuştur. Önceleri Courteney Cox'ın Rachel karakterini oynaması düşünülüyordu fakat Cox senaryoyu okuyunca kendisinin Monica için daha uygun olduğuna karar verdi. Seçmelerde Rachel yerine Monica'yı oynayıp rolü aldı. Nancy McKeon da bu rol için seçmelere katılanlar arasındaydı. Jennifer Aniston da başlangıçta Monica için düşünülse de seçmelerde Rachel'ı oynadı. Aniston, "Friends"in seçmelerinden önce CBS dizisi "Muddling Through"la kontrat imzalamıştı ve kontrat gereği başka bir dizide ancak yardımcı bir karakteri oynayabilirdi. CBS'nin dizisinin yeni yayın döneminde yayınlanıp yayınlanmayacağı 1994'ün ortalarına kadar kesinlik kazanmadı ancak NBC, "Friends"i kesin olarak yayınlayacağını açıkladı ve eğer "Muddling Through" yüksek reyting alır ve CBS Aniston'ın kontratını devam ettirmek isterse Rachel karakteri için yeniden oyuncu seçmeleri yapılmak zorunda kalınacaktı. Bu ihtimale rağmen üç gün süren seçmelerin ardından Aniston "Friends"te role seçildi çünkü NBC Entertainment başkanı Warren Littlefield "Muddling Through"un tutmayıp yayından kaldırılacağından emindi. Crane ve Kauffman, Joey'nin kadınları, sporu ve New York'u seven tipik sığ bir erkek olmasını istiyordu. Seçmeler için oyuncular pilot bölümdeki Joey'nin Ross'u tek bir kadına bağlı kalmayı bırakmasını ve ulaşabileceği her kadınla birlikte olmasına dair konuşma yaptığı sahneyi canlandırdılar, pek çoğu karaktere uygun olacağını düşünüp seçmelere yakası, göğsü epey gösterecek şekilde, açık gömlekler giyip geldi. Joey senaryoda pek işlenmemiş bir karakterdi, Matt LeBlanc seçmelerde "Vinny and Bobby" dizisinde oynadığı "kafası pek basmayan İtalyan" adam rolündeki deneyimleriyle Joey'i canlandırmaya çalıştı. Rolü alabilmek için en az sekiz seçmeye girdi ve son performansını da Aniston ve Cox'la beraber yaptı. Chandler ve Phoebe ilk başta yardımcı karakterler olarak düşünülüyordu fakat seçmeler tamamlanınca onların da diğer dörtlüyle beraber ana karakter olmasına karar verildi. Crane en kolay seçimlerin tuhaf, komik bir tip olarak tanımladığı Chandler rolü için olacağını düşünse de seçmeler düşündüğünden daha zor oldu. Matthew Perry daha önceden "Dream On" dizisinin bir bölümünde Kauffman ve Crane'le çalışmıştı ve kendisini Chandler'la yakın bulunca rol için seçmelere katılmayı istedi. Ancak Perry'nin "LAX 2194" adlı gelecekte geçen, havalimanında çalışan bir bagaj görevlisiyle ilgili bir projede oynaması planlanıyordu. "Friends"in yapımcıları "LAX 2194"u görünce konunun bir dizi için uygun olmayacağına karar verdi ve Perry'nin seçmelere katılmasını kesinleştirdi. Oyuncu seçimlerinin sonuna gelindiği bir zamanda seçmelere katıldı ve bir haftadan kısa bir sürede rolü aldı. Perry kadroya alınmadan önce rol için Craig Bierko düşünülüyordu. Bierko Perry'nin bir arkadaşıydı ve seçmelere hazırlanırken Perry onu Chandler rolüne hazırlanmasına yardım etmişti. Jon Cryer de bu rol için seçmelere katılanlar arasındaydı. Rol için Londra'daki ekibin önünde performans sergiledi fakat videosu vaktinde Warner Bros.'a ulaşmadığı için seçmelerde değerlendirilemedi. Phoebe rolü için seçmelere katılan pek çok oyuncu düşük bel pantolon, kalın tabanlı ve topuklu ayakkabı giyip burunlarında halka piercing takarak sahne aldı. Kathy Griffin ve Jane Lynch bu rol için seçmelere katılanlar arasındaydı. Yapımcılar Lisa Kudrow'u "Mad About You" dizisinde oynadığı Ursula karakterinde beğendikleri için rolü ona verdi. Schwimmer'ın dizi için imza atmasından yaklaşık bir ay sonra, kesinleşen ikinci karakter olarak, kadroya dahil oldu. Moonves'e göre seçmelerdeki pek çok oyuncu "aşırı tiyatral" bir komedi performansı gerçekleştirmişti, Crane seçtikleri bu altı başarılı oyuncunun her birinin oynadıkları rollerin tam anlamıyla hakkından gelen tek kişi olduklarını söyledi. Altı oyuncu ilk kez 28 Nisan 1994'te senaryo okumasında bir araya geldi. John Allen Nelson ve Clea Lewis sırasıyla Paul (Monica'nın randevuya çıktığı adam) ve Franny (Monica'nın iş arkadaşı) rolleriyle konuk oyuncu olarak bölüme dahil oldu. Cynthia Mann de Central Perk'te garson olarak göründü. Çekimlerden iki gün önce 2 Mayıs'ta kostümlü prova yapıldı. Provaları izleyen NBC yöneticileri Monica'nın Paul'dan ilk randevunun ardından onla birlikte olacak kadar hoşlanmış görünmediğinden endişeliydi. NBC West Coast başkanı Don Ohlmeyer izleyicilerin onu bir "sürtük" olarak göreceğini düşünüyordu. Crane, Kauffman ve Warner Bros. yöneticileriyse onlarla aynı fikirde değildi ve senaryonun olduğu gibi kalması için provaları izleyen diğer kişilerle de bu konuyu konuştu. Diğer izleyicilerin de onlarla aynı fikirde olmasına rağmen kanala bunu kabul ettiremediler ve senaryoya Monica'nın Paul'u önemsediğine ona değer verdiğine dair demeçler eklemek zorunda kaldılar. Bunun dışında NBC kanalın yayın protokollerine uygun olmadığını öne sürerek Monica'ya iktidarsız olduğundan bahseden Paul'un ereksiyon olduğu sahnenin kaldırılmasını istedi. Crane ve Kauffman sahneyi yeniden yazdı ve yeni versiyonun sahneyi daha "akıllıca ve ince düşünülmüş" gösterdiğini fark etti. Kanal ve senaristler arasında birkaç anlaşmazlık daha yaşandı. NBC bölümdeki üç ana hikâyeden ikisinin alt konu olarak işlenmesini istedi fakat senaristler katı bir duruşla bölümde üç hikâyenin de eşit derecede işlenmesinde ısrar etti. Kanalın çıkarmak istemesine rağmen "Mr. Potato Head" ile ilgili repliğin de senaryoda kalmasını sağladılar. Senaryonun düzenlemeleri 3 Mayıs'ta bitti. Bölüm 4 Mayıs'ta Warner Bros.'un Burbank, Kaliforniya'daki stüdyolarında çekildi. Toplam sekiz saat süren çekimler (Bunun iki saatinde dört kamera aynı anda çekim yaptı.) Bright'ın denetimde montajlanıp 22 dakikaya indirildi. Bright bölümü 10 Mayıs'ta yeni dönem yayın takviminin açıklanmasından 72 saat önce NBC'ye teslim etti. NBC Bright'tan birkaç düzenleme daha yapmasını istedi ve 11 Mayıs'ta bölüm tekrar kanala sunuldu. 12 Mayıs'ta NBC, bölümü odak grubuna izletti ve olumlu ama istediği kadar net olmayan reaksiyonlar aldı. Kanal, 13 Mayıs'ta yeni dönem yayın takvimini açıkladı ve "Friends"in ilk sezonu için 12 bölüm sipariş etti. Crane ve Kauffman hemen dizide çalışmak isteyen senarist ajanslarından telefonlar almaya başladı. Bölüm, 22 Eylül 1994'te 20.30-21.00 (EST) saatleri arasında NBC'de yayınlandı. Nielsen reytinglerinde 14,7/23 alarak ve yaklaşık 22 milyon kişi tarafından izlenerek haftanın en çok izlenen 15. televizyon programı oldu. Eleştirmenler diziyi "Seinfeld" ve "Ellen"a benzetti; "The Plain Dealer"dan Tom Feran ""Seinfeld"ın tarzında ama ondan daha başarısız ve net değil" diye yazarken "Houston Chronicle"dan Ann Hodges da "Yeni "Seinfeld" özentisi fakat asla onun kadar komik olamayacak. Hatta "Seinfeld"ın eski kadar komik olmayan şu anki halinden bile." yorumunda bulundu. Hodges dizideki sosyal çevreyi "boğucu şekilde sıkıcı" buldu. "Pittsburgh Post-Gazette"den Robert Bianco bölümdeki "sürekli gerçek hayatta duyulması pek mümkün olmayan karikatür ayarındaki şakaların insanı sıktığını" yazdı ve neden bu altı karakterin romantik ilişkileri hakkında konuşacak bu kadar boş zamanı olduğunu sordu. Dizinin sonraki iki bölümünü de izleyen "Los Angeles Daily News"ten Ray Richmond, kadroyu iyi bir kimya yakalamış, sempatik genç bir grup olarak nitelendirdi. Ayrıca "Friends"i "yeni sezonun en parlak komedilerinden biri" olarak görürken ilk bölümün diziye "çok zayıf" kaldığı yazdı. "Austin American-Statesman"dan Diane Holloway "Bir adamın rüyasında penisinin telefona dönüştüğünü görmesinin nesi sofistike?" diye yazarak "sofistike komedi" olarak lanse edilen "Friends"in bu özelliğine dair iğneleme yaptı. Bölümün gerçekten komik bulduğu pek çok sahnesi olduğunu da söyleyen Holloway, Monica'ın Paul'un kendi hakkında yalan söylediğini öğrendiği kısmı bölümün en az komik sahnesi seçti. "The San Diego Union-Tribune"den Robert P. Laurence hakkında "[Bölümde] Çok şey oluyor ama siz yine de sanki "Friends"i daha önceden izlemiş gibi hissediyorsunuz." yazdığı dizi için ""Seinfeld" Artı 2 ya da "Ellen" Artı 5" diyerek adı geçen dizilerden daha iyi olduğuna vurgu yaptı. "Chicago Sun-Times"tan Ginny Holbert bölüme üç yıldız verdi ve "Akıllıca bir dizi [...] başrollerde sizin arkadaşlarınızdan daha iyi görünümlü ve komik, çekici bir grup oyuncu var" yazdı fakat Joey ve Rachel'ın karakterlerinin geliştirilmemiş bulduğunu belirtti. "Los Angeles Times" "Friends"in "çok net yeni sezonun en iyi komedi dizisi" olduğunu yazdı. "Variety"den Tony Scott konuyu beğendiğini ama "Dream On"un senaristlerinin yazdığı diyalogların daha akıcı olması gerektiğini belirtti. Scott, Monica'nın hikâyesinin önüne gelen her kişiyle birlikte olmayı normalleştirdiğini ve bunun genç izleyicilere kötü bir örnek olduğundan endişe ettiğini yazdı. Son olarak, Cox ve Schwimmer'ı kadrodaki en iyi oyuncular olarak seçti. Robert Bianco, Schwimmer'ın oyunculuğu çok beğendi. Kadrodaki kadın oyunculardan da övgüyle bahsetse de Perry'nin Chandler rolünün "tanımlanmamış" olduğunu, LeBlanc'in ise "daha ilk iki denemesinde bile sıkmaya başlayan rutin aptal zampara tavırlara fazla güvendiğini" düşünüyordu. "Entertainment Weekly" bölüme B+ verdi ve "22 dakikanın ardından bu altı insanın inandırıcı gözüken bir dostluk kurduğunu" belirtti. Ross'un "'Billy, kahraman olma' sözü sizin için bir anlam ifade etmiyor mu?" repliğini bölümün en iyisi seçti. "Friends Like Us: The Unofficial Guide to Friends" kitabının yazarları bölümü dizi için "iyi ve ayakları yere sağlam basan bir başlangıç" olarak görse de "oyuncuların (özeliikle Perry ve Schwimmer'ın) çok kasıntı durduğunu" düşünüyordu. Schwimmer, Ross'un üzerinden gelişen fiziksel şakaları, özellikle Ross, Rachel'la tokalaşmak için ayağa kalktığında elinde tuttuğu şemsiyenin Rachel'a doğru açılmasını, sevdiği belirtti. Bölümün televizyondaki ilk tekrarı 21 Eylül 1998'de yayınlandı. Bölüme daha önceden silinmiş birkaç sahne eklendi ve süresi 37 dakikaya çıktı. Bölümün tekrarı 5,8/10 reyting alarak "Friends"i "Home Improvement" ve "Seinfeld"ın ardından yayınlandığı dönemde tekrar bölümü en çok reyting alan üçüncü durum komedisi yaptı. Karşıyaka Mezarlığı Karşıyaka Mezarlığı, Türkiye'nin büyük mezarlıklarından ve Ankara'nın en büyük mezarlığıdır. Ankara ili Yenimahalle ilçesinde Şentepe semti ve Demetevler mahallesinde bulunmaktadır. Gayrimüslim olanlar ayrı bir bölümdedir. Birçok ünlü bu mezarlıkta yatmaktadır. Almont, Kuzey Dakota Almont, Amerika Birleşik Devletleri'nin Montana eyaletinde yer alan ve Morton ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 121 olduğu tespit edilmiştir. Şehir 1906 yılında kurulmuştur. 15 Mart 2010 tarihinde yapılan nüfus sayımına göre şehrin nüfusunun 121 kişi 51 ev ve 30 aileden oluştuğu belirlenmiştir. Şehrin nüfus dağılımın 97,5% Beyaz, 0,1% Afrikan Amerikan, 0,4% Yerli Amerikan, 0,7% Asyalı ve 0,2%'sinin ise de diğer gruplardan oluştuğu belirlenmiştir. Tamiami Park Tamiami Park, Miami'de bulunan halka açık bir parktır. Parkın hemen güneyinde Florida International Üniversitesi'nin Modesto Maidique kampüsü vardır. Park, eski Tamiami Havaalanı'nın yerinde 1960'ların sonlarında inşa edilmiştir. FIU Stadyumu'nun güney ucuna inşa edilen Tamiami Park Stadyumu "(bazen Tamiami Alanı denir)" 1995 yılına kadar parkın içindeydi. The Miami Toros 1976 sezonu Kuzey Amerika Futbol Ligi'ndeki maçlarını burada oynamıştır. The Miami Toros ayrıca 1974 yılında bir play-off maçını bu sahada oynamıştır. 1985-1988 yıllarından itibaren yarışlarında bu tesislerde kullanılmaya başlamıştır. Jean FÃ©lix-Paganon Jean Félix-Paganon (d. 10 Haziran 1951) Fransız diplomat. Paris Siyasal Bilgiler Enstitüsü ve Ulusal Doğu Dilleri ve Medeniyetleri Enstitüsü'nü (Edebi Arapça) bitirmiştir. 1979 yılında Dışişleri Bakanlığı'na girmiş, çeşitli diplomatik görevlerde bulunmuş, 1989-1991 yılları arasında Savunma Bakanı Jean-Pierre Chevènement'ın diplomatik danışmanı olmuş, 1997-1999 yıllarında Kuveyt büyükelçisi, 1999-2003 yıllarında Dışişleri Bakanlığı Uluslararası Örgütler ve Birleşmiş Milletler Müdürü olmuş, 2003-2006 yıllarında Güney Afrika büyükelçisi olarak görev yapmış, 2006-2008 yıllarında Dışişleri Bakanlığı Orta Doğu ve Kuzey Afrika Müdürlüğü görevini yürütmüş, 2008-2012 yıllarında Mısır büyükelçisi olarak görev almış, 2012-2013 yıllarında Mağrip El Kaidesi ve Sahel sorunlarıyla yetkilendirilmiş, 2013-2016 yıllarında ise Senegal büyükelçisi olarak görev yapmış ve 2016 yılında yaş haddinden emekli olmuştur. FranÃ§ois Gouyette François Gouyette (d. 17 Haziran 1956, Vincennes (Val-de-Marne)) Fransız diplomat. Paris Siyasal Bilgiler Enstitüsü'nde eğitim görmüş ve Edebi Arapça alanında yüksek diploması vardır. Diplomatik kariyerine 1981'de başlamış, 1996-1997 yıllarında Ankara büyükelçiliğinde müsteşar olarak görev ifa etmiş, 1997-2000 yıllarında İçişleri Bakanı Jean-Pierre Chevènement'ın teknik danışmanı olmuş, 2001-2005 yıllarında Birleşik Arap Emirlikleri nezdinde büyükelçilik yapmış, 2005 yılında Barselona'da oluşturulmuş olan Avro-Akdeniz sürecinden sorumlu büyükelçi olmuş, Ocak 2008'de Libya büyükelçiliğine atanmış ve Şubat 2011'de büyükelçilik kapanıp personel Fransa'ya dönmüş olmasına rağmen kendisi yeni büyükelçinin geldiği Ekim 2011'e dek büyükelçilik görevini sürdürmüştür. Ağustos 2012'de Tunus büyükelçiliğine atanmış olup Eylül 2016'ya dek bu görevde bulunmuştur. Eylül 2016 tarihi itibarıyla Suudi Arabistan büyükelçisidir. Sosyalist çizgide yer almasına karşın sağ iktidarlarla yakın çalışmıştır. Billy Don't Be a Hero "Billy Don't Be A Hero" 1974'te yayınlanan İngiliz Paper Lace grubunun Birleşik Krallık'taki listelerde ilk bir numara olan hit şarkısı. Birkaç ay sonra Amerikalı grup Bo Donaldson and The Heywoods şarkıyı yeniden yorumlamış ve böylece ABD'de de popüler olmuştur. Şarkı İngiliz sözyazarları Mitch Murray ve Peter Callander tarafından yazılmıştır. Şarkının o dönem devam eden Vietnam Savaşı'yla ilişkilendirilmesi amaçlanmıştır. Şarkıda genç bir kadının nişanlısının savaşa katılması üzerine duyduğu tedirginlik ve acı işlenmektedir: Şarkının ilerleyen kısmında Billy'nin savaş sırasında gönüllü olarak takviye kuvvetlere gitmeye çalışırken nasıl çatışmada öldüğü anlatılır. Washburn, Kuzey Dakota Washburn, Amerika Birleşik Devletleri'nin Kuzey Dakota eyaletinde yer alan ve McLean ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 1246 olduğu tespit edilmiştir. Şehir 1906 yılında kurulmuştur. 15 Mart 2010 tarihinde yapılan nüfus sayımına göre şehrin nüfusunun 1246 kişi 551 ev ve 369 aileden oluştuğu belirlenmiştir. Şehrin nüfus dağılımın 98% Beyaz, 0.1% Afrikan Amerikan, 0.4% Yerli Amerikan, 0.7% Asyalı ve 0.2%'sinin ise de diğer gruplardan oluştuğu belirlenmiştir. Azerbaycan jeolojisi Azerbaycan'ın arazisi, Kafkasya arazisinin tamamı gibi, Alplerin kıvrımlı kuşağına ait olup karmaşık tektonik yapıya sahiptir. Azerbaycan Cumhuriyeti arazisinde son 13-15 bin yıl içinde yer alan jeolojik ve jeomorfolojik süreçler, iklim şartları ve denizin toplu olarak gerilemesi eşsiz yer şekillerini oluşturmuştur. Kayaçların yaşı, Alt Pliyosenden başlayarak çağdaş döneme kadar tüm zamanlarda insanların dikkatini çekmiştir. Azerbaycan arazisinde en eski kayaçlar, Alt Paleozoik, karmaşık metamorfik şistler çökelimidir. Azerbaycan Cumhuriyetinin arazisi paleontolojik ve mineralojik anıtlarla zengindir. Volkanik-magmatik ve tortul kökenli, paleontolojik koşulları yansıtan zaman ve mekân içinde değişen faktörler, aynı zamanda doğal zenginlikler bu kayaçların yaşını belirlemek için imkân sağlamaktadır. Kabuk içeren sapkın kayalar, onların Kretase ve Kretase sonrası dönemleri için yaşlarının tarihini belirlemeye yardımcı oluyor. Genellikle çeşitli jeolojik dönemlere ait eşsiz taşlar-tanıklar ve arazinin özelliği, jeologların dikkatini çekmektedir. Azerbaycan'da kayaçların yaşı 570 milyon yıldan (şistler, gnayslar) günümüz deniz çökellerine (kireçtaşı, alüvyon, kum, çakıl) kadar değişmektedir. En eşsiz jeolojik abidelerden biri, 3600 m rakımda korunmuş ve yer yer ayrı formlarda sarma siyen çökellerdir. Bu tür çökeller Kafkasya'nın diğer yerlerinde de görülmektedir. Onların yaygın olduğu bölgelerden bir de Şahdağ'dır. Azerbaycan'ın jeolojik ve jeomorfolojik formasyonları çok çeşitlidir. Kabarıklık oluşturan kurak-aşınım denüdasyon süreçleri sonucunda dağlar, tepeler ve çeşitli kayalar ortaya çıkmıştır. Onların bir kısmı sokulum kayaçlar olarak (Nahçıvan Özerk Cumhuriyeti'ndeki İlanlıdağ, Nahacar, Elince gibi), bazı yerlerde – Devoniyen eski kristal kayaçlar olarak (Nahçıvan Özerk Cumhuriyeti'nde Dahna, Sarıdağ, Velidağ vs.), diğer yerlerde ise Pliyosen çökelleri olarak oluşmuştur (Kobustan'da Ambizler ve Kuşgayası). Yoğun soyulma ve erozyon nedeniyle bazı çabuk yıkanabilir kayaçlar savrulmuşlar. Güneydoğu Kafkasya'da Kretase dönemine ait Lusitan kalkerlerinden oluşan Dibrar tipi kayalar mevcuttur. Onlar genellikle sivri uçlu kayalar şeklinde rölyefte kendini göstermektedir. Onlardan bazıları Şabran ve İsmayıllı bölgelerinde mevcuttur. Jura kalkerlerinden başlıca örneği Kepezdağ'dır. Dünyadaki yaklaşık 900 çamur volkanının üçte birinden fazlası Azerbaycan'da bulunuyor. Bu volkanların birçok çeşidi var: Halen faal durumda olan, sönmüş, gömülmüş, petrol püskürten, sualtı ve ada volkanları gibi. Çamur volkanları ülkenin doğusunda, Abşeron yarımadasında, Şamahı-Kobustan, güneydoğu Şirvan ve Bakü takımadasında bulunur. En büyükleri Galmas, Torağay, Büyük Kenizdağ'dır. Çoğu kesik koni şeklindedir. Yükseklikleri 20–400 m, çapları 100–4500 m arasındadır. Sadece Kobustan'da 100'den çok çamur volkanı vardır. 40 kadar volkandan yeryüzüne petrol çıkar. Bakü takımadasındaki 9 ada çamur volkanlarından oluşmuştur. Hazar Denizinde de 140'tan çok su altı çamur volkanı vardır. Çamur volkanları fay hatları boyunca yer almaktadır. Azerbaycan'daki çamur volkanlarının ilk faaliyete geçişi yaklaşık 25 milyon yıl öncesine dayanır. 1810 yılından günümüze 50 volkan yaklaşık 200 defa püskürmüştür. Sadece Lökbatan volkanında 19 püskürme gözlenmiştir. Çamur volkanları katı, gaz ve sıvı püskürtür. Püsküren katılarda 100'den fazla mineral ve 30 kadar element (bor, cıva, mangan, bakır, baryum, stronsyum, lityum vb.) yer alır. Çamur volkanları petrol ve gaz yatakları ile ilişkilidir. Bu volkanların bulunduğu alanlarda zengin petrol ve doğal gaz yatakları tespit edilmiştir (Lökbatan, Neft Taşları, Karadağ, Mişovdağ vb). Azerbaycan'ın hidrojeolojik çeşitlerine mineral kaynaklar aittir. Azerbaycan'da kimyasal bileşimine göre 10'dan fazla çeşit mineral kaynaklar tespit edilmiştir. Bunlara, hidrokarbonat, hidroklorür, bikarbonat-klorür-sülfat, karbonat-sülfat, klorürkarbonat, sülfat-klorür ve sülfat dahildir. Bunların dışında, kimyasal bileşimleri henüz belirlenmeyen birçok kaynak da mevcuttur. Bu kaynakların cereyan miktarı gün içinde 10 ila 100 bin litreye ulaşmaktadır. 30'dan fazla kaynakta suyun sıcaklığı 20 ila 70 dereceyi buluyor. Mineral kaynakların birçoğundan kükürt, karbon ve kükürt-karbon gazları ayrılmaktadır. Azerbaycan'da mineral kaynakların bulunduğu başlıca yerler Darıdağ, Sirab, Badamlı, Turşsu, Şirlan-İstisu, Slavyanka, Akkörpü, Haltan, Haşı, Cimi, Halhal, Beşparmak ve Kırkbulag'dır. Donauturm Donauturm ("Tuna Kulesi"), Avusturya'nın başkenti Viyana'da yer alan 252 metre yüksekliğinde bir televizyon kulesidir. Kule, Tuna Nehri'nin kuzey kıyısında Donaustadt semtinde bulunmaktadır. Nötral kırmızı Nötral kırmızı (toluen kırmızısı, bazal kırmızı 5 veya C.I. 50040) doku biliminde boyama işlemi için kullanılan bir eurodin boyası.Lizozom kırmızısına da rengini veren nötral kırmızısıdır. Mikrobiyolojide, MacConkey ağarında laktoz fermantasyonu için bakteriyi ayır etmek amacı ile kullanılır. Nötral kırmızısı hücre kültürleri ve bakteriyel hücreler için bazı besiyerlerine eklenir. Genellikle klor tuzu halinde ulaşılabilir. Nötral kırmızısı bir pH indikatörü gibi davranır.pH 6.8-8.0. değerleri arasında kırmızıdan sarıya doğru gider Hikone Hikone ( "Hikone-shi"), Japonya'nın Shiga prefektörlüğünde bulunan bir şehirdir. Şehir, Biwa Gölü'nün doğu kıyısında yer almaktadır. Yüzölçümü 196.84 km² olan şehrin nüfusu 1 Ekim 2010 tarihi itibarı ile 111,799'dur. Hikone 11 Şubat 1937 tarihinde kurulmuştur. Hikone'nin aşağıdaki şehirlerle kardeş şehir anlaşması bulunmaktadır. Patricia Velásquez Patricia Carola Velásquez Semprún (d. 31 Ocak 1971), Venezuela'lı aktris ve model. Bazı çevrelerce İlk Latin Amerikalı süpermodel olarak kabul edilmektedir. Velasquez, altı çocuktan beşincisidir. Babası melez ve annesi yerli Wayuu halkının bir üyesidir. Ailesi, öğretmendir; babası UNESCO için çalışmış ve bunun sonucunda, Meksika ve Fransa'da çocukluğunu geçirdi. San Vicente de Paul Lisesine gitti. 1987 yılında mezun oldu. 1989 yılında, Miss Venezuela yarışmasına katıldı ve ikinci oldu. Üniversite çalışmalarından 3 yıl sonra, modellik kariyeri için İtalya'nın Milano kentine gitti. Patricia Velásquez 1997 yılında Los Angeles ve New York'ta oyunculuk eğitimi aldı. Velásquez Chanel'in Allure, Roberto Verino'nun Verino kokusunun yanı sıra Victoria Secret reklamlarında oynadı. 2009'da Birleşmiş Milletler'de “Kadınlar Birlikte” ödülünü aldı. Ödül Töreni, daha eşit bir toplumun yaratılmasına adanmış erkeklerin, kadınların ve kurumların değerli katkılarını kabul ediyor. Velásquez, Çırak'ın on ikinci sezonunda Wayúu Tayá Vakfı hayır kurumu adına yarıştı. 25 Mart 2012'de 6. haftada elendi. 2015 yılında LA Femme Film Festivali Velásquez'e İnsani Yardım Ödülü verdi. 30 Ağustos 2018'de Amerikan Devletleri Örgütü (OAS), Velásquez'i Washington DC'deki merkezindeki bir törenle Amerika'nın Yerli Halklarının Hakları İyi Niyet Elçisi olarak atadı. Velasquez, İnsan Hakları Kampanyası tarafından New England'da 2018 Görünürlük Ödülü ile onurlandırıldı. 2019'da La Llorona'nın The Curse korku filminde Patricia Alvarez'i canlandırdı. Velásquez 2002 yılında, Venezuelalı yerli grublara yardımcı olmaya adanmış Wayuu Taya Vakfı isimli kar amacı gütmeyen bir organizasyon kurdu. 2010 yılında, yıkıcı Haiti depreminden sonra, Wayuu Taya Vakfı komisyonu Haiti deprem mağdurlarına para toplamak için yardımda bulundu. Velásquez İngilizce, Fransızca, İtalyanca ve İspanyolca bilmektedir. 2015 Şubat ayında, Velásquez, Venezuela'da yoksulluk içinde büyüyerek mücadelelerini tartışırken, Amerikalı komedyen, şarkıcı, aktris ve yazar Sandra Bernhard ile olan ilişkisinden bahsederek lezbiyen olduğunu açıkladı. Bu, onun dünyanın ilk açık lezbiyen Latin süpermodel yapmaktadır. Eski kız arkadaşı Lauren ile bir kızı vardır; birliktelikten sekiz yıl sonra ayrılmışlardır. Mine, Yamaguchi Mine ( "Mine-shi"), Japonya'nın Yamaguchi prefektörlüğünde bulunan bir şehirdir. Şehir 31 Mart 1954 tarihinde kurulmuştur. Yüzölçümü 472.71 km² olan şehrin nüfusu 1 Mayıs 2011 tarihi itibarı ile 28,392'dir. McClusky, Kuzey Dakota McClusky, Amerika Birleşik Devletleri'nin Kuzey Dakota eyaletinde yer alan ve Sheridan ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 380 olduğu tespit edilmiştir. 15 Mart 2010 tarihinde yapılan nüfus sayımına göre şehrin nüfusunun 380 kişi 206 ev ve 103 aileden oluştuğu belirlenmiştir. Şehrin nüfus dağılımın 91% Beyaz, 2.1% Afrikan Amerikan, 0.4% Yerli Amerikan, 0.7% Asyalı ve 0.2%'sinin ise de diğer gruplardan oluştuğu belirlenmiştir. Harvey, Kuzey Dakota Harvey, Amerika Birleşik Devletleri'nin Kuzey Dakota eyaletinde yer alan ve Wells ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 1783 olduğu tespit edilmiştir. Şehir 1893 yılında kurulmuştur. 15 Mart 2010 tarihinde yapılan nüfus sayımına göre şehrin nüfusunun 1783 kişi 824 ev ve 326 aileden oluştuğu belirlenmiştir. Şehrin nüfus dağılımın 98% Beyaz, 2.1% Afrikan Amerikan, 0.4% Yerli Amerikan, 0.7% Asyalı ve 0.2%'sinin ise de diğer gruplardan oluştuğu belirlenmiştir. San'yō-Onoda San'yō-Onoda ( "San'yō-Onoda-shi"), Japonya'nın Yamaguchi prefektörlüğünde bulunan bir şehirdir. Şehir 22 Mart 2005 tarihinde kurulmuştur. Yüzölçümü 132.99 km² olan şehrin nüfusu Mart 2011 tarihi itibarı ile 64,467'dir. Tamano Tamano ( "Tamano-shi"), Japonya'nın Okayama prefektörlüğünde bulunan bir şehirdir. Şehir 3 Ağustos 1940 tarihinde kurulmuştur. Yüzölçümü 103.61 km² olan şehrin nüfusu 1 Mayıs 2011 tarihi itibarı ile 64,980'dir. Tamano'nun ekonomisi gemi inşa ve metal arıtma sanayisi ile balıkçılığa dayanmaktadır. Matuzalém Matuzalém Francelino da Silva, ya da bilinen ismiyle Matuzalém (d. 10 Haziran 1980), Brezilyalı futbolcudur. Şu anda ABD ekiplerinden Miami FC'de oynamaktadır. Yaratıcı, tekniği iyi ve saldırgan bir Orta saha oyuncusu olması nedeniyle "Profesör" lakabını almıştır. Mevkisi merkez ortasaha olmasına rağmen ofansif ortasaha ve ortasahanın solunda da oynayabilmektedir. Matuzalém kariyerineEsporte Clube Vitória başladı. İlk olarak Mısır'da 1997 FIFA Dünya Gençler Şampiyonası'nda kendini gösterdi. Orada 6 maçta 3 gol atmış ve final maçında da kritik bir gole imza atmıştır. Matuzalém, 1999'da Vitória'dan Parma aracılığıyla geçici anlaşma ile Napoli'ye transfer olmuştur. 1 sezon Napoli'de oynamıştır. Burada düzenli olarak forma giydi ve 2 gol attı. 2001 yılında Napoli'den 3,098,741€ bonservis bedeliyle Piacenza'ya transfer olmuştur. Piacenza ile 2001-02 sezonunda ligi 14. sırada tamamlamıştır. Serie A'da Piacenza adına açılış golünü atan ilk yabancı futbolcu olmuştur. 2002 Haziran'da Parma oyunucun tüm haklarını satın almıştır. İkinci sezonunda Parma tarafından Brescia'ya kiralandı. Neredeyse her maça çıktı ve sözleşmesi sezon sonuna kadar kalıcı yapıldı. Ancak sadece 1 yıl kaldı sezon sonunda Shakhtar Donetsk'le sözleşme imzaladı. 2004 Haziranda Brescia'dan, Shakhtar Donetsk'e €8 milyon bedelle transfer olmuştur. Bu transfer Ukrayna'da rekor transfer ücreti olmuştur. Anatoliy Tymoschuk, Zenit St. Petersburg'a transfer olduktan sonra Matuzalém takım kaptanı ve 2006-07 sezonunda takımın oyuncusu seçilmiştir. 1 Temmuz 2007'de Palermo tarafında yapılan 7,000,000$ transfer teklifi reddedildi. 2 Temmuz 2007'de Matuzalém'in sözleşmesi tek taraflı olarak feshedilmiştir. 5 Temmuz'da Shakhtar Matuzalém ve kulübüne yasal işlem başlatarak 25 milyon € talep etmiştir. 18 Temmuz 2007'de Real Zaragoza ile sözleşme imzaladı. Eylül 2007'den Mart 2008'e kadar sakat olarak sezonu geçirdi ve sadece 14 maça çıktı. Matuzalém davası 2 Kasım 2007 tarihinde FIFA Uyuşmazlık Çözüm Odası (DRC) tarafından kabul edildi, Shakhtar için 6.800.000 € ödemek için müştereken ve müteselsilen sorumlu Matuzalém ve Zaragoza'ya emretti. 19 Mart 2008'de Matuzalém ve Zaragoza için verilen cezayı düşük bulan Shakhtar CAS'a başvurdu. 20 Mart'ta Zaragoza ve Matuzalém tazminat için CAS'a itiraz etti. Mayıs 2009'da CAS Matuzalém'in sözleşmeye uymadığı için Shakhtar'a 11,858,934 € ceza ödemesini belirledi. Karar, İsviçre Federal Mahkemesi tarafından onandı. Zaragoza, Shakhtar için 1 Eylül 2010'da 500,000€ ödedi. Matuzalém, Temmuz 2008'de 4 yıl aradan sonra tekrar İtaya'ya dönmüş ve 5 sezon Lazio'da oynamıştır. Lazio'da Cristian Ledesma ile birlikte ortasahada iyi bir ikili oldu. Coppa Italia'da yarı finalde Juventus finalde de Sampdoria'yı yenip kupayı 5. kez müzesine götürmüştür. 14 Mart 2010'da sakatlandı ve sezonun geri kalanını kaçırdı. Ertesi sezon Ledesma ve Cristian Brocchi'nin yedeği olarak kaldı. 3 Şubat 2013'te Matuzalém, geçici anlaşma ile Genoa'ya katıldı. 24 Ağustos 2013'te ise bedelsiz olarak Genoa'ya 2 yıllığına transfer oldu. Temmuz 2014'te Serie B takımı Bologna'ya bedelsiz transfer oldu. Matuzalém, Eylül 2015'te ise Serie A'dan Hellas Verona ile sözleşme imzaladı. 8 Şubat 2016'da sözleşmesi sonlandırıldı. 20 Ocak 2016'da NASL ekiplerinden Miami FC ile sözleşme imzaladı. Congguo Zuşie Bei Congguo Zuşie Bei (), Çin Halk Cumhuriyeti Futbol Federasyonu tarafından 1995 yılından beri düzenlenen ulusal kupa organizasyonudur. Saikai Saikai ( "Saikai-shi"), Japonya'nın Nagasaki prefektörlüğünde bulunan bir şehirdir. Şehir, 1 Nisan 2005 tarihinde kurulmuştur. Yüzölçümü 241.95 km² olan şehrin nüfusu 1 Ocak 2009 tarihi itibarı ile 32,107'dir. Clearwater, Florida Clearwater ABD'nin Florida eyaletine bağlı Pinellas ilçesinin merkezi olan şehirdir. Şehrin nüfusu 2010 sayımına göre 107,685'tir. Amakusa Amakusa ( "Amakusa-shi"), Japonya'nın Kumamoto prefektörlüğünde bulunan bir şehirdir. Şehir, 27 Mart 2006 tarihinde kurulmuştur. Yüzölçümü 683.17 km² olan şehrin nüfusu 1 Kasım 2008 tarihi itibarı ile 91,419'dur. Kraft Foods (ÅŸirket) "2012 yılında Heinz'le birleşen ve şu an Kraft Heinz Company şirketinin yan kuruluşu olan Kraft Foods'la karıştırılmamalı" Kraft Foods ABD merkezli gıda, bisküvi ve içecek üreten çok uluslu bir şirkettir. Şirket 1903 yılında James L. Kraft tarafından kurulmuştur. Kanada'dan ABD'ye göçen James L. Kraft, Chicago'da peynir işine başladı. İşini geliştirerek 1912 yılında New York'a taşındı. 1915 yılında şirket, geleneksel peynirin yerine pastörize işlenmiş peyniri icat etti ve ABD ordusu için özel üretim yaptı. Şirket Kanada ve Avrupa'nın bazı ülkelerinde ofisler açtı. 1928'de şirket Philadelphia krem peyniri piyasaya sürdü. 1960'lı yıllarda meyve reçelleri, meyve konserveleri, meyveli bisküviler, barbekü sos ve benzeri gıda üretimi ve satışları yaparak başka sektörlere de girişim yaptı. 2010 yılında Kraft Foods Birleşik Krallık'ın Cadbury şirketini 20 milyar dolara satın aldı. Kraft Foods böylece Türkiye'de Kent Gıda ve Intergum ürünlerini de bünyesine katmış oldu. 2011 yılının Ağustos ayında Kraft Foods Inc, bir ara öğün yiyecek üreten şirket ve bir temel gıda ürünleri (makarna, peynir, et, tatlılar, soslar, içecekler) üreten şirket olmak üzere iki halka açık şirkete bölünme planlarını açıkladı. 1 Ekim 2012 yılında Kraft Foods temel gıda ürünleri işini bünyesinden ayırarak ismini atıştırmalık yiyecekler üreten Mondelēz International olarak değiştirdi. Kraft Foods ve Heinz şirketi ise tek bir şirket halinde geldi ve Kraft Heinz Company adında birleşti. Kami-Amakusa Kami-Amakusa ( "Kami-Amakusa-shi"), Japonya'nın Kumamoto prefektörlüğünde bulunan bir şehirdir. Şehir, 31 Mart 2004 tarihinde kurulmuştur. Yüzölçümü 126.15 km² olan şehrin nüfusu 1 Ağustos 2014 tarihi itibarı ile 27,706'dır. Mark Williams Mark Williams adlı kişiler: Ina, Nagano Ina ( "Ina-shi"), Japonya'nın Nagano prefektörlüğünde bulunan bir şehirdir. Şehir 1 Nisan 1954 tarihinde kurulmuştur. Yüzölçümü 667,81 km olan şehrin nüfusu 1 Ağustos 2014 tarihi itibarı ile 69.079'dir. Ina'da elektronik bileşen şirketi Rubycon Corporation'un merkezi bulunmaktadır. Encinitas, Kaliforniya Encinitas, Amerika Birleşik Devletleri'nin Kaliforniya eyaletine bağlı San Diego ilçesinde bulunan bir sahil şehridir. Şehrin nüfusu 2010 sayımına göre 59,518'dir. Mr. Marcus Jesse Spencer ya da takma adıyla Mr. Marcus (d. 4 Eylül 1970, Pomona), Amerikalı pornografik film oyuncusu ve yönetmeni. Jacques Kosciusko-Morizet Jacques Kosciusko-Morizet (d. 31 Ocak 1913, Paris - ö. 15 Mayıs 1994, Paris) Fransız diplomat ve siyasetçi. Polonya kökenli bir ailenin çocuğu olarak Paris'te dünyaya gelmiştir. Babası Paris'te bir ustabaşı annesi ise bir Piyano öğretmeni idi. École Normale Supérieure mezunu olup, çeşitli liselerde edebiyat öğretmenliği yaptı. Fransız Direniş Hareketi'nde yer aldı. İçişleri Bakanlığı'nda görev almış ayrıca Paris Edebiyat Fakültesi'nde asistan sonrasında ise Columbia Üniversitesi'nde öğretim üyesi oldu. 1946-1947 yıllarında geçici hükümetin başkanı Léon Blum'ün kabine direktör yardımcısı, 1947-1954 yıllarında Cumhurbaşkanı Vincent Auriol'ün sivil kabine direktörü oldu. 1948'de Danıştay Tetkik Hakimi, 1956-1957 yıllarında Bakan Félix Houphouët-Boigny'nin kabine direktörü oldu. 1957'den itibaren Dışişleri Bakanlığı'nda görev aldı, 1963-1968 yıllarında Kongo Demokratik Cumhuriyeti nezdinde büyükelçi, 1968 yılında kısa süre İşbirliği Bakanlığı kültürel ve teknik işler müdürü, 1968-1970 yıllarında NATO nezdinde daimi temsilci, 1970-1972 yıllarında Birleşmiş Milletler nezdinde daimi temsilci, 1972-1977 yılları arasında ise ABD nezdinde büyükelçi olarak görev yaptı ve 1978 yılında yaş haddinden emekli oldu. 1950'li yıllarda François Mitterrand'ın partisi olan Direnişin Sosyalist ve Demokratik Birliği (UDSR) üyesi oldu ve 1956 yılında bu parti üyesi olarak Félix Houphouët-Boigny'nin kabine direktörü oldu. Mitterrand'ın isteğine rağmen Pierre Mendès France'ın desteğini alamayarak 1956 seçimlerinde milletvekili olamadı. 1959 yılında belediye meclis üyesi olduğu Saint-Nom-la-Bretèche'in 1977'den ölünceye dek belediye başkanı olarak görev yaptı. 1983'ten itibaren RPR'de üst görevler üstlendi ve RPR genel sekreteri Alain Juppé'nin 1988-1990 yıllarında uluslararası danışmanı oldu. Eski Sèvres belediye başkanı François Kosciusko-Morizet'nin babası, eski Çevre Bakanı Nathalie Kosciusko-Morizet'nin dedesidir. Nirasaki, Yamanashi Nirasaki ( "Nigasaki-shi"), Japonya'nın Yamanashi prefektörlüğünde bulunan bir şehirdir. Şehir 10 Ekim 1954 tarihinde kurulmuştur. Yüzölçümü 143.69 km² olan şehrin nüfusu 1 Kasım 2015 tarihi itibarı ile 31,006'dır. AÅŸina Funian Ashina Funian (Çince: 阿史那伏念), Doğu Göktürk Kağanlığı'nda hüküm sürmüş (680-681) Göktürk kağanı. Funian, hakkında bugün ele geçen bilgiler Çin kroniklerinden elde edildiği için Çince literasyonlu adından ayrı olarak Türkçe bir adının olup olmadığı bilinmemektedir. Aşina hanedanının bir üyesi olup İl Kağan'ın yeğenidir. 679 yılı, Türklerin Çinlilerle olan bağımsızlık mücadelesi için önemli bir yıldı. Bu yıl, Göktürk asilzadelerinin başlattığı büyük bir ayaklanma ile Çin-Göktürk barış dönemi sona erdi. Çin ordusu ayaklanmayı bastırmakta zorlandı ve Göktürk İç Savaşı'ndan beri Çinliler Türklere karşı ilk kez bu kadar büyük bir yenilgi aldı. Bu ayaklanmada, 10.000'den fazla Çin askeri ve subay hayatını kaybetti. Bu büyük isyan, 300.000 Çinli asker tarafından 680 yılına geldiğinde ancak bastırılabildi. İsyanın ardından, üç Türk asilzadesi ayaklanmayı azmettirmekle suçlanarak Çin tarafından idam edildi. Ayrıca kendini kağan ilan ederek ayaklanmanın önderliğini yapan Aşina Nişufu ise Çin tarafından cezalandırılmaktan korkan emri altındaki isyancılar tarafından öldürüldü. Aşina Nifuşu'nun öldürülmesinden sonra; Türk bağımsızlık hareketinin dönem içerisindeki en büyük destekçilerinden olan Aşide Beŋü, İl Kağan'ın amca oğullarından olan Aşina Funian'ı 680 yılında Xia vilayetinden alıp Sarı Irmak üzerinden kuzeye getirerek Göktürk tahtına oturttu. Funian, halkı Çin'e karşı yeniden ayaklandırdı. Çin casuslarının Göktürk ordusundaki komutanları birbirine düşürmesi, ayaklanmanın başarıya ulaşamamasında önemli bir etken oldu. Önce Beŋü ve Funian'ın arası açıldı. Funian, Beŋü'yü tutsak edip Çinlilere iade etti. Bu Göktürkler arasındaki iç karışıklıklardan yararlanan Çinliler, ayaklanmayı 681'de bastırdı. Ayaklanmadan sorumlu tutulan azmettirici Beŋü, kendini ayaklanmacıların kağanı olarak ilan eden Aşina Funian ve 54 Göktürk idam edildi. Titus Steel Titus Steel (d. 31 Mart 1975, Bükreş), Rumen pornografik film oyuncusu ve yönetmeni. Bursa Büyükşehir Belediyespor Bursa Belediyespor Futbol Takımı, 1980 yılında Bursa Belediyesi tarafından Bursa'da kurulmuş olan spor kulübünün faal olmayan spor branşı. Kulüp, 1984-1985 sezonunda 3. Lig'in yeniden kurulmasıyla tarihinde ilk kez profesyonel liglerde mücadele etmeye başladı. 3. Lig 3. Grup'ta sondan 2. sırada yer alan takım, 4 sezon aradan sonra yeniden kurulan 3. Lig'de aynı sezon küme düşme sistemi uygulanmadığı için küme düşürülmese de ertesi sezon lige katılmadığı için otomatikman küme düştü. 2016 Beşiktaş saldırıları 2016 Beşiktaş saldırıları, 10 Aralık 2016'da yerel saatte 22:29 sıralarında İstanbul'un Beşiktaş ilçesindeki Vodafone Park yakınında ve Maçka Demokrasi Parkı içinde gerçekleştirilen iki ayrı bombalı intihar saldırısı. Saldırılar sonucunda 38 emniyet personeli ve 8 sivil ile birlikte 2 canlı bomba saldırganı hayatını kaybetti, 166 kişi yaralandı. 11 Aralık 2016'da Türkiye'de ve Kuzey Kıbrıs Türk Cumhuriyeti'nde bir günlük ulusal yas ilan edildi ve bayraklar yarıya indirildi. Saldırılar; aralarında Türkiye, Birleşik Krallık, Almanya, Fransa, Amerika Birleşik Devletleri ve Rusya ile birçok uluslararası kuruluş tarafından terör saldırısı olarak tanımlandı. Türkiye'de Kürt sorununa çözüm amacıyla 2012 yılında başlayan çözüm süreci ile birlikte TAK saldırılarına ara verdiğini açıkladı. Haziran 2015'te çözüm sürecinin sona ermesi, Hendek operasyonları ve ardından gelen karşılıklı çatışmalar silsilesi nedeniyle Haziran 2015'ten beri PKK tarafından birçok kez saldırı düzenlendi. TAK ise 3 yıl aradan sonra yeni dönem saldırılarının başlangıcı olarak tanımladığı Sabiha Gökçen Havalimanı saldırısını düzenledi. Ayrıca devam eden Suriye İç Savaşı nedeniyle Türkiye ile birlikte birçok ülke Irak ve Şam İslam Devleti (IŞİD) tarafından hedef alındı. Beşiktaş'ta gerçekleştirilen eş zamanlı saldırılar, 2016 yılı içerisinde İstanbul'da gerçekleştirilen beşinci bombalı intihar saldırısı oldu. Bundan önce, 12 Ocak 2016'da Sultanahmet Meydanı'nda ve 19 Mart 2016'da İstiklâl Caddesi'nde IŞİD tarafından düzenlenen intihar saldırılarında 16 turist hayatını kaybetti. 7 Haziran 2016'da ise Vezneciler semtinde bombalı araçla düzenlenen intihar saldırısında 5'i polis memuru, 7'si sivil olmak üzere toplam 12 kişi yaşamını yitirdi. TAK saldırının sorumluluğunu üç gün sonra üstlendi. Son olarak 28 Haziran 2016 tarihinde IŞİD tarafından Atatürk Havalimanı'nda düzenlenen intihar saldırısında 45 kişi hayatını kaybetti, 236 kişi yaralandı. Bombalı saldırılar, 10 Aralık 2016 tarihinde İstanbul ilinin Beşiktaş ilçesinde, Vodafone Park stadyumu ve Maçka Demokrasi Parkı olmak üzere iki ayrı noktada meydana geldi. İlk saldırı; Vodafone Arena yakınındaki Süzer Plaza ile yan yana olan, daha önce "Beleştepe" olarak adlandırılan yerde çevik kuvvet otobüsüne yönelik bombalı araçla düzenlendi. 2016-17 Süper Lig kapsamında Beşiktaş ile Bursaspor arasında oynanan maçın sona ermesinin ardından, önce Beşiktaş taraftarları daha sonra Bursaspor taraftarları stattan ayrılarak otobüslerle yola çıktı. Maçın bitiminden yaklaşık bir buçuk saat sonra çevik kuvvet polislerinin toplanma yerinde saat 22:29'da bombalı bir araç el düzeneği ile patlatıldı. İkinci saldırı, ilk saldırıdan 45 saniye sonra bir canlı bomba saldırganının Maçka Parkı içerisinde polisler tarafından fark edilmesi sonucu üzerindeki patlayıcı maddeleri infilak ettirmesiyle gerçekleştirildi. Her iki saldırı sonucunda 38 polis memuru, 8 sivil ve iki canlı bomba saldırganı hayatını kaybetti, 166 kişi yaralandı. Vodafone Arena stadı yanında gerçekleştirilen ilk saldırı, 400 kilogram TNT-RDX-PETN karışımı patlayıcının yerleştirildiği Chevrolet Aveo marka araç ile gerçekleştirildi. Güvenlik güçleri