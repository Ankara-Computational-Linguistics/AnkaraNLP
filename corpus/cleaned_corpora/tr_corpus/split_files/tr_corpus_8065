Bizansların başında İmparator III. Leon ve onun oğlu, gelecekteki V. Konstantinos vardı. Savaş Bizansların kesin galibiyeti ile sonuçlandı ve Arapların Anadolu'daki ilerleyişi durmuş oldu. OFK Sliven 2000 OFK Sliven 2000 (Bulgarca: ОФК Сливен 2000), İslimiye merkezli profesyonel futbol kulübü. 1964'te kurulan kulüp Prva Profesionalna Futbolna Liga'da mücadele etmektedir. 15.000 kişilik Hadzi Dimitar Stadyumu'nda içsaha maçlarını oynayan takımın renkleri turuncu ve mavidir. Ä°srael Ori Israel Ori () (1658–1711) Ermeni milli özgürlük hareketinin önde gelen isimlerinden biri, ve Ermenistan'ın Safavi ve Osmanlı egemenliğinden kurtulmasını amaçlayan bir Ermeni milliyetçisi. Ori, 1658'de Sisian köyünde doğmuştur. Babası Zangezur'un meliğiydi. Gençliğinde, bir grup başka Ermeni ile beraber, Ermenilerin Osmanlı ve İran boyunduruğuna karşı mücadelesi için Avrupa güçlerinden destek aramıştır. 1678'de Katolikos Hagop Juğaetsi tarafından oluşturulan ve Gürcü kralı XI. George tarafından desteklenen yedi kişilik bir delegasyon Eçmiadzin'den Roma'ya yola çıkmıştır. Ori de bu delegasyonun üyelerinden biriydi. Katolikos, Papa'dan Avrupalı Hıristiyan güçlerin desteğini isteyecekti, bu destek karşılığında da Ermeni Kilisesi Roma Katolik Kilisesi'ne bağlanacaktı. Ne var ki 1678'de yaşlı Katolikos yolda, İstanbul'da ölür ve Ori hariç, delegasyon Ermenistan'a geri döner. Ori tek başına planı tamamlamak için yola devam etmeye karar verir. Ori XIV. Louis'nin Fransız ordusuna katılır, Albay rütbesine kadar yükselir ve Dokuz Yıl Savaşı'nda savaşır. Savaşta İngilizler tarafından tutuklandıktan sonra serbest bırakılır. Savaştan sonra Prusya'ya yerleşir, evlenir ve tüccar olur. Nüfuzlu kişilerle temaslarında sürekli olarak Ermeni halkının yabancı egemenliğinden kurtarılması meselesini dile getirmiş ama soğuk bir ilgisizlikle karşılaşmıştır. Nihayet Düsseldorf şehrinde prens Johann Wilhelm'in hizmetine girer. Ori, eğer prens Ermenistan'ın özgürlüğünü sağlayabilirse ona Ermenistan tacını vadeder. Ermenistan meselesinin Avrupa devletlerinin en üst düzeyde ilgi konusu olmasını arzu eden Wilhelm, Ori'ye bir tavsiye mektubu vererek Avusturya İmparatoruna ve Floransa hükümdarına yollar. Ancak, Ori Ermeni siyasî çevrelerininden resmî bir yetki taşımadığı için, söyledikleri dikkate alınmaz. Wilhelm'in tavsiyesi üzerine, Ori Ermenistan'a geri döner, hem Ermeni asillerinden gerekli destek belgelerini almak hem de ne kadar bir askeri güç vadedebileceklerini öğrenmek için. 1699'da Ermenistan'a geri dönen Ori, yeni Katolikos'ların Roma Kilisesine dahil olmayı kabul etmediklerini öğrenir. 1699'da Ori, melik Safraz ile birlikte Angeghakot'ta gizli bir toplantı düzenler. Bu toplantıda on bir Syunik meliği, Batı Avrupa devletlerinden askerî yardım istemeye kabul ederler. Böylece, din adamlarının olmasa da soyluların desteğini elde etmiş olarak Ori, Almanya'ya Johann Wilhelm'e geri döner. Ama prens Wilhelm ona, kendisinin emrinde olduğu I. Leopold ile buluşmasını tavsiye eder. Ori, 1700 yılında I. Leopold ile buluşunca, İmparator ona planın başarısı için Rus desteğinin gerekli olacağını söyler. Prusya ve Avusturya'dan başarı elde edemeyince Ori, 1701'de Moskova'ya gider. Bu arada Ori, tecrübeli bir diplomat olmuştur. Avustruya İmparatoru onu İstanbul'a göndermiş, Karlofça Antlaşması tamamen onun gayretleriyle sonuçlandırılmıştı. Ori, Ermeni özgürlük planının Rus yanlısı çizgisini belirleyen ilk lider olmuştur. Moskova'ya vardıktan sonra I. Petro ile buluşmuş ve ona Syunik meliklerinin dileğini sunmuştur. Mektupta melikler "başka ümidimiz yok, Tanrı ve ülkenizden başka" diye yazmıştır. Petro, bu yardım talebine olumlu karşılık verir. Rus-İsveç savaşının ardından Ermeni halkına yardım edeceğine söz verir (ama bu savaş ancak 1722'de, Ori'nin 1711'de ölümünden sonra bitecekti). I. Petro'nun Kafkaslarla ilgili başka planları vardır. 1701'de Ermenistan'a bir misyon gönderir, Osmanlı ve Safavi imparatorluklarına bir sefer düzenlenmesi konusunda oradaki Katolikoslara mektuplar yollar, ama bundan bir sonuç çıkmaz. Bu arada Ori 1704'te Papa XI. Clement ile buluşur, Papa ona desteğini vadeder. Ori, Rus sarayına somut bir plan önerir: Ermeni ve Gürcü halklarının özgürlüğe kavuşması için Kafkasya üzerinden 25.000 kişilik bir Rus ordusu, 15.000 Kazak atlısı ve 10.000 piyade gerekecektir. Atlı birliklerin Güney Kafkasya'ya varması için Daryal geçidinden geçmesi gerekecek, piyadelerin ise Hazar Denizi'nde Astrahan'dan gelmesi gerekecekti. Rus birlikleri Ermeni ve Gürcü askeri birlikleri ile birleşecekti. Bu plan üzerine, Güney Kafkasya'ya yürüyüş için gerekli olan hazırlıkları konusu gündeme geldi. Durumun incelenmesi, yerli halkın desteğinin elde edilmesi, yollar ve kaleler hakkında bilgi edinmek için, Ori'nin başında bulunacağı özel bir topluluğun İran'a yollanmasına karar verilir. Şüphe çekmemek için Ori, Şah Hüseyin'in yetkililerine, Roma'daki Papa tarafından gönderildiğini, İran'daki Hıristiyanların durumu hakkında bilgi edinmeye geldiğini söylecekti. 1706'da Ori, Rus ordusunda Albay rütbesiyle, Amsterdam'a, silah ve malzeme edinmek için yollanır. Orada birkaç ay geçirmiş ve Ermeni bağımsızlık mücadelesini temsil eden bir bayrağı göstermiştir. Kilikya Ermeni Krallığı (1080-1393) zamanında VI. Levon'un arması Kırmızı- mavi-sarı renkler içermekteydi. Bu bayrakta gösterilen palalar Türkler ve Safevilere karşı silahlı mücadeleyi simgelemekteydi. 11 adet sekiz köşeli yıldız ise Angeghakot (Karabağ)'da düzenlenen gizli bir toplantıya katılan Ermeni melikleri temsil etmekteydi. Gerekli hazırlıkların ardından, 1707'de, Ori büyük bir kafile ile birlikte İran'a yola çıkar. Ori, Avustruya imparatorundan, Papa'dan ve Rus Kralından mektuplar taşıyordu. İran'da bulunan Fransız misyonerler Ori'nin İsfahan'a varmasına engel olmaya çalışırlar. Ori Şamahı'ya varınca, İsfahan'a girme izni çıkana kadar birkaç gün beklemek zorunda bırakılır. Şamahı'da oranın Ermeni ve Gürcü liderleri ile buluşup onların Rusya'ya olan sempatilerini güçlendirir. Bu arada Fransız elçisi ve misyonerler, Rusya'nın Ermenistan'a siyasi bağımsızlık getirmeye amaçladığını, ve Ori'nin Ermenistan Kralı olmaya niyetli olduğunu Şah'a anlatırlar. Ancak Şah, bu kadar önemli bir elçiyi geri çevirmeye cesaret edemez, onu ağırlar. 1709'da Ori İsfahan'a varır ve oranın yerel siyasi kişilikileri ile müzakereler yapar. Ancak I. Petro'nun İran'ı istila edip Gürcistan ve Ermenistan ilhak edeceği söylentiler üzerine Şah, Gürcistan valisinin ihanet etmemesi için onu güvendiği bir başkasıyla değiştirir. İsrail Ori, 1711'de İran'dan Rusya'ya geri dönerken yolda Astrahan'da aniden öldü. Ori'nin çalışmaları bir Ermenistan'ın bağımsızlığı için çalışmış bir diğer Ermeni milliyetçisi Joseph Emin'e (1726-1809) ilham kaynağı olmuştur. Rus-İsveç savaşı devam ettiği için I. Petro Kafkasya girişimini kenara bırakır. 1722'de Rus-İsveç savaşı sonuçlandıktan sonra I. Petro İran'a bir sefer düzenleyip Derbend'i alır ama sonra birliklerini geri çağırıp bir barış anlaşması imzalar. İzleyen yıllarda Gürcistan ve Karabağ Osmanlılara terkeder, oradaki Ermenilere de Rusya'ya göç etmelerini salık verir. Rusya tarafından terkedilen Ermeniler ayaklanırlar ve Karabağ İran'a bağlı bir tporak haline gelir. Ancak 1730'da Karabağ tekrar Osmanlılara geçer. PAS Giannina PAS Giannina FC (Yunanca: Πανηπειρωτικός Αθλητικός Σύλλογος Γιάννινα), Yanya merkezli Yunan futbol kulübü. 2008-09 sezonunda Beta Ethniki'den Yunanistan Süper Ligi'ne çıkan kulüp ertesi sezon tekrar küme düşmüştür. Hâlen Beta Ethniki'de mücadele etmektedir. 2011-12 sezonu sonunda tekrar Yunanistan Süper Ligi'ne yükseldi. "(kaptan)" FK Pirin FC Pirin Blagoevgrad (Bulgarca: ПФК Пирин Благоевград), Yukarı Cuma merkezli Bulgar futbol kulübü. Prva Profesionalna Futbolna Liga'da mücadele eden kulüp 1922 ve 1931 yıllarında kurulan iki PFC Pirin takımın birleşmesi ile 2008'de kurulmuştur. Yeni kurulan bu kulüp ise 1922 yılında kurulan kulübün mirascısı olarak kabul edilmiştir. Hristo Botev Stadyumu'nda iç saha maçlarını oynayan ekibin renkleri yeşil ve beyaz olarak kabul edilmiştir. Prva Profesionalna Futbolna Liga: Bulgaristan KupasÄ±: Şadi Çolak Şadi Çolak (d. 10 Şubat 1982, Kalkandere), Türk futbolcudur. Futbola Rize'de bir yöresel amatör takım olan Telekomspor'un altyapısında başladı burada 1998 yılında Çaykur Rizespor'un ara takımı olan Rize Çayspor altyapısına transfer oldu. Çaykurspor ile ilk sezonunda 68 gol, ikinci sezonunda ise 30 maçta 130 gol kaydetti ve bir sezonda en çok gol atan futbolcu olarak Guinness dünya rekoru kırdı. Sezon sonunda namğlup olarak 3. lige yükseldiler. 2000 yılında Çaykur Rizespor'la profesyonelliğe geçiş mukavelesi imzalayarak kadroya girdi. Ancak önce Çaykur Rizespor PAF takımında forma giymeye başladı. 25 Ekim 2000'de Gümüşhanespor ile oynanan Türkiye Kupası maçı ile ilk kez profesyonel maçına çıktı. İlk 11'de başladığı maçta, 19. ve 40. dakikalarda kariyerinin ilk iki golünü de attı. Maçı penaltılarla kazanıp bir üst tura çıktılar. 29 Kasım'da İstanbul Büyükşehir Belediyespor ile oynanan 3. kademe maçında devre arasında Emmanuel Tetteh'in yerine oyuna girip takımının tur atlamasını sağlayan golü kaydetti. Paf liginde de 10 maçta 7 gol kaydetti. Devre arasında ise 3. ligde mücadele eden eski takımı Rize Çayspor'a kiralandı. Şubat ayından itibaren forma giydiği bu ekipte, 5 gol kaydetti. Sonraki sezon ise Lig B'de mücadele eden Şanlıurfaspor'a kiralandı. Klasman grubunda 9 gol kaydetti ve grup birincisi olarak yükselme grubuna çıktılar. Türkiye Kupası'nda penaltılarla Gaziantep Büyükşehir Belediyespor'a penaltılarla elenirken kendi penaltısını gole çevirdi. Yükselme grubunda da 10 golle, gol krallığında ikinci oldu. Play-off'a kalan takım Adana Demirspor'a ilk turda elendi ve üst lige çıkamadı. Maçı 5-3 kaybederlerken, Çolak iki gol atmıştı. 2002-03 sezonunda ise Türk Telekom Lig A'da mücadele eden Çaykur Rizespor'a geri döndü. 1 Eylül 2002'de Ankaraspor karşısında ilk kez Rizespor forması giydi. Rizespor, lig ikincisi olarak Süper Lig'e yükselirken, Türkiye Kupası'nda yarı finalde elendiler. Ancak Çolak, ligde sadece 12 kez tercih edilerek gol kaydedemedi. Kupada da şans bulamayan futbolcu, sezon sonunda takım ile yollarını ayırdı. 2003-04 sezonunda Lig B'e yeni yükselen Yeni Kırşehirspor'a transfer oldu. İlk maçında Kartalspor'a gol atsa da toplamda 7 golle buluşup, çok etkili bir görüntü çizemedi. 2004-05 sezonuna Lig A'daki Mardinspor ile başladı. 12 maçta sadece 1 gol bulsa da Türkiye Kupası'nda oynadığı iki maçta da golle buluştu ve Mardin'i üçüncü kademeye kadar çıkardı. Devre arasında Lig B'deki Gaziantep Büyükşehir Belediyespor'a transfer oldu. 15 maçta 15 gol atarak dikkat çekti. Şanlıurfa Belediyespor ile 4-4 berabere kaldıkları maçta 4 golü de attı. Sezon sonunda devre arasında gelmesine rağmen C grubunun en golcü dördüncü ismiydi. Grup birincisi olarak Lig A'ya yükseldiler. Sonraki sezona Karşıyaka karşısında golle başlayıp, 4 gün sonra İskenderun Demir Çelikspor'u Türkiye Kupası birinci kademeden 1-0'lık skorla elerken takımın tek golünü penaltıdan attı. Ancak, sezonu toplam 5 golle bitirip etkili olamadı. 2006-07 sezonunda yine Lig A'da mücadele eden Orduspor'a transfer oldu. İlk maçında Samsunspor karşısında gol bulurken, sezonu attığı 21 golle, gol krallığında ikinci olarak bitirdi. 8 Nisan 2007'de Altay ile deplasmanda oynanan maçta hat-trick yaparak, 3-1'lik galibiyetin mimarı oldu. 2007-08 sezonunda bu sefer Süper Lig'de mücadele eden eski takımı Çaykur Rizespor'a geri döndü. Samet Aybaba'nın yönettiği takımda 9 numarayı alan futbolcu, 19 Ağustos 2007'de Gençlerbirliği karşısında ilk kez Süper Lig'de mücadele etti. 52. dakikada Zafer Biryol'un yerine oyuna girmişti. 31 Ağustos'ta ise Beşiktaş ile oynanan grup eleme maçında ilk kez ilk 11'de sahaya çıktı. 90. dakikada oyuna alınan futbolcu, 2-1'lik galibiyette takıma destek oldu. Ancak sadece 5 Süper Lig maçında, hepsi sonradan oyuna dahil olmak üzere sahaya çıkan futbolcu, devre arasında kiralık olarak gönderildi. 2008'in başında 1. Lig ekibi Diyarbakırspor'a kiralandı. Devre arasında gelmesine rağmen 10 gol atmayı başardı. Bunların dördünü, Sakaryaspor'u 4-1 yendikleri karşılaşmada kaydetti. Diyarbakırspor, sezon sonunda play-off'lara kalmayı başardı. İlk turda Eskişehirspor ile 0-0 berabere kalınca, maç penaltılara kaldı. 5-5'lik beraberlik sonrası seri penaltılara geçilince Şadi kullandığı penaltıyı kaçırdı. Eskişehirspor, golü bulunca Diyarbakırspor elendi. 2008-09 sezonunda küme düşerek 1. Lig'e geri dönen Rizespor'da kaldı. 22 maçta sahaya sürülse de sadece 8 kez ilk 11'de yer aldı. Sezonu sadece 3 golle kapadı. 2009-10 sezonunda 2. Lig'deki Göztepe'ye transfer oldu. Etkisiz bir performans göstererek sadece 2 kez golle buluştu. Devre arasında eski takımlarından Orduspor'a geri dönen futbolcu, fazla forma şansı bulamadı ve golle buluşamadı. Sonraki sezon yine 1. Lig'deki Kartalspor'a transfer olup, sezon boyunca 2 gol kaydetti. 2011-12 sezonun 3. Lig ekibi Kahramanmaraşspor'a transfer oldu. Attığı 11 golle takımının en golcü futbolcusu oldu. Kilimli Belediyespor'a hat-trick yaptı. Takım, play-off'larda başarılı olarak 2. Lig'e yükseldi. 2012-13 sezonun ilk yarısında 9 maçta 2 gol kaydetti. Devre arasında aynı ligdeki Ünyespor'a transfer oldu. Eylül 2000'de Azerbaycan ile oynanan hazırlık maçları için Türkiye 18 yaş altı millî futbol takımına çağrıldı. Oynadığı iki maçta toplam iki gol kaydetti. Abraham Behor Kamondo Kont Abraham Behor Kamondo (1 Temmuz 1829, İstanbul, Osmanlı İmparatorluğu - 13 Aralık 1889, Paris, Fransa) Kamondo Ailesinden Osmanlı-Fransız bankacı, koleksiyoncu ve hayırsever. Ünlü ve zengin Yahudi bankacı Kont Salomon Rafael Kamondo (1810-1866) ve Ester Fua’nın (1814-1880) oğlu olan Kont Abraham Behor Kamondo, 1829 yılında İstanbul'da doğdu. Geçmişi engizisyon öncesi İspanya'ya ve sonra Venedik, İtalya’ya ve daha sonra da İstanbul, Osmanlı İmparatorluğu’a dayanan Sefarad Yahudi Kamondo Ailesi’nin ferdiydi. Büyükbabası Abraham Salomon Kamondo, İtalyan hayır kuruluşlarına büyük miktarda bağışlarda ve özellikle de İtalya’da demiryollarının kuruluşu ve genişletilmesi için büyük finansmanda bulunduğu için, bunun şerefine, Sardinya ve ilk İtalya kralı II. Victor Emmanuel, kendisine ve ailesine ebediyen taşımak üzere kont unvanı verdi. Kendi büyükbabası tarafından başlatılan ve babası tarafından işletilen mali ve hayırsever faaliyetlerine Kont Abraham Behor Kamondo, kardeşi Kont Nissim Kamondo (1830-1889) ile birlikte sürdürmeye devam etti, ve ayrıca kardeşiyle bankacılık alanında ömür boyu ortak oldu ve ikisi de aile şirketlerini başarılı bir şekilde yöneterek, genişlettiler. Abraham Behor Kamondo, Yahudi cemaatinde önemli rol oynadı. Yahudilerin maddi ve manevi koşullarını geliştirmek ve özellikle Yahudi cemaatinde okullar inşaat ederek eğitimin yaygınlaşmasını sağlamak amacıyla kurulan ve modernleşme ve batılaşma adına Fransızca eğitim veren İstanbul merkezli Alliance Israëlite Universelle adlı kurumun 1864 yılında başkanı oldu. Bu kurum Osmanlı İmparatorluğu'nda Yahudi cemaatlerin yoğun yaşadığı kentlerde ve bölgelerde okullar açtı ve hem binaların bakımını üstlenmekle beraber, fakir öğrencilere maddi destek de sağladı. Fransa'ya yerleştikten sonra bile ve iki ülke arasındaki uzaklığa ve lojisitik zorluklara rağmen, Osmanlı İmparatorluğu'ndaki bu hayırsever eğitim faaliyetlerine yaşamı boyunca devam etti. Osmanlı İmparatorluğu'ndaki en büyük bankalardan birine sahip olan ve merkezi de İstanbul’da bulunan banka işlerini Abraham Behor Kamondo ve kardeşi Nissim Kamondo, 1869 yılında Paris'e taşıyıp geliştirmeye karar verdiler. Dinamik girişimciler olarak onların liderliğinde, "Isaac Camondo & Cie" adlı aile banka şirketi Fransa mali piyasasında önemli bir etken oldu. Şirket bankacılık alanında Fransa ve dünya çapında çok sayıda anlaşmalar ve yatırımlar yaptı ve Fransa’nın başlıca bankalarından "Banque de Paris" ile işbirliğine girdi ve Hollanda Bankasının yönetimini üstlendi. Ailesiyle birlikte, Paris'te Rue de Monceau’da 61 numarada bulunan Parc Manceau manzaralı bir köşke yerleşti. Kardeşi Nissim Kamondo ise ailesiyle birlikte 63 numaralı yan köşke yerleşti. Evi mimar Louis Denis Destors'a 1874 yılında yeniden inşa ettirdi ve (o dönemin) çağdaş ve eski tablo koleksiyonuna ve onun "Japonisme" adlı Avrupalılar tarafından taklit edilen Japon ve Uzak Doğu sanatınına olan zevkini yansıtan mobilyalarına göre döşettirdi. Hem hızla yükselip, Fransız toplumunun zengin kesimine entegre olmaları ve nüfuz sahibi de olabilmeleri, ve aynı anda Türkiye ile yakın bağlarını da korumaları, iki kardeş için önemli bir başarıdır. Yaptıkları katkılardan dolayı, Fransa Cumhuriyeti Kont Abraham Behor Kamondo'yu ve Kont Nissim Kamondo’yu 1882 yılında Légion d'honneur Nişanı ile onurlandırdı. Bu vesileyle Fransız ressam Léon Bonnat'a ödül töreni için de resmi portresini yaptırdı. Abraham Behor Kamondo, 1847 yılında Regina Baruh (1822-1905) ile evlendi ve iki çocuk sahibi oldu: 1848 kızları Clarisse de Camondo doğdu ve 1851 yılında ise oğulları Isaac de Camondo doğdu. Kardeşi Nissim Kamondo 1889 yılının Ocak ayında ölünce bu uzun ve verimli ortaklıkları son buldu ve aynı yılın Aralık ayında Abraham Behor Kamondo ölünce, oğlu Isaac de Camondo ve yeğeni Moïse de Camondo aile şirketini devraldılar. LÃ¼bnan'daki Yahudilerin tarihi Lübnan Yahudileri geleneksel olarak bir Mizrahi cemaati olup genelde Lübnan'ın Beyrut şehrinde veya çevresinde yaşayan veya yaşamış olan Yahudilerdir. Cemaatin hemen hemen hepsi İsrail, Fransa ve Kuzey Amerika'ya göç etmiştir. Ülkede bugün 20 ila 40 arası Yahudi kalmıştır. Lübnan Yahudileri toplumla sıkıca entegre oldukları ve vatanlarını terk etme hissi duymadıkları için Lübnan'ın 1958'de yaşadığı iç savaşta dahi büyük oranda dış göç olmamıştır. Fakat, 1975'teki Lübnan İç Savaşı ve 1982'deki İsrail'in Lübnan'a girme harekatıyla dış göçler hızlanmıştır. Antik çağda, Gazze ile Anadolu arasındaki bölge tek bir kültürel birimdi. Merkezi bir politik otorite olmamasına rağmen bölgede ortak dil (Kenan dilleri lehçeleri, Fenikece, İbranice, Aramca), din ve yaşam tarzı vardı. Dünya'daki ilk yerleşim birimleri, tarımsal cemaatler ve şehir devletleri bu bölgede kurulup Akdeniz ve ötesine ticaret bağları bulunmaktaydı. Zamanında, İsrail Krallıkları, Lübnan ve İsrail (bugünkü Ürdün dahil) kendine has bir birim olarak görülebilir ve hep sıkı müttefik olmuşlardır; aynı kaderi paylaşıp aynı bölgesel gelişmelerden etkilenmişlerdir. Bu dönemde, modern Lübnan'ın bir kısmı Kudüs kontrolü altında olup Yahudiler kuzeyde Hermon Dağı eteklerinde Baal-Hermon'da dahi yaşıyorlardı (burası Hasbaya olarak da bilinir ve 20. yüzyılın başlarında tekrar Yahudilerin önemli merkezlerinden biri haline gelmişti.) Torasal kaynaklara göre buradaki Yahudiler Menaşe kabilesinin üyeleridir. 132'deki Bar Kohba İsyanı sırasında Lübnan'da Yahudi cemaatleri kuruldu. Halife Muaviye (642–680) Trablusşam'da Yahudi cemaati kurdu. Başka bir cemaat de 922'de Sidon'da kuruldu. Sur'da 1071 yılında Yahudi Akademisi kuruldu. 19. yüzyılda Dürzülerle Maroniler arasındaki gerginlik Yahudilerin Deir el Kamer'den ayrılmasına sebep olmuş ve çoğunluğu yüzyılın sonunda Hasbaya'ya taşınmıştır. 1911'de, Yunanistan, Suriye, Irak ve Türkiye'den Beyrut'a göç eden Yahudilerle cemaatin nüfusu 5000'e kadar yükseldi. Fransız Mandası ve Büyük Lübnan dönemlerinde Yahudi cemaati kalkındı, Yahudilerin Lübnan ve ötesine etkileri oldu. Sağ görüşlü Marunilerin Piyer Cemayel liderliğindeki Falanjist Partisini desteklediler ve Lübnan'ın bağımsızlığını kazanmasında önemli rol oynadılar. Büyük Lübnan döneminde iki Yahudi gazetesi yayınlanmaya başlandı. Bunlardan biri Arapça yayın yapan "Al-Alam al-Israili" ("İsrail Dünyası") diğeri ise Fransızca ekonomi gazetesi "Le Commerce du Levant"tır fakat bunlardan ikincisinin halen basıma devam etmesine rağmen sahipleri artık Yahudi değildir. Geleneksel Yahudi cemaatleri Vadi Abu Jamil ve Ras Beyrut başta olmak üzere Çuf, Deir el Kamer, Aley, Bamdun, Sayda ve Hasbaya'da bulunmaktaydı. İsrail kurulmadan evvel İsrail Diyarında Yahudi yerleşim birimlerine Yişuv denmekteydi. Lübnanlı Yahudiler Yişuvun yaklaşımlarını reddedip gönderilen bağışları reddettiler. 1948'de Lübnan Yahudileri İsrail'in kurulmasına karşı çıktılar. Lübnan, İsrail 1948'de kurulduktan sonra Yahudi nüfusu artan tek Arap ülkedir. Fakat 1958'deki iç savaşta Lübnan Yahudilerinin çoğu ülkeyi terkedip başta Avrupa ve ABD olmak üzere diğer ülkelere göç ettiler. 1971'de, 69 yaşındaki Yahudi cemaati genel sekreteri Albert Elia, Suriye ajanları tarafından Şam'a kaçırılıp, Suriye'den kaçmaya çalışan Suriye Yahudileri ile birlikte işkenceye tabi tutuldu. BMMYK'dan Prens Sadrettin Ağa Han'ın Hafız Esad'a Elia'yı serbest bırakması çağrısı sonuç getirmedi ve sonuçta Elia, kaçıranlar tarafından öldürüldü. 1975'te, Lübnan İç Savaşı'nın başlamasıyla Yahudiler için durum daha da kötüye gitti. 1982'de Lübnan Savaşı'nın başlamasıyla Yahudi cemaatinden 11 lider radikal İslamcılar tarafından kaçırılıp öldürüldü. Yahudi yapıları da zarar gördü. İsrail Savunma Kuvvetleri Beyrut'a ilerlemeye başlayınca Yaser Arafat Filistinli silahlı adamlarını beklemeleri için, Lübnan meclisinin karşısında bulunan ve Yahudi cemaatinin sembollerinden biri olan Magen Abraham Sinagogu'na yerleştirdi. Sinagog, İsrail Hava Kuvvetlerince saldırıya uğradı ve gerekçe olarak Filistinlilerin burayı cephanelik olarak kullandığını belirtti. Vadi Abu Jamil, Beyrut'taki Yahudi mahallesi olup savaştan sonra tekrar yapılandırıldı. Başbakan Refik el-Hariri, sinagogun restore edilmesini ve etrafının bahçeyle çevrilmesini planladı fakat bu restorasyon gerçekleşmedi. Muhitte bulunan köhne haldeki Talmud okulu (bölgedeki diğer binalar gibi) yıkıldı. Bahar 2008'de, göç etmiş Lübnanlı Yahudiler sinagogun renove edilmesi arzularını dile getirmiştir. Lübnan'ın durumu istikrar kazanınca bu sürecin başlamasını ummaktadırlar. Yurtdışındaki Lübnanlı Yahudiler, sinagogun Sodeco Yahudi mezarlığıyla beraber Ekim 2008'den başlayarak tadilata gireceğini belirtmiştir. Bloomberg'e göre, Fuad Sinyora şöyle demiştir: Sinagogun tadilatı için, 65 yaşındaki Yahudi cemaati zabıtı İsak Arazi'nin eline para geçti. İsak Arazi, sinagogun tadilatı için gereken paranın 1 milyon dolar civarında olduğunu belirtmektedir. Bu proje için 40.000$ bulmayı başarmış ve daha da para geleceğinin sözünü vermiştir. Hariri ailesinin sahibi olduğu Solidere sivil mühendislik şirketi, tadilat gerektiren 14 ibadet yeri için mekan başına 150.000$ yani toplamda 2.1 milyon$ bağışta bulundu. Şirketin başkanı Nasır Hammaa "Biz bütün cemaatlere yardım ederiz" demiştir. Ayrıca, İsviçre'de, sahipleri Lübnanlı Yahudiler olan bir çift banka para tedarik etmeyi kabul etti. Bu bankalardan biri 100.000$ bağışta bulundu fakat Arazi, bu bankaların ismini vermeyi reddetti. Tadilat 2009'un yazında başladı fakat para darlığından planlar ertelendi. Göze batmayan bir yaşam tarzı sürdürmeye çalışan Yahudi cemaati, haham eksikliğinden dini ibadetlerini yerine getirmede zorluk çekmektedir. Deir el Kamer, Lübnan'da ayakta kalan az sayıdaki sinagogların birine ev sahipliği yapmaktadır. Sinagogun durumu iyi olmasına rağmen güvenlik endişesi nedeniyle kullanılmamaktadır. Eski Lübnan Başkanı Kamil Hamun'un oğlu ve Deir el Kamer valisi Dori Hamun ara sıra Yahudi cemaatine desteğini sunmuştur. Brooklyn'deki Har Lebanon Sinagogu başkanı Albert Khaski, New York'ta 3000 Lübnanlı Yahudinin yaşadığını düşünmektedir. Ayrıca, iç savaşın başlamasıyla Kanada, Güney Amerika ve Avrupa'ya kaçanlar da olmuştur. Diyasporada, Magen Abraham Cemiyeti (Montreal) ve New York'ta Har HaLebanon ve Sefarad Lübnanlılar Cemaati bulunmaktadır. 1908 ila 1978 yılları arası, bir seri haham Lübnan Yahudi cemaatinin liderliğini yaptı. Taşralı Kız (anlam ayrımı) Ali Ulvi Elöve Ali Ulvi Elöve (d. 1881, Selanik - ö. 15 Ağustos 1975, İstanbul), Türk şair, öğretmen, çevirmen ve dilci. Türk edebiyatındaki ilk çocuk şairlerindendir. Çocuk edebiyatı, edebiyat tarihi ve Türkçenin tarihi, grameri üzerine araştırmaları vardır. "Dağ Başını Duman Almış" sözleriyle başlayan Gençlik Marşı'nın sözlerinin yazarıdır. 1881'de Selanik'te dünyaya geldi. Babası Mustafa Fevzi Bey, annesi Ayşe Süreyya Hanım'dır. İlk ve orta öğrenimini Selanik'te devrin modern eğitim veren okullarından "Feyzi Sıbyan" adlı rüştiyede yaptı. 1895'te mezun oldu. Bir yıl Selanik Mülki İdadisi'nin beşinci sınıfına devam ettikten sonra okuldan ayrılıp bir yıl Selanik Frerler Mektebi'ne devam etti; daha sonra Fransızca öğrenmek için ağabeyi ile Manastır'a gitti ve Manastır Frerler Mektebi'nde öğrenim gördü. Tesalya Golos Telgrafhanesi'nde posta katipliği, Serez Ecnebi Muharebe Telgraf memurluğu yaptı. Tekrar Selanik'e dönerek Selanik Darülmuallimin-i İptidaisi'ni bitirdi. Sınava girerek ilkokul öğretmeliği hakkı kazandı. 1898-1905 yıllarında Fevziye Mektebi'nde Türkçe ve Fransızca dersleri verdi. Bir yandan da Ağabeyi Necip Necati’nin imtiyaz sahibi olduğu “"Çocuk Bahçesi"” isimli derginin yazı işlerini 1905'te dergi kapatılan kadar yürüttü. Sağlık sorunları nedeniyle 1905'te öğretmenlikten ayrıldı. 31 Mart Vakası üzerine Hareket Ordusu’na katılarak İstanbul’a giden Ali Ulvi, Selanik'e geri dönemdi. Darülmuallimin Tatbikat bölümüne öğretmen olarak tayin edildi; Mustafa Satı Bey ile birlikte çalıştı. Satı Bey'in bir konferansta çocuklara hitap edecek şiir ve şarkıların yazılmasını ricaya etmesi üzerine bu işe sarıldı. 1899'dan itibaren çocuk şiiri yazan ve çocuk dergilerinde yayımlayan Ali Ulvi Bey, bu alandaki çalışmalarının sonucu olarak “"Çocuklara Neşideler"”i yayınladı (1912). Kitapta La Fontaine, Victor Hugo ve Lamartin'den yaptığı şiir çevirilerinin yanında, ilhamını yine bu şairlerden aldığı şiirlere yer verdi. 1910 yılında Darülmuallimin Tatbikat Mektebi müdür yardımcılığına getirildi. 1911 yılından itibaren Darülmuallimin kadrosuna da katıldı ve orada sarf ve nahiv dersleri vermeye başladı. Aynı zamanlarda okul bünyesinde çıkarılan ve dönemin en önemli eğitim dergisi kabul edilen "Tedrisat-ı İbtidaiyye Mecmuası’"nda yazılar yayınladı. İstanbul Erkek Öğretmen Okulu'ndaki görevi sırasında müzik öğretmeni Violonist Zeki Bey ve beden eğitimi öğretmeni Flütçü Adnan Bey'le birlikte Avrupa kökenli bestelere güfteler yazmaya başladı. I. Dünya Savaşı yıllarında okul, Moda'daki St. Joseph Lisesi'nin binasına taşınıp eğitime oradan devam edildiği sırada Selim Sırrı Tarcan kendisinden bir İsveç marşı için Türkçe 4+4 veya 8 heceli bir güfte istemişti. Bu istek üzerine Gençlik Marşı'nın sözleri ortaya çıktı ve ilk defa Moda'daki İstanbul Erkek Öğretmen Okulu'nda söylendi ve ağızdan ağza hızla yayıldı. Ali Ulvi Bey, 1911 yılında Feyz-i Sıbyan okulunun ilk kurucusu yazı işleri memuru Mısırlı Tevfik Efendi’nin kızı Ayşe Letâfet Hanım’la evlendi. Bu evlilikten 1914 yılında kızı Sema (Saliha Selma), 1926'da oğlu Mustafa Emil dünyaya gelmiştir. Selanik'te kapatılmak zorunda kalan Fevziye Sıbyan Mektebi, 1917 yılında İstanbul’da ""İstanbul Fevziye Mektebi"" adıyla yeniden faaliyete geçince öğretim işlerini denetleyen kurula seçildi. Bu görevden 1921'de istifa etti. İstanbul Darülmualliminine uzun yıllar emek verdikten sonra 1923'te Adana Erkek Öğretmen Okulu’na edebiyat öğretmeni ve okul müdürü olarak atandı. 1925 yılında Bursa Erkek Öğretmen Okulu’nda, 1927'e Bursa Kız Öğretmen Okulu'nda edebiyat öğretmenliği yaptı. Bursa'da Kız Öğretmen Okullu'nda görev yaptığı sıranda Türk Dil Kurumu'nun gramer-sentaks koluna üye seçildi. Kendisine öncelikle Bursa Ulu Cami’de bulunan, iki Kur’an tercümesi, fişlenmek ve taranmak üzere verildi. Ardından başka birçok tarama işi daha yaptı. Bir yandan da İbrahim Şefik (İşçil) isimli bir doktorla birlikte, tıp terimlerini Türkçeleştirmek için uğraştı. "Türkçe Hekimlik Terimleri Üzerine Bir Deneme"” adlı eser ortaya çıktı. Elöve, 1939-1945 yılları arasında Gazi Eğitim Enstitüsü'nde öğretim görevlisiydi. Jean Deny'nin yapıtını "Türk Dili Grameri" adıyla Türkçeye çevirdi. Abdurrahman Fevzi Efendi'nin "Mikyasü'l-Lisan ve Kırtasü'l-Beyan" adlı yapıtını günümüz Türkçesine çevirdi. Gazi Eğitim Enstitüsü'nden emekli olduktan sınra da Türk Dil Kurumu'nda uzman olarak çalışmayı sürdürdü. 1956'da eşini kaybettikten sonra çocuklarının yaşadığı İstanbul'a yerleşen Elöve, 1963'te bir göz hastalığı sonucu görme yetisini kaybetti. 1975'te hayatını kaybetmiş ve Bülbülderesi Mezarlığı'na defnedilmiştir. Daewoo Winstrom Daewoo Winstrom, GM Daewoo'nun 2006 yılında satışa sunduğu SUV'dur. Birçok ülkede Chevrolet Captiva, Avustralya'da ise Holden Captiva adıyla satılmaktadır. Ayrıca Opel Antara modeli Güney Kore'de Winstrom Maxx adıyla satılmaktadır. Kıvırcık Ali bu araçla yaptığı kazada hayatını kaybetmiştir. Ã–zellikleri Bergama Zeus Sunağı Bergama Zeus Sunağı ya da Zeus Altarı, Kuzey Batı Anadolu'da, İzmir'in kuzeyinde bulunan günümüzde Bergama olarak anılan antik Pergamon şehrinde Pergamon Krallığı'nı yöneten Attalos hanedanı tarafından MÖ 2. yüzyılda yaptırılmış anıtsal dinsel bir yapıdır. At nalı biçimdeki yapı Bergama Akropolü üzerinde bulunur. 35,64 m genişliğinde 33,4 m derinliğindedir. Yapının ön tarafında bulunan merdivenler 20 mt genişliğindedir. Dışında ve iç mekanlarında bulunan mermer kaplama üzerindeki freskler sanat tarihinin en önemli yapıtları arasında sayılır. Dış cephe freskleri antik Helen dünyasının Olimpos tanrıları ile devler (Gigantlar) arasındaki savaşı, iç alandaki freskler Pergamon'un kuruluş söylecesi olan Telefos söylencesini anlatır. Bu görkemli yapının kalıntıları 1870'li yıllarda Alman mühendisi Carl Humann tarafından, o zamanın Prusya'sına götürülmüştür. Bugün, Berlin'de bulunan Pergamon (Bergama) Müzesi'nde sergilenmekte ve her yıl binlerce insan tarafından ziyaret edilmektedir. Müzenin merkez salonunda, sunağın batı tarafı ve titanlarla tanrıların savaşlarını canlandıran büyük rölyef friz orijinalindeki sıraya göre, merdiven yanlarına ve müzenin duvarlarına yerleştirilmiştir. Tieion Tieion (Yunanca Τίον) Anadolu'nun Karadeniz Bölgesi'nde, antik çağda Paflagonya denen bölgede bulunan antik Tieion kenttir. Antik kayıtlarda adı "Tius, Tium, Tieium, Tios, Tion", olarak da geçer. Tieion, eski adı Billaeus olan Filyos Çayı ağzındadır. Bu kent bugün Zonguldak ilinin Çaycuma ilçesine bağlı Filyos beldesinde bulunmaktadır. Miletoslular tarafından kurulmuş bir Helen kolonisidir. Amasyalı antik çağ coğrafyacısı Strabon'a göre Pergamon Krallığı'nın kurucusu Attalos oğlu Filetairos'un doğum yeridir. Antik kent'in akropol alanında Frigyalılar dönemi ilk yerleşim izleri tespit edilmiş,Roma dönemi'nde M.Ö.70 yılında yakılıp,yağma edilmiş olan kent,daha sonra yeniden inşa edilerek ticaret ve balıkçı kenti olarak varlığını devam ettirmiştir.Kent,Bizans dönemi'nde MS 5.'inci yüzyılda önemli bir dini merkez olmuştur.Selçuklu ve Osmanlı dönemlerinde ise 14-15'nci yüzyıl giderek önemini yitirmiş ve küçük bir balıkçı köyüne dönüşmüştür. Tieion kentinini ilk inşa edenlerin arkeolojik veriler ışığında antik çağı'ndan beri kesintisiz iskan edildiği anlaşılmaktadır.2010 yılında Milet kolonisi üzerinde araştırma yapan Belgesel yönetmeni "Tekin Gün" Tieion antik kentin bir koloni kenti olarak M.Ö.7'inci yüzyıl.-M.Ö.6'ıncı yüzyıl arasında şehrin kurulduğunu,sur ve temel kalıntıları araştırmalarda Helenistik dönem izleri taşıdığı,şehrin antik temeller üzerine iskan edilerek geliştiği ve zenginleştiği anlaşılmakta.Hellenistik Devir'e tarihlenen sur duvarları, Roma - Bizans dönemi'ne ait yapı kalıntılarının bulunduğu kent bir liman kenti olabileceği bazı antik kaynaklarda geçmektedir. İlk bilimsel kazı çalışmaları 2006 yılında.Trakya Üniversitesi (daha sonra Karabük Üniversitesi) öğretim görevlisi Prof. Dr. Sümer Atasoy bilimsel başkanlığında başlanmış ve halen Doç. Dr. Şahin Yıldırım’ın danışmanlığında Karadeniz Ereğli Müzesi tarafından devam edilmektedir.Arkeolojik kazı çalışmalarında,Helenistik Devir'e MÖ 4'üncü yüzyıl ait yapılar ve çanak çömlek çeşidinin bol olması, yapılan ticaretin zenginliğini göstermektedir.2009 yılında yapılan kazılarda Arkaik döneme ait M.Ö.76 siyah ve kırmızı figürlü çanak çömlek parçaları ile Ortaçağ’a ait M.S.1214’e tarihlenen 30 değişik tipte sırlıçanak-çömlek parçaları bulunmuştur.Hellenistik Devir'e tarihlenen sur duvarları, Roma-Bizans dönemine ait yapı kalıntıları, Roma Dönemi sikkeleri kentte çıkarılan eserlerdir.Tieion kenti günümüze değin devam eden bilimsel arkeolojik kazıları ve kent alanında yapılan çevre yüzey araştırmalarında,arkeolojik bulgular ve Nümismatik veriler,Karadeniz tarihi ve arkeolojisi için büyük önem taşımaktadır. Attalos HanedanÄ± Attalos Hanedanı yaklaşık yüzelli yıl boyunca Anadolu'nun büyük bir kısmını yönetmiş, Pergamon Krallığı'nı kuran ve yöneten bir sülaledir. Merkezi günümüzde İzmir iline bağlı Bergama, antik Pergamon kentidir. Kurucusu,Doğu Karadeniz kıyısında bulunan Tieion'da yaşamış Makedonyalı olduğu sanılan baba Attalos ile Paflagonyalı Boa'nın üç oğlundan biri olan Filetairos'tur. Ardılı ve yeğeni I. Eumenes, Filetairos'un kurduğu küçük beyliği korumuş, onun ardılları, I. Attalos, II. Eumenes, II. Attalos bu beyliği Krallık düzeyine yükseltmiştir. MÖ 2. yüzyılda krallık sınırların doğuda Toros Dağları'na batıda Trakya'ya kadar genişletmişti. Bret Hart Bret Sergeant Hart (2 Temmuz 1957) Kanadalı yazar, oyuncu ve emekli profesyonel güreşçi. Bret "The Hitman" Hart olarak World Wrestling Federation (WWF/WWE) ve World Championship Wrestling (WCW)'teki çalışmaları ile tanınmıştır. Hart güreş ailesinin bir ferdidir. Professional güreşçi olmadan önce, Hart eğitim gördüğü Ernest Manning Lisesi ve Mount Royal Koleji'nde amatör güreşmiştir. Ayrıca "Hit Man" takma adı ile birlikte, Hart ring tarzına ithafen "The Pink and Black Attack" "(Pembe ve Siyah Saldırı)", ve "The Excellence of Execution." "(Mükemmel infazcı)" lakapları ile bilinmektedir. 1997'de "Montreal Kazığı" olayına dahil edilmiş, profesyonel güreş tarihinin WWE tarafından en tartışmalı olayı olarak görülmüştür. Hart, kariyerinde 1970'ler ve sonrası onlarca yıl boyunca 32 şampiyonluk edinmiştir. Bunların arasında, WWE tarafından toplam yedi kez dünya şampiyonu olarak, beş kez WWE şampiyonu ve iki kez WCW Dünya ağırsıklet şampiyonluğu'na sahiptir; 4'ü WCW tarihinde bir rekor olmak üzere toplam beş kez WCW/WWE Birleşik Devletler Şampiyonu; ve ikinci WWF Üçlü taç şampiyonu'dur. Bu şampiyonluklara dahil olarak, Hart 1994 Royal Rumble kazananı (Lex Luger ile), ayrıca 1991'de ve ilk izle ve öde etkinliği olarak 1993'te toplam iki kez Ringin Kralı olmuştur. Hart, 2006'da eski meslektaşı Steve Austin tarafından WWE Şeref Kürsüsü'ne seçilmiştir. Albenga Albenga, kuzeybati İtalya'da Ligurya bölgesinde Savona ili'ne bağlı bir belde. Beldenin ekonomisi turizm, yerel ticaret ve tarima dayalidir. Beldenin taruhsel merkezinde bulunan uc belediye kulesi dolayisiyla "cok kuleli belde" adıyla da anilmaktadir. Albenga beldesi Keltler tarafından kurulmuştur. Ligures kabilesinin ana merkezi idi. Antik Roma idaresi altında "Albingaunum" adı ile "münicipium" statülü zengin bir kent idi. Buna başlıca neden M.Ö.13de antik Romalılar tarafından yapılan Tiren Denizi sahillerini takip eden "Via Julia Augusta" ana karayolunun bu beldeden geçmesi ve beldenin önemli bir tarım merkezi olması idi. Bu beldenin tarımsal zenginliğine tarihsel bir gösterge 3. yüzyılda Probüs adlı imparatorluk talibine karşı bu beldede malikanesi olan Proculus Albingaunum adlı bir zenginin isyan edip kölelerinden 2000 kişilik bir ordu kurmasıdır. Bu isyancı yenilmiş ve M.S. yak. 281'de idam edilmiştir. Albenga 5. yüzyılın ortalarında bir başpiskoposluk merkezi olmuştur. Fakat şehrin yakınından geçen Centa Çayı'nin getirdiği alüviyonlar yavaş yavaş eski antik Roma Albingaunum kentinin güney semtlerini ve limanı doldurup kapatmıştır. Beldede 5. yüzyıldan kalan eski Vaftizhane günümüzde şimdiki sokak seviyesinin yaklaşık 2,5m altındadır. Albenga beldesinin günümüzde çok iyi korunmuş bir tarihsel merkezi bulunmaktadır. Belde hala antik Roma şehir plancılığının dikine kesişen sokaklardan oluşan şehir planını ve eski şehir surlarını korumaktadır. Şehirde hala Roma ev mimarisi planına uygun orta bir avlu etrafına yapılanmış evler bulunmaktadır. Şehirde, üçü belde belediyesine ait, dört Orta Çağlardan kalma kule bulunup bu nedenle "çok kuleli belde" adına hak kazanmaktadır. Albenga beldesi Ligurya bölgesinde bulunan Genova şehrinin büyüyüp zenginleşmesi ile önemini zamanla kaybetmiştir. Günümüzde hızla gelişen turizm ve tarım dolayısıyla tekrar zenginleşen bir merkezi bulunmaktadır. Albenga'nın belde sınırları içinde nüfusu (31.12.2009 tahminleri itibarıyla) 24.249 kişidir ve nüfus yoğunluğu 664 kişi/km². olur Fakat etrafında varoşları ile şehirleşmiş alan nüfusunun 50.000 olduğu tahmin edilmektedir. 19. ve 20. yüzyılda belde nüfusunun nüfus sayımı verilerine göre gelişimi şu gösterimde izlenebilir: Albenga'nın şu komünlerle sınırları bulunur: Alassio, Arnasco, Ceriale, Cisano sul Neva, Ortovero, Villanova d'Albenga Albenga'nın şu kentle kardeş şehir bağlantısı bulunur: Gizemli GÃ¼zellik Gizemli Güzellik (), 1922 tarihli Çekoslovakya yapımı bir komedi filmi. Přemysl Pražský tarafından yönetilen film, siyah-beyaz bir sessiz filmdir. Yönetmen Pražský, ayrıca oyuncu olarak da filmde yer almıştır. Falan Filan Falan Filan, Türk rock müzik grubu Redd'in Kirli Suyunda Parıltılar albümünde yer alan şarkıdır. Redd 50/50’den kısa bir süre sonra Kirli Suyunda Parıltılar albümünü 24 Nisan 2006'da çıkarttı. Pasaj müzikten çıkan bu albümün çıkış şarkısı olan Falan Filan’ın sözü ve müziği Doğan Duru'ya aittir. Bu klipte albümle beraber gruba katılan Suat Ayyıldız'da yer almıştır. Cemil Ağacıklıoğlu tarafından İstanbul Hadımköy'de dış mekanlarda çekilen bu klipte Redd canlı performansını sergilemiştir. MTV Europe, MTV World Chart Express'te Black Eyed Peas , U2-Mary J. Blidge, Nelly Furtado şarkılarının da bulunduğu listeye 10 numaradan giriş yapmıştır. Ancak Türkiye’deki bazı müzik kanallarının bu şarkıyı "fazla sert" bulması sebebiyle yayınlanmamıştır. Matematik mühendisliği Matematik mühendisliği. İyi derecede matematik bilgisine sahip, mühendislik eğitimi almış, endüstriyel problemleri modelleyerek çözebilen mühendisler yetiştirmeyi amaçlayan mühendislik dalı. Matematik mühendisleri mühendislik, ekonomi ve hizmet sektöründe ortaya çıkan problemlerin çözümünde önemli rol oynar. Günümüz koşullarında bu mühendislik dalından mezun olan mühendisler genellikle yazılım sektöründe çalışmaktadır. MTV Avrupa Müzik Ödülleri 2010 2010 MTV Avrupa Müzik Ödülleri, 7 Kasım 2010'da Madrid'deki Caja Mágica'da gerçekleştirilen ödül törenidir. Tören, Eva Longoria tarafından sunuldu.. Adaylar 20 Eylül'de açıklandı. Katy Perry ve Lady Gaga beşer adaylıkla başı çekerken; onları dört adaylıkla Eminem ve üçer adaylıklar 30 Seconds to Mars ve Muse izledi. Justin Bieber, MTV EMA 2010 resmî dijital sunucusuydu. Kategorinin kazananı koyu renkte gösterilmiştir. Kazananlar koyu renkte gÃ¶sterildi. Did It Again (Shakira şarkısı) Did It Again, Grammy ödüllü şarkıcı-söz yazarı Shakira 3. İngilizce stüdyo albümü She Wolf için Pharrell Williams, Jorge Drexler ile birlikte yazıp bestelediği şarkıdır. Albümünden 2. single olarak çıkmıştır. Latin Amerika ve İspanya için bir de İspanyolca versiyonu yapılmıştır: "Lo Hecho Está Hecho". 15 Ekim 2009'da Shakira şarkının ilk performansını "Jimmy Kimmel Live!"'da yaptı. Ayrıca Shakira şarkıyı 13 Ekim'de "Dancing with the Stars"'de ve 17 Ekim'de "Saturday Night Live"'da söyledi. Şarkının en önemli tanıtımı 5 Kasım 2009'da Berlin'deki MTV Avrupa Müzik Ödülleri'nde yapıldı. Şarkının videosu 17 ve 18 Ekim 2009'da Sophie Muller tarafından Los Angeles'ta çekildi. 30 Ekim'de ise tüm dünyada yayınlandı. Worldwide digital download Latin American download Turkey digital single Latin America/Spain download single France/UK download single UÄŸur Utlu Uğur Utlu (d. 24 Ağustos 1991, Aşkale), Türk futbolcudur. Kartalspor'da oynamaktadır. Futbola Sancaktepe Belediyespor altyapısında başladı daha sonra Kartalspor altyapısında oynadı ve 2009 yılında profesyonelliğe geçiş mukavelesi imzalayarak as takımı alındı. Kartalspor için ilk karşılaşmasını 30 Ağustos 2009 tarihinde Gaziantep Büyükşehir Belediyespor'a karşı oynadı. 2009-10 sezonunun ara transfer döneminden sezon sonuna kadar oyun tecrübesi edinebilmesi için Kartalspor'un ara takımı olan ve 3. Lig'de oynayan İstanbul Kartal Belediyespor'da kiralık statusunde geçirdi. 2010-11 sezonun başlamasıyla takıma geri döndü. Özgül emilim oranı Özgül emilim oranı veya özgül soğurma oranı (İngilizce: Specific absorption rate) (SAR), radyo frekans (RF) elektromanyetik alana maruz kalındığında beden tarafından soğurulan enerji oranının bir ölçüsüdür. Birim doku kütlesi başına soğurulan güç olarak tanımlanır ve birimi W/kg'dır. SAR ya tüm beden üzerinde ya da küçük bir örnek hacim (genelde 1 g veya 10 g doku) üzerinden ortalaması olarak alınır. SAR, doku dahilindeki elektrik alandan şu şekilde hesaplanır: burada SAR, 100 kHz ve 10 Ghz aralığında bulunan alanlara maruz kalma düzeyini ölçmek için kullanılır. Çoğunlukla cep telefonlarından ve MRI taramalarından soğurulan gücü ölçmek için kullanılır. Değerler RF enerjisine maruz kalan vücut kısmının geometrisine ve RF kaynağının tam konumuyla geometrisine büyük oranda bağlıdır. Bu yüzden testler her özgül kaynakla, örneğin bir telefon modeliyle, ve cihazın amaçlanan kullanım pozisyonuna uyularak yapılmalıdır. Örneğin, bir cep telefonun SAR değeri ölçülürken, telefon kulağa konuşma pozisyonunda yerleştirilmelidir. SAR değeri kafa üzerinde en yüksek emilim oranına sahip nokta üzerinden ölçülmelidir ki bu nokta cep telefonları için genelde telefonun antenine en yakın noktadır. Çeşitli devletler ve uluslararası organizasyonlar, kafaya veya bir uzva etki eden mobil cihazlar tarafından üretilen RF enerjilerine maruz kalma güvenlik sınırları tanımlamışlardır: Cem KÄ±smet Cem Kısmet (d. 1969, Trabzon), Pilli Bebek grubunun kurucusu, vokalisti, gitaristi, bestecisi, söz yazarı ve aranjörüdür. Olsun albümünde Uğur Memiş ile birlikte prodüktörlük görevini üstlenmiştir. Eğitimini Ankara'da tamamlamış ve burada birçok öğrenciye gitar, piyano, şan vb. müzik dersleri vermiştir. 2001 yılında evlenmiş ve Ankara'da yaşamaya devam etmiştir. Uzun süre Ankara'da çeşitli bar, ve organizasyonlarda sahne aldıktan sonra 2005-2006 yıllarında İstanbul'a taşınmışlardır. Pilli Bebek 1995 yıllarında Ankara'da kurulmuştur. İlk albümleri olan Uyandırmadan 1999 yılında çıkmıştır. 2 albümde olduğu gibi bu albümde de tüm söz-müzik Cem Kısmet'e aittir. Cem Kısmet Behzat Ç. adlı dizinin müziklerini yapmıştır. Dizi hem grubun hem de kişilerin daha çok tanınmasını sağlamıştır. Takao Kinomiya Takao Kinomiya, Takao Aoki tarafından yazılan ve çizilen Beyblade mangasında ana karakter. Takao'nun en büyük hayali dünyanın en güçlü beybladecisi olmaktır. Bir gün dedesinden kaçar ve Nobuo'yla beyblade oynar. Gideceği yere geç kalır. Orada Hiruta adında biri vardır. Hiruta Kai'nin reisi olduğu Kabuk Kırıcılar'ın lideridir. Takao Kai'ye yenilir. Bir gün beyblade antrenmanı yaparken birinin köpeği suya düşer. Takao ve sarışın çocuk yani Max onu kurtarır. Takao Max'la tanışır ve kısa sürede arkadaş olurlar. Bir gün Japonya'da büyük bir turnuva olur. Takao bu turnuvada Hiruta, Çin'den gelen Rei ve Kai yenerek Japonya Şampiyonu olur. İlk 4'e giren Takao, Kai, Rei, Max dünya şampiyonasına giderler. Bilgiç'i de takımın teknik sorumlusu olarak yanlarına alırlar. Orada birçok rakiple karşılaşırlar. Takao bu turnuvada arkadaşlarıyla ilgili de birçok şey öğrenir. En sonunda bu turnuvayı kazanıp Japonya'ya dönerler. Bu sezonda Takao'nun okul hayatına da değinilmiştir. Takao bu sezonda da çok şiddetli çarpışmalar yapmıştır. Bu sezonda Japon Takımı kendilerini kutsal canavarları almak isteyen bilim adamlarıyla maç yaparken bulur. Ve seriye Hiromi adında bir kız çocuğu eklenir ancak Takao Aoki'nin mangasında bu isme hiç değinilmemiştir. Bu sezonda Takao ve Max dünya şampiyonu olur. Rei ve Kai yarı finalde elenir. Takao bu sezonda arkadaşlarının ona ihanetini tadar. Max Kai Rei kendi takımlarına giderler. Takao da köylü çocuk Daichi ve Bilgiç'le birlikte BBA Revolution adında bir takım kurar. Bu sezonda Takao'nun abisi Jin de görülür. Ama asıl adı Hitoşi'dir. Bu sezon iki turnuva olur: birincide BBA, ikincide ise sonuç belirlenememiştir. Bu Beyblade'in son sezonu olduğu için Epilog da Takao Hiromi'yle evlenir. Bir tane beybladeci çocukları olur. Rei Mariah'la, Kai Salima'yla Max da Mariam'la evlenir. Hepsi de babalarının topaçlarını kullanacak, hedefleri ise dünya şampiyonu olmaktır. Duck Sauce Duck Sauce, Armand Van Helden ve A-Trak'ten oluşan Amerikalı-Kanadalı DJ grubudur. Fool's Gold Records bünyesinde bulunan ikili, kulüp DJ'lerinin tercih edeceği disko house tarzında parçalar yapmayı hedeflemektedir. Grubun ilk parçaları "aNYway" ve "You're Nasty" idi. "Greatest Hits" adlı ilk EP'leri Eylül 2009'da çıktı. Final Edition'ın "I Can Do It" parçasından samplelar kullanılan "aNYway"de New York'un baş harfleri olan NY harfleri büyük yazıldı. Duck Sauce, 2010 yazında aynı isimdeki sanatçıdan esinlenilen "Barbra Streisand" adındaki şarkıyı yayınladı. Şarkıda Boney M'in "Gotta Go Home" ve Alman grup Nighttrain'in "Hallo Bimmelbahn" adlı eserlerinden samplelar ağırlıklı olarak kullanıldı. İlk kez Miami Winter Music Conference'da çalınan "Barbra Streisand"; dünya çapında DJ'lerin ve radyoların desteğini gördü. Şarkı Avustralya kulüp listeleri, Belçika, Hollanda, İsviçre ile; İngiltere ve Amerika'da dans listelerinde zirveye yerleşti. 1988-89 TÃ¼rkiye 2. Futbol Ligi 1988-89 Türkiye 2. Futbol Ligi, günümüzde 1. Lig olarak adlandırılan ligin 26. sezonudur. "A Grubu", "B Grubu" ve "C Grubu" olarak üç ayrı torba oluşturularak oynanan ligden Gençlerbirliği ile Zeytinburnu bir üst lige yükselen takımlar olmuşlardır. Gruplarının son sıralarında yer alan Bitlisspor, Mardinspor, Kayserispor, Zonguldakspor, Sönmez Filament, Yeni Afyonspor, Trabzonspor (B), Babaeskispor, Çorluspor, Düzcespor ve Uzunköprüspor ligden düşmüşlerdir. 20 Ocak 1989'da Samsunspor kafilesi Malatyaspor ile yapacağı lig maçı için bu şehre giderken trafik kazası geçirmiş, akabinde kaza nedeniyle ligden çekilmek zorunda kalmıştır. Ligin kalan haftalarında mücadele edemeyecek durumda olan kulüp özel bir statü ile ligde bırakılmış bu nedenle 1988-89 sezonunda 'den düşecek takım sayısı dörtten üçe indirilip, bir sonraki sezon 1. Lig'de mücadele edecek takım sayısı da 19'dan 18'e indirilince, 2. Futbol Ligi'nden de yalnızca 2 takımın bir üst lige çıkarılmasına karar verilmiştir. "B Grubu"'nu 1. sırada bitiren Bursaspor'un alt takımı olan Bursaspor (B) takımı aynı ligde aynı kulübün iki takımının bulunmasını kısıtlayan yönetmelik gereği üst lige kabul edilmedi. Ayrıca sezon öncesinde "Edirnespor Kulübü" adını değiştirerek Trakya Birlik Edirnespor Kulübü adını almıştır. Armand Van Helden Armand Van Helden (d. 16 Şubat 1970, Boston, Massachusetts), Amerikalı DJ ve prodüktördür. 1996'da Tori Amos şarkısı "Professional Widow"a yaptığı ve Ocak 1997'de İngiltere'de bir numara olan remix (East West Records'tan çıktı.) ve kendi adına yaptığı ve Şubat 1999'da yine İngiltere'de bir numaraya tırmanan "U Don't Know Me (Ffrr Records'tan çıktı.) adlı parçayla tanındı. 2009'da konuk olduğu İngiliz rapçi Dizzee Rascal'ın "Bonkers" adlı parçası da o sene İngiltere'de hit oldu. 2009 sonunda Kanadalı DJ A-Trak ile birlikte "aNYway" adlı parçayı Ekim ayında çıkardı. Daha sonraları Duck Sauce adını alan ikili, "Barbra Streisand" adlı parçayla dünya çapında listelerde zirveye yerleşti. Barbra Streisand (şarkı) "Barbra Streisand", Duck Sauce grubunun disko house türünde bir şarkısıdır. 10 Eylül 2010'da yayınlandı. Belçika, Hollanda ve Finlandiya'da bir numara olan şarkı; dünya çapında birçok listede ilk ona girmeyi başardı. Single kapağında Barbra Streisand'ın 1980 çıkışlı "Guilty" albümünün kapağından esinlenildi. 24 Ekim 2010'da Calgary Flames takımı şarkıyı yeni gol şarkısı olarak kullanmaya başladı. Şarkıda Boney M'in "Gotta Go Home" (1979) ve Alman grup Nighttrain'in Heinz ve Jürgen Huth kardeşler tarafından kaleme alınan "Hallo Bimmelbahn" adlı eserlerinden samplelar ağırlıklı olarak kullanıldı. İlk kez Miami Winter Music Conference'da çalınan "Barbra Streisand"; dünya çapında DJ'lerin ve radyoların desteğini gördü. İlk kez Miami Winter Music Conference'da çalınan "Barbra Streisand"; dünya çapında DJ'lerin ve radyoların desteğini gördü. Şarkı için çekilen video klipte çok sayıda ünlü isim rol aldı: Kanye West, Pharrell Williams, Ryan Leslie, Buckshot, Smif-n-Wessun, DJ Premier, Chromeo, DJ Mehdi, So Me, Diplo, ?uestlove, Ezra Koenig, Santigold, Yelawolf, The Roots, Fafi ve Team Facelift'ten Fat Jew. Şarkı, 16 Ekim 2010'da Hollanda listesine 25. sıradan giriş yaptı. İki hafta listenin ikinci sırasında yer aldı ve sonraki hafta zirveye yükseldi. İlk haftasında İngiltere'de 67.000 sattı ve 17 Ekim'de listeye üçüncü sıradan girdi. Şarkı ayrıca 18 Aralık'ta Amerika Hot Dance Club Songs listesinde bir numara oldu. Limpopo (GÃ¼ney Afrika Cumhuriyeti ili) Limpopo (İngilizce telaffuzu: ), Güney Afrika Cumhuriyeti'nin en kuzeyinde bulunan vilayettir. Başkenti Polokwane (ya da eski ismiyle "Pietersburg"). Limpopo Vilayeti, apartheid'ın 1994'te sona ermesi ile Transvaal Vilayeti'nin kuzeyinden oluşturulmuştu. İlk oluşturulduğunda "Northern Transvaal" ("Kuzey Transvaal") ismi ile anılırdı. Ertesi yıldan 11 Temmuz 2003 tarihine kadar "Northern Province" ("Kuzey Vilayet") olarak anılmıştı. Bu durumun değiştiğinde söz konusu vilayetin ismi "Limpopo"'ya değiştirilmişti; "Limpopo" ismi, vilayetin en önemli nehrinden alınmıştır. Limpopo'nun yüzölçümü 125.754 km. 2007 nüfus sayımına göre nüfusu 5.238.286. Mpumalanga Mpumalanga (telaffuz: , ), Güney Afrika Cumhuriyeti'nin kuzeydoğusunda bulunan vilayettir. "Mpumalanga" ismi Swati, Xhosa ve Zulu dillerinde "doğu" ya da daha belirgin olarak ""güneşin doğduğu yer"" anlamına gelir. Söz konusu vilayet eskiden "Eastern Transvaal" ("Doğu Transvaal") ismi ile anılmıştı, fakat 24 Ağustos 1995 tarihinde bu durum günümüzünkine değiştirilmişti. Mpumalanga Vilayeti kuzeyinden Limpopo; batısından Esvatini ve Mozambik; güneyinden KwaZulu-Natal ve Özgür Devlet; ve batısından Gauteng tarafından çevrelenir. 1994'ten önce Mpumalanga, Transvaal Vilayeti'nin bir parçası idi. Mpumalanga'nın başkenti Nelspruit. Yüzölçümü 76.495 km. Nüfusu 3.643.435. Forest Silence Forest Silence 1996 yılında kurulan Macar black metal grubu. Killzone 3 Killzone 3, Guerrilla Games tarafından PlayStation 3 platformu için geliştirilen ve Sony Computer Entertainment tarafından 2011'de yayınlanan birinci şahıs nişancı türündeki video oyunu. "Killzone" serisinin üçüncü, üç boyutlu oynanışsa sahip ve PlayStation Move'la oynanışı destekleyen ilk oyunudur. 22 Şubat 2011'de Amerika'da, 23 Şubat 2011'de Avrupa'da, 25 Şubat 2011'de ise Birleşik Krallık'ta piyasaya sürüldü ve Mayıs 2011 itibarıyla dünya çapında yaklaşık 1,46 milyonluk satış rakamına ulaştı. Guerrilla Games'den gelen açıklamaya göre oyunda toplam 8 adet bölüm bulunmaktadır. Oyunun senaryo modu toplam 6-8 saat sürmektedir. Oyun Playstation 3'ün toplam 43.8 GB'ını kullanmaktadır. Oyunun betası 3 Şubat 2011 tarihinde PS Store üzerinden indirilebilir olarak sunulmuştur. Beta'da Türkçe dil seçeneği de mevcuttur. Beta toplam 802 MB'dır. Beta içerisinde 3 adet mod mevcut. Bunlar: Savaş alanı, Gerilla savaşı ve Operasyonlar'dır. Toplamda 7 görev vardır. En çok görev kazanan takım zafere gider. Bu modda en çok rakip öldüren takım kazanıyor. Bu modda ISA saldırı konumundadır, Helghast ise savunmada kalır. ISA zaferi oyunun ilerlemesine vesile olurken, Helghast zaferi oyunun sonlanmasına sebep olur. Eğer iyi bir oyun çıkarırsa, oyuncu herkesin izleyebileceği ara sahnelerde yer alır. SabahsÄ±z Geceler (film, 1968) Sabahsız Geceler, Peyami Safa'nın aynı adlı romanından uyarlanan Ertem Göreç'in yönettiği, Safa Önal'ın senaryosunu yazdığı 1968, Türkiye yapımı film. Başrollerde Kartal Tibet ve Sema Özcan oynamıştır. Akridin Akridin, CHN, heterosiklik bir organik bileşiktir. Akridin terimi ayrıca, CN üçlü halkasını içeren bileşiklere değinmek için kullanılır. Akridin yapısal olarak antrasen ile ilişkilidir, o bileşiğin ortasındaki CH gruplarından biri yerine azot gelmiştir. Renksiz bir katı madde olan akridin ilk defa kömür katranından elde edilmiştir. boya ve bazı değerli ilaçların yapımında kullanılan bir ham maddedir. Çoğu akridin, örneğin riboflavin, ayrıcfa antiseptik özellik gösterirler. Akridin ve onun türevleri, enterkalasyon yapma özellikleri nedeniyle DNA ve RNA'ya bağlanırlar. Akridin turuncusu (3,6-dimetilaminoakridin) nükleik asitlere spesifik metakromatik bir boyadır, hücre döngüsünün aşamalarını belirlemekte kullanılır. Akridarsin akridine benzer bir yapıya sahiptir ama azot atomunun yerinde bir arsenik atomu bulunur. Akridofosfin ise azot yerine bir fosfor atomu bulundurur. Akridin ilk defa 1871'de Carl Gräbe ve Heinrich Caro tarafından saflaştırılmıştır. Akridin doğal olarak kömür katranında bulunur. Derişik sülfürik asitler kömür katranından ekstrakte edilir; bu çözeltiye potasyum dikromat eklenmesiyle akridin bikromat çökelir. Amonyak eklenmesiyle bikromatın bozunması sağlanır. Akridin ve türevlerinin üretimi için çeşitli sentetik süreçler bilinmektedir. Bernthsen akridin syntezinde, çinko klorürle beraber karboksilik asitler kullanarak difenilamin yoğunlaştırılır. Karboksilik asit olarak formik asit kullanılınca reaksiyonun ürünü akridinin kendisi olur, daha yüksek homologlarda akridinin meso karbon atomunda ornatık türevler elde edilir. Akridinin organik sentezi için kullanılan diğer eski yöntemler arasında alüminyum klorür varlığında difenilamin'in kloroform ile yoğunlaştırılması; ortoaminodifenilmetan buharlarının ısıtılmış litharge üzerinden geçirilmesi; salisilik aldehit'i anilin ve çinko klorür ile 260 °C'de ısıtmak; ve akridon'u (9 pozisyonunda karbonil grubu olan akridin) çinko tozu üzerinde damıtmak, sayılabilir. Akridin sentezi için genel bir yöntem, "N"-fenilantranilik asit'in veya 2-(fenilamino)benzoik asidin fosforik asit ile siklisizasyonudur (halkalandırılmasıdır). Akridonların sentezi için klasik bir yöntem Lehmstedt-Tanasescu reaksiyonudur. Akridin ve homologları, zayıf bazik karakterli kararlı bileşiklerdir. Akridinin pKa'sı 5,6'dır, bu bakımdan piridin'e benzer. Tek kaynaşmalı analoğu olan kinolin'e benzer özellikleri de vardır. Akridin iğne biçimli kristalleşir, bunlar 110 °C'da ergir. Tuzlarının çözeltileri mavi floresans gösterir. Akridin alkil iodürlerle kolaylıkla birleşip akrdiniyum iodürler oluşturur, bunlar da alkali potasyum ferrisiyanürün etkisiyle "N"-alkil akridonlara dönüşür. Potasyum permanganatla yükseltegenince akridinik asit CHN(COOH) veya kuinolin-1,2-dikarboksilik asite dönüşür. Akridin, peroksisülfonik asit ile yükseltgenip akridin amin oksit'e dönüşür. Akridin'in karbon 9 pozisyonu ekleme reaksiyonları için aktive edilir. Akridin indirgenince 9,10-dehidroakridin meydana gelir, bu bileşik potasyum siyanür ile reaksiyona girince 9-siyano-9,10-dehidro türevini verir. Akridinin çeşitli türevleri vardır ve bunlar akridinin kendisi için kullanılan yöntemlere benzer yöntemlerle hazırlanabilir. 9-Fenilakridin'den krisanilin veya 3,6-diamino-9-fenilakridin elde edilir. Bu sonuncu bileşik, boya malzemesi fosfin'in (bu fosfin, fosfin gazı ile karıştırılmamalıdır) ana bileşenidir. Fosfin rosanilin üretiminin bir yan ürünüdür. Krisanilin kırmızı renkli tuzlar oluşturur, bunlar ipek ve yünü sarı renge boyar. Bu tuzların çözeltileri sarı-yeşil bir floresansa sahiptir. Krisanilin O. Fischer ve G. Koerner tarafından sentezlenmiştir. Bu sentez yönteminde orto-nitrobenzaldehit, anilin ile yoğunlaştırılır, meydana gelen orto-nitro-para-diamino-trifenilmetan indirgenerek ortoamino bileşik elde edilir, bu da yükseltgendikten sonra krisanilin elde edilir. Benzoflavin krisanilin'in bir izomeridir, ve o da bir boya malzemesidir. K. Oehler tarafından, meta-fenylenediamin ve benzaldehit'ten elde edilmiştir. Bu bileşikler yoğunlaşarak tetra-aminotrifenilmetan oluşturur, bu da asit içinde ısıtılınca amonyak kaybeder ve 3,6-diamino-9,10-dihidrofenylakridin verir, bunun yükseltegnmesi ile benzoflavin elde edilir. Bu bileşik, sıcak suda çözünebilen sarı bir tozdur. Akridin bilinen bir insan kanserojenidir. DNA'ya katılıp yeni bir baz eklenmesine neden olur. Bu insersiyon mutasyonu eğer bir protein kodlayıcı dizi içinde olursa, büyük olasılıkla kodlanan proteinin inaktive olmasına neden olur. Maclyn McCarty Maclyn McCarty (South Bend, Indiana, 9 Haziran 1911 – 2 Ocak 2005) Amerikalı bir genetikçiydi. Bir bilim adamı ve hekim olarak enfeksiyöz hastalık organizmalarını çalışmıştır. Genlerin kimyasal kısmınını protein değil DNA olduğunu gösteren keşfi ile en iyi bilinir. Pnömokok bakterinin polisakkarit kapsülünü belirleyen gen üzerindeki çalışmaları sayesinde genetiğin kimya yoluyla araştırılmasının kapısı açılmıştır. Bu çalışmayı yapan ekibin diğer üyeleri arasında Oswald T. Avery ve Colin MacLeod de vardır. Latte Latte, İtalyanca'da Süt anlamına gelmektedir. Asıl adı "Caffe Latte Machiato"dur. Espresso, buharla ısıtılmış kıvamlı süt dolu bir kupaya eklenir. Genellikle ince ve uzun bardakta servis edilir. İsteğe göre üzerine süt köpüğü ve tatlı krema eklenir. İtalyan'ların genelde sabah kahvaltılarında sıkça tükettikleri Latte, Türkiye'de son yıllarda bazı cafe markalarının yaygınlaşması ile tanınmıştır. Hamza Gezmiş Hamza Gezmiş (d. 12 Mayıs 1979, Borçka), Türk eski futbolcudur. Futbola Artvin Murgul Bakırspor'da başladı. K.T.Ü Beden eğitimi ve spor öğretmenliği bölümünü kazanınca Trabzon Tütünspor'a oradan da 1999-00 sezonunda 3. Lig ekiplerinden Akçaabat Sebatspor'a transfer oldu. Burada ilk sezon 12 lig karşılaşmasında görev aldı sezonun ikinci yarısında yaşadığı sakatlıktan dolayı oynama şansı bulamaması ve oyun tecrübesi edinebilmesi için 2000-01 sezonunda kiralık futbolcu statüsünde Bulancakspor'da forma giydi. Akçaabat Sebatspor'a geri dönmesiyle takıma kendine yer edinmeyi başardı ve Akçaabat Sebatspor'la iki sezon 1. Lig'de oynadıktan sonra Süper Lig'e yükselmeyi başardı. İki sezon Süper Lig'de oynadı ve takımın 1. Lig'e düşmesinden ötürü takımdan ayrıldi ve 1. Lig ekiplerinden İstanbulspor'la anlaşma sağladı. Bir sezon sonra başka bir 1. Lig ekibi olan Orduspor'a transfer oldu. Burada da sadece bir sezon oynadıktan sonra Sakaryaspor'a geçti. Bir buçuk sezon burada forma giydikten sonra Orduspor'a ger döndü. 2009-10 sezonunda beri Kartalspor'da oynamaktadır.2012-2013 sezonunda Göztepe'ye transfer olmuştur. Mesut Kumcuoğlu Mesut Kumcuoğlu (d. 13 Eylül 1979, Yalova) Türk futbolcudur. Kartalspor'da oynamaktadır. Futbola Beşiktaş altyapısında başladı ve burada oynamanın avantajiyla Türkiye genç millî takımlara için erken seçildi ve kısa zamanda Emre Belözoğlu, Gökdeniz Karadeniz, Berkant Göktan gibi futbolculardan kurulu olan Türkiye genç millî takımlarda oyun kurucu olarak görev aldı. Türkiye genç millî takımlarda gösterdığı başarılardan dolayı Beşiktaş'la 1998 yılında profesyonelliğe geçiş mukavelesi imzalayarak as takıma yükseldi fakat burada yer bulamayarak PAF takıma verildi. 2000 yılına kadar burada oynadıktan sonra oyun tecrübesi edinebilmesi için birer sezon Boluspor ve Kahramanmaraşspor'da kiralık olarak oynadı. Beşiktaş yetkililerine göre istenilen gelişmeyi gösteremedığından dolayı 2002-03 sezonunda 3. Lig ekiplerinden Yalovaspor'a transfer oldu. Burada iki sezon iyi performans gösterdi ve neticesinde 2004-05 sezonunda Süper Lig ekiplerinden Akçaabat Sebatspor'a transfer oldu. Burada bir sezon boyunca sadece bir Süper Lig karşılaşmasında görev aldı. Bunun üzerine Ünyespor'a geçti. 2006-07 sezonundan itibaren Kartalspor'a oynamaktadır. 29 kez millî takımlara çağrılan Mesut Kumcuoğlu, 9 kez Türkiye U-16, 8 kez Türkiye U-17, 10 kez de Türkiye U-18 forması olmak üzere toplam 27 kez millî formayı giymiştir ve müsabakalarda 1 gol kaydetmiştir. Stahlgewitter Stahlgewitter, 1995'te kurulmuş bir Alman neonazi metal rock grubu. Komünizm karşıtı rock (RAC) misyonunda müzik yapmaktadırlar. Theileriosis Theileriosis, özellikle sığırlarda konaklanan olan bir kan protozoon'u olan "Theileria spp." türlerinin neden olduğu hastalık.Theileria annulata'nın neden olduğu tropikal theileriosis kan ve lenf dokularının enfeksiyöz bir hastalığır. Hyalomma soyuna bağlı kenelerin ara konaklık yaptığı Theileria annulata, sığırlarda ciddi ekonomik kayıplara neden olur. Theileriosis'li hayvandan kan emen Ixodidae keneleri etkenleri alır ve kenenin bağırsaklarında gametogoni ve syngami aşamalarını geçirir.Şekillenen zigot içerisinde gelişen kinet, direkt hemolenf yoluyla kenenin tükürük bezine, asini hücrelerine yerleşir.Burada sporozoit'leri oluşturur.Oluşan sporozoit'ler, kenenin başka bir hayvandan kan emmesi sırasında hayvana nakledilir.Konağa geçen sporozoit'ler kanda lenfosit'lere yerleşerek iki aşamalı şizogoni dönemi geçirirler.Oluşan merozoit'ler, buradan eritrosit'lere geçerler. "Theileria parva" dışındaki türlerde intraeritrositer gelişme gözlenmektedir.İşte bu eritrosit içerisinde gelişen formlara "piroplazm" da denilmektedir. Hastalığın patogenezisinde, parazitin lenfoblastlardaki şizont formları ve intraeritrositik (alyuvar içi) piroplazma formları etkilidir. Doğal enfeksiyonlarda, 8-25 günlük (ortalama 15 gün) bir inkubasyonun devamında ortaya çıkan klinik belirtilerin şiddeti, özellikle parazit suşunun patojenitesi ve hayvanın direnci ile oldukça ilişkilidir. Hayvanın direncine daha çok ırk, yaş, gebelik, laktasyon gibi fizyolojik strese neden olan faktörler etkilidir. Hastalığın şiddeti ve süresine göre; perakut, akut, kronik ve subklinik olmak üzere dört klinik form bildirilmiştir. Genellikle hastalığın bir ve daha yukarı yaşlardaki sığırlarda görüldüğü belirtilmesine rağmen, kültür ırkı sığırlarda hastalığın çıkışı ile yaş arasında ilişki kurmanın mümkün olmadığı, her yaşta Theileriosis'in görülebileceği bildirilmiştir. Theileria annulata enfeksiyonlarında ciddi hematolojik değişikliklerin meydana geldiği ve en tipik bulgunun anemi olduğu belirtilmiştir. Tropikal Theileriosis'te küçük submukozal lenf yumlarının invazyonu ve şişmesinin mukozal konjesyona neden olduğu ve bunun da epistaksis (burun kanaması) ve lakrimasyonla (aşırı gözyaşı akıntısı) kendini belli ettiği bildirilmiştir. Parazitler hematopoetik organları (kemik iliği, dalak, karaciğer, lenf yumruları) tahrip ederek ağır lezyonlar meydana getirmektedir. - Durgunluk, iştahsızlık, çevre ile ilgisizlik. - Baş ve kulakların sarkması. - Kıllar matlaşmış ve karışıktır. - Yüksek ateş (41 - 42C). - Nabız ve solunum sayısı artar. - Pityalismus (salya üretiminde artış). - Seröz burun akıntısı. - Tremor, diş gıcırdatma. - Rumen hareketlerinin azalması veya tamamen durması (atoni). - Yüzlek lenf yumrularında büyüme (Genellikle tek taraflı ve daha çok Ln. servicalis superficialis ve Ln. subiliaci). - Pulmoner ödem, solunum güçlüğü (dispne), öksürk, oskultasyonda sert veziküler sesler, bazen yaş harharalar. - İlk günlerde konstipasyon (kabızlık), daha sonra bazı olaylarda ishal görülür. - Ağır olaylarda dışkı siyahımsı renktedir ve dışkıda gizli kan bulunur. - Hastalarda zayıflama, laktasyondaki ineklerde süt veriminde azalma veya tamamen kesilme. - Gebe ineklerde yavru atma veya erken doÄŸum yapma. - Sallantılı yürüyüş, yatıp kalkmada güçlük belirgindir. - Konjunktiva ve mukozalar başlangıçta hiperemiktir. Sonraları anemik, bazı olaylarda hafif ikterik (sarılık) olur. Hastalığın tedavisinde bu güne kadar etkili bir ilacın bulunamamış olması sonucu semptomatik tedavi uygulanmaktadır. Tropikal theileriosise karşı kontrol yöntemleri başlıca vektörlerle mücadele, tedavi ve pek çok ülkede uygulanmakta olan atenüe canlı aşı uygulamalarıdır. Canlı atenüe aşılar Türkiye'de de üretilmektedir ve özellikle kültür ırkı hayvanlarda koruma sağlamak amacıyla yaygın olarak kullanılmaktadır. Medikal tedavi amacıyla sığırlar için aşağıdaki ilaçlar kullanılabilir: Theileria equi’nin neden olduğu, özellikle Ixodidae ailesine bağlı kenelerle transovarial ve transstadial olarak nakledilmektedir. Bununla birlikte özellikle Dermacentor, Hyalomma, Rhipicephalus ve Boophilus soyundaki kenelerle transstadial olarak nakledildiği bilinmektedir. Vektör kenelerin bulunduğu yerlerde hastalığa sıklıkla rastlanmaktadır At, eşek, katır ve zebralarda perakut, akut, subakut ve kronik seyirli olan hastalıkta; yüksek ateş, Anemi, sarılık, hepatosplenomegali, intravaskuler hemoliz, hemoglobinüri, mukozalarda hiperemi gibi semptomlar dikkat çekmektedir. Latent ve subklinik (belirti göstermeyen) seyirli enfeksiyonlar; Enzim Linked Immunosorbent Assay (ELISA), İndirekt Floresan Antikor Tekniği (IFAT) ve Komplement Fikzasyon Test (KFT) gibi serolojik testler yanında Polimeraz Zincir Reaksiyonu (PCR) teknikleri kullanılarak tespit edilebilmektedir.Akut enfeksiyona neden olanlar ise hastalığın yaklaşık 14. gününde yapılan kan frotilerinde etkenler görülerek tanı konulabilir. Koyun ve keçilerde Theileriosis etkeni, Theileria hirci kötü huylu seyreden bir enfeksiyondur ve Ortadoğu'yu tamamıyla içine alan Akdeniz'den Hindistan ve Çin'e kadar olan coğrafyada görülebilmektedir. Bunun dışında; T. ovis, T. lestoquardi de diğer etkenlerden olup, Dermacentor, Haemaphysalis, Hyalomma, Rhipicephalus ve Ornithodorus soylarına bağlı kene türleri ile nakledilmektedir. Koyunlarda T. hirci öldürücü, T. ovis hafif patojen ve T. separata apatojendir.Keçilerde ise sırasıyla T. hirci öldürücü ve T. ovis'in hafif patojendir. Sabutay Alper BayÃ¼lken Sabutay Alper Bayülken (d. 2 Mayıs 1985, Bursa), Türk futbolcudur. ERGENE VELİMEŞESPOR'da oynamaktadır. Futbola Elazığ amatör ligi takımlarında başlamıştır. Devamında 2002-2003 sezonunda dönemin süper lig takımlarından Elazığspor altyapısında oynamıştır. Bitlis Özgüzelderespor ile profesyonelliğe geçiş mukavelesi imzalayarak üçüncü ligde mücadele etmiştir. Burada iki sezon oynadıktan sonra 2006 yılında Altay'a geçmiştir. Sezon başı kamp döneminde sakatlanmış ve ameliyat olmuştur. Bütün sezonu sakatlıkla geçirmek zorunda kaldığından sezon sonunda kulübüyle karşılıklı anlaşarak sözleşmesini feshetmiştir. 2007-2008 sezonun transfer döneminde ikinci lig ekiplerinden Adıyamanspor'a transfer olarak, burada dört sezon düzenli olarak oynamıştır.Taraftarların çok sevdiği oyunculardandır kaptanlığa kadar yükselmiştir. Özellikle son sezonda gösterdiği performansla yerel ve ulusal basında ikinci ligde misyonunu tamamladığı yönünde sık haberler çıkmıştır. Sezon sonunda takımdan ayrılarak 2010-2011 sezonundan itibaren T.F.F. 1.Lig ekiplerinden Kartalspor'a transfer olmuştur. Üç sezon bu takımda oynadıktan sonra 2. ligde şampiyonluk yaşayacağı Göztepe'ye transfer olmuştur. Düzenli olarak oynayarak istikrarlı olduğunu kanıtlamıştır.Şampiyon olunan 2014/2015 sezonda takımdaki kaptanlardandır. Attığı kritik gollerle şampiyonlukta kilit isim olmuştur. Sahada gösterdiği mücadele ile taraftarların sevgilisi haline gelmiştir. Gitmesini istemeyen taraftarlar çoğunlukta olsa bile 2015-16 sezonunda Sarıyerspor ile anlaşmış ve ikinci ligde en dikkat çeken transferler arasında gösterilmiştir. Üç sezon forma giydiği kulüpte istikrarını göstermiştir. 2016/2017 sezon başı kampında ağır bir sakatlık geçirmiş ve sezonun yarısını kaçırmış olmasına rağmen mücadele ettiği üç sezonda takımda kalan futbolcular arasında en çok süre alan isimlerdendir. 2018/2019 sezonunda 3.lig takımlarından DÜZCESPOR ile iki yıllık kontrat yapmıştır. Burada bir sezon kalıp tekrar 2019/2020 sezonunda 2. Lig ekiplerinden Ergene Velimeşespor'a transfer olmuştur. Evli ve bir erkek çocuk sahibidir. 2014/2015 sezonunda oynanan İnegölspor karşılaşmasında 90+5. dakika da attığı gol ile eşitliği getirirken alınan altın değerinde bir puanı takımına kazandıran Sabutay' ın yaşadığı gol sevinci. İsmail Gökçek İsmail Gökçek (d. 10 Eylül 1963, Sivas) Daha çok Trabzonspor'da oynadığı dönemle bilinen Türk eski futbolcudur. 1999 yılından beri Amyotrofik lateral skleroz "(ALS)" hastalığıyla mücadele etmektedir. 1963 yılında Sivas'ta doğan İsmail Gökçek, Haziran 1988'de Werner Biskup'un teknik direktörlüğü döneminde Bakırköyspor'dan Trabzonspor'a transfer edildi. Trabzonspor'daki ilk iki sezonunda kadronun değişmez isimlerinden olan Gökçek, 1990-91 sezonundan itibaren formasını kaybetmeye başladı. 1992-93 sezonunda ise bordo mavili takımla 7 maça çıktıktan sonra, 2. Lig'deki İstanbulspor'la iki yıllık sözleşme imzaladı. 3,5 yıl boyunca İstanbulspor forması giydi ve sarı siyahlı ekibin 1994-95 sezonunda 1.Lig'e yükselen kadrosunda yer aldı. Ancak ertesi sezonun ilk yarısında hiçbir maçta forma giyemedi ve devre arasında Sarıyer'e verildi. O sezon bu kez de Sarıyer'le 1.Lig'e yükselen Gökçek, 1,5 yıl oynadığı Sarıyer'de 56 maça çıkıp 5 gol attıktan sonra, 1998-99 sezonunu 3. Lig'deki Güngören Belediyespor'da geçirdi ve 36 yaşındayken futbol kariyerini noktaladı. İsmail Gökçek futbolu bıraktıktan sonra Sakaryaspor teknik direktörü Giray Bulak'ın yardımcılığını yapmaya başladı. Bu dönemde Gökçek'in kaslarında seğirmeler, parmak uçlarında uyuşmalar ve konuşmasında bozukluklar yaşanması üzerine kendisine Amyotrofik lateral skleroz "(ALS)" hastalığı teşhisi konuldu. Hastalığının ilerlemesi üzerine 2000 yılında onun için Galatasaray ve Trabzonspor arasında bir jübile maçı düzenlenmesi kararlaştırıldı. Ancak bu maç stat yokluğu nedeniyle iptal edildi. İsmail Gökçek'in 2000 yılında ertelenen jübilesi 29 Mart 2003'te Ali Sami Yen Stadyumu'nda oynandı. Başlama vuruşunu Gökçek'in yaptığı maçı Galatasaray 3-1'lik sonuçla kazandı. Her iki kulüp de karşılaşmadan elde ettikleri geliri İsmail Gökçek'e bıraktı. Gökçek, 2001 yılında eşi Adalet Gökçek, Sedat Balkanlı'nın eşi Şükran Balkanlı ve diğer yedi kişiyle beraber ALS - MNH Derneği'ni kurdu. Halen bu derneğin başkanlık görevini de yürüten Gökçek, eşi ve iki çocuğuyla birlikte İstanbul Ataköy'de yaşamaktadır. Leyla ile Mecnun (dizi) Leyla ile Mecnun, Eflatun Film tarafından yapılıp TRT 1'de 3 sezon yayımlanan ve final yapamadan yayından kaldırılan absürt komedi türündeki Türk televizyon dizisi. Dizi temel olarak efsanevî karakterler Leylâ ile Mecnun'un hikayesi üzerine kurgulanmış ve üzerine absürt komedi, bilimkurgu, durum komedisi ögeleri eklenmiştir. Senaryosunu Burak Aksak’ın yazdığı, genel yönetmenliğini Onur Ünlü'nün yaptığı ve kurgusunu Murat Bör’ün üstlendiği dizinin ilk bölümü 9 Şubat 2011 tarihinde TRT 1'de gösterilmiştir. 17 Haziran 2013 tarihinde yayımlanan 103. bölümün ardından dizi yayından kaldırılmış, ancak 104. ve son bölüm 27 Ocak 2014 tarihinde TRT'de yayımlanmıştır. Behzat Ç. ile birlikte farklı yapım şirketlerine bağlı dizilerin birbirlerine konuk olduğu ilk dizi olan "Leyla ile Mecnun" sonlandıktan sonra aynı senaryo üzerinde bir de sinema filmi çekilmesi planlanıyordu ama diziden bazı oyuncular ayrıldığı için bu fikirden vazgeçildi. Aynı gün, aynı hastanede dünyaya gelen iki bebek, yatak sayısının azlığından dolayı yan yana yatırılırlar. Ailelerinin ""doğar doğmaz birbirlerini buldular"" sözü üzerine beşik kertmesi yapılan bebekler, isimlerini de efsane aşıklar Leylâ ve Mecnun'dan alırlar. Aradan 25 yıl geçer. Bir sabah ailesi Mecnun'a durumu anlatır ve Leyla'yı istemeye giderler. Mecnun başta bu durumdan rahatsızlık duysa da Leyla'yı görür görmez aşık olur. Onu etkilemek için ne yapacağını bilemeyen Mecnun, bir gece rüyasında aksakallı dedeyi görür. Aksakallı dedenin rüyalarından çıkıp Mecnun'la beraber yaşamaya başlamasıyla da işler karışır. Mecnun Leylayı bir trafik kazasında kaybeder. Bu durumu kabullenemeyen Mecnun 1 yıl kimseyle konuşmaz. Daha sonra Leyla'nın organlarının bağışlandığını öğrenir. Bunun peşine düşen Mecnun Leyla'nın kalbini alan Şirin ve ciğerini alan Sedef ile tanışır. Bir yanda kültürlü ve bilgili Şirin diğer yanda kuryelik yapan ve kendi gibi olan Sedef vardır. Mecnun ikisi arasında gidip gelir ancak ikisiyle de mutlu olamaz. Sedef ve Şirin mahalleyi terk eder. Leyla'sının peşinde çöllere düşen Mecnun daha sonra babasının eski bir arkadaşı olan Ömer'in kızı Leyla'ya aşık olur. Dizi, 3. sezon finalini yapmış ama 4. sezona başlayamadan yayından kaldırılmıştır. Aynı oyuncu kadrosuyla Star TV'de yayınlanan Ben de Özledim adlı dizinin ilk bölümünde senarist Burak Aksak eğer dizi devam etseydi aklında nasıl bir final olduğunu üç dakika içinde kısa bir şekilde anlatmıştır. Sonradan dizinin senaristi bir söyleşide bu finalin aslında kafasında planladığı final olmadığını belirtmiş, Ben de Özledim'deki finalin dizinin başrol oyuncusu Ali Atay'a ait olduğunu ve yönetmen Onur Ünlü ile o anki şartlar altında bu finalin en doğrusu olacağına karar verdiklerini söylemiştir. Mecnun, ilkokul yıllarında trafik kazası geçiren ve kaza sonunda felç olan bir çocuktur. 103 bölümdür yayınlanan dizi aslında felçli Mecnun'un aklından geçen hayal ürünüdür. Annesi Mecnun'a bakamaz ve oğlunu terk eder. Aslında taksici olan babası İskender ise işini bırakıp oğluyla ilgilenmeye başlar. Dizideki Leyla karakteri, Mecnun'un felç geçirmeden önce okulda aşık olduğu kızın ismidir. Leyla'yı tam olarak hatırlayamadığı için dizide dört farklı Leyla yer almıştır. Leyla karakterinin sürekli değişmesinin bir başka nedeni ise Mecnun'un televizyondan izlediği dizilerde gördüğü kadın karakterlerdir. Bu karakterlere aşık olduğu için kafasında Leyla'yı gördüğü oyunculara benzetmiştir. Dizideki Erdal Bakkal karakteri aslında babasının Mecnun'a yemek yedirmeye çalışırken Mecnun'un gözüne ilişen tuzluktur. Babası sürekli "Erdal siparişleri getirdi." dediği için Mecnun, Erdal'ı bu tuzluğa benzetmiştir. Erdal Bakkal'ın karısı Nurten ise yine tuzluğun yanındaki karabiberliktir. Bu yüzden karısı siyah tonlarda makyajlıdır. Çocuklarının yumurta olarak dizide gösterilmesinin nedeni de bu şekilde anlaşılabilmektedir. Tuzluk, karabiberlik ve yumurta Mecnun'un sabah kahvaltısında sıklıklıkla gördüklerinden türettiği hayal kahramanlarıdır. Dizideki İsmail Abi karakteri, Mecnun'un yatağının hemen karşısında duran akvaryumdaki Japon balığıdır. Bu balık renklidir, İsmail Abi karakterinin renkli giyinme sebebi de budur. Mecnun'un babası akvaryuma bir balık daha koymuş ama balık ertesi gün ölmüştür. Bu nedenle Mecnun, İsmail Abi karakterini sürekli hüzünlü olarak hayal etmiştir. Yavuz karakteri geceleri camdan içeri süzülen ağaç dallarının gölgesidir. Bu gölgeler sadece geceleri geldiği, siyah olduğu ve camdan göründüğü için Mecnun bu gölgeyi kafasında bir hırsız olarak hayal eder. Dizide Yavuz karakteri çoğunlukla kapı yerine pencerelerden eve girer. Dizideki Kaan Karakteri ise; Mecnunun çocukluk arkadaşıdır. Bu yüzden hep küçük ve asla büyümez. Zeki ve gözlüklüdür. Ak Sakallı Dede karakteri ise Mecnun'a yapılan aşı, şırınga ise Ak Sakallı Dede'nin asasıdır. Ak Sakallı Dede, Mecnun'un vücudundaki mikroplarla yani Karabasan'la savaşır. Dizi yayınlamaya başladığı günden itibaren sosyal medyada olumlu eleştiriler almaya başlamıştır. Türkçe sosyal medyanın önemli kaynaklarından olan katılımcı sözlüklerde gördüğü ilgi ile popülerleşen yapım zamanla fenomen haline gelmiştir. Zamanla yaşadığı başarı ile ulusal medyanın da dikkatini çeken dizi, Türkiye'de yayınlanan absürt komedi tarzındaki diziler içerisinde önemli bir yer edindiği ve TRT'nin en iyi yapımlarından birisi olduğu şeklinde yorumlanmaktadır. Uluslararası film eleştiri sitesi IMDb'de 62.565 oy üzerinden 9.2/10 puan alan "Leyla ile Mecnun" sitenin en iyi televizyon dizileri listesinde ilk 10 içerisinde yer almıştır. House ve Lost gibi dev bütçeli dizileri geride bırakıp, bu başarıyı yakalayan ilk Türk dizisi olan yapım ayrıca henüz farklı ülkelere pazarlanmamasına rağmen yabancı paylaşım sitelerinde İngilizce altyazıyla izlenmektedir. Resmî olarak ise Nisan 2012'de Çin devlet televizyonu olan CCTV kanalına satılmıştır. Dizi 51. bölümden itibaren her hafta yayınlandığı gün ve saat içerisinde yayıncı kuruluş tarafından Twitter üzerinden açılan sohbet konuları ile dünyanın en çok konuşulan konuları listesine girmektedir. İlk kez Bugün gazetesinde yer alan bir haberde oyuncular Ezgi Asaroğlu ile Ushan Çakır arasında kavga yaşandığı iddia edilmiştir. Habere göre 22 Eylül 2011'de meydana gelen olayda Arda rolünü canlandıran Ushan Çakır Leyla rolünü canlandıran Ezgi Asaroğlu'na saldırmış, saçlarından çekerek sürüklemiş ve başını kaldırıma çarpmasına sebep olmuştur. Asaroğlu ise olaydan sonra darp raporu almış, posttravmatik stres bozukluğuna bağlı olarak basit tıbbi müdahale ile giderilemeyecek derecede yaralandığı tespit edilmiştir. Bu iddiaların gerçekliği ise dizinin yapım şirketi tarafından doğrulanmıştır. Ezgi Asaroğlu ise Ushan Çakır'ı ve Beste Bereket'i dava etmiştir. Yapım şirketi Eflatun Film'in basına verdiği bildiride olayın hemen ardından Ushan Çakır'ın kovulduğu, "bütün sulh ve itidal önerilerini reddetmesi üzerine" de Ezgi Asaroğlu'nun işine son verildiği ve Beste Bereket'in kendi isteğiyle diziden ayrıldığı bildirilmiştir. Daha sonra Ezgi Asaroğlu olayın perde arkasını ve olay sonrası yaşananları anlatınca bu "sulh ve itidal önerileri"nin Ezgi Asaroğlu'nun Ushan Çakır'a açacağı davadan vazgeçirmek olduğu açığa çıkmıştır. Ayrıca aynı açıklamada dizi çekimlerinin belirsiz bir süre durdurulduğu da açıklanmıştır. Yapım şirketinin basına verdiği bildiri ardından, Ezgi Asaroğlu'nun işine son veren yapım şirketine basından ve kamuoyundan tepkiler yağmıştır. Yönetmen Onur Ünlü'nün olaydan kısa bir süre sonra yeni filminin gala gecesinde dayakçı oyuncu