ve 10-11 Haziran 1989'da koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1980 Le Mans 24 Saat Yarışı 1986 Le Mans 24 Saat yarışı, 54. Dayanıklılık Grand Prix'i olarak yapıldı ve 31 Mayıs ve 1 Haziran 1986'da koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1978 Le Mans 24 Saat Yarışı 1978 Le Mans 24 Saat yarışı, 46. Dayanıklılık Grand Prix'i olarak yapıldı ve 10-11 Haziran 1978'da koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. Failed to cover 70% of winner's distance (258 laps) 1976 Le Mans 24 Saat Yarışı 1976 Le Mans 24 Saat yarışı, 44. Dayanıklılık Grand Prix'i olarak yapıldı ve 12-13 Haziran 1976'da koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1977 Le Mans 24 Saat Yarışı 1977 Le Mans 24 Saat yarışı, 45. Dayanıklılık Grand Prix'i olarak yapıldı ve 10-11 Haziran 1977'da koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. Failed to cover 70% of winner's distance (239 laps) 1975 Le Mans 24 Saat Yarışı 1975 Le Mans 24 Saat yarışı, 43. Dayanıklılık Grand Prix'i olarak yapıldı ve 9-10 Haziran 1975'te koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. Replenished the car's oil before the allowable time. 1974 Le Mans 24 Saat Yarışı 1974 Le Mans 24 Saat yarışı, 42. Dayanıklılık Grand Prix'i olarak yapıldı ve 9-10 Haziran 1974'te koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. Failed to cover 70% of winner's laps (235 laps) 1973 Le Mans 24 Saat Yarışı 1973 Le Mans 24 Saat yarışı, 41. Dayanıklılık Grand Prix'i olarak yapıldı ve 9-10 Haziran 1973'te koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1972 Le Mans 24 Saat Yarışı 1972 Le Mans 24 Saat yarışı, 40. Dayanıklılık Grand Prix'i olarak yapıldı ve 9-10 Haziran 1972'da koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. Failed to cover 70% of winner's distance (240 laps) Tavriya Tauris (Yunanca: Ταυρίς, Ταυρίδα, Latince: Taurica), diğer adlarıyla Tauris, Taurida, Tauric Chersonese, ve Chersonesus Tauris, antik çağda Kırım'ın adıdır. Azerbaycan sineması Azerbaycan sineması, Azerbaycan'da sinemaya dair faaliyetleri ve sinema kültürünü kapsar. Şimdiye kadar Azerbaycan'da 3000'den fazla film çekilmiştir. Bunlardan 300 kadarı uzun metraj sinema filmi, 100'den fazlası kısa metraj sinema filmi, 20'den fazlası uzun metraj televizyon sinema filmi, 30'dan çoğu kısa metraj televizyon sinema filmi, 20 kadarı dizi, 10 kadarı uzun metraj müzikal, 100'den fazlası televizyon tiyatro oyunu, 50 kadarı televizyon sinema-tiyatro oyunu, 100 kadarı çizgi film, 20 kadarı televizyon çizgi film, 50 kadarı uzun metraj belgesel, 1100'den çoğu kısa metraj belgesel, 20 kadarı uzun metraj televizyon belgeseli, 600'den fazlası ise kısa metraj televizyon belgeselidir. Gorizia ili Gorizia ili, İtalya'nın Friuli-Venezia Giulia özerk bölgesinde bir ilidir. Başkenti Gorizia'dır. 446 km²lik bir alana sahiptir. Nüfusu (31.12.2009 itibarıyla) 142.627 kişi olup nüfus yoğunluğu 306 kişi/km²′dir. Gorizia ilinin batısında Udine ili; güney-doğusunda Trieste ili; kuzeyi ve doğusunda Slovenya ve güneyinde Adriyatik Denizi bulunur. Gorizia ilinde 25 komün bulunur. En önemli komünleri şunlardır: Formula 1 pilotları listesi Bahreyn Grand Prix]] (15 Nisan 2007) itibarÄ±yla. 37 farklı ülkeden pilotlar Formula 1'de yarışmıştır. ABD ve Büyük Britanya yüz elli altışar pilot çıkarmıştır. İtalya 99 pilot çıkartmıştır. İlk F1 yarışı olan 1950 İngiltere Grand Prix'de dokuz ülkeden pilot vardı. İlk F1 pilotunu en yeni çıkartan ülke Robert Kubica ile Polonya'dır.. Kamil Paşa Baiti Baiti Nauru'da bir bölgedir. 1,2 km'lik bir alandadır. Nüfusu 834'tür. Vestmann AdalarÄ± Vestmann Adaları (İzlandaca: "Vestmannaeyjar", İngilizce: "Westmann Islands") İzlanda'nın güney kıyıları yakınında, Atlas Okyanusu'nda bulunan takımadalardır. İçlerinden sadece en büyük olan Heimaey'de yerleşim vardır. Adalar, 1627 yılında bugünkü Cezayir kıyılarından gelen Osmanlı-Türk ve Osmanlı-Cezayirli denizciler tarafından Küçük Murat Reis kumandasında kısa süreliğine fethedilmiş akınlar için üs olarak kullanılmıştır. "(Bakınız: İzlanda Seferi)". Jeolojik yönden bakıldığında, adaların bulunduğu bölge tüm İzlanda gibi oldukça hareketlidir. 20. yüzyılın en büyük iki yanardağ püskürmesi bu bölgede olmuştur. Birincisi 210 metrelik bir dağ oluşmasına ve adanın 5000 sakininin geçici olarak tahliye edilmesine neden olan Ocak 1973'te gerçekleşen Eldfell, ikincisi ise denizaltından Surtsey Adası'nın çıkmasına neden olan 1963 haraketlenmesidir. Trieste Trieste,(Slovence: "Trst"; Almanca: "Triest"; Macarca: "Triesz") İtalya'nın kuzey doğusunda Friuli-Venezia Giulia bölgesinde ayni adi taşıyan Trieste ili merkezi olan bir belediye, şehir ve limandır. Slovenya sınırına doğru bulunan Trieste Adriyatik Denizi'ndeki Trieste Körfezi'nin başında yer alır. Trieste, 1867-1918 yılları arasında Avusturya-Macaristan İmparatorluğu'nun sınırları içinde Orta Avrupa'daki gösterişli bir Akdeniz limanı ve refah içindeki müzik ve edebiyat başkentiydi. Daha sonra Avusturya-Macaristan İmparatorluğu'nun çökmesi ve I. Dünya Savaşı'nın ardından Trieste'nin İtalya'ya verilmesi, onun ekonomik ve kültürel öneminin azalmasına yol açtı. Bugün Trieste bir sınır kentidir. Halkı komşu bölgelerin etnik bir karışımıdır. Hakim olan yerel Venedikli lehçesi İtalyancada Triestino olarak adlandırılır. Şehir merkezinde bu lehçe ve İtalyanca konuşulur. İtalyan ve Sloven dilleri yerli diller olarak kabul edilir. Aynı zamanda çok sayıda Almanca konuşan vardır. Şimdiki Trieste olan yere MÖ 3000'lerde Hint-Avrupa soyundan gelen "carni" ler (Carso isminden gelen) yerleşti. Daha sonra İllirya'lı olan "Histri"lerin eline geçti. MÖ 2000 yılında "Palaes Veneti"ler gelene kadar ana uygarlık olarak kaldı. MÖ 177'ye kadar şehir Roma Cumhuriyeti'nin hakimiyetine girdi. Trieste'nin, statüsü Jül Sezar tarafından koloni olarak değiştirildi. Roma İmparatorluğu'nun yıkılışından 476 sonra Trieste, Doğu Roma İmparatorluğu'nun önemli askeri merkezlerinden biri olarak kalmaya devam etti. 788'de Frank Krallığı'nın Piskopos'larının otoritesi altında Frank Krallığı'nın bir parçası oldu. 1081'den itibaren Akwilya (Aquilea) hükümdarlığı altında özerk hale geldi. 1369'dan 1372'ye kadar Venedik Cumhuriyeti işgali altında kaldı. Daha sonra şehir Avusturya dükü Leopold III Habsburg'a hediye edildi. 17. yüzyıla kadar belirli ölçüde özerkliğini korudu. Trieste önemli bir liman ve ticaret merkezi olarak gelişti. Trieste, imparator Charles tarafından serbest bir liman haline getirildi ve 1 Temmuz 1719'dan 1891'e kadar serbest liman olarak kaldı. Avusturyalı Maria Theresa (13 Mayıs 1717-29 Kasım 1780: Kutsal Roma Cermen İmparatorluğu İmparatoriçesi, Bohemya ve Macaristan kraliçesi, Avusturya Arşıdüşesi) döneminde şehir altın çağını yaşadı. Şehir Napolyon Savaşları süresinde üç defa 1797, 1805, 1809 yıllarında Fransız ordularınca istila edildi. Daha sonra Napolyon tarafından İllirya bölgesine dahil edildi, özerkliğini ve serbest liman statüsünü kaybetti. İlerleyen yıllarda "Küstenland" olarak da bilinen "Avusturya Littoral" bölgesinin başkenti oldu. Daha sonraları Avusturya'nın başlıca ticaret limanı ve tersane merkezlerinden biri haline geldi. Viyana-Trieste "Avusturya Güney Demiryolu" inşası, 1857'de tamamlandı. I. Dünya Savaşı sonrası Avusturya-Macaristan parçalandı ve Trieste İtalya'ya verildi(1920). Bunu takip eden yıllarda şehir önemini kaybetmeye başladı. İtalyanlar dışındaki etnik gruplar faşist rejim tarafından zamanla sindirildi. II. Dünya Savaşı sırasında İtalya'nın müttefiki olan Almanya tarafından Gorizia ve Avusturyalı "Frederick Reiner"in idare ettiği Ljubljana'le beraber "Adriyatik Operasyon Bölgesi"ne dahil edildi. Alman işgali altında İtalyan topraklarında tek imha kampı Trieste yakınlarındaki "Risiera di San Sabba" da 3 Nisan 1944'te inşa edilmiştir. Şehir, İtalyan partizan aktivitesinin çok yoğun olduğu yerlerden biriydi ve zaman zaman gerçekleştirilen ittifak güçleri bombardımanlarından zarar gördü. 30 Nisan 1945'te İtalyan Anti-Faşist "Ulusal Özgürlük Komitesi" lideri don Marzari ve Fonda Savio ile 3500 gönüllü, Almanlara karşı ayaklanmayı teşvik etti. 1 Mayıs'ta Tito'nun Yugoslav Partizan ordusu Trieste'nin çoğunu Alman işgalinden kurtardı. Bu sırada 2. Yeni Zelanda tümeni Adriyatik kuzey sahili boyunca, Trieste'ye ilerliyordu. 2 Mayıs 1945'te Trieste'ye ulaştılar ve aynı günün akşamı Alman kuvvetleri silahlarını bırakarak teslim oldu. 1947'de "Trieste Özgür Bölgesi" adı altında bağımsız bir devlet haline geldi ve iki bölgeye ayrıldı. A Bölgesi olarak adlandırılan kısım 1954'e kadar "İttifak Askeri Hükümeti" adına İngiliz komutan Sir Terence Airey tarafından yönetildi. B Bölgesi olarak adlandırılan kısım ise Yugoslav yönetimine bırakıldı. 1954 yılında Trieste Özgür Bölgesi dağıldı. A Bölgesi'nde bulunan Trieste şehri İtalya'ya, B Bölgesi'nin güney kısımlarıyla, A Bölgesi sınırları içinde bulunan bazı köylerse Yugoslavya'ya katıldı. Şehrin İtalya'ya katılımı resmi olarak 26 Ekim 1954'te olmuştur. Trieste komününün belediye sınırları içinde nüfusunun 19. ve 20. yüzyıllarda gelişmesi şehrin değişik idareler altında yasadığı için kolay değildir. Çeşitli kaynaklardan elde edilen nüfus tahmini ve sayımı sonuçlarına göre nüfus gelişmesi şu gösterimde özetlenmiştir: Trieste, sahil kıyısında yer alır. Uzun bir süre parçası olduğu, bir orta Avrupa ülkesi olan Avusturya ve Avusturya-Macaristan İmparatorluğu'nun denize kıyısı olan birkaç şehrinden birisi olması, Trieste'yi önemli bir ticaret limanı haline getirdi. 19. yüzyılda, şehrin kuzeydoğusuna "Porto Nuovo" olarak bilinen yeni bir liman inşa edildi. İtalya'ya katılmasından sonra, İtalya'nın daha iyi konuma sahip başka limanları olması ve Slovenya'daki Koper limanına yakınlığı nedeniyle liman şehri olarak önemi azaldı. Buna rağmen hala yoğun olarak taşımacılık yapılan canlı bir liman kentidir ve taşımacılıktaki payı her geçen yıl artmaktadır. Trieste gerçek ki merkezi Avrupa'nın büyük limanıydı. Bunun neticesi olarak insan ve malların uzak mesafelere taşınması gerekirdi ve demiryolu da erken geldi.1857 de "Sadbah" a ulaşan ilk hat oluyordu. Bu hat 1400 km mesafeye uzanıyordu, Livv Ukrayna, Ljubljana Slovenya yolu ile Sopran Macaristan, Viyana Avusturya ve Krakow Polonya Alpler'in belkemiğini geçerek "Graz" yakınındaki "Semmering Pass" 'a. Bu hat Trieste'ye "Villa Opicina" köyü ile yaklaşıyordu. Şehir merkezden sadece birkaç kilometre uzakta fakat 300 metre yükseklikteydi. Bu yüksekliği yok etmek için hat Trieste merkezi tren istasyonunda bitmeden önce kuzeyde 32 km lik dolambaçlı yol alıyordu. Alpler'e giden ikinci hat 1906 yılında Trieste'de açıldı. Viyana'dan "Jesenice" ve "Nova Gorica" yolu ile çalışıyordu. Bu tren hattı da Trieste'ye "Villa Opicina" yolu ile ulaşıyordu. Fakat daha sonra güneye giden kısa bir tali hat (Trieste'nin diğer bir ana demir yolu istasyonu "Trieste Compo Marzio"istesyonuna ulaşan) yer aldı. Bu güney tali hattı uzun zamandır düzenli yolcu taşımacılığı yapmıyor. Campo Marzio tren istasyonu ise şimdi bir demiryolu müzesi. İki istasyon arasındaki taşıma trafiğini kolaylaştırmak için geçici bir yol olarak bilinen "Rivabahn" liman bölgesi boyunca 1887 yılında inşa edildi. Bu geçici hat onun yerini "Galleria di Circonvallazione" alana dek 1981 yılına kadar yaşadı. Bu hattın 5.7 km si toprak altı olup şehrin doğusuna ulaşır. Liman bölgesinde yük hizmeti, kuzey İtalya'ya ve Budapeşte'ye konteyner taşımacılığı ile, Salzburg ve Frankfurt'a karadan kamyonlar ile sağlanır. Trieste'den Venedik' e giden rahat yolcu treni hizmetleri vardır. Bu trenler Roma, Milano, Mestre bağlantılı olup, çok azı Roma ve Milano'ya gider. Friuli-Venezia Giulia hava limanı Trieste Körfezi başındaki Monfalcone yakınında olup, Trieste'ye en yakın havalimanı konumundadır. Trieste'deki yerel taşımacılık hizmetleri, 60 otobüs ve 2 vapur güzergahında seferleri bulunan "Trieste trasporti " tarafından verilir. Dik bir tepe üzerinde kurulu bulunan Opicina'ya yolcu taşıyan bir de tramvay bulunur. Bu tramvay "hybrid" olarak adlandırılan bir sistemle çalışır. Tramvay dik yamacın başına geldiğinde onu yukarı çekecek olan çelik halatlara bağlanarak raylı sistem üzerinde ilerler. Karaköy/İstanbul'daki tünel benzeri bir sistemdir. Miramare 19. yüzyıl şatosudur. İtalyanca anlamı "denize bakan göz" demektir. Avusturya Arşidükü Maximilian ve onun eşi Charlotte Belçika için Trieste körfezinde Trieste yakınında inşa edilmiştir. İtalya'nın kuzey doğu kısmında yer alır. İnşası 1856-1860 yılları arasındadır. Arşidük Maximilian'ın emriyle mimar Carl Junker tarafından dizayn edilmiştir. Saray bahçelerinin çeşitli ağaçların göze çarpan özellikleri vardır. Ağaçlar Maximilian'ın emriyle seçilmiş ve ekilmiştir. Saray bahçesi içinde bir de ufak bir ev bulunur.Bahçe içinde Maximilian 'ın bronz bir heykeli vardır. Bahçelerin belirli alımlı özellikleri içinde iki havuz bulunur birisi kuğusu ile diğeri de lotus çiçekleri ile meşhurdur. Saray bir giriş ile 22 adet salon içerir. Bunlardan V. salon bir kütüphanedir. XI. salon şapel (dua edilen yer)dir. XX. salon bir taht salonu olup en geniş olan salondur. Salonlar çok değerli tarihi eşyaları içerir. Bunların başında İmparator, İmparatoriçe yağlı boya tabloları yer alır. Önceki sarayların kalıntısı üzerine dizayn edilmiştir. İnşası yaklaşık iki yüzyıl almıştır. Saray pek çok oda içerir. Halka açık olan yerde tarihi silahların sergilendiği bir müze vardır. Bu silahlar önemli olaylarda,açık hava şovlarında düzenli olarak kullanılır. Kale surlarına yürüyüş ve kale burçları Trieste şehrinin manzarasını, tepelerini ve denizi görme imkânı verir. Pek çok meşhur yazar yaşadı ve büyük eserlerini Trieste'de yarattı. Trieste şu kentlerle kardeş şehir bağlantısı kurmuştur: Billie Jean "Billie Jean," Michael Jackson'ın "Thriller" albümünden 1982 tarihli şarkı. "Billie Jean isimli kadının şarkıcının sevgilisi olmadığını" anlatan bu şarkı Jackson'ın ününü artıran şarkılardandır ve pek çok listede bir numaraya yükselmiştir. Jackson'ın ünlü Thriller albümünde yer alan parça, çocuğunun babasının şarkıcı olduğunu iddia eden bir kadın hakkındadır. Jackson, parçayı kendisine mektup yazarak, oğlunun onun çocuğu olduğunu iddia eden ve Jackson'a sıkıntılı zamanlar yaşatan bir kadından esinlenerek yazmıştır. Moonwalk adlı otobiyografisinde Jackson, yapımcısı Quincy Jones'un parçanın adını, tenis yıldızı Billie Jean King ile karıştırılabilir diye, "Not My Lover" olarak değiştirmek istediğini yazmıştır. oyununda Flash radyosuna eklenmiştir. Michael Jackson bu şarkının ilk konserinde (Motown'ın 25. yıldönümü konserleri) "Ay Yürüyüşü"nü ("moonwalk") yapmıştır. 1984'ten sonraki Billie Jean konserlerinde şarkının sonuna bir de "End Dance" kısmı eklenmiştir. Bu şarkı daha sonra başka gruplar tarafından da seslendirilmiştir. Thriller albümünün yapımcısı olan Quincy Jones bu şarkının girişinin çok uzun olduğunu ve kısa olması gerektiğini söylemiş ama; Jackson giriş kısmını uzun tutmuş ve o girişte de birçok dans figürü sergilemiştir. Bu şarkının bir özelliği de Jackson'un Ay Yürüyüşü (Moonwalk) dansını genellikle bu şarkı eşliğinde sergilemesidir. Jackson'ın bu şarkı performansına has bir de kostümü bulunmaktadır; Pullu ışıltılı ceket, siyah fötr şapka, siyah kunduralar, beyaz ve pullu çoraplar, ceketin altına beyaz bir t-shirt (genellikle göğüs tarafı "v" şeklinde olan), paçaları dar kenarları beyaz şeritli paçaları kısa siyah kumaş pantolon ve sağ ele beyaz pırıltılı taşlı eldiven. Şarkı R&B tarzındadır. Şarkının klibinde fazla dans öğesi yoktur. Şarkıyı 2008 yılında Kanye West mixleyerek Thriller25 albümünde sunulmuştur. Aydınlık Türkiye Partisi Aydınlık Türkiye Partisi, 27 Kasım 1998'de Tuğrul Türkeş tarafından kurulan siyasi partidir. Parti 22 Temmuz 2007 seçimlerinde %0,28 oy almıştır. 11 Nisan 2010'da feshedilip Milliyetçi Hareket Partisi ile birleşti. Alparslan Türkeş'in vefatından (4 Nisan 1997) sonra 1997 Milliyetçi Hareket Partisi Olağanüstü Kongresi'nde genel başkanlık seçimi yapıldı. İlk tur seçimlerde genel başkan adaylarından Tuğrul Türkeş 412, Devlet Bahçeli 359, Ramiz Ongun 231, Enis Öksüz 104, Muharrem Şemsek 80 ve İbrahim Çiftçi 13 oy aldı. Kurultayın ilerleyen saatlerinde Türkeş dışındaki isimlerin Bahçeli lehine çekilmeleri ile yarış Tuğrul Türkeş ve Devlet Bahçeli’ye kalmıştı. Ülkücüler arasında çıkan kavga kurultayı neticesiz bırakmış ve tatil edilmek zorunda kalınmıştı. Olaylar sonucunda kongre 6 Temmuz’a ertelendi MHP’de 6 Temmuz 1997’de yapılan olağanüstü kurultayda iki aday Alparslan Türkeş'in oğlu Tuğrul Türkeş ile Devlet Bahçeli arasında yapılan seçim yarışını Devlet Bahçeli 697 oy alarak kazandı ve genel başkanlığa seçildi. 23 Kasım 1997’de yapılan olağan kongrede, Bahçeli rakipleri Türkeş ve Ongun’u geride bırakarak yeniden MHP Genel Başkanı seçildi. Bahçeli ile girdiği MHP genel başkanlığı yarışını kaybeden MHP’nin kurucu lideri Alparslan Türkeş’in oğlu Yıldırım Tuğrul Türkeş, 27 Kasım 1998’de Aydınlık Türkiye Partisi’ni (ATP) kurdu. 27 Kasım 1998'de Tuğrul Türkeş tarafından kurulan siyasi partidir. Kurucu genel başkanlığını, MHP’den istifa eden Tuğrul Türkeş’in yaptığı Aydınlık Türkiye Partisi’nin kuruluş dilekçesini İçişleri Bakanlığına MHP eski Kadın Kolları Başkanı ve partinin kurucu üyelerden Halime Nuray Turcan verdi. Türkeş, 3 Kasım 2002 genel seçimlerinde Doğru Yol Partisi ile seçim ittifakı yaparak Kayseri’den milletvekili adayı oldu. Seçimlerde DYP oyların %9’unu aldı. DYP barajı geçemeyince Türkeş, ATP Genel Başkanlığı’nı da bıraktı. ATP’nin ise seçimlerde DYP’ye %3’lük bir oy kazandırdığı öne sürüldü. ATP’de Türkeş sonrası yapılan 2. Olağanüstü Kongrede Genel Başkanlığa Prof. Dr. Ahmet Bican Ercilasun seçildi. 2002’de Genel Başkan olan Ercilasun 2004 Yerel Seçimlerinde 11.037 oy aldı ve hiçbir belediyeyi kazanamadı. Yerel Seçimlerden başarısızlıkla çıkan Ercilasun görevi bıraktı. Ercilasun’dan görevi devralan Oktay Öztürk ise 2007’deki seçimlerden de hezimetle çıkınca MHP’ye yaklaşmaya başladı ve 11 Nisan 2010'da partiyi feshedip MHP ile birleşme kararı aldı. 1997’li dönemin Ülkü Ocakları Başkanı Azmi Karamahmutoğlu kongre öncesi yaptığı röportajda net olarak Ülkü Ocakları'nın istemediği bir adayın MHP'ye genel başkan seçilemeyeceğini belirtmiş, Tuğrul Türkeş'in Devlet Bahçeli'ye karşı kaybedeceği ortaya çıktıktan sonra çıkardığı olaylarla da bunu göstermişti. Devlet Bahçeli göreve geldikten sonra Ülkü Ocakları'na el atmış ve ülke genelinde birçok Ülkü Ocağı'nı kapatarak Karamahmutoğlu ekibini tasfiye etmişti. Tuğrul Türkeş ATP'yi kurunca, Ülkü Ocakları'nın o dönemki kadrosu toplu olarak bu partiye geçti ve yeni bir "Ülkü Ocağı" daha kuruldu: Ata Ocakları. Böylelikle yeni kurulan ATP sağlam bir altyapı oluşturarak hızlıca teşkilatlandı. Kısa zamanda 45 ilde şube açtı. Büyük Birlik Partisi Büyük Birlik Partisi (kısaca BBP), 29 Ocak 1993 tarihinde Muhsin Yazıcıoğlu liderliğinde kurulan Türk siyasi partisidir. Parti tüzüğüne göre resmî kısaltması "BBP", simgesi hilâl içerisinde güldür. Genel Başkanı ise Mustafa Destici'dir. 7 Temmuz 1992 Pazar günü; Muhsin Yazıcıoğlu, Ökkeş Şendiller, İsmet Gür, Saffet Topaktaş, Ahmet Özdemir, ve Esat Bütün'ün içinde yer aldığı altı MÇP'li milletvekili, başkanlık divanı üyeleri, birçok il, ilçe ve belde teşkilat başkanları, üst düzey yöneticilerinin istifası ile başlayan sürecin sonunda kurulmuştur. Amblemi hilal içinde güldür. Faal olan parti kendisini siyasi yelpazede Türk-İslam Birliği ideolojisinde konumlandırmaktadır. Büyük Birlik Partisi, Ülkücülerin oluşturduğu "Türk-İslam sentezi" içerisinde Türk kimliğini arka plana iterek, İslam kimliğini öne çıkarmaktadır. 1991 Türkiye genel seçimleri ardından oluşan meclis aritmetiğinde hiçbir siyasi partinin TBMM'de tek başına hükûmet kuracak çoğunluğu bulunmadığından bir koalisyon hükumetinin kurulması zorunlu hale geldi. Bu dönemde Alparslan Türkeş görüşmeleri sürmekte olan DYP-SHP koalisyonuna dışarıdan destek vermek isterken, Muhsin Yazıcıoğlu'nun başını çektiği parti içi muhalefet bu desteğe karşı çıktı ve uzun süredir devam etmekte olan örtülü çekişme gün yüzüne çıkmış oldu. 7 Temmuz 1992 Pazar günü saat 14.00'da Ankara'da Maltepe Düğün Salonu'nda, Muhsin Yazıcıoğlu, Ökkeş Şendiller, İsmet Gür, Saffet Topaktaş, Ahmet Özdemir, ve Esat Bütün'ün içinde yer aldığı 6 milletvekili, başkanlık divanı üyeleri, birçok il, ilçe ve belde teşkilat başkanları, üst düzey yöneticileri, Bizim Ocak Dergisi'ni çıkartan kadro ve Türkiye'nin birçok yerinde bulunan Bizim Ocak Dergisi temsilcilerinin de istifasıyla başlayan Muhsin Yazıcıoğlu önderliğindeki hareket, binlerce ülkücünün katılımıyla MÇP'den ve Bizim Ocak'tan ayrıldıklarını bir bildiri ile istifa kararları açıklandı. “Türk Milleti'ne Beyanname” başlıklı bu bildirinin dağıtıldığı toplantıda ayrıca 'Millî Mutabakat Çağrısı' başlıklı bir bildiri de okunarak yeni bir siyasi oluşum başlatılmış oldu ve yeni bir siyasi oluşum çalışmalarının sonucu olarak 29 Ocak 1993 tarihinde “Büyük Birlik Partisi” kuruldu ve Genel Başkanlık görevine Muhsin Yazıcıoğlu seçildi. Büyük Birlik Partisi'nin kurulmasından hemen sonra, yaklaşan 27 Mart Mahalli Seçimlerine katılabilmek için gerekli olan teşkilatlanma barajı kısa sürede aşıldı ve 31 Temmuz 1993'te 1.Olağan Kurultayı Ankara Atatürk Spor Salonu'nda yapıldı. Daha sonraki süreçte; 27 Mart 1994 Mahalli Seçimleri, 8 Nisan 1999'da yapılan Mahalli İdareler ve Milletvekilliği Genel Seçimleri, 29 Mart 2009 Mahalli İdareler Seçimleri ve 2 Haziran 2011 Genel seçimlerine kendi ismi ve amblemi ile katılan Büyük Birlik Partisi; 24 Aralık 1995'te yapılan Milletvekilliği Genel Seçimleri'nde ANAP ile ittifak yaparak TBMM'ye girerken, 22 Temmuz 2007 de yapılan genel seçimlere katılmadı ve birçok ilde bağımsız aday gösterdi. Sivas'tan bağımsız olarak katılan Muhsin Yazıcıoğlu milletvekilliğini kazandı ve sonrasında yeniden BBP Genel Başkanı oldu. 25 Mart 2009 günü gerçekleşen helikopter kazasında başta parti Genel Başkanı Muhsin Yazıcıoğlu, Sivas İl Başkanı Erhan Üstündağ, Sivas Belediye Meclis Üyesi Adayı Murat Çetinkaya, Sivas İl Başkan Yardımcısı Yüksel Yancı'yı kaybeden Büyük Birlik Partisi, 29 Mart 2009 Mahalli İdareler Seçimlerinde Doğan Ürgüp ile Sivas Belediye Başkanlığını kazanmıştır. Seçimlerin ardından gerçekleştirilen 24 Mayıs 2009 tarihindeki 4. Olağanüstü Kongrede dönemin Genel Sekreteri Yalçın Topçu 507 oy alarak partinin yeni genel başkanı oldu. Yalçın Topçu iki yıl kadar sürdürdüğü genel başkanlık görevini 12 Haziran 2011 Milletvekili Genel Seçimlerinde alınan sonuç üzerine yaptığı yazılı açıklama ile bıraktı. Yalçın Topçu'nun ardından gerçekleştirilen 5. Olağanüstü Kongrede dönemin Genel Sekreteri Mustafa Destici, eski Alperen Ocakları başkanı Yavuz Ağıralioğlu ve eski Sivas Milletvekillerinden Nevzat Yanmaz Genel Başkanlığa adaylıklarını açıkladılar ve yapılan seçim sonucunda geçerli sayılan 639 oydan 628'ini alan Mustafa Destici Genel Başkan seçildi. 2014 yerel seçimleri'nde Sarıveliler, Şarkikaraağaç, Gemerek, Keskin ve Sincik ilçelerinin belediyelerini kazandı. Gemerek dışındaki ilçelerin Belediye Başkanları görev sırasında AK Parti'ye katıldı. Heimaey Heimaey (IPA: ˈheɪmaeɪ ) Atlas Okyanusu'nda, İzlanda'ya ait Vestmannaeyjar takımadalarının en büyük üyesidir. 13.4 kilometrekarelik yüzölçümüne sahip olan ada İzlanda'nın güney kıyılarından yaklaşık 7.4 kilometre uzaklıktadır. Vestmannaeyjar'daki tek meskun adadır. Adada yaklaşık 4.500 kişi yaşar. 1627 yılında Osmanlı Devleti koruması altında yola çıkan Cezayirli korsanlar Vestmannaeyjar'a vardılar. Derhal saldırılara başlayan korsanların en kayda değer zararları Grindavík ve Heimaey kentlerinde olmuştur. Grindavík halkı evlerini zamanında boşaltıp gerekli yerlere saklanmayı başarabildikleri için bu saldırıdan pek zarar görmemişlerse de, Heimaeylilerin düzlük ve boş kentleri onların saklanmasını olanaksız kılmşıtır. Birçoğu tutsak düşerek Cezayir'e götürülmüş ve köle pazarlarında satılmıştır. 23 Ocak 1973 günü sabaha karşı Heimaey'deki Eldfell adlı yanardağda bir hareketlenme başladı. O andan başlayarak adanın tüm yaşayanları balıkçı teknelerinin kapsamlı çalışmaları ile tahliye edildi. Kentin içlerine doğru akarak ilerlemeye başlayan lavlar kentin yaşam kaynağı olan limanı tehdit etmeye başladığında, deniz suyu ve toprak kullanılarak lavlarla savaşılmış ve lavlar geri püskürtülerek liman yıkımdan kurtarılmıştır. Ancak bu felakette kentin yarısına yakını yok olmuşsa da, olayın ardından kent hızla gelişmeye başlamıştır. The Trap The Trap: What Happened to Our Dream of Freedom (ing. Tuzak: Özgürlük Hayallimize Ne Oldu), Adam Curtis tarafından yapılan bir BBC belgesel dizisidir. BBC Two kanalında 11 Mart 2007'de yayınlanmaya başlandı. 1. liga 1. liga, Çek Cumhuriyeti'ndeki en üst düzeyindeki futbol ligidir. Çekoslovakya'nın ayrılmasından sonra 1993 yılında kurulan ligin sponsoru Gambrinus, Pilsner Urquell Brewery şirketi tarafından üretilen ve Çek Cumhuriyeti'nde en çok satılan bira markasıdır. 16 takımın bulunduğu ligde sezon bittikten sonra şampiyon olan takım UEFA Şampiyonlar Ligi'ne giderken, 2. ve 3. sıradaki takım UEFA Avrupa Ligi'ne katılmaktadır. Ligin bitiminde puan cetvelinin son iki sırasında yer alan takımlar, Czech 2. Liga'ya düşmektedir. İlk kuruluşu 19. yüzyıla dayanan Çek Süper Ligi, Çekoslovakya'nın dağılışı ile 1. fotbalová Liga'nın ayrılmasından sonra 1993-94 sezonunda yeniden düzenlendi. Bu ligin en ünlü kulüpleri Sparta Prag, Slavia Praha, Slovan Liberec, Baník Ostrava ve Viktoria Plzeň'dir. JÃ³lnir Jólnir ya da Jolnir, İzlanda'nın güney kıyılarında bir dönem yer almış olan ufak bir volkan adasıdır. 1966 Haziran'ında yaşanan tektonik olaylar sonucunda oluşarak deniz yüzeyine çıkmıştır. Okyanus aşındırmaları nedeniyle hızla küçülen adacık, o günden bu yana birçok kez yüzeye çıkıp yeniden batmıştır. Adanın adı İskandinav Mitolojisi'de bir tanrı olarak nitelenen Jólnir için verilmiştir. Jólnir, en büyük tanrı olarak nitelenen Odin'in ikinci adı olarak bilinir. Jólnir'in oluşumu, 1966 yılında meydana gelen Surtsey patlaması ile yakından bağlantılıdır. Büyük olasılıkla Surtsey'in harekete geçmesi ile oluşmaya başlayan ada, 8 Ağustos 1966 tarihinde yüzeye çıkmıştır. 70 metre yüksekliğe kadar ulaşan ada daha sonraki dönemlerde bölgede sık sık yaşanan dalga ve rüzgâr erozyonu nedeniyle giderek küçülmüş ve sonunda, aynı yıl içinde yeniden su altına gömülmüştür. Funk metal Funk metal genelde funk ritimleri, rap vokalleri ile yapılan metal tarzıdır. Nu-Metal ve Rap Metal akımını derinden etkilemiştir. Rage Against the Machine, Living Colour, Faith No More, Red Hot Chili Peppers gibi grupların başını çektiği akım, funk ile metalin karışımı olarak da görülmekte ve az da olsa punk metali andırmaktadır. Julius Erving Julius Winfield Erving II (d. 22 Şubat 1950, Roosevelt, New York), Dr. J, lakabıyla da bilinen, eski Amerikan basketbol oyuncusu, aynı zamanda basketbola çember üzerinden oynamayı ve sıçramayı esas alan modern bir stili kazandıran efsanevi bir oyuncudur. Erving şu anda amatör lig haline gelmiş olan ABA'yı NBA'in önüne geçirmek için büyük çaba harcamıştır. Takımını sırtlayan bazı yıldız oyuncular "takımın belkemiği" olmuşlardır, ancak Dr. J genelde "ligin belkemiği" olarak bilinir. Julius Erving, ABA'deki çoğu takımın NBA'e geçtiği sezonda 1976 sezonunun sonunda ABA'nın elindeki en büyük kozdu. Erving üç defa şampiyonluk kazanmış, dört defa MVP seçilmiş, ikisi ABA'daki Virginia Squires ve New York Nets takımları ve biri de NBA'deki Philadelphia 76ers ile olmak üzere üç kez sayı kralı olmuştur. Profesyonel basketbol tarihinde en çok sayı atan beşinci oyuncudur, toplamda 30,026 sayıyı hanesine yazdırmıştır (NBA ve ABA birlikte). Erving 1993 yılında NBA Tarihinin En İyi 50 Oyuncusu listesi ile Basketball Hall of Fame'e girmiştir. 2004 yılında, ismi Nassau County Sports Hall of Fame'e de girmiştir. Birçok kişi onu şimdiye kadar gelmiş geçmiş en muhteşem basketbolculardan biri ve Vince Carter, Michael Jordan, ve Dominique Wilkins ile birlikte dört en iyi smaç vuran oyuncudan biri olarak değerlendirir. Kendine münhasır smacı ise "Tomahawk" idi. Örümcek Adam 3 Örümcek Adam 3 (Özgün adı: Spider-Man 3), 2007 Amerika Birleşik Devletleri yapımı bir sinema filmi. Örümcek Adam serisinin 3. filmidir. Amerika çizgi roman yapım şirketi Marvel tarafından yapılmıştır. Başrollerini Tobey Maguire, Kirsten Dunst, James Franco, Rosemary Harris ve J.K. Simmons paylaşmaktadır. Ayrıca bu filme Örümcek Adam 2'de olmayan Topher Grace, Bryce Dallas Howard ve Thomas Haden Church de eklenmiştir. Film, 4 Mayıs 2007'de ABD'de, 23 Mayıs 2007'de Türkiye'de vizyona girmiştir. Peter amcasının katilini bulur. Katil bir deney sonucu yanlışlıkla kum adama dönüşür. Onunla kanalisazyonda dövüşür, Peter onu yener. Peter Parker artık karanlık yanıyla yüzleşir. Artık karar vermek zorundadır. Ya aydınlık ya da karanlık. Karanlığı seçer ve bu yanlış bir seçimdir. Çünkü karanlık taraf onu kötü yapar. Gözü eğlenceden başka bir şey görmez.Gazetecilik işine Eddie diye birisi geçer, Peter işsizdir ve bu duruma çok sinirlenir. Sergide Eddie'yi rezil eder. Arkadaşı Harry babasını örümcek adam öldürdüğü için intikamını almaya artık hazırdır. Örümcek-Adam ile dövüşür. Artık Harry yarım kalan işi bitirmeye çalışır bomba atar. Örümcek-adam bombayı geri fırlatır. Bomba patlar ve Harry'nin yüzü yanar. Örümcek-adam karanlığı seçtiğini fark eder kilisenin çan kulesinde paraziti vücudundan atmaya çalışır. O sırada Eddie kilisede Peter Parker'in ölmesini diler. Eddie yukardan sesler geldiği için çıkar, tam o sırada çan sesi ile örümcek adam karanlığı aşağı atar ve Eddie artık kötüdür. Kumadam ve Eddie intikam için bir inşaat yerinde Mary Jane'ni kaçırır ve tepeye bağlar. Örümcek adam onu kurtarır; ama bu bir tuzaktır. Örümcek adam ile ikisi dövüşür. Örümcek adam ağır darbeyi tam alacakken Harry gelir ve onu kurtarır. En sonunda örümcek adam sağ kalır. Harry'de ölür. Arina Tanemura Arina Tanemura (種村 有菜 "Tanemura Arina") (d. 12 Mart 1978) shōjo manga sanatçısıdır. İlk çıkışını 1996’da Nibanme no Koi no Kataçi ile yapmıştır. Bugüne kadarki çalışmaları manga dergisi Ribon’da yayımlanmıştır ve çeşitli ülkelerde de piyasaya sürülmüştür. En ünlü mangaları "Kamikaze Kaitō Jeanne" ve "Full Moon wo Sagaşite"’dir. Her iki dizi de animeye (Televizyon) uyarlanmıştır. Daha az ünlü olan diğer çalışmalarından "Time Stranger Kyoko" da 15 dakikalık bir animeye (OAV) uyarlanmıştır. Tanemura’nın Eylül 2004’te Ribon’da yayınlanmaya başlayan mangası "Şinşi Doumei Cross" hala devam etmektedir. Bu ciltlerin hepsi Şueişa tarafından Ribon Mascot Comics baskısı altında yayımlanmıştır. Arina Tanemura’nın 2 çalışması Şueişa tarafından kitap halinde basılmıştır. 1953 Eskimo Tehciri 1953 Eskimo Tehciri, Danimarka ve Amerika Birleşik Devletleri'nin Grönland bölgesindeki hakimiyetlerini güçlendirmek üzere kurdukları bir hava üssün genişletilmesi nedeniyle, bölgede Pituffik yöresinde yaşayan yerli Eskimo halkını (Qaanaaq yöresindeki Kuzey Grönland İnuitlerini) zorla göç (tehcir) ettirmesidir. Thule bölgede MÖ 2000 yılından beri yaşayan Polar Eskimolarından (Kutup-Eskimoları) Inughuit halkının vatanının bir parçasıydı. Bölgenin ana geçim kaynağı balıkçılık ve avcılık idi. Bu bölge, tüm Grönland gibi 1910'da resmen Danimarka sömürgesi haline getirildi. 1951'de, Danimarka ve ABD'nin imzaladıkları Grönland Savunması anlaşması gereğince ABD, Grönland'ın Thule bölgesine 120 savaş gemisinden oluşan bir filo ve 12.000 asker gönderdi. 1953 yılında ABD üssün stratejik önemi nedeniyle üssün genişletilmesi istedi ve Danimarka hükûmeti bunu kabul etti. Üssün bulunduğu Grönland'ın Thule bölgesi sadece askeri açıdan değil, aynı zamanda Eskimolar'ın ekonomisi açısından da büyük önem teşkil ediyordu. ABD üssünün genişletilmesi kararı ile, Thule bölgesi yerli halkı, onların hiçbir şekilde rızası alınmadan zorla 150 kilometre uzaklıktaki Qaanaq bölgesine nakledildi. Tehcir süresince Eskimolar, ekonomik ve kültürel açıdan birçok sorunla karşı karşıya kaldı. Ancak, bunların hiçbiri Danimarka halkına yansıtılmadı. Danimarkalı hukukçu Jens Brösted ve Mads Fargteborg, "Thule Avcı ve Askeri Üs" adlı kitabında da belirttiği gibi Danimarka halkına resmi kaynaklarca Thule yerlilerinin kendi istekleriyle göç ettikleri belirtilmiştir.. 20 Ağustos 1999, Danimarka Östre Landsret bölgesi mahkemesi, tehcir edilenlerin soyunda gelen 30 ailenin tazminat başvurusunun lehinde bir karar almıştır. Buna karşın, Eskimoların talep ettikleri 25 milyon Kron tazminat yerine yaklaşık 1 milyon Kron tazminat verilmiştir. Cenevre'de ILO tarafından hazırlanan ve Denimarka'nın imzası olan Uluslararası Yerli Halklar Anlaşmasının 14. ve 16.3. paragrafları gereğince, Thule bölgesi yerlilerinin Thule'ye dönüşü Danimarka hükûmeti tarafından sağlanmalıydı. Ancak Danimarka buna izin vermedi. Dört İmparator Yılı Dört İmparator Yılı, adını 69 yılında birbiri ardınca Roma İmparatorluğu tahtına çıkan Galba, Otho, Vitellius ve Vespasian adlı imparatorlardan alır. 68 yılında İmparator Nero'ya düzenlenen suikastin ardından İmparatorluk, Marcus Antonius'un öldüğü MÖ 30 yılından beri ilk kez kısa süreli de olsa bir iç savaşla karşı karşıya kalmıştı. Haziran 68 ve Aralık 69 tarihleri arasında Roma, nihayetinde Flavius Hanedanı'nın kurucusu Vespasian'ın taca çıkışına kadar birbiri ardınca İmparatorluk yapan Galba, Otho ve Vitellius tahta çıkışlarını ve düşüşlerine tanıklık etti. İç savaşın bu dönemi Roma İmparatorluğu'ndaki döngüsel politik karışıklıkların sembolü oldu. Bu iç savaşın neden olduğu askeri ve politik anarşinin, Batavian isyanı'nındaki bozgun gibi ciddi yan etkileri oldu. 65 yılında Pisonia, cumhuriyet'i yeniden canlandırmayı amaçlayan bir komplo tertiplediyse de başarısız oldu. 67 sonu ya da 68 başında, Galya Lugdunensis valisi Caius Julius Vindex, Hispanya Tarraconensis valisi Servius Sulpicius Galba'yı Nero'nun yerine geçirebilmek amacıyla onun vergi politikasını bahane ederek isyan etti. Vindex'in Galya'daki isyanı başarısız oldu. Germanya sınırında konuşlu Roma Lejyonları, Vindex'i karşılamak ve hain olarak karşı koymak için harekete geçti. Lucius Verginius Rufus önderliğindeki Ren ordusu Vindex'i bozguna uğrattı, ardından Vindex intihar etti. Galba, Senato tarafından ilan edilen ilk "halk düşmanı" dır. Haziran 68'de, Senate kendini Nero'dan koruyabilmek için inisiyatif aldı ve onu "halk düşmanı" ilan ederek Galba'yı İmparator seçti. Kendi kendine imparator olmak isteyen Nymphidius Sabinus, Praetorian muhafızlara, Nero'ya ihanet etmeleri için rüşvet verdi. Nero, suikast sonucu öldürüldü. Galba, imparator olarak tanındı ve Lejyonlarının başında şehre girişi sevinçle karşılandı. Olayların bu yönde gelişmesi, Germen lejyonlarına, sadâkatlarına karşılık olarak bekledikleri ödülü getirmedi ancak suçlamaktan ziyade Galba'nın tahta giden yolunu tıkadılar. Komutanları Rufus'un yeri hemen yeni imparator tarafından değiştirildi. Aulus Vitellius, Almanyaa Inferior valisi olarak atandı. Germanya'nın sadakatine olan politik güvenin azalaması, İmparatorluğun Batavia'lı muhafızlarının görevden alınmasına ve bunun üzerine Batavia'lıların isyan etmeleriyle sonuçlandı. Galba, uzun süre popüler kalamadı. Roma'ya doğru olan yürüyüşü sırasında onu hemen kabullenmeyen şehirleri yıkmış ya da çok sayıda cezaya mahkûm etmişti. Roma'da Galba, Nero'nun tüm reformlarını birçok önemli insanın menfaatlerine dokunacak şekilde iptal etti. Selefleri gibi Galba'da bir komplo korkusuyla birçok senatör ve equites'i mahkemeye çıkartmaksızın idam ettirdi. Ordu da mutlu değildi. Güvenli bir şekilde Roma'ya girdikten sonra askerlere kendisini desteklemeleri karşılığında söz verdiği ödülleri vermekten vazgeçti. Üstelik, yeni yıla girilen 1 Ocak 69'da Germanya Inferior eyaleti Lejyonları yeni imparatora sadakat ve bağlılık yemini etmeyi reddettiler. İlerleyen günlerde Lejyonlar valileri olan Vitellius'u imparator ilan edeceklerdi. Ren Lejyonlarını kaybettiği bilgisinin kendisine ulaşması üzerine Galba panikledi. Genç senatör Lucius Calpurnius Piso Licinianus'u varisi olarak evlatlık edindi. Bunu yaparak, birçok insanı ve ayrıca kendi payına onursal bir mevkii arzusundaki, tutkulu ve etkili bir adam olan Marcus Salvius Otho'yu da küstürdü. Otho, imparatordan yana oldukça dertli olan Praetorian muhafızlara kendi tarafına geçmeleri için rüşvet verdi. Galba bu askeri darbe'yi haber aldığı zaman durumu normale döndürmek için sokaklara çıktı. Bu bir hataydı çünkü çok fazla taraftar toplayamamıştı. Kısa bir süre sonra Praetorian Muhafız Sempronius Densus tarafından Roma Forumu'nda öldürüldü. Otho, Senato tarafından aynı gün içinde imparator olarak tanındı. Bunca kargaşanın ardından yeni imparator bir derin bir nefes alma ile selamlandı. Hırslı ve açgözlü olduğu halde, Otho kayıtlara geçecek herhangi bir zorbalık ya da acımasızlık yapmadı ve dürüst bir imparator olması beklendi. Her halukarda, Vitellius'un Germanya'dan İtalya'ya yürüme şeklinden rahatsız olmuştu. Vitellius'un arkasında, İmparatorluğun en seçkin Lejyonları olan ve Germen savaşlarında bulunmuş kıdemli askerlerden oluşan I "Germanica" ve XXI "Rapax" gibi lejyonlar vardı. Sonradan anlaşılacağı üzere bu, güce sahip olduğunun en iyi kanıtıydı. Otho, yeni bir iç savaş başlatmak için pek hevesli değildi ve barış teklif etmek bir ajan gönderdi ve Vitellius'u kendi evlatlık oğlu olmaya davet etti. Çok geçti çünkü Vitellius'un generalleri ordunun yarısının başında İtalya'ya girmişti. Art arda birkaç seri küçük zaferden sonra, nihayet Otho Bedriacum Savaşı'nda bozguna uğratıldı. Kaçmak ya da karşı-atak denemek yerine, Otho anarşiye bir son vermeye karar verdiği sırada bir suikaste kurban gitti. İmparatorluğu üç aydan biraz daha uzun sürdü. Otho'un suikaste uğradığı haberinin gelmesi üzerine Vitellius, Senato tarafından imparator olarak tanındı. Bu tanıma, Vitellius'un Roma'yı düzenlesi içindi. Her nedense, saltanatı pek de hayırlı başlamadı. Vitellius, Roma halkının ortak belleğinde Pontifex Maximus'un göreve geldiği gün olduğu için batıl bir inançla uğursuz sayılan bir günü Allia savaşı'nın (MÖ 390) yıldönümü kutlamaları için seçtiğinde şehir büyük bir şüpheye düştü. Olaylar, bu şüphelerinde kısmen haklı olduklarını ispat edecekti. Sıkıca korunan tahtla birlikte, Vitellius bir dizi şölen ve akşam yemeği düzenledi (Suetonius'a göre sabah, öğle ve akşam olmak üzere üç defa) ve zafer kutlamaları için düzenlenen askeri geçit törenleri imparatorluk hazinesini iflasın eşiğine getirdi. Borçlar kısa sürede arttı ve borç verenler paralarını geri istemeye başladılar. Vitellius, borç verenlerden en istekli olanların işkenceyle idam edilmesini emrederek şiddete meyilli doğasını gösterdi. İmparatorluğun finansal durumunun felakete doğru sürüklenmesi üzerine, Vitellius kendisini varis olarak adlandıran birçok vatandaşı ve ayrıca müşterek varisçi olduğu diğerlerini de öldürme inisiyatifini kullandı. Ayrıca, her türlü olası rakibini takip ederek, öldürmek için onlara güç sözü vererek saraya davet etmekle meşgul oldu. Aynı sırada, Mısır ve Ortadoğu eyaletlerinden Iudaea ile Suriye, Vespasian' imparator ilan ettiler. Vespasian, 67 yılında özel bir emirle Nero tarafından Yahudiye eyaletine Büyük Yahudi İsyanı'nı bastırmak için gönderilmişti ve orada Suriye eyaleti valisi Gaius Licinius Mucianus'un desteğini kazanmıştı. Yahudiye ve Suriye'den toplanmış güçlü bir ordu, Mucianus'un komutasında Roma'ya doğru harekete geçti. Vespasian'ın kendisi, Roma için hayati öneme sahip olan ve Mısır'dan yapılan tahıl tedariğini kontrol edebilmek için gittiği İskenderiye'de 1 Temmuz'da İmparator ilan edildi. Vespasian'ın oğlu Titus, Yahudi isyanıyla ilgilenmek için Judaea'da (Yahudiye) kaldı. Doğu Lejyonları daha Roma'ya varmadan önce, Raetia ve Moesia'daki Tuna Lejyonları da Ağustos'ta Vespasian'ı imparator ilan ettiler ve Vespasian, Marcus Antonius Primus tarafından İtalya'ya davet edildi. Ekim'de, Primus yönetimindeki Lejyonlar İkinci Bedriacum Savaşı'nda Vitellius'un ordusuna karşı ezici bir zafer kazandılar. Düşmanlar tarafından kuşatıldığında, Vitellius kenti kendi tarafına çekebilmek için ihtiyacı olduğu yerdelerde rüşvet vererek ya da güç vadederek son bir girişimde bulundu. Kendisini reddedecek olan tek kabile Batavianlar gibi Müttefiki olan birkaç kabileden zorla asker toplamayı denedi. Tuna ordusu şimdi Roma'ya çok yakındı. Tehlikenin ciddiyetini kavradığında, Vitellius son bir girişimde bulundu ve Vesta Rahibeleri'nin eşlik ettiği ajanlarını ateşkes ilan etmek ve barış görüşmelerine başlamak için gönderdi. Ertesi gün, haberciler ordunu şehrin kapılarında olduğu haberi ile geri döndüler. Vitellius saklanmak için içeri gitti ve bir kaçış hazırlığına girişti ancak son bir kez sarayı ziyaret etmeye karar verdi. Burada Vespasian'ın adamları tarafından yakalandı ve öldürüldü. Başkent ele geçirildiğinde Jüpiter Tapınağı'nı ateşe verildi. Senato birkaç gün sonra Vespasian'ı imparator olarak onayladı. Tarih 69 yılının 21 Aralığıydı ve yıl Galba'nı saltanatında başlamıştı. Vespasian, Vitellius'un ölümünden sonra İmparatorluğuna karşı herhangi bir doğrudan tehlike ile karşılaşmadı. Flavius Hanedanı'nın kurucusu oldu ve 79 yılında doğal nedenlerden dolayı öldü. GameX GameX, ilki 2007'de düzenlenmiş olan ve günümüze kadar her yıl sonbahar ya da kış aylarında İstanbul'da düzenlenen "Uluslararası Dijital Oyun ve Eğelence Fuarı". Örümcek Adam (film) Örümcek Adam (Özgün adı: Spider-Man), David Koepp'in yazdığı ve Sam Raimi'nin yönettiği Marvel Comics'in süper kahramanı Örümcek-Adam'ı sinemaya taşıyan film serisinin ilkidir. Sony Pictures'ın prodüksiyonluğunda gerçekleştirilen filmde başrolleri Tobey Maguire, Kirsten Dunst ve Willem Dafoe paylaşıyor. Kendi halinde bir lise öğrencisi olan Peter Parker’ın (Tobey Maguire) yaşamı bir gün okulundaki öğrencilerle beraber gittiği müze gezisinde tehlikeli bir Örümcek ısırması ile tamamıyla değişir. Çünkü bu örümcek öyle normal bir örümcek değildir, kalıtsal olarak özelikle geliştirilmiş, bilimsel amaçlarla kullanılmakta olan orijinal bir denektir. Ama olan olmuştur ve Peter Parker’da garip farklılıklar baş göstermektedir. Erikli Nur Nur kelimesi aşağıdaki anlamlara gelebilir: 37-mm uÃ§aksavar topu M1939 (61-K) 37-mm uçaksavar topu 1939 (61-K) (Rusça 37-мм автоматическая зенитная пушка образца 1939 года (61-К), "37-mm avtomaticheskaya zenitnaya pushka obraztsa 1939 goda (61-K)") SSCB tarafından geliştirilen, 1930 lu yılların sonlarına kadar üretilen ve II. Dünya Savaşı sırasında Kızıl Ordu tarafından kullanılan 37 mm kalibrelik uçaksavar sınıfında bir toptu. Kara modeli 1950 li yıllarda yine Sovyet yapımı ZSU-57-2 ile yer değiştirdi. Bu top türleri II. Dünya Savaşı sırasında Ön Doğu cephesinde alçak ve orta yükseklikte uçan veya sorti yapan uçaklara karşı çok başarılı oldu. Ayrıca hafif zırhlı yer hedeflerine karşı da etkiliydi. 37-mm lik uçaksavar topu ile savaş boyunca 14,657 adet Mihver ülke uçağı düşürüldü.. Bu da ortalama olarak her bir düşman uçağı için 905 adet 37-mm lik top mermisi kullanıldığını gösteriyor.. 1935 yılında Rus Donanması için satın alınan 25 mm lik Bofors Model 1933 topları yapılan denemeler sonunda çok başarılı bulundu. Bu topun 45 mm lik modeli geliştirildi ve 49-K adı verildi. Geliştirme işinde Sovyetlerin önde gelen mühendisleri M. N. Loginov, I. A. Lyamin ve L. V. Lyuliev çalıştı. Ancak orduya göre bu silah otomatik atış yapacak bir silah için biraz büyük kalibreye sahipti. Ocak 1938 tarihinde Kaliningrad bulunan 8 Numaralı Topçu Fabrikasına aynı dizayna sahip ama 37 mm lik bir top geliştirmesi emri verildi. Bu işten fabrikanın baş şef mühendisi Mikhail Loginov ve asistanı Lev Loktev sorumlu oldu. Atış denemelerinin ardından Ekim 1938 tarihinde 61-K adı verilen silah onaylandı. 1940 yılında 61-K ve Bofors 40 mm/56 arasında yapılan karşılaştırma atışlarının ardından iki top arasında büyük bir fark bulunamadı. Top aslında 4 tekerlekli ZU-7 top arabası üzerinde tek namlulu olarak tasarlandı ve kısa sürede servise hazır hale getirildi. Başlangıç olarak 900 adet sipariş verildi. Top 7 kişilik mürettebat ile kullanılıyordu .’’’5’’’ li halde toplamda 200 mermilik mühimmat taşıyordu. 1945 yılına kadar yani savaşın sonuna kadar Sovyetler toplamda 20,000 adet top üreitldi. Bunun yanında bu top Polonya, Çin ve Kuzey Kore tarafındanda üretildi. Zırh delici (AP) mermisi ile 37 mmlik Rolled homogeneous armour(RHA) zırhını 60°li vuruş açısıyla 500 metreden ve yine 28 mm lik RHA zırhını 90° lik vuruş açısıyla 1500 metreden geçebiliyordu. Deniz kuvvetleri için üretilen 70K modeli Nazi Almanyasının SSCB'yi işgalnden önce gemilerde kullanılmaya başlandı. İleride yerini 45 mm/46 21-K topuna bıraktı. Sovyet Donanmasında bulunan bütüb gemilerde özellikle T301 tipi mayın döşeme gemilerinde II. Dünya Savaşı boyunca kullanıldı. V70K 1955 yılına kadar toplamda 3,113 adet üretildi. 70K modelinin tek kötü özelliği her 100 mermi atışının ardında namlusunun değiştirilmesiydi. Bunun üzerine geliştirilen silahın ikiz namlulu su soğutmalı W-11 modeli 1946 ordu servine girdi ve 1957 yılına kadar üretildi. Toplamda 1,872 adet W-11 modeli üretildi. Ardından 85 kalibre namlu uzunluğuna sahip 45 mm/85, 1954 yılında geliştirilerek ordu servisine girdi. İki ve dört namlulu "Neustrashimy", "Kildin" türü gemilerde ve "Kotlin" sınıfı destroyerlerde kullanıldı. Bu topta yerini ileride ZIF-31 ikiz 57 mm lik topa bıraktı. 37 mm lik ikiz namlulu top Çin e de satıldı. Çin bu topu "Type 65" adıyla üretti ve kullandı. Taret için üretilen modeli 1980 li yıllara kadar üretildi ve adı "Type 76" veya H/PJA 76 idi. ZSU-37 modeli II. Dünya Savaşı sırasında üretilen tekli 37 mm lik toptu. Ve top üstü açık tareti bulunan SU-76 şasesi üzerinde kullanıldı. Top 37×252SR mermisi kullanıyordu. Mühimmatı Çin, Rusya, Mısır, Pakistan ve Yugoslavya tarafından üretildi. The projectiles themselves are identical to those fired by the NS-37 anti-tank gun. The explosive shells are fitted with point detonating fuzes making them unsuitable for engaging fast moving or small targets. Bu listeye Çin Type 55 ve Type 65 silahları da dahildir. Afganistan, Arnavutluk, Cezayir, Angola, Bangladeş, Bulgaristan, Kamboçya , Kamerun , Çin, Kongo, Küba, Mısır, Etopya, Batı Almanya, Gabon, Gine, Guinea-Bissau, Irak, İsrail, Kuzey Kore, Laos, Mali, Marutanya, Moğolistan, Faz, Mozambik, Nikaragua, Pakistan, Rusya, Romanya, Sırbistan Karadağ , Somali, Sudan, Suriye, Tanzanya, Tayland, Togo, Tunus, Uganda, Vietnam, Yemen, Yugoslavya, Zaire, Zambiya, Zimbabwe. François Bayrou François Bayrou, 25 Mayıs 1951'de Fransa'nın Pyrénées-Atlantiques bölgesinde, Bordères kentinde doğmuş olan Fransız politikacı. 1993-1997 yıllarında Milli Eğitim Bakanı. Union pour la Démocratie Française (UDF - Fransız Demokrasisi için Birlik) partisinin 2007'ye dek başkanıdır. 2002 Fransa cumhurbaşkanlığı seçimlerindeki %6,84'lük oy oranını takiben, Fransa cumhurbaşkanlığı seçimleri|2007 seçimleri]]nin ilk turunda %18,57'lik oy oranı ile sandıktan üçüncü kişi olarak çıkmıştır. Bu başarıyı müteakip, Mayıs 2007'de UDF'den ayrılarak Demokrat Hareket adında yeni bir parti kurmuştur. 2012 Fransa cumhurbaşkanlığı seçimlerinde %9,13'lük oy ile 5. olarak ilk turda elenmiştir. 2014 belediye seçimlerinde Pau belediye başkanı seçilmiştir. 1. Édouard Philippe Hükümeti'nde Adalet Bakanı olarak görev yapmıştır. Yerel YÃ¶netimler Meclis Avrupa Parlamentosu Hükümet The Gallery The Gallery, Dark Tranquillity'nin 2. albümüdür. Osmose Productions etiketiyle 1995 yılında çıkan bu albümle Dark Tranquillity adını duyurmayı başarmıştır. Bu albümde vokali gruptan ayrılan Anders Friden yerine Mikael Stanne yapmıştır.Albüm At the Gates in Slaughter of the Soul İn Flames in The Jester Race albümleriyle birlikte Melodik death metal en önemli albümlerindendir. Eskişehir Ticaret Odası Eskişehir Ticaret Odası Türkiye Odalar ve Borsalar Birliği'ne bağlı kuruluşlardan biridir. Bölgedeki girişimciler, kuracakları ticarî kuruluş için öncelikle bu ticaret odasına başvurmak zorundadır. Ayrıca tüm ticarî kuruluşların sicilleri bu kurumda tutulur. Bu oda, 1.300.000 üyesiyle Türkiye'nin en büyük sivil toplum örgütü TOBB'un Eskişehir ayağını temsil eder. Millî Piyango Millî Piyango, Türkiye'de Millî Piyango İdaresi tarafından düzenlenen, bastırılmış numaralı biletlerin satılarak, adet ve tutarları önceden belirlenmiş ikramiyeleri kazanacak numaraların belirli günde çekilecek kura ile saptanması esasına dayanan şans oyunudur. Türkiye'de piyango çekilişleri, her ayın 9, 19 ve 29'uncu günleri yapılır. Belirtilen tarihlerde veya bu tarihlerin dışında, çekiliş günleri ve planları farklı özel çekilişler düzenlenebilir, örneğin her yıl 31 Aralık gecesi yılbaşı özel çekilişi yapılır. 24 Şubat 2017 yılında yayımlanan kararname ile devlete ait bütün hisselerinin Türkiye Varlık Fonuna devredilmesi kararlaştırılmıştır. Hallowed Be Thy Name Hallowed Be Thy Name, Steve Harris tarafından bestelenmiş bir Iron Maiden şarkısıdır. 1982'de yayımlanan "The Number Of The Beast" albümünün son şarkısıdır. Iron Maiden konserlerinin vazgeçilmezlerinden olan şarkı grubun en popüler parçalarından biridir ve hatta kimilerince gelmiş geçmiş en iyi heavy metal şarkısıdır. Şarkı darağacına gönderilmek üzere hücresinde bekleyen bir adamın düşüncelerini anlatmaktadır. Girişindeki sözler "Çan çalmaya başladığında soğuk hücremde bekliyorum/ Pek fazla vakti kalmamış olan geçmiş hayatımı düşünüyorum/ Çünkü saat beşte beni darağacına götürecekler/ Benim için zamanın kumu azalıyor" şeklindedir. 4 Ekim 1993 tarihinde şarkının "A Real Dead One" albümünde yer alan konser versiyonu single olarak yayımlanmış ve İngiltere'de 9 numaraya kadar çıkmıştır. Silahlara Veda Silahlara Veda, Amerikalı yazar Ernest Hemingway'in en önemli romanlarından biridir. Silahlara Veda'da savaşın ortasında iki genç insan hem kendi sevgi dolu dünyalarında, hem de savaşın her şeyi yerle bir eden acımasız dünyasında yaşarlar. Hemingway, romanda olağanüstü gözlemleri ve yazım tekniğiyle başarının doruğuna ulaşır, ününe ün katar. Başka savaş romanları da yazan Hemingway, yazarken yalnız savaşı anlatmakla kalmaz, kendi dünya görüşü doğrultusunda savaşın insan yaşamına olan tüm olumsuz etkilerini de vurgular. Roman, birinci tekil kişi tarafından anlatılmakta olup beş ana bölümden oluşuyor ve bu beş ana bölüm kendi içinde daha küçük bölümlere ayrılıyor. Roman, Teğmen Frederic Henry tarafından olayların geçtiği yerin ve zamanın tasviriyle başlıyor. Birinci Dünya Savaşı yıllarıdır. O yılların birinde yaz sonuna doğru İtalyanlar, savaştıkları Avusturyalılar’a karşı çok büyük zaferler elde etmişlerdir. Avusturyalılar, İtalyan orduları karşısında sürekli çekilmekte, İtalyanlar ise Avusturyalılar’ın terk ettikleri yerleri ele geçirerek, Avusturyalılar’ı takip etmektedirler. Bu zaferlerin ardından, Teğmen Frederic Henry’nin bağlı bulunduğu birlik çarpışmanın yapıldığı hattan daha geride nispeten güzel bir kent olan Gorizia’ya döner. Bu Teğmen için iyi bir fırsattır. Artık cephede geçirdiği zorlu günlerin stresini atabilecek, bu küçük ama güzel kentte gezip tozabilecek, gönlünce eğlenebilecektir. Frederic, Gorizia’ya vardığı zaman genelde vaktinin çoğunu gündüzleri arkadaşı Rinaldi ile birlikte eğlenerek akşamları ise subayevlerinde diğer subaylarla sohbet ederek geçirir. Yine böyle bir gecede Yüzbaşı, Binbaşı ve de Papaz’la birlikte sohbet eder. Bu sohbette kar yapmağa başladığı dolayısıyla da o yıl için savaşın genel itibarıyla bittiği konuşulur. Frederic daha sonra kaldığı odaya döner. Burada arkadaşı Rinaldi kendisine bu kentte çok güzel kızlar olduğunu ve o gün Catherine Barkley ve arkadaşı Helen Ferguson’la tanıştığını ve isterse onu da tanıştırabileceğini söyler. Frederic, ertesi sabah yine emrindeki askerlerle yaralıları ambulanslarla Gorizia’daki hastaneye taşır. O akşam kaldığı subayevine geldiğinde, Rinaldi’nin Catherina Barkley’lerle buluşmaya giderken görür. Rinaldi zorla onu da yanında götürür. O akşam Catherina Barkley’le tanışan Frederic ona karşı bazı duygular hissetmeye başlar. Fakat başlangıçta hissettiği duygular gönül eğlendirdiği diğer kızlara karşı hissettiği duygulardan pek de farklı değildir. Buna rağmen Catherine, çok kısa bir süre önce kaybettiği bir nişanlısı olmasına rağmen Frederic’i çok sever ve bir anda ona bağlanır. Daha sonraki buluşmalarında Frederic’in Catherine’ye karşı olan hisleri değişmeye başlar. Ona tutkuyla aşık olur. Ona olan aşkı, karakterinde değişikliklere yol açar. Artık düşündüğü tek şey Catherine ve onunla ileride yaşamak istediği hayattır. Savaşa karşı bakış açısında değişiklikler olmaya başlar. Hatta bir defasında bundan Papaz'a da bahseder. Ona göre savaş, bir çeşit oyundur ve de askerler bu oyunun oyuncularıdır; fakat kendileri pek istemese bile sırf üstleri öyle istiyor diye savaşmaktadırlar. Papaz onun bu görüşlerine saygı duyar ve aralarındaki bu kısa sohbet savaşın öyle pek kısa sürede bitmeyeceği şeklinde bir kanıya varmalarıyla biter. Ertesi sabah Frederic, emri altındaki dört erle birlikte ambulanslarla yaralıları taşımak için cepheye giderler. Kış yaklaştığı için çatışmalar azalmıştır fakat İtalyanlar son bir saldırı yapmayı planlıyorlardır. Bu çatışmalardan olduğu sırada Frederic ve emrindeki dört askerin sığındıkları sığınma evine bir havan topu düşer. İçinde bulundukları sığınma evi yıkılır ve de Frederic dizinden ağır bir yara alır. Kendine geldiğinde emri altında bulunan erlerin akıbetini merak eder. Onu bulan kurtarma ekipleri onu sedyeyle daha güvenli olan ana karargaha taşırken, o emri altındaki askerlere ne olduğu hakkında soru sormayı sürdürür. Aslında cephede savaşırken yaralanmamasına rağmen, kendinden önce sorumlu olduğu askerleriyle ilgilenmesi onun daha sonra gümüş madalya ile şereflendirilmesini sağlayacaktır. Kısa bir süre buradaki sahra hastanesinde kalan Frederic daha sonra kendisine daha iyi bakılacağı gerekçesiyle Milano’daki bir sahra hastanesine gönderilir. Birinci bölüm onun Milano’ya gelmesinin ardından biter. Burada bir Amerikan Hastanesine kaldırılan Frederic’le, Hemşire Gage ilgilenir. Bu sırada hastanenin başhemsiresi Van Campen ile tanışır. Fakat Frederic ona bir türlü ısınamaz. Onu tetkik eden doktorlar dizinin ameliyat edilmesi gerektiğini fakat ameliyat içinse en az altı ay dizindeki yaraların iyileşmesini bekleyeceklerini söyler. Altı ay bu hastanede kalmak Frederic’in asla kabul edemeyeceği bir şeydir. Bunun üzerine başka doktor arar ve nihayet Doktor Valentini onun ameliyatını hemen gerçekleştirebileceğini söyler. O da bunu kabul eder. İki buçuk saat süren ameliyat başarılı geçmiştir. Fakat yine de Frederic’in hastanede gözlem altında tutulması gerekmektedir. Bu sırada cephede savaşa ara velince Catherine ve Helen kendilerine Gorizia’da ihtiyaç duyulmadığı gerekçesiyle aynı hastaneye tayin edilir. Dolayısıyla da Frederic ve Catherine birlikte vakit geçirmeye başlar. Birbirleriyle birçok şey paylaşırlar. Artık ikisi resmen olmasa bile karı-koca gibidirler. Kaldı ki bu sırada Catherine hamile kalır. Fakat ikisi de doğru bulmamalarına rağmen evlenmeyi düşünmezler. Sonuçta birbirlerine karşı sonsuz güven duymaktadırlar. Zamanla dizindeki yara iyileşmeye başlayan Frederic, hastanede kaldığı sürece Ettore Moretti, Ralph Simmons gibi başka insanlarla tanışır. Nihayet yaz sonuna doğru bütün yaraları iyileşen Frederic’e tekrar orduya dönmesi için yazı gönderilir. Frederic çok sevdiği sevgilisi Catherine’den ayrılmak zorunda kalsa da Eylül ayında tekrar Gorizia’ya döner. Geri döndüğünde, yazın İtalyanlar’ın Avusturyalılar karşısında gerilediğini öğrenir. Avusturyalılar kaybettikleri toprakları geri almaktadır. Nitekim, ani bir taarruzla Gorizia’nın içlerine kadar ilerler. Bu durum karşısında İtalyan ordusu geri çekilmeye başlar. Frederic’in bu geri çekilmedeki görevi, emri altındaki üç askerle birlikte çeşitli malzemelerle dolu olan dört ambulansı daha geride bulunan Udine’ye götürmekti. Fakat geri dönüş yolu bütün bir ordu geri döndüğü için konvoylarla doluydu. Onlar da Frederic’in emriyle Udine’ye daha çabuk varmak için diğer yollardan gitmeye karar verdiler. Fakat o gün çok şiddetli yağmur yağmaktadır. Dolayısıyla arabaları çamura saplanır. Onlar da arabaları terk edip Udine’ye yürüyerek gitmeye başlarlar. Fakat bu sırada erlerden biri olan Aymo, İtalyan Ardçıları tarafından düşman olduğu gerekçesiyle vurulur. Bu sırada düşman askerleri iyice onlara yaklaşmışlardır. Geceyi buldukları boş bir evde geçirirler. Frederic’in emrindeki erlerden biri olan Bonello, burada kalırlarsa düşmanlara yakalanacakları gerekçesiyle onları terk eder. Ertesi sabah Frederic, iki erle birlikte Udine’ye doğru yürümeye devam ederler. Bu sırada başka bir İtalyan taburu olan Carabinieriler’le karşılaşırlar. Fakat Carabinieriler geri çekilmeyi başarısızlık olarak görüyorlardır. Bu başarısızlıktan sorumlu tuttukları subayları kurşunlayarak idam ediyorlardır. Frederic, tutsak altında tutulduğu yerin yanı başındaki bir nehre atlayarak onların elinden kurtulur. Daha sonra karaya çıkan Frederic, Milano’ya giden bir yük trenine gizlice biner. Trenden Milano’ya yakın bir istasyonda atlar. Daha sonra sevgilisi Catherine’yi bulabilmek için Milano’ya gider. Fakat üstünde askeri bir üniforma vardır ve de bu durumda kaldığı sürece savaştan kaçtığı anlaşılacak dolayısıyla da cezalandırılabilecektir. Ancak Amerikan Hastanesi’nde kaldığı sürede tanıştığı Ralph Simmons sayesinde sivil kıyafetler bulur. Yine de tehlike geçmez çünkü subayların sivil kıyafetlerle dolaşması yasaktır. Kendisini tanıyan birisi tarafından kolaylıkla ihbar edilebilir durumdadır. Bu kötü durumdan kurtulmanın tek yolu İsviçre’ye varmaktır. Nihayet Emilio sayesinde Catherine’yi bulur ve yine Emilio sayesinde bir tekneyle gölü geçerek İsviçre’ye varırlar. Frederic, kendilerini yakalayan gümrük muhafızlarına İsviçre’ye turizm için geldiklerini, kayığı ise spor yapmayı sevdikleri için kullandıklarını söyler. Sonuçta paraları ve de pasaportları vardır. Bu durum onların İsviçre’den geçici vize almalarını sağlar. Frederic ve Catherine bebekleri doğana kadar İsviçre’de kalmaya karar verirler. Bu sürede de İsviçre’nin şirin bir dağ köyünde kalırlar. Catherine’nin doğumu yaklaşınca, Lozan’a giderler. Şehrin büyük hastanelerinin yanında bir otelde kalmaya başlarlar. Nihayet bir gün, saat sabahın üçüne doğru Catherine doğum sancılarıyla uyanır. Derhal hastaneye giderler. Fakat Catherine’nin doğumu hiç de öyle kolay bir doğum olacak gibi değildir. Ancak o gece doğum olayı gerçekleşir. Fakat bebek ölü doğmuştur. Nitekim doğumdan bir gün sonra ani bir kanama geçiren Catherine, hemen doktorlar tarafından ameliyata alınır. Fakat bu ameliyatı kaldıramayan Catherine, hayata gözlerini yumar. Bütün bu olan bitenden sonra Frederic son bir kez Catherine’nin odasına girer. Odadaki hemşireleri dışarı çıkarır. Daha sonra olanları yazar şöyle anlatıyor: “…Onları dışarı çıkardıktan sonra kapıyı kapadım. Işığı söndürünce bir yararı olmadığını anladım. Bir heykele elveda demek gibi bir şeydi bu. Cansız bedeni öylece yatıyordu. Az sonra dışarı çıktım, hastaneden ayrılıp,yağmur altında otele kadar yürüdüm Michael Sauser Alman ZDF Televizyonunda Thomas Gottschalk'in sunduğu "Bahse Var Mısın (Wetten Das)?" adlı yarışma programına başvuran ,İsviçreli Michael Sauser 188 ülkenin ulusal marşını notasıyla birlikte söyleyebileceğini iddia etti. Yarışma isteği kabûl edildi ve yarışma günü jürinin seçtiği beş ülkenin ulusal marşının okunması kararlaştırıldı. Seçim yapıldı, marşları okunacak ülkeler sırayla; Çin, Mısır, Tayland, Bosna-Hersek ve Türkiye idi. Michael Sauser, ilk dört ülkenin marşını başarıyla okuyunca, jüri yeterli bularak yarışmayı kazandığını ve Türk ulusal marşının okunmasına gerek olmadığını söyledi. Ancak Michael Sauser "Hayır, mademki Türk bayrağını da seçtiniz, Türk ulusal marşını da söylemek istiyorum." dedi. Bunun üzerine, jüri ve yapımcı isteği kabûl etmek zorunda kaldı. Orkestra hazırlandığında, Michael Sauser salona dönerek "Yalnız, Türk ulusal marşı ayakta dinlenir; kalkmanızı rica ediyorum." dedi. Katılımcıların şaşkın davranışları biraz sonra Michael Sauser'un ricasını yerine getirmeye dönüştü ve Michael Sauser, o güzel aksanıyla Türk ulusal marşını muhteşem şekilde icra etti. Isparta Atatürk Şehir Stadyumu Atatürk Şehir Stadyumu: 1950 yılında toprak yüzeyli olarak yapılan Atatürk Şehir Stadyumu 1974 yılında çimlendirilmiştir. Stadyumun 10.000 seyirci kapasitesi olup, 6 kulvarlı atletizm pisti, elektronik skorboardu bulunmaktadır. Ispartaspor ve Emrespor bu stada ev sahipliği yapmaktadır. Kapalı tribünün altında Halter Antrenman Salonu, Sosyal Tesis gibi bölümler yer almaktadır. İlave kapalı tribünün alt kısmı Gençlik ve Spor İl Müdürlüğü imkânları ile tefriş edilerek sporcu lokali, dış kısmı da çay bahçesi olarak hizmete açılmıştır. Çay bahçesinin yan tarafında tartan zeminli mini basketbol sahası ışıklandırılarak hizmete açılmıştır. Ayrıca kapalı tribünün altında atıl vaziyette bulunan bölümler yine Gençlik ve Spor İl Müdürlüğü imkânları ile tanzim edilerek kondisyon salonu açılmıştır. 1998 yılı içerisinde dış saha (Ali Göral Futbol Sahası) İl Müdürlüğü imkânlarıyla çimlendirilmiştir. Leto Gök Titanları Koios ve Phoebe'nin kızı. Roma'da "Latona" olarak bilinir. Zeus ile birlikte oldu, kıskanç Hera ""Güneşin doğduğu bütün yerlerde doğuramasın"" dediği için doğum yapabilmek için bütün dünyayı dolaştı. Poseidon'un üç uçlu yabasını denize vurarak denizden yükselttiği ve dalgadan bir kubbeyle örttüğü Delos'ta Artemis ile Apollon'u dünyaya getirdi. Çocukları onu ejder Python'a ve dev Tityos'a karşı korudu ve uğrunda Niobe'nin çocuklarını öldürdüler. Ayrıca Anadolu'daki Letoon antik şehri onun adına kurulmuştur. Kyo Sohma , "Fruits Basket" anime ve manga serisinin kurgusal karakterlerinden biridir. Aşırı stres altına altına girdiği veya karşı cinse sarıldığı zaman turuncu bir "kedi"ye dönüşür. Kedi, Çin Zodyağı’nda olmamasına rağmen Vietnam Zodyağı’nda tavşan (Momiji Sohma’nın hayvanı) yerine bulunmaktadır. Bu yüzden Kyo korkunç bir lanet taşımaktadır. Kedinin ruhu tarafından lanetlenmiş olmasının yanı sıra, her ne zaman Juzu boncuklarını çıkarsa iğrenç bir yaratığa dönüşmektedir. Bu dönüşüm, kedinin kendi kinci ruhundan kaynaklanmaktadır. Kyo genelde çabuk sinirlenen, atılgan ve kaba davranışlar gösterir. Ona sataşmaya bayılan Shigure Sohma ve Ayame Sohma tarafından bazen “Kyonkyon" veya "Kyonkichi" diye çağrılır. Kyo’nun annesi bir “canavar” doğurmuş olmaktan dolayı umutsuzluğa kapılarak Kyo küçükken, muhtemelen hikâyeye göre altı yıl önce, intihar etmişti ve babası da annesinin ölümünden Kyo’yu sorumlu tutarak onu terk etmişti. İnsanlar hayatı boyunca farklılıklarından dolayı hep Kyo’yu eleştirmişler, ondan korkmuşlar ve “Kedi” damgasının ötesinde hiç insan olarak görmemişlerdi. Bununla beraber daha sonra Tohru’nun onu kabullenmesi Kyo için kabuğunu kırmakta önemli bir hamle olmuştu. Büyük Vatanseverlik Savaşı Büyük Vatanseverlik Savaşı (Rusça: Великая Отечественная война / "Velikaya Oteçestvennaya voyna") Rusya ve diğer eski SSCB ülkelerinde kullanılan ve II. Dünya Savaşı sırasında 22 Haziran 1941 ile 9 Mayıs 1945 tarihleri arasında Nazi Almanyası ve diğer Mihver Devletleri ülkelerine karşı anavatan topraklarını savundukları savaşa verilen isimdir. Bu isim Doğu Cephesi dışındaki alanları kapsamaz. Bunun dışında, Napolyon komutasındaki Fransız birliklerinin 1812 yılında Rusya topraklarını işgaline karşı verilen savaşa "Vatanseverlik Savaşı" (Rusça: Отечественная война) denir. "Büyük Vatanseverlik Savaşı" deyimi ilk olarak Hitler emrindeki Alman birliklerinin Rusya topraklarını işgalinin ertesi günü Sovyet gazetesi "Pravda"nın sürmanşetten "Sovyet Halkının Büyük Vatanseverlik Savaşı" (Rusça: Великая Отечественная война cоветского народа) vermesi ile kullanıldı. Tecavüze karşı savaş deyimi Sovyetler Birliğinden önce ABD ve Japonya tarafından kullanıldı. Sovyet medyasında bu savaş için "Kutsal Savaş" (Rusça: Священная война) ya da "Kutsal İnsanların Savaşı" deyimleri de kullanıldı. Sovyet sözlüklerinde bu savaşın Rus ve Alman halkları arasında değil iki farklı ideoloji arasında olduğu ifade edilmiştir. Ãœlker (mitoloji) Ülker veya Pleiades (Yunanca: Πληιόνης) Yunan mitolojisinde Artemis'in arkadaşları olan, Titan Atlas ve deniz perisi (nemfi) Pleione'nin yedi kızına verilen ad. Bunların yedisi de sonradan yıldız halini aldı. Burçları, ekinlerin olgunlaşma zamanı ve deniz mevsiminde görünürdü. Kalypso, Hyas, Hyadeler ve Hesperidler'in kız kardeşleridirler. Ülker, yani bu yedi ilahi kız kardeşin güzel olduklarına inanılırdı. Güzellikleri nedeniyle Olympos'lu bazı tanrılarla ilişkileri de olmuştur. Ülker, yani yedi kız kardeş şunlardır: Merope dışında Ülkerlerin hepsi tanrılara eş olmuştur. Dinçer Çekmez Dinçer Çekmez (21 Ocak 1943, İstanbul - 12 Mart 2013), özellikle 1970'li yıllarda rol aldığı güldürü filmleriyle tanınan Türk aktör ve tiyatro oyuncusu. Kabataş Lisesinden mezun olduktan sonra Şehir tiyatroları'nın açmış olduğu imtihanlara girmiş ve sınavı birincilikle kazanmıştır. Dinçer şehir tiyatrolarındaki ilk yıllarından şöyle bahseder: '"'Şehir tiyatrosu'na girer girmez ' Hamlet 'te rol verdiler. Müjdat Gezen, Savaş Dinçel filan çıldırdılar; 'gelir gelmez nasıl böyle bir rolü kaptı' diye. Arkasından art arda roller geldi. 19 yaşımdan beri tüm başroller kafama yıkıldı."'' Özellikle Kemal Sunal'la birlikte oynadığı Şark Bülbülü, Tarzan Rıfkı, İnek Şaban, Şaban Askerde, Süt Kardeşler, Şabanoğlu Şaban, Atla Gel Şaban gibi film ve TV dizilerinde aldığı rollerle, filmlerde kullandığı kültleşmiş replikleriyle (""O kadar!"" ve ""Mazlum'u getirin bana!"" gibi) ve ""Kadırgalı Eşref"" adlı bir kabadayıyı oynadığı Şabanoğlu Şaban filminde attığı nârâlarıyla meşhurdur. İsminin Kemal Sunal filmleriyle özdeşlemesini ise Dinçer şöyle anlatır: "Bir gün Kemal Sunal filmlerini çeken Arzu Film adamlarından biri geldi ve bana 'sinema düşünür müsün?' dedi. Ben de kabul ettim. Ertem Eğilmez benim her Kemal Sunal filminde oynamamı istiyordu. Sonra Eğilmez ve Arzu Film tutturdular 'bırak şu tiyatroyu gel, tiyatronun verdiği maaşın biz sana üç mislini vereceğiz' diye... Ben o kadar çok seviyordum ki tiyatroyu, bana kimse bıraktıramadı." Uzun yıllar İstanbul Şehir Tiyatrosu kadrosunda pek çok oyunda rol almıştır. Sinema ve tiyatro oyuncusu Metin Çekmez'in ağabeyidir. Sanatçı lösemi hastalığı nedeniyle 12 Mart 2013 tarihinde tedavi gördüğü hastanade 70 yaşında hayatını kaybetmiştir. Cenazesi Şakirin Camii'nde kılınan cenaze namazı sonrası Karacaahmet Mezarlığı'na defnedilmiştir. MÃ– 450'ler Matthew Cecchi Matthew Louis Cecchi (doğum 12 Ağustos 1989 - ölüm 14 Kasım 1998) 9 yaşındayken ailesiyle Oceanside, Kaliforniya, ABD'deki kampta öldürülmüş erkek çocuğu. Matthew ailesi ile birlikte Oceanside Harbor'a kampa gelmişti. Matthew tuvalete gitmek isteyince teyzesi de onunla beraber geldi. Tuvalet, Cecchi ailesinin çadırından birkaç adım uzaktaydı. Matthew tuvaletten uzun bir süre çıkmadı. Dava dökümanlarına göre Matthew'un arkasından bir delikanlı tuvalete girdi. Matthew'un teyzesi, delikanlıyı birkaç dakika sonra gördü. Matthew hala içerdeydi. Teyzesi çok korktu ve tuvalete girdi. Ve Matthew'ü bir havuzda kanlar içerisinde yatarken gördü. Küçük çocuğun boğazı kesilmişti. Teyzesi çığlık attı ve birkaç kişi tuvalete girdi. Onlar da Matthew'a suni teneffüs yapmaya çalıştılar ama boşa çabaladılar. Matthew çoktan ölmüştü. Delikanlı, 20 yaşındaki Brandon Wilson'dı. Wilson, dedektiflere Allah'ın Matthew'u kendisinin öldürmesi gerektiğini söylediğini söyledi. Ocak 1999'da bir delilik için yargılanmaması için yalvardı. Suçlu bulundu ve idam cezasına çarptırıldı. Wilson şu an San Quentin Hapisanesinde yatmakta. İdam gününü beklemekte. 3GPP 3GPP ("The 3rd Generation Partnership Project"), telekomünikasyon şirketleri arasındaki üçüncü nesil mobil iletişim (3G) ortaklık projesidir. Aralık 1998'de yapılmış olan iş birliği anlaşmasının sonucunda çalışmaya başlamış bir organizasyondur. Bu ortaklık ETSI (Avrupa), ARIB/TTC (Japonya), CCSA (Çin), ATIS (Kuzey Amerika) ve TTA (Güney Kore) arasındadır. Omnimon Omnimon, Digimon evreninde bir karakter. 3 Boynuzlu, Sol kolu Wargreymon başı ve cesaret kalkanı, Sağ kolu Metalgarurumon olan üstün digimon. Daha çok bir şövalyeye benzer. Dijital dünyayı koruyan 13 Kraliyet Şövalyesinden biridir, Alphamon'un yokluğunda şövalyelerin lideri Omnimon'dur. Digimon - X Evolution filmindeki kafası karışık ve kendini sorgulayan digimondur. Filmde sadece görevini yapmakla yükümlüdür fakat zamanla yaptıklarını sorgulamaya başlayacaktır. İlk olarak Digimon - The Movie'de görünmüştür. Kaf Tur Tur ÅŸu anlamlara geleblir: Murat Çelik (sanatçı) Murat Çelik (d. 4 Mart 1965) Türk müzisyen, yazar, şair. Müziğe "Düş Sokağı Sakinleri" adlı müzik grubunu kurarak başladı. Solo kariyerine "Su Düşleri" albümüyle başladı daha sonra Düş Sokağı Sakinleri'nden ayrılarak "Seyyah" isimli albümünü çıkardı. Kitap çalışmalarına başlayan Murat Çelik,Ekim 2004 yılında "Gülziya" isimli roman çalışmasını gerçekleştirdi. Roman ikinci baskısını 2005'in ekiminde yaptı. Ardından 2005 yılının sonlarına doğru "Aşkın Elif Hali" isimli şiir kitabını çıkarttı. Hissettiklerini ve yaşadıklarını: "Aklınızla kalbinizin birleştiği yere dikkat edin, elimizde bir tek o kaldı." diyerek özetlemektedir. 2009 yılında Murat Yılmazyıldırım'la tekrar bir araya gelerek "DSS Nostalji Konserleri" projesini hayata geçirdiler. Bu kapsamda Ankara, İzmir, Düzce ve Eskişehir'de 8 yıllık bir aradan sonra yine aynı sahnede konserler verdiler. Çin mor salkımı Çin mor salkımı ("Wisteria sinensis"), baklagiller (Fabaceae) familyasındann bir sarmaşık türü. Anayurdu Çin'dir. Boyu 20-30 metreye kadar varabilir. Ömrü yaklaşık 70-80 yıldır. Çiçekleri salkım durumunda, mavi-mor, beyaz ya da soluk pembe renklidir. Nisan sonu Mayıs ayı başında yapraklanmadan önce çiçeklerini açmaya başlar. Bahçelerde süs bitkisi olarak yetiştirilir. Bakla şeklinde meyvenin içinde tohumları bulunur. Üretimi tohum ve çelikle yapılır. Yaprakçıkları 7-13 olup yumurtamsı elips şeklindedir. Sybian Sybian, kadınlar tarafından kendini tatmin ve tahrik için kullanılan bir elektronik cihazdır. Ortasında delik bulunan, ucuna bu delikten dışarı çıkan bir çubuğa bağlı bir motorun yerleştirilmiş olduğu ve semere benzeyen bir oturaktır. Bu çubuğun ucuna penise benzer çeşitli nesneler takılarak kullanılır. Sybian kullanım sırasında titreyecek ve çubuğa bağlı nesneleri döndürecek şekilde tasarlanmıştır. Bu titreşim klitorisi uyarırken dönen nesneler de G noktasının uyarılmasını sağlar. Bu hareketlerin şiddeti, cihazın altına bir kabloyla bağlı bulunan kontrol kutusu tarafından artırılıp azaltılabilir. Bu çeşitli cinsel uyarılar kombinasyonunun diğer bilinen yöntemlerle elde edilenlerden daha şiddetli bir orgazm yaşattığı düşünülmektedir. Kum Adam Kum Adam, gerçek adı Flint Marko'dur. Kum adam ilk olarak 1963’te, The Amazing Spiderman #4'te çizgi roman meraklılarının karşısına çıkar. Babası ve Annesi Flint daha çok küçükken onu terk etmiştir. Flint'in asıl adı William Baker'dir. Üniversiteye girme şansı varken bunu mahveden Baker bir çeteye katılarak Flint Marko adını alır. Marko'nun bir karısı ve çocuğu vardır. Peter Parker'ın büyük babası Ben Parker'ı öldürme suçundan ve hırsızlıktan hapse atılır. Marko eşini ve çocuğunu görmek için hapisten kaçar. Marko polislerden kaçarken füzyon deneyi yapılan radyoaktif bir çukura düşer. Orada yanlışlıkla kumla füzyon olur ve kum adam olur. Kum adamın amacı hasta olan çocuğunun ameliyatı için gerekli parayı bulmaktır. Bu parayı hırsızlık yaparak bulmaya çalışan Kum adam'ın önüne Örümcek adam çıkar. Parayı bulabilmek için öncelikle Örümcek Adam'ı öldürmek gerektiğini düşünen Kum adam, Venom ile birleşerek Örümcek Adam'ı öldürmeye çalışır. Kum ile yapamayacağı şey yoktur. Kum adam olduğu için kendini istediği şekile sokabilir. Kum adama kurşun, füze, bazuka, zehirli gazlar, roket vb... şeyler işlemez, Ellerini, ayaklarını veya vücudunun herhangi bir yerini demir gibi sert yapabilir. Ellerini çekiç, sopa, balyoz gibi şekillere sokabilir. Ayrıca Kum adam kumdan farklı farklı şekiller yaparak (halka, bıçak, kaya...) rakibine atabilir. Kum adam gizlenme ustasıdır, bulunduğu yerin şeklini alarak adeta görünmez olur. Kum adam saatte en az 1000 km hızla uçabilir, veya kendini o anki rüzgara bırakarak çok daha hızlı uçabilir. Kum adam alçaktan uçarak önüne çıkan her şeyi patlatabilir veya onlara zarar verebilir. Kum Adam'ın tek zayıf noktası sudur. Kum Adam üzerine su değdiği zaman kumları balçıklaşmaya başlar ve belli bir şekile geçmekte zorlanır . Ancak bunu avantaj olarak kullanabilir. Su kuma değdiği zaman kum toprak olur ve daha tehlikeli olabilir. Kum adam çizgi romanlarda bu durumlarda düşmanlarına mud ball (çamur-balçık topu) atarak onları etkisiz hale getirir. Gian Carlo Menotti Gian Carlo Menotti (d. 7 Temmuz 1911, Cadegliano-Viconago, Lombardiya, İtalya – ö. 1 Şubat 2007, Monte Carlo, Monako) İtalya doğumlu Amerikalı opera bestecisi ve libretto yazarı. 11 yaşında ilk operasını yazdı. 17 yaşında kazandığı bursla ABD'de müzik eğitimi aldı. Bundan sonra da orada yaşamaya devam etti. Birçok baleler ve konçertolar yazmıştır. Müziği Puccini ve Debussy'yi andırır. Tıplemelerinde yanılsamaları, acıyı ve masumiyeti işler. Hiromu Arakawa Hiromu Arakawa (荒川弘 "Arakawa Hiromu"), (8 Mayıs 1973) Hokkaidōlu Japon kadın manga sanatçısıdır. Gerçek ismi Hiromi Arakawa (荒川弘美 "Arakawa Hiromi")’dır. En ünlü mangası, hem Japonya'da hem de dünya çapında başarıyla ulaşan ve daha sonra iki animeye de uyarlanan Fullmetal Alchemist'tir. Kendi portresini genellikle gözlüklü bir inek şeklinde çizer çünkü beş kız kardeşiyle birlikte bir mandıra çiftliğinde doğmuş ve büyümüştür. Arakawa, Etō Hiroyuki’nin "Mahōjin Guru Guru" için yardımcı yazarı olarak yola çıkmıştır ve "Shakugan no Shana"’nın yazarı Yashichiro Takahashi’nın da arkadaşıdır. Arakawa’nın kariyeri Stray Dog başlıklı çalışmasıyla başladı fakat en çok Fullmetal Alchemist dünyasının ve mangasının yaratıcısı olarak tanınır. Animenin yapımı esnasında, TV dizisinin yazımında herhangi bir aktif katkıda bulunmamasına rağmen, BONES çalışanlarının toplantılarında, Fullmetal Alchemist’in dünyasındaki anlayışı vermek için bulunmuştur. UÄŸur Arslan Uğur Arslan (d. 3 Ağustos 1972, İstanbul), Türk şair, sunucu, televizyon programı yapımcısı. İlkokuldan itibaren tiyatro ve sahneyle tanışmış olan Arslan, günümüzde Seda Sayan ile birlikte SHOW TÜRK'de yayınlanmakta olan "Seda Sayan'la" programını sunmaktadır. Uğur Arslan 3 Ağustos 1972 tarihinde İstanbul'da doğdu. Babası işçi, annesi ev hanımıdır. 1978 yılında İstanbul Karagümrük Muallim Naci İlköğretim Okulu'nda başladığı öğrenimini, Orta Doğu Koleji'nde sürdürdü. İstanbul Üniversitesi Sakarya Kampüsü Makine Meslek Yüksek Okulu'ndan mezun oldu. İşe girdiği fabrikadan kısa sürede ayrılarak lise yıllarındaki sunuculuk ve spikerlik idealini gerçekleştirmek için Ak Radyo'da program sunuculuğu yapmaya başladı. Bir