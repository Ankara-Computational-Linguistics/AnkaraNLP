diye verilmiş ancak içeriği belli olmuştur. İdi Amin tarafından Nicholas'a işkence başlar. Uçak kaçırma olayındaki rehinelerin bir kısmının uçakla gönderileceği öğrenilince Başkan'ın eski doktoru bir şekilde Nicholas'a yardım eder ve onu ülkeden çıkartırır. İngilizler'in yardımı ve olaylara yol açması nedeni ile liderliğe yükselen İdi Amin daha sonra her işlerine müdahale ettikleri gerekçesi ile onlara sırt çevirmeye çalışmıştır. Eğitim ve askerliğinin bir bölümünü de İngiliz ordusunda yapan İdi Amin İskoçlarla İngilizler arasındaki sinir harbi ve gerginlikler de duygusal anlamda İskoçlardan yana hissetmiştir kendini. Bu nedenle İngilizlerle oluşan husumetinde kendisine "İskoçya'nın Son Kralı" sıfatını yakıştırmıştır. Işınım bölgesi Işınım bölgesi, Güneş'in iç bölümünün orta bölgesidir. Enerji, merkezinden ışınım bölgesine elektromanyetik radyasyon olarak ulaşır. Bu bölgenin yoğunluğunun son derece yüksek olması nedeniyle, dalgaların buradan çıkması milyonlarca yılı bulabilir. Konveksiyon bölgesi Isıyayımsal bölge, Güneş'in iç bölümünün en üst katmanıdır. Enerji oraya foton olarak değil, ısıyayımsal akımlar hâlinde ulaşır. Işık yuvarındaki sıcak gazlar da fotonları uzaya yayıp soğuma kipine geçerler. Bu fotonlar, Güneş'in uzaya yaydığı enerjiyi oluştururlar. Donukluk Donukluk, ışık geçirmeme durumudur. Donuk bir nesne, ne saydam (ışığın tamamının geçmesime izin veren) ne de yarı saydamdır (ışığın bir bölümünün geçmesime izin veren). Işık, bir yüzeye çarptığında, bunun bir bölümü yansır, diğer bölümü soğurulur, kalanı da kırılır. Donuk nesnelerde kırılma en düşük düzeydedir, dolayısı ile ışığın tamamı ya yansır veya soğurulur. Örneğin ayna donuk bir nesnedir. Donukluk, ışığın titreşim sayısına bağlıdır. Böylece bazı camlar, görünen ışığa karşı saydamlıklarını korurken, morötesi ışıklara karşı donukturlar. Güneş lekeleri Güneş lekeleri, ışık küre (ışık yuvarı) adı verilen Güneş'in en dış katmanında oluşur. Çevresi ile karşılaştırıldığında sıcaklığı daha düşük olduğundan karanlık lekeler halinde görünür. Manyetik alanın belli bölgelerde yoğunlaşması, ısının eşit bir şekilde yayılımını engeller. Sonuç olarak çevresindeki ışık küreye göre daha düşük yüzey sıcaklığına sahip Güneş Lekeleri dediğimiz bölgeler oluşur. Bunlar genellikle çiftler halinde görünür. Her ikisi de birbirlerinin zıt manyetik kutuplarıdır. Güneş lekeleri yaklaşık olarak 3.000-4.500 K (2.700-4.200 °C) sıcaklığa sahip olsalar bile siyah lekeler halinde açıkça görünür. Çünkü çevresindeki bölgeler yaklaşık olarak 5.780 K (5.500 °C) sıcaklığına sahiptir. Kara cisim ışımasında olduğu gibi, lekelerin ışık şiddeti sıcaklığının dördüncü kuvveti ile doğru orantılıdır. Eğer güneş lekelerini, çevresini oluşturan ışık küreden ayırabilseydik Ay'dan çok daha parlak görünürdü. Bu lekeler Güneş'in yüzeyinde ilerlerken hem daralıp hem genişler. Lekeleri daire olarak düşünecek olursak, 16 kilometre çapında küçük olabileceği gibi 160.000 kilometre çapında büyük de olabilir. Büyük olanlar Dünya'dan teleskop olmadan bile görünebilir. Aynı zamanda, ışık kürede ilk ortaya çıktıklarında, saniyede birkaç yüz metre göreceli hızlara sahip olabilirler. Güneş lekeleri, tıpkı taçküre döngüleri (İngilizce "coronal loop"), ve manyetik bağlanma olayları gibi yoğun manyetik aktiviteyi belirtir. Çoğu güneş püskürtüsü ve taçküre kütle atımı, güneş lekelerinin gruplaştığı bölgelerin etrafındaki aktif manyetik alanlarda ortaya çıkar. Benzer olgular, ışık ve karanlık bölgeler ölçülerek, dolaylı yoldan Güneş dışındaki yıldızlarda da gözlenmiştir. Bunlara yıldız lekeleri denir. Katmanbilim (İngilizce "stratigraphic "), araştırmalarından elde edilen veriler gösteriyor ki, güneş döngüleri yüzlerce milyon yıldır aktif olarak devam etmektedir. Kambriyen öncesinden kalma kayaların varv denen tortullarının ölçülmesi, ince tabakaların sürekli tekrar ettiğini gösterdi. Kayalar üzerindeki her bir yeni katmanın yaklaşık olarak 11 yılda bir oluştuğu ortaya kondu. Dünya'daki ilk atmosferin, güneş ışımasındaki değişimlere daha fazla hassas olduğu söylenebilir. Bu yüzden, yıllar boyunca Güneş'in fazlaca aktif olması buzul erimelerine ve kalın tortul yataklarının oluşmasına neden olabilir. Yıllık katman oluşumuna bunun neden olduğu tahmin ediliyor. Ancak alternatif açıklamalar da ileri sürülmüştür. Ağaç halkalarının incelenmesi, geçmiş güneş döngülerinin daha detaylı bir resmini ortaya çıkarmıştır. Dendrokronoloji ve radyokarbon tarihleme yöntemi, doğrudan güneş gözlemi ile elde edilmiş güvenilir veriler ışığında, 11.400 yıl öncesine uzanan güneş lekesi aktivitelerini tekrar incelememizi sağladı. Günümüze ulaşan en eski güneş lekesi kayıtları M.Ö. 364'te Çinli gökbilimci Gan De tarafından gökbilim kataloğuna geçirilmiştir. Milattan önce 28. Yüzyıldan itibaren, Çinli astronomlar düzenli olarak güneş lekelerini gözlemleyerek resmi kayıt altına alıyorlardı. Batı dünyasındaki ilk kaydedilmiş güneş lekesi M.Ö. 300'lü yıllara rastlar. Bu leke, Platon ve Aristo'nun öğrencisi Antik Yunan bilgini Theophrastus tarafından kayıt altına alınmıştır. Daha fazla güneş lekesi gözlemleri M.S. 17 Mart 807'de, Benedictine monk Adelmus tarafından yapılmıştır. 8 gün boyunca devam eden bir güneş lekesi gözlemlemiştir. Ancak Adelmus bu lekeye Merkür geçişi diyerek yanlış bir sonuca varmıştır. Aynı zamanda, M.S. 813 yılında Şarlman'ın öldüğü zamanda büyük bir güneş lekesi daha görülmüştür. 1129'daki Güneş lekesi aktiviteleri John of Worcester tarafından tanımlanmıştır. 12. Yüzyılın sonlarında ise bu tanımlamaları Averroes yapmıştır. Ancak Galileo 1612 yılında doğru tanımlamaları getirene kadar, bu gözlemler yanlış yorumlanarak gezegen geçişleri olarak adlandırılmıştır. Güneş lekelerinin teleskopla gözlemlenmesi 1610'lu yılların sonlarına rastlar. Bu gözlemler İngiliz gökbilimci Thomas Harriot ve Friz gökbilimciler Johannes ve David Fabricius tarafından yapılmıştır. Daha sonraki zamanlarda Galileo, Roma'daki gökbilimcilere güneş lekelerini gösteriyordu. Christoph Scheiner de muhtemelen kendi tasarımı olan gelişmiş bir helioskop kullanarak güneş lekelerini gözlemliyordu. Güneş lekelerinin Güneş sistemi'nin doğası hakkındaki tartışmalarda önemi vardı. Bunlar Güneş'in kendi çevresi etrafında döndüğünü gösterdi. Lekelerin kaybolması ve tekrar ortaya çıkması Güneş'in değişken bir yapıda olduğunun kanıtınır. Aristo bu durumun aksine, bütün gökcisimlerinin değişmeyen bir küresel yapıda olduğunu söylemişti. Rudolf Wolf, geçmiş döngüsel varyasyonlar üzerinde bir veri tabanı oluşturulması amacıyla geçmiş kayıtlar üzerinde çalışmalar yaptı. Dikkatli güneş gözlemleri için gelişmiş teknoloji ve teknikler daha 1610 yılında bile olmasına rağmen, onun verileri sadece 1700'e kadar genişletilebildi. Gustav Spörer, daha sonra 1716'dan önce güneş lekelerinin çok nadir gözlendiği zamanlarda 70 yıllık bir döngü olduğunu öne sürdü. Bunun sebebi, Wolf'un 17. Yüzyıla güneş döngülerini taşıyamamış olmasıydı. 17. yüzyılın ikinci yarısı boyunca güneş lekelerinin nadiren kaydı alınmıştır. Daha sonraki analizler gösterdi ki olumsuz gözlemler referans gösterilmediği sürece gözlemsel verilerin eksikliği sorun değildir. Edward Maunder, Spörer'in önceki çalışmalarını geliştirerek Güneş'in bir döngü boyunca değişim gösterdiğini söyledi. Bu süre içinde Güneş lekeleri yüzeyden tamamen kaybolarak 1700'lü yıllarda tekrar oluşmaya başlamıştır. Bu bilgi güneş döngüsünün neden kaybolduğunu anlamamıza yardımcı olmuştur. Bu süre boyunca kutup ışıkları da görünmez olmuştur. Güneş tutulması boyunca güneşin taç küresinin olmaması bile 1715'e öncelikli olarak not edildi. Güneş faaliyetlerinin çok az olduğu 1645-1717 yılları arasındaki güneş döngüsü "Maunder Minimumu" olarak bilinir. Güneş lekelerinin sayılarındaki değişiklikler ilk defa Heinrich Schwabe tarafından 1826 ile 1843 arasında gözlenmiştir. Wolf'un ise 1848'de başlayan düzenli gözlemler yapılabilmesine olanak vermiştir. Wolf sayısı, bir dizi güneş gözlemiyle ilişkili olan, tek tek lekelerin veya leke gruplarının ölçümünü ifade eder. Aynı zamanda 1848'de Joseph Henry bir ekrana Güneş'in fotoğrafını yansıtararak Güneş lekelerinin çevresindeki bölgeye göre daha soğuk olduğuna karar verdi. Güneş faaliyetlerinin kaldığı yerden tekrar başlamasıyla, Heinrich Schwabe 1844'te "Astronomische Nachrichten" (Astronomi Haberleri) adlı dergide güneş lekelerinin sayısında döngüsel bir değişim olduğunu bildirdi. Güneş, 1 Eylül 1859'da görünen yarımküresinde son derece güçlü bir güneş püskürtüsü yaydı. Bu olay 1859 Güneş Fırtınası olarak kayıtlara geçti. Bütün elektrik servisleri kesildi, en uzaktaki güney noktaları olan Havana, Hawaii ve Roma'dan bile görünebilen kutup ışıklarına neden oldu. Lisans eğitimini MIT'den alan Amerikalı güneş astronomu George Ellery Hale, Güneş'in fotoğraflarını çekmek için kullanılan, spektroheliograf denilen aleti icat etmiştir. Bu aletle güneş girdaplarını keşfetmiştr. Hale, 1908 yılında değiştirilmiş bir spektroheliograf kullanarak, görüş alanının güneş diski üzerindeki güneş lekesi üzerinden geçtiği zamanlarda, hidrojen spektrumlarının Zeeman etkisi sergilediğini gösterdi. Bu olay, çiftler halinde görünen ve her biri zıt manyetik kutuplara karşılık gelen güneş lekelerinin temelde manyetik bir olgu olduğunu ilk defa göstermiş oldu. Hale tarafından yapılan daha sonraki çalışmalar, güneşin ekvatoru boyunca ayna simetrisi ile her iki yarımküredeki güneş lekelerinin birbirleri ile bağlantılı olduğunu ve güneş lekelerindeki manyetik kutuplarının doğu-batı uyumu için güçlü bir eğilim gösterdiğini ispat etti. Güneş lekelerinin manyetik alanındaki bu düzen şimdilerde "Hale–Nicholson kuralı" olarak veya kısaca "Hale'nin kuralı" olarak biliniyor. 4 Kasım 2003'te uydu aletleri 11 dakika boyunca güneş ışığıyla deyim yerindeyse yıkanarak en güçlü güneş püskürtüsü gözlendi. 486 numaralı güneş lekesi bölgesinin, X28 güneş püskürtüsünden akan X ışınları ürettiği tahmin edildi. Görsel ve holografik gözlemler Güneş'in uzak noktalarına kadar belirgin faaliyetlerin devam ettiğini gösterdi. 2000'li yıllardaki ölçümler ve aynı zamanda infrared spektral çizgilerinde yapılan gözlemler gösterdi ki güneş lekelerindeki faaliyetler,muhtemelen yeni bir minimuma olanak verecek şekilde, tekrar yok olabilir. 2007'den 2009'a kadar, güneş lekesi faaliyetleri ortalamadan çok uzaktı. 2008'de, güneş minimumu için bile uç bir durum, zamanın yüzde 73'ünde Güneş lekesizdi. Sadece 1913'te daha fazlası belirgindi, ylın yüzde 85'inde temizdi. Güneş 2009 Aralığının ortalarına doğru, birkaç yıldır görünen güneş lekelerinin büyük bir grubu yüzeye çıktığı zamanlarda, durgunlaşmaya devam etti. Buna rağmen, güneş lekesi seviyesi normalin altındaydı. 2006'da, NASA bir sonraki güneş lekesi maksimumu için tahmin yürüttü. Yaklaşık 2022'deki zayıf maksimuma kadar, 2011 yılı boyunca 150 ila 200 arasında olacağını öngördü (30–50% 23. Döngüden güçlü). Tahminler doğru çıkmadı. Aksine, güneş dögüsü, maksimuma yakın olması gerektiği zamanlarda, 2010'da hala minimumda idi. Bu durum güneşin olağandışı olarak düşük faaliyette olduğunu gösterdi. Jet rüzgarlarının kaybolması, solan lekeler, kutupların yakınındaki yavaşlayan faaliyetlere bağlı olarak, Ulusal Güneş Gözlemevi ve Hava Kuvvetleri Araştırma Laboratuvarı'ndan birbirinden bağımsız bilim insanları 2011 ve bir sonraki 11 yıl boyunca güneş lekesi döngüsünün (25. Döngü) çok fazla azalacağını veya tamamen kaybolacağını tahmin etti. Güneş lekelerinin ayrıntıları hala bir araştırma konusu olmasına rağmen, Güneş lekeleri Güneş'teki ısıyayımsal bölgenin manyetik kış tüpü ile benzer görünüyor. Tüplerdeki gerilim belirli bir limite ulaşırsa, lastik gibi bükülür ve Güneş'in yüzeyinde patlar. Patlama noktalarında ısının yayılması kısıtlanır, enerji yüzey sıcaklığı ile birlikte Güneş'in içinden akarak azalır. Wilson etkisi, aslında güneş lekelerinin yüzeydeki çöküntü olduğunu söyler. Zeeman etkisini kullanarak yapılan gözlemler, güneş lekelerinin ilk örneklerinin birbirlerinin zıt kutupları olan çiftler halinde gösteriyor. Bir döngüden diğerine, güneş lekelerinin ön ve arka kutupları (Güneş'in dönüşüne bağlı olarak) kuzeyden güneye ve tekrar güneyden kuzeye değişiyor. Güneş lekeleri çoğunlukla gruplar halinde görünür. Güneş lekeleri kendi içinde iki gruba ayrılabilir: Manyetik basınç, alan yoğunlaşmalarını yok etmeye meyillidir. Güneş lekelerinin dağılmasına neden olmasına rağmen, bir lekenin ömrü günlerce veya haftalarca ölçülmüştür. 2001'de, SOHO uzay aracının gözlemleri, Güneş'in yüzeyinin altında hareket eden ses dalgalarını kullanarak, Güneş lekelerinin altındaki iç yapıyı 3 boyutlu resim çıkarılmaya çalışıldı. Bu gözlemler, her güneş lekesinin altında aşağıya doğru hareket eden çok güçlü hava akımları olduğunu gösterdi. Hareket eden girdapların oluşumu manyetik alanın yoğunlaşmasına neden olur. Güneş lekeleri, kendi kendine sürekli tekrar eden fırtınalar gibi düşünülebilir. Yaklaşık her 11 yılda bir güneş lekesi faaliyetleri döngüsel olarak devam eder. Bir güneş döngüsündeki en fazla güneş lekesi faaliyetinin olduğu nokta Güneş Maksimumu ve en az faaliyetin olduğu nokta Güneş Minimumu olarak bilinir. Döngünün başlarında, güneş lekeleri yüksek enlemlerde görünür, daha sonra döngü maksimuma ulaşıyormuş gibi ekvatora doğru hareket eder. Bu olay Spörer Yasası olarak adlandırılır. Uluslararası güneş lekesi numarası olarak da bilinen Wolf numarası çeşitli döngüleri görüntüleyerek güneş lekelerini endeksler. En uygunu 11 yıllık döngülerdir. Aynı zamanda bu döngü diğer güneş faaliyetlerinde de gözlenmiştir. Manyetik kutupları bu periyotla birlikte değişen Güneş'in manyetik alanı ile yakından bağlantılıdır. Güneş lekelerini modern yöntemlerle anlamamız George Ellery Hale ile başladı. 1908'de manyetik alan ve güneş lekeleri arasında bağlantı kurmuştu. Hale güneş lekesi döngülerinin, manyetik alanın kutuplarının tersine çevrilmesiyle 22 yılda bir gerçekleştiğini önerdi. Horace W. Babcock daha sonra Güneş'in dış katmanlarının dinamiği için nitelikli bir model önerdi. Babcock Modeli, Spörer Yasası tarafından tanımlanan, Güneş'in dönüşüyle ikiye katlanan diğer etkiler gibi, manyetik alanın neden olduğu davranışları açıklıyor. 11 yıllık düzensiz bir güneş döngüsünde, güneş lekesi yoğunluğu hızlıca artar ve çok yavaş azalır. 11 yıllık döngü boyunca zamanın büyük çoğunluğunda, Güneş lekelerinin sayılarında belirli değişimler olur. Örneğin, 1900'den 1960'lara kadar, lekelerin sayılmasında güneş maksimumuna eğilim oldu. 1960'tan günümüze kadar bu eğilim azaldı. Geçen 10 yıldan sonra Güneş'in ortalamanın üstünde bir güneş faaliyeti gösterdiği belirlendi. En son 8.000 yıl önce bu kadar aktifti. Güneş lekelerine Işık Yuvarı'ndaki manyetik alan neden oluyor. Taçküre ve heliosferdeki manyetik alan değişimleri, Karbon 14 ve Berilyum 10'un kozmojenik izotopları, buz kayaların ve ağaç halkaları gibi karasal depolarda depolanmasını kullanarak anlaşılmaya çalışıyor. Aynı zamanda jeomanyetik kasırga faaliyetleri üzerinde tarihsel bir gözlem yapılarak, kullanılabilir kozmojenik izotop verilerinin sonu ile modern uzay araçlarından alınan verilen başlangıcı arasındaki süre içinde bir köprü olmuş oluyor. Bu değişimler, manyetik akışın sürekliliği ile ilgili denklemler ve güneş atmosferinin en tepesinden heliosferere çıkan manyetik akışı belirlemek için güneş lekeleri gözlemlenerek başarılı bir şekilde tekrar üretildi. Güneş lekesi gözlemleri gösterdi ki, jeomanyetik faaliyetler ve kozmojenik izotoplar güneş faaliyetlerindeki değişimler hakkında bizlere tutarlı bilgiler vermektedir. Güneş lekelerinin sayısı, 1979'dan beri süren döngüde, güneş radyasyonunun şiddeti ile ilişkilidir. Tam radyasyon akışı gerçekleştiğinde uydu ölçümleri yapılmıştır. Güneş lekeleri çevre ışık küreye göre daha koyu olmasına rağmen, daha fazla güneş lekesinin daha az güneş radyasyonuna neden olduğu ve güneş enerjisi sabitini azalttığı umuluyor. Bununla birlikte, güneş lekelerininin çevresindeki kenarlar ortalamadan daha parlaktır ve dolayısıyla daha sıcaktır. Tam olarak, daha fazla güneş lekesi güneş sabitinin değerini veya parlaklığını arttırıyor. Güneş lekelerinin döngüsünün sebep olduğu değişimler göreceli olarak küçüktür. 17. Yüzyılın ikinci yarısında (yaklaşık olarak 1645'den 1715'e kadar) güneş lekeleri Maunder Minimum'u boyunca nadiren gözlenmiştir. 11 yıllık güneş döngüleri, 1750'lerde yapılan gözlemlerden başlanarak bir seri oluşturacak şekilde numaralandırıldı. Güneş lekeleri, Dünya üzerindeki gözlemevlerinde ve Dünya yörüngesinde dolanan güneş teleskoplarıyla gözlemleniyor. Bu telesoplarda filtreler ile veya yansıtma teknikleri kullanılarak direkt güneş gözlemi yapılıyor. Ek olarak, birçok çeşitte filtreli kameralar kullanılıyor. Spektroskop ve spektrohelioskop denen bu iş için özelleşmiş aletler kullanarak güneş lekeleri ve güneş lekesi bölgeleri incelenebiliyor. Yapay tutulmalar, Güneş'in daire çevresindeki ufuk boyunca hareket eden güneş lekelerini görüntülememize izin veriyor. Güneş'e çıplak gözle direkt olarak bakmak göze kalıcı zararlar verdiği için, güneş lekelerinin amatör gözlemi genel olarak dolaylı yollardan bir yüzeye yansıtılmış resim kullanılarak veya doğrudan koruyucu filtreler ile yapılır. Filtreye gerek olmadan teleskobun göz merceği ile resim yansıtılabilir. Beyaz bir zemin üzerine yansıtılarak dolaylı yoldan gözlenebilir. Hatta güneş lekesi evrimini takip etmek üzere çizilebilir. Diğer güneş aktiviteleriyle bağlantılı olduğundan dolayı güneş lekeleri, hava durumunu, iyonosferin durumu, kısa dalga boyunda radyo yayılımının koşulları ve uydu iletişimlerini tahmin etmeye yardımcı olmak için kullanılabilir. Güneş faaliyeti ( ve güneş lekeleri) küresel ısınma konusunda sıklıkla tartışılır. Jack Eddy Maunder Minimumu, Avrupa'nın kış ikliminde gerçekleşen küçük buz çağı ve güneş lekeleri arasında görünen bir ilişki olduğunu söyledi. Güneş lekeleri yayılan enerjideki açığın şiddeti cinsinden ifade edilebilir. Güneş lekelerinin doğrudan Dünya'daki iklim üzerinde sadece küçük bir etkisi vardır. 11 yıllık döngüler gibi büyük zaman ölçeklerine bakacak olursak, bir diğer manyetik olgu olan Fakula ve kromosfer ağının güneş lekeleri ile ilişkili olduğu görülür. Bunlar diğer oluşumlar gibi güneş sabitinin değerini arttırır. İngiliz iktisatçı William Stanley Jevons, 1870 yıllarında güneş lekeleri ile ekonomik krizler arasında bir ilişki olduğunu söyledi. Jevons bunun nedenini açıklamak için güneş lekelerinin Dünya'nın iklimini etkilediğini, bunun da tarımı etkilediğini, dolayısıyla ekonominin de etkilenmiş olduğunu söyledi. 1947 yılında, G. E. Kron, kırmızı cücelerin parlaklığındaki değişimleri göstererek yıldız lekelerinin olduğunu önerdi. 1990'ların ortalarından beri, yıldız lekesi gözlemleri gelişen yüksek teknoloji ile çok daha fazla detaylı bir şekilde gözlemlenmeye başladı. Fotometri incelemeleri gösterdiki yıldız lekeleri gelişiyor ve bozuluyor. Aynı zamanda Güneş'tekine benzer döngüler gösteriyor. Spektroskopi ile yıldız lekelerinin yapısı incelendi ve Zeeman Efekti'ne bağlı olarak spektrum çizgisindeki değişimler analiz edildi. Doppler fotoğraflaması birçok yıldızdaki lekelerin farklı dönüşlerini ve Güneş'ten farklı olarak nasıl dağıldıklarını gösterdi. Spekturum çizgilerinin analiz edilmesi lekelerin ve yıldız yüzeyinin sıcaklık aralığının ölçülmesini sağladı. Örneğin, 1999 yılında Strassmeier, görünen en fazla soğuk yıldız lekesinin bir dev olan K0 yıldızındaki XX Triangulum (HD 12545) olduğunu rapor etti. Bu lekenin sıcaklığı 3.500 K (3.230 °C), yanındaki daha ılık lekenin ise 4.800 K (4.530 °C)'dir. Yıldız gazyuvarı Yıldız gazyuvarı (veya atmosferi) bir yıldızın hacminin dış yüzeyine verilen addır. Işınım ile ısıyayım bölgelerinin üzerinde yer alır. Farklı niteliklere sahip bölgelerden oluşur; ışıkyuvar (fotosfer) yüzeyin en soğuk bölümünü olştururken üzerinde renkyuvar yer alır. Sıcaklığın ileri derecede arttığı geçiş bölgesinin üzerinde ve yüzeyin en dışında ise taç bulunur. Güneş püskürtüsü Güneş püskürtüsü, Güneş'in gaz yuvarında (atmosfer) gerçekleşen şiddetli patlamalara verilen addır. Bu patlamalar milyarlarca megaton gücünde olup, genelde saatte 1.000.000 km/saat hızla hareket ederler. 6 × 10 Patlama sonucunda joule'e kadar enerji açığa çıkarabilir. Güneş püskürtüsü nedeniyle Dünya atmosferine normalin üzerinde küçük dalga boylu radyasyon parçacıkları girer. Bu püskürtüler sonucunda yeryüzündeki iletişim ve güç ağları olumsuz yönde etkilenebilir. Güneş patlamaları, Güneş atmosferinin bütün tabakalarını (fotosfer, korona ve kromosfer) etkiler, plazmayı onlarca milyon kelvine çıkarıp elektronları, protonları ve daha ağır iyonları neredeyse ışık hızıyla uzaya fırlatır. Ayrıca bütün elektromanyetik tayfa yayılmış radyasyon üretirler. Çoğu Güneş patlamaları, şiddetli manyetik alanların fotosfere girdiği Güneş lekeleri gibi aktif bölgelerde oluşur. Güneş püskürtüleri magnetik birleşmelerden dolayı oluşurlar. İlk oluşum ise 1859 yılında gözlemlenmiştir. Renk yuvarÄ± Renk yuvarı (veya kromosfer), Güneş'in gaz yuvarı ve ışık yuvarının üzerine bulunan ince bir katmandır. Derinliği 10.000 km'ye yaklaşan bu katman, görsel olarak ışık yuvarından daha belirgindir. Adını kırmızımsı rengine borçuludur. Bu renk, tutulma esnasında yalın gözle de görülebilmektedir. Taç küre Taç küre, yıldızların plazmadan oluşan ve uzayın milyonlarca kilometre içine kadar uzanan parlak gaz yuvarıdır. Güneş'in taç küresine "Güneş tacı" da denir ve Güneş tutulması esnasında yalın gözle de görülebilmektedir. Taç kürenin yüksek sıcaklığı, tayfsal açıdan ona özel nitelikler kazandırmaktadır. Öyle ki 19. yüzyılda "koronyum" adlı kimyasal bir öğenin varlığı öne sürülmüş, ancak daha sonra bu niteliklerin plazma sıcaklığı 10 Kelvin olan demir iyonlarından kaynaklandığı anlaşılmıştır. 2003’ün Ekim ve Kasım aylarında iki hafta boyunca, SOHO adlı uzay aracıyla videolar alınmıştır. SOHO’daki farklı aparatlar kullanılarak aynı anda resimler de alınmıştır. Magnetogram üreten MDI, Güçlü morötesi bölgede taç küre fotoğraflaması yapan EIT ve büyük açıda spektrometrik taç küre fotoğraflaması yapan LASCO. Ek olarak, EIT, farklı sıcaklıklardaki plazma bölgelerini seçerek, farklı dalgaboylarına hassas olan kendisindeki 4 filtre ile olayı videoya dönüştürebilir. Bütün ekipmanlar fırtınayı SOHO tarafından gözlemlenen en büyük güneş aktivitesi olarak kayıtlara geçti. Belki de uzay tabanlı güneş gözlemlerinde de ilkti. Kasırga, kromosferden taç küreye kadar bütün güneş atmosferindeki plazmayı çeriyor, filmlerden de görülebildiği gibi. Taç küre SOHO ve LASCO’ya görünürdür. Taç küre fotoğraflama aletleri, Güneş’in parlak diskini kapatır. Böylece daha sönük olan taç küre görünür hale gelir. Videoları oynattıkça, Güneş’in aktif bölgelerindeki oluşumları gözlemleyebiliriz. Güneş’ten uzun akarsular gibi ışıma dışarı çıkar. Güneş rüzgarlarıyla birlikte yavaşça dalgalanır. Gözlemciye doğru fotosferden çıkan ışığı saçan yüksek yoğunluktaki serbest eektrondan dolayı parlak beyaz bölgeler görünür halde gelir. Protonlar ve diğer iyonize edilmiş atomlar da bu bölgelerde bulunur. Ancak elektronlar kadar fotonlarla etkileşime geçmedikleri için görünür değillerdir. Akropolis Akropolis ya da Akropol (Grekçe: ἀκρόπολις; Modern Yunanca: ακρόπολη) Antik Yunan kentlerinde, kentlerin yanıbaşındaki tepelerde inşa edilen hisarlara verilen addır. Kelime, Grekçe ἄκρος ""yukarıda bulunan, yüksek" ve πόλις ""Şehir"" kelimelerinin birleşiminden oluşmaktadır. Klasik dönem Yunanistan'ında her önemli yerleşme yerinin bir akropolisi vardı ve akropolisler büyük şehirlerin en önemli bölgeleri olmuştu. Dini işlevi de bulunan akropolislerde tapınaklar, hazinedarlıklar ve çeşitli kurumlar da yer alırdı. Saldırı durumunda akropolis sonuna kadar savunulurdu. Eski Yunan Medeniyeti, Yunanistan'ın yanı sıra Anadolu'da da çok sayıda akropolis inşa etmiştir. Bugün hala ayakta duranlar arasında Arykanda, Assos, Pergamon (Bergama), Kaunos, Olympos, Phaselis sayılabilir. Akropolislerin en ünlüsü Atina Akropolisi'dir. Attika ovasında, deniz düzeyinden 152 m yükseklikte 270x150 boyutlarında bir kayalık olan Atina Akropolis'ine Cilalıtaş devrinde yerleşildi. Tunç devrinde (MÖ yaklaşık 3000) evler ve bir kral sarayı yapıldı.Günümüze kalan görkemli yapılar, Milattan önce 5. yüzyılda devlet adamı Perikles tarafından başlatılan geniş bir yapı programı sonucunda gerçekleştirildi. Yapılış sıralarına göre Atina Akropolisi'ndeki başlıca yapıtlar şunlardır: Bu yapıların önemli bölümleri hâlâ ayaktadır. Sanayinin yarattığı çevre kirlenmesinden korunmaları için hazırlanan kapsamlı bir restorasyon programı, 1980 yıllarından bu yana sürdürülmektedir. KÃ¼p Küp, üç boyutlu, alanları birbirine eşit altı karenin dik açılarla birleşmesinden oluşan altı yüzlü bir geometrik şekildir. Düzgün altıyüzlü olarak da anılır ve tamamı 5 tane olan Platonik cisimlerden biridir. Küpün en önemli özelliği tüm yüzlerinin kare olmasıdır. Hacmi 3 eşit ayrıtının çarpılması ile bulunur. Kirazlı, Yahyalı Kirazlı, Kayseri ilinin Yahyalı ilçesine bağlı bir mahalledir. Yahyalı'nın 5 km. güneybatısında yer alan Kirazlı mahallesi, Derebağ kasabasına giden yol üzerindedir. 1876 nüfuslu olan mahallenin hane sayısı 337'dir. Roma döneminden beri yerleşim birimi olduğu kesindir. Köyü çevreleyen dağlardaki mağara evler maşatlıklar, şimdi merkez camii olan kilise ve zaman zaman köylüler tarafından bulunan İskender ve Roma dönemi sikkeleri bizi doğrulamaktadır. Eski adı "Kalınkilise" olan köye halk, "Galınkise" demekte idi. 1960'lı yıllarda, yetiştirdiği kaliteli kirazlardan dolayı "Kirazlı" adı verilmiştir. Eskiden ormanlarla kaplı olduğu bilinmektedir. Ortaçağda, Osmanlı döneminde buraya eşkiya ve kanun kaçaklarının gizlendiği ve bu bölgeyi mesken tuttukları rivayet edilmektedir. Halıcılık, hayvancılık, tarım ve ticaretle geçimini sağlayan köy halkının, ilçe merkezi ile ilişkisi süreklidir. İlk yerleşen sülalenin Abdurrahmanlar (Bayansar), ondan sonra da Mesepler (Alas) olduğu kabul edilmektedir(82). 1823 yılında Konya'dan geldiği bilinen bu sülale Osmanlı döneminde imamlık çiftçilik, koyunculuk görevlerini yapmaktaydı. Hacı,Hüseyin, Durmuş, Abdil dedelerden bugünkü torunlarına ulaşan Mesepler, şu anda mahallenin en büyük sülalelerinden birisi olup bir bölüğü de Develi'nin Ayşepınar mahallesinde oturmaktadır. Karaküsükler sülalesi, bir rivayete göre konya Karamanoğulları'ndan geldiği sanılmaktadır. Karaküsükler'den Mehmet Kara, 1. derecede harp malülüdür. Bu aileden Abdullah Kara ve İbrahim Kara, gazidirler. Mahallenin içme suyu, merhum muhtar Mustafa Kara tarafından 1960'ların sonunda başlatılmıştır ve ondan sonraki muhtar Hüsseyin Ekinci tarafından tamamlanmıştır. Merhum harp malülü Mehmet Kara, 18 yıl köy muhtarlığı yapmıştır. Karaküsükler'in bir kısmı Belçika ve Hollanda'da, diğer bir kısmı ise Kayseri'de yaşamaktadır. Ayrıca Oraklı sülalesi Karaköy'den; Tekaütler, Sarınç'tan; Kolukısalar, Niğde-Çaykavak'tan; Kırımlar, kırım türklerinden Yaylacılığı kısmen devam ettiren köylülerin kondukları yaylalar; Gerzile, Mercanoluğu, Almadalı, Belkuyu'dur. Recep Hoca, Kör Salih, Miççik Abdullah, Çiriş, Süleyman Sarı, Çavdar Mehmet, Çavdar Hasan, Kötü Ali, Guburlu Abdullah ve Hacıbıyık mahallenin gazileridir. Milli Mücadele'nin tüm muharebelerine katılan Recep Hoca (Alas), Sakarya Muharebesi'nde Atatürk'ün battaniyesini çalar. Olayı Yahya Kiraz şöyle anlatmaktadır: Kayseri iline 115, Yahyalı ilçesine 5 km uzaklıktadır. Erg erg, C.G.S. dizgesinde (sisteminde) bir erke (enerji) birimidir. Yunanca "ergon" yani iş sözcüğünden türetilmiştir. 1 erg = 10 joule 1 joule = 10 erg Cenk Durmazel Cenk Durmazel (d. 28 Eylül 1971, İstanbul), Türk komedyen ve müzisyendir. Kadıköy Anadolu Lisesi'nden mezun olduktan sonra İstanbul Belediyesi Konservatuvarı - Şan'ı kazanmış ve Erdem Uygan'la tanıştıktan sonra da İstanbul Teknik Üniversitesi Maden Mühendisliği bölümünde eğitim görmüştür. İlk olarak 1990'lı yıllarda Badluck adlı grupta müzik çalışmaları yapmış, daha sonra 2006 yılında Malt adlı grubun kurucuları arasında yer almıştır. 1992 Yılında Erdem Uygan ile Hür FM´de başlayan “Müebbet Muhabbet” maceraları, daha sonra Capitol FM, Show Radyo, Kent FM, Radyo Kozmos ve NTV Radyo'da devam etti. 2007 yılında Erdem ile beraber Kanal 24'te HÖTK isimli bir programı 1,5 sene sundular. 2009 yılında Vatan Şaşmaz'ın sunduğu 'Kandıramazsın Beni' adlı yarışmada: Müjdat Gezen, Yıldo, Fahriye Evcen, Ebru Akel, Deniz Özerman ve Nedim Saban gibi isimlerle beraber jüride yer aldılar. 2010 yılının başlarından, 2016 yılının sonuna kadar da Power FM'de farklı saatlerde radyo programında bulundular. Erdem Uygan’la birlikte pek çok TV programı ve sahne gösterisi de yapmışlardır. İkili; Satel, Kanal 6, Hot Tv, Show TV, S'nek TV ve Kanal 24’te programlar yaptı. Oyun dergisi LeveL'da da yazılar yazmıştır. En popüler TV programları "Müebbet Muhabbet'tir. 2004 yılında G.O.R.A. filminde yine Erdem'le beraber rol almışlardır. 2004 - 2009 yılları arasında yayınlanan komedi dizisi Avrupa Yakası'nın müziklerine de Cenk Sarkuş ile beraber imza atmıştır. Cenk & Erdem olarak, 2012 yılında En Uzun Muhabbet Rekoru (52 saat) dalında Guinness Rekorlar Kitabına da girmişlerdir. 2014 yılında ise Cenk Durmazel, Deliha adlı sinema filminde Fevzi rolünde oynamıştır. Şu anda ise Cenk & Erdem, Radyonom.com'da Müebbet Muhabbet adındaki radyo programlarını yapmaktadırlar. Aynı isimle bir YouTube kanalları da bulunmaktadır. Badluck - Badluck (1992) Malt - Kendi Adını Taşıyan İlk Albüm (2007) Malt - Arıza (2010) Malt - Merkezde Araç Yok Arkadaşlar [Single] (2014) Malt - Bozulmuşsun [Single] (2015) Cenk Durmazel - Namlunun Ucunda [Single] (15 EylÃ¼l 2017) Cenk Durmazel - Canınsın Sen Senin [Single] (9 Kasım 2017) Cenk Durmazel - Kentsel Gidişim [Single] (15 Şubat 2018) Cenk Durmazel - Vampir Şarkısı [Single] (13 Nisan 2018) Cenk Durmazel & Hayko Cepkin - Azad [Single] (17 EylÃ¼l 2018) Cenk Durmazel - Katı Sıvı Toz [Single] (25 Ekim 2019) Kadir Has Ãœniversitesi Kadir Has Üniversitesi, kuruluş çalışmaları 1992 yılında başlamış ve resmî kuruluşu 28.05.1997 tarih ve 4263 sayılı yasayla gerçekleşmiş, İstanbul'da yerleşik üniversite. 4 yıllık lisans programları olarak, Sanat ve Tasarım Fakültesi, Hukuk Fakültesi, İktisadi, İdari ve Sosyal Bilimler Fakültesi, Mühendislik ve Doğa Bilimleri Fakültesi ve İletişim Fakültesi'ni bünyesinde bulunduran üniversite, iş adamı Kadir Has tarafından kurulmuştur. Lisans programları Haliç kenarında bulunan ve restore edilen eski Cibali Tütün Fabrikası ile yeni inşa edilen modern binada, yüksek okulları ise Selimpaşa kampüsündeki tam donanımlı modern binalarda eğitime devam etmektedir. Özellikle Hukuk, İletişim ve İktisadi ve İdari Bilimler fakülteleri ciddi atılım içindedir. 2009'da açılan Yeni Medya lisans ve yüksek lisans programları yoğun talep görmektedir. 2019 yılı itibarıyla Yeni Eğitim Modeli adında geliştirdikleri eğitim sistemiyle, geleneksel üniversite eğitiminin dışına çıkarak dünyanın her yerinde çalışabilecek nitelikte mezunlar yetiştirmeyi amaçlamaktadırlar. Kadir Has Kampüsü, 1884 yılından kampüs açılana kadar, Tekel'in tütün deposu ve sigara fabrikası olarak kullanılan tarihi Tekel Cibali Tütün Fabrikası binasında bulunmaktadır. Bina üniversite tarafından, aslına uygun bir biçimde onarılarak hizmete alınmıştır. İstanbul'un tarihi açıdan oldukça önemli bir bölgesinde yer alan yapı aynı zamanda Europa Nostra Ödülü sahibidir. Kapalı kullanma alanı 45 bin metrekarenin üzerinde olan Kadir Has Kampüsü’nde derslikler, laboratuvarlar, Khas bilgi merkezi, bütün fakülteler, enstitü, rektörlük ve dekanlıklar bulunmaktadır. Selimpaşa Kampüsünde, Kadir Has Meslek Yüksek Okulu eğitim vermektedir. Kapalı kullanım alanı 20 bin metrakare olan kampüste derslikler, konferans salonları, laboratuvarlar ve spor tesisleri yer almaktadır. Bahçelievler'de Kadir Has Center bünyesinde yer alan Bahçelievler Kampüsü, İngilizce Hazırlık Okulu olarak hizmet vermektedir. Güneşsel aydınlatma gücü Güneşsel aydınlatma gücü formula_1 , gökbilimde kullanılan bir aydınlatma gücü birimidir. Yıldızlardan yayımlanan ışıközü biçimindeki gücü ölçer. Uzlaşımsal olarak, Güneş'in aydınlatma gücüne eşittir: 3.827 × 10 W, veya 3.827 × 10erg/s. Quark Quark ile şu maddeler kastedilmiş olabilir: Flamsteed belirtmesi Flamsteed yıldız belirtmesi, Bayer belirtmesine benzemenin yanı sıra, farkı Yunanca harfler yerine sayıları kullanmasıdır. Sayılar başlangıçta artan sağ açıklık düzenine göre verilmiş, ancak devinme etkisi nedeniyle günümüzde bu düzen bazı yerlerde geçerliliğini kaybetmiştir. Bu sınıflandırma yöntemine ilk olarak John Flamsteed'in "Historia coelestis Britannica" adlı eserinde rastlanmaktadır. Bu eser, 1712 yılında Edmond Halley ve Isaac Newton tarafından, Flamsteed'in görüşü alınmadan yayımlanmıştır. Flamsteed kataloğunun hataları da saptanmıştır, örneğin 1690 yılında gözlemlenen Uranüs gezegeni bir yıldız olarak kayıtlıdır. Ferhat Göçer Ferhat Göçer (d. 11 Mayıs 1970; Birecik, Şanlıurfa), Türk şarkıcı ve doktor. Eğitimci bir anne ve babanın en büyük oğlu olarak Birecik'te dünyaya gelen Göçer, ailesinin görev yeri olan İzmit'te büyüdü. Ebeveynlerinin isteğiyle 4 yaşında okula başladı. 1985 yılında İzmit Lisesi'nden mezun oldu. Aynı yıl kazandığı İstanbul Tıp Fakültesi'ni ve 1988'de girdiği İstanbul Üniversitesi Devlet Konservatuvarı Şan Bölümü'nü bitirmesinin ardından Devlet Opera ve Balesi'nde iki yıl sözleşmeli olarak çalıştı. Doktor olarak tayininin çıktığı Şanlıurfa'da, mecburi hizmetini yerine getirmek üzere ayrılır. İstanbul’a döndüğünde Haydarpaşa Numune Hastanesi’nde Genel Cerrah olarak göreve başlayan Göçer, kendine müzikte yeni bir hedef belirlemiştir: Modern müziğini aldığı klasik eğitim ile birleştirip, dünyaya tanıtmak. Bu hedefi doğrultusunda çalışmalarına ve genel cerrahlığa bugün de devam etmektedir. Ferhat Göçer, dünya opera repertuvarından günümüz şarkılarına, napolitanlardan şansonlara, rembetikolara; Türk Sanat Müziği’nin çeşitli eserlerinden, Türk Halk Müziği örneklerine, Hafif Batı Müziği’nin nostaljik parçalarından günümüz müziğine kadar farklı müzik türlerini seyircisiyle buluşturmaktadır. Ferhat Göçer’in kurduğu ve Türkiye’nin tek şahsa özel senfoni orkestrası olan Metropol Senfoni Orkestrası ile konserler veren sanatçının kendi adını taşıyan ilk albümü 2005 yılının Eylül ayında yayınlandı. 2007 senesinde ikinci albümü olan 'Yolun Açık Olsun' ile MUYAP Altın Plak ödülünü kazandı. Ferhat Göçer, ‘Anadolu Aryaları’ adlı projesi ile İstanbul'dan Diyarbakır'a, Gaziantep’ten İzmir’e uzanan konserler gerçekleştirdi. Yaptığı müziğinin dünyaya açılmasında öncü role sahip olmak isteyen Ferhat Göçer; Gino Castelli, Alessandro Safina, Al Bano, Patrizio Buene, Emma Shaplin ve Michael Bolton ile verdiği konserler ile farklı ülkelerin müziklerine uzanan köprüler kurdu. Kasım 2012'den günümüze Türkiye UNICEF Türkiye İyi Niyet Elçisi unvanını taşımaktadır. Ferhat Göçer 2014 yılında MSG (Musiki Eseri Sahipleri Grubu Meslek Birliği) Başkan Yardımcısı olmuş ve halen başkan yardımcılığı görevini sürdürmektedir. 2017 yılında ise, 25 yıl yaptığı doktorluktan emekli olan sanatçı, müzik kariyerine devam etmektedir. Melisa Gürpınar Melisa Gürpınar (d. 9 Aralık 1941, İstanbul – ö.24 Kasım 2014, İstanbul), Türk şair, yazar. Şiir, oyun, roman, çocuk kitabı türlerinde eserler vermiştir. 1941’de İstanbul’da dünyaya geldi. Zühtüpaşa İlkokulu, Çamlıca Kız Lisesi’in orta kısmını ve Beyoğlu Ticaret Liselerini bitirdikten sonra bir süre İktisadi ve Ticari İlimler Akademisi’nde öğrenim gördü. Öğrenimini İstanbul Belediyesi Konservatuvarı Tiyatro Bölümü’nde sürdürdü. Bir süre, dönemin amatör ve profesyonel tiyatro oluşumlarında, oyuncu ve yönetmen olarak yer aldı. 1964 yılında konservatuvardan mezun olduktan sonra tiyatro öğrenimine 1965-1967 yılları arasında Londra’da devam etti. Aynı dönemde, BBC Türkçe Servisi’nde kültür programları yaptı. İstanbul´da matbaa yöneticiliği, dergi yönetmenliği yaptı. Amatör ve profesyonel birçok tiyatronun kurucu üyesi oldu. Sonraları ise tiyatroyla ilişkisini eleştirmen olarak sürdürdü. İlk yazısı 1959 yılında Vatan gazetesinde yayımlandı. Kimi yazılarında Melisa Erdönmez imzasını kullandı. İlk şiir kitabı "Umut Pembeleri" 1962 yılında yayımlandı. 1975 yılında "Yeni Bir Gün Şarkısı" adı altında üç şiir kitabını bir arada yayımladı. 1981’de "Geceyarısı Notları", 1983’te "Ara Beni Sevgilim Sözcüklerin İçinde" ve "Yalnızlık Mevsimi", 1985’te "Yaz Mektupları" adlı şiir kitapları yayımlandı. 1990’da yayımlanan "İstanbul’un Gözleri Mahmur" adlı şiirsel öyküleri, Halil Kocagöz Şiir Ödülü’nü aldı. "Bir İstanbul Üçlemesi" olan bu çalışmanın ikinci parçası, "Yeni Zaman Eski Hayat" adlı bir oyun olarak 1993’te basıldı ve o yıl sahneye konulup oyun yazarlığı dalında Avni Dilligil Ödülü’nü aldı. Türkiye Yazarlar Sendikası'nda Oktay Akbal'ın başkanlık yaptığı dönemde 1991-1993 arasında genel sekreterlik görevini üstlendi. 1992’de "Çocukluğum ve Ölümüm" adlı şiir kitabıyla, "Uçup Giden Kent" adlı çocuk romanı yayımlandı. 1997’de "Okul Arkadaşım" adlı gençlik romanı ve 1998’de "Salkımsöğütlerin Gölgesinde" adlı düzyazı şiir kitabıyla, çocuklar için yazılmış "Kitap Benim Kanadım" adlı şiirsel bir anlatı kitabı yayımlandı. 1999’da, "Her Harf Bir Melek" adlı şiir kitabı yayımlanan şair, 2003 yılında "Ada Şiirleri" adlı kitabıyla Cevdet Kudret Edebiyat Ödülü'nü kazandı. Türkiye Yazarlar Sendikası ve PEN üyesidir. 2011'de Yunus Nadi Ödüllerinin şiir dalında ödül kazanmıştır. Son kitabı 2014 yılında yayımlanan Güzel Acılar Ülkesi’dir. Sanatçı, 24 Kasım 2014’te İstanbul’da hayatını kaybetti. Bruno Meissner Bruno Ernst Meissner (25 Nisan 1868 - 13 Mart 1947) Alman Asurolog ve SÃ¼merologtur. Bayer belirtmesi Bayer yıldız belirtmesi, Johann Bayer tarafından hazırlanan "Uranometria" (1603) eserinde geçen ve günümzde birçok parlak yıldızın adının verildiği bir yıldız adlandırma dizgesidir (sistemidir). Bu dizgeye göre yıldız adları Yunanca harflerin yanı sıra takımyıldıza göre verilen Latince eklerden oluşmaktadırlar. Güneşli, Bağcılar Güneşli, İstanbul ilinin Bağcılar ilçesinde yer alan bir semttir. Nüfusu 2007 itibarıyla yaklaşık 40.000 kişidir, bunların 25.000 erkek, 15.000 kadındır. Bina adedi 7.000 civarındadır. Güneşli genelde Bulgaristan ve Selanik göçmenlerinden oluşmaktadır. Bağcılar'ın en batı ucunda yer alır. Bahçelievler ilçesiyle komşudur. Bağcılar belediye binası bu semtte yer alır. İstanbul'da ilçe olması beklenen yerleşim alanlarının başında gelen Güneşli, Bakanlar Kurulu'nun 2008 yılında yayınlamış olduğu ilçeleştirilmesi öngörülen kasaba ve mahalleler içinde yer almamıştır. Mahalleye ulaşım İETT otobüsleriyle sağlanmaktadır. 97 Güneşli - Beyazıt 97GE Güneşli - Eminönü 97M Güneşli - Mecidiyeköy MK42 Güneşli - Kirazlı Metro Far MartÄ± Martı, martıgiller (Laridae) familyasını oluşturan deniz kuşlarının ortak adı. Türlerin çoğu "Larus" cinsinde toplanmıştır. Martılar büyük kuşlardır, genellikle gri veya beyaz renkte çoğunlukla başlarında siyah işaretler bulunur. Cesurdurlar, uzunca bir gagası ve perdeli ayakları vardır. İri hantal gövdeli kuşlardır. Boyları 25–80 cm'dir. Kanat desenlerinin yanı sıra bacaklarina ve gaga renklerine bakılarak tür ayrımı yapılabilir. Besinlerini çoğunlukla yumuşakçalar, yengeçler ve küçük balıklar oluşturur ama hemen hemen her şeyi yerler. Martılar denizin üzerindeki insan pisliklerini de besin sanarak yemeye çalışırlar. Özellikle denize atılan plastik parçalar bu tür için ölümcüldür. Ölü bulunan pek çok martının midesinde plastik parçacıklar tespit edilmiştir. Martıların midesi plastiği sindiremediği için midelerinde plastik onlara sürekli bir tokluk hissi vererek açlıktan ölmelerine neden olur. İri martılar kuş yumurtaları ve yavrularını da yer. Tipik kıyı kuşlarıdır, nadiren birkaç türü haricinde denizden uzakta yaşamazlar. Büyük türlerde yavrular dört yılda erişkin bir kuş olurken bu süre küçük martılarda iki yıl kadardır. Martılar, özellikle daha büyük türler becerikli üst düzeyde zeki kuşlardır. İletişim ve yüksek ölçüde gelişmiş sosyal bir yapının karmaşık metotlarını sergilerler. Örneğin birçok martı sömürgesi yırtıcı kuş ve diğer davetsiz misafirlere saldırma eğilimindedir, mesela ringa martı alet kullanımı davranışını sergiler. Martıların birçoğu, insanların yaşadığı yerlerde ortak bir yaşam içerisindedir. Kumsal ve liman çevrelerinde çok görülür ve dikkat çekerler. Martılar bütün faaliyetlerinde toplumcudur. Hep birlikte avlanır, dinlenir, leş arar ve kavga ederler. Çoğu birlikte yuva yapmayı tercih eder. Bazen geniş koloniler kurarlar. Birkaçı alçak ağaçlara yuva yapar, deniz yosunu ve çevredeki diğer bitkilerden büyük yuva oluşturur. Dişi 2-3 kahverengi yumurta bırakır, bunların üzerinde daha koyu kahverengi ya da siyah sık benekler vardır. Erkekle dişi kuluçka görevini paylaşır. Hem erkek hem de dişi yavruları besler. Yumurtadan çıkmış yavruların üzeri grimsi hav tüylerle kaplıdır. 4-6 haftalıkken uçmaya başlarlar. Martılar gürültücü kuşlardır. Özellikle üreme dönemlerinde şehirlerde apartman çatıları ve benzeri yerlerde yuva kurarabilirler, bu zaman zarfında cırlak sesleri ile etrafı rahatsız edebilirler. Familya üyeleri bütün dünyada yaygındır. Yalnızca çöllerde ve kutupların donmuş kesimlerinde görülmezler. Dennis Wilcock Dennis Wilcock 1975 - 1977 yılları arasında Iron Maiden grubunun solistliğini yapmıştır. 1977 yılı başlarında Steve Harris'i grubun geri kalanına yol vermesi konusunda ikna etmiş, ardından aynı yıl kendisi gruptan ayrılmıştır. YaÄŸmur Beklerken Yağmur Beklerken aşağıdaki anlamlara gelebilir; Kuzeybatı Federal Bölgesi Kuzeybatı Federal Bölgesi (), Rusya'nın 8 federal bölgesinden biridir. Yüzölçümü 1.677.900 km², 2002 sayımına göre nüfusu 13.974.466'dır. Kuzeybatı Federal Bölgesi, 11 federal birimden oluşur: Rusya'nın federal bölgeleri Rusya'nın federal bölgeleri ( "federalnıye okruga"), Rusya'nın federal bölümlerinin gruplandırılması sonucu oluşan bölgelerdir. Federal bölgeler, ek ya da daha yüksek düzeyde bir federal yapı olmayıp federal hükûmetin farklı federal bölümlerdeki faaliyetlerini organize etmekten sorumludurlar. Bölgelerin başında Rusya devlet başkanı tarafından atanan Rusya devlet başkanının tam yetkili temsilcileri bulunmaktadır. Bu kişiler her bir federal birimin başkanı ya da valisi üzerinde denetim yetkisine sahiptir. Federal bölgeler, ilk olarak Mayıs 2000 tarihinde yedi bölge olarak kuruldular. 19 Ocak 2010 tarihinde Kuzey Kafkasya Federal Bölgesi'nin Güney Federal Bölgesi'nden ayrılmasıyla bölge sayısı sekize yükseldi. 2014 yılında Rusya'nın Kırım'ı ilhakından sonra Kırım Federal Bölgesi kuruldu. İlk olarak ayrı bir federal bölge olarak kurulan ve uluslararası alanda hâlen Ukrayna'nın bir parçası olarak görülen Kırım Federal Bölgesi, 28 Temmuz 2016 tarihinde alınan karar doğrultusunda Güney Federal Bölgesi'ne bağlandı ve bölge sayısı sekize düşürülmüştür. 2018 Kasım'ında Putin tarafından verilen kararnameye göre Buryatya ve Zabaykalskiy Krayı, Sibirya Federal Bölgesinden alınarak Uzak Doğu Federal Bölgesine eklendi. Uzak Doğu Federal Bölgesi İdari Merkezi Aralık 2018'de Habarovsk'tan Vladivostok'a taşındı. I. Darius II. Kambises'in dengesiz yönetimi sonucu İran'da taht Smerdis'in eline geçmişti. Ülke iç savaşın eşiğine geldiği sırada Kambises intihar etti. Ancak sarayda Smerdis'in bir sahtekar olduğu fikri yayılıyordu. Bazılarına göre tahtta oturan kişi Büyük Kiros'un oğlu Smerdis değil, Gaumata adında bir Mecusi büyücüydü. Ölümsüzler'in komutanı olan General Darius bu söylentileri yayarak Smerdis'e karşı isyan bayrağı açtı. Soylularla birleşerek Smerdis'i devirdi ve şah oldu. Kiros Asya'da gidebileceği en uç noktaya dek gitmiş ve orada ölmüştü. Kambises de Afrika'da en uç noktaya erişmiş ve ölmüştü. Darius imparatorluğu Avrupa yönünde genişletmeye karar verdi. Batı Anadolu'da İyonların isyanı, Perslerin dikkatini bu yöne çekti. İsyanı Yunan kentlerinin desteklediği anlaşılınca Darius Ege'nin karşı yakasına sefer kararı aldı. Ancak Yunanistan beklenenden daha zorlu bir düşman çıktı, savaşçı kentlerin direnişi ve coğrafi engeller yüzünden yıpranan Pers ordusu Marathon'da bozguna uğradı. Trakya ve Makedonya'yı istila eden Darius, kuzey bozkırlarındaki İskit savaşçılarının üzerine yürüdüyse de önemli bir sonuç elde edemedi. Darius döneminde imparatorluk en geniş sınırlarına ulaştı. Büyük Kiros'un yapımını başlattığı ticaret yolları tamamlanarak ulaşım kolaylaştırıldı. Sınırlar içindeki barış ve istikrar sayesinde ekonomik faaliyetler gelişti ve Akdeniz'in batısına dek uzanan ticaret hatları kuruldu. Darius'un hükmü altına giren farklı milletler arasında kısmen huzur temin edilmişti. Yahudilere dini serbestlik tanındı. Mısır'da bir tapınak inşa edildi. Yunan kahinlerine önem verildi. Darius dönemindeki en büyük bayındırlık faaliyeti ise Persepolis adlı yeni başkentin inşa edilmesi oldu. III. Darius III. Darius ya da Kodomannus (d. MÖ 380 - ö. MÖ 330; Farsça: داریوش "Dâriyûş" ), İran'da Ahameniş İmparatorluğu'nun son hükümdarıdır. MÖ 336- MÖ 330 yılları arasında tahtta kalmıştır. Büyük İskender'in Pers topraklarına girip ele geçirmesinin ardından devrilmiştir. Işıkölçer En geniş anlamı ile, ışıkölçer(fotometre), aydınlık ölçümü yapmaya yarayan herhangi bir aygıttır. İşleyimdeki (endüstrideki) uygulaması ile, ışıkölçer soğurma ve dağılma saptayan veya ölçen bir aygıttır. Çoğu ışıkölçer ışıkdirenç ve ışıkdiyot tabanlıdır. Her ikisi de ışığa mağruz kaldığında elektriksel nitelikleri değişime uğradığından, uygun bir devre ile saptanabilirler. Miltiades Mustafa HakkÄ±nda HerÅŸey Mustafa Hakkında Herşey, yönetmenliğini Çağan Irmak'ın yaptığı, başrollerini Nejat İşler ve Fikret Kuşkan'ın paylaştıkları 2003 yapımı, duygusal-gerilim sinema filmi. Mustafa (F. Kuşkan) her işinde mükemmeli isteyen bir reklamcı, Fikret (N. İşler) ise sıradan bir taksi şoförüdür. Mustafa'nın karısı, Fikret ile beraberken geçirdiği bir kazada hayatını kaybetmiştir. Mustafa ise o güne kadar henüz görmediği Fikret'in karısıyla neden birlikte olduklarını öğrenebilmek için Fikret'i dağ evine kaçıracak ve günlerce çeşitli yollarla karısı ile Fikret'in arasındaki ilişkiyi çözmeye çalışacaktır. Ovabağ, Çınar Ovabağ, Diyarbakır ilinin Çınar ilçesine bağlı bir mahalledir. Mahallenin tarihi hakkında bilgi bulunmamaktadır. Diyarbakır il merkezine 37, Çınar ilçesine 45 km uzaklıktadır. GenÃ§ Miltiades Genç Miltiades (MÖ 550 - MÖ 489), Büyük Miltiades'in üvey yeğenidir. Yaklaşık olarak MÖ 516'da bugünkü Gelibolu Yarımadası üzerinde bulunan Yunan koloni devletlerini yönetimi altına almış, buraların yöneticilerini tutsak ederek kendini bu devletçiklerin tiranı ilan etmiştir. "Hegesipyle" adında soylu bir kadından olan oğlu Kimon, MÖ 470'lerde Atina'da önemli bir kişi hâline gelmiştir. MÖ 494'te Perslere karşı yapılan savaşta etkin görev almış ve Limni ile Gökçeada'nın Atina hâkimiyetine girmesinde büyük rol almıştır. Savaş MÖ 494'te bitince Perslerin büyük bir misilleme yapmasından korkarak Atina'ya sığınmıştır. Fakat oğlu Persler tarafından yakalanarak yaşam boyu tutsak edilmiş, fakat Pers hanedanından biriymiş gibi saygı görmüştür. MÖ 490'da yapılan Maraton Savaşı'na da katılarak büyük başarılar göstermiştir. HacÄ±ahmetler, Mengen Hacıahmetler, Bolu ilinin Mengen ilçesine bağlı bir köydür. Mengen'in iki km yukarsında bir köydür.Köydekilerin geçimi hayvancılıktır.kışları zor şartlar geçiren köylüler direnmeye çalışıyorlar.Hacıahmetler Köyü'nün çocukları köyde okul olmadığı için Mengen merkezdeki okula gidiyorlar. Bolu iline 62 km, Mengen ilçesine 2 km uzaklıktadır. H II bÃ¶lgesi H II bölgesi, yüzlerce ışık yılı genişlikte olabilen, içerisinde yıldız oluşumlarının gerçekleştiği, parlayan bir plazma ve gaz bulutudur. Gaz içerisinde oluşmuş olan genç, sıcak ve mavi yıldızlar yüksek miktarda morötesi ışın yayıp bulutsuyu yükünleştirir. H II bölgeleri hidrojenden, yıldız oluşumunun ana içeriğinden oluşan bölgelerdir. H II bölgeleri, birkaç yüz milyon yıl içerisinde, binlerce yıldız üretebilirler. Bu sürecin sonunda, süpernova patlamaları ve güçlü yıldız rüzgarları H II bölgelerinin gazlarını dağıtıp, Pleiades yıldız kümesine benzer bir oluşuma neden olurlar. Adları, içerdikleri olağanüstü miktardaki iyonlaşmış hidrojenden türetilmiştir. Devrimci GenÃ§lik Türkiye Devrimci Gençlik Federasyonu (TDGF) ya da daha yaygın ismiyle DEV-GENÇ (Devrimci Gençlik), 1965'in sonlarında kurulan FKF (Fikir Kulüpleri Federasyonu) içerisinde yer alan öğrenciler tarafından dönemin özgünlüğünde kimi fikirsel ve mücadele pratiğine dair ayrılıklar üzerine kurulan, üniversiteli sosyalist gençlik örgütlenmesidir. 9-10 Ekim 1969'da toplanan Fikir Kulüpleri Federasyonu Olağanüstü Kurultayı'nda, federasyonun tüzüğüyle birlikte adı da değiştirildi ve "Türkiye Devrimci Gençlik Federasyonu" yani Dev-Genç olarak bilinen, örgütlenme oluşturulmuş oldu. Bu örgütlenmenin yeni tüzüğünün 2. maddesinde "Dev-Genç emperyalizme ve feodal kalıntılara karşı verilen halkımızın devrim mücadelesinde sosyalist gençliğin düşünce ve eyleminin geliştirilmesi amacıyla kurulmuştur. ... Federasyona bağlı dernekler "sosyalizm bilimini eylem kılavuzu edinen" üyelerden oluşur." ifadeleri yer almıştır. Yasal olarak bir dernek formunda olsa da daha sonraları genişleme göstermiş, yaygınlaşmış ve üniversite dışına da taşmıştır. Emperyalizme, Faşizme ve Oligarşiye karşı mücadele eden ve devrimci çizgide olduğunu belirten Dev-Genç, 70'li yıllar boyunca başta üniversiteler olmak üzere gençliğin içerisinde yer aldığı bir örgüt haline gelmiştir.. Dev-Genç'in 1968 kuşağı ile birlikte içerisinde farklı grupların çeşitliliği bir yandan Türkiye siyasi tarihine THKP/C, THKO ve TKP/ML gibi Türkiye'de terör örgütü sayılarak yasaklanan bir takım örgütleri kazandırıp, bu örgütlerin birbirleriyle dayanışma içerisinde olmasını sağlarken; diğer yandan Türkiye'nin dört bir yanında onlarca "gençlik önderi" çıkarmıştır. 1974'ten sonra ise THKP-C tutuklularının cezaevinden çıkmasının ardından bu yapılanmanın siyasi iradesinin egemenliği ve örgütlenmesi sürmüştür. Darbeye gelinen süreçte Dev-Genç'liler Devrimci Yol örgütünün kadroları haline gelmiş, sonraki dönemlerde devrimci harekete ideolojik olarak koşutluğunu sürdürmekle birlikte kendi politik bağımsızlığını korumuştur. 1980 yılından sonra ise uzunca bir süre faaliyetlerini üniversitelerdeki öğrenci dernekleri bünyesinde parçalı olarak devam ettiren Devrimci Gençlik, 1989'dan itibaren faaliyetlerini merkezileştirmeye başlamış ve ilk yayınını 1990 yılında "Faşizme ve Oligarşiye Karşı Devrimci Gençlik" ismiyle çıkarmıştır. 1990'dan bu yana bu yana THKP/C geleneğini sürdürdüğünü ifade eden Devrimci Gençlik, aynı adlı yayını çıkarmaya devam etmektedir. Haziran 2013 yılında "Devrimci Yol'da Devrimci Gençlik" adında bir yayın daha çıkmaya başlamıştır. Jeans Kararsızlığı Jeans kararsızlığı yıldızlararası gaz bulutlarının çöküşü ve ardından gerçekleşen yıldız oluşumunun nedenidir. Bu kararsızlık, kütle ile dolu bir bölgenin, iç gaz basıncı kütleçekimsel çöküşü engelleyecek kadar güçlü olmadığında ortaya çıkmaktadır. Genel olarak, söz konusu gaz bulutunun kararsızlığı, gaz basıncına oranla kütlesinin çok yüksek veya sıcaklığının çok düşük olduğu durumlarda gerçekleşir. Bart damlacığı Bart damlacığı, içerisinde bazen yıldız oluşumunun sürdüğü, yoğun ve karanlık gaz ve toz bulutudur. Bu yuvarlar genelde H II bölgelerinde bulunup, kütleleri 10–50 güneş kütlesi yakınlarındadır. İçeriği özdeciksel hidrojen (H), karbon oksitleri, helyum ve 1% tozdan oluşur. Bart damlacıkları sıkça çift yıldızların veya çoklu yıldız dizgelerinin (sistemlerinin) oluşumuna neden olur. İlk olarak 1940'larda gökbilimci Bart Bok tarafından gözlemlenmişlerdir. Çok yoğun gaz ve tozdan oluşan bir yapıya sahip olduklarından optik bölgede tamamen karanlık bir bölge halinde görünürler. Ancak içerisinde onlarcadan yüzlerceye kadar uzanan doğmakta olan yeni önyıldızları barındırırlar. Bu önyıldızlar ancak milimetre-altı ya da radyo bölgede tespit edilip gözlemlenebilirier. Sahalin OblastÄ± Sahalin Oblastı (Rusça: Сахали́нская о́бласть / "Sakhalinskaya oblast"). Rusya'nın Uzak Doğu Federal Bölgesi'nde yer alan oblast. Sahalin Adası'yla Kuril Adaları'ndan oluşan yönetim biriminin yüzölçümü 87.100 km², nüfusu 546.695'tir (2002 sayımına göre). Başkenti ve en büyük şehri, Sahalin adasının güneyinde bulunan Yujno-Sahalinsk'tir. Hidrostatik denge Hidrostatik denge, kütleçekime dayalı sıkıştırmanın bayırgı basıncı ile dengelendiği duruma denir. Hidrostatik denge, akışkanlar mekaniğinde nesnelerin özel kütleçekimini hesaplamakta kullanılır. Onun dışında gök fiziğinde hidrostatik denge, yıldızların çökmeme veya patlamama nedenini oluşturur. Bu denge, ısısal basıncı ile (dışa doğru) kütlesel ağırlığı (içe doğru) arasındadır. DarÃ¼lkurra Darülkurra, Ortaçağ İslam ülkelerinde, Kur'an okuma yöntemlerini (tecvidi) öğreten medrese bölümüdür. Ayrıca, Cami, mescit gibi yerlerin hemen yanında yapılan kuran okuma yeridir. Bir tek kubbesi olan, iki göz revaklı, fevkâni bir yapı olan Darül-kurra'nın kubbesi medrese kubbelesiyle aynı düzeydedir. Bu tür mimarî özelliklerinin yanı sıra Darül-kurra bir Kur'an ezberleme yeridir. Hafızların Kur'an ezberi yaptırmalarının yanı sıra Arapça ve Tilavet derslerinin de verildiği bir yerdir Darül-kurra. Darülkurraların asıl işlevi, kari denen ve Kur'an'ı en güzel biçimde okuyan kişiler ve imamlar yetiştirmekti. Güzel okuma olayı daha 7. ve 8. yüzyıllarda önemsenmiş olup, tilavet ve kıraat birer din bilimi olarak gelişmiştir. İlk İslam medreselerinde sürekli kuran okunan özel mekanlar bulunmaktaydı. Darülkurra denen bu salonlarda, hafızlar bir tür yarış havası içerisinde farklı üslup ve makamlarda Kuran okurlardı. Bu tür bir eğitim hafızların sistemli biçimde yetişmelerine olanak verdiğinden, cami ve medrese vakfiyelerinde eleman alımı yapılacakken darülkurralara ve burada eğitim görenlere önemli paylar ayrılırdı. anadolu şelcuklu külliyelerinde darülkurralar, cami kapsamında ya da ayrı bir mekan olarak yer almıştır. Osmanlı Devleti'nde ise yalnızca hafız yetiştiren ve Kuran'ı ses incelelikleriyle öğretmeye dönük kurumlara darülhuffaz, aynı bölümün tilavet ve kıraatın yanı sıra arapçayı da öğreten yüksek bölümlerine ise darülkurra denildi. Bu medreselerin ortak amacı, hafız, cüzhan, mevlidhan, imam, hatip ve müezzin yetiştirmekti. 1924 yılında medreselerin kapatılmasından sonra, gittikçe azalan darülkurra ve darülhuffaz geleneği, o zamandan bu zamana camiler, dernekler, Kur'an kursları aracılığı ile sürdürülmeye çalışılmıştır. Önyıldız Önyıldız ya da protostar, yıldızlar arası ortamda, dev bir moleküler bulutun gazlarının daralmasıyla meydana gelen büyük bir kütledir. Önyıldız, yıldız evrimi sürecindeki erken evredir. Bu oluşum, güneş kütleli yıldız için yaklaşık 10,000,000 yıl sürer. Süreç, moleküler bir bulutun kendiliğinden yerçekimi kuvveti altında çöktüğü zaman başlar. Artan yıldız kütlesinin radyasyon enerjisine dönüşümünü gösteren süper sonik güneş rüzgarı biçimi olan T Tauri rüzgarı, önyıldızın oluşacağını gösterir. Yıldız oluşumu devasa bir moleküler bulutta başlar. Bu bulutlar başlangıçta yıldızın çökmesi için çalışan kütle-çekim kuvvetleri ve , yıldızın çökmesini engelleyen basınç kuvvetleri ile dengededir. Bu kuvvetlerin dengesi bozulduğunda, tıpkı süpernova şok dalgalarının sebep olduğu gibi, yıldız çökmeye başlar ve gittikçe daha küçük parçalara parçalanır. Bu parçalardan en küçüğü büzülmeye başar ve önyıldızı oluşturur. Bulutlar büzüşmeye devam ettikçe sıcaklık yükselmeye başlar. Sıcaklık artışının sebebi kütleçekimsel enerjinin ısı kinetik enerjisine dönüşmesindendir. Bir parçacık (molekül ya da atom) merkezdeki büzülen parçaya doğru düştükçe, kütleçekimsel enerjisi düşer. Parçacığın toplam enerjisi sabit kalmak zorunda olduğundan, kütleçekimsel enerjinin düşüşü, kinetik enerjinin artışına sebep olur. Bir parçacık grubunun kinetik enerjisi, ısı kinetik enerjisi ya da sıcaklıktır. Ne kadar bulut büzüşürse, sıcaklık o kadar artar. Ön yıldız sıcaklığındaki (10-20 Kelvin) çoğu radyasyon, mikrodalga ya da infra-red dalga spektrum aralığındadır. Yıldız oluşumunun bu erken aşamasında, radyasyonun çoğu, bulutta ani bir sıcaklık artışını önleyerek kaçar. Önyıldız evriminin bu aşaması izotermal faz olarak da bilinir. Bulutlar büzüldükçe, moleküllerin yoğunlukları artar ve emilmiş radyasyonun kaçışını daha da zorlaştırır. Bunun sonucunda, gaz radyasyon geçirmez hale gelir ve bulutun sıcaklığı daha hızlı olarak artmaya başlar. Bu aşamada hala oldukça fazla gaza sahip olan gaz bulutları “0 Sınıf önyıldızı” olarak adlandırılır. Sistem geliştikçe, çevresindeki gaz ve toz bulutlarından ziyade önyıldızdan daha fazla emisyon gelmeye başlar. I Sınıf aşamasında, önyıldız, çevresini saranlarla aynı kütleye sahip olur. Önyıldızın evriminin iki güneş kütlesinden az kütleli yıldızlar için olan sıradaki aşaması, klasik T Tauri yıldızı (II Sınıf Önyıldız)dır. Bu fazda, sıcaklık büyük ölçüde yükselir ve disk önyıldızdan küçük olur. Önyıldız evriminin son aşamasında ise, sıcaklık yükselir ve çevreyi saran materyal büyüklük sırasında küçülür, III Sınıf Önyıldız olur. 2 ile 8 güneş kütlesi arasındaki kütleye sahip önyıldızlar için, sıradaki aşamada TTauri yıldızı yerine Herbig Ae/Be yıldızı olur. 8 güneş kütlesi üstündeki ön anasekans yıldızları için ise bir önyıldız gözlemlenmemiştir. Çünkü çevrelerini bir kara nebulaya dönüştürmeden önce çoktan ana sekans evresine ulaşmışlardır. 2MASS ve WISE astronomik araştırmaları tarafından alınmış kızılötesi ölçümler, birçok önyıldızın ve onların bulunduğu yıldız kümelerinin ortaya çıkmasında oldukça etkili olmuştur. T Tauri yıldızı T Tauri yıldızları, değişken yıldızlar sınıfıdır. Genelde moleküler bulutların yakınlarında bulunup, değişken ışıksallıkları ve güçlü renkyuvarı çizgileri ile tanınırlar. T Tauri yıldızlarının yüzey sıcaklıkları, aynı kütleye sahip anakol yıldızlarınınkine benzer, ancak yarıçapları daha büyük olduğundan, daha parlaktırlar. Merkez sıcaklıkları proton-proton zincirleme tepkimesi için çok düşüktür. Onun yerine, ana diziye doğru olan kasılım sonucunda ortaya çıkan kütle çekimsel erke ile beslenmektedirler. T Tauri yıldızları ilk kez Taurus-Auriga Karanlık Bulutsusu'nda, Joy tarafından 1942 yılında gözlenmiştir. Genelde geç tayf türünden yıldızlardır. Tayflarında, Güneş'in tayfında gözlenen kromosferik salma çizgilerine benzer yapılar izlenmektedir. Joy bu yıldızlara, grubun en parlak üyesi olan T Tauri'nin ismini vermiştir. T Tauri yıldızlarının fiziksel doğasını ilk kez 1947 yılında Ambartsumian açıklamış ve bu yıldızların henüz anakola erişmemiş oldukça genç yıldızlar olduğunu söylemiştir. T Tauri yıldızları bu fiziksel doğaları gereği karanlık bulutsu komplekslerine yakın bölgelerde gözlenirler. Tayflarında genel süreklilik üzerinde geç tür (G-M) yıldızlara ilişkin soğurma yapıları izlenir. Sürekli ışınımları bazı dalga boyu aralıklarında normal yıldızlardan beklenenden çok daha şiddetli olabilmekte ve bu bölgelerde soğurma yapılarını örtebilmektedir. T Tauri'lerin tayfını karakterize eden en önemli özelliklerden biri, Güneş tayfında görülen kromosferik salmalara benzer salma çizgileri içermeleridir. Gözlenen en güçlü salma çizgileri hidrojenin Balmer serisi çizgileri ve CaII, FeII gibi metallere ait iyonizasyon çizgileridir. Ayrıca nötral He çizgileri de görülmektedir. Bazı T Tauri yıldızlarının tayfında, çevrelerini saran ince gaz yapıların varlığını işaret eden "yasak çizgiler" de gözlenmektedir. Salma çizgileri oldukça karmaşık profil yapıları göstermektedir. Bu durum yıldızı çevreleyen maddede rastgele yönlerde kütle hareketleri olduğuna işarettir. Yıldızı çevreleyen maddede bol miktarda "toz" oluşunun doğal sonucu olarak, kızılötesi ve milimetre-altı (sub-millimeter) dalga boylarında şiddetli "artık ışınım" gözlenmektedir. T Tauri yıldızlarının çok genç cisimler olduğuna en iyi kanıt ise, tayflarında λ6707 Å da gözlenen Li soğurma çizgisinin varlığıdır. Lityum, kozmik bolluk açısından evrende çok az bulunan bir elementtir ve yıldız atmosferlerinde çok hızlı tüketildiğinden, yaşlı yıldızların tayfında kendini gösteremez. T Tauri yıldızları yukarıda bahsedildiği gibi, temel olarak güçlü salma çizgileri ve kızılötede gösterdikleri şiddetli artık ışınım ile karakterize edilmektedirler. Ancak astronomide x-ışın görüntüleme teleskoplarının kullanılmaya başlaması ile T Tauri yıldızlarının ilginç bir grubunun daha var olduğu görülmüştür. Bu grubun salma çizgileri oldukça zayıf ve kızılöte artık ışınımları yok denecek kadar azdır. T Tauri türü olduklarına dair tek kanıt tayflarında görünen şiddetli Li soğurmasıdır. X-ışınları dalga boylarında gösterdikleri kuvvetli koronal salmalar sayesinde keşfedilen bu yıldızlara "Zayıf çizgili T Tauri yıldızları" denmektedir. Işınım özellikleri gereği bu yıldızlar çevrelerini saran maddeyi önemli ölçüde kaybetmiş, ancak "klasik" T Tauri yıldızlarında olduğu gibi ışınım enerjilerini halen çekimsel büzülme ile sağlayan yıldızlardır. ROSAT x-ışın uydusu ile yapılan gözlemler, zayıf çizgili T Tauri'lerin, klasik T Tauri'lerden sayıca daha fazla olduğunu ortaya koymuştur. Astronomide gelişen teknoloji ile artan ayırma gücü T Tauri yıldızlarını saran çevresel maddenin genellikle kalın bir "yığılma diski" formunda olduğunu göstermiştir. Soldaki resimde Orion yıldız oluşum bölgesinin HST ile alınan yüksek ayırma güçlü görüntülerinde İlkel gezegen oluşum diski veya "Propilitler" olarak adlandırılan bu yapılar açıkça görülebilmektedir. Adından da anlaşılacağı gibi bu diskler evrimleşme sonucu yıldız etrafındaki gezegenleri oluşturacak hammaddedir. T Tauri yıldızlarının göstermekte olduğu karakteristik özelliklerin büyük bir kısmının kaynağı bu disk yapılarıdır. Örneğin FU Orionis türü yıldızlarda görülen patlamalar, çevrelerindeki yığılma disklerinde oluşan kararsızlıklardan kaynaklanmaktadır. Genellikle P Cygni profili gösteren salma çizgilerinin analizi sonucunda, T Tauri yıldızlarının birkaç 100 km/sn mertebesinde yıldız rüzgârlarına sahip oldukları anlaşılmıştır. Buna bağlı olarak hesaplanan kütle kayıp hızları 10-8 – 10-7 M/yıl düzeyindedir. Ayrıca, birçok T Tauri yıldızında, yıldız yüzeyine doğru düşen maddenin de varlığını gösteren ters P Cygni profilleri izlenmektedir. T Tauri yıldız rüzgârlarının çevredeki yıldızlararası ortam ile etkileşmesi sonucu Herbig-Haro nesnesi adı verilen olgular ortaya çıkmaktadır. Bu olgular yüksek hızlı "jet" benzeri yapılar ve "çift kutuplu moleküler fışkırmalar (bipolar outflows)" olarak kendilerini göstermektedirler. T Tauri yıldızlarını karakterize eden diğer önemli özellikleri, çok çeşitli türde karmaşık fotometrik değişimler göstermeleridir. Özellikle farklı dalga boylarında farklı ışık değişimi karakterine bürünmeleri en karakteristik özelliklerindendir. Değişimler tüm dalga boyu aralıklarında genelde düzensiz yapıda olup, zaman ölçekleri dakika mertebesinden yüzyıllara varana kadar çeşitlilik göstermektedir. Değişimlerin ışık genlikleri 5 kadire kadar ulaşabilmekte, FU Ori ve EX Ori gibi uç örneklerde daha da büyük olabilmektedir. Bu derece çeşitlilik göstermesi nedeniyle, değişimlere ilişkin önerilen mekanizmaların hâlen yerine oturmamış olması doğaldır. Olası mekanizmalar, yıldız lekeleri, yığılma disklerinde kararsızlık, manyetik kökenli flare aktivitesi veya çift yıldız bileşeni olarak çevresel madde tarafından örtme/örtülme olaylarıdır. T Tauri yıldızlarında izlenen fotometrik değişimler genelde 5 ayrı grupta incelenmektedir: Herbig tarafından 1960 yılında genel özellikleri ortaya konan Herbig Ae/Be yıldızlarının, T Tauri yıldızları ile önemli ölçüde benzer yanları vardır. Görsel ve moröte bölge tayflarında izlenen salma çizgileri, kuvvetli kütle atımlarını işaret eden P Cyg profiline sahip yapılar, kızılöte ve milimetre-altı dalga boylarında izlenen ve çevrelerinde önemli ölçüde tozdan oluşma çevresel maddenin varlığına işaret eden şiddetli artık ışınımlar gözlenen ortak özelliklerdir. Ayrıca uzaydaki konumları açısından da T Tauri yıldızları ile benzerlik göstermektedirler ve genel olarak karanlık bulutsu bölgelerinde yer almaktadırlar. Herbig Ae/Be yıldızlarını T Tauri'lerden ayıran tek fark kütlelerinin ve buna bağlı olarak ışınım güçlerinin daha büyük olmasıdır. Fotometrik açıdan en dikkat çekici özellikleri, A0 tayf türünden daha geç olanlarının 3-4 kadir mertebesinde tamamen düzensiz ışık değişimi göstermeleridir. A0 tayf türünden daha erken olanlarında değişim genliği birkaç 0.1 kadir değerini geçmemektedir. Işık değişim mekanizmaları hakkında çok net bilgi bulunmasa da T Tauri yıldızlarının mekanizmaları ile aynı olduğu tahmin edilmektedir. Örnek olarak R Mon ve R CrA gösterilebilir. Yaratılışçılık Yaratılışçılık, insanlığın, yaşamın ve evrenin, varlığı önceden kabul edilmiş doğaüstü bir güç tarafından yoktan meydana getirildiği inancı. Yaratıcı güç tarih boyunca çok çeşitli şekillerde isimlendirilmiştir. Yaratılışçılık terimi "tanrıcı evrim" inancındaki yaratılışçılık kavramı ile karışıklık yaşanmaması için zaman zaman "dini yaratılış" veya "kitabi yaratılış" olarak da ifade edilir . Bu madde kapsamında "yaratılış" kelimesi "belli bir doğaüstü eylem sonucu yaratılış"ı ifade etmek için kullanılacaktır. Paganizm dönemindeki çok sayıda tanrı yaratılışa göre küçük sayılabilecek yağmur, fırtına, bereket, koruma vb. işlerin tanrısı iken, tek tanrılı dinlere geçiş ile birlikte bütün insanüstü olaylar tek bir Tanrı'da toplanmış ve yaratma bu Tanrının en büyük ve eşsiz icraatı olmuştur. (Görsel, Tanrının tarihi ) Yaratılış inancı her toplumda görülebilen geleneksel bir görüş olmakla beraber, bu inancın günümüz dünyasında görüldüğü şekliyle, Kitab-ı Mukaddes ve Kur'an anlatılarına da kaynaklık eden ilk örneklerine Sümer efsanelerinde rastlanır. Evren büyük bir su üzerinde iken içinden bir dağ çıkar, yer ve gök birbirinden ayrılır vs. Adapa efsanesi insanın yaratılış inancı konusunda dikkat çekici bir metindir. Evren'in ve insanın Yehova, Tanrı veya Allah tarafından yaratılışından Tanah'ta, Eski Ahit'te ve Kur'an'da bahsedilir. Eski Ahit hemen hemen Tanah'la aynı olduğu için Hristiyanlık ve Musevilikte yaratılış kavramı aynıdır. Tanah ve Eski Ahit'te yaratılıştan "Tekvin" (Yaratılış) kısmında bahsedilir İbrani takvimi Tanah'a göre dünyanın yaratılış yılı olan 2017'ye göre 5777 yıl önce başlar. Yeni yaratılış inançlarında, Sümer orijinli, Zerdüşt, Yahudi ve İslam kaynaklarına da değişerek geçmiş olan dini metinlerdeki 7000 yıl önce, Dünya merkezli evrenin 6 günde yaratılması, çamurdan Adem'in, O'nun kaburga kemiğinden de Havva'nın yaratılması gibi imgeler yorumlanır veya mecazi ifadeler olarak algılanır. Bu bağlamda yaratılışçılığın tıpkı dinler gibi her dönemde yeniden tasarlandığını söylemek mümkündür. Bu modelde biyolojik evrim'in reddi ve evrenin varoluş teorileri arasından bigbang teorisinin tek ve bilimsel gerçek gibi kabul edilmesi belirleyicidir. Dünya ve üzerinde yaşayan insan dahil canlıların yaratılması birçok dini inançta farklı olaylar değildir ve eş zamanlı yaratılışlardır. Zaman için değişik tarihler verilir. MÖ 3761, 4004, 4100, 4119, 5044 gibi. Yaratılış üzerinden 1654 yıl geçtiğinde Tanrı insanları sapıttıkları gerekçesiyle Nuh tufanı ile cezalandırır. Bazı hadislere göre Dünyanın (insanlığın) toplam ömrü 7 bin yıldır ve Muhammed’in zamanına kadar bunun 5.600 yılı geçmiştir: "Yaratılış" kavramının en sıkı ilişki içerisinde olduğu Hristiyanlık kolu Köktenci Hristiyanlıktır. Bu kolda Tekvin'in yaşam türlerinin ortaya çıkışı hakkında mutlak gerçekleri yansıttığı görüşü hakimdir; daha kitap temelli inançlarda ek olarak evrenin ve dünyanın yaşının da yansıtıldığına inanılır. Bu görüş kiliselerde yaygın olan daha mecazî tanrıbilimsel yorumlarla karşıtlık içindedir. ""Yaratılışçılık"" çoğu zaman eğitim gibi konularda tanrıcı dünya görüşünün baskın çıkması için yürütülen dinî, siyasi veya toplumsal bir girişimi anarken kullanılır. Dinsel yaratılışçı görüşlere sahip kişiler dinî metinlerle uyuşmayan bilimsel kuramları reddeder. Evrim, insanın evrimi ve ortak ata kuramları, kimi gruplar tarafından aksi iddia edilse de, bütün Semavi dinlerdeki yaratılış hikâyeleri ile çelişir. Hristiyan yaratılışçılar tarafından reddedilen diğer kuramlar, üzerinde bilimsel görüşbirliği olan, Dünya'nın jeolojik tarihi, Mendel genetiği, güneş sisteminin oluşumu ve evrenin kökeni gibi kuramlarıdır. Ayrıca insanın tarihsel gelişimini inceleyen antropoloji de yaratılışçılık inançlarındaki Adem, Havva, Nuh gibi figürlerin orijinlerini açıklayıcı çalışmalarla, dini metinlerdeki bu figürlerin insan kültürlerinde ortaya çıkış süreçlerine ışık tutmuştur. Herbig Ae/Be yıldızları Herbig Ae/Be yıldızları, A ve B tayf türünden yıldızlardır. Hâlâ gaz-toz bulutu içerisinde yer alırlar, ve tayflarında hidrojen ile kalsiyum salınım çizgileri bulunur. 2 ile 8 güneş kütlesine sahiptirler. Hertzsprung-Russell diyagramında bu yıldızlar, ana kolun sağında yer alırlar. Adlarını, onları ilk olarak 1960 yılında diğer yıldızlardan ayıran Amerikalı gökbilimci George Herbig'den almıştırlar. Herbig-Haro cismi Herbig-Haro Cisimleri, yeni oluşmuş yıldızlar ile ilişkilendirilmiş, küçük sayılabilecek bulutsu benzeri oluşumlardır. Genç yıldızlardan dışa akan gazların yakınlarda bulunan gaz bulutları ile yüzlerce km/s hızla gerçekleşen çarpışmalar ile oluşurlar. Herbig-Haro cisimlerine yıldız oluşumunun sürdüğü bölgelerde sıkça rastlanır. Herbig-Haro (HH) cisimleri, yeni doğmuş yıldızlarla ilişkilendirilen nebulanın küçük parçalarıdır ve dar gaz jetleri her bir saniyede yaklaşık birkaç yüz kilometre hızında olan gaz ve toz bulutlarıyla çarpışan yıldızlar tarafından atıldığında oluşurlar. Herbig-Haro (HH) cisimleri yıldız oluşumu bölgelerinde hazıdırlar ve çoğu tek bir yıldızın dönme ekseninde aynı hizada görünürler. HH cisimleri birkaç bin yıldan fazla olmayan geçici olaylardır. Ana yıldızlarından yıldızlarası (yıldızlarası ortam veya ISM) gaz bulutlarına doğru çok hızlı hareket ettiklerinden, oldukça kısa astronomik zaman çizelgeleri üzerinde görülebilirler. Nebulanın parçaları yok olurken diğerleri yıldızlarası ortamın büyük materyali ile çarpıştığı için parladığıdan, Hubble Space Teleskobu rasatları birkaç yıl süresince HH cismilerinin karmaşık oluşumunu ortaya çıkarmıştır. İlk cismler Sherburne Wesley Burhnam tarafından 19. asır sonlarında gözlemlenmiş ancak 1940'lara kadar belli bir tür emisyon nebulası olarak kabul edilmemiştir. Onları detaylı olarak ilk çalışan astronomlar, daha sonra da adlarıyla adlandırılan, George Herbig and Guillermo Haro idi. Herbig ve Haro cisimleri ilk incelediklerinde yıldız oluşumu çalışmalarından bağımsız olarak çalışıyorlardı ve onların yıldız oluşumu işleminin ürünü olduğunu farketitiler. Lick Rasathanesi’nde 'lik mercekli teleskop ile star T Tauri’yi gözlemlediğinde ilk HH cisimleri 19. asırda Burnham tarafından gözlemlendi ayırıca yanında küçük bir bulutluluk parçasını da not etti. Ancak bu yalnıca bir emilim nebulası olarak kategorize edildi ve daha sonra Burnham’ın Nebulası olarak bilinmeye başlandı ve ayrı bir tür nesne olarak kabul edilmedi. Ancak T Tauri çok genç ve gözlemlenebilen bir yıldız olarak bulundu ve T Tauri yıldızı olarak bilinen kütleçekimsel çöküntü ve merkezlerindeki nükleer birleşme boyunca enerji oluşumu arasında hâline ulaşmamış bir cisimler sınıfının ilk örneğidir. Burham’ın keşfinden 50 yıl sonra, çok küçük olduğu için görünüşü yıldız gibi olan çeşitli nebulalr keşfedildi. Hem Haro hem de Herbig bu çeşitli nesnelerin 1940 lar boyunca bağımsız gözlemlerini yaptı. Ayrıca Herbig, Burnham’ın nebulasını da gözlemledi ve onun göze çarpan hidrojen, sülfür, oksijen emisyon çizgileriyle olağanüstü bir elektromanyetik spekturum sergilediğini keşfetti. Haro, bu türdeki bütün cisimlerin kızılötesi ışığı olduğunu buldu. Bağımsız keşiflerini takiben, Herbig ve Haro Tucson, Arizona da bir astronomi konferansında karşılaştı. Başlangıçta Herbig, yalnıza etrafındaki yıldızlara odaklanarak keşfettiği cisimlere fazla önem vermedi, ancak Haro’nun bulduklarını duyarak bu nesneler üzerinde detaylı çalışmalar yürüttü. Sovyet astronot Viktor Hambardzumyan, cisimlere yanında bulunan genç yıldızlara (birkaç yüzyıl yaşında) bakarak onların adını verdi ve bu nesnelerin T Tauri yıldızlarının erken dönemlerini temsil edebileceğini söyledi. Çalışmalar, HH cisimlerinin oldukça iyonize olmuş olduğunu gösterdi ve ilk teoriciler, bu cisimlerin düşük parlaklıklı sıcak yıldızları kapsayabileceğini tahmin etti. Ancak nebuladan kaynaklanan kızılötesi radyasyon eksikliği, bunlar fazla kızılötesi ışınları emeceğinden bu cisimlerin içinde yıldız olamayacağını anlamına gelebilirdi. Daha sonraki çalışmalar, nebulanın ilkel yıldızlar içeribileceğini ileri sürdü, ancak sonunda HH cisimler, ISM ile süpersonik hızlarla çarpışarak gözle görülebilir ışık oluşturan şok dalgalarına sebep olan yakındaki genç yıldızlardan çıkan materyaller olarak kabul edildi. 1980'lerin başında, gözlemler ilk defa HH cisimlerinin jet-like özelliklerini ortaya çıkardı. Bu, HH cisimlerinden çıkan maddenin oldukça koşutlanmış (dar jetlerde yoğunlaşmış) olduğunun anlaşılmasına sebep oldu. Oluşmakta olan bir yıldız varlığının ilk birkaç yüzbin yılında genellikle ek disk tarafından çevrelenir. Üzerlerine gaz düştüğü zaman iç parçaların hızlı rotasyonu, diske dik olan kısmî iyonlaşmış gazların (plazma) dar jetlerin emilimini sağlar. Bu jetler, yıldızlarası ortam ile çarpıştığı zaman HH cisimlerini oluşturan küçük ek ışık emisyonuna sebep olurlar. HH cisimler şok dalgalarının yıdızlarası ortam ile çarpışması sonucu oluşur ancak hareketleri oldukça karmaşıktır. Bu cisimlerin doppler kaymasının spektroskopik gözlemleri her saniyede yüzlerce kilometre hız gösterir, ancak bu spekturumların emisyonları bu hızlı çarpışmalarda oluşamayacak kadar zayıftır. Bu çarpışmalar bâzı materyallerin düşük hızlarda bile olsa ışın boyunca hareket ettiğini gösterir. Normal HH cisimlerinden elde edilen toplam kütlenin Dünyanın 1-20 düzeninde olduğu tahmin edilmekte, bu yıldızların kütlesiyle karşılaştırıldığında oldukça küçüktür. HH cisimlerinde gözlemlenen sıcaklık iyonize olmuş H II bölgeleri ve gezegensel nebula gibi iyonize olmuş nebulalara benzer olarak genellikle 8000-12000 K'dir. Her cm³'te birkaç bin ilâ birkaç on bin ton parçacık arası olmak üzere 1000/cm³'ten az olan H II bölgeleri ve gezegensel nebula ile karşılaştırıldıklarında oldukça yoğun olma eğilimindedirler. HH cisimleri çoğunlukla toplam kütlelerinin %75 ile %25 ini oluşturan helyum ve hidrojen içerir. Kütlelerinin %1'den azı yakındaki genç yıldızlarda ölçülene benzer olarak ağır metallerden oluşur. Kaynak yıldız yakınında yaklaşık %20 ile %30 oranında HH cisimleri iyonize olurlar bu oran uzaklaşan mesafelerde azalır. Bu materyalin kutupsal jette iyonize olduğunu ve daha sonraki çarğışmalarda iyonize olmak yerine yıldızdan uzaklaştıkça yeniden birleştiğini gösterir. Jetin ucundaki şoklar, bâzı metaryalin yeniden iyonize olmasını sağlar, ancak bu jetlerin ucunda parlak “başlıkların” oluşmasına neden olur. 400'ün üzerinde HH cismi ya da cisim grupları bilinmektedir. Bunlar HH II bölgelerindeki yıldız teşekkülünde yaygındır ve genellikle geniş gruplar hâlinde bulunurlar. Genellikle Bok küreciklerinin (oldukça genç yıldızları içeren karanlık nebula) yanında bulunurlar ve sıklıkla onlardan kaynaklanırlar. Sıklıkla HH cisimleri, ana yıldızın polar ekseninde bir cisimler zinciri oluşturarak tek bir enerji kaynağı yanında bulunurlar. Bilinen HH cisimlerinin sayısı son birkaç yılda oldukça arttı, ancak tahmin edilen 150.000 olup bunun büyük çoğunluğuna karar vermek için çok uzaktırlar. Samanyolu Galaksisi'nde hâlâ küçük bir oran olarak düşünülmektedir. Çoğu HH cisimleri ana yıldızlarından 0,5 ışık yılı uzaklıkta bulunmaktadır. Ancak bazıları yayılmadan önce kaynaklarından uzaklaşmalarına izin vererek bölgelerindeki yıldızlarası ortamın çok yoğun olmadığını işaret ederek çeşitli ışık yılı uzaklıkta bulunmaktadır. HH cisimlerinin spestroskopik gözlemleri, kaynak yıldızdan 100 m/s'den 100 km/s'ye kadar hızlarla hareket ettiklerini gösterdi. Son yıllarda Hubble Space Teleskopu, bu cisimlerin kaynak yıldızlardan 100 ile 1000 km/s'lik bir hızla hareket etiğini gösterdi. Son yıllarda, Hubble Space teleskopunun optik çözünürlüğü çeşitli yıllarda gerçekleştirilen gözlemlerde HH cisimlerinin düzenli hareketini gösterdi. Bu gözlemler, ayrıca genişleme ıraklık açısı methodu aracılığıyla HH cisimlerinin uzaklıklarının tahmin edilmesine de izin verdi. Kaynak yıldızdan uzaklaştıkça HH cisimleri birkaç yıllık zaman ölçeklerinde parlaklıklarını değiştirerek önemli ölçüde evrimleşirler. Yeni knotlar görünürken bir cisim içindeki bireysel knotlar parlayabilir, solabilir ya da tamamen yok olabilir. ISM'deki değişiklerden kaynaklanan etkileşimlerin yanı sıra jetler arasındaki farklı hızlarda hareket eden etkileşimler de varyasyonlara sebep olur. Jetlerin kaynak yıldızdan patlamaları sabit akış yerine vuruşlar halinde gerçekleşir. Vuruşlar aynı yönlerde ama farklı hızlarda hareket eden vuruşlar oluşturabilir ve farklı jetler arasındaki etkileşimler “çalışan yüzeyler” adı verilen, gaz akışlarını çarpıştığı ve şok dalgaları oluşturduğu yüzeyleri oluştururlar. HH cisimlerinin oluşunun ardındaki yıldızlar, en genci çevresindeki gazlardan oluşum aşamasında olmak üzere çok genç yıldızlardır. Astronomlar, bu yıldızların yaydığı kızılötesi ışın miktarına göre 0, I, II ve III olmak üzere sınıflara ayırırlar. Daha fazla kızılötesi radyasyon, çevreleyen yıldızda daha fazla soğuyan materyal anlamına gelmektedir. Bu da onun hâlâ birleşme hâlinde olduğunu gösterir. Bu sınıfların ayrımı yapılmaktadır, çünkü 0 sınıf cisimleri (en genç olanlar) I, II, III numaralı sınıflar bulunana kadar keşfedilmemişlerdir. 0 sınıfı cisimleri yalnızca birkaç binyıl yaşındadır ve bu nedenle merkezlerinde nükleer birleşmeye maruz kalmayacak kadar geçtirler. Bunun yerine, yalnızca materyaller onların üzerine düşerken açığa çıkan yerçekimsel potansiyel enerjiyle beslenirler. Nükleer birleşme Sınıf I nesnelerinin merkezlerinde başlar, ancak toz ve gaz çevre nebulalardan yüzeylerine düşmeye devam eder. Tüm görülebilir ışınlarını engelelyen ve bunun sonucu olarak da yalnıza kızılötesi ve radyo dalgalarında gözlemlenmelerini sağlayan yoğun gaz ve toz bulutlarıyla sarılmışlardır. Çalışmalar, HH cisimlerine sebep olan yıldızların yaklaşık %80’inin aslında ikili ya da çoklu sistemlere sahip olduğunu (iki ya da daha fazla yıldız birbirinin yörüngesinde bulunmak üzere), bu da 'deki düşük kütleli yıldızlardan çok daha fazla bir orana karşılık gelmekte olduğunu göstermiştir. Bu da ikili sistemlerin HH cisimleri oluşturan jetleri oluşturma ihtimallerinin daha yüksek olduğunu gösterebilir ve bulgular en geniş HH sızıntılarının çoklu yıldızlar parçalandığında oluştuğunu göstermektedir. Birçok yıldızın çoklu sistemlereden oluştuğu düşünülmektedir, ancak bunların oldukça büyük bir bölümü yakındaki yıldızlar ve yoğun gaz bulutları ile oluşan yerçekimsel etkileşimler sonucu parçalanırlar. HH cisimler çok genç yıldızlarla ilişkilendirilmişlerdir. Büyük kütleleli ilkel yıldızlar, oluştukları gaz ve toz bulutu nedeniyle optik dalgaboylarında görünmezler. Bu çevreleyen natal materyal yüzlerce optik dalgaboylarında görsel azalma büyüklükleri üretebilir. Bu kadar derin gömülü cisimler yalnızca kızılötesi ya da