Kurt ile köpek arasındaki en dikkat çekici davranışsal benzerlikler: oyuna düşkünlük, hakimiyet kurma ve itaat etme, koku ile bölge işaretleme ve dişilerin yavrularına bakma içgüdüleridir. Kurtların tabiatı ve davranışları; kır kurtları ve tilkilerden çok köpeklerle benzerlik gösterir. Kurtlar diğer vahşi kanidlerden çok daha sosyal hayvanlardır ve bu durum insanlarla temas kurmalarına imkân vermiştir. Kurt ve köpeğin genetik kompozisyonlarının büyük oranda aynı olmasına ve çiftleşebilmelerine rağmen, gelişim açısından aralarında farklılıklar vardır. Kurtlar köpeklerden daha geç olgunlaşırlar ve 2-3 yaşlarındayken aynı anda hem cinsel hem de sosyal olgunluğa erişirler. Erkek kurtlar sürü liderlerine tamamen olgunlaşana kadar meydan okumazlar. Dişi kurtlar köpeklerden farklı olarak senede bir kez yavrularlar. Ali Kemal Denizci Ali Kemal Denizci (d. 1 Mart 1950, Trabzon), Trabzonspor, Fenerbahçe ve Beşiktaş'ta oynamış olan Türk eski millî futbolcu, teknik direktör. Lakabı Fırtına Kemal olan Ali Kemal Denizci, eski futbolcu Osman Denizci'nin abisidir. 17 yaşındayken futbolcu lisansını kaçak çıkardı. İlk takımı Çarşıbaşı’dır. Bir sene sonra Trabzon Yolspor’a transfer oldu. Ardından o sıralar üçüncü ligde olan Rizespor’a geçti. 2 sene kaldığı Rize’de gösterdiği performansla Kayserispor’dan teklif aldı. Kayseri'de imza attıktan sonra ikinci ligdeki Trabzonspor'un ona teklif getirmesi üzerine sözleşmeyi iptal ederek Trabzonspor'da oynamaya başladı. Kadro kurulduktan sonra Trabzonspor, ilk yıl şampiyonluğu averajla Kayserispor’a kaptırdı. Bir sonraki sezon ise şampiyon olarak Türkiye Birinci Ligi'ne çıktı. Birinci Lig’deki ilk sezonunda (1974-75) Trabzonspor ligi 9. bitirdi ve kupada final oynadı. İkinci sezonda ise büyük bir sürpriz yapan Trabzonspor, Türkiye Futbol Ligi'nin 4. Şampiyonu oldu. Bu şampiyonluk Ali Kemal Denizci, Cemil Usta, Şenol Güneş, Necmi Perekli, Ali Yavuz, Bekir Barçın, Necati Özçağlayan, Kadir Özcan gibi yıldızları yarattı ve sonraki 4 yılda Trabzon 3 şampiyonluk daha elde etti. Ali Kemal Denizci, 1976-1977 sezonunda da şampiyonluk kazandı. Trabzonspor'un girdiği mali bunalım ve 1977-78 sezonunda şampiyonluğun Fenerbahçe'ye kaptırılması, Ali Kemal Denizci'yi kulüpten ayırdı ve 1978'de Fenerbahçe'ye transfer oldu. Fenerbahçe'de mutlu ve başarılı olamayan Denizci, teknik direktörü Friedel Rausch'u 1980-81 sezonunda 2. Lige düşen Rizespor'da oynayan kardeşini getirmesi karşılığında ikna ederek 1981'de Beşiktaş'a transfer oldu. Uzun süredir şampiyonluk kazanamayan Beşiktaş onun da katılımıyla 1981-82 sezonunda şampiyonluğa ulaştı. 1984 yılında futbolu bırakan Ali Kemal Denizci, Trabzonspor’un ilk millî futbolcusudur. Kardeşi Osman Denizci sırasıyla Rizespor, Fenerbahçe, Trabzonspor ve Erzurumspor'da oynamış ve 1983'te Fenerbahçe'yle, 1984'te de Trabzonspor'la şampiyonluk sevincini tatmıştır. Aktif futbolculuk yaşantısı sonrasında bir dönem Trabzonspor'da yardımcı teknik direktörlük de yapan Ali Kemal Denizci, bugün Türkiye Futbol Federasyonu’nun Karadeniz Bölgesi sorumluluğunu yapmaktadır. NOT:"Evsahibi olarak Türkiye baz alınmıştır." Acıağaç Acıağaç ("Quassia amara"), Simaroubaceae (kokarağaçgiller) familyasından 2-3 metre boyunda küçük bir bitki türü. İnce kabuklarının üzerinde sarı benekler vardır. Çiçekleri kırmızıdır. Sıcak ülkelerde yetişir. Bu ülkelerde acı ağaç kabuklarından yapılan kaplardan su içenlerin kuvvetleneceğine inanılır. Hekimlikte; kökü, kabuğu ve odunu kullanılır. Etkili maddesi "Quassine"dir. Çok acıdır. Replikasyon Biyoloji bilimlerinde, replikasyon hücre, organizma ya da molekül gibi örneklerin tam olarak kopya edilmesi sürecidir. Yıkıcı deneylerde, orijinal numunenin korunmasını sağlamak amacıyla da kullanılabilir. Bazı deneylerde de örneğin sayısını arttırarak, istatistiksel olarak anlamlı bir gözlem oluşturmak için kullanılır. Virüsler de replikasyon yolu ile çoğalmaktadırlar. Rekombinant DNA teknolojisi Rekombinant DNA teknolojisi, doğada kendiliğinden oluşması mümkün olmayan, çoğunlukla farklı biyolojik türlerden elde edilen DNA moleküllerinin, genetik mühendislik teknolojisiyle kesilmesine ve elde edilen farklı DNA parçalarının birleştirilmesi işlemlerini kapsayan bir teknolojidir. Rekombinant DNA ise; bu işlem sonucu üretilmiş olan yeni DNA molekülüne verilen isimdir ve kısaca rDNA olarak yazılır. Bu alanda yapılan işlemler, kısaca genlerin herhangi bir organizmadan alınarak üretilmesi (klonlama) ve üretilen genlerin gerek temel, gerekse uygulamalı araştırmalar için kullanması olarak özetlenebilir. Bu teknoloji bugün temel bilimler, tıp, endüstri, biyoteknoloji, biyomühendislik, hayvancılık, ziraat, çevre mühendisliği gibi alanlarda yaygın bir biçimde kullanılmaya başlamıştır. Bu teknolojinin bilimsel temeli olan çeşitlenme (rekombinasyon) genetik bir olaydır ve doğada canlılar arasında görülen çeşitliliğin önemli nedenlerinden birini oluşturur. Rekombinasyon, farklı genotipteki bireyler arasında eşleşmeler söz konusu olduğunda, ana-babaya ait kalıtsal özelliklerin dölde değişik gruplanmalar halinde bir araya gelmesine yol açan olaylar dizisidir. Bu olay moleküler düzeyde, farklı nükleotid dizilerine sahip iki DNA molekülünün homoloji gösteren bölgeleri arasındaki parça alışverişi sonucunda meydana gelen yeni gruplamalardır. Bunun için DNA molekülleri arasında kırılmalar meydana gelir ve kırılma bölgelerinde DNA molekülleri arasında parça alışverişi oluşur. Sonuçta orijinal durumdaki DNA moleküllerine tam olarak benzemeyen ve onlara ait nükleotid dizilerini kısmen taşıyan "rekombinant DNA molekülleri" oluşur. Homolog çeşitlenme (rekombinasyon), eşeyli üremeyle genelde mayoz bölünmedeki kromozomal parça değişimi sonucunda meydana gelir. Bakterilerde çeşitlenme farklı işleyişlerle, transformasyon, konjugasyon ve trandüksiyon olaylarıyla görülür. Bu olayların hepsinin temeli DNA molekülleri arasında homoloji olmasına dayanmaktadır. Bu yüzden doğada çeşitlenme, aynı türe ait bireyler arasında ya da çok yakın türler arasında kısıtlıdır. Farklı türler arasında varolan çeşitli düzeydeki eşleşme engelleri farklı türlere ait bireyler arasında genetik bilgi aktarımına, dolayısıyla da rekombinasyona olanak sağlamamaktadır. Rekombinant DNA teknolojisinin tanımı ve kapsamı çeşitli toplumlara ya da biliminsanlarına göre farklılıklar göstermektedir. Bununla birlikte, bu değişik tanımlar arasında hepsindeki ortak yönleri birleştiren, oldukça geniş ve günümüzün modern ölçütlerine uygun bir tanım şu şekilde yapılabilir: Rekombinant DNA teknolojisi, bir canlıdan herhangi bir yolla yalıtılan bir genin uygun bir konağın içerisine sokularak orada çoğaltılmasını ve bazen de ifade edilmesini amaçlayan çalışmalara ait tekniklerin toplamıdır. Belirli bir amaç için doğrudan genetik materyal üzerinde yapılan bu teknolojiyle, "in vitro" şartlarda genetik materyalde planlı değişiklikler yapılabilmekte, istenilen genlerin istenilen canlıya sokularak, doğal biçimde bulunmadığı bu konakta çoğaltılması ve istenilen ürünü vermesi için nakledilen genin ifadesi sağlanabilmektedir. Bu teknolojiyle, prokaryotik ve ökaryotik gruplara ait türlerin kendi aralarında olduğu kadar, gruplar arasında da gen aktarımları yapmak ve çeşitlilikler meydana getirmek mümkün olmaktadır. Rekombinant DNA teknolojisi özellikle 1960'lı yılların sonlarına doğru DNA ile ilgili bazı enzimlerin etki mekanizmalarının anlaşılması sayesinde gerçekleştirilen bir dizi yöntemleri kapsamaktadır. Bununla birlikte bu süreç 1940'lardan 1970'lere kadar moleküler biyolojinin gelişmesini sağlayan bilgi birikimi de rekombinant DNA teknolojisinin temelini oluşturmuştur. Genetik çeşitlenme olaylarının yapay olarak gerçekleştirilmesi esasına dayanan rekombinant DNA teknolojisine (rDNA) ilişkin ilk çalışmalar, 1973 yılında başta Cohen olmak üzere bir araştırma grubunun önderliğinde "in vitro" koşullarda gerçekleşmiştir. Buna göre doğada eldesi imkânsız olan yeni gen düzenlemelerinin yapılması bu teknolojiyle sağlanabilmekte, bir canlının genotipi önceden belirlenebilmekte ve yönlendirilebilmektedir. "In vitro" koşullarda oluşturulan yeni DNA moleküllerine önceleri "kimera" ("aslan başlı, keçi gövdeli ve yılan kuyruklu mitolojik bir yaratık") adı verilmiştir. Bu "kimera"lar, birbirleriyle ilişkili olmayan ve farklı kökenler ait genleri içeren rekombinant DNA molekülleridir. Rekombinant DNA teknolojisi 1980'li yıllarda dev adımlarla ilerlemiş ve günümüzde adından en çok bahsedilen ve moleküler genetikte devrim yaratan bir bilim dalı olmuştur. Özellikle 1985'te ortaya atılan bir veya iki hücreden elde edilen DNA'nın birkaç saat içerisinde çoğaltılarak 24 saatte genetik tanının konmasına olanak sağlayan polimeraz zincir tepkimesi (PCR) rDNA teknolojisi için belki en büyük gelişmelerden biri olarak kabul edilebilir. Rekombinant DNA teknolojisinde izlenen olayların sırası şu şekilde özetlenebilir; Rekombinant DNA teknolojisinde uygulanan yöntemler 3 ana başlık halinde incelenebilir; Rekombinant DNA teknolojisi uygulamaları özellikle genetik mühendisliği ve biyoteknolojide kullanılmaktadır. Dünya nüfusunun %3-5'nin genellikle tedavi olanağı bulmayan kalıtsal hastalıklardan etkilendiği bilinmektedir. Bu alandaki en büyük ümit ve beklenti genetik bozuklukların gen aktarımı yöntemleriyle düzeltilmesi ya da etkin tedavi yöntemlerinin geliştirilmesidir. Kısa zamanda çok geniş bir uygulama alanı bulan bu yöntemin gerçek değeri önümüzdeki yıllarda çok daha iyi anlaşılacaktır. Ali TandoÄŸan Ali Tandoğan (d. 25 Aralık 1977, Salihli), sağ bek ve sağ kanat mevkiinde görev yapmış eski millî futbolcu ve teknik direktör. Ali Tandoğan, futbola Yeni Salihlispor’un alt yapısında 8 yaşındayken başladı, 17 yaşına kadar amatör olarak futbol oynadı. Ardından Salihlispor ile 2. Ligde profesyonel olarak futbol oynamaya başladı. 2. Ligde oynadığı futbolla dikkatleri üzerine çekmeye başardı ve Denizlispor’a transfer oldu. 1998-1999 sezonunda transfer olan Ali Tandoğan, 5 buçuk yıl bu takımın formasını giydi. Denizlispor'da oynadıktan sonra Yeni Salihlispor'dan da hocası olan Ersun Yanal ile birlikte Gençlerbirliği'ne geçti. 2003-2004 sezonunda Gençlerbirliği’ne transfer oldu. 2 sezon Gençlerbirliği’nde oynayan Ali Tandoğan, takımıyla UEFA kupası maçlarına katıldı. Avrupa' da oynanan maçlarda toplamda 8 maçta 2 gol 2 asist yapma başarısını gösterdi. 2004 yılında Gençlerbirliği'nde, kulüp taraftarlarının oylarıyla, "Yılın Futbolcusu" seçilmiştir. 2005-2006 sezonunun başında Rıza Çalımbay'ın isteği ile Beşiktaş'a transfer oldu. Sağ kanadı etkili kullanabilen futbolcu, isabetli ortaları ve iyi kullandığı serbest vuruşları ile bilinmektedir. Serbest vuruştan birçok gole imza atan Tandoğan, Delgado, Tello gibi serbest vuruşları iyi kullanan futbolcuların olması sebebi ile Beşiktaş'ta serbest vuruşları kullanamamıştır. 2009-2010 sezonu Yaz Transfer Dönemi'nde Bursaspor'a transfer olmuştur ve aynı sezon Bursaspor'la şampiyonluk yaşamıştır. 2010-2011 sezonu sonunda Bursaspor ile olan kontratı bitmiştir ve Antalyaspor ile anlaşmıştır. 5 Temmuz 2013'te Mersin İdman Yurdu ile 1 yıllık sözleşme imzalamıştır. Bu takım ile 30 maça çıkıp 4 gol atmış ve sonucunda takımı Süper Lig'e yükselmiştir. 23 Ağustos 2014'te Adana Demirspor ile sözleşme imzalamıştır. 2015 yazında aktif futbol hayatına nokta koymuştur. 2016 yılında Boluspor maçından sonra Denizlispor' un teknik direktörü olmuştur. Teknik direktör olarak Denizli Atatürk Stadyumu'nda çıktığı ilk maçta Büyükşehir Gaziantepspor' u 2-1'lik skorla mağlup etmiştir. Mart 2017 yılında görevinden istifa etmiş, istifası yönetim tarafından kabul edilmeyip sözleşmesi 1 yıl daha uzatılmıştır. 24 Temmuz 2017 tarihinde Şanlıurfaspor'un teknik direktörlüğü görevine getirilmiş, 2. Lig ekibi Şanlıurfaspor'dan sonra Balıkesirspor'un teknik direktörü olmuştur. 8 kez millî takımlara çağrılan Ali Tandoğan, 1 kez U-21, 2 kez A2 ve 1 kez de A Milli olmak üzere toplam 4 kez millî formayı giymiştir. Başarıları Frankfurt Kitap FuarÄ± Frankfurt Kitap Fuarı, her yıl Almanya'nın Frankfurt şehrinde düzenlenen, Dünya'nın en büyük kitap fuarı olarak kabul edilen organizasyondur. Yayın ve elektronik yayıncılık alanında faaliyet gösteren kuruluşların katılımıyla 1949 yılından bu yana gerçekleştirilmektedir. 100'den fazla ülkeden yaklaşık 7.000 yayıncıyı buluşturmakta olan fuarın ziyaretçi sayısı 2004 yılında 290.000 olarak tespit edilmiştir. Sadece fuarın düzenlendiği tarihlerle sınırlı kalmayan ve Frankfurt Kitap Fuarı tarafından yıl boyunca organize edilen edebiyat, sanat, bilim, kültürel etkileşimler, iş, dil, din konularında muhtelif ülkelerin önde gelen yazar, araştırmacı, bilim insanları ve sivil toplum örgütlerinin katılımlarıyla 3.000'den fazla açık oturum, söyleşi, panel ve konferans düzenlenmektedir. Frankfurt Kitap Fuarı 1976'dan beri "onur konuğu" ağırlamakta ve fuar onur konuğu üzerine daha yoğun programlar düzenlemektedir. Ahmed Hasan Ahmed Hasan Kamil (d. 2 Mayıs 1975, Maghagha), orta saha mevkiinde görev yapan Mısırlı eski futbolcudur. Ahmed Hassan 17 yaşında futbola Aswan takımında başladı. Daha genç takımda oynarken 1995'te Mısır millî futbol takımı’na seçildi. O günden bu yana Mısır millî takımının vazgeçilmezleri arasında bulunmaktadır. 1996-97 sezonunda Aswan'da profesyonel olarak bir sezondan sonra daha iyi bir takım olan Ismaily'e geçti. 1998 Afrika Uluslar Kupası'nda final maçında Güney Afrika Cumhuriyeti millî futbol takımına uzaktan bir gol atıp, kupanın kazanılmasına yardım edince dikkat çekti. Birçok farklı pozisyonda başarıyla oynayan Ahmed Hassan, 22 yaşında Türkiye macerasına Kocaelispor'la başladı. 2 sezon oynadıktan sonra Denizlispor'da bir sezon oynadı. Daha sonra Gençlerbirliği'ne geçti. Gençlerbirliği'nde oynadığı ilk maç; 2001-02 sezonu Süper Lig 14. haftada Göztepe'ye 1-0 yenildikleri maçtır. Burada Mısır millî takımından arkadaşı Abdel Zaher El Saka ile oynayan Hassan 3 başarılı sezon geçirdi. Gençlerbirliği'nin UEFA Kupası'nda 4. tura kadar çıkmasına yardım etti. Ahmed Hassan, Gençlerbirliği'nde 2 Aralık 2001 ile 17 Mayıs 2003 yılları arasında toplam 47 resmi maçta 4.063 dakika forma giydi. 31 gol attı. 8 sarı, 1 kırmızı kart gördü. 2003-04 sezonunda Mircea Lucescu tarafından önceki sezonun şampiyonu Beşiktaş'a getirildi. Lucescu'dan sonra Jean Tigana'nın da gözdelerinden olan Hassan, takımın sürekli oynayan önemli oyuncularından biri oldu. 2 sezonda 79 maçta 30 gol attı. 2005 yılında Beşiktaş biten kontratını uzatmayınca doğrudan Şampiyonlar Ligi'ne katılacak RSC Anderlecht takımına transfer oldu. Orta sahada Lucas Biglia ve Jan Polák'ın önünde, forvet Serhat Akın ve Nicolas Frutos'un arkasında oynadı ve Anderlecht ataklarının hazırlanmasında, atılan gollerde büyük emeği oldu. Bu dönemde Mısır'ın 2006 Afrika Uluslar Kupası şampiyonluğunda hem kaptan olarak hem de onu gol krallığında ikinci yapan 4 golle yardımı oldu. 2007-08 sezonu son kez yurt dışında oynayacağını söyledi ve Anderlecht'te bir sezon daha oynayıp, daha önceden Mısır'a dönen ailesinin yanında gitti Kariyerini sonlandırmak için Mısır kulübü Al-Ahly'e 2008 yılında üç sezonluk imza attı. İlk maçında ezeli rakipleri Zamalek SC'ye Afrika Şampiyonlar Ligi'nde uzaktan bir frikik golü attı. 19 Temmuz 2011'de eski millî takım teknik direktörü Hassan Shehata'nın isteğiyle Zamalek SC ile iki yıllık sözleşme imzaladı. Karaylar Karaylar, (ya da İbranice çoğulu Karaim), Beyaz Rusya, Litvanya, Kırım, batı Ukrayna, Polonya, ABD, Rusya, Dağıstan, Türkiye, İsrail ile Romanya’da bulunan Musevi Türk topluluğu. Bu topluluktan pek çok Türkolog yetişmiştir. Seraya Şapşal, Firkoviç, Gabay bunlardan bazılarıdır. Türkiye'de Karaylar hakkında yayınlanan en geniş kapsamlı eser Erdoğan Altınkaynak'ın 'Tozlu Zaman Perdesinde Kırım Karayları' adlı kitaptır. (SOTA Yayınları; Haarlem, 2006, 19,5 x 24 cm., 241 sayfa, Türkçe, ISBN 90-807403-9-X) Kırım Karayları'nı araştıran Erdoğan Altınkaynak bu çalışmasında, Karay halkının soyunu, göç hareketlerini, dini inanışlarını, sosyo-ekonomik tablosunu, günlük yaşam akışını, masallarını örnekleriyle vermiştir. Karaizm Museviliğin bir mezhebidir. Museviligin 10 Emir kurallarıyla Gök Tengri dininin sentezi gibidir. Karayların merkezi Kırım olup, Hazar kağanlığının bakiyeleridirler. Kırım'daki Çift-Kale ata yurtları sayılır. Bu Çift-Kale'nin yanında bulunan Balta-Tiymez (Balta değmez, dokunamaz) onların kutsal saydıkları meşeleri bulunan tarihi mezarlıklarıdır. Bahçesaray yakınlarındaki bu merkezden dünyanın çeşitli yerlerine dağılmışlardır. Litvanya, Polonya ve Azerbaycan'a buradan göçmüşlerdir. Karay Türkçesinin Kırım, Trakay ve Galiç olmak üzere 3 ağzı vardır. Kırım özerk cumhuriyetinin Kezlev adlı şehrinde (Ruslar burayı işgal ettikten sonra Yevpatorya diye değiştirmişlerdir.) ibadet merkezleri vardır. İbadethanelerine Kenasa derler. İbadet dilleri Türkçedir. Beni İsrail oğullarıyla (yahudilerle) mezhep çatışmasından dolayı anlaşamazlar. Şimdiki Başkanları Vladimir Örmeli'dir. Dini liderleri Davut Yel olup Kiev'de ikamet etmektedir. Karaylar her sene Kırım'da toplanırlar. Karaim kelimesinin kökeni hakkında pek çok görüş ortaya atılmıştır. Karay kelimesinin İbranice'de okumak anlamına gelen "Karai"den gelmektedir. Sâdece yazılı Tora'yı, Eski Ahit'i otorite kabul ettiklerini ve genel Yahudi kitlenin benimsedikleri diğer Tevrat yorumlarını gözönüne almadıklarını imâ eden bir ifade olduğu da söylenmiştir. İbranice'de çoğul takısı "im" getirilerek Karaim şeklinde telaffuz edilir. Bir diğer görüşe göre 10. yüzyılda Bizans'tan sürgün olarak Hazar ülkesine sürgüne giden ve Museviliğin Karai mezhebine bağlı olan insanlar, Hazar Devleti sınırları içinde kalan Kırım topraklarına yerleştirildiler. Hazar hakanının Musevi inancını kabul etmesiyle, Karai mezhebi, Kırım'da yaşayan Türkler arasında da yayılmaya başladı. Bu inancı kabul eden Türk toplulukları, ilerleyen yıllarda 'Karaim' adıyla anılmaya başlandılar. Kökenlerinin Türklerin Hazar boyuna dayandığı düşünülen Karaylar'ın bugün en kalabalık yaşadıkları ülke olan Litvanya’daki geçmişleri 14. yüzyılın sonlarına dayanır. 1397 ile 1398 yıllarında Karadeniz kıyılarına giden Büyük Litvanya dükü "Vytautas" (Litvanyaca: "Vytautas Didysis"; Latince: "Alexander Vitoldus"; Lehçe: "Witold"), buradan ülkesine Müslüman ve Musevi Kırım Tatarı göçmenlerle döndü. Çoğunluğu müslüman olan bu göçmenlerin arasında bulunan 380 Musevi, Karay ailesinden 300 kişi Vytautas’in "Trakai"’deki sarayına yerleştirildi. Litvanya’daki Karaylar’ın sayısı zamanla artarak 5 000 kişiyi buldu. Karay'lar saraya giden yol boyunca ağaçtan yapılmış ahşap evlerde yaşarlar, dini ayinlerini Knessa denilen sinagoglarda yaparlar. Bugün Litvanya’da yaşayan Karaylar’ın sayısı yıllar içinde kuşaktan kuşağa azalarak Litvanya’ya gelişlerinin 600. yılının kutlandığı yıl olan 1997’deki sayıma göre 257’ye düşmüştür. Bunlardan 138’i başkent Vilnius’da, 65’i Trakai’de(okunuşu "Trakei"), gerisi de daha az sayılarda ülkenin öteki bölgelerinde yaşarlar. İstanbul Koç Üniversitesi'nde görevli Doç. Dr. Timur Kocaoğlu çok önemli bir duyuruda bulunuyor: ""Bugün Türk konuşma ve yazı dillerinden biri olan Karaimce yok olmak üzeredir. Rusya, Ukrayna ve Litvanya'da yaşayan Karaimların sayısı 2200 kişi kadardır ve bunların ancak çok az bir bölümü, belki 100 kişi anadilini konuşabilmekte ve daha az bir kısmı yazabilmektedir. Litvanya'da Trakai bölgesinde yaşayan Karaylar (yani Karay Türkleri) bir Litvanya bankasında dillerinde ders kitapları bastırmak ve knessa dedikleri sinagoglarını tamir etmek için maddi yardım sormaktalar. Bu Karaim konuşma ve yazı dilini kurtarma çabalarına biz de katkıda bulunarak, sosyo-politik bir olguyu hızlandırabiliriz."" Karayların konuştuğu dil Kıpçak Türkçesi grubuna dahildir. Karay kültüründeki Kıpçak Türk karakteri Güney Rusya'da Kıpçak stepleri denilen bölgede yaşayan Karayların atalarının Türkçe konuşan diğer halklarla karışmış olabileceğini akla getirmektedir. Günümüzde küçük bir topluluk olan Karayların dilini yeryüzünde konuşanların sayısının 5000 dolayında olduğu sanılır. Karay dilinin, Karaçay, Kırım Tatarcası, Nogay gibi öteki Kıpçak Türkçe lehçeleri ile birçok ortak özelliği vardir. Bu lehçeleri konuşan topluluklar dil dışında ortak gelenekler, öyküler, masallar, koşuklar, yemek adları gibi özellikleri de paylaşırlar. Karaylar ibadetlerinde Karay Türkçesi konuşurlar. Karay Türkçesinin Troki (Trakay), Kırım ve Haliç-Lutsk şeklinde üç ağzı bulunmaktadır. Karay dili kaybolma tehlikesiyle karşı karşıya olan dillerden biridir. Karayca konuşanların sayısı ise 5000 kişiden az kalmıştır. Bugün Litvanya’da Karay dilini günlük konuşmada kullananların sayısı 50’yi geçmez. Bu sayı Ukrayna’da sekizdir. Polonya Karayları iletişim için artık bu dili kullanmasalar da, aralarında zor da olsa bu dili konuşabilenler bulunur. Kırım’da bugün yok olmuş olan Karay dilini, son yıllarda gençler arasında kitaplardan ögrenerek yaşatmaya çalışanlar vardır. Litvanya’da bugün Karay dili yalnızca pazar günleri okullarda öğretilir ve 1988’de kurulan "Litvanya Karay Kültür Derneği"nce desteklenir. Ayrıca Karay topluluğu, gençleri ulusal ekinleri ve geçmişleri ile yakınlaştırmak için her yıl gençlik ve kültür bayramı düzenler. Karay dilinden Ã¶rnekler: Kendi dillerinden Karaylar Litvanya'ya gelişlerini şöyle anlatıyorlar: ""Vatat Biy sofunda ondórtúnčú yúzyïlnïn da bašlaýïnda onbešinči yúzyïlnïn tirildi, yomaxlarïna kórà bar dunyanïn ol keltirdi karaylarnï Krïmnïn yanïndan, Kara Tengiznin yanïndan, da olturyuzdu karaylarnï bunda Troxta. Berdi karaylarya kóp yer ki bolyey nesindàn tirilmà karaylarya."" Kırım Karaycasında Şema Yisrael: Bizans ile Hazar Türkleri arasındaki yakın ilişki sebebiyle Anadolu'da Karaylar uzun bir tarihi dönemden beri yaşamaktadırlar. Bu ilişki Osmanlı döneminde de devam etmiş ve Anadolu'da 80'e yakın Karay cemaati yaşamaya başlamıştır. Fatih'in İstanbul'u fethinden sonra önde gelen Karay cemaatlerinin merkezi İstanbul haline gelmiştir. İstanbul'daki en uzun ömürlü Karay cemaati Hasköy'de yaşamıştır. İstanbul'daki "Karaköy" semtinin adının bile "Karay köy"den geldiği ifade edilmektedir. Çıksalın'da Seferad mezarlığının yanında bir duvarla ayrılmış Karay mezarlığı bulunmaktadır. İstanbul'da hala Hasköy semtinde faaliyette olan Karay Sinagogunun 1000 yıla yakın bir tarihi vardır. İstanbul'daki Karaylar genelde kendi aralarında Bizans-Rumcası(Antik Yunanca),Latince,Kırım Karaycası ve İbranice karışık Karaitika adını verdikleri Judeo-Yevanit(Yunanca) bir dilde konuşurlar. Bugün, ABD ve Avrupa'nın çeşitli ülkeleri, Türkiye, İsrail ve eski Sovyet coğrafyasında olmak üzere bütün dünyada 50.000'in üzerinde Karaylı Türk yaşamaktadır. Kırım'ın Kezlev (Gözleve-Yevpatoriya) kasabasında 700 kadar yaşayan Karaylar çoğunluktadırlar. Kırım'ın Bağçasaray, Simferopol (Aqmescit), Sivastopol (Aqyar), Kefe (Feodosiya), Aqerman (Odessa) şehirlerinde de aktif Karay Cemaatleri bulunmaktadır. Kırım'ın Bağçasaray Şehrinde Karaylara ait Kültürel bir yaz kampı da mevcuttur. Kırım'ın Bahçesaray şehrinde Karaylara ait Hazarlar dönemine ait bir kale bulunur adı Mangup Qale-Çufut Qaledir. Kırım Karaycasında Çufut çift manasına gelir. Kırım'ın Bağçasaray Şehrinde Karaylara ait bin yıllık bir mezarlık bulunmaktadır bu mezarlığın adı Balta Tiymez'dir. Bu mezarlık tüm Avrupa'nın en eski Türk ve Musevi Mezarlığı olarak kabul edilmektedir. Mezarlıkta Baştaşları genel olarak Kırım Karaycasında yazılmıştır. Kırım'da çok anıtları bulunan Karaylar Polonya'da Litvanya yakınlarında 50, Krakovi (Krakow)'de 650 Karay yaşamaktadırlar. Litvanya'da ise Vilinius'ta 1380, Trakay (Troki)'da 650 ve Diğerki bölgelerde 50 karay yaşar. Rusya'da Dağıstan'da ise azınlıkta olan Karay milleti, İsrail'de ise 25000 civarındadır. İsrail'in çoğunlukla Ramle, Ofakim, Aşdod, Beer Şeva, Yeruşalayim, Holon şehirlerinde yaşamaktadırlar. Ramle şehrinde Karaylar'a ait büyük bir kültür merkezi mevcuttur. İsrail Karay Hahambaşılığı ise Ofakim şehrindedir. 2012 yılında seçilen Karay Hahambaşı Roş Haham Moşe Firuz, Cemaat Başkanı Neria HaRoedir. Rus Karaim Hahambaşısı Gerşom Ha Kohen Kıprısçı ise İsrael'in Hevron şehrinde yaşamaktadır. Karaylar yıllardır Kırımçaklarla yaşamışlardır, Kırımçaklar köken olarak Karaydırlar ama zamanında Sefarad Rabbanların etkisiyle Rabbani Mezhebine geçiş yapmışlardır ve sonradan savaşlar nedeniyle çoğu Karay, Kırımçaklarla ayrılmıştır. Kinetik enerji Kinetik enerji, bir cismin hareketinden dolayı sahip olduğu enerjidir. Cismin hareketine göre üç çeşit kinetik enerji vardır. DoÄŸrusal bir yolda giden cismin kinetik enerjisidir. formula_1 olarak ifade edilir. Sabit bir F kuvveti altında, doğrusal bir yolda x kadar yol alan bir cisim düşünelim. x yolunun sonunda cismin sahip olduğu enerji, F kuvvetinin yaptığı işe eşittir. Yani Newton'un ikinci kanununa göre bir cisme etkiyen net kuvvet, ona kütlesiyle ters orantılı ivme kazandırır. Yani Kinematik denklemlerine gÃ¶re x'i Ã§ekersek İkinci denklemdeki Fyi ve, üçüncü denklemdeki x terimini birinci denkleme koyarsak Kütle merkezinden geçen bir doğru etrafında dönen cisimlerin sahip olduğu kinetik enerjidir. formula_8 açısal hızıyla dönen bir cismi parçalara ayırırsak, tüm parçaların toplam enerjisi bize cismin kinetik enerjisini verir. Yani Düzgün dairesel hareket yapan cisimlerde aşağıdaki eşitlik vardır: İşte bu ifadenin parantez içindeki kısmına eylemsizlik momenti denir ve formula_9 ile gösterilir. Cismin şekline bağlıdır. Newton mekaniği'nin yasaları, sadece ışık hızına kıyasla küçük hızlarda hareket eden parçacıkların hareketlerini tanımlamada geçerlidir. Parçacık hızları "c" ile karşılaştırılabilir olduğunda, Newton mekaniğindeki denklemler, yerini görelilik teorisinin öngördüğü daha genel denklemlere bırakır. Görelilik teorisine göre, çok büyük formula_18 hızıyla hareket eden formula_19 kütleli bir parçacığın kinetik enerjisi: Bu ifadeye göre "c" den daha büyük hızlar yoktur. Çünkü "v" "c" ye yaklaşırken "E" sonsuza gider. Hami Mandıralı Hami Mandıralı (d. 20 Temmuz 1968, Arsin), forvet mevkinde forma giymiş Türk eski millî futbolcu, teknik direktör. 10 yaşında Trabzonspor'a katıldı ve kariyerinin neredeyse tamamını (iki sezon hariç) bu takımda geçirdi. İlk profesyonel maçını 1984-85 sezonunda 17 yaşındayken oynadı. Bitirici vuruşları ve mesafe tanımaksızın çektiği sert şutlarıyla tanındı ve döneminin en iyi forvetlerinden biri olarak Türk millî takımının önemli oyuncularından biri oldu. Millî takımla oynadığı 40 maçta 32 gol attı. Avrupa Kupaları'nda ise 23 gol attı. Çok uzaklardan attığı birçok frikik golü unutulmazlar arasına girdi. Her zaman ligin en önemli oyunculardan biri olan Hami başarılı kariyerine Türkiye Ligi şampiyonluğu ekleyemediyse de Trabzonspor'un 1992 ve 1995'te iki kez Türkiye Kupası'nı kazanmasında, iki maç üzerinden oynanan final maçlarında toplam dört gol atarak önemli pay sahibi oldu. 1992 yılında Türkiye Kupası yarı final maçında Beşiktaş'a attığı frikik golü yılın golü seçildi. 1998 yılında Bundesliga takımı Schalke 04'e transfer oldu.1 sezon Bundesliga' da top koşturduktan sonra Trabzonspor'a dönerek takımının en golcü oyuncusu unvanını Trabzonspor'dan ayrılana kadar sürdürdü.Jübilesini Trabzonspor'da yapamadan son senesinde ayrılmak zorunda kaldı ve MKE Ankaragücü ile sözleşme imzaladı. Ancak orada 8 maç oynayarak futbolu bıraktı. 84 kez millî takımlara çağrılan Hami Mandıralı, 4 kez U-16, 17 kez U-18, 7 kez U-21 ve 56 kez de A Milli olmak üzere toplam 84 kez Türkiye millî takım forması giymiş, bu maçlarda 11 gol kaydetmiştir. İkinci Fatih Terim dönemi millî takımlar teknik ekibinde, Türkiye ümit millî futbol takımının Teknik Direktörlüğünü yürütmüştür. Mustafa Reşit Akçay'ın görevinden ayrılmasının ardından geçici olarak Trabzonspor'un teknik direktörlüğüne getirilmiştir. 2014 FIFA Dünya Kupası'nda Cezayir millî takımı teknik direktörü Vahid Halilhodziç'in Trabzonspor teknik direktörlüğüne getirilmesiyse bu görevden ayrılmıştır. 15 Kasım 2014 tarihinde Antalyaspor'da Engin Korukır'dan boşalan teknik direktörlük görevine getirildi. 23 Şubat 2015 tarihinde yönetim ile Mandıralı arasında yapılan görüşmelerden sonuç alınamaması üzerine sözleşmesi Antalyaspor yönetimi tarafından tek taraflı olarak feshedilmiştir. Mandıralı takımın başında çıktığı 12 maçta 5 galibiyet 3 beraberlik ve 4'te yenilgi elde etmiştir. 2015-16 sezonuna Şota Arveladze yönetiminde başlayan Trabzonspor'da, alınan kötü sonuçlar nedeniyle teknik direktör ile Kasım ayında sözleşme karşılıklı olarak feshedilmiş ve takım geçici bir süre Gençlik Geliştirme Teknik Sorumlusu Sadi Tekelioğlu yönetiminde maçlara çıkmıştır. Mandıralı, Trabzonspor ile Ocak 2016'da 1 yılı opsiyonlu olmak üzere 1,5 yıllık sözleşme imzaladı. Trabzonspor teknik direktörlüğü görevinde takımı 15 maçta 5 galibiyet, 9 mağlubiyet, 1 beraberlik alan Hami Mandıralı, son olarak Antalyaspor karşısında alınan 7-0'lık ağır mağlubiyet sonucunda 13 Mayıs'ta görevinden ayrıldı. Ziya Doğan Ziyaeddin Doğan (Bilinen adı Ziya Doğan) (d. 1 Aralık 1961, Gümüşhane), Türk teknik direktör ve orta saha mevkinde forma giymiş Türk eski futbolcu, teknik direktör. Futbola Beşiktaş altyapısında başladı. 1978 yılında A takıma yükseldi. Kısa sürede mücadeleci futbolu ve çalışkanlığı ile takımın gözdesi oldu. Önceleri kafa vuruşlarında zayıftı ancak toprak zeminli Şeref Stadı'nda yaptığı idmanlar sayesinde bu eksikliğini kapadı ve uçarak attığı kafa golleri ile ünlendi. Yıllardır şampiyon olamayan Beşiktaş tarihi ve kendi kariyeri için 1982 liginin son maçında Eskişehir'e 2 gol birden atması ile Beşiktaş'ı Şampiyonluğa göndererek, Beşiktaş taraftarlarının gönlünde taht kurmuştur, taraftarlarının onu en çok sevme nedenleri de bu yüzdendir. Türkiye Kupası'nda Fenerbahçe'yi uzatmada 4-2 yendikleri maçta attığı gol de onu unutulmazlar arasına soktu. Orta saha oyuncusu olmasına rağmen son derece gole yatkın bir oyun stili vardı. Beşiktaş formasıyla 9 sezonda 194 lig maçı oynadı ve 38 gol attı. Türkiye Kupası'nda 9 gol, derbilerde Galatasaray'a 6, Fenerbahçe'ye 5 gol kaydetti. Türkiye liglerinin ortasaha oynamasına rağmen en çok gol atan oyuncularından biridir 1987'de MKE Ankaragücü'ne transfer oldu ve burada 3 sezon görev yaptı. 1990-91 sezonunda 1. Lig ekiplerinden Kocaelispor'a transfer oldu ve burada iki sezon düzenli olarak oynadı. Ardından bir sezonda Zeytinburnuspor'da oynadıktan sonra aktvi futbola veda etti. Ziya Doğan, toplam 3 kez Türkiye U-19 millî formayı giymiştir. Futbolu bıraktıktan sonra teknik direktörlüğü seçti. İstanbulspor'da 7 sene dünyaca ünlü teknik direktörlere çalıştı, Adanaspor ile ligin son 5 haftası iken anlaştı 17. sıradaki takım ile 3 galibiyet ve 2 beraberliklen ligde bıraktı ardından 1 sene İstanbulspor'da Teknik direktörlük yaptı. Ertesi sene Beşiktaş'ta Nevio Scala'nın yardımcısı olarak görev aldı. 2001-2002 sezonunda ligin son sırasındaki Malatyaspor'un kümede kalmasını sağlayarak seneye de UEFA Kupası'na katılarak teknik direktörlüğünü kanıtladı. Bundan sonra teknik direktörlük yaptığı Trabzonspor'da Türkiye Kupası'nı kazandı ve ligi 2. bitirerek Şampiyonlar liginde oynamaya hak kazandılar. Gençlerbirliği'nde 13. sıradaki takıma gelip o sezon ligi 5. sırada bitirdiler. Dürüst futboluyla başarılı teknik direktörlük hayatını sürdürmektedir. 7 Eylül 2006 tarihinde Trabzonspor ile anlaşarak ikinci dönemine başlamıştır. Ziya Doğan, teknik direktörlük kariyerinde disiplini, oyuncuyla iyi ilişkiler kurmayı prensip haline getirmiştir. Ancak kamuoyu tarafından yıldız oyuncuları dizginlediği ,onlardan tam anlamıyla yararlanamadığı ve defansa yönelik korkak futbolu benimsediği şeklinde eleştiriler almıştır. O ise bu eleştirilere istatistiklerle yanıt vermiş,son yıllarda Trabzonspor'un en çok kendi döneminde gol attığını ve yorumcuların taraftarı yanlış yönlendirdiğini iddia etmiştir. Tüm bunlara rağmen hiçbir oyuncu tarafından kötü eleştiriler almamış aksine oyuncuların sevgi ve saygısını kazanan biri olmuştur. Turkcell Süper Lig'de 2009-2010 sezonuna Diyarbakırspor'da başlayan teknik direktör Ziya Doğan, 22. haftada Diyarbakır'da, Denizlispor'a 2-0 kaybedilen maçın ardından görevinden istifa etti. 26 Mart 2010 tarihinde 1. Lig takımlarından Konyasporla 1.5 yıllığına anlaşmıştır. Konyasporu playoff'a tasimistir ve playoff maclari sonunda super lige cikarmistir. 14 Şubat 2011 tarihinde Konyaspor teknik direktörlüğünden istifa ettiğini açıklamıştır. İstifasından bir gün sonra yerine Yılmaz Vural getirildiği açıklanmıştır. 2011-12 sezonunun arifesinde teknik direktör Mesut Bakkal'ın istifasindan sonra teknik direktörsüz kalan MKE Ankaragücü'nün başına getirilmiştir. Aralık 2011'de Ankaragücü'nün ligde son sırada bulunmasından dolayı görevinden istifa etmiştir. Yerine daha önce Ankaragücü'nü çalıştrıan Hakan Kutlu getirildi. 3 yıl boyunca herhangi bir takımda görev almayan Doğan 28 Kasım 2014 tarihinde Levent Devrim'in yerine aynı sezonda Orduspor'un beşinci teknik direktörü olarak göreve başlamıştır. 10 Şubat 2015 tarihinde Orduspor'dan istifa etmiştir. 26 Eylül 2016 tarihinde Kastamonuspor 1966'da teknik direktör olarak göreve başlamıştır. Minimalizm Minimalizm, modern sanat ve müzikte, kökeni 1960'lara giden, sadelik ve nesnelliği ön plana çıkaran bir akımdır. "ABC sanatı", "minimal sanat" gibi tabirlerle de anılır. Soyut dışavurumculuğun biçime ve duyguya verdiği aşırı öneme karşı bir tepki olarak, "nesnenin nesne olma özelliğine" dikkat çekmek ve ifade, tarihsel, sembolik anlamlarını minimuma indirmek amacıyla hareket etmiştir. Minimalist sanatçılar, nesnelere ve nesnelliğe olan bu ilgi nedeniyle genellikle heykel üzerinde yoğunlaşmışlardır. Bu alandaki önemli isimler arasında Carl Andre, Sol LeWitt, Robert Morris, Richard Serra, Donald Judd, Dan Flavin sayılabilir. Süreç sanatı, arazi sanatı, performans sanatı ve enstalasyon sanatı minimalizmden etkilenerek ortaya çıkmıştır. Görsel sanatlara benzer şekilde, müzikte de minimalizm, biçimciliğe tepki olarak çıkmış, müzikteki duygusal sterilliği, entelektüel karmaşıklığı ve diğer biçimleri ortadan kaldırma amacı gütmüştür. Minimalist sıfatı müzikologlar tarafından La Monte Young, Terry Riley, Philip Glass veya Steve Reich'ın aralarında olduğu bazı bestecilerin indirgemeci ve yinelemeli kompozisyonlarını karakterize etmek için kullanılmıştır. Gereksiz detaylardan ve süslemelerden kaçınan ve genellikle elektronik müzik aletine dayanan minimalist müzik, uzayan bir süre boyunca çok basit akorsal kalıpların tekrarıyla ve ritim, melodi ve armoni karmaşasının kasıtlı azaltmasıyla oluşur. Mnimalist müzikte çizgisel gelişim, motif, ton ve makam gibi geleneksel unsurlardan kaçınılarak tekrarın kullanımıyla kompozisyona yapı ve uyum kazandırılır. Wim Mertens'e göre müzikte kompozisyonun uzunluğu belirleyici olmamalıdır. Aynı şekilde minimalist dansta hareketsiz bölümleriyle ve temel hareketlerin en aza indirgenmesiyle durağanlık sergiler. Minimalist besteciler arasında Philip Glass, Steve Reich, Terry Riley, Michael Nyman, La Monte Young, John Adams, Yann Tiersen ve Peter Machajdík sayılabilir. Bazı edebi şahsiyetlerin minimalizm akımı hakkındaki sözleri; Cemal Cuma Cemal Cuma (Jamal Jumá) (Bağdat) Iraklı şair Akademik eğitimini, 1984'ten beri yaşadığı Kopenhag’da almıştır. ‘Itırlı Bahçe’, ‘Kalplerin Gezintisi’ ve ‘Yasak Yazılar’ı da içeren sayısız erotik elyazmasını düzenleyip yayınlamıştır. Bu durum, Arap dünyasındaki bazı siyasi ve dini kuruluşları çileden çıkarmış; bu kitapların Arap ülkelerinde toplatılmasına ve yasaklanmasına neden olmuştur. Yazar, şiirlerini topladığı Kitapların Kitabı (1990), Karanlıkta Tokalaşma (1995) ve Bir Uyurgezerin Günlüğü (1998) kitaplarını yayınlamıştır. Dancaya , İsveçceye , Fransızcaya, Almancaya, Farsçaya, Türkçeye , Tamilceye ve başka dillere çevrilmiştir. Badem (mÃ¼zik grubu) Badem,Türk pop-rock grubu. Karacaoğlan’ın şiir yorumlarıyla tanınır. 5 kişilik grup, Mustafa Kemal Öztürk (vokal, piyano, gitar), Barış Bahçeci (vokal, gitar, perküsyon), Doğaç Başaran (bas gitar, vokal), Mert Özdemir (Gitar, banjo, mandolin, vokal), Emre Yıldız (davul, perküsyon)'dan oluşmakta. Badem, 1995'te Boğaziçi Üniversitesi Müzik Kulübü korolarında takılan Mustafa, Barış ve Devrim Ünay'ın tanışmasıyla üç sesli bir vokal topluluğu olarak kuruldu. Grubun adı Badem, ("BArış,DEvrim,Mustafa") elemanların baş harflerinin bir araya gelmesiyle oluşmuştur. Bundan sonraki yıllarda üniversite şenliklerine katılan grup, Devrim Ünay'ın yurt dışına giderek gruptan ayrılması ve zaman içinde kadroya yeni üyelerin katılmasının ardından 2002'de son halini aldı. Badem (2005) 1996 yılında Boğaziçi Üniversitesi'ndeki korolar konserindeki 3 parçalık bir performanstan sonra Ada müzik, o zamanki Badem'e yani vokal topluluğu haline albüm teklifi yapmıştı. Ama 3 arkadaş henüz hazır olmadıkları gerekçesi ile teklifi geri çevirmişti. Daha sonraları kimi küçük kimi büyük plak şirketleriyle ilişkileri devam etti ;fakat bazen grubun sözleşme fobisi, bazen de piyasanın şartları yüzünden antlaşmalar gerçekleşemedi. 2003'te Taşoda'nın kuruluşuyla beraber yepyeni, olabildiğince albüm kalitesinde olacak bir demo kaydetmek istediler ve buna olumlu cevap 2004'te Sony'den geldi. Sözleşme imzaladıktan sonra stüdyoya giren grup, ilk albümünü ekim 2005’te Sony BMG Music Türkiye’den çıkardı. İlk klipleri ise "Sen Ağlama" oldu. Bu albümde yoğun olarak Karacaoğlan ve Aziz Nesin etkisi vardı. 2006'da "Sen Ağlama" şarkısı "Sınav" filminde sountrack olarak kullanıldı. S'onsuz (2008) Badem grubu üyelerinin art arda ve beklenmedik şekilde gelen kayıpları üzerine yapılmış şarkılardan oluşan albümleridir. Sonsuza kadar onsuz kalacakları kişilere ithaf edilmiştir. Taşoda Müzik aracılığı ile yayınlanan 12 şarkılık "S'onsuz"da, en son parça "Kalpsiz(Akustik)"in ardından gelen bir de hayalet şarkı "S'onsuz" bulunmaktadır. Ayrıca ekte 3 adet video vardı. Bu albümde "Badem" albümüne göre daha fazla elektro gitar kullandılar ve soundları biraz daha sertleşti. Bir tane Karacaoğlan sözlü bestesi olan albümde Özlem Tekin, İlhan Şeşen ve Gülçin Santırcıoğlu Badem'e eşlik etti. Söz ve bestelerin tamamına yakını, grubun prodüktörlüğünü de yapan solist Mustafa Kemal Öztürk’e aittir. Ocak ayında yayınlanan albümün ardından grup, mart ayında "S’onsuza kadar" turnesi ile sevenleriyle buluştu. 3B (2010) 2010 yılına geldiklerinde 3. albümleri "3B", kasımda Taşoda Müzik ve Ellipsis ortaklığıyla basıldı. Söz ve müziklerin büyük çoğunluğu Mustafa Kemal Öztürk ve Barış Bahçeci'ye aittir. Albümde bir tane de Karacaoğlan eserinin bestesi bulunuyor. Ek olarak "Senin Hala Bu Kalp" şarkısının video klibi var. Grubun 3. albümü olması sebebiyle geliştirilen 3 boyut konsepti kapsamında; albümün videoları ve fotoğrafları 3 boyut teknolojisiyle hazırlandı. Albümdeki bu 3 boyut teknoloji çözümünün tamamı Taşoda Film Yapım ve Mantis Film bünyesindeki Türk ekip tarafından gerçekleştirildi. Albümün 5 + 1 surround tekniğiyle miksajı yapılmış “sınırlı üretim” versiyonu da basıldı. İlk konseri ise13 Nisan salı akşamı Babylon’da yapıldı. Albümün klipleri de 3 boyutlu çekildi. Albüm önceki şarkılara göre daha sert soundludur. 2011 yılında Nilüfer'in konsept albümü "12 Düet" için "İntizar" şarkısında sanatçıya eşlik ettiler. Şarkının yeniden düzenlemesi de gruba aittir. Badem ve KonuklarÄ± (2012) Bugüne kadar birlikte şarkılar söyledikleri ve çaldıkları çok değerli müzisyen ve yorumcu dostlarının hepsini aynı albümde bir araya getiren Badem'e; Cahit Berkay, Nilüfer, İlhan Şeşen, Feridun Düzağaç, Özlem Tekin, Halil Sezai, Zeynep Casalini, Serkan Çağrı, Vega, Öykü Gürman ve Gülçin Santırcıoğlu "Badem ve Konukları"nda eşlik etti. Prodüktörlüğünü Badem'in üstlendiği albüm, 10 Aralık 2012'de Pasaj Müzik etiketiyle raflarda yerini aldı. Badem bu albümde, yepyeni şarkılarının yanı sıra en sevilen şarkılarını, ülkenin ünlü müzisyenleri ve yorumcularıyla yeni yolculuklara çıkarttı ve bu çok sevilen eserlerinin yeni kayıtlarıyla bir yandan da grubun kariyerine toplu bir bakış imkânı sunmuş oldu. Albüm dinleyicilerden pozitif geri dönüşler aldı. 2014 yılında Badem "Beni Böyle Sev" dizisinin 61. bölümüne konuk oldu. Aynı yıl çıkan, dizide kullanılan şarkıların bulunduğu "Beni Böyle Sev" soundtrack albümünde de aynı isimli şarkıyı coverladılar. Mustafa Kemal Öztürk: 5 Agustos 1976 Ankara doğumlu, bekar, hafif çapkın olmakla beraber tam bir futbol hastasıdır. Barış Bahçeci: 12 Nisan 1973 İstanbul doğumlu, Bu Felsefe mezunu, gönlü bekar, hijyene ve sağlığa önem verir, Mert Özdemir: 3 Haziran 1974 Samsun doğumlu, İnşaat Yüksek Mühendisi, bekar. Doğaç Başaran: 16 Şubat 1979 Antalya doğumlu, Elektronik Yüksek Mühendisi, bekar. Emre Yıldız: 1982, İzmir doğumlu. Ama Adana'da büyüdü. Boğaziçi Üniversitesi Turizm İşletmeciliği mezunu. Gruba en son katılan eleman. Detaycı olduğu söylenir. Grup üyelerinin ortak özelliği; Teoman, Nil Karaibrahimgil, Aylin Aslım ve Nezih Ünen gibi ünlü sanatçı ve grupların yetiştiği BÜMK'de bir araya gelmeleri ve yıllarca koristlik, koro şefliği ve kulüp başkanlığı faaliyetlerinde bulunmuş olmaları. [SONY/BMG MUSIC] [TAŞODA MÜZİK] [TAŞODA MÜZİK] [Pasaj MÃ¼zik & GRGDN] Google Earth Google Earth, tüm Dünya'nın uydularından çekilmiş değişik çözünürlükteki fotoğrafların görüldüğü, Google Labs tarafından satın alınan Keyhole adlı şirketin geliştirdiği bir bilgisayar yazılımıdır. Yoğun yerleşim olan bazı bölgelerin ayrıntılı görüntüleri, İnternet üzerindeki sayfasını ziyaret ederek indirilen yazılımı bilgisayara yükleyerek incelenebilir. Temmuz 2005'te sadece ABD'nin tamamına yakınının görece yüksek çözünürlükte fotoğrafları bulunurken, Haziran 2006'dan itibaren dünyadaki şehirlerin büyük bir bölümünün ayrıntılı görüntüleri bulunmaktadır. Yazılımda, koordinatları verilen noktaya ulaşmak mümkündür. Yazılım ilk duyurulduğunda, Rus Gizli Servisi, bu hizmetinin, terörist saldırı planlayanlara bir kolaylık olacağını söyleyerek hizmetin durdurulmasını talep etmişti. Ancak benzeri uydu fotoğraflarının küçük bir ücret karşılığında, İnternette satıldığı göz önüne alınarak, ilgili mahkemece dava düşürülmüştür.Ayrıca Google güvenlik için günümüz görüntüleri yerine sadece bu günden birkaç sene öncesi ait görüntüleri paylaşıma sunmuştur. Google Earth Pro, Google Earth'ün şaşırtıcı işlevselliğinin üzerine eklenen daha da güçlü araçlarla oluşturulmuştur.Önceden ücretli olan yazılım Şubat 2015'te ücretsiz hale getirilmiştir. Google Earth Pro'nun en çekici özelliklerinden bazıları şöyle sıralanabilir: Google Earth'ın uzayı izlemeye olanak veren yeni hizmetidir. Kullanıcı uzayda gezinebilmekte, yıldızları, nebulaları, galaksileri izleyebilmekte, gezegenlerin rotalarını takip edebilmektedir. Ayrıca yıldızlar ve gezegenlerin zaman içinde geçirdikleri evreler görülebilmektedir. Google Earth pek çok özellikle birlikte gelir. Bunlardan başlıcaları şunlardır: Google Earth tarafından yayımlanan sistem gereksinimleri aşağıdaki tabloda verilmiştir. Akyazı (anlam ayrımı) Makbule Atadan Makbule Atadan (d. 1885, Selanik - ö. 18 Ocak 1956, Ankara), Türk yazar ve siyasetçidir. Türkiye Cumhuriyeti'nin kurucusu Mustafa Kemal Atatürk'ün kız kardeşidir. 1885 yılında Selanik'te doğdu. Balkan savaşlarından sonra annesi Zübeyde Hanım ile birlikte İstanbul'a yerleşti. Cumhuriyetin ilanından hemen sonra Ankara'ya gitti. Bir süre ağabeyi Mustafa Kemal ile kaldıktan sonra Çankaya Köşkü arazisi içinde kendisi için inşa edilen Camlı Köşk'e yerleşti. 1930'da Atatürk'ün isteğiyle Fethi Okyar'ın kurduğu Serbest Cumhuriyet Fırkası'na giren Makbule Hanım, birkaç ay sonra parti kapatılınca siyasetten çekildi. Atadan, aslen Gümülcineli bir fabrikatör olan Edirne milletvekili Mecdi Boysan ile 1935 yılında evlenmiş ve daha sonra boşanmıştır. Ağabeyi ile ilgili anıları "Büyük Kardeşim Atatürk" (1952) ve "Ağabeyim Mustafa Kemal" (1952) adlarıyla yayımlandı. 18 Ocak 1956 tarihinde saat 12:55'te 71 yaşındayken Çankaya Köşkü içerisinde bulunan Camlı Köşk'te öldü. Akyazı Akyazı, Sakarya ilinin bir ilçesi. 2019 itibarıyla nüfusu 90.362'dir. Akyazı'yı da içine alan Sakarya Bölgesi, üzerinde yaşayan topluluklara bağlı olarak sırayla Misya ve Bitanya adlarını aldı. Bu adlardan en uzun ömürlüsü MÖ 9. yüzyıldan MS N. yüzyıla kadar varlığını koruyabilen Bitinya idi. Bitinler, Bedrikler ve Moriondinler'in kaynaşmasından meydana gelmiş bir toplumdur. Tarihçi Heredotes, Bitinlerin Trakyalı olduğunu ileri sürer. Bitinya, Lidya kralı Krosos'un tümüyle eline geçmiş ise de MÖ 546'da Lidyalıları yenilgiye uğratan Pers Kralı II. Kiros, bu bölgeyi de topraklarına katmıştır. MÖ 334-332'de Pers ordularını arka arkaya yenilgiye uğratan Makedonya kralı Büyük İskender, Bitinya topraklarına da egemen oldu. Bu bölge MÖ 282'ye kadar İskender'in komutanlarının eline kaldı. Roma orduları MÖ 85'te Sakarya bölgesine girdi. Bitinya kralı IV. Nikonedes, Roma'nın bir uydusu durumuna düştü. Sakarya bölgesi daha sonra Roma'nın Bitinya Pontus eyaleti içinde yer aldı. Roma'nın ilk egemenliği döneminde Bitinya'nın Akyazı kesimi Balat krallıklarının elindeydi. Balat kralı Amintos'un MÖ 27'de ölümünden sonra bu bölge Roma'nın bir uydusu durumuna düştü. Bu bölge Malazgirt Meydan Muharebesi'nden bir yıl sonra Artuk Bey tarafından Selçuklular'a kazandırıldı (1072). Fakat Alp Arslan'ın ölümü üzerine Artuk Bey geri çağrıldı. Bu yüzden Sakarya bölgesi tekrar Bizanslıların eline geçti. Fakat Kutalmış oğlu Süleyman Bey tarafından 1075'ten sonra tekrar ele geçirilmiştir. Dördüncü Haçlı Seferi'nde (1204) Haçlılar İstanbul'da Latin İmparatorluğu kurdular, İznik'e kaçan Bizans İmparatoru III. Aleksios'un damadı Theodoros Laskaris burada imparatorluğu ilan etti. Theodoros Laskaris sonra İç Anadolu'da Çorum çevresinde öldü. Bu dönemde Sakarya ve yöresi İznik-Bizans imparatorluğu sınırlan içinde kaldı. 126l'de Latin İmparatorluğu yıkılınca, Sakarya yöresinde yönetim gevşedi. Bizanslı Valiler yarı bağımsız bir duruma geldiler. Akyazı'nın Osmanlı yönetimine geçmesi konusunda çeşitli rivayetler olsa da genel kanı Osman Bey ve Orhan Gazi döneminde Osmanlılara geçtiğidir. Osman Gâzi, 1300 yılından îtibâren, Bizanslılara karşı gazâ mücâdelelerine girişince, yanında Akakoca, Samsa Çavuş, Aykut Alp ve Gâzi Abdurrahmân gibi silah arkadaşları ile Konur Alp bulunuyordu. Orhan Bey ise, daha babasının sağlığında askerî idâreyi eline aldığından, Karadeniz’e doğru olan mıntıkanın zaptına Konur Alp’i gönderdi. Konur Alp, Akyazı, Mudurnu ve sonradan kendi adı verilen Düzce taraflarındaki Konrapa’yı fethetti. Gâzi Abdurrahmân’la berâber Aydos’u aldı. Bursa’nın fethinde (1326) büyük kahramanlıklar gösterdi ve aynı yıl içinde vefât etti. Konur Alp’in vefâtından sonra, idâresindeki yerler birleştirilerek Şehzâde Murâd’ın emrine verildi. Kanuni Sultan Süleyman'ın oğulları Selim ve Beyazıt zamanında başlayan taht kavgaları, Selim tarafını tutan kapıkulu ile Beyazıtın tutan tımarlı sipahiler arasında çıkan kanlı çatışmalar yöre halkı üzerine derin izler bırakmıştır. Yine bu bölgede çıkan suhte(softa) ayaklanmaları yüzünden Akyazı ve çevre halkı çok zarar görmüştür. Düzce Ayaklanması'nın başladığı günlerde verilen bir emirle Adapazarı yöresine çağrılan Çerkez Ethem, çeşitli işleri dolayısıyla ancak Mayıs ayı sonlarında bu emre uyabildi .Yüzbaşı Mesut Bey komutasındaki çeteler de O'na yardımcı olmak üzere ikramiye üzerinden Sapanca'nın batısına ilerleyerek isyancıları yandan sıkıştırdılar. Çerkez Ethem güçleri 23 Mayıs 1920 akşamı Sapanca ve Adapazarı'nı çatışmasız ele geçirdi. 24 Mayıs'ı Adapazarında geçiren Çerkez Ethem oradan Akyazı'ya geldi. Akyazı halkı Onu kurtarıcı gibi karşıladı. Çerkez Ethem Akyazı Kuvay-i Milliye düşmanı olarak gösterilen bir vatandaşı idam ettirdiği ve daha sonra Pazarköy'e geldiği burada 3 gün kalıp at ve silah temin ettiği akabinde katılmaları kabul ederek Hasan Bey köyüne geçtiği oradan Beynevit yolu ile Hendek ilçesine geçtiği o günleri yaşayan kimselerin verdiği bilgilerden anlaşılmaktadır. Yapılan araştırmalara göre 1535'te Akyazı ve Adapazarı nahiyeleri Sapanca kazasına bağlı idi. Fakat 1546 da Adapazarı, Akyazı nahiyesine bağlıydı. Akyazı nahiyesi de Sapanca kazasına bağlı idi. Sakarya yöresi, Osmanlı Devleti'nin Klasik Dönem ve 1831 Osman nüfus sayımında Cezayir-i Bahr-i Sefid Eyaletine bağlı Kocaeli Livası içinde yer almaktaydı. 1846 devlet salnamesinde Kocaeli Livasının bu dönemde Kastamonu eyaletine bağlı okluğunu kaydetmektedir. 1867 Vilayet nizamnamesinde Kocaeli Sancağı'nın Hüdavendigar (Bursa) vilayetine bağlanmıştır (1878). 1899 Devlet salnamesine göre ise, Kocaeli bağımsız sancağına bağlı Adapazarı'nın nahiyeleri şunlardır: Sapanca, Akyazı, Hendek, Adapazarı. 1892 ile 1899'daki idari bölüm yerini 1916 ve 1920 yıllarında da korudu. Akyazı, 1944 yılında çıkarılan bir kanunla Kocaeli vilayetine bağlı bir kaza oldu. 1954'te Sakarya'nın vilayet olması sebebiyle de Sakarya'ya bağlandı.ayrıca turizmi de gelişmiştir. Kuzuluk kaplıca evleri ile önemli gelir sağlanmaktadır.Ayrıca en önemli gelir kaynakları ise "fındık, mısır, pancar, tavukçuluk, orman ürünleri"; ile ilgili en önemli gelir kaynağı olmuştur.ayrıca 10 mahalleden oluşmaktadır, buraya bağlı 4 belde 55 köy bulunmaktadır, Akyazı ulaşım yönünden en şanslı ilçelerden biridir. Nüfus yoğunluğu ova köylerinde daha fazladır, İstanbul ve çevresindeki sanayii tesislerinin Akyazı'ya kayması ile ilçe nüfusunda gözle görülür bir artış gözlenmektedir. 1997 nüfus sayımındaki büyük oranlı nüfus artışının ana nedeni sanayileşmedir, ilçe nüfusunun artışında Kuzuluk'ta bulunan kaplıca tesislerinin de etkisi olmuştur. Akyazı'da yaşamakta olan insanların geçimi tarıma dayalıdır. Yıllık ortalama yağış miktarı 800 mm. olan ilçede mısır başta olmak üzere üretilen ürünler arasında buğday, pancar, patates ve çeşitli sebzeler gelmektedir. Ayrıca fındık deposu olan Akyazı'da yılda ortalama olarak üretilen 11.000 ton fındık ürünü de bölge insanlarının en önemli gelir kaynaklarından biridir. Son zamanlarda seracılığa verilen önem meyvesini vermeye başlamış ve bölge insanlarının geçim kaynakları arasında yer almaya başlamıştır. Orman köylerinde yaşayan vatandaşlarımızın gelir kaynaklarından biri de arıcılık ve ipekböcekçiliği ile birlikte yaban çileği üretimidir. Ayrıca meyvecilik ve sebzecilik de yeteri kadar yapılmaktadır.Orman ürünlerinden parke imalatı, ceviz tomruğu ve kavak tomruğu satışlarından da önemli gelirler elde edilmektedir. İlçede, tarımla birlikte paralel olarak gelişmekte olan sanayi yöre insanlarının kazanç elde ettikleri dallardan biridir. Vatandaşların kendi gayretleri ile küçük çaptaki atölyelerde sanayi ürünleri üretilmekte ve pazarlaması yapılmaktadır. Bunun yanı sıra son yıllarda Kuzuluk ve Küçücek belediye sınırları içerisinde peş peşe kurulan ve çeşitli ürün üreten fabrikalar bir taraftan Akyazı'nın ekonomisine olumlu katkı sağlarken diğer taraftan da işsizliği büyük ölçüde ortadan kaldırmıştır. Kanton Kanton; bir ülkenin, idari ya da sınırsal alt birimlerinden her birine verilen addır. Örneğin bu bir coğrafi bölge ya da bir eyalet olabilir. Kelimenin etimolojik kökeni "ülke birimi" anlamına gelen Latince "canto" kelimesidir. Kantonal yapı aşağıdaki ülkelerde bulunur: Amerika sakasÄ± Amerika sakası ("Carduelis tristis"), ispinozgiller (Fringillidae) famiyasının tipik kuzey Amerikalı bir tohum yiyen üyesidir. Uzunluğu 11 cm'dir. Erkeği açık sarı tüyleri siyah başıyla dikkat çeker, çok hoş bir ötüşü vardır. İngiliz Columbia'dan Newfoundland'a, Kanada ve Birleşik Devletler'de görülür. Özellikle meyve bahçelerinde, ağaçların yol kenarları boyunca olduğu açık yerleri tercih eder. Amerika sakası kış yaklaşınca güneye doğru göç eder. Amerika sakası, dört ila altı arasında mavimsi beyaz yumurta bırakır. Devedikeni ve tarak otu tohumlarını çok sever. Yine de diğer yabani küçük ot tohumlarını, ağaç filizlerini, akçaağaç özsuyunu bazen de böcekleri yer. Nindokai Nindokai tanım olarak insanın kendisini savunabilmesiyle ilgili bir sistemin adı olup, Japon ve diğer dövüş sanatlarını esas almak suretiyle yapılabilen bir savunma tekniği üzerine kurulmuş tur. İlk etapta tasarım halinde bulunan sistemin fiiliyata konulması Almanya’da 1990 yılında Dr. Gerhard Schönberger tarafından yapılmış olup, 21. yüzyılın bir buluşu olarak günden güne gelişme göstermesiyle bu sistem Emniyet ve Güvenlik birimlerince kabul görmüş ve gün geçtikçe bu husustaki taleplerde büyük artışlar olmuştur. Nindokai savunma sanatını anlayıp uygulayabilecek duruma gelen kimselerin, kendilerini karşısındaki hasımlarına karşı daha kolay şekilde korumak, daha çabuk ve atik davranmak suretiyle doğabilecek tehlikeyi bertaraf etmek, böylece de saldırıyı önlemek suretiyle insanın hayatta kalmasını sağlamak ve en az riskle tehlikeyi geçiştirmek gibi temel işlevleri bulunmaktadır. Sözcük olarak Nindokai: "Nin" = devamlı, "Do" = yol, "ka" = Okul hecelerinin birleşmesinden oluşmakta; ve devamlılık ilkesini öğretip benimseten okul anlamına gelmektedir. Yorum olarak: devamlı hayatta kalabilmek için bilinmesi gerekli bir sanat şeklinde mütalaa edilebilir; bununla beraber Nindokai’ı geleneksel manada böyle algılayıp, onun, ne bir dövüş sporu ne de dövüş sanatı şeklinde anlam şekillendirmesine yer verilme melidir. Ziyadece bunun bir insanın kendisini savunması metodudur diye mütalaası yerinde olur. Dövüş spor çeşitlerinden örneğin Judo genelde insanın kendisini yarışma için yönlendirmesini sağlar. Çok kuralcıdır, Judo yapanın daha teknik olarak en az yara almasına ya da riski en aza indirme gibi yararlar sağlar. Birçok dövüş sanatları vardır ki bunlar eski geleneksel tekniklerle kendini korumaya adamış Samuray zamanından kalma dövüş tarzlarını öğretirler. Ancak bunlar uygulaması kolay olmayan öğretiler olup, zamanımıza adapte etmekte zorlanılmaktadır. Bu sanat esas itibarıyla eski tarz savunma sistemlerini temel almak suretiyle güncelleştirilmiş hale konulmuştur, eleştiriler almış olmakla beraber Bruce Lee eleştirilerinin asıl yöneltiği hususu Jeet Kune Do teşkil etmektedir. Bütün bunlara karşın Nindokai savunma sisteminin temelinde, açık olarak bellidir ki, Japon dövüş sanatları yatmaktadır. Bunun yanı sır çoğu temel teknikler: duruş, yuvarlanma, düşme geri çekilme, ve antrenmanda uygulanacak adabı muaşeretler ve gösterilecek nezaket kuralları keza töre adabı bu sanatı uygulama unsurlarını teşkil etmektedir.. Emniyet ve güvenlik birimlerinin uygulamaya koyduğu bu savunma sanatı, sadece bu birimlerle kaymayıp aynı zamanda askeri birlik ve ünitelerinde artık itibar ettiği ve yararlandığı bir savunma sanatı haline gelmiş bulunmaktadır. Ne var ki askeri sahada silahlı tekniklerin yanında bunun tatbik edildiği uygun bulunmaktadır. Kaideten özellikle askeri sahada savunmalarda silahlı teknikler uygulanır, ancak öyle haller vuku bulabilir ki bu sanatın kullanılması zarureti ile karşılaşılabilir, işte böyle haller için bu sanatın bilinip kullanılmasında ve bu amaçla bir kadro oluşturulmasında yararlar olduğu savunulmaktadır. İlaveten bu sanatın, belli birtakım metot, prensip çerçevesinde yapılması, ayrıca içgüdüsel ve mantıklı bir şekilde yapılmasının da hem bünyeye yararı hem de kendini asgari riskle korumayı öğretir. Analiz (anlam ayrımı) 1. Analiz bir konuyu (maddi veya düşünsel) temel parçalarına ayırarak, daha sonra parçaları ve aralarındaki ilişkileri tanımlayarak sonuca gitme yoludur. 2. Analiz Edebiyat Terimleri anlamında : Bir bütünü parçalarına ayırarak ayrıntılı inceleme. Bir edebî eserin analizi, olayların, kişilerin ve üslûbun ayrı ayrı incelenmesi yöntemiyle yapılır. Analizden çıkarılan sonuç bir tartışma konusu olursa bu duruma eleştiri denir. Berna Moran Prof. Dr. Berna Moran (23 Ocak 1921, İstanbul - 31 Ekim 1993, İstanbul) edebiyat kuramcısı, eleştirmen. Türkiye'de modern edebiyat eleştirisi alanında öncülerdendir. İstanbul’da doğdu. Ortaöğretimini Darüşşafaka ve Işık Lisesi’nde tamamladıktan sonra, 1941’de İstanbul Üniversitesi Edebiyat Fakültesi İngiliz dili ve edebiyatı bölümüne girdi. 1945’te mezun olarak aynı bölümde asistanlığa başladı. 1950-51 yılları arasında Birleşik Krallık'ta Cambridge Üniversitesi’nde doçentlik çalışması yaptı. 1956’da doçent, 1964’te profesör oldu. 1981’de emekli oldu. Moran, 1972’de yayımlanan "Edebiyat Kuramları ve Eleştiri" başlıklı yapıtıyla büyük ilgi gördü ve 1973 Türk Dil Kurumu Bilim Ödülü’nü kazandı. Moran, daha sonra "Birikim", "Çağdaş Eleştiri" gibi dergilerde yazdığı çeşitli incelemeleri "Türk Romanına Eleştirel Bir Bakış" adlı derlemesinde bir araya getirdi. Türk romanının doğuşunu ve o dönemin toplumsal koşullarını Batılılaşma olgusu içinde inceleyen bu kitap, Türk edebiyatı eleştirisi geleneğinin en önemli eserlerinden biri olarak karşılandı. Berna Moran, Kasım 1993’te hayata veda etti. Sergey Obraztsov Sergey Vladimirovich Obraztsov (Rusça: Сергей Владимирович Образцов, 5 Temmuz 1901-8 Mayıs 1992) Rus kukla ustası. İp ve el kuklasına getirdiği yeni açılımlarla tanınır. 1901'de Moskova'da doğdu. 6 yaşında annesinin satın aldığı bir el kuklası ile başlayan çocukluk uğraşı, onun için bir mesleğe dönüştü. Başlangıçta ressam olmayı isteyen Obraztsov, A. Arkhipov ve V. Favorski'nin öğrencisi oldu, Stanislavsky Opera Stüdyosu'nda çalıştı. 1931'de Moskova'da yerleşik bir kukla tiyatrosu kurdu. Kendi adını taşıyan bu tiyatro, günümüzde dünyanın en büyük kukla tiyatrosu merkezlerinden biridir. "Alaaddin", "Çizmeli Kedi" gibi tanınmış masal kahramanlarının kuklalarını yaptı. 1970'lerden itibaren ünü dünyaya yayıldı. "Sıradışı Bir Gösteri", "Alaaddin'in Sihirli Lambası", "Don Juan", en bilinen oyunlarındandır. Çok sayıda aktör, kukla oyunu yazarı, dekorcu, yönetmen yetiştirerek Rus kukla tiyatrosu geleneğinin devamını sağladı. Gittiği her ülkede o ülkenin dilinde kukla oyunu sergileyen Obraztsov 1992 yılında 91 yaşında öldü. MacOS macOS, (eski adları "Mac OS X" ve "OS X") Macintosh işletim sistemi ailesinin son sürümüdür ve Apple Inc. tarafından Macintosh bilgisayarları için tasarlanmış bir işletim sistemidir. Mac OS X aslen BSD ve Mach mikro çekirdeği üzerine kurulu, açık kaynak bir işletim sistemi olan Darwin'e dayanır. Apple bu sistemi kendi amaçlarına göre geliştirdikten sonra Mac OS X kullanıcı arabirimi olarak Aqua'yı geliştirmiştir. Sistemin çekirdeği ve bazı bileşenleri açık kaynak olmasına rağmen, çoğu bileşeni açık kaynak değildir. macOS Server ise her ne kadar mimari olarak masaüstü Mac OS X ile aynı olsa da, Apple sunucuları için hazırlanmış ayrı bir işletim sistemidir. Mac OS X'ten farklı olarak gelişmiş yönetim araçları içerir. 25 Temmuz 2012 yılında OS X Mountain Lion'un tanıtımında Mac OS X ismi OS X ismine değiştirildi. 13 Haziran 2016 tarihinde yapılan Dünya Geliştiriciler Konferansında (WWDC 2016) yeni macOS Sierra'nın tanıtımı zamanı OS X isminin, macOS olarak değiştirildiği duyuruldu. Mac işletim sisteminin onuncu sürümü olmasına rağmen, Mac OS X'in gelişimi çoğu alanda klasik Mac OS'ten bağımsızdır. Sistemin altyapısını NextStep'ten alınmış ve daha sonra Darwin adı altında açık kaynak olarak sunulmuş Mach mikro çekirdeği ve BSD oluşturur. Bu sebepten dolayı Mac OS X Unix tabanlı bir işletim sistemidir. 1985 yılında Apple "yeni nesil" bir işletim sistemi yaratmak için kolları sıvamıştı (bakınız: Taligent ve Copland). Başarısızlıkla sonuçlanan girişimden sonra NeXT'in işletim sistemi (o zamanki adıyla OPENSTEP) yeni Mac işletim sisteminin temeli olarak kararlaştırılmıştı. Bu kararı takiben NeXT Apple tarafından alındı ve Steve Jobs Apple'a geri dönmüş oldu. Jobs geri döndükten kısa bir süre sonra şirket başkanlığını geri aldı ve yeni işletim sistemi üzerindeki çalışmaları yoğunlaştırdı. OPENSTEP'i yavaş yavaş geliştirerek Mac OS X yapmayı amaç edinen bu projeye Rhapsody adı verildi. SH bilgisayarlarındaki donanım zorlukları, nesne tabanlı yeni bir yazılım mimarisi ve bazı ticari konulardaki anlaşmazlıklar yüzünden sancılı bir geçiş dönemi yaşanmış olsa da, Rhapsody Mac OS X adıyla 24 Mart 2001'de piyasaya sürüldü. Mac OS X olarak başlayan serideki X harfi Mac OS 9'dan sonrasını ifade eder. Mac OS X 10.0 ile başlayan isim serisinde Kedigiller baz alınmıştır, fakat OS X Mavericks ile bu isimlendirme serisi sona ermiş, onun yerine ünlü yerlerin isimleri kullanılmaya başlanmıştır. MacOS'un çekirdeğinde, XNU çekirdeğinin üzerine kurulmuş, komut satırı arayüzünde standart Unix özellikleri bulunan POSIX uyumlu bir işletim sistemi bulunur. Apple bu yazılım ailesini Darwin adlı özgür ve açık kaynaklı bir işletim sistemi olarak piyasaya sürdü. Apple, Darwin'in üstünde, MacOS olan GUI tabanlı işletim sistemini tamamlamak için Aqua arayüzü ve Finder da dahil olmak üzere bir dizi bileşene katman yapmıştır. Mac OS X olarak orijinal tanıtımı ile sistem, önceki sürümlerinden klasik Mac OS'den daha istikrarlı ve güvenilir bir platform sağlamak için yeni yetenekler getirdi. Örneğin, önleyici çoklu görev ve bellek koruması, sistemin birbirlerini kesmeden veya bozmadan aynı anda birden çok uygulamayı çalıştırma becerisini geliştirdi. MacOS mimarisinin birçok yönü, bir platformdan diğerine geçişi kolaylaştırmak için taşınabilir olacak şekilde tasarlanan OPENSTEP'den türetilmiştir. Örneğin NeXT, Apple'ın satın almasından önce orijinal 68k tabanlı NeXT iş istasyonlarından x86 ve diğer mimarilere taşınmış ve OPENSTEP daha sonra Rhapsody projesinin bir parçası olarak PowerPC mimarisine taşınmıştır. MacOS High Sierra'dan önce ve katı hal sürücülerden (SSD'ler) başka sürücülerde varsayılan dosya sistemi klasik Mac OS'dan miras kalan HFS + 'dır. İşletim sistemi tasarımcısı Linus Torvalds, tasarımının "kullanıcı verilerini aktif olarak bozduğu" muhtemelen en kötü dosya sistemidir "diyerek HFS + 'yi eleştirdi. Apple, dosya sisteminin Unicode'u destekleyecek şekilde genişletildiğinde kötüleşen bir tasarımın dosya adlarının davaya duyarsızlığını eleştirdi. Başlangıçta, HFS Plus, big-endian 68K ve PowerPC sistemlerinde çalışan klasik Mac OS için tasarlandı. Apple, Macintosh'u little-endian Intel işlemcilere değiştirdiğinde, HFS + dosya sistemlerinde big-endian bayt sırası kullanmaya devam etti. Sonuç olarak, mevcut Mac'lerdeki macOS, dosya sistemi verilerini okurken bayt takas yapmalıdır. Bu endişeler macOS High Sierra'daki SSD'lerde dosya sistemleri için kullanılan yeni Apple Dosya Sistemi ile ele alınmaktadır. MacOS'daki Darwin alt sistemi, Unix izinleri katmanını içeren dosya sistemi yönetiminden sorumludur. 2003 ve 2005'te iki Macworld editörü izin şemasını eleştirdi; Rob Roy Griffiths, bazı kullanıcıların izinleri her gün sıfırlamak zorunda kalabileceğini, 15 dakikaya kadar sürebilen bir işlemi önermişti: Ted Landau, yanlış yapılandırılmış izinleri "en yaygın hayal kırıklığı" olarak adlandırdı. Daha yakın zamanlarda, başka bir Macworld editörü olan Dan Frakes, izinlerin aşırı onarılması prosedürünü çok fazla kullandı. MacOS'un genellikle kullanıcı müdahalesi olmaksızın izinleri düzgün bir şekilde işlediğini ve sorunların ortaya çıktığı anda izinlerin sıfırlanmasının denenmesi gerektiğini savundu. MacOS'un mimarisi katmanlı bir tasarıma sahiptir: katmanlı çerçeveler, ortak görevler için mevcut kodu sağlayarak uygulamaların hızlı gelişimine yardımcı olur. Apple kendi yazılım geliştirme araçlarını, en belirgin olarak Xcode adlı entegre bir geliştirme ortamı sağlamaktadır. Xcode, C, C ++, Objective-C ve Swift gibi çeşitli programlama dillerini destekleyen derleyicilere arabirimler sağlar. Apple-Intel geçişi için, geliştiriciler, uygulamalarını hem Intel tabanlı hem de PowerPC tabanlı Macintosh satırları ile uyumluluk sağlayan evrensel bir ikili olarak oluşturabilmeleri için değiştirildi. Birinci ve üçüncü parti uygulamalar, AppleScript çerçevesini kullanarak, klasik Mac OS'den veya programlama bilgisi gerektirmeyen önceden yazılmış görevler sunan yeni Automator uygulamasını kullanarak programlı olarak kontrol edilebilir. Ali Muhiddin Hacı Bekir (şirket) Ali Muhiddin Hacı Bekir, 1777 yılında kurulmuş ve Türkiye'nin hâlâ faaliyetini sürdüren en eski özel kuruluşu olan İstanbul'daki şekerci. Kastamonu'nun Araç ilçesinden İstanbul'a gelerek 1777 yılında Bahçekapı'da açtığı küçük şekerci dükkânında lokum, akide vb. şekerlemeleri bizzat imal edip satmaya başlayan şekerci Bekir Efendi, bugün iki asrı aşan bir maziye bilahare Hac farizesini yerine getirmesiyle Hacı Bekir olarak anılan Bekir Efendi'nin açtığı ilk dükkân, günümüzde Ali Muhiddin Hacı Bekir Şekercilik A.Ş.'nin Bahçekapı'daki satış yeri olup İstanbul'da iki asırdan bu yana aynı hizmeti gören yegane dükkândır. Dünyada bile emsaline zor rastlanan bu özellik İstanbul ve hatta Türkiye için ayrıca zikre değerdir. Türkiye'de 16. yüzyılda başlayan şekerleme imalatında tatlandırıcı olarak bal, pekmez, su bağlayıcı, doku yapıcı olarak un kullanılmakta idi. 18. yüzyıl sonlarında Avrupa'da kurulan rafinelerde üretilen şekerin, o günlerin ismiyle ""Kelle Şekeri"" olarak Türkiye'ye gelmesiyle, şekerci Hacı Bekir, bu şekeri havanlarda dövüp eriterek, gül, tarçın vb. tabii aroma ve boyalarla pişirip akide şekeri imalatını geliştirmiştir. Ayrıca 1811'de bir Alman bilgini tarafından bulunan nişastayı un yerine kullanarak, şeker ve nişasta terkibi ile bugünkü nefasetteki lokum imalatını gerçekleştirmiştir. Bizzat kendi eliyle yaptığı imalat ve hassas çalışmalarıyla Türk şekerleme ve lokum çeşitlerini geliştiren Hacı Bekir'in İstanbul Bahçekapı'daki dükkânından 19. yüzyılda aldığı lokumları ülkesine götüren bir İngiliz turisti, Türk lokumlarını Avrupa'da ""Turkish Delight"" olarak tanınmasına vesile olmuştur. Bundan böyle Türk lokumu dünyada "Turkish Delight" ya da "Lokoum" olarak tanınmış ve uluslararası şekercilik literatürüne girmiştir. Bundan başka sallama kazanlarda yapılan badem şekeri, haşlanmış bademlerin soyulup havanlarda dövülerek şeker ve şeker şerbeti ile yoğurulup, şekillendirilen çeşitli badem ezmeleri Hacı Bekir'e günümüze kadar intikal eden haklı ilgi ve şöhreti kazandırmıştır. Şekerci Hacı Bekir başarılarıyla, zamanın padişahı tarafından Nişan-ı Ali Osmani'nin 1. Rütbe Nişanı ile sarayın Şekercibaşı'sı olarak taltif ve takdire şayan görülmüştür. Hacı Bekir'i takiben oğlu Mehmet Muhiddin Efendi ve torunu Ali Muhiddin Hacı Bekir'in aynı çalışmayı devam ettirmeleri Osmanlı Sarayının şekercibaşılık payesi kendisine de verilmiştir. Bu sürelerde iştirak edilen fuarlarda: Üç neslin ismini taşıyan Ali Muhiddin Hacı Bekir müessesi sürecinde İstanbul'da Bahçekapı merkez mağazasına ilave olarak Karaköy, Galata, Tepebaşı, Pangaltı, Çarşıkapı, Beyoğlu, Parmakkapı, Kadıköy,Bakırköy satış şubeleri açılmıştır. Ayrıca Mısır'a götürülen usta ve personel ile Kahire ve İskenderiye şubeleri kurulmuş ve Mısır Hidivi'nin takdir ve taltifleriyle Mısır Sarayı'nca da Şekerbaşı'lık payesi ihsan edilmiştir. Şekerci Hacı Bekir halen Türkiye'nin en eski firması olarak kurulduğu tarihi yerinde (asırlarca) faaliyetini sürdürmektedir. Osmanlı ve Türk toplumu ve folklorunun bir parçası olarak örf ve adetlere de giren Hacı Bekir, bilhassa zamanın yaşam tarzını belgeleyen roman ve yazılarda da yer almış, 19. asır ve 20. asır başlarındaki İstanbul toplum ve mozayikinin parçaları olan levantenler ve yabancılar tarafından da kaleme alınmış hatta resimlendirilmiştir. Maltalı ressam Preziosi fırçasıyla resmedilmiş şekerci Bekir Efendi, 43x58 cm ölçüsündeki suluboya resim (aslı Louvre Müzesinde) zamanın yaşamını ve Hacı Bekir'i belgelemiştir. (Resmin litografik reprodüksiyonu 214 numara ile Topkapı Sarayındadır.) Şekerci Hacı Bekir, Ali Muhiddin Hacı Bekir'in vefatından sonrası kurulan Ali Muhiddin Hacı Bekir Şekercilik Ticaret A.Ş. ve Hacı Bekir San. A.Ş. isimlerindeki iki şirket halinde faaliyetlerini günümüzde de sürdürmektedir. Amerika, Japonya, Güney Afrika, Mısır, İngiltere ve Fransa'da temsilcilikleri bulunan firma, lokumlar, tahin helvası, akide şekeri vb. şekerlemeler, karamela, badem ezmesi, şekerli drajeler, bisküvi, kurabiye, kek, hamur tatlıları imalatı, perakende ve toptan satışları ve ihracat yapmaktadır. Bahçekapı, Fatih Bahçekapı, İstanbul'un Fatih ilçesi sınırları bulunan şehrin en eski semtlerinden biri. Eminönü ile Sirkeci arasında, Yeni Cami'nin hemen arkasında bulunan Bahçekapı Semti, adını İstanbul'un deniz surlarının Haliç ağzına açılan kapılarından biri olan “Bahçe Kapısı”ndan almaktadır. Bizans döneminde bu kapıya “Porta Neorion” denildiği belirtilmektedir. Bu kapının çevresindeki nüfusun çoğunluğunu o dönemde Museviler oluşturduğundan, kapıya “Porta Hebraica” ya da “Porta Judeca” denilmiş, Türkler tarafından ise Çıfıt Kapısı (Şuhut Kapısı) olarak adlandırılmıştır. Bizans Dönemi'nde bu kapının yakınında bir kule olduğu, Haliç’in ağzına gerili zincirin bir ucunun kuleye, diğer ucunun da Galata Kulesi’ne bağlı bulunduğu rivayet edilmektedir. Kapının yerinin bugünkü Yeni Cami arkasında Arpacılar Caddesi üzerinde olduğu sanılmaktadır. Bahçekapı'nın, sadrazamlığa terfi edenlerin saraya götürülmek üzere geçirildikleri kapı olduğu bilinmektedir. Kente getirilen zahire ve her türlü ticari metanın da bu kapıdan geçirildiği kaynaklarda belirtilmektedir. Akşamları şehir kapıları kapandıktan sonra geç kalanların şehre girdikleri kapı da burası idi. 1569'da Demirkapı'dan başlayıp Bahçekapı'ya kadar uzanan yangında semtin Yahudi Mahallesi bütünüyle yanmış, kapı ve çevresindeki surlar 1865 yangını ve sonra da yol genişletme çalışmaları sırasında yıktırılmıştır. 1960'lara kadar konutların da bulunduğu bir bölge iken daha sonra tamamiyle bir ticaret merkezi haline gelmiştir. Şehrin ticari bakımdan en canlı ve en turistik semtlerinden biridir. Ünlü Mısır Çarşısı bu semte açılır. Bunun dışında Bahçekapı deyince Ali Muhiddin Hacı Bekir Lokumcusu, Nimet Abla Piyango Gişesi gibi İstanbul deyince akla gelen pek çok eski ve şehrin günlük hayatında marka olmuş kuruluş akla gelir. Ayrıca I. Abdülhamid Türbesi de bu semttedir. Ronald Koeman Ronald Koeman (d. 21 Mart 1963, Zaandam), defans mevkiinde forma giymiş Hollandalı eski millî futbolcudur. 1997 yılından itibaren teknik direktörlük yapan Koeman, şu anda Hollanda millî futbol takımını çalıştırmaktadır. Dünya'nın gelmiş geçmiş en iyi frikik ustaları arasında gösterilir. uzaktan attığı isabetli paslar ve sert şutlarıyla tanınmaktadır. Defansta oyun kurucu (libero) olarak görev almasına rağmen %0.38'lik gol ortalaması ile oynamıştır. Futbol kariyerine Groningen takımında başlamıştır. Başlarda orta sahada görev alan Koeman, Hollanda'nın büyük kulüplerinin dikkatini çekmiş ve 3 sezon sonra Hollanda Eredivisie liginin güçlü takımlarından Ajax takımına transfer olmuştur. 3 sezon da Ajax'ta forma giyen Koeman, 1986-87 sezonunda başka bir Eredivisie ekibi olan PSV'ye transfer oldu. Hollanda Eredivisie ligi ve Hollanda millî takımındaki başarılı futbolu ile Avrupa'nın büyük kulüpklerinin dikkatini çekmiş ve Hollandalı teknik direktör Johan Cruyff'un isteğiyle 1989-90 sezonunda Barcelona takımına transfer olumştur. İspanya La Liga'da gösterdiği üstün performansla dünyaca üne kavuşmuştur. İspanya'da 6 sezonun ardından, 1995-1997 yıllarında Feyenoord'da forma giymiş ve bu takımda aktif futbol yaşatısına son vermiştir. 78 kez Hollanda millî futbol takımıında forma giymiş bu maçlarda 14 gol atmıştır. Futbol bıraktıktan sonra Hollanda millî takımında ve Barcelona'da yardımcı antrenör olarak görev aldıktan sonra Vitesse takımında teknik direktörlüğe başladı. Sırasıyla, Ajax, Benfica, PSV'de görev aldıktan sonra Kasım 2007'de Valencia teknik direktörüğüne getirildi. İlk lig maçında Murcia'yı 3 golle geçerek iyi de bir başlangıç yapsa da devamı gelmedi. Valencia'nın başında çıktığı 22 lig maçında sadece 4 galibiyet alabildi. Şampiyonlar Ligi'ne ise grup sonuncusu olarak erkenden havlu attı. Tek iyi olduğu kulvar olan Copa del Rey'i kazanmasına rağmen altı gün sonra kovulmaktan kurtulamadı. 2009 yılında AZ takımının başında olan teknik adam, 5. haftasında takımı liderlik koltuğunda olmasına rağmen 16 hafta sonunda toplamda 7 mağlubiyet alarak sadece 25 puan topladı ve takımdan ayrılmak zorunda kaldı. 2011 yılında eski takımı Feyenoord'un başına getirildi. Southampton'a da teknik direktörlük yaptı. 14 Haziran 2016 tarihinde Everton'la anlaşarak Everton'un başına geçmiştir. Cağaloğlu İstanbul'un Fatih ilçesi sınırları içinde kalan semt. Cağaloğlu, Evliya Çelebi'nin aktardığına göre, Osmanlı devrinde idareci, asker ve ulemâ konaklarnın yer aldığı bir muhit idi. Zaman içinde semtin bu hüviyeti kazanmasında, Topkapı Sarayı'na yakın oluşunun önemli payı vardır. 16. yüzyılın son çeyreğinde sadrazamlık yapan Çiğalazade Sinan Paşa'nın sarayının ve yaptırdığı hamamın bu bölgede bulunması semtin "Çiğalaoğlu" adını almasına sebep olmuştur. Çiğalaoğlu adı daha sonra halkın ağzında "Cağaloğlu"na dönüşmüştür. Osmanlı Devleti'nin sadâret makâmı ve devletin yönetim merkezi olan Bâb-ı âlî'nin varlığı semte daha 18. yüzyıldan itibaren özellik kazandırmış ve burası Osmanlı bürokrasisinin, sadaret mensuplarının, paşaların yaşadığı bir bölge halini almıştır. 1870'lerden sonra ise Cağaloğlu, Türk basının merkezi haline gelmeye başlamıştır. 1990'ların ortasına kadar Türk basının merkezi olarak anılmasına rağmen birçok büyük gazetenin bu semtten taşınmasıyla eski etkisini kaybetmesine rağmen hala o günlerin etkisi olan kentin kültür merkezi olması durumu az da olsa semtte görülmektedir. Recep Adanır Recep Adanır (d. 3 Mayıs 1929, Ankara - ö. 20 Mayıs 2017, Antalya), Beşiktaş ve Galatasaray'da futbol oynamış Baba Recep lakaplı Türk futbolcudur. Türk futbolunda Baba lakaplı beş futbolcudan biridir. (Diğerleri Hakkı Yeten, Hüsnü Savman, Raşit Çetiner ve Gündüz Kılıç) Futbol hayatına 1947'de MKE Ankaragücü'nde başladı. Kısa sürede A takıma yükseldi. 1948-49 sezonunda Ankara birincisi oldular. Bu sayede 1949'da Türkiye Futbol Birinciliği turnuvasına katıldılar. 4 takım arasında yapılan şampiyonada Ankaragücü'nün ilk rakibi Galatasaray oldu. Recep Adanır da maçta forma giydi. 2-0 geriye düşen Ankaragücü, maçı 4-3 kazandı. Recep Adanır, önce maçı 2-2 yapan golü, sonra da son dakikalarda ise 3-3 giden maçta galibiyet golünü kaydetti. Ankaragücü daha sonra diğer takımları da yenerek tarihindeki ilk Türkiye birinciliğini kazandı. 1950-1951 sezonunda MKE Ankaragücü'nden Beşiktaş'a transfer oldu. İlk maçını Türkiye Ordu millî takımına karşı oynanan bir hazırlık maçında oynadı ve Beşiktaş'ın 3-2 kazandığı maçta 3 golü de kaydetti. Recep Adanır, geldiği sezon önce İstanbul Ligi şampiyonluğu, sonra da kendisinin ikinci Türkiye Şampiyonluğu'na sahip oldu. İlk sezonunda gol krallığında Lefter Küçükandonyadis'in bir gol ardından gelen Adanır son maç olan Fenerbahçe maçında 2 gol atarak gol krallığını yakalasa da federasyon Fenerbahçe'nin lisansız oyuncu oynatması nedeniyle maçı Beşiktaş'ın hükmen kazandığını belirtti ve Adanır da gol atmasına rağmen krallığı kaçırmış oldu. 1951'de başlayan ve 8 kez düzenlenen İstanbul Profesyonel Ligi'nin ilk şampiyonluğunda da kadrodaydı. 1952-53 sezonunda Fenerbahçeli Melih ile yaşadığı bir kavga sonucu uzun süre ceza aldı ve sezonda forma giyemedi. 1953-54'te ise bir kez daha İstanbul şampiyonu olan kadrodaydı. 1956-57 sezonunda Federasyon Kupası kazanan Beşiktaş'ın kadrosunda yer aldı. Sadece 3 maçta oynayan Adanır, 2 gol kaydetti. Bu başarı ile sonraki sezon Beşiktaş tarihinde ilk kez Avrupa'ya katılma hakkını kazandı ancak federasyonun bir hatası yüzünden adı gönderilemedi. 1957-58 sezonunun Federasyon Kupası'da yine Beşiktaş'ın oldu. Recep Adanır, bu turnuvada çok başarılı bir performans gösterdi. Eleme turlarında 3, grup maçlarında ise 5 gol kaydetti. Galatasaray'la oynanan iki final maçında da forma giydi. İlk maçta penaltıdan attığı golle maçı 1-0 kazandırdı. Kupa bittiğinde 9 golle Beşiktaş'ın en golcü ismiydi. Federasyon Kupası galibi Beşiktaş, 1958-59 sezonunda Şampiyon Kulüpler Kupası'na katılmaya hak kazandı ve ilk kez Avrupa arenasına çıktı. Real Madrid karşısında alınan 2-0'lık mağlubiyetin rövanşında Recep Adanır, Dolmabahçe Stadı'nda Beşiktaş forması giydi. Maç Beşiktaş ve Real Madrid'in 1-1'lik beraberliği ile bitti. 1959'da hem Türkiye'nin hem de Beşiktaş'ın ilk profesyonel lig sezonunda da kadroda yer aldı. 6 golle takımın en golcü ikinci ismi oldu. Beşiktaş kariyerinde toplamda 1 Türkiye şampiyonluğu, 2 Federasyon Kupası ve 3 İstanbul Ligi Şampiyonluğu yaşadı. Sağiç, santrafor ve solaçık oynayan Adanır, derbilerde Beşiktaş formasıyla Galatasaray'a 10, Fenerbahçe'ye 4 gol kaydetti. Beşiktaş'ın 1950'de yaptığı Amerika turunda yer alan futbolculardan oldu. 1959-60 sezonunda ise Kasımpaşa'ne transfer oldu. Ancak başarılı bir lig performansı gösteremediler ve ligin ortalarında yer aldılar. Sözleşmenin şartı olarak Beşiktaş ile oynanan lig maçlarında forma giymedi. 1960-61 sezonunda ezeli rakip Galatasaray'a transfer oldu. İlk sezonunda 20 maçta 4 gol kaydetti. Metin Oktay'ın forvetliğini yaptığı takımda fazla forma şansı bulamamıştı. Galatasaray forması ile ilk kez Beşiktaş maçına çıktığında Galatasaray tribünü Recep'i sevgi gösterileriyle karşılamıştı. Recep Adanır ise önce Beşiktaş taraftarının olduğu tribüne gidip yüreğini gösterirken, sonrasında Galatasaray tribüne gidip onları da selamlayıp ayaklarını göstermiş ve profesyonelliğini belli etmişti. İkinci sezonunda ise daha çok orta saha oynayan Adanır, 24 maçta 5 gol kaydetti ve sezon sonunda Türkiye Profesyonel 1. Ligi'nde ilk kez şampiyonluk gördü. Sezon sonunda ise takımdan ayrılarak Karagümrük'a transfer oldu. Burada menajer-futbolcu olarak görev yaptı. Ligde başarı gelmedi ve sezon sonunda Adanır hem takım menajerliğini hem de futbolculuğu bıraktı. Futbolu bıraktıktan yaklaşık 3 sene sonra Beşiktaş kendisi için jübile düzenledi. Jübile için ünlü İngiliz ekiplerinden Arsenal FC Türkiye'ye geldi. 21 Mayıs 1966'da oynanan maçı Beşiktaş, 2-0 kazandı. 5. dakikada oyundan çıkan Recep Adanır, formasını Yusuf Tunaoğlu'na verdi. Haziran 1951'de İsveç ve Almanya maçları için ilk kez millî takıma çağrıldı. İsveç maçında forma giymedi. 17 Haziran 1951'de Berlin Olimpiyat Stadyumu'nda Federal Almanya ile oynanan özel maç ile ilk kez Türkiye millî futbol takımı forması giydi. 5. dakikada Türkiye'yi 1-0 öne geçiren golü, kariyerinin ilk millî takım golü oldu. Türkiye maçı 2-1 kazanırken, Recep