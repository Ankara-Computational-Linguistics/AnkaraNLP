oyuncu. TRT'de yayınlanan "Yedi Numara" adlı dizide canlandırdığı Deniz karakteriyle tanınmaktadır.Ayrıca 2013 yılında "Umutsuz Ev Kadınları" dizisinde Şero (Şerafettin) karakterini canlandırmıştır. William Townley William James Townley (d. 14 Şubat 1866, Blackburn, İngiltere - ö. 30 Mayıs 1950, Blackpool, İngiltere), İngiliz futbolcu ve teknik adam. FA Cup tarihinde ilk kez finalde hat-trick yapan futbolcudur. 20. yüzyıl başlarında Alman futbolunun en başarılı teknik adamlarından olmuştur. Townley, Manchester'ın kuzeyindeki Blackburn şehrinde dünyaya geldi. Futbolla ilk tanışması devlet okulunda okuduğu zamanlardaydı. Blackburn Swifts takımında futbola başlayan Townley, daha sonra Blackburn Olympic takımında forma giydi. 1886'da o dönemde İngiltere'nin ve bu nedenle dünyanın en iyi takımlarından olan Blackburn Rovers'a transfer oldu. Sol kanatta oynayan Townley, 1890'da FA Cup finalinde The Wednesdays karşısında forma giydi. Maçı 6-1 kazandılar. Townley, kariyerinin ilk kupasını kazanırken, hat-trick yaptı. Böylece FA Kupası'nda hat-trick yapan ilk futbolcu oldu. Sonraki sene kupayı yine kazanırlarken, Townley bir gol kaydetti. FA Kupası finallerinde en çok golü kaydeden futbolcu unvanını 1980'lere kadar taşıdı. Ian Rush bu rekoru kırarken, Townley'in aksine üç finalde oynamıştı. 1892-93 sezonunda Stockton FC forması giyip, sonraki sezon Rovers'taki son sezonunu geçirdi. 1894-96 arasında FC Darwen'de forma giydi. 1896'da Manchester City FC'ye transfer olan futbolcu geçirdiği kafa sakatlığı nedeniyle futbola veda etmek zorunda kaldı. 23 Şubat 1889'da Galler karşısında ilk kez İngiltere millî futbol takımı forması giydi. 15 Mart 1890'da ise İrlanda karşısında ikinci ve son kez millî takım forması giydi. 9-1 kazandıkları maçta iki gol attı. Futbolculuk zamanlarında oyunun taktik kısmına büyük bir ilgisi olan Townley, futbolculuktan sonra teknik direktörlük lisansı aldı. İngiltere'de kısıtlı olan teknik direktörlük imkanları yüzünden futbolun yeni yayıldığı Avrupa'ya gitti. 1908'te Alman ekibi DFC Prag'da teknik direktörlüğe başladı. 17 Ocak 1909'da Karlsruher FV'ya transfe oldu. Max Breunig, Fritz Förderer ve Gottfried Fuchs gibi isimlerden kurduğu takım ile Almanya finaline çıkıp, Holstein Kiel'i uzatmalarda 1-0 yenerek Almanya Şampiyonu oldular. Takım tarihinin ilk ve son Almanya şampiyonluğu olacaktı. 1911'de finansal problemlerde dolayı takımdan ayrılmak zorunda kaldı. 8 Nisan 1911'de İngiliz bir teknik adam arayan SpVgg Fürth takımına transfer oldu. Takım dönemine göre en iyi tesislerden birine sahipti. Townley, kulübü tarihinin ilk iki Bavyera şampiyonluğunu kazandırdı. Aralık 1913'te FC Bayern München'e transfer olsa da Nisan 1914'te Fürth ekibine geri döndü. O sezon Magdeburg'da yapılan Almanya Şampiyonası finalinde yükselip, üç şampiyonluğu bulunan dönemin en başarılı Alman takımı VfB Leipzig ile mücadele ettiler. 153. dakikada attıkları gol ile maçı 3-2 kazandılar. Townley böylece ikinci Almanya şampiyonluğunu kazandı. Hans „Bumbes“ Schmidt, Georg Wellhöfer, Karl Franz ve Macar futbolcu Frigyes Weicz'in başını çektiği takım Fürth şehrine ve Bavyera eyaletine ilk Alman şampiyonluğunu getirdi. Şampiyonluktan sonra FC Bayern Münih'e geri dönse de I. Dünya Savaşı nedeniyle tutuklanma riski bulunduğundan takımdan ve Almanya'dan ayrılmak zorunda kaldı. 1919'da FC Bayern Münih'in başına üçüncü kez geçti. Burada iki tane yerel kupanın sahibi oldu. Münih'i yönetirken, İsviçre'deki kardeş takım FC St. Gallen'i de bir yaz kampı boyunca yönetti. Bayern Münih dönemlerinde, takıma ilk şampiyonluğunu getiren efsane başkanlardan Kurt Landauer ile beraber çalışıyordu. Ocak 1921'de Batı Almanya Şampiyonluğu için mücadele eden SV Waldhof Mannheim'ın başına geçti. Ancak şampiyonluğu 1. FC Nürnberg'e kaptırdılar. Daha sonra SC Victoria Hamburg'da görev yaptı. Burada oğlu Jimmy Townley de forvet pozisyonunda forma giyiyordu. 1923-25 arasında tekrar St. Gallen'i yönetti. 1924'te Hollanda millî futbol takımının başına geçti. Takımı Paris'te düzenlenen 1924 Yaz Olimpiyatları'nda yönetti. Yarı finallere kadar çıkan takım, dönemin en iyi takımlarından ve o sene altın madalyayı kazanacak Uruguay'a elendi. Üçüncülük maçında İsveç ile 1-1 berabere kaldılar, uzatmalarda da sonuç değişmeyince sonraki gün tekrar maçı oynayıp, yenildiler. Madalya alamasalar da dördüncülük 50 yıl boyunca Hollanda millî takımının en büyük başarısı oldu. Mayıs 1926'da tekrar SpVgg Fürth takımına geri döndü. Almanya Şampiyonası finaline yükselen takım Frankfurt'ta Hertha Berlin'i 4-1 yenerek, ikinci Almanya şampiyonluğunu yine Townley ile kazanıyordu. Almanya millî takım yıldızları Hans Hagen, Leonhard „Lony“ Seiderer ve Andreas Franz takımın yıldızlarıydı. 1927'de Güney Almanya şampiyonluğunu kazandılar. 1927'de yeni durağı FSV Frankfurt oldu. Buraya yeni bir futbol sistemi getirmeye çalışırken, ilk maçta 1860 Hanau'ya kaybedince işler istediği gibi gitmedi. 1928'te Frankfurt'un en başarılı üçüncü takımı olan FC Union Niederrad 07'ın başına geçti. Ancak finansal sıkıntılar nedeniyle 15 ay takımın başında kalabildi. Sonraki sezon ise bölge takımlarından SV Darmstadt 98'i çalıştırdı. Bu dönemde SpVgg Fürth 1929'da üçüncü şampiyonluğunu kazandı. Takımın başında eski öğrencileri olan futbolcu teknik direktörler Hans „Urbel“ Krauß ve Andreas Franz vardı. Futbol otoriteleri Townley'in Fürth'e yerleştirdiği sistemin şampiyonluğu getirdiğini söyledi. Eylül 1930'da Townley, Fürth'e geri döndü ve o sezon yine Güney Almanya Şampiyonluğu'nu kazandılar. Almanya Şampiyonası'nda ise çeyrek finalde önceki sezonun şampiyonu Hertha Berlin'e elendiler. Sonraki sezon finallere kalamayınca, Townley ile Fürth'ün yolları ayrıldı. 1932'de SV Arminia Hannover takımına geçti. O sezon takımı çeyrek finale çıkardı ancak o sezon şampiyon olacak Fortuna Düsseldorf'a elendiler. Çeyrek final başarısı Hannover ekibi tarihinin en büyük başarısıydı. 1933'te Eintracht Hannover takımının başına geçti ve buradan sonra başka bir takım çalıştırmadı. Almanya yıllarından sonra İngiltere'ye geri dönen teknik adam Blackpool'da 1950'de 80 yaşında hayatını kaybetti. Leonardo Araújo Leonardo Nascimento de Araújo ya da genel deyişle Leonardo (d. 5 Eylül 1969, Niterói), Brezilyalı eski millî futbolcu ve teknik direktör. Eylül 2017'de Süper Ligi takımı Antalyaspor'un başına geçmiştir. Brezilya formasını 60 kez giydi ve sekiz gol attı. Millî formayla iki FIFA Dünya Kupası, iki Copa América ile bir FIFA Konfederasyonlar Kupası'nda mücadele etti. Leonardo, teknik direktörlük kariyerinde ise iki İtalya Serie A takımı olan ve aynı zamanda Milano şehrinde yer alan iki ezeli takım; Milan ile Inter'i çalıştırdı. 1987 yılında Flamengo takımında profesyonel olan Leonardo üç yıl sonra São Paulo'ya transfer oldu. 1992 yılında La Liga takımlarından Valencia'ya transfer oldu. Leonardo, Valencia forması altındaki ilk maçına; 14 Eylül 1991 tarihinde 1-1 biten maçta Real Burgos karşısında çıkarken; ilk golünü ise, 22 Şubat 1992 tarihinde yine 1-1 biten maçta Real Mallorca karşısında attı. 1993 yılında Japonya takımı Kashima Antlers'e transfer olan Leonardo, bundan üç yıl sonra (yani 1996 yılında) Fransa Ligue 1 takımlarından Paris Saint-Germain'e transfer oldu. Leonardo, Paris Saint-Germain forması altındaki ilk maçına 10 Ağustos 1996 tarihinde Strasbourg karşısında çıktı ve Leonardo, o maçta Paris SG forması altındaki ilk golünü atarak takımının maçı 1-0 kazanmasını sağladı. 31 Ekim 1996 tarihinde ise UEFA Kupa Galipleri Kupası mücadelesinde Galatasaray karşısında ilk maçı 4-2 kaybetmişti. Fakat rövanşı 4-0 kazanıp tur atladı. Leonardo, bu rövanş maçında da bir gol attı. Paris SG o sezon Kupa Galipleri Kupası'nı ikinci olarak bitirirken bu turnuvada finale gelene kadar tek yenilgisini Galatasaray karşısında almıştı. 1997-98 sezonuna girildiğinde Leonardo, üç maç yaptı ve o günlerde İtalya Serie A takımlarından Milan'a transfer oldu. Leonardo, Milan forması altındaki ilk maçına; 13 Eylül 1997 tarihinde 1-1 biten maçta Lazio karşısında çıkarken; 9 Kasım 1997 tarihinde Brescia karşısında iki gol atarak hem Milan forması altındaki ilk gollerini atmış oldu, hem de takımının maçı 2-1 kazanmasını sağladı. 21 Eylül 1999 tarihinde ise UEFA Şampiyonlar Ligi mücadelesinde yine Galatasaray karşısında hem gol attı, hem de Andriy Şevçenko'ya gol pası vererek takımının maçı 2-1 kazanmasını sağladı. Leonardo, Milan'da oynadığı dört yıl boyunca sempatik hareketleriyle takım arkadaşlarının ve taraftarın büyük sevgisini kazandı. Kariyerinin son dönemlerinde sakatlıklar geçiren Leonardo, ondan sonra 2001 ve 2002 yıllarında eski takımları; Flamengo ve São Paulo'da da top koşturdu. 2002-03 sezonunda tekrar Milan ile anlaşma sağladı. Kariyerindeki son golünü 18 Aralık 2002 tarihinde Coppa Italia mücadelesinde 5-1 kazandıkları maçta Ancona karşısında atarken; son maçına ise, 6 Şubat 2003 tarihinde 0-0 biten maçta yine kupa mücadelesinde Perugia karşısında çıktı. 2003 yılında ise futbolu bıraktığını açıkladı. Leonardo, Brezilya forması altındaki ilk maçına; 17 Ekim 1990 tarihinde hazırlık maçında Şili karşısında çıktı. 1994 FIFA Dünya Kupası'nın 23 kişilik Brezilya kadrosunda da yer almayı başardı ve bu turnuvada da şampiyonluk sevinci yaşadı. Brezilya forması altındaki ilk golünü; 13 Temmuz 1995 tarihinde 3-0 kazandıkları maçta 1995 Copa América mücadelesinde Kolombiya karşısında attı. Leonardo'lu Brezilya, bu turnuvada ikinci olurken; 1997 Copa América'yı ve 1997 FIFA Konfederasyonlar Kupası'nı şampiyon olarak tamamladı. 1998 FIFA Dünya Kupası'nda da mücadele eden Leonardo, bu turnuvada ise ikincilik yaşadı ve millî formayla son turnuvası oldu. Millî forma altındaki son maçına ise; 15 Ağustos 2001 tarihinde 2-0 kazandıkları maçta Paraguay karşısında çıktı ve millî formaya veda etti. Leonardo, millî takım formasını 60 kez giydi ve sekiz gol attı. Leonardo, 31 Mayıs 2009 tarihinde Milan'da Carlo Ancelotti'den boşalan koltuğu devraldı ve böylece eskiden oynadığı takım olan Milan'a teknik direktör olarak geri dönmüş oldu. Leonardo, yaptığı açıklamada; ""Bugün benim için özel bir gün. Futbolcu olarak bu takımda oynamayı arzu etmiştim. O dönemlerde, bir gün bu takımın teknik direktörü olacağımı hayal bile etmemiştim."" sözlerini söyledi. Taktik için ise; ""Taktik açıdan devrim yapacak değilim. Ama hücum yapan bir takım istiyorum. Eğlenceli ve ofansif bir oyunda, her oyuncu kendi yeteneğini azami düzeyde göstermek zorunda olacak. Oyun sistemimiz, tabii ki elde mevcut imkanlara göre belirlenecek. Ama benim arzuladığım türdeki futbolu şu anda en iyi Barcelona oynuyor."" açıklamalarında bulundu. Leonardo, 4-3-1-2 oyun sistemini esas almakla birlikte, bunda değişikliğe gitmesinin mümkün olacağına da değinerek, ""Benim Milan'ın daha çok kanatlardan yüklenecek. Takımımız, izleyene zevk veren, ofansif bir oyun çıkaracak. Bana göre, en güzel takım 1982'deki Brezilya millî takımıdır, Fabio Capello da en iyi teknik direktördür."" dedi. Milan'ın başına geçer geçmez, Real Madrid'den Hollandalı forvet oyuncusu Klaas-Jan Huntelaar'ı transfer etti. Milan, Leonardo ile ilk maçında; 22 Ağustos 2009 tarihinde Siena karşısında Alexandre Pato'nun golleriyle 2-1 galip geldi. Milan, 2009-10 sezonunda ligi 3. bitirdi ve Leonardo, Milan yöneticilerle bilrikte sözleşmesini karşılıklı olarak feshettiğini ve 2010-11 sezonunda Şampiyonlar Ligi'ne direkt olarak katılmayı garantlieyip hedefe ulaştıklarını açıkladı. Bir ara, Leonardo'nun; 2010 FIFA Dünya Kupası'ndan sonra Carlos Dunga'nın yerine Brezilya'nın başına geçeceği konuşuldu ancak bu transfer gerçekleşmedi. Leonardo, 24 Aralık 2010 tarihinde Milan'ın ezeli rakibi Inter'in başına geçti ve Rafael Benitez'den boşalan koltuğu devraldı. Bu transfer için taraftarların bir bölümü tepki gösterirken, bir bölümü tuhaf, diğer bölümü ise inanılmaz olarak buldu. Inter, Leonardo ile ilk maçında; 6 Ocak 2011 tarihinde Napoli karşısına çıktı ve Inter maçı 3-1 kazandı. Inter, o sezon Coppa Italia'yı kazansa da diğer kötü gidişatı nedeniyle takımdan ayrılmasına kesin gözüyle bakılıyordu ve Leonardo, eski takımı Paris Saint-Germain ile sportif direktör olarak anlaştı. Leonardo, Paris SG'ye geldikten sonra Kévin Gameiro, Nicolas Douchez, Jérémy Ménez, Mohamed Sissoko, Salvatore Sirigu, Javier Pastore, Thiago Motta, Thiago Emiliano da Silva ve Zlatan Ibrahimović gibi oyuncuları takıma kazandırdı. !Toplam||55||7 Cevat Yurdakul Cevat Yurdakul (d. 1 Ocak 1942, Ulubey, Ordu - ö. 28 Eylül 1979, Adana), 12 Eylül Darbesi öncesinde uğradığı silahlı saldırı sonucu öldürülen dönemin Adana İl Emniyet Müdürü. Yurdakul, Ecevit hükûmeti tarafından Adana İl Emniyet Müdürü olarak atandı. 28 Eylül 1979 sabahında ülkücü bir grup tarafından aracı kurşunla taranarak öldürüldü. Yurdakul ailesinin avukatı Halil Güllüoğlu da 6 Şubat 1980'de öldürüldü. Cinayetin sanıklarından Muhsin Kehya, Cumhuriyet Halk Partisi Adana il başkanı avukat Ahmet Albay ve Cumhuriyet Halk Partisi Kayseri il başkanı avukat Mustafa Kulkuloğlu'nun öldürülmesi olaylarına da karıştı. Kehya, cezaevinden iki kez firar ettikten sonra Almanya'ya kaçtı. 1997'de idam edilmeme koşuluyla Türkiye'ye iade edildi ve 36 yıl hapis cezasına mahkûm oldu. 3. Yargı Paketi olarak bilinen yasal düzenleme doğrultusunda 12 Temmuz 2012'de tahliye edildi. Cinayetin bir diğer zanlısı Abdurrahman Kıpçak, Kehya gibi cezaevinden firar ettikten sonra yurtdışına kaçtı. 5 Ekim 1989'da 47 kilo eroinle İstanbul'da yakalandı ve bir süre sonra serbest bırakıldı. Kıpçak, 5 Şubat 2006'da Ümraniye'de uğradığı silahlı saldırı sonucu öldürüldü. Scott Glenn Theodore Scott Glenn (d. 26 Ocak 1941, Pittsburgh, ABD) Amerikalı tiyatro ve sinema oyuncusu. Rol aldığı filmlere "Şehir Kovboyu" (1980), "Boşluktaki Kahramanlar" (1983), "Silverado" (1985), "Kızıl Ekim" (1990), "Kuzuların Sessizliği" (1991), "İlk Gün" (2001) , "Son Ültimatom" (2007), "Sucker Punch" (2011) ve "Daredevil" (2015) sayılabilir. Theodore Scott Glenn, Pittsburgh, Pennsylvania'da Theodore ve Elizabeth Glenn çiftinin çocuğu olarak dünyaya geldi. O hastalıklı bir çocuktu ve hatta bir yıl süren bir yatak istirahati alması gerekti. Yoğun antrenmandan sonra iyileşti ve sonrasında eğitim için William ve Mary Üniversitesi'ne gitti. Mezuniyetini takip eden üç yıl boyunca donanmada kaldı. Wisconsin'de muhabirlik yaptı. Senaristlik alanındaki başarısız denemesinden sonra oyunculuğa yöneldi. 1965 yılında "The Impossible Years" ile Broadway'de ilk kez sahneye çıktı. La MaMa Experimental Theatre Club yapımlarında oynarken George Morrison oyunculuk sınıfında eğitimine devam etti. 1967 yılında Carol Schwartz ile evlenerek Yahudi inancını aldı. Bir oyuncu olarak kariyerine tiyatro ve televizyonda küçük roller ile sıfırdan, yavaş yavaş başladı. Kamera karşısına 1969 yılında "The Edge of Night" dizisiyle geçti. Oyunculuğunu gösterdiği ilk film 1970 yılında James Bridges'ın yönetmenliğini yaptığı "The Baby Maker"'dı. Glenn ve ailesi Los Angeles'a taşındı ve film ve televizyon yapımlarında küçük rollerde oynadı. Büyük yönetmenler Jonathan Demme ve Robert Altman ile çalıştı. Francis Ford Coppola ona "Apocalypse Now" (1979)'da küçük bir rol verdi ama bu bir atılım sayılmazdı. Sinirlenen Glenn, Hollywood'u bıraktı ve barmen, avcı ve korucu olarak Ketchum, Idaho şehrinde çalıştı. Kariyerine sadece yerel tiyatro yapımlarında devam etti. 1980 yılında sinemaya geri döndü ve "Şehir Kovboyu"'nda Wes Hightower rolünü oynadı, bunu "Wild Geese II", "Silverado" (1985) ve "Right Stuff" gibi filmlerde bir dizi rol izledi. Oynadığı roller artsada genellikle başrol alamadı. Bir oyuncu olarak çıkışını doksanlı yılların başında "Kızıl Ekim" (1990), "Kuzuların Sessizliği" (1991) "Backdraft" (1991) ve "Player" (1992) gibi filmlerindeki rollerle yaptı. Bundan sonra "Reckless" (1995) "Edie and Pen" (1997) "Carla'nın Şarkısı", "Ateş Altında Cesaret" (1996), "Mutlak Güç" (1997) ve "Küçük Peygamberler" (1997) gibi daha küçük filmlerde daha zorlu roller almaya çalıştı. Milenyum olduktan sonra rollerini sanatsal filmlerden büyük filmlere değiştirdi. GÃ¶ztepe Hilal SK Göztepe Hilal Spor Kulübü, 1912 olan kuruluş yılıyla Türkiye'nin en eski spor kulüpleri arasında yer alan, İstanbul'un Erenköy semtinde kurulmuş bir spor kulübüdür. Hilal Spor Kulübü 1912 yılında İstanbul'da Halit Galip Ezgü tarafından kuruldu. 1922-23 sezonunda Cuma Ligi'ni beşinci olarak tamamladı. Yine aynı sezon Galatasaray ve Fenerbahçe gibi önemli kulüpleri geçerek Kurtuluş Kupası’nı aldı. 1923 yılında Türkiye Futbol Federasyonu'nun kurucuları arasında yer alan kulüp, 2012 yılında 100. yılını kutladı. Zaman içinde basketbol, voleybol gibi branşlarda da mücadele eden kulüp, günümüzde sadece futbol ve briçte faaliyet gösteriyor. Basketbol şubesi 1953 yılında kurulmuştu ve Türkiye Basketbol Ligi'nde Kırmızı-Mavi formayla mücadele etmiştir. Birçok önemli futbolcuyu yetiştiren ve uzun yıllar İstanbul Futbol Ligi'nde yer alan takım, günümüzde "Göztepe Hilalspor" adıyla İstanbul 1. Amatör Ligi'nde mücadele etmektedir. Ayberk Pekcan Ayberk Pekcan (d. 22 Mayıs 1970, Mersin), Türk sinema ve dizi oyuncudur. Çocukluğunu ve gençliğini Adana ve Mersin'de geçirdi. İlk ve orta öğrenimini Adana'da, Liseyi Mersin'de okuduktan sonra Mersin Üniversitesi Güzel Sanatlar Fakültesi Sahne Sanatları Bölümü Tiyatro Ana Sanat Dalını bitirdi. Daha sonra İstanbul'da oyunculuk kariyerine başladı. "Ihlamurlar Altında", "Yaprak Dökümü", "Kurtlar Vadisi" ve "Keşanlı Ali Destanı" adlı televizyon dizilerinde ana rollerde oynadı. 2010 yılında başrolünde oynadığı "Saç" adlı sinema filmi ulusal ve uluslararası film festivallerinde ödüller aldı. 2012 yılında gösterime giren "Aşk ve Devrim" adlı sinema filmindeki performansıyla 23. Ankara Uluslararası Film Festivalinde en iyi yardımcı erkek oyuncu ödülüne layık görüldü. Sıçangiller Sıçangiller (Muridae), Kemiriciler takımında yer alan ve doğal olarak Avrasya, Afrika ile Avustralya'da bulunan 700'den fazla türü ile memelilerin en büyük familyasıdır. Doğal olarak bulundukları yerlerin dışına da çıkarak tüm Dünya üzerine yayılmışlardır. Familyanın bilimsel adı Latince "sıçan" anlamına gelen "mus" kelimesinden gelir. Bu familyada yer alan memeliler kuyruk dışında ortalama 10 cm boyunda olan küçük hayvanlardır. En küçük memelilerden biri olan olan "Mus minutoides" 4,5–8 cm boyunda iken bu familyada bulunan en büyük tür "Phloeomys cumingi" 48 cm boya ulaşır. İnce bir vücuda ve pullu bir kuyruğa sahiptirler. Ucu sivrilen burunları, dikkat çekici uzunlukta bıyıkları vardır. Bu genel özelliklerin dışında türler arasında büyük bir çeşitlilik görülür. Türlerin çoğunun uzun bacak ve ayakları sıçrayarak hareket etmelerini sağlarken, diğerlerinin geniş ayakları ve tutma yeteneği olan kuyrukları tırmanma becerilerini artırır. Bu iki özelliğe sahip olmayan türler de familyada yer alır. Genellikle kahverenginin değişik tonlarında renklere sahiptirler ama siyah, gri ya da beyaz izler de görülebilir. Duyma ve koku duyuları mükemmel derecede gelişmiştir. Orman'dan otlaklara ve dağlara kadar çok çeşitli doğal yaşam alanlarında yaşarlar. Bir kısım türleri kurak çöl iklimine uyum göstermiştir ve çok az su ile uzun süre yaşayabilirler. Otçul ya da hepçildirler. Çok kuvvetli çene kasları ve yaşamları boyunca uzayan kesici dişleri sayesinde birçok türden geniş bir yelpazede beslenirler. Çok sık ürerler ve yılda birkaç kere çok sayıda yavrularlar. Çiftleştikten 20 ila 40 gün sonra doğururlar ancak bu türler arasında farklılıklar gösterir. Yenidoğanlar kör, tüysüz ve yardıma muhtaçtır ancak "Acomys" gibi istisnalar bulunur. Sıçangiller yaklaşık 710 tür içeren ve 150 cinsi kapsayan 5 alt familyada sınıflandırılırlar. Türkiye Genç Erkekler Basketbol Şampiyonası Türkiye Genç Erkekler Basketbol Şampiyonası Türkiye Basketbol Federasyonu tarafından 1950'den beri düzenlenen ve basketbolda genç erkekler kategorisinde (16-18 yaş grubu) Türkiye şampiyonunu belirlemek için yapılan spor organizasyonu. (*) Suspor'un adı daha sonra DSİ Ankara olarak değiştirilmiştir. (**) Pertevniyal, Anadolu Efes ile yaptığı pilot takım anlaşması sonucunda genç erkekler kategorisinde şampiyonaya anılan takım adına boy göstermiştir. Keza Alpella da Fenerbahçe ve Ülkerspor'un 2006 yılında birleşmelerinin ardından 2006-07 sezonunda Fenerbahçe Ülker'in bu kategorideki takımı olarak faaliyet göstermiş, 2007-08 sezonundan sonra takım Fenerbahçe Ülker adını kullanmaya başlamıştır. 2004 yılında ise Yeşilyurt, Ülkerspor'un pilot takımı olarak mücadele etmiştir. Ayahuska Ayahuska, "Banisteriopsis caapi" bitkisinin dal ve yapraklarının kaynatılmasıyla elde edilen çok güçlü halüsinojen içecek. İçerdiği dimetiltriptamin (DMT) nedeniyle çoğu ülkede tıbbî zorunluluklar dışında kullanımı yasadışıdır. Jason Earles Jason Earles, 26 Nisan 1977 doğumlu olan Kaliforniya'lı aktör. En büyük çıkışını Disney'in reyting rekorları kıran dizisi Hannah Montana'da Miley Stewart'ın kardeşi olarak yapmıştır. Hannah Montana'nın sonlanmasının ardından bir Disney XD serisi olan Kickin' it adlı dizide başrollerden birini canlandırmaya başlamıştır. Gazze Åžeridi Ligi Gazze Şeridi Ligi Filistin Yönetimi tarafından yönetilen topraklarda Filistin Futbol Federasyonu'nun iki üst liginden biridir. Şimdiye kadarki Şampiyonlar: Türkiye Yıldız Erkekler Basketbol Şampiyonası Türkiye Yıldız Erkekler Basketbol Şampiyonası Türkiye Basketbol Federasyonu tarafından 1968'den beri düzenlenen ve basketbolda yıldız erkekler kategorisinde (14-16 yaş grubu) Türkiye şampiyonunu belirlemek için yapılan spor organizasyonu. Anne V Anne Vyalitsyna, doğum ismi Anna Sergeyevna Vyalitsyna () (19 mart 1986 Gorky, Sovyetler Birliği), Anne V adıyla bilinen Rus model. Vyalitsyna rusyanın Gorky şehrinde doğdu (şimdiki ismi Nijniy Novgorod). Anne ve babası Hekimdir. Babası bir sport takımında hekimlik yaparken annesi çocuk doktorudur. MTV'nin Fashionably Loud Avrupa programı yeni yüzler ararken bir gözlemci Saint Petersburg'da onu gördü ve daha sonra Vyalitsyna 15 yaşındayken profesyonel mankenlik kariyerine başladı. "Barbi bebeklerimle oynadığım günlerimden beri bir model olmak istiyordum" diye "The Age" 'e anlattı. Vyalitsyna Anna Molinari, Chloé ve Sportmax için çalıştı. "Vogue", "Elle", ve "Glamour" kapak güzeli oldu. 2005 yılından beri"Sports Illustrated Swimsuit Yayını" ile her yıl çalışmaktadır. 2011 yılında Victoria Secrets meleklerinden biri oldu. Vyalitsyna Alanis Morissette 'nin "Out Is Through" ve Maroon 5 'ın "Misery" , "Never Gonna Leave This Bed" kliplerinde oynadı. Mayıs 2012 de Die Hard 'ın 5. serisi olan ( A Good Day to Die Hard ) filminde oynayacağı açıklandı. Women Model Management katılmıştır. Kuopion Palloseura Kuopion Palloseura (veya KuPS), Finlandiya'nın 8. en kalabalık kenti Kuopio merkezli bir Fin futbol kulübüdür. Finlandiya Premier Ligi olan Veikkausliiga'da yer almaktadır. Takım, Savon Sanomat Areena'nda maçlarını oynamaktadır. "5 Mayıs 2016 itibarıyla" The LifeStyle Channel LifeStyle (bilinen adı The LifeStyle Channel) Avustralya televizyon kanalı 1 Eylül 1997 tarihinde yayına başlayan kanal çağdaş yaşam tarzına uygun olan yiyecek içecek, emlak, alışveriş, seyahat ve dram gibi konuları kapsamaktadır. Kanalda her cuma akşamı bilgi içerikli yayınlar yapılır. Çaygören, Sındırgı Çaygören, Balıkesir ilinin Sındırgı ilçesine bağlı bir mahalledir. Mahallenin eski adÄ± Menent'tir. Balıkesir il merkezine 66 km, Sındırgı ilçesine 3 km uzaklıktadır. Otto Nerz Otto Nerz (d. 21 Ekim 1892, Hechingen, Almanya - ö. 19 Nisan 1949, Sachsenhausen, Almanya) Alman futbolcu ve Almanya millî futbol takımının ilk teknik direktörü Nerz, bir çiftçinin oğlu olarak Almanya'nın güneyindeki Hechingen şehrinde dünyaya geldi. 10 kardeşi ile birlikte fakirlik içinde yaşıyorlardı. Finansal sıkıntılara rağmen liseyi okudu. I. Dünya Savaşı öncesi öğretmenliği bitiren Nerz, savaşta doktor olarak görev yaptı. 1919'da Berlin'de ilkokul öğretmenliğine başladı. 1920'de ise spor akademisine girdi. 1925'te mezun olan Nerz, daha sonra tıp okuyarak 1935'te mezun oldu. Futbola FG Hechingen takımında başlamıştı. Ailesinin Mannheim'a taşınması ile 1910 yılında VfR Mannheim'a transfer olup 9 sene burada forma giydi. 1919-1924 arasında ise Berlin'deki öğretmenliği sırasında Tennis Borussia Berlin takımında oynadı. Futbolculuk kariyerinde genel olarak yedekte bekleyen Nerz, büyük bir başarı kazanamadan futbolcu bıraktı. 1924'te Tennis Borussia Berlin'de futbolu bıraktıktan sonra bu takımın teknik direktörlüğüne başladı ve 2 sene bu görevi sürdürdü. Almanya millî futbol takımı bu dönemlerde Avrupa'da başarılı bir görüntü sergilemiyordu. Almanya Futbol Birliği başkanı Felix Linnemann, 1928 Yaz Olimpiyatları'nda başarı istiyordu. O zamana kadar millî takım kadrosunu federasyon yetkilileri seçmekteydi. 1 Temmuz 1926'da Nerz, Almanya millî takımının ilk teknik direktörü oldu. İlk maçına 31 Ekim 1926'da Hollanda karşısında çıktı ve 3-2 kazandılar. Ancak olimpiyatlarda İsviçre'yi yenerek başlasalar da ikinci turda dönemin en iyi takımlarından olan ve o sene altın madalyayı kazanan Uruguay'a elendiler. Nerz, takımdaki eksikliklerin farkına varıp yenilenmeye gitti. İngiltere'yi örnek alıp, WM sistemini Almanya'ya uyguladı. Bu dönemde Almanya'nın bölgesel ligleri 16 lige toplanarak futbolcu seçimini kolaylaştırdı. Ernst Kuzorra, Fritz Szepan ve Paul Janes millî takımın yıldızlarından oldular. 1929'da Almanya, 5 maç üst üste yenilmeyerek dikkat çeken bir ekip olmuştu. Bir yandan da Almanya'da Nazi ideolojisi sesini yükseltiyordu. Nerz, 1919-1933 arasında Almanya Sosyal Demokrat Partisi üyesi iken daha sonra Nasyonal Sosyalist Alman İşçi Partisi üyesi olmuştu. Kendisi politika ile ilgilenmediğini açıklasa da yönetimin Yahudilik karşıtı söylemlerini futbola da yansıtıyordu. Millî takım da Nazi yönetiminin propaganda amacı olarak kullanılıyor, takımın Almanya'nın ırksal üstünlüğünün bir simgesi olması isteniyordu. 1934 FIFA Dünya Kupası'nda Almanya, Dünya üçüncüsü olup tarihinin en büyük başarısını kazanmış ve yönetimi mutlu etmişti. Bunu başarırken ortalama 23 yaşında genç bir takım kurmuştu. Berlin'de düzenlenen 1936 Yaz Olimpiyatları bu yüzden büyük bir önem kazanmıştı. Alman takımı 1935'te 17 hazırlık maçı yaparak rekor kırmış ve ciddiyetini göstermişti. Hazırlık döneminde 13 galibiyet, 3 mağlubiyet ve 1 beraberlik alındı. Bu sayede Almanya olimpiyatların en büyük favorisi oldu. İlk turda Lüksemburg'u 9-0 yenerek başladılar ve çeyrek finalde Norveç ile eşleştiler. Federasyon başkanı Felix Linnemann, gelecek turu düşünerek Nerz'den yedeklerle oynamasını istedi. Adolf Hitler'in karşısında oynanan maçı Almanya 2-0 kaybederek elendi. Almanya'da bir politik krize neden olan mağlubiyetten sonra teknik direktörlük görevi Nerz'in yardımcısı Sepp Herberger'e verildi ve Nerz kovuldu. Mayıs 1938'den itibaren Nerz, Alman Yüksekokulu'na Beden Eğitimi profesörü oldu ve futbolun daha teknik alanlarıyla ilgilenmeye başladı. Bu dönemde spor ile ilgili birçok makalesi yayınlandı. II. Dünya Savaşı sonunda Kızıl Ordu tarafından tutuklanadı ve Berlin-Hohenschönhausen kampına götürüldü. 16 Ekim 1946'da bir başka özel kamp olan Sachsenhausen'e götürüldü. 19 Nisan 1949'da ise menejitten dolayı hayatını kaybetti. Parrhasius (ressam) Evenor'un oğlu Efesli Parrhasius (), Antik Yunanistan'ın en tanınmış ressamlarından biriydi. Atina'da yaşayan Parrhasius, Attikalı sanatçılar arasında kabul edilir. Parrhasius'un yaşadığı dönem, o ve Sokrates arasında geçen sanatla ilgili diyalogları kaydeden Ksenofon sayesinde bilinir, bu bilgiler ışığında MÖ 399 yılından önce yaşamış bir sanatçı olarak öne çıkar. Genç Seneca, MÖ 346 yılında Philip'in sattığı Olinteli bir köleyi alan Parrhasius'un, Atina'daki Partenon için zincire vurulmuş Prometheus modeli elde etmek için köleye işkence yaptığı bir hikâyeyi anlatır; ancak Michelangelo hakkında da benzeri anlatılan bu hikâye, kronolojik olarak imkânsızdır. Gaius Plinius Secundus, Parrhasius'un Zeuxis ile girdiği kimin daha iyi bir ressam olduğu konusunda girdikleri iddiadan bahseder. Zeuxis, o kadar mükemmel üzüm taneleri çizmiştir ki, bir kuş sürüsü üzümleri gerçek sanıp resmi gagalamışlardır ve bu şekilde Zeuxis, kuşları kandırmıştır. Daha sonra ikili, Parrhasius'un atölyesine gitmiştir ve Parrhasius Zeuxis'ten, eserini kapatan perdeyi açmasını istemiştir. Zeuxis perdeyi açmaya çalışınca, perdenin aslında sadece bir perde resmi olduğunu anlamıştır ve ""Ben kuşları kandırdım, ama Parrhasius Zeuxis'i kandırdı."" diyerek yenilgiyi kabul etmiştir Parrhasius, döneminin en iyi ressamları arasında kabul edilmiştir. O dönemki eserlerde özellikle, çizdiği dış hatlar övülür ve tahta ile parşömen üzerindeki çizimleri, dönemin ressamları tarafından büyük değer görmüş ve üzerinde çalışma amacıyla muhafaza edilmiştir. İlk olarak öne çıkardığı resim yeteneği, arka planda kendini gösteren figürleridir. Çizdiği Theseus'un resmi, Roma'nın Capitol Tepesi'ni süslemiştir. Boş zamanlarında eğlence için çizdiğini söylediği müstehcen resimler dışındaki diğeri çalışmaları çoğunlukla mitolojik grupları içerir. Atina halkını kişileştirdiği "Demos" resmi, anlatıldığı üzere, Atina halkının öne çıkan ancak birbiriyle bağdaşmayan on iki özelliğine dayanan bir hicviyedir. Lower East Side Lower East Side, (genellikle LES olarak kısaltılır), ABD'nin New York eyaletinin New York şehrinin Manhattan ilçesinin güneydoğu kesiminde yer alan bir mahalledir. Kabaca Allen Street, East Houston Street, Essex Street, Canal Street, Eldridge Street, East Broadway ve Grand Caddesi ile sınırlanmıştır. Dirty Sexy Money Dirty Sexy Money, 26 Eylül 2007 ile 8 Ağustos 2009 tarihleri arasında, ABD'de Craig Wright tarafından oluşturulan ve ABC tarafından yayınlanan drama dizisidir. Rob Fusari Rob Fusari, diğer bilinen adıyla 8Bit Grammy ödüllü albüm yapımcısı ve şarkı yazarı. En çok Beyonce, Will Smith, Whitney Houston ve Lady Gaga ile yaptığı çalışmalarla bilinir. Kostümlü drama Kostümlü drama, konusu belirli bir tarihî dönemde geçen; o döneme has kıyafetlerin, setlerin ve dekorların kullanıldığı; genellikle televizyon ya da sinema için üretilmiş eser. Kostümlü dramalarda belirli bir dönemin ambiyansını yaratabilmek için genellikle gösterişli kostüm ve dekorlar kullanılır. Bu türdeki eserler çoğunlukla tarihî olmakla birlikte, romantik veya macera türünde eserlere de rastlanır. Kostümlü dramalara örnek olarak "Cesur Yürek" filmi, "Gurur ve Önyargı" ve "Gurur Dünyası" gibi kitapların çeşitli TV ve sinema uyarlamaları, "Marie Antoinette" (1938 ve 2006 yapımı filmler), "Muhteşem Yüzyıl" vb. TV dizileri verilebilir. Liam McIntyre Liam McIntyre (d. 8 Şubat 1982, Adelaide), Avustralyalı oyuncu. Andy Whitfield'da bir çeşit lenfoma teşhis edilmesi sebebiyle "Spartacus Vengeance" dizisinde başrol olarak katılmıştır. Andy Whitfield'in ölümü nedeniyle dizinin son sezonu olan "War Of The Damned" da McIntyre ile çekilmiştir. Ayrıca The Flash dizisinde oynamaya devam etmektedir Fernando Couto Fernando Manuel Silva Couto ( veya ; d. 2 Ağustos 1969, Espinho), Portekizli eski millî futbolcudur. Futbolculuk döneminde Defans bölgesinde oynamaktaydı. Şu an Braga'da sportif direktörlük yapmaktadır. Portekiz formasını 110 kez giydi ve sekiz gol attı. Ayrıca millî formayla; üç Avrupa Futbol Şampiyonası'nda ve bir FIFA Dünya Kupası'nda mücadele etti. 1988 yılında Porto takımında profesyonel olan Couto, daha sonra; Famalicão ve Académica takımlarında da top koşturdu. 1990 yılında tekrar Porto'ya dönen Couto, Porto forması altındaki ilk maçına; 3 Ekim 1990 tarihinde 8-1 kazandıkları maçta Portadown karşısında çıkarken; ilk lig maçına ise, 21 Ekim 1990 tarihinde 2-0 kazandıkları maçta Vitoria Setubal karşısında çıktı ve o maçta da Porto forması altındaki ilk golünü attı. 1994 yılında İtalya Serie A takımlarından Parma'ya transfer olan Couto, o formayla ilk maçına; 4 Eylül 1994 tarihinde 2-0 kazandıkları maçta Cremonese karşısında çıktı ve o maçta da Parma forması altındaki ilk golünü attı. Couto, Parma ile ilk sezonunda UEFA Kupası'nı kazandı. 1996 yılında İspanya La Liga takımlarından Barcelona'ya transfer oldu. Couto, Barcelona forması altındaki ilk maçına; 7 Eylül 1996 tarihinde 2-1 kazandıkları maçta Espanyol karşısında çıktı. Couto, Barcelona ile ilk sezonunda La Liga, Copa del Rey, Supercopa de España, UEFA Kupa Galipleri Kupası ve UEFA Süper Kupası şampiyonluğu yaşadı. 1998 yılında yine İtalya Serie A takımlarından Lazio'ya tarnsfer oldu. Couto, Lazio forması altındaki ilk maçına; 29 Ağustos 1998 tarihinde İtalya Süper Kupası mücadelesinde 2-1 kazandıkları Juventus karşısında çıkarken; ilk lig maçına ise, 13 Eylül 1998 tarihinde 1-1 biten maçta Piacenza karşısında çıktı. Lazio forması altındaki ilk golünü ise; 27 Eylül 1998 tarihinde 2-2 biten maçta Perugia karşısında attı. Couto, Lazio ile ilk sezonunda yine UEFA Kupa Galipleri Kupası'nı kazandı. 2005 yılına kadar Lazio'da top koşturan Couto, aynı yıl tekrar eski takımı Parma'ya geri döndü. Couto, Parma forması altındaki ilk maçına; 11 Eylül 2005 tarihinde 1-0 kaybettikleri maçta Chievo karşısında çıkarken; ilk golünü ise, 15 Nisan 2007 tarihinde 1-1 biten maçta Catania karşısında attı. Couto, 20 Ocak 2008 tarihinde Inter karşısında maçın 86. dakikasında skor 2-1 Parma'nın üstünlüğüyle devam ederken Inter adına gole giden topu elle kesti ve hakem Andrea Gervasoni tarafından kırmızı kartla oyun dışında kaldı ve Inter maçı 3-2 kazandı. Kariyerindeki son maçına ise; 18 Mayıs 2008 tarihinde 2-0 kaybettikleri maçta yine Inter karşısında çıktı ve Couto, 2008 yılında futbolu bıraktığını açıkladı. Couto, daha önce Portekiz U-20 ve Portekiz U-21 formalarını da giydi. U-21 formasıyla 1989 yılında FIFA 20 Yaş Altı Dünya Kupası'nda şampiyonluk yaşadı. Portekiz formasını ilk kez; 19 Aralık 1990 tarihinde 1-0 kazandıkları maçta ABD karşısında giyerken; ilk golünü ise, 24 Şubat 1993 tarihinde 3-1 kaybettikleri maçta İtalya karşısında penaltıdan attı. 14 Haziran 1996 tarihinde ise 1996 Avrupa Futbol Şampiyonası grup aşamasında Türkiye karşısında gol atarak takımının maçı 1-0 kazanmasını sağladı. Couto, 1996 Avrupa Futbol Şampiyonası'nda çeyrek final, 2000 Avrupa Futbol Şampiyonası'nda yarı final ve 2004 Avrupa Futbol Şampiyonası'nda final sevinci yaşadı. Millî formayı son kez; 30 Haziran 2004 tarihinde 2004 Avrupa Futbol Şampiyonası mücadelesinde 2-1 kazanıp finale yükseldikleri maçta Hollanda karşısında giydi. Couto, millî formayı 110 kez giydi ve sekiz gol attı. 107||10||||||colspan="2"|-||24||2||131||12 44||0||7||1||colspan="2"|-||9||1||60||2 247||14||29||1||colspan="2"|-||58||2||334||17 398||24||36||2||colspan="2"|--||91||5||525||31 Love it! Love it! Büyük Britanya'da üretilen haftalık bir magazin dergisidir. İlk sayısı News International tarafından magazin bölümünde 7 Ocak 2006'da çıkmıştır. İnsanların hayatını, genellikle 18-35 kadınların yaşamını, gerçek hayat konularını ele alarak bunları kutlamalar moda, güzellik ve seks kombine eder. Bu magazin dergisi The Sun, News International gibi gazetelerin kapak sayfasında büyük bir destek görüyor. Aralık 2008'de Hubert Burda Media adlı şirkete satılmıştır. 2010'da Michelle Keegen derginin yeni köşe yazarı olmuştur. Okot p'Bitek Okot p'Bitek, (d. 7 Haziran 1931 - ö. 20 Temmuz 1982), Ugandalı şair, toplum bilimci. Afrika insanının sözel yazın geleneği üzerine çalışmıştır. 1931 yılında Uganda'nın kuzeyinde Gulu kentinde öğretmen bir baba ve geleneksel şarkılar söyleyen bir annenin çocuğu olarak doğdu. İlk yazınsal başarısını 1953 yılında Alkoli dilinde yazdığı "Lak Tar Miyo Kinyero Wi Lobo" adlı romanı ile sağladı. Okul yıllarından sonra 1958 yılında Uganda ulusal futbol takımında oynarken bir maç için gittiği İngiltere'de 1963 yılına kadar kaldı. Bristol ve Aberystwyth'ten diplomasını aldıktan sonra Oxford'a gitmiş ve Alkoli ve Lango Sözel Yazını ve Toplumsal Arka Planı başlıklı bir sosyal antropoloji tezi yazmıştır. İlk olarak 1956 yılında yazılan "Wer pa Lawino" (Lawino'nun Türküsü) İngilizce'ye de çevrildi fakat cinsel konulardaki açıklığı nedeniyle yayımlanamadı. 1966 yılında kitabı yeniden gözden geçiren p'Bitek bu kitabıyla dünya çapında tanındı. Türkçeye de çevrilen ("Lawino'nun Türküsü", çev: Yusuf Eradam - Güler Siper, İmge Kitabevi Yayınları, 1996) kitap yürekli bir kadının âşık olduğu kocasına seslenişi ve yakınmalarını içeriyor. 1966 yılında Uganda Ulusal Tiyatrosu'nun müdürlüğünü yaptı. Kampala'da 1982 yılındaki ölümüne kadar Afrikalılar'ın eğitimi için çeşitli üniversitelerde ve eğitim birimlerinde çalıştı. Nevşehir ili genel seçim sonuçları Nevşehir İli, Türkiye Büyük Millet Meclisi'ne (TBMM) 3 milletvekili göndermektedir. 1954'e kadar Kırşehir İli'nin ilçesi olan ve 1957'den beri yapılan tüm genel seçimlerde temsil edilmiş olan Nevşehir İli'nde tek seçim bölgesi vardır. 1957-2011 arasında yapılan genel seçimlerde Nevşehir İli'ne ait milletvekilliği dağılımları; 12 Haziran 2011 Genel Seçimleri Nevşehir İli sonuçlar; Taşkun Kale Taşkun Kale, Elazığ İl merkezinin kuş uçumu 31 km. kuzeybatısında, eski adı Aşvan olan Muratcık Köyü'nün 4 km. güneydoğusunda yer alan bir höyüktür. Tepe, 150 metre çapında ve 20 metre yüksekliktedir. Bazı yıllar, Keban Barajı Gölü içinde bir ada haline gelmektedir. Höyüğün üstünde bir İlhanlı kalesi bulunmaktadır. Yerleşme, tarımcı küçük bir yerleşme olarak görülmektedir. Höyük, Keban Baraj Gölü altında kalacak olan arkeolojik değerlerin saptanması amacıyla bölgede R. Whallon ile S. Kantman başkanlığında yapılan yüzey araştırmaları sırasında 1967 yılında saptanmıştır. Kazılar, 1970 yılından 1973 yılına kadar David French başkanlığında, A. McNicoll yönetiminde yapılmıştır. Höyükteki tabakalanma Aşvan Kale Höyüğü ile benzer biçimde başlangıç vermektedir. Erken yerleşimin Erken Tunç Çağı II. ve III. evrelerinde olduğu, bir süre terk edilen höyüğün Geç Helenistik Dönem ve Ortaçağ'da yeniden iskan gördüğü belirtilmektedir. Kerpiçten, 50 cm. kalınlıktaki duvarlarıyla 6,5 x 4,5 metre boyutlarında dikdörtgen bir yapının ancak iki odası ortaya çıkarılabilmiştir. Bu odalardan duvarları sıvalı olan büyük odada at nalı biçiminde bir ocak ve bir seki bulunmaktadır. Bitişik odanın işlevi anlaşılamamıştır. Erken Tunç Çağı çanak çömlek buluntuları azdır. Hakim mal grubu "koyu yüzlü açkılı mal" olarak tanımlanan Karaz çanak çömleğidir. Ray boyunlu çömlekler en çok rastlana formlardır. Ayrıca Malatya – Elazığ boya bezekli malından parçalar da ele geçmiştir. Dalga motifli, birbirine paralel hatlar, içi dolu üçgenler gibi motifler görülmektedir. Krem ve pembe renkli astar üzerine kırmızımsı kahverengi boya ile bezemeler yapılmıştır. Yontmataş buluntularıyla ilgili yayımlanan tek örnek, Kalkolitik Çağ'dan itibaren görülen çakmak taşından yapılmış kanatlı okuçlarıdır. Taşkun Kale Höyüğü'ne özgü maden buluntusu tunç kalemlerdir. Kare kesitli, sap dili, altıgen kesitli namlusu ile az rastlanan örneklerdendir. Zaman zaman yükselen Keban Baraj Gölü, höyüğü küçük bir ada haline getirmekte olup bu durum giderek tahribata yol açmaktadır. Muş ili genel seçim sonuçları Muş İli, Türkiye Büyük Millet Meclisi'ne (TBMM) 3 milletvekili göndermektedir. 1925-29 yılları arasında Bitlis İli'nin ilçesi olduğu dönem dışında 1920'den beri yapılan tüm genel seçimlerde temsil edilmiş olan Muş İli'nde tek seçim bölgesi vardır. 1946-2011 arasında yapılan genel seçimlerde Muş İli'ne ait milletvekilliği dağılımları; 12 Haziran 2011 Genel Seçimleri Muş İli sonuçlar; Agus (futbolcu) Agustín García Íñiguez (d. 3 Mayıs 1985, Bonete), İspanyol futbolcudur. La Liga ekiplerinden Mallorca'da forma giymektedir. Agustín García Íñiguez 3 Mayıs 1985'te İspanya'nın Bonete şehrinde doğdu. Agus futbola ise Albacete altyapısında başladı bu takımın B takımına 2004 yılında alındı. A takımına ise 2005 yılında alındı 1 sene A takımda oynayan Agus, bu takımda 7 kere forma giydi fakat hiç gol atamadı. 2005 yılında Real Madrid'nin dikkatini çeken oyuncu €600.000 karşılığında Real Madrid B takımına transfer oldu.Bu takımda 91 maça çıkan Agus, 3'te gol kaydetti ve 2007 yılında Celte'ya kiralandı. Celta'da 29 maçta 1 gol kaydetti. 2009 yılında ise Cordoba ile 4 yıllık sözleşme imzaladı. 2 yıl boyunca 56 maçta 3 gol kaydetti. 2011-2012 sezonunda ise yine ülkesinin takımlarından Alorcon'a transfer oldu. Bu takımda 40 maçta 2 gol kaydetti. Agustín García Íñiguez 2012 yılında Orduspor teknik direktörü Hector Cuper'in isteğiyle Orduspor'a transfer oldu. Muğla ili genel seçim sonuçları Muğla İli, (1926'ya kadar Menteşe) Türkiye Büyük Millet Meclisi'ne (TBMM) 6 milletvekili göndermektedir. 1920'den beri yapılan tüm genel seçimlerde temsil edilmiş olan Muğla İli'nde tek seçim bölgesi vardır. 1946-2011 arasında yapılan genel seçimlerde Muğla İli'ne ait milletvekilliği dağılımları; 12 Haziran 2011 Genel Seçimleri Muğla İli sonuçlar; Deomyinae Deomyinae, sıçangiller familyasında, fare benzeri kemiriciler içeren dört cinsi kapsayan bir alt familyadır. Yakın zamana kadar bu cinsler Murinae ve Dendromurinae alt familyalarında sınıflandırılmaktaydılar. "Deomys ferugineus" türünün aynı klâdın bir parçası olduğu bulunana kadar Acomyinae olarak da adlandırılmaktaydı. Deomyinae adı, Acomyinae adından önce kullanıldığı için öncelik kazanmaktadır. Bu alt familyada yer alan türler, Muroidea süperfamilyasında yer alan diğer türlerden morfolojik olarak ayrılabilecek ortak özelliklere sahip değildir. Yine de üçüncü üst azı dişi ile ilgili ayrırıcı özellikler bulunduğu önerilmiştir. Bu altfamilyada yer alan cinsler yalnızca genetik mutasyonlar temelinde bir araya getirilmiştir. Bu sonuçlara nükleer ve mitokondriyal DNA istatistikleri ile birlikte DNA-DNA hibridizasyonu kullanılarak ulaşılmıştır. Bu grubu oluşturan fiziksel özelliklerin eksikliği nedeniyle, şu anda tanındığı hâlinin değişikliğe uğraması ve genişlemesi mümkündür. Şu anda Murinae ya da Dendromurinae alt familyalarında sınıflanan cinslerin çoğu hakkında moleküler filogenetik analizler yapılmamıştır. Tüm cinsler Afrika'da bulunur ki bu türlerin evriminin başlangıcının Afrika kıtası olduğunu belirtmektedir. "Acomys" cinsinde bazı türler ayrıca Asya kıtasında da bulunurlar. Şu anda sınıflandırma da 4 cinse yayılmış 54 tür bulunmaktadır. Fatih Anadolu Lisesi Fatih Anadolu Lisesi eski adıyla Rize Anadolu Öğretmen Lisesi, Türkiye Cumhuriyeti Millî Eğitim Bakanlığı Öğretmen Yetiştirme ve Eğitimi Genel Müdürlüğü’nün 08.09.1994 tarih ve 7468 sayılı açılış makam onayı ve aynı genel müdürlüğün 08.09.1994 tarih Ve 7509 sayılı öğrenci alımıyla ilgili onayı doğrultusunda Rize Merkez Yiğitler İlköğretim Okulu’nda Açılması Türkiye Cumhuriyeti Millî Eğitim Bakanlığı’nca uygun görülmesine rağmen ilgili okulun boşaltılamaması, velilerin yoğun itirazı neticesinde Rize Valiliği Millî Eğitim Müdürlüğü’nün 29.09.1994 tarih ve 510/16085 sayılı oluru ile Merkez’de Zihni Derin İlköğretim Okulu’nun bitişiğindeki Ek İşlik binasında 27.09.1994 tarihinde eğitim öğretime açılmıştır. 1994 yılında Rize Merkez Engindere Mahallesi’ndeki kendi binasının inşaatına başlanmıştır. İnşaat devam ederken okula Aralık 1999 yılında geçici olarak yerleşilmiştir. Kesin kabulü 2002 yılında yapılan okulda eğitim ve öğretim faaliyetine devam edilmektedir. Rize Anadolu Öğretmen Lisesi'nde sportif etkinliklere de önem verilmektedir. Okul bünyesinde 130 kişi kapasiteli erkek öğrenci yatılı pansiyonu bulunmaktadır. Okul bünyesinde 1 adet kapalı spor salonu bulunmaktadır. Kapalı spor salonunda seyirci tribünü ve törenlerde kullanılmak üzere yapılmış olan sahne bulunmaktadır. Okul bünyesinde 1 adet "Rize Yerel Tarih Kültür ve Okul Müzesi" bulunmaktadır. Müzede bölgenin tarihi eşyaları, eski teknoloji araçları, bölgenin eski fotoğrafları, okulun çeşitli yayınları ve yıl sonu yıllıkları bulunmaktadır. Müze öğrencilerin boş zamanlarında vakit geçirmelerine olanak sağlayacak şekilde dizayn edilmiştir. Rize Anadolu Öğretmen Lisesi'nde her ay "Aşiyan" adında okul gazetesi çıkarılmaktadır. Gazetede okulla ilgili haberler bulunmasının yanı sıra bölgedeki haberlere de yer verilmektedir. Okul her yıl öğretmen okullarının açılışının yıl dönümü olan 16 Mart'ta "Tomurcuk" adında dergi çıkarmaktadır. Dergide okuldaki etkinlikler ve öğrencilerin çeşitli konulardaki yazıları bulunmaktadır. Tomurcuk dergisi her yıl düzenli olarak Türkiye'deki tüm Anadolu Öğretmen Liseleri'ne gönderilmektedir. Rize Anadolu Öğretmen Lisesi, Rize - Merkez'e bağlı Engindere Mahallesi'nde bulunmaktadır. Erol Kaner Erol Kaner (1936, Eyüpsultan - 19 Temmuz 2012, İstanbul), Türk spor yazarı, gazeteci ve spor yöneticisi. 1953 yılından itibaren İlk Spor Gazetesi, Son Posta ve Milliyet, Yeni Sabah, Son Havadis gazetelerinde ve TRT'de çalıştı. Beşiktaş Spor Kulübü 'nde yönetici olarak da görev yapan Kaner; 19 Temmuz 2012 tarihinde vefat etti. Cenazesi Silivri'de toprağa verildi. Mersin ili genel seçim sonuçları Mersin İli, (2002'ye kadar İçel) Türkiye Büyük Millet Meclisi'ne (TBMM) 12 milletvekili göndermektedir. 1920'den beri yapılan tüm genel seçimlerde temsil edilmiş olan Mersin İli'nde tek seçim bölgesi vardır. 1946-2011 arasında yapılan genel seçimlerde Mersin İli'ne ait milletvekilliği dağılımları; 12 Haziran 2011 Genel Seçimleri Mersin İli sonuçlar; Ted Levine Frank Theodore "Ted" Levine (d. 29 Mayıs 1957; Bellaire, Ohio) Amerikalı dizi ve sinema oyuncusu. Mardin ili genel seçim sonuçları Mardin İli, Türkiye Büyük Millet Meclisi'ne (TBMM) 6 milletvekili göndermektedir. 1920'den beri yapılan tüm genel seçimlerde temsil edilmiş olan Mardin İli'nde tek seçim bölgesi vardır. 1946-2011 arasında yapılan genel seçimlerde Mardin İli'ne ait milletvekilliği dağılımları; 12 Haziran 2011 Genel Seçimleri Mardin İli sonuçlar; Manisa ili genel seçim sonuçları Manisa İli (1927'ye kadar Saruhan), Türkiye Büyük Millet Meclisi'ne (TBMM) 9 milletvekili göndermektedir. 1920'den beri yapılan tüm genel seçimlerde temsil edilmiş olan Manisa İli'nde tek seçim bölgesi vardır. 1946-2011 arasında yapılan genel seçimlerde Manisa İli'ne ait milletvekilliği dağılımları; 12 Haziran 2011 Genel Seçimleri Manisa İli sonuçlar; Misk sığırı Misk sığırı ya da Misk öküzü (Ovibos moschatus) Boynuzlugiller familyasından Arktik bölgede yaşayan bir memeli türüdür. Kalın derisi ve adının geldiği, erkeklerin yaydığı güçlü kokusu ile tanınır. Bu misk kokusu üreme döneminde dişileri çekmek için kullanılır. Misk öküzleri asıl olarak Kuzey Amerika'nın Arktik bölgelerinde ve Grönland'da yaşar. İsveç, Sibirya ve Norveç'e de küçük populasyonlar yerleştirilmiştir. Misk öküzü ya da atasının Kuzey Amerika'ya 200,000 ile 90.000 yıl önce Buzul Çağı'nda "Mammuthus primigenius" türü ile birlikte bulunduğu dönemlerde göç ettiğine inanılmaktadır. Son buzul çağını, tarihöncesi insan topluluklarından uzakta, buz olmayan alanlar bularak atlattıkları düşünülmektedir. Misk öküzünün yavaş yavaş Kuzey Amerika'dan yayılarak Holosen'in sonlarına doğru Grönland'a geçmiştir. Boynuzlugiller familyasının Caprinae alt familyasının üyesi olarak misk öküzleri koyunlarla keçilere, öküzlere olduğundan daha yakındır ama kendine özgü bir cins içinde sınıflandırılır. Cins adı olan "Ovibos" Latince "koyun-öküz" kelimelerinden oluşturulmuştur. Hem erkek hem de dişi uzun kıvrık boynuzlara sahiptir. Misk öküzlerinin ortalama omuz yüksekliği 1,2 m'dir. Dişilerin uzunluğu 135–200 cm arasındayken, erkeklerin uzunluğu 200–250 cm arasındadır. Genellikle kürk tabakasında altında gizli duran küçük kuyruklarının uzunluğu yalnızca 10 cm'dir. Erişkinler ortalama olarak 285 kg ağırlığındadır ve ağırlıkları 180 ila 410 kg arasında değişir. Yaşam süreleri 12 ila 20 yıl arasındadır. Kalın kürkleri ve büyük kafaları aslında büyük bir hayvan olmayan misk öküzüne büyükmüş havası verir. Hayvanat bahçesinde yaşayan bazı bireylerin 650 kg ağırlığa çıktıkları gözlemlenmiştir. Kara, gri ve kahverengi renkten oluşan kürkleri yere kadar uzanan kıllardan ibarettir. Nadiren de olsa "ak misk öküzleri" Queen Maud Körfezi Kuş Cenneti'nde rastlanmıştır. Misk öküzleri zaman zaman yün elde etmek için evcilleştirilmişlerdir. Misk öküzünün yünü, qiviut, yumuşaklığı, uzunluğu ve yalıtım değeri nedeniyle oldukça değerlidir. Misk öküzleri Kanada, Grönland ve ABD'nin Arktik bölgelerinin yerlisidir. Alaska populasyonu 19. yüzyılın sonu ile 20. yüzyılın başında tamamen yok edilmiştir. Bu populasyonun yok olması aşırı avlanmaya bağlanmış olsa da iklimin değişikliği nedeniyle de olabilir. Ancak o misk öküzü tekrar Alaska'ya yerleştirilmiştir. 1935'te Nunivak Adası'na yerleştirilmişlerdir. Ayrıca Banks Adası'ndan kuzey Avrupa'ya İsveç, Norveç ve Rusya ile Kanada'da da Ellesmere Adası'na yerleştirilmişlerdir. Dünya populasyonunun 80.000 ila 125.000 olduğunu düşünülmektedir. Tahmini olarak 68.788 misk öküzü Banks Adası'nda yaşamaktadır. Kuzey Amerika dışında bilinen son misk öküzü populasyonu Sibirya'da Taymır Yarımadası'nda yaşamış ve 2000 yıl önce yok olmuştur. Yaz aylarında misk öküzü akarsu vadileri gibi ıslak bölgelerde yaşar ve derin kardan kaçmak için kışları yüksek enlemlere iner. Ot, odunsu bitkiler, "Salix arctica", likenler ve yosunlarla beslenir. eğer besin kolay bulunuyorsa bir bölgedeki özlü ve besleyici otları tercih ederler. Söğütler kışın en çok yenen bitkilerdendir. Misk öküzleri doğrumadan önce yğksek oranda yağ depolarlar. Bu özellikleri konservatif üreme stratejilerini gösterir. Kışın bulundukları alanlar az kar örtüsüyle kaplıdır, böylece karı kazıp otlara ulaşmak için çok enerji harcamamaya çalışırlar. Misk öküzleri kutup kurtları, Kuzey Amerika boz ayıları ve kutup ayıları tarafından avlanırlar. Misk öküzleri kışları 12-24, yazları 8-20 arası bireyden oluşan sürüler hâlinde yaşarlar. Sürüye özgü bölgeleri yoktur ama izlerini gözönü bezleriyle işaretlerler. Erkek ve dişi misk öküzlerinde farklı yaşa bağlı hiyerarşik yapı mevcuttur ve olgun misk öküzleri genç olanlara göre daha baskındır. Baskın bireyler en iyi besin kaynaklarını sahiplenir ve kış süresince otluk bölgelerden kendinden küçük olanları uzaklaştırırlar. Erkek misk öküzleri farklı yöntemlerle baskınlıklarını ifade ederler. Bir tanesi "koş ve tosla" yöntemidir. Bu hareket tarzında baskın erkek kendinden küçük olan misk öküzüne yandan başını eğerek boynuzlarıyla üzerine doğru koşar ancak önceden uyararak kenara çekilmesine de olanak sağlar. Erkekler aynı zamanda böğürerek başlarını sallar ve yeri eşelerler. Baskın erkekler bazen baskın olmayan erkeklere dişiymişler gibi davranırlar. Baskın erkek, üreme döneminde dişilere yaptıkları gibi, baskın olmayan erkekleri ön ayaklarıyla tekmelerler. Baskın erkekler aynı zamanda baskın olmayan erkeklerin çiftleşecekmiş gibi üzerine çıkar ve üreme organlarını koklarlar. Baskın olmayan bir erkek, baskın olan bir erkeğin üzerine doğru hızlıca koşarak statüsünü değiştirebilir. Misk öküzlerinin çiftleşme mevsimi haziranın sonlraında ve temmuzun başlarında başlar. Bu dönemlerde baskın erkekler diğer erkekleri sürüden kovalayarak 6-7 dişi ve onların yavrularıyla kendi haremlerini kurar. Dövüşen erkekler öncelikle gözönü bezlerini birbirlerinin bacaklarına sürterken yüksek sesle böğürürler ve sonra boynuzlarını gösterirler. Sonra yirmi metre kadar gerilerler, başlarını eğer ve birbirlerinin üstüne doğru koşarlar. Dövüşenlerden birisi pes edene kadar bunu yapmaya devam ederler. Baskın olmayan veya yaşlı erkekler sürüden ayrılarak dişi olmadan sürü oluştururlar ya da yalnız yaşarlar. Ancak tehlike olduğu takdirde sürüden ayrılan erkeler tekrar sürüye dönebilirler. Baskın erkekler, dişilerin kurdukları haremden ayrılmalarına izin vermezler. Çİftleşme sırasında erkek kızgınlık hâlinde olan dişiyi ön ayaklarıyla tekmeleyerek sakinleştirir ve çiftleşmenin kolay olmasını sağlar. Yaz sona erince sürü tekrar bir araya gelir. Kızgınlık döneminde erkekler daha saldırgan olup grup içindeki kararları alsa da, gebelik döneminde dişiler idareyi alırlar. Gebe dişiler saldırgan olur ve gün içinde sürünün ne kadar yol katedeceğine ve ggeceyi nerede geçireceklerine karar verirler. Dişiler süt verirken sürü yavruların yeteri kadar beslenebilmesi için daha çok hareket eder. Dişilerin gebelik süresi 8-9 aydır ve yavrulama nisan ile haziran ayları arasında olur. Dişiler her yıl yavrulamaz. Kışların sert olduğu yıllarda dişiler kızgınlığa girmez ve sonraki sene yavrulamazlar. Yavrulama sırasında dişiler korunma amacıyla sürüyle birlikte kalırlar. Yavrular doğumdan birkaç saat sonra sürü ile hareket edebilecek duruma gelirler. Yavrular sürüye kabul edilir ve iki ay boyunca emzirilirler. Bu süreden sonra yavru otlanmaya başlar ve ara sıra süt emer. Dişiler yavrularıyla ses çıkararak iletişim kurar ama iki yaşından sonra ana ile yavrusu arasındaki bağlar zayıflar. Misk öküzlerinin savunma tarzıları kendilerine özgüdür. Sürü tehdit altında olunca erkek ve dişiler yan yana tehlikeye doğru dönerek sabit bir halka ya da yarım halka oluşturarak yavruları korurlar. Erkekler ilk savunma hattını oluştururken dişi ve yavrular onlara yakın yer alır. Savunma pozisyonunu kızgınlık döneminde erkekler, yılın diğer dönemlerinde dişiler belirler. Sebastiano Rossi Sebastiano Rossi (d. 20 Temmuz 1964, Cesena), İtalyan eski kaleci. Sırasıyla; Cesena, Forlì, Empoli, Rondinella, Milan ve Perugia takımlarında kaleyi korudu. 1982 yılında Cesena takımında profesyonel olan Rossi, sırasıyla; Forlì, Empolive Rondinella takımlarında kiralık olarak oynadı. 1990 yılında Milan'a transfer oldu. Milan forması altındaki ilk maçına; 24 Mart 1991 tarihinde 1-0 kazandıkları ve aynı zamanda "Milano derbisi" olarak adlandırılan maçta Inter karşısında çıktı. Rossi, Milan ile ilk sezonunda UEFA Süper Kupası ile Kıtalararası Kupa ve 1993-94 sezonunda UEFA Şampiyonlar Ligi'ni kazanırken, yine UEFA Şampiyonlar Ligi'nde 1992-93 ve 1994-95 sezonlarında ise ikincilik yaşadı. Rossi, 17 Ocak 1999 tarihinde Perugia karşısında maçın 90. dakikasında takımı 2-0 öndeyken Perugia oyuncusu Hidetoshi Nakata'nın kullandığı penaltı'dan gol yedi. Perugia oyuncusu Cristian Bucchi, hiç zaman kaybetmeden topu çabucak orta sahanın ortasına götürüp koymak için topu almak şsterken Rossi'nin yumruğuna maruz kaldı ve Rossi, maçın 90+2. dakikasında kırmızı kartı gördü. Maçın kalan dakikalarında oyuncu değişikliğiyle kaleye Christian Abbiati geçti. 2002 yılında takımdan ayrılan Rossi, Perugia ile anlaştı. Perugia ile ilk maçına; 29 Eylül 2002 tarihinde 3-1 kaybettikleri maçta eski takım Empoli karşısında çıktı. Kariyerindeki son maçına ise; 12 Ocak 2003 tarihinde 0-0 biten maçta Udinese karşısında çıktı ve 2003 yılında futbolu bıraktı. 2010 yılında ise sporcu sağlığında tasarlanan bir proje için Milan ile birlikte Real Madrid karşısında kaleyi korudu. Rossi, 1993-94 sezonunda 12 Aralık 1993 ile 27 Şubat 1994 tarihleri arasında oynanan maçlarda 929 dakika gol yemeyerek Dino Zoff'un 1972-73 sezonunda 903 dakika boyunca gol yememe rekorunu kırdı ve şu an Serie A'da en uzun süre gol yemeyen kaleci konumunda bulunmaktadır (27 Şubat 1994 tarihinde Rossi'ye gol atan futbolcu; Foggia'dan Igor Kolyvanov'dur). Rossi, aynı zamanda 1993-94 sezonunda 694 dakika gol yemeyerek Serie A'da en az gol yiyenler listesinde hem birinci, hem de sekizinci sıradadır. Ömer Vehbi Hatipoğlu Ömer Vehbi Hatipoğlu (d. 1953; Hazro, Diyarbakır, Türkiye), eğitimci-yazar, şair ve siyasetçi. TBMM 20. ve 21. dönem RP ve FP Diyarbakır milletvekillerindendir. Babası Haydar Hatipoğlu Türkiye'nin tanınmış İslam alimlerinden olup, çeşitli illerde müftülük görevlerinde bulunmuş, Din İşleri Yüksek Kurulu üyesi iken Medine'de vefat etmiştir. Hazro Merkez İlkokulu (1965) , Siirt Lisesi (1969) , Diyarbakır Eğitim Enstitüsü (1973) , TODAİE (1982) mezunudur. Near East Üniversitesi “Eğitim Yönetimi ve Denetimi” alanında yüksek lisans derecesi vardır. Orta dereceli okullarda bir süre öğretmen ve idareci (1973-77) olarak çalıştıktan sonra MEB merkez teşkilatında görev alarak şube müdürlüğü (1977) , eğitim uzmanlığı (1978) , bakanlık müşavirliği (1978-84) Talim ve Terbiye Yayımlar Dairesi başkanlıklarında (1985) bulundu. Görevinden ayrılarak Mesaj Yayınlarını kurdu. Panel dergisini çıkardı ve yöneticiliğini üstlendi (1989) . EGO Genel Müdürlüğü görevinde bulundu. 20. ve 21. dönem Diyarbakır milletvekilliği yaptı. ESAM Genel Başkan yardımcılığını yürüttü. Hatipoğlu’nun birçok dergi ve gazetede “Güneydoğu ve Kürt Sorunu” üzerinde yayımlanmış makale, inceleme ve araştırmaları mevcuttur. Yazı ve şiirleri Türk Edebiyatı (1985) , Panel (1989) , Pınar (1989) , Milli Gazete (1987-89, 2005-09) dergi ve gazetelerinde yayınlandı. ESERLERÄ° Şiir: Ceylanım (1985) , Heval (2006) Deneme - İnceleme: Tevhid Mücadelesi (1985) , Medeniyetimizin Kökleri (1987) , Yaşadığımız Çelişkiler ve Davet (1988) , Düdük Çalacaksa Eğer (1990) , Bir Başka Açıdan Kürt Sorunu (1992) , Güneydoğu Sorunu Ekonomik Boyut (1997) , Nasıl Bir Devlet (1999) , Nasıl Bir Eğitim (2000) , Guantanamo Medeniyeti (2006) , Kürt Sorununda Ezber Bozmak (2008) . 'Ömer Vehbi Hatipoğlu Resmi İnternet Sitesi' 'HalkÄ±n Sesi Partisi Kurucular Kurulu listesi' Sorun Sorun ya da problem; çözülmesi gereken mesele, soru veya aşılması gereken engel. "Sorun" kavramının teolojiden matematiğe kadar çok geniş bir kullanım alanı vardır. Sosyal bilimlerde "sorun" kavramı genellikle hoşa gitmeyen, istenmeyen ve aşılması gereken bir durumu tanımlamakta kullanılır. Matematik ve fizikte "problem" ise, içinde bulunulan şartları ve eldeki mevcut verileri kullanarak bir olguya, sonuca ya da yasaya ulaşmak için sorgulanması gereken durumları tanımlamakta kullanılır. "Sorun" kelimesi türkçedir ve sormak fiilinin gövdesine -Xn ekinin eklenmesiyle türetilmiştir. Türkçeye Fransızcadan geçen "problème" kelimesinin kökeni ise Yunanca "problema" kelimesidir. "Problema" kelimesinin kökeni Yunancadaki "proballein" (çaba sarfetmek) sözüne dayanır. Bu söz "pro-" (ön) eki ile ve "ballein" (atmak) sözlerinin birleşiminden oluşmuştur. Yunancadan Latinceye geçen kavram, oradan öncelikle Fransızcaya ve sonrasında diğer Batılı dillere yayılmıştır. Sundaca Sunda dili (Sundaca; Basa Sunda, Endonezce; Bahasa Sunda) Endonezya'nın Sunda adası ve çevresinde konuşulan bir dildir.35 milyona yakın konuşanı vardır.Avustronezya dil ailesine ait olup Endonezce ve Cava dili ile akrabadır. Endonezya dışında Malezya'nın güney eyaletleri ve Singapur'da konuşulur. Sunda dili Sunda alfabesi ve Latin alfabesi olmak üzere iki alfabeyle yazılır. Sundaca dört ana diyalekte ayrılır ; Tausug dili Tausug dili, ( بَهَسَ سُوگ,Bahasa Sūg) Filipinler,Malezya ve Endonezya'da Tausuglar tarafından konuşulan bir dil.Dünyada yaklaşık olarak 1 milyon kişinin anadilidir ve Filipinler'de bölgesel dildir.Tausug dili Arap alfabesi'nden uyarlanmış olan Jawi alfabesi ile yazılır. Tausuglar Tausūg veya Suluk insanları Filipinler ve Malezya'da yaşayan bir etnik topluluktur.Terim anlamı olarak Tausūg Sulu Takımadaları anavatanlarına atıfta bulunarak, "Mevcut insanlar" anlamına gelen iki kelime tao ve sug kelimesinden (veya Suluk) türetilmiştir. Sug ve Suluk her ikisininde Sulu dili içinde fonetik evrimi aynı olduğu için aynı anlama gelmektedir. Tausūg Mindanao, Sulu ve Palawan kollarının en büyük üçüncü etnik grubunu oluşturan Moro etnik grubu, Sulu ve Palawan Müslümanlarına göre daha geniş siyasal ve sosyal kimliğin bir parçasıdır. İlk kez Basilan, Palawan, Sulu, Tawi-Tawi, ve Sabah (eski Kuzey Borneo) ile Malezya devletinin doğu kısmının birçok il üzerinde egemenlik kurarak Sulu Sultanlığı olarak bilinen bağımsız bir devlet kurdular. Taosug insanları yoğunluk olarak Zamboanga del Sur, Basilan, Tawi-Tawi, Palawan, Cebu ve Manila illerinden yaşamaktadırlar. Genellikle kalifiye işçi olarak inşaat işlerinde çalışmaktadırlar. George Hotz George Francis Hotz (d. 2 Ekim 1989), Amerikalı bir hacker olup iPhone telefonun sim kilidini kırarak, AT&T dışındaki şebekelerde de telefonun kullanılmasını sağladı. George, ayrıca PlayStation 3'ü de kırdı ve belli bir süre sonra Sony ona dava açtı. Haziran 2007'de, Hotz iPhone'u kıran ilk kişi oldu. Hotz'un bloguna göre, Certicell'in kurucusu Terry Daidone'ye kırılmış bir İphone karşılığında ona 3 adet İPhone 8 GB ve Nissan 350Z verdi. Ayrıca 11 Ekim 2010'a kadar Apple çalışmalarına blackra1n ve limera1n ile yaptığı jailbreak'lere devam etmiştir. Ancak etrafından aldığı tepkiler nedeniyle bu işi bıraktığını açıklamıştır. 22 Ocak 2010 tarihinde yaptığı exploit ile PS3'ü kırmıştır. Etrafında çıkan bazı söylentilerde, onun aslında PS3'ü kırmadığı, işe yaramaz bir açık bulduğu sözlere karşılık 7 Nisan 2010 tarihinde kırdığına dair bir video yayınlamıştır. 27 Haziran 2011 tarihinde Hotz Facebook tarafından işe alınmıştır. Ancak Hotz, Ocak 2012 tarihinde bu işten de ayrılmıştır. Hotz, 2015 yılının ikinci yarısında, Silikon vadisinde Comma.ai isimli kendi şirketini kurmuştur. Yapay zeka algoritmaları kullanarak sürücüsüz otomobil üretmeye çalışmaktadır. Kendi deyimiyle bu fikre Elon Musk ile yaptığı bir görüşmeden sonra kapılmıştır. Elon Musk, Hotz'dan Tesla Otomotiv için sürücüsüz otomobil algoritması geliştirmesini istemiş fakat ikili ücret konusunda anlaşmazlığa düşünce iş olmamıştı. Bunun üzerine George Hotz kendi şirketini kurarak sürücüsüz otomobil geliştirmeye başlamıştır. Ekonomik, Sosyal ve Kültürel Haklar Uluslararası Sözleşmesi Ekonomik, Sosyal ve Kültürel Haklar Uluslararası Sözleşmesi (İngilizce: "International Covenant on Economic, Social and Cultural Rights", kısaca ICESCR), 16 Aralık 1966'da Birleşmiş Milletler Genel Kurulu tarafından kabul edilen ve 3 Ocak 1976 itibarıyla yürürlüğe giren çok taraflı bir antlaşmadır. Sözleşme, taraf devletlerin bireylere işçi hakları, sağlık hakkı, eğitim hakkı ve yeterli bir yaşam standardı hakkı dahil olmak üzere çeşitli ekonomik, sosyal ve kültürel haklar verilmesine yönelik çalışmalarını taahhüt eder. Temmuz 2011 itibarıyla 160 devlet Sözleşmeye taraf olmuştur. 7 ülke daha sözleşmeyi imzalamış, ancak henüz onaylamamıştır. "Bu Sözleşmeye Taraf Devletler, Birleşmiş Milletler Şartı'nda ilan edilen prensiplere göre insanlık ailesinin bütün üyelerinin doğuştan sahip oldukları insanlık onurunu ve eşit ve vazgeçilmez haklarını tanımanın yeryüzündeki özgürlük, adalet ve barışın temeli olduğunu dikkate alarak sözleşmedeki hükümlerde anlaştıkları" ibaresiyle, başlangıç kısmında tanımlanmıştır. Super 8 (film) Super 8, J.J. Abrams'in yazdığı ve yönettiği Steven Spielberg'in yapımcı olarak bulunduğu Amerikan yapımı bilimkurgu ve gerilim filmi Lillian ve kurgusal bir şehir olan, Ohio'da Deputy Jack Lamb (Kyle Chandler) ve onun 14 yaşındaki oğlu Joe (Joel Courtney) bir fabrikada ouşan kaza sonucusunda karısının ölümünün yasını tutmaktadır. Joe'nin arkadaşı ve kameramanı Charles Kaznyk (Riley Griffiths) uluslararası bir film yarışmasına girebilmek için düşük maaliyetli zombi filmi yapmaya karar verir. Charles yakın dostlarının Preston (Zach Mills), Martin (Cebrail Basso), ve Cary (Ryan Lee) yardımı yanı sıra Dainard kızı Alice (Elle Fanning) filme orijinallik eklemek için gerçekten hareket eden bir tren kullanmak için tren istasyonunun deposunda filmi çekmeye karar verirler. Çekimler yapılırken bir sürücü kamyoneti gelen trenin önüne doğru raylara sürer büyük bir patlama olur ve tren raydan çıkar. Tren raylardan çıktıkta sonra Hava Kuvvetlerine ait olan büyük uzaylı yaratık olan bir kargo kaçar. Kısa süre içerisinde şehirdeki köpekler ve bazı kişiler kaybolmaya başlar. Kişisel ve Siyasal Haklar Uluslararası Sözleşmesi Kişisel ve Siyasal Haklar Uluslararası Sözleşmesi (İngilizce: "International Covenant on Civil and Political Rights", kısaca ICCPR), 16 Aralık 1966'da Birleşmiş Milletler Genel Kurulu tarafından kabul edilen ve 23 Mart 1976 itibarıyla yürürlüğe giren çok taraflı bir antlaşmadır. Sözleşme, taraf devletlerin bireylerin yaşama hakkı, din özgürlüğü, ifade özgürlüğü, toplantı özgürlüğü, seçim hakları ve adil yargılanma hakları dahil, sivil ve siyasal haklarına saygı göstermelerini taahhüt eder. Sözleşmede 3 ek protokol vardır. Bu protokollerden 1. protokol olan seçmeli protokoldür ve bu protokolle bireysel başvuru usulüyle denetim getirilmiştir. 2012 itibarıyla 167 devlet Sözleşmeye taraf olmuştur. 1906 Ara OlimpiyatlarÄ±'nda futbol Atina'da düzenlenen ve resmi olarak kabul edilmeyen 1906 Ara Olimpiyatları'nda bir futbol turnuası organize edilmişti. 4 takımın katıldığı turnuvanın üçü takımı Yunanistan ve Osmanlı İmparatorluğu'ndan gelmekteydi. Altın madalyayı Danimarka, gümüş ve bronz madalya ise Türkiye ekiplerine gitmişti. Danimarka, dönemin en başarılı Avrupa takımlarından olsa da bir millî takımı yoktu. Turnuvaya katılan ekip bir öğretmen olan Carl Andersen tarafından Kopenhag şehrindeki en iyi futbolculardan seçilmiş ve Danimarka Futbol Federasyonu'ndan resmi yardım alınmamıştı. Yunan ekibi ie Panellinios GS kulübünden bir futbolcu dışında Ethnikos GS kulübü oyuncularından oluşturulmuştu ve Atina şehrini temsil ediyordu. Osmanlı İmparatorluğu'ndan ise iki takım turnuvaya katıldı. Selanik'i temsil eden takım, daha sonra İraklis olacak Omilos Filomuson Thessaloníké kulübüydü. Takımda bir İngiliz futbolcu bulunmaktaydı. İzmir'i (Smyrna) temsil eden ekip ise 6 Fransız, 5 Yunan ve 1 Ermeni futbolcudan oluşuyordu. Tüm maçlar bugün Georgios Karaiskakis Stadı olarak bilinen Podilatodromio'da oynandı. Turnuva, Danimarka ekibinin rakiplerine göre çok önde olduğunu göstermiş oldu. Final maçında Kopenhag, Atina ekibi karşısında ilk yarıyı 9-0 önde kapamış ve Atina ekibi devre arasında turnuvadan çekilmişti. Turnuva komitesi diğer üç takımın ikincilik için mücadele etmesi gerektiğini söyledi. Ancak Atina ekibi, ilk turda 6-0 yendikleri Selanik kulübü ile bir kez daha oynamak istemedi ve turnuvadan çekildi. İkincilik maçında İzmir kulübü İngiliz Whittal kardeşlerin etkili oyunu ile maçı 3-0 kazanarak ikinci oldu. Lucas Radebe Lucas Valeriu Radebe (d. 12 Nisan 1969, Soweto), Güney Afrikalı eski millî futbolcudur. Defans bölgesinde oynamaktaydı. Futbolculuk kariyerinde sadece; Kaizer Chiefs ve Leeds United formalarını giydi. Güney Afrika formasını 70 kez giydi ve iki gol attı. Ayrıca millî formayla; üç Afrika Uluslar Kupası, iki FIFA Dünya Kupası ve bir kez FIFA Konfederasyonlar Kupası'nda mücadele etti. 12 Nisan 1969 tarihinde fakir bir ailenin çocuğu olarak dünyaya geldi. Aile, Radebe'yi Soweto şehrinde kaçırarak Radebe'nin hayata tutunmasını sağladı. Apartheid rejimi sırasında şiddetin kol gezdiği sokaklardan uzaklaştırıldığı Bophuthatswana'da futbola başlayan Radebe, ardından ICL Birds'te futbola devam etti. 1989 yılında Kaizer Chiefs'e transfer oldu ve aynı yıl takımda profesyonel oldu. Radebe, Kaizer Chiefs'te ilk olarak orta saha'da oynamaya başlasa da sonraları defansın göbeğinde oynamaya devam etti. 1991 yılında bir gün kardeşleriyle alışveriş yaparken, bir silah sesi duymuştu. Onun da sonradan söylediği gibi bu tür olaylar Soweto'da normaldi. Fakat bir süre sonra sırtında bir ağrı hissetmiş, kendi kanını gördüğünde bir daha futbol oynayamayacağını düşünmüştü. Hastaneye hemen götürülen Radebe, olayı hafif bir şekilde atlatmıştı. Gittikçe performansı yükselen Radebe, 1994 yılında takım arkadaşı Phil Masinga ile birlikte İngiltere Premier League takımlarından Leeds United'a transfer oldu. Radebe, Leeds United forması altındaki ilk maçına; 21 Eylül 1994 tarihinde FA Cup mücadelesinde 1-0 kaybettikleri maçta Mansfield Town karşısında çıkarken; ilk lig maçına ise, 26 Eylül 1994 tarihinde 1-1 biten maçta Sheffield Wednesday karşısında çıktı. Leeds United forması altındaki ilk golünü ise; 3 Ocak 1998 tarihinde yine FA Cup mücadelesinde 4-0 kazandıkları maçta Oxford United karşısında attı. 1998-99 sezonunda takımın kaptanlığına getirilen Radebe, o sezon takımı ligi önce 4., 1999-2000 sezonunda ise 3. bitirmişti. Radebe, takımıyla 1999-2000 sezonunda UEFA Kupası'nda yarı final sevinci yaşarken, 2000-01 sezonunda ise takımıyla yarı final sevincini bu kez UEFA Şampiyonlar Ligi'nde yaşadı. Leeds, bu başarılardan sonra düşmeye başladı ve 2003-04 sezonunda EFL Championship'e düştü. Radebe, kariyerindeki son maçına; 8 Mayıs 2005 tarihinde 0-0 biten maçta Rotherham United karşısında çıktı ve o dönemlerde Milan ile Manchester United takımlarıyla anılsa da 2005 yılında futbolu bıraktığını açıkladı. 2011 yılında UEFA'nın da desteğiyle "yoksullukla mücadele" çerçevesinde all-star takımının kadrosuna çağrıldı ve Hamburg karşısında maça çıktı. Radebe, Güney Afrika formasını ilk kez; 7 Temmuz 1992 tarihinde 1-0 kazandıkları maçta Kamerun karşısında giyerken; ilk golünü ise, 17 Aralık 1997 tarihinde 1997 FIFA Konfederasyonlar Kupası mücadelesinde 4-3 kaybettikleri maçta Uruguay karşısında attı. Ayrıca, millî formayla 1996 Afrika Uluslar Kupası'nı kazanırken, iki kez millî formayla 1998 FIFA Dünya Kupası ve 2002 FIFA Dünya Kupası'nda mücadele etti. Aynı zamanda millî formayla takım kaptanlığı da yaptı ve millî formayı 70 kez giyip iki gol attı. Hüdâvent Hatun Türbesi Hüdâvent Hatun, Anadolu Selçuklu Sultanı I. Alaeddin Keykubad 'ın kızıdır. 13. asırda yaşamıştır. 1253 yılında, Anadolu'da, Erzurum ilinde yaptırdığı Çifte Minareli Medrese ("Hatuniye Medresesi") ile günümüzde anılır. Medrese kapsamında bulunan ve Erzurum'daki en büyük kümbet özelliği taşıyan kümbetin alt kısmında kabri yer almaktadır.. Vefatından sonra, 1312 yılında Niğde 'de 'Hüdavent Hatun' adına bir türbe daha inşa edilmiştir. Dilbilgisi denetleyicisi Bilgisayar terminolojisindeki dilbilgisi denetleyicisi yazılan metnin dilbilgisel doğruluğunu kontrol eden bir program veya bir programın alt parçasıdır. Dilbilgisi denetleyicileri çoğunlukla kelime işlemci gibi büyük bir programın özelliği olarak gerçekleştirilir. Bununla birlikte tek başına çalışan ve düzenlenebilir metinler kullanan programlar içinden aktifleştirilebilen uygulamalar da vardır. Dilbilgisi denetleyicileri yapay zekanın doğal dil işleme alanından yararlanır. 1970'lerdeki ilk dilbilgisi denetleyicileri gerçek dilbilgisi hatalarını bulmaktan daha çok noktalama ve biçim tutarsızlıklarını kontrol ediyordu. Çeşitli yazım hatalarını kontrol için birbirinden bağımsız birkaç yazım aracı içeren ilk dilbilgisi denetleyicisi Writer's Workbench olarak isimlendirilmişti. Diksiyon aracı gereksiz kelime kullanımını, basmakalıp sözleri, kalıplaşmış ifadeleri ve yanlış kullanılmış sözcük gruplarını kontrol ediyordu. Biçim aracı ise verilen metnin yazım biçimini analiz ediyordu. Metin üzerinde bir dizi okunabilirlik testleri gerçekleştirip sonuçları gösteriyor ve cümlelerle ilgili bazı istatistiksel bilgiler veriyordu. Albuquerque'deki Aspen Software, 1981'de kişisel bilgisayarlar için ilk diksiyon ve biçim denetleyicisi olan Grammatik'i yayımladı. San Francisco'daki Reference Software, 1985'te Grammatik'i satın aldı. Grammatik'in geliştirimi devam etti ve basit biçim kontrolleri yapmanın ötesinde yazım yanlışlarını da kontrol edebilen gerçek bir dilbilgisi denetleyicisi haline geldi. Diğer erken dönem diksiyon ve biçim denetleyicileri arasında Punctuation & Style, Correct Grammar ve RightWriter da bulunuyor. Tüm bu erken dönem programları basit diksiyon ve biçim denetlemeyle başlamış olsa da sonunda hepsi çeşitli seviyelerde dil işleme yeteneğine kavuştu ve belli bir düzeyde dilbilgisi denetimi yapar hale geldi. 1992'ye kadar dilbilgisi denetleyicileri ayrı programlar olarak satılıyordu. O zamanlar da çok sayıda farklı kelime işlemci programı vardı ve WordPerfect ile Microsoft Word pazar payının en üstündeki iki isimdi. 1992'de Microsoft, Word'a bir özellik olarak dilbilgisi denetleticisi eklemeye karar verdi ve Houghton Mifflin'den CorrecText'i lisansladı. Bu dilbilgisi denetleyicisi henüz tek başına bir ürün olarak piyasada bulunmuyordu. WordPerfect, Microsoft'un bu hamlesini Reference Software'yi satın alarak cevapladı. Bugün hala WordPerfect'te Grammatik'i temel alan bir dilbilgisi denetleticisi bulunur. İlk dönemlerdeki programlarda yapılan işlemler desen eşleştirmeye dayalıydı. Programların kalbi pek çok uzmanca kötü yazılmış olarak nitelenen yüzlerce veya binlerce sözcük grubunun listesiydi. Şüpheli ifadelerin listesi her sözcük grubu için alternatifler içeriyordu. Denetim programı basitçe metni cümlelere ayırıyor, cümlelerin sözcük gruplarıyla eşleşmeye sahip olup olmadığını kontrol ediyor ve şüpheli ifadeleri işaretleyerek yerlerine alternatifler gösteriyordu. Ayrıca bu programlar bazı mekanik kontroller de gerçekleştirebiliyordu. Örneğin yanlışlıkla iki kez üst üste yazılmış kelime ve noktalama işaretlerini ve çeşitli büyük harfle başlama hatalarını da belirleyebiliyorlardı. Gerçek dilbilgisi denetimi ise daha karmaşıktır. Bir bilgisayar programlama dili çok özel bir sözdizimi ve dilbilgisine sahipken, bu doğal diller için böyle değildir. Bir doğal dil için tam sayılabilecek biçimsel dilbilgisi kuralları yazmak mümkün olmasına rağmen gerçek kullanımda çok fazla istisnai durum vardır. Bir dilbilgisi denetleyicisinin en önemli parçası dildeki her sözcüğü içeren ve sözcük türlerinin ifade edildiği bir sözlüktür. Bir dilbilgisi denetleyicisi metindeki her cümleyi bulur, her sözcük için sözlüğe bakar ve cümleleri eşleşen bir dilbilgisi kuralı biçimine ayırmaya çalışır. Çeşitli kuralları kullanarak zaman uyumluluğu, kelime sıralaması ve benzeri konularda hataları algılayabilir. Son zamanlarda araştırmalar bir araya gelen kelimelerin içeriğine göre dilbilgisi hatalarını tanıma yeteneğine sahip algoritmaların geliştirilmesine odaklanmıştır. Microsoft Office 2010, Microsoft Office 2007, Google Wave, Ghotit Dyslexia Software ve WhiteSmoke içeriğe dayalı dilbisi denetleyicisi içeren uygulamalardandır. Franz Hohler Franz Hohler (d. 1 Mart 1943, Biel) İsviçreli yazar, kabaretist ve şarkı yazarı. Hohler Olten'da büyüdü, Aarau kanton okulundan 1963'te mezun oldu. Ardından Zürich Üniversitesinde Germanistik ve Romanistik eğitimi aldı. Üniversite eğitimi sırasında 1965'te ilk Solo oyununu ("pizzicato") sahneledi. Elde ettiği bu başarı eğitimini yarıda bırakmaya ve kendini tamamıyla sanata adamaya cesaretlendirdi. Kabare programlarının yanında tiyatto oyunları, film ve televizyon prodüksiyonları, çocuk kitapları, kısa öyküler ve roman gibi ürünler verdi. Sürekli diğer yazarlar ve sanatçılarla beraber çalıştı. Örneğin sahne ve televizyon alanında pandomim oyuncuları René Quellet ve Hanns Dieter Hüsch ile, yazar ve produksiyon alanında Emil Steinberger ile birlikte çalıştı. Hohler'in anlatı dili politik argümanla sivilik arasında bir denge gözetir. Sık sık genel anlatı metnin dışına çıkan Hohler, geçmiş tarih gözlemciliği ile absürt yani benzersiz bir saçmalık eğilimine işaret eder. Hohler, sahneye konan viyolensel parçalarına Cello ("Celloballaden") bizzat kendisi eşlik etti. 8 Aralık 2011 yılında 20. Arosa Humor-Festival yıl dönümünde "Yetişkinler için Çocuk Hikayeleri-Büyük Kitap" programını yaptı. Psikolog ve Germanistik olan eşi Ursula Nagel ile 1969 yılında evlenen Hohler, iki erkek çocuk babası. Zürih Örlikon semtinde oturmaktadır. Prix-Courage-Juri'nin başkanı olan Hohler, aynı zamanda İsviçre yazarlar birliği (Verband Autorinnen und Autoren der Schweiz) ve uluslararası PEN üyesidir de. 1957 Fethiye depremleri 1957 Fethiye depremleri, 24 ve 25 Nisan 1957 tarihinde Muğla'nın Fethiye ilçesinde gerçekleşti. 700'e yakın evin yıkıldığı veya harap olduğu depremde 19 kişi hayatını kaybetti. Fethiye'de gerçekleşen bu deprem Kayaköy denilen eski bir kasabayı da etkilemiştir. 2012 yılında ise aynı yerde 6.0 büyüklüğünde deprem olmuştur ve insanlar 1957 depremine benzer bir deprem korkusuyla yüksek kesimlere kaçmışlardır. Sen de mi Leyla Sen de mi Leyla, Ferdi Tayfur'un 1983 yılında Odebs firması tarafından Türkiye'de, Türküola firması tarafından Almanya'da yayınlanan albümüdür. Almanya'da yayınlanan 7461 katalog numaralı albüm Türkiyedekine göre farklılıklar arz eder. 2011 FIFA Ballon d'Or FIFA Ballon d'Or, bir önceki sezonun en iyi futbolcusuna verilen ve yıllık olarak