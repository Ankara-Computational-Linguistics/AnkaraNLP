gücü alışverişiyle sınırlı olmadığına işaret ediyorlardı Emek işçinin kişiliğinden koparılıp yalıtılamayacağı gibi, toplam bir nakit de patronun kişiliğinden ayrılamaz. Emek vermek bütün kişiyi, bedenini ve ruhunu, patron tarafından belirlenen göreve ve patron tarafından karar verilen çalışma ritmine tabi kılmak anlamına gelir. Gözlerini yalnızca kullanışlı ürüne dikmiş patronlar bunu kabul etmekten ölesiye nefret etseler bile, işçiden ücret karşılığında bütün kişiliğini ve özgürlüğünü vermesi istenir. Fabrika sahiplerinin kiraladığı işçiler üzerindeki gücü, kendini özellikle görünüşte denk şeylerin mübadelesindeki bu asimetriden yakayı sıyırmalarında gösteriyordu. İşverenler çalışmanın anlamını belirliyordu ve ilgilendikleri meselenin ne olup ne olmadığına karar verme hakkını kendilerine saklıyorlardı -bu hakkı işçilerine tanımıyorlardı. Aynı şekilde, işçilerin daha iyi çalışma koşulları ve üretim sürecinin işleyişinde ve bu süreçte kendi rollerini ve görevlerini belirlemede daha fazla söz hakkı için verdikleri mücadele işverenlerin fabrika düzeninin sınırları ve içeriğini belirleme hakkına karşı verilen bir mücadeleye dönüşmek zorundaydı. Fabrika sisteminin sınırlarının tanımlanması üzerine işçiler ile işverenler arasındaki mücadele, bütün düzen tanımlarının zorunlu olarak ateşleyeceği türden çatışmaya yalnızca bir örnektir. Her tanım olumsal olduğundan ve son tahlilde yalnızca birilerinin onu uygulama gücüne dayandığından, ilke olarak tartışmalıdır ve aslında zararlı etkilerinin kurbanı olanların itirazlarıyla karşılaşacaktır. Örneğin, taze su kaynaklarının kirletilmesini, zehirli atıkların dökülmesini ya da yeni bir maden ocağının veya yeni bir otoyolun çevreye verdiği zararı kimin karşılaması gerektiğine ilişkin bitip tükenmek bilmez ateşli bir tartışma duyarsınız. Bu tür tartışmalar tarafsız, nesnel çözümler olmadığından ve yalnızca güç mücadelesi ile çözülebileceğinden, ilke olarak sonsuza dek sürer. Birisinin artığı pekâlâ başka birinin hayat koşulunun önemli bir öğesi olabilir. Anlaşmazlık konuları olduğu noktadan düşünen göreli özerk varlığa bağlı olarak farklı görünüı ve anlamları tamamen bu kısmi düzenlerde işgal ettikleri yerden türer. Sıklıkla çok sayıda karşıt baskılar tarafından hırpalanan bu konular sonuçta hiç kimsenin önceden planlamadığı ve hiç kimsenin kabul edilebilir bulmadığı bir biçim alır. Çok sayıda kısmi düzen tarafından etkilenmiş olduğundan, kalkıp hiç kimse bunlaı ^ benim sorumluluğum demez. Modern zamanlarda, insan eyleminin teknolojik araçlarının gücü ve onunla birlikte uygulamanın sonuçları da geliştiğinden, sorun çok daha yakıcı bir hale gelmiştir. Her bir düzen adacığı daha fazla biçimlendirilebilir, rasyonelleşmiş, daha iyi denetlenir ve daha etkin uygulanır hale geldiğinden, çok sayıda böylesi mükemmelleştirilmiş kısmi düzenler tam bir kaosa neden olur. Planlanmış, maksatlı, rasyonel olarak tasarlanmış ve sıkı biçimde denetlenen eylemlerin uzak sonuçları kestirilemeyen, denetlenemeyen birer kargaşa olarak geri teper. Sera etkisinin olası korkunç sonuçlarını düşünün - daha fazla verimlilik ve daha fazla üretim adına girişilen sayısız çabanın önceden tahmin edilemeyen toplam ürünü (her bir çaba, tek başına alındığında, elden geldiğince bilimsel olarak yürütülmüş ve her zaman eldeki iş açısından çok iyi gerekçelendirilmişti) ya da çevreye genetik olarak yeni tasarlanmış canlı organizma çeşitleri salmanın henüz tahayyül edilemeyen sonuçlarını düşünün - bunların her biri ayrı ayrı bilimsel bir amaca çok iyi hizmet ediyor ama hepsi bir araya geldiğinde, ekolojik dengeyi hiç kimsenin kestire- mediği bir biçimde değiştirecekleri kesindir. Nihayetinde, atmosfere her zehirli madde boşaltılması yalnızca şu ya da bu göreli özerk örgütlenmenin karşılaştığı özgün bir sorun açısından gayet anlaşılır ve içten olarak en iyi, en rasyonel (en üretken ve en az maliyetli) çözüm arayışının bir yan ürünüdür. Yeni keşfedilen her virüs ya da bakterinin açıkça tanımlanmış bir amacı ve yerine getireceği somut bir faydalı görevi vardır örneğin, mısır ve buğday tarlalarında verimi tehdit eden özel olarak zararlı bir parazitin yok edilmesi. İnsan genlerinin manipülasyonu, eğer izin verilirse, aynı şekilde böyle arzulanan, doğrudan hedeflere yönelecektir örneğin, özel bir kusurun ya da belli bir hastalığa karşı zayıflığın önlenmesi. Ne var ki, bütün bu durumlarda, üzerinde odaklanılan durumdaki değişiklikler çok sayıda öteki odak dışı şeyi etkilemeden edemez bu planlanmamış ve önceden kestirilemez etkiler orijinal, bir zamanlar can sıkan ancak şimdi başarıyla çözülen sorundan daha zararlı olabilir. Tarımdan alman ürünü artırmakta kullanılan suni döllendirici- ler meseleyi tüm çıplaklığıyla ortaya serer. Toprağı besleyen nitrat, ilan edilen etkisini gösterir, yani ürünü birkaç katına çıkarır. Gelgeldim, yağmur damlaları gübrenin büyük bir kısmını yeraltındaki su kaynaklarına taşır, böylelikle yeni ve daha az uğursuz olmayan bir sorun doğar Suyu tüketilecek hale sokmak için suyun toplandığı yeraltı havzalarının temizlenmesi. Yeni sorun, hiç kuşkusuz eski reaksiyonun sonuçlarını ortadan kaldırmak için yeni kimyasal reaksiyonlardan yararlanacak arıtma tesislerinin kurulmasını gerektirir. Er ya da geç yeni işlemin de kendine özgü kirletici etkilerinin olduğu keşfedilecektir Bu işlemler artık su yataklarını doldurmuş olan zehirli yosunlara bereketli beslenme alanları yaratır. Demek ki, kaosa karşı mücadele görünür bir sonuca ulaşmaksızın sürüp gidecektir. Ne var ki, ele geçirilip zapt edilecek kaos, artan bir oranda, sorun çözme yeni sorunların yaratılmasına neden olduğundan ve her yeni sorunla tıpkı eski yöntemlerle -mevcut sorunu çözmenin en kısa, en ucuz, en makul yolunu bulmakla görevlendirilen bir ekip tayin etmekle- baş edilemediğinden, insanın maksatlı, düzen kurma etkinliğinin bir ürünü olacaktır. Süreçte öteki unsurlar ne kadar çok hesap dışı bırakılırsa, tutulan yol o kadar çok kestirme, ucuz ve rasyonel olacaktır. Şimdiye kadar bulduklarımızı şu şekilde toparlayabiliriz Kaos yerine düzen getirme, yakın çevremizdeki dünya parçasını kural tanır, kestirilebilir ve denetlenebilir kılma mücadelesi sonuçsuz kalmaya mahkûmdur çünkü bu mücadelenin kendisi kendi başarısına en önemli engeli oluşturur Kaos, düzensiz (kuralı çiğneyen, kestirilemez ve denetlenemez) olguların çoğu özellikle dar bir alana odaklanmış, hedefli, görev yönsemeli, tek sorun çözücü eylemlerden doğar. İnsan dünyasının bir parçasını, insan etkinliğinin özgün bir alanını düzenli kılma yönünde atılan her yeni adım, eski sorunları ortadan kaldırsa bile, yeni sorunlar yaratır. Her yeni adım yeni türden müphemlikler doğurur ve böylelikle -benzer sonuçlar doğuracak- daha başka adımların atılmasını zorunlu kılar. Başka bir ifadeyle, modern yapay düzen arayışının başarısı bizatihi kendi en derin, en kaygı yaratan zaafının nedenidir. İnsanlık durumunun yönetilemez bütünlüğünü, küçüklüğü ve zamanla sınır- lanmışlığı yüzünden tam olarak gözlenebilir, denetlenebilir ve yönlendirilebilir olan, çok sayıda küçük, dolayımsız görevlere parçalamak insan eylemine eşine raslanmamış bir verimlilik kazandırmıştır. Eldeki iş ne kadar çok kesin, sınırlı ve açıkça tanımlanmış olursa, o kadar başarıyla yapılabilir. Aslında, iş yapmanın özel olarak modern tarzı, parasal değerine göre (yani, verili maliyete karşılık elde edilen doğrudan sonuca göre) ölçüldüğü müddetçe, tüm öteki tarzlardan hiç tartışmasız üstündür. Modern eylem biçimi rasyonel -fiili sonuçlan amaçlanan şeye göre ölçen ve kaynaklarla emek gücü harcamalarını hesaplayan araçsal aklın gerekleri- olarak tanımlandığında, kastedilen tam da budur. Ne var ki, burada gözden kaçırılan şey, bütün maliyetlerin değil, yalnızca faillerin kendilerinden doğan maliyetlerin hesaba katıldığı bütün sonuçların değil, yalnızca failler tarafından ya da failler adına belirlenen görevin tamamı ile ilgili sonuçların gözlendiği gerçeğidir. Öte yandan, eğer tüm kayıp ve kazançlar hesaba katılacak olsaydı (eğer böylesine olağanüstü tutkulu bir girişim her şeyden önce uygulanabilir olsaydı), iş yapmanın modern tarzı üstünlüğünden çok şey kaybederdi. O zaman, sayısız kısmi ve ayrı rasyonel eylemin sonucunun daha fazla, daha az değil, tam bir irrasyonellik olduğu pekâlâ ortaya çıkabilirdi. Ve sorun çözmekteki en çarpıcı başarıların çözüm gerektiren sorunlar toplamına yenilerini eklemekten başka işe yaramadığı. Bu belki de, tüm modern toplumların en bariz göstergesi olan. düzen arayışı ve müphemlikle mücadelenin en bıktırıcı ama kaçınılmaz iç çelişkisidir. Biz hepimiz hayatlarımızı yerine getirilecek ödevler ve çözülecek sorunların bir koleksiyonu olarak düşünmeye alıştırıldık. Bir sorun bir kere tespit edildiğinde, alışageldiğimiz üzere, görevin onunla nasıl başa çıkacağımızı açıkça gösteren bir biçimde onu tam olarak tanımlamak olduğunu düşünürüz (canımız sıkıldığında, moralimiz bozulduğunda ya da bunaldığımızda ilk tepkimiz Sorunum ne. diye sormak ve onunla nasıl başedileceğine dair uzman tavsiyesine başvurmaktır). Bu bir kere yapıldığında, can sıkan sorunu defetmenin artık sadece doğru kaynakları bulma ve kendini sabırla işine verme meselesi olduğunu sanırız. Şayet hiçbir şey olmamış vc sorun halledilememişse, kendi cehaletimizi, ihmalimizi, tembelliğimizi ya da beceriksizliğimizi suçlu buluruz (şayet moral bozukluğu sürerse, bu durumu ya sıkıntılarla mücadele kararlılığımızın yokluğu ya da ele alman sorun un nedenlerini yanlış tanımlamamızla açıklarız). Gelgelelim, hayal kırıklığı ve şaşkınlık ne kadar karmaşık olursa olsun, doğru bilgi, beceri ve çabayla, her bir durumun sonlu bir dizi soruna parçalanabileceğine, bu sorunların her biriyle başarılı bir biçimde başedilebileceğine (zararsız hale getirilebileceği ya da ortadan kaldırılabileceğine) inancımız eksilmez. Kısaca, hayat uğraşının tek tek sorunlara parçalanabileceğine ve her sorunun bir çözümü, her çözümün de özgün bir aracı ve yöntemi olduğuna, yoksa bulunması gerektiğine inanırız. İşte bu inanç hem modern zamanların parlak başarılarının nedenidir hem de, söz konusu başarıların ardı sıra gelen tehlikeler ve hayal kırıklıkları ile karşılaştıkça bugün artık bilimsel ve teknolojik sürecin toplam bedeli saymaya başladığımız, günümüz toplumlarındaki çoğalan endişelerin sorumlusudur. Kısaca göreceğimiz gibi, modern durumun bu yapısal belirsizliğinin tam bir kopyasını hayatlarımızı planlama ve yaşama tarzımızda buluruz. Hayat uğraşına dalmak Sizin gibi (umarım) ben de zeki ve becerikli biriyim. Evde pek çok şey yapabilirim. Örneğin, elektrik devre anahtarını, bir duyu ya da prizi tamir edebilirim. Hatta bu amaçla tornavida, sigortalar, çeşitli çapta kablolar bile bulundururum. Ancak bazen öyle olur ki, alet edavat kutusunda gerekli şeyi bulamam örneğin, masa lambamı odanın farklı bir köşesine yerleştirmem gerek ve bu yüzden bir uzatma kablosuna ihtiyacım var ama yeterli uzunlukta kablom yok. Ama nereden bulacağımı bilirim bir elektrikçinin ihtiyaç duyabileceği bütün malzemeleri stokta bulunduran özel dükkânlar var. Ev işlerini yapmak için gerek duyulan her şeyi bulunduran kendi başına yapılabilecek işler için malzeme satan dükkânlar da var. Bir kere böyle bir dükkâna gittim kabloyu zemine raptetmek için ihtiyaç duyduğum çiviler buldum ancak çivileri ararken daha önce görmediğim türden birkaç araç gereç gözüme çarptı. Bunların her biri, eğer yerinde kullanılırlarsa, yaşadığım hayat biçimine bir şeyler ekler. Örneğin, voltaj ayarlı bir anahtar, ışığın şiddetini değiştirme imkânı sağlar. Bir başka elektronik anahtar güneşin doğuşuna ya da batışına göre ya da benim önceden ayarladığım zamana göre ışığı kendi başına yakıp söndürecektir. Bu aletleri daha önce hiç kullanmadım ama bana parlak bir fikir gibi geldiler. Kullanımlarını ve tam olarak nasıl çalıştırılacaklarını açıklayan bir kitapçığı ilgiyle okudum. Onlardan satın aldım ve eve yerleştirdim. Ancak onların tamirinin eski anahtarlara göre daha zor olduğunu fark ettim. Bozulduklarında, tornavida pek işe yaramıyor. Bir kere lehimlenmiş, açılmıyorlar ve benim gibi acemi bir tenekecinin açması imkânsız. Başka bir alet satın almam ve eskisinin yerine koymam gerek. Bazı araç gereç yedek parçalarla gelir, öyle ki neyse onu tamamıyla atmadan bir parçası yerine başkasını koyabilirim. Tüm bunlar birçok elektrikli aygıttan faydalanma imkânı verir. Kuşkusuz, geceleri karanlıkta oturmaktan kurtulmak için elektrikten faydalanırım. Ancak çok sayıda başka kullanımları da vardır ve yıllar geçtikçe bu sayı katlanarak artmaktadır. Örneğin, gömleklerimi leğende yıkadığım günleri hâlâ hatırlarım. Şimdi onları elektrikli çamaşır makinesine koyuyorum. Yıllar önce otomatik bir çamaşır makinesi satın aldım o zamandan beri, bu makinelere uygun özel bir deterjan alıyorum (hatırladığım kadarıyla, makineler otomatik olmadan böyle bir deterjan yoktu). Geçen yıldan bu yana bulaşıkları mutfak lavabosunda elimle yıkamıyorum. Şimdi bir elektrikli bulaşık makinem ve bulaşık makinelerine özel sıvı deterjanım var. Birkaç gün önce bulaşık makinemde bir şeyler ters gitmeye başladı. Ne yapacağımı şaşırdım. Küçük bir partinin bulaşıklarım yıkamak bana neredeyse imkânsız bir angarya gibi geldi, halbuki geçtiğimiz yıl kaç kere yıkamıştım... Bu yetmezmiş gibi, elektrikli tıraş makinem de tıkanmaz mı. Onsuz tıraş olmayı gerçekten u nu tmu şu m. tki gün tıraşsız dolaştım benimki gibi tıraş makineleri için gerekli bütün yedek parçalan bulunduran bir tamirci dükkânım daha yeni buldum. Ve elbette, birkaç saat aralıksız enerji kesintisi uygulandığında, o unutamadığımız genel grev vardı. Gerçek bir karabasandı. Radyom sustu, televizyonum karardı. Akşamlarımı nasıl geçireceğimi bilmiyordum. Kitap mı. Gözlerimin mum ışığında okumaya uygun olmadığını fark ettim. Ardından, kesintinin en şiddetle uygulandığı zaman, telefonlar da kesilmez mi. Birden dostlarım ve iş arkadaşlarım gözüme sonsuz uzak ve erişilmez göründüler. Dünyam, kelimenin tam anlamıyla, yıkıldı... O dehşetli dünyada tek başına terk edilmişlik duygusunu hatırlıyorum da, gün be gün üzerinde bir an bile olsun düşünmeden yaptığım basit şeyler aniden nasıl başedeceğimi bilmediğim ağır birer yüke dönüştüler. Bütün bunları söyledikten sonra, tekrar başta söylediklerim üzerine -zeki ve becerikli biri olduğum, günlük hayatta ihtiyaç duyduğum türden her şeyi yapabildiğim hakkında- düşünmeye başlıyorum. Şimdi her şeyin eskisi kadar basit olmadığını görüyorum. Beni böyle akıllı, kendine güvenen bir kişi yaptığını, düşündüğüm becerilerim beni hiç de bağımsız kılmıyor. Tam tersine, beni dükkânlara, elektrik santrallerine, çok sayıda uzman ve tasarımcının yaptığı sayısız keşfe, ürettikleri araç gerece, oluşturdukları çarelere ve talimatlara tutsak ediyor. Onlar olmaksızın hayatımı yaşayamam. Geriye dönüp baktığımda, onlara bağımlılığımın yıllar geçtikçe arttığını görebiliyorum. Uzun zaman önce, tıraş olmak için sıradan bir ustura kullanırdım. Kuşkusuz, usturayı yapamazdım ancak bir kere bir ustura edindiğimde onu kolaylıkla bileyebilir, parlatabilir, sürekli hizmete hazır tutabilirdim (bu arada, ilk usturamı bana veren babamdı hayatının büyük bölümünde günübirlik kullandığı iki usturasından birini vermişti bana). Sonra şu jilet takılan emniyetli tıraş makineleri çıktı ve birden benim eski güvenilir usturam gözüme hantal, hiç de düşünegeldiğim gibi uygun olmayan, hatta bir biçimde pespaye bir şey gibi görünmeye başladı sanki onu kullanmak beni eski kafalı, geri bir kişi yapıyordu. İyi de, jiletler kullanıldığında körleşiyor ve bir daha keskinleştirilemiyordu, yani hiç de bana göre değildi. Her defasında yeni bir jilet satın almayı hatırlamak zorundaydım. Dükkânlarda birçok değişik marka jilet vardı ve en iyisini seçmek için aklımı kullanmalıydım. Çoğalan bir seçim özgürlüğümün olduğu hissi uyandı bende ne ki yapamadığım şey vitrindeki markalardan herhangi birini satın almamaktı. Nihayetinde, her gün tıraş olmak zorundaydım. Zamanla, elektrikli tıraş makineleri çıktı ve eski hikâye tekrarlanmaya başladı. Neredeyse bir gecede jiletler ışıltılarını büyük oranda yitirdi çekici yeni aletlerle kıyaslandığında, jiletler pek işe yaramaz görünüyordu. Ve kendi kendime durmadan ne yapıp edip de bir elektrikli tıraş makinesi alsam diye sormaya başladım daha almamış mıydım. Neden. Niyetim gerçekten şu eski moda şeylere takılıp kalmak mıydı. Sonra, dayanamadım ve bir tane aldım. Şimdi elektrik olmaksızın tıraş olamam. Eğer bozulursa, onu ne tamir edebilir ne de tıraş eder hale getirebilirim. Artık, bu meselede bana yardım edecek bir tamirci ustasına ihtiyacım var. Her yeni adımda, yeni beceriler edinmek zorundaydım ve başarıyla o işin altından kalktım. Diyebilirim ki, şimdi en yeni teknolojilerin maharetli bir ustası olmakla gurur duyuyorum. Ne var ki, her yeni adımda becerilerimi uygulayacak daha karmaşık teknolojik nesnelere ihtiyaç duyuyordum. Onların nasıl çalıştıklarını her gün biraz daha az biliyordum. Eğer bir şey bozulursa onları yeniden çalışır hale getirmekte artık her gün daha az başarılı oluyordum. Evvelden yaptığım aynı şeyi yapmak için giderek daha karmaşık araç gerece ihtiyaç duyuyordum onlar artık niyetimle işin başarılması arasında engel teşkil ediyordu. Artık böyle aletler olmadan yapamazdım. Onlar olmaksızın şeyleri nasıl yaptığımı unuttum. Yeni araçlarda odaklanan yeni becerilerim eski yeteneklerimi arıyordu. Eski günlerin daha basit aletleriyle, eski becerim de geçip gitmişti. Hatırladığım kadarıyla, şeyleri bir zamanlar uygulayabildiğim ama artık unuttuğum yapmanın yolu yordamı elektrikli tıraş makinesi- nindüğmesini açıp kapatmaktan daha fazla özen, daha fazla eğitim, deneyim ve dikkat gerektiriyordu. Sanki, işin zor kısımları aletlere devredilmişti. Sanki, geçmiş becerilerimin bir kısmı kullandığım aletlere taşınmış ve orada kilitli duruyordu belki de, bu yüzden onlara böylesine sıkıca bağlı hale gelmiştim. Şimdi uzaklarda kalmış gençlik günlerimde, tıraş olmak herkesin rutin olarak yaptıkları bir şeydi. Öğrenme (sırf yüzünü kesmemek için) gerekiyordu elbette ancak bu hemen hiç kimse için özel bilgi isteyen özel bir beceri gerektirmiyordu. Tıraş olmak için gerekli her şey herkesin elindeydi zaten tıraş olma becerilerinin böyle evrensel dağılımı yüzünden tıraş uzmanları ve tıraş teknolojisine ayrılmış belli bir yer yoktu. Şimdi herşey değişti. Tıraş olma işlemi titiz bilimsel çalışmaların konusu haline geldi. Önce tıraş temel parçalara ayrıldı ve her bir parça ayrıntılarıyla irdelendi Çeşitli tür derilerin yumuşaklığı, yüzün farklı bölgelerindeki kılların açıları, bıçağın hareket biçimi ile kılların kesilme hızı arasındaki ilişki vb. Çözümlenen her parça daha sonra yerine getirilmesi zorunlu olan kendine özgü gerekleriyle bir sorun olarak sunuldu her sorunun da bir çözümü olmalıydı. Sonra çeşitli çözümler tasarlandı, denendi, kıyaslandı sonuçta, içlerinden en iyi (en verimli, ya da en çekici ve bu yüzden satış şansı en yüksek) olduğu düşünülen biri seçildi ve ardından kalan sorunların çözümleriyle bir araya getirilerek son ürün çıkarıldı. Her biri son derece özgün alanlara ait bir uzman bilgisini temsil eden düzinelerle uzman nihai ürüne katkıda bulundu bu kişiler yalnızca bu mesele -tıraş- ile ilgili araştırma ekiplerinde çalışıyordu ve bu yüzden günlük işlerine giderken yüzlerinin temiz ve pürüzsüz olmasından başka bir şey düşünmeyen senin ve benim gibi sıradan insanların erişemeyecekleri kadar derinliğine konuyu irdeleyip yetkinleşmişti. Ve döşemeyi süpürmek, çimleri biçmek, çalıları kesmek, yemek pişirmek ya da bulaşıkları yıkamak gibi, başka şeyler de tıraşın akıbetine uğramıştır. Tüm bu işlerde, teknolojik araç ve gereçlere hapsedilmiş uzmanlık, bir zamanlar herkesin elinde olan becerileri devralmış, parlatmış ve keskinleştirmiştir. Artık iş yapmak için o uzmanlığa ve o teknolojiye ihtiyaç duyuyoruz. Aynı zamanda eski, gereksiz ve unutulanların yerine yenilerini de koymamız gerekiyor Bu defa doğru teknolojik araçları bulma ve çalıştırma becerilerine ihtiyacımız var. Kullandığımız ve onsuz yaşayamadığımız tüm o teknoloji dediğimiz şey, keşfedilmeden ve kullanılabilir hale getirilmeden, yapmakta olduğumuz işler tarafından zaten hazırlanmış bir alam devralmadı. Onları mümkün kılan teknoloji olmaksızın asla olamayacak, hayatımızda oldukça merkezi bir yer işgal eden, birçok şey vardır. Radyoları, müzik setlerini, televizyonları, bilgisayarları düşünün. Gündeme gelişleri daha önceleri hiç mevcut olmayan yeni imkânların önünü açmıştır. Akşamlarımızı diziler ve filmler seyrederek geçirme uygulanabilir bir fikir değilken, ona ihtiyacımız yokmuş görünüyordu ama şimdi televizyonumuz bozulsa yokluğunu hisseder ve kahroluruz. Görünüyor ki, ona olan ihtiyacı biz yarattık. Evde bir bilgisayara sahip olmak imkân dahiline girmeden önce bilgisayar oyunlarına da bir ihtiyaç duymuyorduk. Müzik setleri ve küçük müzik aletleri ortada yokken her şeyin arka plan gürültüsü olarak müzik ihtiyacı da yoktu. Bu durumlarda, teknolojinin kendi ihtiyacını yarattığı görülüyor Aslında, yeni tür bir ihtiyaç. Bu yeni teknolojik nesneler şeyleri yapmanın eski biçimlerinin yerini almazlar onlar bizi daha önce hiç yapmadığımız şeyler yapmaya sev kederler ve eğer onları yapmamışsak bizi mutsuz ederler. Öyleyse, uzmanlık ve teknolojinin sahip olduğumuz bir ihtiyaca karşılık olarak ortaya çıktığı doğru değildir. Sıklıkla, bize uzmanlıklarını ve ürünlerini sunan insanlar ilk başta bizi sundukları şeylere gerçekten ihtiyaç duyduğumuza ikna etmelidir. Kaldı ki, yeni ürünlerin çok temelli, sorgulanmayan ihtiyaçlara hitap ettiği durumlarda bile (daha önce tartıştığımız tıraş makineleri gibi), eğer yeni aletlerin cazibesi ile değiştirme hevesine kapılmamışsak, o ihtiyaçlarımızı eskiden olduğu gibi karşılamayı sürdürebiliriz. Demek ki, böyle durumlarda bile yeni teknoloji basitçe ihtiyaca karşılık değildir. Yeni teknolojilerin ortaya çıkışı hiçbir biçimde popüler talep tarafından belirlenmemiştir onların kullanılabilir hale gelmesiyle belirlenen daha çok taleptir. Önceden ihtiyaç var olsun ya da olmasın, yeni ürünler için talep, onların piyasaya çıkışının ardından gelir. O halde, yeni, daha derin, daha odaklanmış, daha özelleşmiş uzmanlık ve daha incelikli teknolojik aletlerin ortaya çıkışının sebebi nedir. Muhtemel yanıt, uzmanlığın ve teknolojinin gelişmesinin fazladan herhangi bir nedene ihtiyaç duymadan kendini tetikleyen, kendini yetkinleştiren bir süreç olduğudur. Araştırma araç ve gere- ciyle donanmış bir uzmanlar ekibi olduğunda, onların yalnızca bir örgüt faaliyetinin mantığının -geçmek, rakiplerinden üstünlüğünü kanıtlamak ihtiyacı ya da kişinin işine duyduğu sırf insani ilgi ve heyecanın- yön verdiği yeni ürünler ve öneriler ortaya atacağından emin olabilirsiniz. Ürünler genellikle kullanımları belirlenmeden bilimsel ya da teknolojik olarak uygulanabilir hale gelirler Bu teknolojiye sahibiz, nasıl kullanabiliriz. Ve madem ki teknolojimiz var, onu kullanmamak düşünülebilir mi. Çözümler sorunlardan önce gelir Çözümler çözebilecekleri sorunlar arar. Başka bir deyişle, uzman görüşü ya da teknolojik nesneler ortaya çıkıp da çözüm olduklarını iddia edene kadar, çoğu kez, hayatın bir parçası bir sorun, çözüm için yanıp tutuşan birşey olarak algılanmaz. Ancak o zaman, muhtemel kullanıcıları söz konusu nesnenin gerçekten de kullanım değeri olduğuna ikna görevi ortaya çıkar. Muhtemel kullanıcıların inandırılması gerekir, aksi halde o nesneyi para harcamaya değer görmeyecekler, onu satın almayacaklardır. Sen ve ben, ister sözlü talimatlar biçiminde isterse kullandığımız teknolojik aletlere mahkum edilme biçiminde olsun, uzmanlığın tüketicileriyiz. Aslında, kendi daracık özel alanları dışındaki hayatlarının sayısız yönleriyle uzmanların kendileri de dahil olmak üzere, herkes öyledir. Uzmanlığın çoğu hayatlarımıza davetsiz, izin bile istemeksizin girerler. Örneğin, polisin hız sınırını aşan sürücüleri tespit etmek, göstericileri dağıtmak, kaçakların kimliğini belirlemek ya da arzu edilmeyen faaliyetler yürüttüğü düşünülen bir gruba sızmak için kullandığı giderek daha fazla incelikli hale gelen teknolojiyi düşünün. Ya da çeşitli devlet ve özel kurumların kullandığı enformasyon teknolojisini düşünün hakkınızda akıllara durgunluk verecek kadar fazla veri toplamış ve belirsiz bir gelecekte, yeri geldiğinde zorunlu olarak yararınıza olmamak üzerekullanmak üzere depolamış olabilirler. Bu ve benzeri uzmanlık ve teknoloji kullanımları gayet açıkça özgürlüğümüzü kısıtlar, bazı seçimleri daha az faydalı ya da doğrudan imkânsız kılar. Hatta, aşırı durumlarda, bizi başkalarının keyfi kararlarının çaresiz kurbanları da yapabilirler. Ne var ki, çoğu teknoloji bizim kişisel kullanımımız için tasarlanmıştır seçim ufkumuzu sınırlamayı değil genişletmeyi,' bizi daha özgür, hayatlarımızı daha fazla denetleyebilir kılmayı vaat eder. Bu gibi durumlarda, yeni teknolojiyi benimserken aynı zamanda ona bağlı hale de geliriz bu çok daha az göze çarpar. Genelde, yeni teknolojik imkânları özgürleştirici ya da hayatı zenginleştirici olarak sevinçle karşılarız onlar eski şeyleri daha hızlı ve daha az yorularak yapmamızı ya da eskiden hiç yapamadığımız şeyleri yapabilmemizi sağlar. Teknolojiyi sevinçle karşılarız çünkü onun gerçekten de amaçladığı şeyi yapabileceğine inanırız geriye bu inancın yerinde ve sağlam olduğuna ikna edilmek kalır. İkna edilmemiz gerekir -duyduklarımıza güvenebileceğimiz biçimde bize anlatılsınçünkü kendi başımıza bilmemizin bir yolu yok. Yeni teknolojik imkânların gerçekten ihtiyacımı karşılayıp karşılamayacağını bilemem, hele önceden kesinlikle bilemem. (Bu, gerçekten de, servis yaptığımda verdiğim partiyi bir başarıya dönüştürecek içki türü müdür. Bu, gerçekten de, kalabalık bir caddede, güzel genç erkek ve kadınların beni -yalnızca beni- fark etmelerini sağlayacak koku mudur. Bu, gerçekten de, beyazı gerçekten beyaz ve her şeyi gerçekten lekesiz yapacak, herkesin fark etmesini sağlayacak deterjan mıdır. Ve bu onlar için yaptıklarıma özellikle dikkatlerini çekmek istediğim insanların şükran duymalarını ve dost olmalarını sağlayacak mıdır.) Bazen benim sunulan teknolojik keşfin karşılamayı amaçladığı türden bir ihtiyacımın olduğundan bile emin değilim (özel bir şampuanla derimi ovmadıkça, derimde göremediğim derin kirlerin sabunla yıkamakla geçip geçmeyeceğinden emin değilim halımda elektrikli süpürgenin başa çıkmakta çaresiz kaldığı korkunç /e mide bulandırıcı bakterilerin cirit attığı ve bu yüzden ayrıca özel bir halı bakterisi öldürücü deterjana ihtiyacımın olup olmadığında emin değilim eğer dişlerimi fırçalamadan önce ağzımı şu şişedeki sıvı ile yıkamazsam dişlerimde can sıkıcı, iştah kesici maddeler birikip birikmeyeceğinden emin değilim bana odak seçici, zaman ayarlı, film oynatabilen tam otomatik -söylendiğine göre, benim gibi birini de iyi bir fotoğrafçı yapacak- yeni bir makine gösterilene kadar, sadık eski fotoğraf makinemin komik denecek kadar ilkel ve işe yaramaz olduğunu bilmiyordum). Bütün bunlar bir kere bana anlatıldığında, belki de acil olarak karşılanması gerektiği söylenen ihtiyaçları karşılamak için bana anlatılan ürünlerden elde etmeyi isteyeceğim. Bir kere gerçekten bu ihtiyaçlarımın olduğu kafama dank ettikten sonra, onlar için birşey yapmamak yanlış olurdu. Eğer hiçbir şey yokmuş gibi -ama biliyorum, vardı- devam edersem, cehaletime vererek kendimi mazur göremezdim. Bugünden itibaren, hiçbir şey yapmamak ihmalkârlığın, ilgisizliğin, kalın kafalılığın ya da acizliğin kanıtı olacaktır bunların her biri de, bir biçimde değerimi düşürecek ve başka insanların ve kendimin gözünde saygım kalmayacaktır. Aileme, sevdiğim insanlara ya da benim korumama terk edilmiş kendi bedenime özen göstermediğim, onların ihtiyaçlarını karşılayamadığım hissine kapılacağım içimi görevimi ihmal ettiğim ya da yerine getiremediğim duygusu kaplayacak. Suçluluk duyacağım, utanacağım ya da kahrolacağım. Birdenbire, daha önce yaptıklarım ve yapma biçimlerim tatmin edici olmaktan uzaklaşacaklar ve hiç kuşkusuz onlar artık övünülecek, gurur duyulacak şeyler olmaktan çıkacaktır. Kendi gözümde ve başkalarının gözünde saygımı yeniden kazanmak için, şeyleri layıkıyla yapmamı sağlayacak ve bana onları yapma gücü kazandıracak o becerikli ve güçlü nesneleri edinmekten başka yolum yoktur. Hiç kuşkusuz, edinmek satın almak demektir. O şahane, becerikli ve güçlü şeyler çoğu kez meta olarak ortaya çıkarlar yani, pa- zarlanırlar -satılmak için üretilirler, satılırlar ve karşılığında para alınır. Birileri bu parayı elde etmek için onu bana satmak isterler yani kâr etmek için. Ama bu amacına erişmek için, önce beni sundukları metaya sahip olmak aşkına paramdan ayrılmaya değeceğine -metam gerçekten mübadele değerini, ödeyeceğim fiyatı haklı çıkaran kullanım değerinin olduğuna (sık sık duyduğumuz gibi, onun verdiğimiz parayı hakettiğine)- inandırmak zorundadırlar. Ürünlerini satmak isteyen (ürünlerini satılabilir metalara dönüştüren) insanlar, bu ürünler için zaten aşırı kalabalık piyasada bir yer bulmak zorundadırlar. Bu insanlar eski ürünleri miyadını doldurmuş, işe yaramaz, bayağı göstermelidirler (Kelime işlemciler ortalıkta cirit atarken daktilo kullanmaya kim cüret edebilir.). Ve böylelikle zemin hazırlandıktan sonra, ikna görevi yerine getirilmelidir Satıcılar ürünlerinin vaat ettiği fayda için arzumu kamçılamak ve böylelikle beni onlara'sahip olmak adına fedakârlıkta bulunmaya (para kazanmak, biriktirmek ve harcamak için sıkı çalışmaya) hazırlamalıdır. Onlar bunu, en bariz olarak, reklamlar (örneğin, TV ilanları) yardımıyla yaparlar. Reklam iki etki yaratmalıdır İlkin, reklam bana ihtiyaçlarım ile onları karşılayacak becerilere ilişkin kavrayışımın yetersiz olduğunu, gerçekten neye ihtiyacım olduğu ve gerçekten ne yapmam gerektiği hakkında yargılarımın geçersiz olduğunu anlatmalıdır sonra, cehaletimi ya da yetersiz yargımı, daha iyi bilenleri dinleyerek ortadan kaldırmanın güvenilir yollarının olduğunu anlatmalıdır. Çoğu ilanda, eski tarzlarında ısrar eden insanlar cahil ya da eski kafalı olarak alay konusudur ve bu insanların karşısına doğru yolu göstererek cehaletlerini kanıtlayan güvenilir bir otorite çıkar. Böyle bir otorite bir bilim insanı, otomobil teknolojisinde, bankacılıkta ya da sigortacılıkta birinci sınıf bir uzman, güvenilir ve iyi niyetli bir karakter, şefkatli ve deneyimli bir anne, ürünün yapmayı amaçladığı türden işin bilgili, tecrübeli ustası ya da milyonlarca öteki insanın da seyretmekten hoşlandığını bilerek, insanların gıpta ile izledikleri meşhur bir kişi imgesinde somutlanır. Son örnek gösteriyor ki, sayılar kendi başına gereken otoriteyi taşıyabilir (nihayetinde, hepimiz çok sayıdaki insanın yanlış olamayacağına ve insanın tüm insanları her zaman aptal yerine koyamayacağına inanırız) bazı reklamlar bize yalnızca çoğu insanın bunu yaptığını, giderek daha fazla insanın değiştirdiğini, onu tercih ettiğini bildirir. Her reklam metni ve her ilan bizi özel bir ürünü satın almamız için yüreklendirmeyi ve kışkırtmayı amaçlar. Ancak bunlar arasında, metalara, metaların bulunabileceği piyasalara (mağazalar, dükkânlar) ve onlara sahip olmaya karşı ilgimizi artırırlar. Eğer genel ilgi halihazırda iyice yerleşmemiş ve alışveriş hayatın günlük bir olgusuna dönüşmemişse, tek bir ilanın mesajı tutumumuz üzerinde pek etkili olamaz. Başka bir ifadeyle, reklam ajanslarının ikna gayretleri zaten yerleşik olan tüketici tutumuna seslenir -ve zamanla onu pekiştirir. Bir tüketici tutumuna sahip olmak ve onu sergilemek ne anlama gelir. Önce, hayatı belirlenebilen, az ya da çok tanımlanabilen, seçilip ayrılabilen ve başa çıkılabilen sorunlar dizisi olarak kavramak, sonra bu gibi sorunlarla başa çıkmanın, kişinin onları çözmenin suçluluğa ya da utanç duygusuna kapılmadan ihmal edemeyeceği bir ödevi olduğuna inanmaktır. Üçüncü olarak bunun anlamı, her sorun için zaten bilinen ya da gelecekte ortaya çıkabilecek türden bir çözüm olduğuna güvenmektir Çözüm, uzmanlar, üstün bilgili insanlar tarafından hazırlanan özel bir nesne ya da reçete olabilir kişinin görevi onu bulmaktır. Dördüncü olarak bu gibi nesnelerin ya da reçetelerin özde mevcut olduğunu, onların para karşılığı edinilebileceğini ve alışverişin onları edinmenin bir yolu olduğunu varsaymaktır. Ve nihayet, yaşama sanatını öğrenme işini böylesi nesneleri ve reçeteleri bulma becerisi edinme gayreti olarak yorumlamak ve bulduğunda onlara sahip olma gücü -alışveriş becerileri ve satın alma gücü- kazanmaktır ( çamaşır yıkama sorununun çözümü için gerek duyulan şey el çabukluğu ve ninenizin övünç duymuş olabileceği sıkı çalışma aşkı değil, en iyi deterjanı ve çamaşır makinesi tespit etme marifeti ve bunları satın alma gücüdür). Hayatın geniş kurgusu üzerindeki denetim sorununu (çoğu insanın asla başaramayacağı bir şey), en azından ilke olarak erişebileceğiniz çok sayıda küçük satın alma edimlerine indirger. Bu davranış, âdeta, meseleleri kamusal olarak algılanmayacakları şekle sokarak özelleştirir ödevleri sosyal olarak görülmeyecekleri biçimde bireyselleştirir. Kendimi ve hayatımı iyileştirmek, kültürlemek ve arılaştırmak, yetmezliklerimin ve hayatta yoluma dikilen öteki can sıkıcı engellerin üstesinden gelmek artık benim görevim (ve inanmaya teşvik edildiğim gibi, yerine getirebileceğim de bir görevim) olmuştur. Böylelikle, yoğun trafiğin dayanılmaz gürültüsü hemen çift cam takılması dürtüsüne dönüştürülür. Kirlenen kent havasına karşı göz damlaları satın alınır. Ev kadınlarının ve annelerin ağır işten boğulduğu durumun üstesinden bir kutu ağrı kesici ve hızla etki eden baş ağrısı hapları ile gelinir. Toplu ulaşım araçlarının dökülmesine yanıt bir otomobil almak ve dolayısıyla, toplu ulaşımın daha fazla felce uğratılmasına ek olarak, gürültüye, hava kirliliğine ve acı veren gerginlik etkilerine katkıda bulunmaktır. Aslında hayatımı benim bireysel meselem yapan tüketici davranışıdır ve beni birey yapan da tüketim faaliyetidir (insanlar hemen her zaman öteki insanlarla birlikte yaratırlar, üretirler gelgelelim, tükettikleri çoğu şeyi tek başına, kişisel zevklerine göre tüketirler). Sonuç olarak görüldüğü kadarıyla, ben sanki satın aldığım ve sahip olduğum çok sayıda şeyden oluşmuş bir kişiyim Bana ne satın aldığını, hangi dükkândan satın aldığını söyle, sana kim olduğunu söyleyeyim. Görülüyor ki, titizlikle seçilmiş mallar yardımıyla olmak istediğim her şeyi, olmaya değer gördüğüm her şeyi olabilirim. Tıpkı görevim ve sorumluluğum olan sorunlarımla başa çıkmak gibi, kişi olarak kimliğimi, öz varlığımı biçimlendirmek, kendimi somut biri haline getirmek benim, yalnızca benim işimdir Bu kimlik her zaman benim amaçlarımın, metanetimin ve kararlılığımın bir göstergesi olacak ve ben sonuçta bu kimliğin getirdiği her- şey için her zaman bir yanıt bulmakla sorumlu olacağım. Kendime alabileceğim her çeşit model piyasadadır Seçim yapabileceğim bugün rağbet gören çok model vardır ancak yarın ve yarından sonra daha fazlası olacaktır. Modeller toplanması gereken tüm küçük parçalarıyla, ve nasıl bir araya getirileceğini adım adım açıklayan talimatlarıyla bir bütün oluştururlar Kendi kendine yapabildiğin gerçek kimlik kartları . Reklamcılar bize görünüşte tek, özgün bir ihtiyaca yanıt veren tek, özgün ürünler sunduklarında bile, genelde bize onların (ima edildiği gibi) doğal olarak ait oldukları hayat tarzının tüm çıplaklığıyla resmedilmiş arkaplanını gösterirler. Reklamlarda insanların giyim kuşamlarının, dillerinin, boş zamanları geçirmelerinin ve hatta fiziksel biçimlerinin sırf kıyaslanması bile bizi seçkin bir parfüm, küçük otomobiller, lüks otomobiller, kedi ya da köpek mamaları ilanlarında boy gösterenlerinkiyle aynı özellikleri taşıyan belli bir bira içmeye teşvik etmeyi amaçlar. Kuşkusuz her ürünün bir adres le birlikte ortaya çıktığını fark edeceksiniz. Satılan şey, yalnızca doğrudan ürünün kullanım değeri değil, onun ayrılmaz bir parçası olan bütünlüklü, özel bir hayat tarzının yapı taşlan olarak simgesel anlamıdır. Modellerin popülerlikleri zamanla değişir Moda olurlar v( gözden düşerler. Üretim ve tüketim çarkını işler tutmak için, satın alma hevesinin sönmesine asla izin verilemez. Şayet ürünleri görünürdeki faydalarını sağladıkları müddetçe elde tutacak olsak, piyasa faaliyeti çok geçmeden çöker. Moda olgusu bu felaketi önler. Şeyler, yararlılıklarını kaybettikleri için değil, moda olmaktan çıktıkları görünüşlerinden, dünün tüketicileri tarafından seçilmiş ve alınmış mallar olarak kolayca tanınabildiği ve böylelikle mevcudiyetleri sahiplerinin günümüzün gelişmiş ve saygın bir tüketicisi olarak şimdiki statüsüne gölge düşürdüğü- için elden çıkarılırlar v( yerlerine yenileri konur. Bu statüyü korumak için, piyasanın sunduğu değişimlerin gerisinde kalınmamalıdır. Onları elde etmek kişinin sosyal yetkinliğini yeniden onaylar ancak başka birçok tüketici de aynısını yaptığında, başlangıçta ayrıcalık anlamına gelen moda parçalar böylelikle bildik ya da kaba hale gelmiş olacağından, yerlerine sabırsızlıkla başka bir şey konacaktır. Modeller aynı zamanda şu ya da bu sosyal çevrede sahip olduğu popülerlik oranına ve o çevrenin kendi müdavimlerine kazandıracağı saygının miktarına göre de değişir. Bu yüzden, modeller farklı olarak çekicidir. Belli bir modeli seçerek, onun tüm zorunlu teçhizatını satın alarak ve onu canla başla uygulayarak, ben kendimi böyle bir modeli onaylayan ve onu alamet-i farikası, üyeliğinin görünür bir işareti olarak benimseyen grubun üyesi yaparım. Kendimi o grubun üyesi yapmam için gruba özgü elbiseleri giymek, gruba özgü plakları satın almak, gruba özgü müziği dinlemek, gruba özgü TV programlarını ve filmleri izlemek ve tartışmak, odamın duvarlarını gruba özgü süslerle bezemek, akşamlarımı gruba özgü yollarla ve gruba özgü yerlerde geçirmek vb. gibi işaretleri göstermem dışında bir şey yapmam gerekmez, ya da hemen hemen gerekmez. Kabileye özgü eşyaları satın alarak ve sergileyerek kabileye katılabilirim . Bu, kimlik arayışı içinde katıldığım kabileler in, kâşiflerin uzak ülkelerde buldukları kabilelerden çok farklı oldukları (aslında, bunların açıkça tanımlanmış üyelerden oluşan, üyeleri kabul etmeye ya da çıkarmaya, davranışlarını denetlemeye ve grup standartlarıyla aynı çizgide tutmaya ve üyelerini uyuma zorlamaya özen gösteren başka gruplara benzemedikleri) anlamına gelir. Kişinin semboller satın alarak katıldığı kabileleri kabaca gerçek kabilelerle aynı yapan şey, ikisinin de kendilerini öteki gruplardan ayrı yere koymaları ve kendi ayrı kimliklerinin altını çizmek ve karışıklıktan sakınmak için kendilerine bir sürü övgüler düzmeleri ikisinin de kendi kimliklerini üyelerine vermeleri - onları vekâleten tanımlamalarıdır. Ancak burada benzerlik sona erer ve kesin bir fark ortaya çıkar Kabileler (yanlış anlamadan kaçınmak için onlara bundan böyle yeni kabileler diyelim) kendilerinin üye olduklarını ilan edenlerle hiç ilgilenmezler. Kimin içeride kalma hakkı olduğuna ve kimin dışarıda tutulması gerektiğine karar verecek ne bir ihtiyarlar heyeti ya da kurulları, ne de kabul komiteleri vardır. Onlar ne muhafız ne de sınır bekçisine sahiptir. Üyelerinin davranışının doğruluğunu ilan edebilecek ne yetkili kurumları, ne de yüce mahkemeleri vardır. Kısaca, üyelerini denetlemez ve uyumluluk oranlarını gözlemeye kalkışmazlar. Böylelikle, yeni kabileler söz konusu olduğunda, kişi onlara iradi olarak katılabilir ve onları terkedebilir. Göründüğü kadarıyla, yalnızca elbise değiştirme, dairesini döşeme ve boş zamanlarını farklı yerlerde geçirme yoluyla bir yeni kabileden ötekine özgürce dolaşılabilir (yahi, kabilenin tümünü ilgilendiren kimlik takılabilir ya da çıkarılabilir). Yeni kabilelerin kapıları (eğer kapı denen bir şey varsa) herkese açıktır. Ya da öyle görünüyor. Yeni kabileler giriş çıkışlara muhafız koymakla ilgilenmiyor olsalar bile, bu işi yapan bir başkası var Piyasa. Yeni kabileler öz olarak hayat tarzlarıdır ve hayat tarzları, gördüğümüz gibi, neredeyse tamamen tüketim tarzlarından başka bir şey değildir. Tüketim imkânı -her tarzın her tüketimi- piyasada, pazarlanan metaların satın alınması eyleminde ortaya çıkar. Önce onları satın almaksızın tüketilebilecek çok az şey vardır ve bedavaya gelen tüketim malları, metalar olarak edinilmemiş bu mallar çoğu durumda kabul edilebilir hayat tarzlarının yapı taşları olarak kabul görmezler. Eğer bunlardan bir kısmı özgün bir hayat tarzına katkıda bulunuyorsa, o tarz normal olarak hor görülür, cazibeden ve prestijden yoksundur, ona tepeden bakılır, kimseye ilginç gelmez, hatta onu uygulayan insanları küçük düşürür (araçlarından yoksun olduklarından seçme özgürlükleri sınırlı, seçici olmayan, tüketimlerini karşılığım ödemedikleri şeylerle sınırlayan, dolayısıyla tüketiciler olarak davranamayan bu insanlar piyasadan dışlanmalıdırlar, dışlanırlar da bu insanların içinde bulundukları durum yoksulluk olarak tanımlanır. Bir tüketiciler toplumunda, yoksulluk tüketici tercihinin sınırlanması ya da yokluğu anlamına gelir). Her biri farklı bir hayat tarzı sergileyen yeni kabilelerin derin ve geniş ufuklu mevcudiyetinin hayatlarımız üzerinde güçlü ancak tartışmalı bir etkisi vardır. Biz şimdi bir kişisel nitelikten ötekine geçmekte, olmak istediğimiz ve yapmak istediğimiz şeyi seçmekte özgürüz. Görünen o ki, hiçbir kuvvet bizi yolumuzdan alıkoyamaz, hiçbir düş imkânsız, sosyal mevkimizle uyumsuz değildir. Bu, haklı olarak özgürleşme hissi verir Hiçbir ayak bağı tarafından aşağı çekilmeme, her şeyin ilke olarak erişilebilir ya da en azından hayal edilebileceğimiz düzeyde olması, nihai ve geri alınamaz koşulun olmaması gibi rahatlatıcı bir deneyim. Gelgelelim, kalıcı ya da geçici, varacağımız her bir nokta tamamen kendi seçimimize bağlı ve geçmişte özgürlüğümüzü kullanma biçimimizin sonucu gibi göründüğü müddetçe, suçlanacak (ya da tatmin oranımıza bağlı olarak, övülecek) biri varsa o da ancak kendimiz oluruz. Biz hepimiz kendi yaptığımız kişileriz ve tekrar tekrar bize hatırlatılan budur Tutkularımızın sınırını daraltmanın haklı bir gerekçesi yoktur. Ne kadar uzakta olursa olsun, bir yeni kabilenin her hayat tarzı bir kafa tutuştur. Eğer onu cazip buluyorsak, o bizimkinden daha çok övülüyor, bizimkinden daha hoş ya da saygın olduğu iddia ediliyor ise bir biçimde mahrumiyet duyarız. Onun aklımızı çeldiğini, bizi kendine çektiğini hissederiz ve ona katılmak için elimizden geleni yaparız. Mevcut hayat tarzımız parıltısından çok şey yitirmiştir. Artık bir zamanlar olduğu gibi bizi tatmin etmez olur. Bu yüzden, çabalarımızın sonu yoktur. Ulaştım, yaptım, şimdi gevşeyebilir ve rahatıma bakabilirim diyebileceğimiz hiçbir nokta yoktur. Tam da uzun süren bir gayretin meyvalarını yemeğe hazırlanırken, ufukta cazip yeni bir şey belirir ve ziyafet başlamadan bitmiştir. Özgürlüğümün bir sonucu (yani, tüketici seçimi yapma özgürlüğü, farklı tüketim tarzlarını benimseyerek ya da reddederek kendimi başka biri yapma özgürlüğü), göründüğü kadarıyla, ilelebet mahrumiyet içinde kalmaya mahkum edilmiş olmaktır. Her an ayartıcı yeni bir şeyin tüm çıplaklığıyla belirmesi ve görünüşte erişilir olması her başarı sevincini kursakta bırakır. Sınır engin gökyüzü olunca, yeryüzündeki hiçbir hedef bizi tatmin etmeye yetmez. Orta yerlerde caka satılan hayat tarzları yalnızca sayısız ve çeşitli olmakla kalmazlar, aynı zamanda sıklıkla değer olarak, uygulayıcılarına bahşettiği ayrıksılık duygusu olarak farklı görülürler. Hepimiz kendimizi kültürleriz, ancak az ya da çok rafine -yüksek, orta, aşağı- kültürler vardır. En iyisinden azma razı olduğumuz andan itibaren artık bizim çok prestijli olmayan sosyal mevkimizin yarı gönüllü bir kendini kültürleme gayretinin doğal sonucu olduğuna inanmaktan başka çaremiz kalmamıştır. Hikâye bununla da bitmez. En rafine bile olsa, öteki insanların hayat tarzlarım böylesine göz kamaştırıcı ve erişilebilir kılan şey, gizlilik içinde yaşanmamalarıdır. Tersine, onlar ayartıcı bir biçimde yakın ve davetkârdır aslında, yeni kabileler kalın duvarlar, mazgallar ve kuleler ile korunan kalelerde yaşamazlar ve kararlı her yolcu onlara erişebilir ve içeri girebilir. Gelgelelim, kısa süre önce gördüğümüz gibi, giriş göründüğü kadar serbest değildir bu özel özgür- lüksüzlüğü böylesine kötü ve kahredici kılan şey gerçek muhafızların görünmezliğidir. Gerçek muhafızlar - piyasa güçleri- üniformalar giymezler ve onlar (ihtiyaçların ve karşılanmalarının, görünür olmak zorunda ve bu yüzden halkın protestoları karşısında zayıf ve kolektif reform çabalarının kolay bir hedefi olan, devlet tarafından düzenlenmesinden farklı olarak) serüvencinin nihai başarısı ya da başarısızlığı konusunda herhangi bir sorumluluk almaya yanaşmazlar. Yenilgi durumunda, çaresiz yolcular bunun hiç tartışmasız kendi hataları olduğuna inanmalıdırlar. Kendilerine, karakterlerinin güçlülüğüne, zekâlarına, bec erilerin e, güdülenimlerine, tahammül derecelerine olan inançlarını kaybetme riskine girerler. Yanlışı yapanın kendileri olduğu sonucuna varacaklar ve belki de hatalı kişiliklerinin tamiri için bir uzmanın, bir psikolojik analizcinin yardımını isteyeceklerdir. Uzman onların kuşkularını doğrulayacaktır Evet, koşullarda yanlış olan bir şey yok, kusur içerde, onları kuşkusuz hep orada olan fırsatları yakalamaktan alıkoyan yenilmiş olanın parçalanan benliğinde gizli. Uzman hayal kırıklığına uğramış kişiye hayal kırıklığını yeniden yansıtacaktır. Hayal kırıklığının doğurduğu öfke böylelikle yayılmayacak ve dış dünyaya yöneltilmeyecektir. Amaçlanan yolu tıkayan görünmez muhafızlar, görünmez ve eskisinden daha güvenli olarak yerlerinde kalırlar. Ve onların böylesine çekici renklerde boyadıkları düş alemleri de gözden düşmemiş olacak, cazibelerini ve ayartma güçlerini koruyacaklardır Onlar her türlü çabaya değer, ve ancak sen şu ya da bu nedenle böyle bir çabaya girmek için kendini zorlamayabilirsin. Başarısız böylece aynı zamanda geriye dönüp nafile yere benimsemeye can attıkları hayat tarzlarım yerin dibine batırma gibi cazip bir teselliden de mahrum bırakılır ( Kedi yetişemediği ciğere murdar dermiş atasözündeki teselli Elde edemedim tamam da, zaten uğraşmaya değmezdi, sonuçta çok şey kaybetmedim. Yapılan tespitlere göre, üstün ve yüksek tatmin gücüne sahip olarak reklamı yapılan hedeflere erişmekteki başarısızlık, sık sık, o hedeflere yönelen, ancak daha sonra genellikle onlara erişmekle övünen insanlara da sıçrayan, bir hınç, kin ve garez duygusuna yol açar.) Gelgelelim, mevcut koşullarda ne kadar akla yatkın olarak görünürse görünsün, özel olarak göz dikilen bir hayat tarzını yakalamaktaki başarısızlık buna kalkışan insanların hatası değildir. En incelikli hayat tarzları bile, eğer başarıyla pazarlanacaksa, evrensel olarak elde edilebilir olarak gösterilmeleri gerekir Onların sözde erişilebilirlikleri ayartıcılıklarının zorunlu koşuludur. Onlar tüketicilerin alışveriş güdülenimlerini ve ilgilerini kışkırtırlar çünkü muhtemel alıcılar peşlerine düştükleri modellerin gıpta edilecek ve hayranlık duyulacak şeyler olmalarının dışında elde edilebileceklerine, bu modellerin yalnızca saygın bir düşüncenin değil, pratik eylemin de meşru nesneleri olduklarına inanırlar. İşte bu sunum (piyasanın terk edilmesine meydan vermeyen sunum) sosyal mevkilerini kendileri belirleyen özgür seçiciler olarak kapasiteleriyle tüketicilerin eşitliğini savunur. Varsayılan bu eşitlik ışığında, başkalarının sahip olduğu mallan elde etmedeki başarısızlık yakışıksız ve onur kırıcıdır. Ancak başarısızlık aslında kaçınılmazdır. Alternatif hayat tarzlarının sahiden erişilebilirliği muhtemel uygulayıcılarının onlara yetebilmeleri, basitçe söylersek, harcayabilecekleri para tarafından belirlenir. Çıplak gerçek şudur ki, bazı insanların ötekilerden daha çok parası ve dolayısıyla daha fazla pratik seçim özgürlüğü vardır. Özel olarak, büyük miktarlarda para (piyasanın gerçek giriş bileti ve piyasanın sunduğu harikalar ülkesine gerçek pasaport) sahibi olanların gücü en övülen, gıpta edilen ve bu yüzden en prestijli ve hayranlık duyulan tarzlara yetebilir. İşin doğrusu, tam şimdi okuduklarınız bir totoloji -hakkında konuştuğu şeyleri açıklamış gibi görünürken tanımlayan bir önerme Belli büyüklükteki bir servetin sahibi olan görece az sayıdaki insan tarafından ancak elde edilebilir tarzlar, aynı zamanda en seçkin ve takdire şayan tarzlar olarak görülürler. Hayranlık uyandıran az sayıda olmalarıdır, onları şahane kılan da pratik erişilemezlikleridir. Elde edilir edilmez, bu yüzden, seçkin ayrıksılık işaretleri, olağanüstü sosyal konum olarak, görkemini yitirir. Onlar en iyi insanların işaretleridir onlar en iyi hayat tarzlan dır çünkü en iyi insanlar tarafından yaşanırlar. Hem metalar hem de onları kullanan insanlar (burada metaın asli kullanımlarından biri, belki de asli kullanımı sergilemektir) gördükleri yüksek itibarı Özellikle onların bu evlilik lerinden alırlar. Bütün metaların üzerine iliştirilmiş bir fiyat etiketi vardır. Bu etiketler potansiyel tüketiciler havuzunu seçer. Bunlar tüketicilerin sonuçta alacakları kararları doğrudan belirlemezler kararlar özgür olarak alınır yine. Ancak etiketler gerçeğe uygun olanla uygulanabilir olan arasındaki sınırı çizer bu verili tüketicinin aşamayacağı bir sınırdır. Piyasanın öne çıkardığı ve reklamını yaptığı görünürdeki eşit şansın arkasında tüketicilerin pratik eşitsizliği -yani, son derece farklı pratik seçim özgürlüğü oranlan- gizlenir. Bu eşitsizlik aynı anda hem bir baskı hem de bir dürtü olarak hissedilir. Eşitsizlik, kendine saygı açısından daha önce üzerinde durulan tüm mara- zi sonuçlarıyla birlikte, acılı bir mahrumiyet deneyimi üretir ama aynı zamanda kişinin tüketici kapasitesini artırması yönünde hırslı gayretlerinin -piyasa nimetleri için dinmek bilmez bir isteği güven altına alan gayretlerinfitilini ateşler. Böylelikle, eşitliğin bayraktarlığını yapmasına rağmen, piyasa tüketicilerden oluşan bir toplumda eşitsizlik üretir ve sürdürür. Tipik olarak piyasanın getirdiği ya da piyasanın hizmet ettiği eşitsizlik canlı tutulur ve fiyat mekanizması yoluyla durmaksızın yeniden üretilir. Pazarlanan hayat tarzları peşine düşülen bir ayrıcalık bahşederler çünkü fiyat etiketleri onlara yeterli serveti olmayan tüketicilerin erişmesini engeller ve bu ayrıcalık bahşedici işlev onların çekim gücünü artırır ve bu da onlara iliştirilen fiyatların yükselmesine hizmet eder. Günün sonunda, anlaşılır ki, pazarlanan hayat tarzları eşit olarak, hatta rastgele dağıtılmıyor her biri genellikle toplumun özel bir kesiminde yoğunlaşıyor ve böylelikle sosyal mevkinin bir nişanı olma rolü üstleniyor. Hayat tarzlarının genellikle sınıfa özgü oldukları söylenebilir. Onların hepsi mağazalardan elde edebilir olan parçaların toplamı olması onları eşitliğin bir aracı kılmaz ama durmaksızın somut eşitsizliğin kabul edilebilirliğini kemiren bir unsur haline getirir. Bu son durum, görece yoksul ve muhtaç durumda olanlar için, malların ve mülklerin açık açık ta baştan işgal edilmiş olan, sıklıkla miras yoluyla edinilmiş ve değiştirilemez, sosyal mevkilere ayrıldığı bir duruma kıyasla, daha az katlanılabilir, dayanılması çok güç bir şeydir. Böylesine ba§tan belli bir eşitsizlik karşısında, piyasanın öne çıkardığı ve ayakta tuttuğu tüketici eşitsizliği gerçekten ağır basar. Piyasa servet ve gelir eşitsizliği üzerinde yükselir ama zümre ayrımlarını tanımaz. O fiyat etiketleri dışında tüm eşitsizlik vasıtalarının değerini düşürür. Mallar bedellerini ödemeye gücü yeten herkese açık olmalıdır. Hayat tarzları -tüm hayat tarzlarıyakalamayı bilenlerin hizmetindedir. Satın alma gücü piyasanın tanıyacağı, hak kazandıran tek yetkilidir. İşte bu nedenledir ki, piyasa ağırlıklı bir tüketici toplumunda tüm öteki, baştan belli eşitsizliklere karşı direniş eşi görülmemiş bir oranda artar. Belli ırklardan ya da etnik gruplardan üye kabul etmeyen seçkin kulüpleri, yanlış deri rengine sahip oldukları için müşterilerinin girmelerine izin vermeyen lokantalar ya da oteller, mülkleri benzer nedenlerle satmayan komisyoncular, hepsi top ateşine tutulur. Sosyal farklılaşmadaki piyasa destekli kıstasların aman vermez gücü, görünüşe bakılırsa, bütün rakiplerini saf dışı bırakmıştır Paranın satın alamayacağı mal yoktur. Pazar yönsemeli mahrumiyet ile ırk ya da etnik köken temelindeki mahrumiyet çok sık örtüşür. Kendileri için tayin edilmiş kısıtlamalarla aşağı bir konumda tutulan gruplar aynı zamanda genel olarak düşük ücretli işlerde çalıştırılırlar, öyle ki daha iyi konumdaki insanlar ın payına düşen hayat tarzlarına güçleri yetmez. Bu durumda, mahrumiyetin önceden tayin edilmişliği gizli kalır. Görünür eşitsizlikler yoksul ırkın ya da etnik grubun üyelerinin yetersiz becerileri, verimlilikleri ya da kavrayışları sonucu olarak geçiştirilir doğuştan gelen kusurları olmasaydı, onlar da herkes gibi başarılı olurlardı. Kıskandıkları ve taklit etmek istedikleri insanlar gibi olmak, eğer isterlerse ve isteklerine uygun davranışlarsa, kendi ellerindedir. Ne var ki, öteki türlü, üyeleri piyasa koşullarında başarılı olmakla birlikte hâlâ daha iyi hayat tarzları nın kapıları yüzlerine kapanan sefil kategorinin durumunda, bu açıklama mümkün değildir. Parasal olarak, onlar kulübün yüksek aidatını ya da otelin yüksek ücretini ödeyebilirler ama yine de girişleri engellenir. Mahrumiyetlerinin önceden belirlenmiş niteliği böylelikle açığa çıkar vaat edilenin tersine, paranın her şeyi satın alamadığını ve dolayısıyla toplumda insani yerleşim için, esenlikleri ve itibarları için, sebatla para kazanıp sonra harcamaktan daha başka şeyler vardır. Bu bulgular insan özgürlüğünün teminatı olarak serbest piyasaya olan güvenlerini sarsar. Bildiğimiz kadarıyla, insanlar bilet almaya güçlerinin yetip yetmemesi bakımından ayrılabilirler ancak hiç kimse bir kere bilet aldıktan sonra kapıdan çevrilemez. Bir piyasa toplumunda, önceden belirlenmiş fırsat farklılıkları haklı gösterilemez ve tam da bu yüzden tahammül edilemez. İşte bu yüzden, satın alma gücü temelindekiler dışında tüm ayrımlara karşı bir başkaldırının başını ayrıma tabi ırkların, etnik grupların, dinsel cemaatlerin, dil topluluklarının varlıklı, daha başarılı üyeleri çekmiştir (bir dereceye kadar, feminist mücadele de gücünü tüketim toplumunun ruhuna ya da en azından vaatlerine yabancı ayrımlardan alır). Kendini yapan kişilerin , hayat tarzı kabilelerinin serpilip gelişmesinin, tüketim kalıpları yoluyla farklılaşmasının yaşandığı çağ aynı zamanda ırksal, etnik, dinsel ya da cinsiyet ayrımcılığına karşı direnişlerin de çağıdır bu insan hakları için -yani, ilke olarak bizim yaşadığımız türdeki toplumun inançlarına göre, bir birey olarak herhangi bir insanın çabalarıyla üstesinden gelinemeyecek olanlar dışında, her tür kısıtlamanın kaldırılması için- kararlı mücadelelerin verildiği bir çağdır. Sosyolojiyi de bize rehberlik yapsın diye davet ettik Sosyolojiye, eğer gündelik kaygı ve sorunlarımız yol boyunca karşımıza çıkacak olursa, gördüğümüz ve yaptığımız şey hakkında yorum yapma işi verildi. Herhangi bir rehberli gezide olduğu gibi, rehberimizin önemli hiçbir şeyi kaçırmadığımızdan emin olmamızı sağlayacağını ve tek başımıza kalsak mutlaka gözden kaçıracak olduğumuz şeylere dikkat çekeceğini umduk. Aynı zamanda rehberimizden, bize ancak üstün körü bildiğimiz şeyleri açıklamasını -onlar hakkında bilmediğimiz hikâyeler anlatmasınıda bekledik. Rehberli gezimizin sonunda şeyleri başlangıçtakinden daha iyi bilir ve kavrar hale geleceğimizi umduk bu gezinin ardından günlük hayat uğraşlarımıza yeniden daldığımızda, karşılaştığımız sorunlarla başa çıkmak için daha iyi donanımlı olacağımızı umduk. Onları çözme gayretlerimizin zorunlu olarak daha başarılı olacağı anlamına gelmez bu ancak artık en azından sorunların ne olduğunu ve çözümlerinin, eğer varsa, neyi gerektirdiğini bileceğiz. Ben göründüğü kadarıyla sosyolojinin gezimiz boyunca kendisinden istediğimiz görevlerin gayet iyi üstesinden geldiğine inanıyorum ancak o zaman, eğer ondan bize bir yorum, gündelik deneyimlerimiz hakkında bir dizi açıklayıcı dipnot sağlamasından öte şeyler yapmasını istemiş olsaydık, bizi hayal kırıklığına uğratacaktı. Yorum tam da sosyolojinin yapmak zorunda olduğu şeydir. Sosyoloji, günlük hayatlarımızda elde ettiğimiz ve kullandığımız bilginin anlaşmasıdır Çünkü sosyoloji çıplak gözün tespit edemeyeceği bazı incelikli ayrımları ve ilk bakışta hemen belli olmayan bazı bağlantıları açığa çıkarır aynı zamanda haritayı günlük deneyimlerimiz ufkunun ötesine uzatır, böylece mesken edindiğimiz toprakların kendi başımıza keşfetme şansımızın olmadığı dünyaya ne kadar uyduğunu görebiliriz. Sosyoloji olmaksızın bildiklerimiz ile onun yorumlarını işittikten sonra bildiklerimiz arasındaki fark doğru ile yanlış arasındaki fark değildir (ancak kabul edelim ki, sosyolojinin şurada burada yanlış düşüncelerimizi düzelttiği de olur) fark asıl olarak yaşadıklarımızın ancak ve ancak bir biçimde tanımlanabileceği ve açıklanabileceğine inanmak ile muhtemel -ve makul- anlatımların sayısının çok fazla olduğunu bilmek arasındadır. O halde sosyoloji, anlam arayışımızın sonu değil, arayışımızı sürdürmemiz için bir teşvik ve merakın kaybolduğu ve arayışın durduğu hoşnutluk hali için bir engeldir. Denir ki, sosyolojinin yapabileceği en iyi hizmet, görünüşteki benzer şeyleri beklenmedik açılardan göstererek ve böylece tüm bildik şeyleri ve özgüvenleri zayıflatarak ağır aksak ilerleyen hayal gücünü kışkırtmaktır. Gelgelelim, genel anlamda söylersek, sosyal bilim olarak (yani, sıradan görüşler ve kanılar karşısında üstünlük iddia eden ve şeylerin gerçekten nasıl olduğu hakkında güvenilir, sağlam ve doğru bilgiye sahip olduğuna inanılan bir bilgi demeti olarak) sosyolojinin verebileceği ve vermesi gerektiği hizmetlere ilişkin birbirinden çok farklı iki beklenti vardır. Beklentilerden biri sosyolojiyi sorunlarımızın ne olduğunu, onlara ilişkin neler yapacağımızı ve onlardan nasıl kurtulacağımızı anlatma vaadinde bulunan türden öteki uzmanlık alanlarıyla aynı kaba koyar. Sosyoloji bir tür kendi işini kendin yap brifingi ya da hayat sanatını -istediklerimizi nasıl elde edeceğimizi, yolumuza dikilen herhangi bir engelin üzerinden nasıl atlayacağımızı ya da kenarından nasıl geçeceğimizi- öğreten bir ders kitabı olarak görülür. Böylesi bir beklentinin varacağı yer, durumumuza ilişkin çeşitli unsurların nasıl birbirine bağlı olduğu bilgisini bir kere edinmişsek, o durumun denetimini ele geçirmekte, onu amaçlarımıza boyun eğdirmekte ya da en azından bu amaçlara daha iyi hizmet etmeye zorlamakta özgür olacağımız umududur. Bu, son tahlilde, bilimsel bilgi dediğimiz şeydir. Biz o bilgiye çok yüksek bir paye veririz çünkü inanırız ki, onun sağladığı bilgelik kişinin olayların nasıl gelişeceğini kestirmesini sağlayan türdendir ve olayların gelişim seyrini (böylelikle kişinin kendi eyleminin sonuçlarını da) kestirme yetisi kişinin özgür ve rasyonel davranmasını -yani, ancak ve ancak arzulanan sonuçları vermeyi garanti eden türden hamleler yapmasını- sağlayacaktır. Öteki beklenti öncekiyle yakından ilişkilidir ancak o araçsal olarak faydalılık fikrinin altında yatan varsayımları -önceki beklentinin dile getirme ihtiyacı duymadığı öncülleri- açığa vurur. Bir durumun denetimini elinde bulundurmak, şu ya da bu biçimde (her zaman o durumun parçaları olan) öteki insanların istediğimizi elde etmemize yardımcı olacakları şekilde davranmaya ayartmak, zorlamak ya da olmazsa sebep olmak anlamına gelmelidir. Bir kural olarak durumun denetimini elinde bulundurmak öteki insanların denetimini elinde bulundurmaktan başka bir anlama gelemez (nihayetinde, bu normalde, arkadaşları kazanma ve insanları etkileme yolu olarak yaşama sanatının gereğidir). İkinci beklentide, bu başkalarını denetleme arzusu öne çıkar. Sosyolojinin hizmetlerine, onların, bir önceki bölümde içinde yaşadığımız modern zamanların ayırıcı bir özelliği olduğunu gördüğümüz düzen sağlama ve kaosu uzaklaştırma gayretlerine yardımcı olacakları umuduyla bel bağlanır. İnsan eylemlerinin içsel kaynaklarını keşfederek sosyologdan, insanlardan göstermeleri istenen türden davranışı ortaya çıkarmak ya da alternatif olarak tasarlanan düzen modelinin uygun görmediği her davranışı ortadan kaldırmak için, şeylerin nasıl düzenlenmesi gerektiğine ilişkin pratik olarak faydalı bilgiyi sağlaması beklenir. İşte bu yüzden, fabrika sahipleri sosyologlara grevlerin nasıl önleneceğini, yabancı bir ülkeyi işgal eden silahlı güçlerin komutanları gerillalarla nasıl mücadele edileceğini sorabilir polis kuvvetleri gösterici kalabalığının nasıl dağıtılacağı ve potansiyel asilerin nasıl etkisiz tutulacağına ilişkin pratik öneriler bekleyebilir ticari şirket yöneticileri muhtemel alıcıları ürünleri satın almaya ikna etmenin en iyi yollarını isteyebilir halkla ilişkiler görevlileri anlaşmalı oldukları politikacıları nasıl daha popüler ve seçilebilir yapabileceklerini araştırabilirler politikacılar ise hukuku ve düzeni korumanın -yani, vatandaşları tercihen gönüllü olarak ama boyun eğmekten hoşlanmadıklarında da, yasalara boyun eğdirmenin- yöntemleri konusunda tavsiyeler isteyebilir. Bütün bu taleplerin vardığı yer Sosyologlar bazı insanlara, özgürlüklerini sınırlayacak ve davranışlarını daha fazla kestirilebilir kılacak şekilde, özgürlüğün nasıl azaltılacağı konusunda tavsiyelerde bulunmalıdır. Konu edilen insanların kendi eylemlerinin özneleri olmaktan, başka insanların eylemlerinin nesnelerine nasıl dönüştürüleceğinin pratikte, insan eylemine ilişkin olarak insanların yaptıkları şeyin dışarıdan uygulanan baskıyla tamamıyla belirlendiği bir tür bilardo topu modelinin nasıl gerçekleştirileceğinin bilgisi istenmektedir. İnsan eylemi böyle bir bilardo topu modeline ne kadar yaklaşırsa, sosyolojik hizmetler düşünülen amaçlar için o kadar faydalı olacaktır. İnsanlar, seçiciler ve karar vericiler olmaktan çıkarılamazsa bile, eylemlerinin dışsal bağlamı öylesine manipüle edilecektir ki, yapılan seçimlerin ve alınan kararların manipülatörlerin isteklerine karşı gelmesi tamamen imkânsızlaşacaktır. Genelde, bu türden beklentiler sosyolojinin bilimsel olmasına, yani, bolca görülen pratik yararlılığı -getirdiği somut faydalaryüzünden büyük saygı gören yerleşik bilimlerin kalıplarına uygun olarak etkinliklerini ve ardından ürünlerini biçimlendirmesi talebine çıkar. Sosyoloji, örneğin fizik ya da kimyanın sağladığı gibi kesin, pratik olarak faydalı ve etkili reçeteler vermelidir. Başından beri bu ve benzer bilimler kesin tanımlanmış bir bilgi elde etmeyi hedeflemektedir Sonuçta, çalışma nesneleri üzerinde tam hakimiyete yol açan türden bir bilgi. Doğa demek olan nesne kendi iradesi ve maksadından uzaklaştırılmıştır, öyle ki nesne, hiç tereddütsüz onu kendi ihtiyaçlarının daha iyi karşılanması için kullanmak isteyen insanların irade ve maksatlarına tamamen boyun eğdirilebildi. Doğal nesnelerini betimlemekte kullanılan bilim dili, maksat ya da anlama gönderme yapan tüm terimleri titizlikle ayıkladı böyle bir temizlik hareketinden geriye bir nesnel dil, nesnelerin eylemi, ürettiği değil, kabul ettiği oranda kuran bir dil kaldı nesnelerini, değişmeksizin kör olarak, yani herhangi bir özgür amacı ve niyeti olmayan bir şey olarak betimlenen dış güçlerin darbelerine maruz kalan nesneler olarak kuran bir dil. Böyle tanımlandığında, doğal dünya herkesin malı , ekilmeyi ve bilinçli olarak insan yerleşimine uygun olacak şekilde tasarlanmış bir alana dönüştürülmeyi bekleyen bakir bir toprak parçası olarak kavrandı. Bilimin nesnelliği, bulgularını, amaçlan olan insan ile bu amaçlara göre biçimlen- dirilmeye ve kalıba dökülmeye yazgılı doğa arasındaki kapatılamaz uçurumu vurgulayan duygusuz, teknik bir dille açıklamasında ifadesini bulmuştur. Bilimin ilan edilen amacı insan türünün doğa üzerinde hâkimiyeti ne yardımcı olmaktı. Dünya zihinlerdeki bu maksatla keşfedildi. Doğa üzerinde çalışılacaktı ki, insanın usta elleri ona istediği şekli nasıl vereceğini bilecekti (örneğin, heykeltıraşları ve onların bir insan şekline dönüştürmeyi istedikleri mermer kalıplarını düşünün. Amacına ulaşmak için, heykeltıraş önce taşın yapısal niteliklerini öğrenmelidir. Mermeri kırmadan kesmek ve yontmak üzere güç uygulanabilecek belli doğrultular vardır. Kafasında taşıdığı biçimi mermere dayatmak - taşı tasarısına boyun eğdirmek- için, heykeltıraş bu doğrultuları nasıl tanıyacağım öğrenmelidir. Aradığı bilgi cansız taşı iradesine boyun eğdirecek ve ahenk ve güzellik fikirlerine göre onu yeniden biçimlendirmesini sağlayacaktır). Bilimsel bilginin izlediği yol budur Bilimin nesnesini açıklamak, şu ya da bu olduğunda ne olacağım kestirme yetisi kazanmaktır böylesi bir kehanet yetisi ile kişi eylem yapabilecekti yani artık zaptedilmiş ve uysal gerçekliğin bir parçası üzerine, seçilen amaca daha iyi hizmet edecek tasarı kazı- nacaktı. Gerçeklik, her şeyden önce insanın maksatlı etkinliğine karşı bir direniş olarak görüldü. Bilimin hedefi bu direnişin nasıl kırılacağını bulmaktı. Sonuçta dünyanın zaptedilmesi insanlığın doğal kısıtlamalardan kurtuluşu, bir bakıma kolektif özgürlüğümüzün artması anlamına gelecekti. Dişe dokunur her bilginin, bu bilim modeliyle bağdaşması teşvik edildi ve beklendi. Genel kabul görmeye, akademik dünyada bir yer, kamusal kaynaklardan bir pay almaya aday her tür bilgi, doğa bilimlerine benzediğini, dünyayı insan maksatlarına daha uygun yapmamızı sağlayacak şekilde benzer faydalı, pratik bir talimat verebildiğini kanıtlamak zorundaydı. Sosyal düzen mimarlarının ya da tasarımcılarının rolünü oynamayı akıllarından bile geçirmemiş olsalar bile, istedikleri tek şey insanlık koşulunu daha eksiksiz kavramak olsa bile, sosyolojinin kurucu babalarının hâkim bilim modelini iyi bilgenin ve her tür kavrayış tarzının ilkörneği olarak zımnen ya da açıktan kabul etmekten başka çareleri yoktu. Bu yüzden, insan hayatı ve faaliyetlerinin araştırılmasında doğa bilimleri tarafından kullanılan yöntemler kadar kesin ve nesnel yöntemlerin düşünülebileceğini ve sonuçta aynı şekilde kesin ve nesnel bir bilgiye ulaşılabileceğini göstermek zorunda kaldılar. Sosyolojinin kendisini bilim katına çıkarabileceğini ve dolayısıyla akademi ailesine onun yaşlı ve seçkin üyeleriyle eşit temelde kabul edilebileceğini kanıt- lamalıydılar. Bu ihtiyaç, bir kere akademik öğretim ve araştırma dünyasındaki öteki bilimler arasında yer almaya kararlı olduktan sonra, benimsenen sosyolojik söylemin biçimini açıklamakta çok işe yaradı. Sosyolojiyi bilimsel kılma çabası söyleme hâkim oldu bu görev katılımcılarının ilgi alanları arasında baş sıraya oturdu. Tomurcuklanan akademik sosyolojinin meydan okuyuşlara karşılık verebileceği üç strateji vardı. Üçü de denendi ve sonuçta üçü de yerleşik sosyolojinin aldığı şekli belirledi. İlk stratejinin en iyi örneği Fransa'da akademik sosyolojinin kurucusu Emile Durkheim'ın öğretileridir. Durkheim, bilimsel statü peşindeki bütün bilgi alanlarının paylaştığı bir bilim modelinin olduğunu veri olarak aldı. Bu model, her şeyden önce, nesnelliği ile çalışma nesnesine çalışmayı yapan özneden tamamen farklı olarak araştırmacının tetkikine tabi kılınabilen, gözlenebilen ve kesinlikle yansız ve ayrı bir dil içinde açıklanabilen, orada bir şey olarak ele almasıyla nitelendi. Her bilim aynı şekilde hareket ederken, bilimsel disiplinler birbirlerinden ancak aynı türden nesnel bakışı gerçekliğin ayrı alanlarına yöneltmeleriyle ayrılır dünya, âdeta parsellere bölünür ve bu parsellerin her biri ait olduğu bilimsel disiplin tarafından araştırılır. Araştırmacılar hep aynıdır, hepsi aynı tür teknik beceriyle donanmış ve aynı kurallara ve davranış koduna tabi bir etkinlik yürütürler. Ve üzerinde çalıştıkları gerçeklik hepsi için aynıdır, her zaman orada gözlenmeyi, tanımlanmayı ve açıklanmayı bekleyen şeylerden oluşmuştur. Bilimsel disiplinleri birbirinden ayıran tek şey araştırma alanlarının ayrılığıdır. Çeşitli bilim dalları dünyayı kendi aralarında bölüştürür ve her biri kendi parçasıyla, kendi şeyler koleksiyonu ile meşgul olur. Eğer bilimin yaptığı buysa, sosyolojinin bilim içinde bir yer bulması, bir bilim haline gelmesi için mevcut bilimsel disiplinlerin henüz ele almadıkları bir dünya kesimi bulması şarttır. Denizleri dolaşan bir kaşif gibi, sosyoloji hiç kimsenin henüz egemenlik iddiasında bulunmayan bir kara parçası keşfetmelidir ki, kendi bilimsel yetkinliğinin ve otoritesinin rakipsiz alanını oluşturabilsin. Basitçe söylersek, bir bilim olarak ve ayrı, egemen, bilimsel bir disiplin olarak sosyoloji ancak o güne kadar ihmal edilmiş bir şeyler koleksiyonu nun hâlâ bilimsel tetkike konu edilmeyi bekler bulunmasıyla meşrulaştırılabilirdi. Durkheim, özel olarak sosyal olguların özelde hiçbir kişiye ait olmayan kolektif fenomenlerin (ortak inançlar ve davranış kalıpları gibi)- oldukları haliyle şeyler olarak ele alınabileceklerini ve öteki şeyler gibi nesnel, ayrı bir biçimde araştırılabileceğini ileri sürüyordu. Aslında, bu fenomenler sizin ve benim gibi bireylerin gözünde gerçekliğin geri kalanıyla aynı görünür Somut ve inatçıdırlar ve onların olmamasını isteyemeyeceğimiz gibi onları tanıyıp tanımamamızdan bağımsız olarak vardırlar. Tıpkı ona baksam da bakmasam da, onu düşünsem de düşünmesem de, odamda belli bir yer işgal eden masa ve sandalye gibi, onlar, bilsek de bilmesek de oradadırlar. Dahası, onları ancak felaketim pahasına ihmal edebilirim. Eğer sanki onlar yokmuş gibi davranırsam, fena halde cezalandırılırım (eğer doğ al yerçekimi yasasını görmezden gelip odadan çıkmak için kapı yerine pencereyi kullanırsam, cezaya çarptırılırım kolum bacağım kırılır. Eğer bir sosyal normu -çalmaya karşı yasaları ve ahlâk kurallarınıgörmezden gelirsem, yine cezaya çarptırılırım hapse atılırım ya da hemcinslerim tarafından lanetlenirim). İşin aslı, bir sosyal normun mevcudiyetini zor bir yoldan -normu çiğnediğimizde ve bu yüzden istemeden kendimize karşı cezai yaptırımların fitilini ateşlediğimizde - öğreniriz. Bu yüzden, diyebiliriz ki, kuşkusuz insansız olmayacaksa da, sosyal fenomenler birey olarak insanın içinde değil dışındadır. Doğa ve onun mutlak yasaları ile birlikte, her insanın nesnel çevresinin, herhangi bir insan eylemi ya da bütün olarak insan hayatının, dışsal koşullarını oluştururlar. Onların güçlerine tabi insanlara sorarak sosyal fenomenler hakkında birşeyler öğrenmek anlamsız olacaktır (uçmak yerine yürüyen insanların kanaatlerini toparlayarak yerçekimi yasası üzerine araştırma yapılamaz). İnsanlara sormak yoluyla elde edilebilecek enformasyon bulanık, kısmi ve yanıltıcı olacaktır Sorularımızı yönelttiğimiz insanlar, araştırması yapılan fenomenleri onlar bulmuş ya da yaratmış olmadıklarından, onları zaten olduğu gibi ve hazır buldukları ve çoğu kez onlarla kısa bir an için ve bir yönüyle karşılaşmak dışında karşılaşmadıklarından (yani, mevcudiyetlerinden haberdar olmadıklarından), söyleyecekleri çok fazla değildir. Bu yüzden, sosyal olgular doğrudan, nesnel olarak, dışarıdan , sistematik gözlem yoluyla, özellikle oradaki şeylerin geri kalanı üzerinde çalışırken olduğu gibi araştırılmalıdır. Durkheim, önemli bir anlamda, sosyal olguların doğal olgulardan farklı olduğu fikrine katılır. Doğanın yasasını çiğnemekle ardından gelen zarar arasındaki bağlantı otomatiktir insan tasarımı (ya da hiçkimsenin tasarımı) ile gündeme getirilmez. Toplum normunu çiğnemekle norm çiğneyenlerin maruz kaldıkları arasındaki bağlantı tersine insan yapısı dır. Belli davranışlar, bizatihi davranış failine zarar verdiği için değil, toplum onu mahkûm ettiği için cezalandırılır (böylelikle, çalma hırsıza zarar vermez, hatta fayda bile sağlayabilir eğer hırsız sonuçta ceza görürse, bunun tek nedeni sosyal duyguların hırsızlık karşısında ağır basmasıdır). Gelgele- lim, bu farklılık sosyal normların şeylere benzer niteliğini ya da üstlerinde nesnel araştırmanın uygulanabilirliğini değiştirmez. Tam tersine, bu farklılık normların şeylere benzer doğasına katkıda bulunur çünkü normlar düzenliliğin ve insan davranışının, dolayısıyla bizatihi toplumsal düzenin, rastlantısal olmayışının somut malzemesi ve etkin nedenleri olarak ortaya çıkarlar. İnsan davranışının sahici açıklamasını mümkün kılan zihinsel durumlar ya da psikologların istekle araştırdıkları türden bireysel duygulanımlar değil, bu gibi şeylere benzer sosyal olgulardır. İnsan davranışını doğru olarak anlatmayı ve açıklamayı isteyen sosyolog bu yüzden ancak bireyin kendisinin bize anlatabileceği -ve bu yüzden insan ruhunun gözlemlenemez ve nüfuz edilemez gizleri olarak kalmaya mahkûm- bireysel psişe, niyetler ve özel anlamların kenarından geçmekte ve bunun yerine dışardan gözlenebilen ve her ihtimalde onlara bakan her gözlemciye aynı görünen fenomenleri araştırmaya ağırlık vermekte haklıdır (ona bu salık verilir). Bu, sosyolojinin bilimsel statüsünü savunmak için izlenebilecek muhtemel stratejilerden biridir. Çok farklı bir strateji Max We- ber'in eserleriyle birlikte ortaya çıkmıştır. Bilimsel olma nm ancak ve ancak bir yolunun olduğu ve bu yüzden sosyolojinin doğa bilimlerinin pratiklerini sorgusuz sualsiz taklit etmesi gerektiği fikri şiddetle reddedilir. Bunun yerine Weber, sosyolojik pratiğin, bilimsel bilgiden beklenen kesinlikten birşey kaybetmeden, nasıl sosyoloji tarafından incelenen insan gerçekliği doğa bilimi tarafından araştırılan insani olmayan dünyadan farklı ise doğa bilimlerinden aynı şekilde farklı olması gerektiğini savunmuştur. İnsan gerçekliği, insan faillerin eylemlerine anlam katmalarıy- la, farklıdır, aslında eşsizdir. Faillerin güdüleri vardır kendilerine koydukları amaçlara erişmek için eylem yaparlar. Onların eylemlerini açıklayan böylesi amaçlardır. Bu nedenle, fiziksel maddelerin uzamsal hareketleri ya da kimyasal tepkimelerin aksine, insan eylemlerinin açıklanmak yerine anlaşılmaya ihtiyacı vardır. Daha açık bir deyişle, insan eylemim açıklamak onu anlamak, fail tarafından ona bahşedilen anlamı kavramaktır. İnsan eylemlerinin anlamlı olması ve bu yüzden özel tür bir araştırmaya ihtiyaç duyması Weber'in keşfi değildir. Tersine, bu fikir anlambilim'in -bir edebi metinde, bir tabloda ya da yaratıcı bir insan ruhunun başka bir ürününde yatan anlamın keşfi nin teorisi ve pratiği- kurulmasından beri, uzun zamandır bilinmekteydi. An- lambilimsel incelemeler boşuna bilimsel statü kazanmak için mücadele veriyordu. Anlambilim teorisyenleri, anlambilimsel çalışmanın yöntemi ve bulgularının bilimin yöntemlerinin ve sonuçlarının olduğunu gösterdiği kadar nesnel olabileceğini, yani, anlambilimsel incelemenin yönteminin kuralları izleyen herhangi bir araştırmacının aynı sonuçlara ulaşabilecekleri kesinlikte bir sisteme bağlanabileceğini gösterme zorluğuyla karşı karşıya kaldılar. Böylesi bir bilimsel ideal, göründüğü kadarıyla, anlambilimciler için erişilemez bir şeydi. Öyle ki, anlamını kavramak için, metnin yorumcuları kendilerini yazarın yerine koymalı , metni yazarının gözünden görmeli, yazarının düşüncelerini düşünmeliydiler kısaca, yazar gibi olmaya, düşünmeye, akılyürütmeye ve duymaya çalışmalıydılar (bu tür, kendini yazarın hayatına ve ruhuna aktarma , yazarın deneyimini yeniden yaşama ve kopya etme çabasına eşduyum deniyordu). Bu, yazarla sahici bir yakınlaşma ve muazzam bir hayal gücü gerektirir ve sonuçlar herkesin eşit başarıyla uygulayabileceği tektip bir yönteme değil, tek bir yorumcunun emsalsiz maharetlerine bağlı olacaktır. Bu yüzden, yorumlama süreci bir bütün olarak bilimden çok sanata aittir. Eğer yorumcular son derece farklı yorumlar yaparlarsa, rakip öneriler arasından zengin, daha geniş açılı, derin, estetik olarak hoş ya da hiç değilse ötekilerden daha doyurucu olan biri seçilebilir ancak bunlar hoşlanmadığımız yorumun yanlış ama tercih ettiğimiz yorumun doğru olduğunu söylememizi sağlayacak nedenler değildir. Ve doğru olduğu kesinlikle teyit edilemeyen ya da yanlışlığı kanıtlanamayan bir tez bilime ait olamaz. Ne var ki Weber, onları anlamayı amaçlayan (yani anlambilim gibi anlamlarını kavramaya çabalayan) bir insan eylemleri incelemesi olarak sosyolojinin bilimsel bilginin ayırıcı özelliği olan nesnellik düzeyine erişebileceğinde ısrar etti. Başka bir ifadeyle, We- ber sosyolojinin öznel insan gerçekliğinin nesnel bilgisini yaratabileceğini, ve yaratması gerektiğini ısrarla belirtti. Kuşkusuz, tüm insan eylemleri böyle yorumlanamaz çünkü eylemlerimizin çoğu ya geleneksel ya da hissidir -onlara alışkanlıklar ya da duygular yön verir. İki durumda da eylem düşünümsüzdür. Öfkeyle davrandığımda ya da bir rutini izlediğimde, ne eylemim üzerine kafa yorarım ne de özel amaçlar güderim eylemimi özel bir amaca yönelik bir araç olarak tasarlamadığım gibi denetlemem de. Geleneksel ve hissi eylemler, tıpkı doğal fenomenler gibi zihnimin denetleyemediği unsurlar tarafından belirlenirler ve doğal fenomenler gibi, en iyi nedenleri gösterildiğinde kavranırlar. Nedensel bir açıklama yerine bir anlam kavrayışı için, rasyonel eylemler, yani düşünümlü eylemler, hesaplı eylemler, bilinçli olarak benimsenmiş ve denetlenen ve bilinçli olarak düşünülmüş bir amacı hedefleyen eylemler ( için eylemleri) gereklidir. Gelenekler çeşitli ve duygulanımlar doğrudan doğruya kişisel ve özel olsalar bile, amaçlarımızı onları başarmak için seçtiğimiz araçlarla Ölçmeye kalkışmamızın altında yatan gerekçe bütün insanlar için ortaktır. Böylelikle, gözlediğim eylemin anlamını failin aklından neler geçtiğini tahmin ederek, düşünceleri düşünerek (başka bir ifadeyle, empatiyle) değil, eylemi, anlamlı olan ve bu yüzden eylemi benim için ve herhangi bir başka gözlemci için anlamlı kılan bir motifle eşleştirerek çıkarabilirim. Okul arkadaşınıza öfkeyle vurmanız, eğer ben hiçbir zaman güçlü duygular yaşamamış halim selim bir kişiysem, benim için hiçbir anlama gelmeyebilir. Ancak eğer ben sabahladığınızı , gece geç saatlere kadar bir makale yazdığınızı görürsem, gördüğüm şeyin anlamını kolaylıkla çözebilirim (ve herkes bunu yapabilir) çünkü makale yazmanın bilgi edinmenin mükemmel, sınanmış bir yolu olduğunu biliyorum. Göründüğü kadarıyla Weber, kısaca şunu varsayıyor Bir rasyonel akıl başka bir rasyonel aklı tanıyabilir