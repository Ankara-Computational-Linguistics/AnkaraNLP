fırtınalı toplantıda tanıdığı Joseph Weydemeyer oturuyordu. Stock onun hakkında çok az şey biliyordu. Westfalia doğumluydu, önceleri Prusya ordusunda topçu subayı iken gazeteciliğe soyunmuştu. Terzi, hazırladığı sigarayı yaktıktan sonra Weydemeyer'i incelemeye başladı. Stock, ihtiyarladıkça insanlara not verirken daha dikkatli oluyordu ve bundan dolayı ilk defa karşılaştığı birini sabırla izliyordu. Joseph Weydemeyer, dürüstçe bakan düşünceli gözleriyle sempati uyandırıyor iyiniyet ve samimiyet yayıyordu. Stock düşündü Galiba iyi bir çocuk. Tüm insanlara, tabii bana da hemen güven veriyor. Bu Westfalialı Joseph iyi çocuk, diye düşündü yine Stock, neredeyse sevgiyle. Ama herhalde sık sık kandırılıyordur. Bu arada Weydemeyer, Marx ve Engels'in çalışmalarının kendisini ne kadar derinden etkilediğini anlatıyordu. Marx'ın bilimsel kapasitesi ne kadar yüksek. dedi hayranlıkla. Devrimci hareketin içinde yer alanları ve konumlarını ne kadar muhteşem ve doğru olarak değerlendiriyor. Örneğin ‘Hakiki Sosyalistler' için Marx, büyük bir açıklıkla söyledi ‘Hess, Lüning, Grün gibi ihtiyar kadınlar grubu, her tür örgütlü mücadeleyi sulandırmak veya saptırmak için karakteristik bir çaba harcıyor. Weydemeyer'e göre, buna katılmamak elde değildi... Bir düşünün, sadece Marx değil, Engels de hayret verici fikirler açıkladı. Weydemeyer, bu sözleri söylerken cebinden bir defter çıkardı ve devam etti Hatta gördüğünüz gibi, kısa notlar aldım. İzin verirseniz size yazdıklarımdan okuyacağım ‘Hakiki Sosyalistler', proletaryanın mücadelesi için son derece tehlikeli kurnaz küçük burjuvalardır. Bu hakikaten karışık kafalar ve gevezeler, kuru laf kalabalığıyla Almanya'yı devrimcileştireceklerini, proletaryayı hareketlendirip kitleleri düşünmeye ve eyleme yöneltebileceklerini sanıyorlar. Saçmalık. Tüm sınıf çelişkilerini örtbas ediyorlar. Yazılarında neler saçmalamıyorlar ki.... Proudhon'dan da bazı aktarmalar yapıyorlar ama bunlar doğrudan kaynağından yapılmadığı için her şeyi oldukça değiştiriyorlar. Üstüne üstlük, proletaryanın sıkıntılarından, emeğin organizasyonu için ve alt sınıfların yaşam standardını yükseltmek amacıyla birlikler kurulmasından söz eden birkaç duygusal çağrı eklemişler. Yani, ‘Hakiki Sosyalizm', sosyalizm sosuyla süslenmiş hazmedilmesi zor bir salata. Bütün bunları ekonomi politik konusundaki açık cehalet tamamlıyor. Onlar, toplumun mevcut durumu hakkında hiçbir şey bilmiyor. İşte Engels'in yaklaşık olarak bana söyledikleri. Onun tamamen haklı olduğu sonucuna vardım, diye bitirdi Weydemeyer. Evet, onu kandıramazsın, ve Marx'ı dedi Stock boş laflarla ve kadehini kaldırarak, ‘Hakiki Sosyalistlere' karşı, sosyalizme. dedi ve bir çekişte birasını bitirdi. Weydemeyer, devam ederek, Marxlar'ın yaşadığı zor koşulları görünce onun ‘Alman İdeolojisi' adlı mükemmel elyazmasını yayımlaması için yardım etmeye karar verdiğini anlattı. Ama bu iş hiç de kolay olmamıştı. Arnold Ruge, önlerine her türden engel çıkarıyordu. Ortağı, yayıncı Frebel'den, hemen Marx'la tüm ilişkilerini kesmesini istemişti. İhanet eden eski fikirdaştan daha gözü dönmüş bir düşman olamaz. Ruge, öfkesinden kuduruyor ve Karl'ın yeteneklerini inkâr edememesine rağmen onu her konuda engellemek için elinden geleni yapıyordu. Karl'dan özellikle bu yeteneklerinden dolayı daha da çok nefret ediyordu. Cehennemin en usta şeytanları da eskiden melekmiş, diye atıldı Stock, Joseph yeni eserin başına gelen melanetleri anlatırken. Ama ben yine de, birkaç ‘cüretkâr' kitap okumuş ve bir kadeh şarap içtikten sonra ‘komünistim.' diye bağıran iki fabrikatör buldum. Onlarla ‘Alman İdeolojisi'nin üç baskısı için anlaştık. Ama bu ‘Hakiki Sosyalistler', bu demokratlar, kitabın içeriğini öğrenince, – Weydemeyer derin bir şekilde iç çekti ve yanaklarını şişirdi– şöyle dediler ‘Marx ve Engels bizi kırbaçlamaya hazırlanıyor, siz ise donunuzu çıkarın ve kırbaç yemek için domalın diyorsunuz. Ve üstelik kendi paramızla...' Herkes güldü. Siz aptalsınız, dedi kaba bir şekilde Stock, galiba zenginlerin komünistliğine inanmışsınız. Kalıbımı basarım ki, yayıncılar ilerde de birçok sorun çıkararak Marx'ın yapıtlarını yayınlamak istemeyeceklerdir. Ben bu cins adamları iyi tanırım. Onlar, ancak ölü bir komünistin cenaze masraflarını karşılarken cömert olurlar burada ise söz konusu olan canlı bir kitap için para harcamak. Marx'ın rahat çalışabilmesi için şu ana kadar birkaç yüz frank topladım, diye açıkladı Weydemeyer. Onun yaptığı hepimiz için, hareketimiz için öyle önemli ki. Kitabın yayınlanması işinin nasıl hallolacağını bilmiyorum. Ama ‘Alman İdeolojisi' yayınlanmalı. Bu işçilerin davası, komünistlerin zaferi için gerekli. Lafı uzatmaya gerek yok. Doktor Marx, körün gözündeki perdeyi nasıl indireceğini bilen bir doktordur. diye bağırdı Stock. İyi söyledin, diye canlandı Weydemeyer ve devam etti Dahiyane fikirler ve olağanüstü teorik bulgular içermesine rağmen, Marx, ‘Alman İdeolojisi'nin yayımlanması konusundaki başarısızlıkları soğukkanlılıkla karşılıyor. Çünkü bu kitapta, Feuerbach'la polemik yaparak gelecekteki insanın, mükemmel devrimcinin örneğini yaratıyor. Müthiş bir insan bu Marx. Kendini yeni çalışmasına vermiş bile teoride olduğu gibi doğal olarak pratik mücadelede de ortalığı karıştıran, engel çıkaranlarla mücadeleye ve gelecekteki polemiklere hazır. Gerçekten, onda şöhret duygusunun gölgesi bile yok. Kitabı hâlâ baskıya girmedi oysa o, kitabın yine de hedefine ulaştığını düşünüyor. Bu hedef ne sizce. diye sordu Stock. Kendi kafasını açmış olmak ve eski felsefi vicdanla hesaplaşmış olmak. Marx bana öyle söyledi. Ama nasıl olur. diye şaşırdı Freiligrath. Oysa biz şairler, yazarlar, bir tek şeyi tutkuyla isteriz Eserimizin bir an önce yayınlanması. Bazen bu bizim tek amacımız olur. Demek ki siz sadece şöhret peşindesiniz, diye gülümsedi Stock. Övülme arzusu, diye ekledi Joseph. Ama bana öyle geliyor ki, yaratma sevinci bu olmamalı. Gerçek bir kavgacı için söz daima bir silah, bir savaş çağrısı ve maskeleri düşürme aracıdır ama asla bir amaç değildir. Freiligrath morardı, oymalı bir sandalyeyi yıkarak hızla kalktı, başını kaldırdı ve tüm diğer sesleri bastırarak beklenmedik bir şekilde şiir okumaya başladı Aldanma, bakıp onun çatışmada şehit olduğuna. İnsanlar için bugün bilinmez olduğuna. Oh, varsın boğulsun sesi kahramanın. Ve sadece muhbir görsün saygı. Oh, varsın dolaşsın yenilmez mücadeleciler, acımasız yabancı ülkelerde, soğuk zindanlarda, düşsün yoldaşlar kesik damarlarla Yine de var insanda hak, özgürlük. Hak. Özgürlük. Birileri alkışladı, bir başkası da yüksek sesle bağırdı Bu şiirler özgür Belçika için geçerli olamaz. Birkaç önemli bay, havalı bir şekilde kalktılar, hemen hesabı ödeyip kafeden çıktılar. Kafe sahibi, tezgahın arkasından kalktı ve şaire iki elini de uzatarak yaklaştı Okuyun, kardeşim. 1830'daki sokak çatışmalarında ben de yer aldım. İşte bu yara izi de –kolunu açtı– özgürlük, adalet ve anayasa için cesurca dövüştüğümün göstergesi. Dikkate değer şiirler. Gönlü hoş olan Freiligrath devam etti Tesadüfi yenilgiyle bitmiyor mücadele, her felaket karşısında daha sert olacağız, daha korkunç darbe hazırlayacağız karşılığında. Hak. Özgürlük. daha gür sesle bağıracağız. O, sonsuza dek onların gücü birleşik, mücadelede kaynaştırıyor değişmez sadakat, haklarla her yerde doğmuş özgürlük, hak var, mademki çiçek açmış özgürlük. Hak. Özgürlük. Stock sanki zamanı ve mekanı unuttu. Yaşamının en güzel saatleri, birbiri ardına, bir zamanlar söylenmiş şarkıların nağmeleri gibi, duyu organlarına çarpan kokuların verdiği his gibi, anısında canlandı. Bu en güzel anların tümü de mücadeleye dairdi. Cesur birliklerin üzerinde dalgalanıyor bayrakları. Hesaplaşılıyor altında tüm düşmanlarla. Ne gam, varsın zafer bugün kaçsın bizden. Yine gerçek, yarın düşmanı yere serecek. Kocaman bir çelenk öreceğiz biz o zaman. İrlanda ardıcı ve Helen defnesiyle. Kutsal Alman meşe ormanının dallarıyla. Ve tüm ülkelerden alacağız yapraklarını. Hak. Özgürlük. Freiligrath, okumasını bitirdi. Yaklaşık yirmi kişi son sözleri tekrarlamaya başladı ‘Hak. Özgürlük.' Ve şairi cömert alkışlarla ödüllendirdiler. Stock'un içinde ezici bir yalnız kalma isteği kabardı ve bu yüzden vedalaşıp kafeden çıktı. Bu isteği sıklıkla duyuyordu. İki yıllık hücre hapsinden sonra ortaya çıkmıştı bu istek ve geçen yıllarla birlikte artıyordu. Geneviève önce isyan etmiş ama sonra kabullenmişti. Johann bu yeni tutkusunu düşkünlük diye nitelendiriyor, yalnızlığa ona karşı gelemiyordu. Brüksel'e gelişinden sonra, henüz tek başına birkaç saat geçirme fırsatı bile yakalayamamıştı neredeyse. Bir zamanlar, İncil'den alınmış Yer değiştirmek, kader değiştirmektir sözünü duymuştu. Stock'a göre, bu düşünce bilgelikten yoksundu. Yoksul bir kalfanın nasıl bir kaderi olabilir ki. diye somurttu can sıkıntısıyla ve düşünceye daldı. Ama yine de, onun hayatında da değişiklikler olmuştu. Kendisi değişiyordu, insanlar değişiyordu. ‘Valentino' salonunun kürsüsünden, kısa boylu güzel konuşmacı Louis Blanc'ı, sonra da eski tanıdık geveze Paul'ü ve en sonunda da kendisini derinden etkileyen Karl Marx'ı dinlediği günden beri terzinin öğrenme arzusuyla kıvranan beyni, dağlardan vadilerden kendisine yol açan taşkın bir ırmak gibi yavaş yavaş kendi yatağını buldu ve geniş, sakin bir nehir gibi kendine güvenerek akmaya başladı. Stock çok düşünür ve okurdu. Lyon ayaklanması, Büchner'in ‘İnsan Hakları Komitesi', Blanqui'nin ‘Mevsimler Birliği', ‘Adiller Birliği'... bunların hepsi birer basamaktı Stock özgürlük ve adalet mücadelesinde yeni yeni aşamalar katetmişti. Weitling'in abartılı cümleleri, yakın zamana kadar, birçok insanı etkilediği gibi onu da etkileyebilirdi. Ama her ne kadar hayat, Stock için zor bir okul olduysa da, o mükemmel bir öğrenci oldu. Ne –ne kadar güzel ve vaat dolu olurlarsa olsunlar– eylemden kopuk sözler, ne de –ilk bakışta ne kadar cesur ve içten görünürlerse görünsünler– sadece eylem hiçbiri artık tek başına onun için bir şey ifade etmiyordu. O, yenilgilerin ve zaferlerin nedenlerini, devrimlerin içeriğini ve özelliklerini anlamak istiyordu. Karşılaştığı insanlardan sadece Marx ve Engels, onun kafasını meşgul eden birçok soruyu yanıtlayabilmişti bir tek onlar, toplumu, tarihi ve ekonomiyi anatomik bir operasyona tabi tutarak, görünüşte mistik olan bu ebedi eşitsizliğin, yeryüzündeki bunca insanın büyük acılar çekmesinin gizini çözdüler. Adı sefalet ve adaletsizlik olan bu cüzzam nereden türemiş ve nasıl ortaya çıkmış. Ne zaman ona yakalanmışız. Benim oğlumu neler bekliyor. Onu nasıl kurtarabilirim. diye düşünüyordu Stock, sessiz Senne'in kollarından biri boyunca uzanan sokaktan aşağı inerken. Bu yıl Brüksel'in her tarafında sokak ve kaldırımlarda onarım çalışması vardı. Vakit hayli ilerlemiş olmasına rağmen taşçılar hâlâ çekiçlerle vuruyorlardı. Eğilerek, taşları ıslak kumun üzerine sürüklüyor, yerleştiriyor ve düzenliyorlardı. Stock, aynı işi yapan Mısır kölelerini anlatan gravürleri hatırladı. Dünyadaki yaşamın, teknolojinin geçen bin yıllar boyunca ne kadar az değiştiğini hayretle aklından geçirdi. Terzi, karanlıkta bir taşa dolandı ve baldırında keskin bir acı hissetti. Bu onu daha da hüzünlendirdi. Acının geçmesini beklemek için bir evin duvarına yaslanan Stock, sanki aniden kendisini gördü. Ürperdi. Daha otuz beş yaşındaydı oysa saçları artık kırlaşmıştı, topallıyordu, yüzü kırışıklar içindeydi, gözleri çukura kaçmıştı. Bizim hayatımız kısa İşsizlik, hapishane veya kurşun bir de bakmışsın ki mezarı boylamışsın, diye düşündü Stock ve yeşil Hiyâbene doğru yavaş yavaş sürüklendi. Ben hiç mutlu oldum mu acaba. Mutluluk ne demek. Stock, yavaş yavaş ölmek üzere tıkıldığı Prusya zindanının tek kişilik taş deliğinde iki yıl kaldıktan sonra, bazen sesli bir şekilde kendi kendine konuşmaya alışmıştı. Farkında olmadan yüksek sesle kendisine soru soruyordu. Yoldan geçen bir adam, karanlıkta Stock'un yüzünü seçmeye çalıştı, başaramayınca onu ayıplayarak homurdandı ve yoluna devam etti Bu oğlan amma da içmiş. Ama Johann ayıktı. Ayağındaki ağrı artan rutubetten dolayı yerini kemiklerdeki sızlamaya bırakmıştı. Nerede olduğunu anlamak için bakındı ve Kral'ın yaşadığı Laeken Sarayı'na doğru gitmekte olduğunu fark etti. Eve gitmek için geri dönüp Schelde Boğazı'nın öte tarafında bulunan sokaktan aşağı inmesi gerekiyordu. Düşünceleri ona acı çektiriyordu. Geçmişteki olayları, bir yığın saman aktarıyormuş gibi yine gözlerinin önünden geçirdi. Kuru saplar –bir daha geri dönmemek üzere giden günler– dokununca dağıldılar ve insafsızca batmaya başladılar. Henüz genç ve sağlıklıyken, Rhône kıyısında ona sıkı sıkı sarılmış, donmak üzere olan Geneviève'i nasıl kucağında taşıdığını hatırladı. Büchner'in, büyük umut bağladıkları ‘Çağrı'yı okuyan sesini duydu. Kendisini gizlice hapishaneden özgürlüğe doğru götüren araba gıcırdadı. Kaybettikten sonra kavuştuğu Geneviève'i gördü yine ve sanki onun bütün isteklerini yerine getireceğini vaat eden Marx'ın güçlü el sıkışını hissetti. Hiçbir şeyin mahvedemediği bu saatleri, bu anları eğer bir araya getirirsek, belki de bir tam gün oluştururlar. Bütün bu otuz beş yıl içinde, mutlu geçen bir gün. Galiba benim gibiler için az sayılmaz bu... Johann, eve böyle düşüncelerle döndü. *** Bir sabah, erken saatte, atölyenin efendisi, terziyi prova salonuna çağırdı. Bütün duvarı kaplayan aynanın yanındaki kadife kaplı büyük koltukta, sivri uçlu ayakkabılar ve pahalı bir kareli pantolon giymiş, koca ayaklarını uzatmış bir bay oturuyordu. Puro içiyordu, dumanı öylesine acıydı ki terzi öksürmeye başladı. Sen, şimdi hemen Ostende'ye gideceksin orada, hasta olan majesteleri için en iyi ustalarımın hazırladığı elbiseleri ölçecek ve tamir edeceksin. Güvenime layık ol. Patron, baya doğru döndü, alçak bir reverans yaptı ve Johann'ı göstererek Bu, işçilerimin en iyisi. Paris'te, Barış sokağında, bizzat Prens Orlèans'ın da defalarca ceket satın aldığı ünlü Lasier'nin yanında yıllarca çalışmış. Müşteri somurttu ve kendini beğenmiş bir tavırla dişlerinin arasından konuştu. Benim efendim Paris'teki herkesten daha iyi giyinirdi ve çok titizdir. Maalesef uzun bir hastalıktan sonra koltuğa bağlı kaldı. Son modaya göre dikilmiş elbiselere ve her ihtimale karşı saraydaki balo, av, yarış gibi durumlar için elbiselere ihtiyacı var. Stock, bu gösterişli bayın ünlü bir aristokratın hizmetçisi olup olmadığını bu sözlerden sonra anladı. Johann, hemen gitmeliydi. Acele edin, acele edin. Fayton bekliyor. Hizmetçiler, kocaman bir sandığın içine özenle kağıt döşeyerek, her tür pantolonlar, uzun pardösüler, süslü redingotlar, daracık fraklar, zengin garnitürlü ve mücevher düğmeli değişik özellikte sayısız ceket yerleştiriyorlardı. Stock, kalfalardan birisine Geneviève'e uğrayıp, kendisinin deniz kıyısından ancak iki gün sonra dönebileceğini söylemesini rica etti. Sandıklar, bavullar, kocaman şapka kutularıyla yüklü araba öğlen yola çıktı. Majestelerinin kendini beğenmiş şişman hizmetçisi, yol boyunca, kendisini, hastalıklarını, değişik yolculuklarını anlattı ama bunca çeşitte elbise götürdüğü hasta efendisi hakkında bir tek söz bile etmedi. Stock, meraktan çatlıyordu ama uzun süredir içindeki her duyguyu bastırmayı bildiği için, kendisine oturakta veya arabasının arkasında değil de lütûfkârca faytonun ön koltuğunda yer vermiş olan yol arkadaşının saçmalıklarını isteksizce dinledi. Aslında hizmetkârın bu ‘lütûfkârlığı' sıkıntıdan kurtulma ve dinlenilme isteğinden kaynaklanıyordu. 1810 yılında, Paris'te, muhteşem Kontes Potocka'nın yanında çalışma şerefi bana verildiğinde, diye anlatıyordu, yüce Napolyon'u görme şansı yakaladım. Onun Memlüku Rustam'la ise, şimdi seninle olduğu gibi, İmparator'un vestablinde[25] defalarca konuştuk. Bu memlük Savoe'lı, baca temizleyicisi gibi kara olmasına rağmen saraydaki yükümlülüğü çok fazlaydı. Birçok yöneticiye arka çıktı. Çünkü biz hizmetçiler, birçok şey yapabiliriz, inan. Ben bunu bilirim. Neler görmedim ki. Bir seferinde, Varşova'da, bizzat İmparator'un kendisine, masada servis yaptım. Az yiyordu ama o kadar hızlı yiyordu ki kimse ona yetişemiyordu... Duyduğuma göre, Napolyon, Avusturya Prensesi'yle evlenmeyi kafaya taktığında, elçi Viyana'dan prensesin portresini değil, terliğini getirmiş. Demek ki, prenses, Napolyon'un sarayına yüzü değil ayağı sayesinde girmiş. Zaten Napolyon'un da ihtiyaç duyduğu şey küçük ayaklı Marie-Louis değil, eski Habsburg ailesiyle akraba olmakmış. Hepsinin arasında, Korsikalı, boy bakımından hariç, en büyüktü. Var güçleriyle koşan atlar, faytonu akşam üzeri deniz kıyısına getirdiler. Ostende –deniz kıyısında bir dinlenme yeri– yılın bu mevsiminde ıssız görünüyordu. Deniz adeta kudurmuştu ve köpüklü şelalelere dönüşüp etrafa dağılan dalgalar gri rıhtımı aşıyordu. Yoldan geçenler, büyük siyah şemsiyelerle dolaşıyor ve evlere sürtünerek yürüyorlardı. En pahalı oteller tadilat nedeniyle kapalıydı. Gaz fenerlerinin ışığında, küçük kasaba karanlık ve cansız görünüyordu. Fayton, sonunda birkaç sessiz sokağı geride bırakıp bir yan sokağa çıktı, hızlandı ve bir demir kapının yanında aniden durdu. Özel elbiseli hizmetçiler, avlunun armalı ağır kapılarını açtılar ve fayton henüz çiçek açmamış bahçeden hızla geçerek, sadece birkaç penceresinden ışık gelen bir evin yanına vardı. Stock, yarı karanlık holde, bavulların, sandıkların ve kutuların arasında uzun süre kaldı. Görünüşe göre, onu ve bütün bu eşyaları unutmuşlardı. Ama işte, merdivende, elinde altın şamdanla, koyu renk elbise giymiş parlak saçlı bir kadın göründü ve buyurgan bir jestle onu çağırdı. Birkaç hizmetçi, eşyaları merdivenden yukarı çıkardılar. Duvarları tamamen aynalarla kaplı, penceresiz büyük bir odada –herhalde giyinme odası– terziyi yine yalnız bıraktılar. Yolculuktan sonra kendisini çok yorgun hissetmesine rağmen, atlas kaplı kanapelere oturmaya cesaret edemedi. Aniden, altın işlemeli çiçekli perde açıldı ve basit işçi elbiseli, çok zayıf, oldukça uzun boylu bir adam girdi. Ona, yerlere kadar dalkavukça eğilen hizmetçiler, iki zengin giyimli bey ve Stock'un merdivende gördüğü kadın eşlik ediyordu. En arkada, Stock'u buraya getiren hizmetçi bir simit gibi kıvırdığı kolunda elbise taşıyarak yürüyordu. İşte şimdi sadık dostların arasındayım, diye sinirli bir şekilde konuşmaya başladı yeni gelen. Gerçekten de, günümüzde marangoz elbisesinin birçok avantajı var onu yolcu redingotuyla değiştirmek zorunda olduğuma üzülüyorum. Majesteleri, her şey çoktan hazır ve vakit kaybetmeye gerek yok, dedi, reveranslar yaparak baylardan biri. Acele edin, lütfen. Bu terzi, tahmini ölçülerinize göre dikilmiş elbisenizin kusurlarını hemen düzeltecek. Ama ben dinlenmek, konuksever değerli Marie'nin evinde bir gece kalmak isterdim. Ham hapishanesinde geçirdiğim neredeyse altı yıllık Spartaküs yaşamından sonra güzel bir yatakta uzanmak istiyorum. Louis, yalvarırım size, şu Ham cehennemini sonsuza dek unutun, diye bağırdı, sivri çenesini belirginleştiren yüksek yakalı koyu renk elbise giymiş, altın saçlı, zayıf bayan. Ellerini sıktı ve birden, aklına bir şey gemiş gibi hızla Stock'a döndü. Siz sadece emeğinizin değil, suskunluğunuz karşılığında da mükâfatlandırılacaksınız. Sonra da şişman bir hizmetçiyi çağırdı ve alçak sesle emretti Efendimiz kıyıyı terk edene kadar terziyi burada tutun, gerekirse güç kullanın. Jakobene benziyor. Bu insanlar, Fransa'nın başına çok kereler dert açmışlardır. Nasıl böyle bir haydutu ve hilkat garibesini seçebildiniz. Yüzünü hoşnutsuzlukla buruşturdu. Onun bu kabalığını ve ayı gibi kokmasını fark etmediniz mi. Bağışlayın madam, ama o ‘Barış sokağı'nda Prens Orlèans'a elbise dikmiş ve bana, prensin kendisine ödül olarak verdiği bir cüzdan bile gösterdi, diye gözünü kırpmadan yalan söyledi suçlanan hizmetçi, Stock'tan ziyade kendisini savunmaya çalışarak. Majestelerini giydirmeye başlayın, diye emir verdi biraz sakinleşen Marie ve içinin yağları erircesine, şefkatle ‘Louis' diye seslendiği adama hafifçe gülümseyerek gösterişli bir şekilde odadan çıktı. Stock'un, esrarengiz, zengin evden ayrılmasına ancak sabah izin verdiler. Trenle Brüksel'e ulaştı ve Kuzey garında son haberleri bağıran gazete satıcısından öğrendi ki, Fransız tahtı üzerinde hak iddia eden, İmparator I. Napolyon'un tek varisi Louis Bonaparte, işçi kılığına girerek elinde tahta ve bıçkıyla, ömür boyu hapse mahkum edildiği Ham hapishanesinden kaçmış. İngiltere'ye sığınan Napolyon'un yeğeni, orada konukseverlikle kabul edilmiş. Bak sen. Meğer dün akşam kimlerin redingotunu düzeltmişim, bol ceketine düğme dikmişim, diye şaştı Stock. *** Ay sonunda, ucuz ‘Kuğu' restoranının arkasında kiralanan salonda, Alman komünist emekçilerinin periyodik toplantısı yapılacaktı. Bu toplantılarda genellikle, Almanya'nın tarihi veya ekonomi politik üzerine dersler veriliyordu. Bazen, gazete ve dergi yazıları incelenirken ateşli, gürültülü tartışmalar olurdu. Çoğu, Weitling'in ateşli sempatizanı olan onlarca terzi ve kalfa, bıçakçılar, arabacılar, mobilyacılar, oduncular ve saatçiler de bu toplantılara katılıyordu. Bu işçiler, atölyelerinde ve kenar mahallelerde koşulların veya tesadüflerin karşılarına çıkardığı cahil insanlara, hemşerilerinden öğrendiklerini anlatıyorlardı. Böylece bağlar sürekli genişliyor, yeni güçler yetişiyordu. ‘İkarus'un masalımsı saflarında cennet yaşamı vaat eden ihtiyarlamış Cabet gibi ütopikler, ne kadar baş döndürücü görünürlerse görünsünler o destanlara artık inanmayan bu insanların üzerindeki etkilerini kaybetmişlerdi. İşçiler, bazıları içgüdüsel olarak, bazıları ise artık gözleri açılmış bir vaziyette, kendileri için bir kapana dönüşen bu hayattan çıkış yolu arıyordu. Yaşanan her yeni gün, yeni ıstıraplar anlamına geliyordu, gelecek ise, daha da karanlık ve sevinçsiz görünüyordu. Komünizmin fikirleri, tıpkı Stock'unkini olduğu gibi, öteki kalpleri de –güvensiz, yorgun, sık sık hayal kırıklığına uğramış– fethetmişti. Toplantılara, kimi zaman polisler çıkıp geliyor ve giriş kapılarının önüne bezginlikle diziliyorlardı. Ama tutunacakları kesin bir şey yoktu ve çoğu yabancı olan bu zanaatkârların hangi konuda tartıştıklarını anlamak için boşuna çabalayan polis komiseri, hayal kırıklığına uğrayarak, düzenin gözcülerini götürüyordu. Bazen, konuşmacılar, insanlık, tevekkül ve uysallık konusunda sıradan lafları tekrarlamaya başladığında, toplantılar ağırlaşıyor, hatta sıkıcılaşıyordu. Buna benzer konuşmalar kilisedeki vaazları hatırlatıyordu ve uzun bir işgününden sonra yorulmuş olan dinleyicilerin üzerinde ninni etkisi yaratıyordu. Marx ve Weitling, toplantı salonuna aynı anda girdiler. Dimdik, boylu poslu ve yakışıklı Engels, Wolff ve Weydemeyer'i görünce kapıda kaldı. Korkarım ki, bu akşam, dayanılmaz bir sıkıcılık yaşanacak ve bütün akşam uyuklayacağız, diye şakacı bir şekilde Wolff'a fısıldadı Engels. Eğer sözü, Proudhon yandaşlarından biri alır da mülkiyet, gerçek değer hakkında skolastik fikirler üretmeye başlarsa, mahvolduk. Uyku hastalığı, salgın halinde, hızla Fransa'ya yayılıyor. Wolff, bir kahkaha patlattı. Fred, eğer sözü alırsanız, lütfen, Almanya'nın karanlık ormanlarına dalmayın ve eski Cheruskların yönetim şeklini anlatmayın. Söylediklerine göre, ben uyurken korkunç derecede horlarım. Polis, burada bir patlama olduğunu sanabilir. Evet, felaket. Dünyanın göreceği en büyük sözcük tufanının arifesindeyiz. Tüm bu laf salatasını ‘Hakiki Sosyalistler' başlattı, şimdi de Weitling bu alanda başarı üstüne başarı kazanıyor, dedi artık kızmaya başlayan Engels. Bu arada, salonda artık sükûnet çağrısı yapılıyordu. Baştan her şey, her zamanki gibi gidiyordu Sakin ve barışçı. Konuşmacı, Wilhelm Weitling'in yakın arkadaşı olan bir terzi, orada toplananlara, kendi meslektaşlarının zor durumunu anlatıyordu. Efendiler, hazır elbiseler için büyük atölyeler açıyor. Biz işsizlik tehlikesiyle karşı karşıyayız. Elbise, makinelerle daha çabuk dikiliyor. Ben dikiş öğrenmek için bir hayat tükettim. Oysa şimdi her cahil, pantolon dikebilir. Biz, az sayıdaki kalifiye terzi, ne yapacağız. Yakında, artık bize hiçbir sipariş verilmeyecek. Sadece makastarlara iş olacak, diye bağırıştılar terziler ve terzi kalfaları, oturdukları yerden. Stock, Weitling'e baktı. Her zamanki gibi son derece dar bir pardösü giymiş, pudralanmış Weitling, elindeki küçük bir kağıt parçasını sabırsız hareketlerle eziyordu. Terziler arasındaki tedirginlik artmıştı. Peki, şimdi Doktor Marx niye susuyor. diye bağırdı Weitling, kurşunkalemini saklayarak Hani büyük bir teorisyendi. Ve daha hiç kimse ne olduğunu anlamadan Weitling, dengesi bozuk kürsünün üstüne zıpladı, ve her heyecanlanışında olduğu gibi kıpkırmızı kesilip, titreyerek bağırmaya başladı Karl Marx, bir Ortaçağ simyacısı gibi, işçi sınıfını zenginleştirip parayı ve burjuvazinin iktidarını yok etmek istiyor. Her şeyle uğraşıyor İnsanlık tarihi, devrimler tarihi, paranın tarihi. Harikulade. Takdire değer doğrusu. Cehaletten nefret ediyor. Tabii biz proleterler de kim oluyoruz ki, zengin olmanın ve devrim yapmanın yollarını bileceğiz. Ama Doktor Marx söylesin bakalım bana, şimdi, Weydemeyer, sadece Marx ve Engels'in değil daha birçok sosyalist yazarın kitaplarını yayınlayacak Westfalialı yayıncılar bulmuşken, neden Marx, beni, işçi ve terzi Weitling'i bu parasal kaynaktan uzaklaştırıyor. Yoksa benim öğrettiklerimin kan kardeşlerime faydası yok mu. Ben işçiyim ve proletaryaya nasıl yardım edebileceğimi biliyorum. Neden dışlanıyorum. Marx'ın yüzü karardı, kaşları çatıldı. Kendisine hakim olmakta hiçbir şey karşısında istifini bozmayan İngilizleri bile şaşırtan Engels, büyük, güçlü eliyle onun omuzuna dokundu ve İngilizce olarak Sakin olun, dostum. dedi. Ama tartışma alevleniyor ve bütün salonu içine çekiyordu. Weitling'in iddiaları ilgi çekmedi. Toplantıya katılanlar, ortaya yeni çıkmış bir mesih rolü oynadığı için onunla alay ettiler. Kimi, tavuskuşu, kimi baba hindi, kimi havari Wilhelm lakabı yakıştırdı ona. Aradan ancak birkaç gün geçmişti ki, Weitling, Marx'ın evinde oturmuş Jenny'nin ikram ettiği üçüncü kahveyi içmekteydi. Lenchen, ona hem sinirlenerek hem de acıyarak omuz silkti, mutfaktan kızartılmış et ve patates getirdi ve utanan misafirin önüne koydu. diye sordu, başını eğmiş, sarı saçlı terziye üstünkörü bakarak. Şu anda üzerinde çalıştığım proje, dedi gizemli bir edayla Weitling, en büyük beyinlerin şimdiye kadar keşfettiği her şeyin toplamı kadar değerli. Bir adam hiçbir şey keşfetmeksizin hayatı boyunca okuyabilir, bir başkası ise, ıstırap çeken insanlığın beklediği gerçeği, şimşek gibi çakan ilham sayesinde bulabilir. Bu, bir kutsal kitap öğretisi gibi, diye gülümsedi Jenny. Siz, kâhinlere ve dehalara inanmaz mısınız. diye canlandı Weitling. Jenny, biraz cevapladı düşündü ve yavaş yavaş Mesela, Engels diyor ki dahilik çalışkanlıktır. Sanırım günümüzde kâhin ancak, kendisinden önceki insanların tanıdığı her şeyi genelleştiren, insanları ve dünyayı harekete geçiren kuralları bulabilen son derece eğitimli bir insan olabilir. Galileo, Kopernik, Stevenson birer kahinmiş... Örneğin James Watt buharlı makineyi keşfederek trenlerin raylar üzerinde ilerleyeceği, buharlıların denizde yüzeceği, fabrikalarda da yeni güç tarafından harekete geçirilecek olan makinelerin homurdanacağı kehânetinde bulunmuş. Biz, kâhin kavramının içeriğini tanımlamakta sizinle ayrılıyoruz, dedi Weitling, kuru bir sesle ve iştahla yemeğe koyuldu. O lanet olası toplantıda olanlardan sonra Karl'ın gözlerine nasıl bakacağım, onunla nasıl konuşacağım. diye sordu birden ve kızardı. Durumunuzun kötü olduğunu izah edeceksiniz Wilhelm. Hiç şüphem yok ki, şu anda bizim de para durumumuz çok kötü olmasına rağmen Karl size yardım edecektir. Çünkü sizde hiç yok... Ya sizin o iğrenç davranışınız. Evet, kötü, çok kötü. Ama siz pişman olduğunuza göre bu bir daha tekrarlanamaz. Önemli olan da bu. Karl eve dönüp, Weitling'in çok kötü duruma düştüğünü öğrenince ona ne evinin kapısını ne de bu günlerde oldukça cılız olan cüzdanını kapattı. Ama kısa bir süre sonra, Marx ve Weitling arasındaki ilişki tümden koptu. Karl, onun kişisel saldırılarını affetti ama Weitling, komünistlerin ortak davasına zarar verdiği ve birliği bozduğu anda, onunla olan ilişkisini acımasızca kopardı. Aynı zamanda Feuerbach'ın öğrencisi olan kendisini komünist ilan eden Alman mültecisi Hermann Kriege, yerleştiği NewYork'ta ‘Halk Kürsüsü' (Volks-Tribun) adında haftalık bir dergi çıkarmaya başladı. Çok geçmeden dergideki tüm yazıların ve en çok da Kriege'nin yazılarının ikiyüzlü alçaklığı gün yüzüne çıktı ve komünizm idealine leke sürer hale geldi. ‘Mücadele' sözcüğü yerine ‘aşk' sözcüğünü kullanıyor ve ona her tür anlamı yüklüyordu. Kendisini, Alman komünizminin edebi temsilcisi olarak lanse eden Hermann Kriege, aynı zamanda büyük bir ustalıkla dalaverelerini de çeviriyordu. Hiç utanmadan, Amerikalı zenginlerden para dileniyor, insanın insana karşı duyması gereken aşk hakkında kutsal metinlerden cömertçe alıntılar yaparak Alman tüccarlarına, dokunaklı af dilekleriyle dolu mektuplar yazıyordu. Aslında tüccarlardan da yüz bulamıyordu onun mektuplarını cevapsız bırakıyorlardı. Lak lak edenleri bu ‘aşk' delisi, dar görüşlüleri taklit eden komüniste tercih ediyorlardı. Kriege, ‘Volks-Tribun' dergisinde, tüm sosyal sorunları aşkla tedavi edeceğini ve tüm insanlığı bu yolla mutlu edeceğini vaat ederek kadınlara da sesleniyordu. Tatlı çağrışımlı sözcükler kullanmaktan da çekinmiyordu Kadınlar, siz aşkın üstatlarısınız ve insan ilişkilerinin temelinde aşk olduğunu ilan ederek ha bire tekrarlıyordu Aşka, aşkla, aşktan , aşkın ışınları , aşkın melodileri ... Ama ‘Halk Kürsüsü'ndeki bir yazısında yer alan vaadi tüm bunlardan daha da iğrençti Biz, hiç kimsenin özel mülkiyetine dokunmak niyetinde değiliz tefecinin elde ettiği her şey artık onda kalabilir. 11 Mayıs'ta, komünistler, Marx'ın evinde toplandılar. ‘Halk Kürsüsü'nün yazılarını okumak fazla zaman almadı. Bundan sonra Edgar von Westphalen konuştu Kriege, aşk sayıklamalarıyla, bilinçli bir şekilde, erkekleri de kadınları da gevşetiyor. Bizim yolumuz Kriege'ninkinden apayrı. Onun tüm saçmalıkları, dinsel vaazları hatırlatıyor. Onun niyeti bir mesih olup komünizmi yeni bir din haline getirmek. Daha sonra Edgar von Westphalen, herkesin onayı ile, ‘Halk Kürsüsü'ndeki yazıların kapsamlı bir eleştirisini yaparak ‘Kriege'ye Karşı Genelge'yi ilan etti. Orada hazır bulunanlar, Kriege'nin yazılarına duydukları öfkeyi dile getirdiklerinde sessiz kalan sadece Weitling oldu. Bir süre daha dikkatinizi rica ediyorum, size kararları okuyacağım, dedi sert bir şekilde Marx. Bu arada masadan kalkıp ellerini arkasında kavuşturarak pencereye doğru gitmekte olan Weitling'e hitap edercesine bir hali vardı. Karar tasarısını dinleyin... 1) ‘Volks-Tribun'de, redaktörü Hermann Kriege tarafından temsil edilen eğilim, komünist bir eğilim değildir. 2) Kriege'nin bu eğilimi ifade etmek için kullandığı çocukça, süslü yöntem, Avrupa'da olduğu gibi Amerika'da da komünizmi büyük ölçüde gözden düşürüyor, çünkü Kriege kendisini, Alman komünizminin New York'taki sözcüsü olarak gösteriyor. 3) Kriege'nin NewYork'ta, ‘Komünizm' adı altında vaaz ettiği fantastik, duygulu sayıklamalar, işçiler üzerinde ancak yatıştırıcı bir etki gösterir. 4) Bu genelge, derhal Almanya, Fransa ve İngiltere'deki komünistlere ulaştırılacaktır. 5) Genelgenin ilan edilmesiyle birlikte, bir nüshası, en yakın zamanda yayınlanması talebiyle ‘Volks-Tribun'e gönderilecektir. Karl, okumayı henüz bitirmişti ki, Engels, kararlılıkla kağıdı aldı ve kararnameyi ilk imzalayan oldu. Diğerleri de onu izledi. Sadece Weitling, dar şeritli güneşliği kâh toplayıp kâh bırakarak pencerenin yanında durmaya devam ediyordu. Sıra sizde Weitling, dedi Westphalen, sizinki dokuzuncu imza olacak. Bu kararnameyi imzalamaya niyetim yok, dedi Weitling kışkırtıcı bir şekilde ve saçakları tutan ipi hızla çekti. Kriege, dürüst bir insan. İnsanlara karşı iyiniyetli ve ‘yaşasın aşk' sloganı altında mücadele ediyor. Oysa siz hepiniz, alaycı ve inançsızsınız. Her şeyi yıkanlardansınız. Onun sözlerini tekrarlayacağım Biz, insanlığa malolmuşuz. Bravo. Kriege ve Weitling, ‘baba' Lamennais'yi birlikte tekrarlıyorlar, diye patladı Edgar von Westphalen. Weitling'le kavgaya tutuşmak istiyordu ama Engels, otoriter bir şekilde, onu soğukkanlı olmaya davet etti. Ama Edgar yine de, Weitling'e, düşündüklerini söylemeyi başardı Siz ve Kriege, vaazlarınızla, işçi hareketinin önünde birer engelsiniz artık. Sizi komünist olarak görmemek gerekir. Afedersiniz ama, yollarımız ayrılıyor, diye cevap verdi Weitling, havalı bir tarzda. Ben, fikirdaşım olarak gördüğünüz Hermann Kriege'nin yanına, Amerika'ya gideceğim. Zaman, kimin gerçek komünist olduğunu gösterecek yakında. Siz mi yoksa bir işçi oğlu ve gerçek bir işçi olan ben mi. Melodramda trajik bir rol oynayan oyuncu edasıyla reverans yaptı, yapmacık bir tavırla omuzlarını kaldırarak ve açık renkli, dağınık saçlarını arkaya atarak odadan çıktı. Bu son altı ay boyunca, onlarla ortak bir dil bulmak için elimizden gelen her şeyi yaptık, ama bulamadık, dedi sessizce Marx. Onun, toplumsal mücadele arenasının bir panoraması olarak gördüğüm kitabını, bir zamanlar herkesten çok övdüm. O, sahip olduğu doğal yeteneğe ve belirli ölçülerde öngörü yeteneğine rağmen, yarını görebilecek, çelişkilerin ve mücadelenin anlamını çözecek düzeye yükselemedi. Bunun farkına varamayan Weitling, kinlenip içine kapanıyor, bizden nefret ediyor ve dibe doğru yuvarlanıyor. *** Karl uzun süre uyuyamadı ve durmadan puro içti. Gece yarısından sonra çalışma odasına giren Jenny'nin onu sakinleştirme çabaları boşunaydı. Weitling'den kopmak, Marx'ın canını sıkmıştı. Tıpkı delikanlılık çağında yaptığı gibi, tek başına kaldığında, hata yapıp yapmadığını kontrol etmek, kızgınlığın verdiği bastırması gereken basit bir duyguya kapılıp kapılmadığını anlamak için kendisini acımasızca sorguluyordu. Weitling'i ne kadar candan yürekten karşıladığını, onun her konuda doğru yönü seçmesi için ne kadar yardım etmek istediğini, kendi yanılgılarını düşünmesi ve anlaması için nasıl onu ikna etmeye çalıştığını zihninden geçirdi. Öyle görünüyor ki ben, tam olarak farkında olmasam da, işçi sınıfına ait insanların, çocukluk dönemlerinden itibaren içinde bulundukları koşulların verdiği güç gereği hata yapmamaları gerektiği görüşüne sahipmişim. Ama bu doğru değil. Onların hepsi sadece birer insan ve tıpkı bizim gibi yanılgıya düşebilirler. Weitling tipik bir dargörüşlü doktriner bu ise bir komünist için affedilmez. Komünizm, tüm halkları peşinden sürükleyecek, ‘kâhinlerin' çevresinde ise her zaman, ancak tek tük insanlar olacak. Karl'ın büyük çabalar sonucu elde ettiği silahla silahlandırmak istediği proleter, silahı almamakla kalmıyor, sınıf mücadelesine engel olmaya çalışıyordu. Bu yeni bir uyarıydı. Karl büyük bir acı duyarak, olanlardan kesin sonuçlar çıkarmak zorundaydı. Karl, sen, eski uygar toplumların, ‘Son bir genelleme yapmadan her şeyi şüphe altında tut' sözünü tekrarlamayı sevmiyor muydun. dedi Jenny, uzun süre sustuktan sonra. Her zaman olduğu gibi, Karl'ın bu akşam yaşadığı iç tartışmaları hemen anlamıştı. Bir de şunu eklemek gerekir Kendine bile ayrıcalıklı davranma, diye gülümsedi Karl. Devrimci faaliyetin sorunlarının yanı sıra, gün geçtikçe durumu daha da zorlaşan ailesi için de kaygılanıyordu Marx. Jenny ve Lenchen, çıkan zorlukları ondan gizlemek için çabalayıp duruyorlardı. Bazı eşyaları satarak ya da rehin bırakarak, iyi kötü, iki yakalarını bir araya getirmeye çalışıyorlardı. Marxlar'ın, öğle yemeğinde, yoksul işçiler ve yoldaşlar olmadan masaya oturduğu günler çok nadirdi. Karl ve Jenny'nin son kuruşlarını ve son lokmalarını onlarla paylaşmaya daima hazır olduklarını herkes biliyordu. Lenchen, homurdanmaya kalkıyor, ama işsizliği ve sürgün hayatının zorluklarını tüm sözcüklerden daha iyi anlatan yamalı elbise ve ayakkabıların sahiplerini gördüğünde, onları herkesten önce kendisi doyuruyordu. Böyle zamanlarda Jenny, kendisini sürekli idareli olamamakla suçlayan Lenchen'le intikam alırcasına alay ediyordu. Sen, bu kutudaki peynir ve şekeri almamı yasakladın ama görüyorum ki yerinde yeller esiyor, diyordu Jenny, yapmacık bir hayretle. Bak sen şu işe. Yoksa çocuğu aç mı gönderseydim. Onun gözleri bile açtı. Zavallı, ekmek ve peynire nasıl da saldırdı. Evet, doğru ama başka zaman bize de homurdanma. Sütçüye, manava, kasaba borçlanmışken nasıl homurdanmazsın. diye, yine ateşleniyordu Lenchen. *** Weitling uslanmadı ve Hermann Kriege aleyhine fikir açıklayanları ‘açık entrikacılar' diye damgalayarak onlar hakkında her türlü iftirayı yaymaya koyuldu. Weitling, okyanus ötesindeki ‘Halk Kürsüsü'nün redaktörüne, kalın zarflar içinde, eski yoldaşları hakkında en iğrenç suçlamalar ve kin dolu yalanlar gönderiyordu. Marx ve Engels'in düşmanlarına yaranma çabaları, ona, Hermann Kriege'nin haftalık ‘Halk Kürsüsü'nün redaktörlüğünü ve New York'a bir davetiye kazandırdı. Bir seferinde, Weitling'i görmek için evine uğrayan Johann Stock ve birkaç komünist terzi, ihtiyar kapıcıdan Bay Weitling'in, kendisine yol masrafı olarak Amerika'dan yollanan ciddi miktardaki parayı alarak Amerika'ya gittiğini öğrendiler. Tüm bu süre zarfında Stock, nadiren evine gidiyor ve oğluna fazla zaman ayıramıyordu. Küçük Johann da zaten Brüksel'de hiç sıkılmıyordu. Özgürce yaşıyordu. Okulda, gramer kuralları, dört işlem ve en önemlisi dualar kolayca aklında kaldığı için diğer öğrencilerden daha az cetvel dayağı yiyordu. Mükemmel bir müzik kulağı vardı, okuldaki hiç kimse ilahileri ve Belçika Milli Marşı'nı ondan daha iyi söyleyemiyordu. Geri kalan zamanını, neşeli bir yumurcaklar çetesiyle Senne nehri kıyısında geçiriyordu ve boğazı yüzerek geçmek için yazın gelmesini bekliyordu. Bu günlerde, Marx ve Proudhon'un ilişkileri gerginleşti. Karl, Friedrich ve fikirdaşları, Brüksel'de kendi gazeteleri olmadığı için, diğer ülkelerdeki komünistlerle ilişki kurmak, yanı sıra gerici akımlarla mücadele etmek için, basılmış veya taşbaskıyla çoğaltılmış mektuplar kullanıyorlardı. Ama bu ilişkinin, karşılıklı ve sürekli olması için Londra ve Brüksel'de, Komünist İrtibat Komiteleri kurdular. Bu, komünistleri birleştirmeyi hedefleyen bir organizasyondu. Sadece Paris'ten, henüz düzenli bir bilgi akışı yoktu. Karl, Proudhon'a dostça bir mektup yazarak bu işle ilgilenmesini rica etti. Kısa bir süre sonra cevap geldi. Proudhon, başkentte, komünist harekete ilişkin tüm gelişmeleri arada bir yazmayı kabul ediyordu ama tepeden bir tavırla Marx'a öğütler yağdırıyordu. Ben, diye bildiriyordu Proudhon, kibirli mektubunda, şimdi, ekonomik konulara yaklaşımda neredeyse katı bir anti-dogmatizmi savunuyorum. Fikir kargaşasıyla insan soyuna sorun yaratmamıza gerek yok Dünyaya bilgelikle ve sağgörülü bir sabır göstererek örnek olalım. Yeni bir dinin havarileri rolünü oynamayacağız. Bu, akıl ve mantığın dini olsa bile. Ben, patronların ekmeğine yağ sürecek kanlı bir baskın düzenleyerek özel mülkiyete yeni bir güç katmaktansa onu hafif bir ateşte yakmayı tercih ederim... Bu arada size söylemek zorundayım ki, göründüğü kadarıyla, Fransız İşçi Partisi'nin niyetleri, benim görüşlerimle tamamen örtüşüyor... Ve böylece Proudhon, zora dayanan devrim fikrini reddediyor ve Marx'ın, komünizm mücadelesi bakımından son derece tehlikeli bulduğu teorik kargaşayı yüceltiyordu. Proudhon, kendisine proletaryanın genel fikirlerinin temsilcisi rolünü biçerken sadece kendini kandırıyordu. Fransız işçileri, devrim istiyordu ve devrime doğru yürüyordu. Marx bunu görebiliyordu ama tüm çelişkileri yok sayarak ‘mal sahipleri' dedikleriyle anlaşmak isteyen Proudhon göremiyordu. Karl, birçok kez Proudhon hakkında şüpheye düşmüş olmasına rağmen, yine de, ünlü teorisyenin cevabı karşısında şaşırdı. Yoksa bu işçi de mi isyankâr bir dar kafalının, tatlı sözlü alçak bir korkağın seviyesini aşamıyordu. Proudhon, kibirli ve cüretkar mektubunda, ayrıca yazmakta olduğu kitabıyla tüm dünyaya, mülkiyet sorununun çözüm yolunu göstereceğini bildiriyordu. Eseri yayınlandığında, üzerine ‘ateş ve kaya' yağdırması için Marx'a da izin verecekti. Proudhon, her saldırıya karşılık vermeye hazırdı. Karl, mektubun bu satırlarını okurken, öfkesinin yatıştığını hissetti. Bir Ortaçağ şövalyesi gibi, kendisine atılan eldiveni kaldırdı ve Proudhon'un kitabı çıktığında yapılacak olan açık savaş için hazırlığa başladı. Bu aynı zor yılın yazında, Friedrcih Engels, Paris'e gitti. Brüksel Komünist İrtibat Komitesi'ne sürekli olarak bildirdiği haberlerden birinde şöyle yazıyordu Size, eğleneceğiniz bir hikaye aktarıyorum Ekonomi dergisi'nin ağustos sayısında yayınlanan komünizm konulu bir yazı şöyle diyor ... Diğer Alman komünisti Weitling bir terzi olduğu gibi, Bay Marx da ayakkabıcı. İkincisinin (Marx), yerinde öğrenme mutluluğunu elde ettiği Fransız komünizmi(.) hakkındaki fikirleri olumsuz. İşin aslı, Marx soyut formüllerden öteye gidemiyor ve gerçekte pratik herhangi bir sorunu ele almaktan çekiniyor. Ona göre, Alman halkının kurtuluşu, insan soyunun kurtuluşu için bir işaret olacak bu kurtuluşun beyni, felsefe, kalbi ise proletarya olacak. Her şey hazırlanınca, Galler horozu öterek, Almanlar'ın yeniden doğuşunu bildirecek. Marx diyor ki, komünizmin felsefi düşüncesini gerçekleştirmek için Almanya'da, bütün dünyaya ait bir proletarya yaratmak gerekiyor. ... Şimdi çok ilginç bir hikaye daha, diye bildiriyordu, bir başka seferinde Engels Augsburger, Allgemeine Zeitung'un 16 Temmuz tarihli sayısındaki Paris havadislerinde, Rus elçiliği hakkında yazıyor... ‘Bu resmi bir elçilik ama onun dışında veya daha doğrusu onun üstünde, Tolstoy diye biri duruyor, bu adamın belirli bir görevi yok ama sarayın güvenilir bir adamı olarak biliniyor. Daha önce Milli Eğitim Bakanlığı'nda çalışmış, sonra Paris'te, edebi bir misyonla ortaya çıkmış, bakanlığı hakkında birkaç anı yazmış ve Fransız basınına da bunların özetini vermiş. Ondan sonra da yazmayı kesmiş ama buna karşılık faaliyetlerini yoğunlaştırmış. O, büyük yaşıyor, herkesle görüşüyor, herkesi kabul ediyor, her şeyle ilgileniyor, her şeyi biliyor ve birçok şeyi de düzenliyor. Bana öyle geliyor ki, Paris'teki gerçek Rus elçisi tam da bu adam...' Bu Tolstoy, Rusya'daki çiftliklerimi satmak istiyorum diye bizi kandıran Tolstoy'dan başkası değil. Polonyalılar ve birçok Fransız, bunu çoktan biliyormuş aralarında radikal rolü oynamayı uygun bulan Tolstoy'un ne menem biri olduğundan sadece Alman radikallerinin haberi yokmuş. Tolstoy, yazıyı okuyunca gülerek nihayet meseleyi çözebildiniz diye alay etmiş. Şimdi Londra'daymış ve buradaki rolünü tamamlamış, şansını orada deneyecek... Tüm Ruslar'ın bildiği bu hikayeyi, haydi haydi bilmesi gereken Bakunin kuşkulu. Bu muhbirler bizim için pek az tehlikeli olsalar da hiçbir şeylerini affetmemek gerek... Engels, gazetede sözü edilen Kont Yakov Tolstoy'u, hâlâ Paris'te olan, Rus toprak ağası, iyiniyetli ve tatlı dilli Grigoriy Tolstoy'la karıştırarak hata yapmıştı. Ama yine de, Karl Marx, bu Tolstoylar'dan hangisinin muhbir olduğunu kesinleştirmek için Annenkov'a mektup yazdı ve kısa bir süre sonra Rusya'dan cevap geldi. Aman Tanrım. diye telaşlanıyordu, mektubunda Pavel Annenkov. Rusya'daki tüm çiftliklerini satıp Avrupa'ya yerleşmeyi düşünen, bizim dürüst, sade, açık sözlü Tolstoy. ‘Allgemeine'deki yazıdan şüphelenerek benden açıklama istediğiniz için, onun adına size teşekkür ediyorum, sevgili Marx. Ve tüm bu acıları çekmek zorundayım, üstelik daha kötü olmaması için Tanrı'ya yakarmalıyım. Mariya Lvovna Ogoryova, bunu okuyunca, kısa bir süre önce Fransızcaya çevirilmiş İran şiirlerini içeren küçük kitabı bir tarafa bıraktı ve minik bir sandıktan altın kopçalı kadife albümünü çıkararak okudukları arasından en beğendiklerini not etti. Puşkin, Venevitinov, Baratinski, Lermontov, Musset, Lamartine ve Heine'nin dizelerinin kaydedildiği albüm, bol bol yapılan süslemelerden güç okunur hale gelmiş, Ekklesiastes, Strauss ve Saint-Simon'dan yapılan alıntılar ise birbirine girmişti. Albümde en çok George Sand'ın düşüncelerine yer verilmişti. Ve şimdi, eski İran şairinin şiirleri, Mariya Lvovna'nın en sevdiği romandan yaptığı bir alıntının –'Consuelo o mia alma'nın– yanına yerleştirildi. Aynı akşam Mariya Lvovna, arkadaşı Liza Mosolova'yla konuşurken Liza, şu şiiri dinleyin, sanki özel olarak benim için yazılmış ‘Ve tüm bu acıları çekmek zorundayım...' Gerçekten ilginç. Uzak Şiraz'da yedi asır önce yaşayan bir şair, benim şu anda Paris'te çektiğim gibi, acı çekiyormuş. diyordu. Mariya Lvovna kendisini çok mutsuz hissediyordu. Onun ahlâksız ve savurgan bir yaşam tarzı sürdüğünü anlayan kocası ısrarla boşanmaya çalışıyordu üstelik artık birkaç yıldır da ayrı yaşıyorlardı. Mariya Lvovna, 1842 yılında karşılaştığı ressam Sokrat Worobjow'dan ayrılalı çok olmuştu. Yüzü ve vücudu Belvederyalı Apollon'u andıran şu anki sevgilisi savurganın ve ayyaşın tekiydi ve son zamanlarda çok kabalaşmıştı görünüşe göre de ondan sıkılıyordu. Geçirdiği uykusuz geceler, şampanya ve likör Mariya Lvovna'yı çirkinleştirmişti. Yüzü, zamanından önce yaşlanmış gibiydi. Ancak akşamları ölü bir ışık altında ve abartılı bir makyaj yardımıyla, bir zamanlar olduğu gibi güzel görünebiliyordu. Korkunç bir hastalık, gücünü kemiriyordu. Yoksa bu verem miydi. Bunun düşüncesi bile Mariya Lvovna'yı çaresizliğe düşürüyordu. Her yerde verem konuşuluyor insanlar bu hastalık karşısında duydukları korkuyu gizlemiyorlardı hastalığın nasıl ortaya çıktığını ve nasıl tedavi edildiğini anlamak için harcanan çabalar sonuçsuzdu. Lvovna'yı da pençesine alan hastalık, dünyadaki tüm ülkelerde, insanları yaşamlarının en güzel çağında kurban seçiyordu. Bizim ailede, insanlar yaşlılık veya aşırı yemekten ölüyormuş. Hiç şüphesiz, tüberküloz ırsi bir hastalık demek ki ben bu hastalığa yakalanmış olamam, derken, arkadaşından çok kendini inandırmaya çalışıyordu Mariya Lvovna ve devam ediyordu Ama doktorlar diyor ki, bu hastalık üzüntüden de kaynaklanabiliyormuş ve ben öyle acı çekiyorum ki. Küçük bir toprak ağasının kızı olan Liza Mosolova, Paris'e zengin bir Rus ailesiyle birlikte dadı olarak gelmişti. Gelmeden önce Petersburg'da Fransızca dersleri veriyor, çeviri yapıyordu. Siyah saçlı ve iri gözlüydü solgun sarı yüzü son derece değişkendi kimi zaman bir dilber, kimi zaman da çirkinlik abidesi olup çıkıyordu. Liza'nın karakterinde, Prosper Mérimée'nin romanındaki baştan çıkarıcı kahramanı andıran hiçbir özellik olmamasına rağmen Mariya Lvovna, ona Karmen diyordu. Liza, konuşkan değildi, çalışkan insanlara ve kendine karşı özenliydi. İnanır mısın Karmensita, diye yine lafa başladı Mariya Lvovna. Ben daima, henüz George Sand'ın ‘İndiana'sını okumadan önce bile, özgür aşkı savunuyordum. Evlilik zincirinden nefret ediyorum. Ama şimdi, Nikolay boşanmak isterken, prensip olarak, onu evlilik zincirlerinden kurtarmayacağım. Çünkü beni uçuruma o itti. Herzen'e sadakatle bağlanarak, benimle değil her tür uçuk fikirle, bir kadın için dayanılmaz olan sıkıcı derneklerle meşgul oldu sürekli. Beni Paris'te bırakıp tesadüflere teslim etmemeliydi. Güzel ve zengin olmak, çok zor. Ve işte sonunda hayatım mahvoldu. Asla evlenme, Lizanka. Kendini harcama. Liza, gözlerini kaldırmadan, basit bir şekilde cevap verdi İnsan sevince, zinciri, köleliği düşünmez. Eğer söz konusu olan gerçek bir aşksa o özgürlüktür. İnsanın kalbi, birine sıkıca bağlandığında, bir şeyleri yapmak için ne kadar güçlü olabiliyor. Bana öyle geliyor ki, en güzeli, sevmek ve sevilmek. O zaman her şey mutlaka düzelir. Mariya Lvovna, küçük tabureden zıpladı ve isyanla bağırmaya başladı Saçmalık bunlar. Tanrım ne uydurmalar. Ama kimi seveceksin ki. Nikolay ve Herzen gibi hayalperestleri mi, örneğin Stankeviç gibi veremli öbür dünyanın vatandaşlarını mı, veya Panayev gibi ahlâksızları mı hangisini. Ama sanırım ve bana bir zamanlar söylediğine göre, bunlar en iyileri. Benim kocam, bana karşı daima cömert olmuştur. Oysa bir başkası seni cimriliğiyle perişan edebilir. Ama kim olursa olsun, seni aldatacak. Ben erkeklerden nefret ediyorum, nefret ediyorum. Ama bir tek gün bile onlarsız olamıyorsun, diye sessizce güldü Liza. Sana bunları anlatmamalıyım. Sen daha çok gençsin ve üstelik kızsın, dedi aklı başına gelmiş gibi Mariya Lvovna. Kitaplardan çok daha fazlasını öğreniyoruz, diye cevap verdi Liza. Üstelik benim gibi ekmeğini kazanmak zorunda olanlara, hayat daha erken öğretiyor birçok şeyi. İşte mesela, kısa bir süre önce aldığım bir ders. Ailesiyle birlikte Fransa'ya geldiğim kont, metresi olmam için birçok kez beni yoldan çıkarmaya kalktı. Bana, ev ve oldukça ciddi miktarda para teklif etti. Onun ısrarlı tekliflerini reddederek, karısını kandırmayı kabullenemeyeceğimi söylediğimde ne dese beğenirsin ‘Onun bilmesine ne gerek var ki. Bilmediğimiz şey, yok sayılır.' Ama o bir filozofmuş, dedi konuyla yakından ilgilenmeye başlayan Mariya Lvovna, tırnak törpüsünü bırakarak. Felsefesi basit. Onun için, karısı sıradan günler ben ise bayram olmalıydım. Bundan bir ay sonra bana yine yapışmaya başladı ve şunu anlattı Karısını bırakmaktan mutluluk duyarmış, zengin bir kadın olmasına rağmen ondan bıkmışmış. Ama onu tamamen terk edemezmiş, çünkü kendi sağlığı buna izin vermezmiş. Kont, ailesi ve yüksek tabaka her şeyi öğrendiğinde kopacak skandal yüzünden felç olmaktan korkuyor. Böyle bir durumda kariyeri son bulurmuş. Görüyor musun, gücü yok. Ama ahlâksızlık yapmak için sağlığı yerinde. Ve onun görüşüne göre, gizli ve yasak olduğu zaman, hayattaki her şey daha tatlı olurmuş. Öyle güzel bir nutuk çekti ki, karşıma geçip öyle böbürlendi ki, diye gülen Liza kalktı, karnını ve yanaklarını şişirerek komik bir şekilde kontu taklit etmeye çalıştı. Ve düşünebiliyor musun, benim ona karşı ne gibi duygular taşıdığımdan, kendisinin bana karşı duygularından bahsetmeyi tamamen unuttu. Daha sonra, sen ne yaptın. diye sordu Mariya Lvovna. Onun evindeki dadılık görevimi hemen bırakmak istedim ama sonra oturup düşündüm. Neden. Ben gerektiği gibi davrandım, iyi insanlara ve büyük aşka olan inancım ise sarsılmadı. Ama bunun üzerine artık akıllanmışsındır, dedi Mariya Lvovna ve yine tırnaklarını törpülemeye koyuldu. Hayır, Mariya, nasılsam öyle kaldım. Ve hâlâ aynı şekilde, özenle kalbimi aşka saklıyorum. Bilmelisin ki, sen iflah olmaz bir hayalperestsin. Aşk yok. Sadece, uyuşma, duygusallık, çiçek gibi solan ve zamanla dökülen sözcükler var. Aşk çiçek değil, ağaç, diye ısrarla karşı çıktı Liza. Yalnız, zor olan, onu doğru şekilde dikmek. Öyle ki, kurumasın, büyüsün. Mariya Lvovna sinirlenmeye başlamıştı. Basit insanlarda nasıl olduğunu bilmem ama bizim çevremizde, her yerde, bir dram, yalan ve pislik var. Nerede para varsa orada kokuşmuşluk olur evet ama ben yine de para ve ihtişam olmadan yaşamayı kabul edemem. Bu sırada, özel bölmeye aniden, saçları kıvır kıvır genç bir adam girdi. Abartılı bir resmiyetsizlikle, ev sahibesinin elini öptü. Muhteşem başını henüz eğmişti ki Liza, hemen kalktı, her ikisine de reverans yaparak odadan çıktı. Nikolay gibi birini tanıdığı halde, bu ucuz kukla suratlı, boş kafalıyla nasıl ilgilenebiliyor. diye düşündü Liza, Seine kıyısındaki bir sokakta yavaş yavaş yürürken. Zavallı kadın, kendini kaybetmiş. Ama ona nasıl yardım edebilirim. Bir insanın sevebilmesi için, kalbinin kapılarını sonuna kadar açması ve oradaki tüm çöplüğü atması gerekir. Büyük, beş odalı dairesinde kontun ailesinin yaşadığı pahalı otele girdiğinde, Mihail Aleksandroviç Bakunin'le karşılaştı. Ondan, kontesin az önce, acil olarak Brüksel'e, oradan da Ostende'ye gitmeye karar verdiğini öğrendi. Bunda yeni bir şey yoktu. Kontes, dengesiz ve aptal bir kadındı entrikalar dışında her şeyden hemen bıkardı. Kontesin Avrupa'yı dolaştırdığı kızı ve oğlu Liza'ya, üniversite öğrencisi eğitmene ve efendilerine bu yolculukta eşlik eden iki köylü hizmetçiye emanet edilmişti. Liza'nın en ağır görevi, kontese her akşam, on dört yaşındaki Lyolya ve onun küçük erkek kardeşi Lyoşa hakkında rapor sunmaktı. Kontes, çocuklarla pek ilgilenmezdi ama Liza'yı morartıp ağlamaklı hale getirme fırsatını asla kaçırmazdı. Evet, sevgili Liza, yaşadığınız sefillikten sonra bizim eve gelmeniz müthiş bir şans. Bunun değerini bilmelisiniz, minnettar olmalısınız. Zavallıcık, siz bu hayatta neyi gördünüz ki. Babanız, tabii ki, asla gerçek bir soylu olmamış. Bundan dolayı da kendisini içkiye vermiş. Ne konuşsak boş. Ama hayatta, terbiye her şey demektir. Eğer bir insan masada ağzını şapırdatıyorsa onun ruhundan bana ne. Şimdi öyleleri çok. Böyleleri soylu insanlar değiller ve dahası tabii ki kelimenin gerçek anlamıyla beyefendi değiller. Ben bir hanımefendiydim, öyleyim ve daima öyle kalacağım. Oysa tüm bunlar, afedersiniz, yarı hayvan. Pencerenin yanına gelin. Sokağa bakın, bu gerçek bir hayvanat bahçesi değil mi. Suratlar, ayaklar, yürüyüşler ne kadar plebçe. Atlar bile hayvan oldukları halde, safkan olmaları için seçilerek çiftleştirilmek zorundalar. Kontes, nefret dolu bir gülümsemeyle devam ediyordu Eminim ki, bu korkunç sürü onlarca nesilden sonra bile insan olamayacak. Soyluların ve kralların neden oyalandığını anlayamıyorum. Dünyadaki tüm yüksek tabakalar birleşip harekete geçmeli. Vahşi hayvanları öldürürken hiç mi hiç düşünmüyoruz. Ama, her çatlaktan ortaya çıkan bu aptal suratlı, iki ayaklı hayvanlardan dünyayı temizlemek için silahları onlara doğrultamıyoruz. Ben sizi sık sık gözlüyorum Liza ve fark ediyorum korkunç bir uçurumun kenarındasınız. Otelin oda hizmetçisiyle ne ilginiz olduğunu bana açıklayın. Siz, ona eşitinizmiş gibi gülümsüyorsunuz. Bugün yastığınızın altında Proudhon'un kitabını buldum. Eğer rahmetli anneniz yengemin akrabası olmasaydı sizden hemen kurtulurdum. Ama ne yapayım, ben öylesine yumuşak yürekliyim ki, size acıyorum. Biz olmasak siz ölürsünüz. Kont da böyle söylüyor. Bu akşam, şu geri zekalı Mihail Bakunin'i etkilemeye, efendimizin merhametine sığınması için onu ikna etmeye çalıştım. Hiç şüphesiz, çar onu, iki-üç yıl hapiste tuttuktan sonra affedecektir. Oysa şimdi mahkûm. Çarından, tüm sosyetik, soylu insanlardan uzak, dünyada nasıl yaşayabiliyor. Galiba, ölmek, onun için daha iyi. Bu daha az şerefsiz ve onun zavallı akrabaları için daha az utanç verici olurdu. Kontesin buna benzer monologları bazen saatlerce sürer ve Liza, böye bir anda dayanamayıp düşündüklerini söylemekten korkardı. O zaman, kendini bu çok az tanıdığı şehrin sokaklarında anında, işsiz ve parasız bulacaktı. Kontesin insafsız laflarına dayanabilmek için, en sevdiği şiirleri aklından ezbere okumaya ve yanlış Fransız fiillerini, İngiliz lehçelerini tekrarlamaya koyulurdu. Kontes, onun dalgınlığını ve başka şeylere yoğunlaştığını gösteren yüzünü fark edince kızmaya başlıyordu Siz, galiba beni dinlemiyorsunuz, ha. Unutmayın ki, hayal etmek için zengin olmak gerekir. Oysa siz bir dilencisiniz. Tüm bunları, içim sızlayarak size söylüyorum. Sizin düşmanlığınızı kazandığımı bilmeme rağmen, sizin iyiliğiniz için konuşuyorum. İnsanlar gerçeklerden kaçamaz. Ama adil davranmak ve insanseverlik, benim için, her şeyin üstündedir. Kontes, bu dersten sonra, dadıyla birlikte kızının odasına geçti. Köylü hizmetçi onun uzun, düz, parlak saçlarını tararken, kız aynanın önüne oturmuş, büyük bir istekle Balzac'ın, ‘Eugènie Grandet'sini okuyordu. Üzerinde Paris düşkünler evinden bir manzaranın bulunduğu altın suyuna batırılmış büyük vazodan sarkan solgun çiçekler, kontesin dikkatini çekti. Yine saplarını kesmemişsiniz. Zavallı karanfiller zamanından önce soldu. Bugün suyunu da değiştirmediniz tabii, dedi trajik bir şekilde kontes. İnsanlara karşı tamamen umursamazdı, ama bitkilerin en küçük derdini paylaşırdı. Hizmetçi su getirmek için koşarken, Kontes, koltuğa oturdu ve kızıyla konuşmaya başladı Yürüyüş biçimin beni kahrediyor. Kadın dediğin havalı olmalıdır. Sense asker gibi adımlıyorsun. Mesela sol ayağın Tuilleries bahçesine değerken, sağ ayağın hâlâ, Concorde meydanında duruyor. Korkunç, korkunç, korkunç... (Kontes ‘korkunç' sözcüğünü İngilizce söyledi) Bu akşamdan itibaren seninle ben ilgileneceğim. Bir tabak verir misiniz, Liza. Kontes, tabağı, ayakta duran kızının bacaklarının arasına, dizlerinin üzerindeki bölgeye yerleştirdi ve odada birkaç tur atmasını emretti. Lyolya, dizlerini hiç bükmeden ayaklarını hafif hafif kımıldatarak kilimin üzerinde yürümeye başladı. İşte böyle, şimdi sen, sana zarafet kazandıran küçük adımlarla yürüyorsun. Unutma ki, sen bir pleb değilsin ve bu, yürüyüşünden de belli olmalı. Anne, kızına yarım saatten fazla öğüt verdi, bunu yaparken bir yandan da dadı ve hizmetçiye, hiç durmadan, çiçeklere nasıl bakmaları gerektiğini anlattı sapları özenle kesiyordu, başlarını vazodan güçsüzce sarkıtan çiçeklere su serpiyordu. Kontes, soylu olmayan ancak çok zengin bir aileden geliyordu, unvanından ve birçok kez ipotek ettirilmiş aile çiftliğinden başka hiçbir şeye sahip olmayan yakın köylüsü konta, drahoma olarak, büyük bir mal varlığı getirmişti. Kontese göre, kont armasıyla taçlandırılmış paraları, doğuştan sahip olduğu meziyetleri sayesinde hak ettiği bir ödüldü. Aslında bu meziyetleri kendisinden başka kimsenin gördüğü yoktu. Kısa boyluydu bir kemirgeninkine benzeyen kin dolu ve yırtıcı bir suratı vardı yüzüne ustaca yapıştırdığı art niyetli gülücüklerine rağmen, hiç mi hiç sevimli ve çekici görünmüyordu. Elli beş yıllık yaşamı boyunca kazara iyi bir şey yapmışsa bile bunu şan şöhret düşkünlüğü yüzünden veya hesabına öyle geldiği için yaptığı muhakkaktı. Bir seferinde, bir kilise yapımı için çok yüklü miktarda para bağışlamış ama hemen oraya zengin bir aile mezarlığı yaptırmıştı. Bir başka seferinde, soylu bakireler enstitüsüne kütüphane hediye etmiş ve bunun karşılığında saraya davet edilmişti. İnsanlara verdiği zararları ölçmek ise mümkün değildi. En iyi arkadaşı evlenmeye karar verdiğinde, o, adil olmak adına , kızın nişanlısına, bir alkoliğin kızını ve üstüne üstlük kötü huylu, takma dişli birini seçtiğini söyledi. Kocasını tüm arkadaşlarıyla birbirine düşürdü büyük kızını eşinden ayırdı. Onun kendini beğenmişliği ve ikiyüzlülüğünü duymayan kalmadı. Ama tüm hareketlerine mutlaka, yarar, adalet ve gerçeğe olan sevgisi konusunda çektiği uzun nutuklar eşlik ediyordu. Buna karşılık kontes, çiçekleri inanılmaz derecede seviyordu. Sevdiği bir açelya ve bahçedeki gür yasemin solduğunda veya çiftliğinde bizzat kendisinin ilgilendiği değişik bir gül türünün yaprakları kurumaya başladığında gözyaşlarını tutamazdı. Hatta çiçek seralarını dolaşmak için sabahın köründe kalkardı. Bir yerlere gittiğinde, yönetici ona, nilüferlerin ve palmiyelerin sağlığına ilişkin özel raporlar yazardı. Liza ise, sırf içinde bulunduğu çaresiz durum yüzünden bu zengin uzak akrabanın evinde iyi ücretli dadılık görevini almaya mecbur kalmıştı. Liza'nın Mariya Lvovna Ogoryova'yla yaptığı görüşmeden birkaç gün sonra, kontes, ailesi ve tüm hizmetçileriyle birlikte Brüksel'e gitti. Kontesin gittiği her ülkede gerçekleştirmeye can attığı saçma amaçlarından biri, kendisini iktidardaki aileye takdim etmekti. Paris'te, Louis-Philippe'in davetiyle şereflendirilmiş ve hatta Kraliçe'yle, üç dakika boyunca Paris'in kötüleşen ikliminden ve menekşelerin mütevazılığından konuşmuşlardı. Kontes, Brüksel'de Kral I. Leopold'un oturduğu Laeken Sarayı'nı ziyaret etmenin hayalini de kuruyordu. Bu yüzden, yüksek mevkide bulunan tanıdıklarını devreye soktu. Bu amacı doğrultusunda davranarak durmadan Belçika Kralı'nı övüyordu. Bu gerçek soylu hükümdar, tahta çıktığından beri, ülkesinin gelişmesi için tüm gücünü kullanıyor. Bakın, ne kadar güzel hiyabenler, ne güzel ıhlamurlar var burada. diye bağırıyordu Kontes, ağır fayton, Brüksel'in sokaklarından geçerken. Majestelerini ziyaret ettikten sonra, en zarif dantellere ve en şık eldivenlere sahip olmak için alışveriş yapmaya hazırlanıyordu. Belçika'nın dokuma ürünleri, dünyadaki ünlerini çoktan pekiştirmişti. Kontes kendisini tümüye anlamsız uğraşlarına verip, bu sayede de derslerden ve azar işitmekten kurtulan çocuklarını, köylülerini ve hizmetçilerini oldukça sevindirirken, Liza, Paris'ten bir arkadaşının yolladığı mektubu iletmek için, hakkında hayret verici şeyler duyduğu Wilhelm Wolff'un kaldığı pansiyona gitti. Zindancı Wolff denilen Wilhelm Wolff, kısa bir süre önce Almanya'dan kaçmıştı. Silezya Hapishanesi'nde dört yıldan fazla kalmak, onun sağlığını bozmuştu. Liza, hayatı, sürekli mücadele içinde geçen Wilhelm'in, korkusuz, zeki ve iyi yürekli olduğunu duymuştu. Doğduğu Silezya köyünde, sefalet, bütün hayatını sonuna dek damgalamakla tehdit ediyordu. Ama o, daha çok şey öğrenmeye ve mücadele etmeye karar verdi. Küçük çobanda, çıplak ayaklı bu köylü çocuğunda, ışığa karşı bu sevgi nereden uyanmıştı. Sabahtan akşama kadar ağır köy işleri yaparak ailesine yardım ettikten sonra okuma yazma öğrenmek için nereden güç alıyordu. Öyle ki beş parasız ama hiçbir şeyden korkmadan şehre gitti. Şüphesiz, Wilhelm, doğuştan yetenekli biriydi. İradesiyle tüm engelleri yenerek üniversiteye girmeyi başarmıştı. Eski dilleri, düşünürlerin çalışmalarını ve edebiyatı büyük bir istekle incelemeye koyuldu. Devrimler tarihi ise onu derinden etkiledi. Etrafında olup bitenlerin farkına vardıkça isyan ediyordu. Okumak için çocukluğunda kaderiyle nasıl mücadele etmişse aynı sarsılmaz hırsla şimdi de Silezya köylüsünün, halkın haklarını korumaya karar vermişti. Wolff, Büchner'i hiç göremedi, onun kurduğu gizli ‘İnsan Hakları Komitesi' de artık yoktu. Ama Büchner'in ‘Köylülere Çağrı'sı eline geçmişti. Bir süre sonra da Marx ve Engels'in yazılarıyla tanıştı. Olanak bulduğu her yerde, despotizmi, bürokrasiyi, sansürün acımasız kurallarını, işçilerin ve doğduğu Silezya'daki köylülerin üzerindeki sömürüyü sert bir dille eleştiriyordu Wolf. Giderek hükümet, onun tehlikeli bir demagog olduğunu ilan etmiş ve kalebentliğe mahkûm etmişti. Uzun yıllar kaldığı kalede fiziksel olarak bitkin düşmesine karşın uslanmaz ruhunu sapasağlam korudu. Serbest bırakıldığında, Breslau'ya yerleşerek orada özel dersler vermeye başladı. Bununla birlikte, özgürlükçü ve devrimci fikirleri doğrultusunda hem sözlü olarak hem de basın yoluyla mücadele ediyordu. Mevcut düzenin yıkılması için çağrı yaptığı gerekçesiyle hakkında yeniden dava açıldı. Hapishane hayaleti bir kez daha karşısına dikilmişti. Canlı canlı mezara girmenin, ıstırap dolu ve en önemlisi anlamsız bir ölüme kendini mahkûm etmenin gereği var mı, diye düşünen Wolff, dostlarının yardımıyla yurdunu gizlice terk etti. Liza, Wolff'un arkadaşlarından bu hayat hikayesini duyduğunda çok heyecanlanmıştı. Ev sahibesi, kiracısını çağırmaya gittiğinde Liza, pansiyonun alacakaranlık misafir odasında beklemeye başladı. Odayı dolduran ağır, eski Flaman mobilyalar, kapakları oymalarla süslü dolaplar ve uzun dar sandalyeler, beklerken onu tedirginleştirmişti. Liza, ardında böylesine zorluklarla dolu otuz beş yıl bırakan adamın nasıl biri olduğunu hayal etmeye çalışırken kapıda kahverengi pardösülü, çenesinin altında siyah bir fiyong bulunan orta boylu, oldukça geniş omuzlu bir adam göründü. Liza biraz hayal kırıklığına uğramıştı. Wolff'un yuvarlak, solgun ciddi bir yüzü büyük, belirgin bir alnı, ortadan ikiye ayrılmış tamamen düz saçları vardı. Sıkıca kapattığı dudaklarıyla biraz Pasteaur'e benziyordu. Derin bir düşünceyi ele veren miyop gözleri, inançla ve sükûnetle bakıyordu. Ne kadar mütevazı, sanki hayatında olağanüstü hiçbir şey yapmamış, diye düşündü Liza ve bu izlenimin, ancak hayatın büyük ve karmaşık dönemeçlerinden geçen, duygusal ve düşünsel çalkantılar yaşayan insanların ulaşabildiği yüce sadelikten kaynaklandığını anladı. Çocuk, saf olarak başlar yaşama, –bu, onun varoluşunun anlamıdır– daha sonra, büyüdüğünde kendisine yol açarken ve yaşamak için mücadele ederken saflığını kaybeder ve sonra yine gerçeğe ulaşıp, saklanacak bir yer bulmuş gibi tekrar sadeliğe geri döner. Büyük ruhlar bunu yaşar. O, çok az insanın varabildiği senteze, en önemli şeye ulaşmış, diye düşündü Liza, Wolff zarfı açıp getirilen mektubu okurken. Wilhelm, mektubu okuyunca birçok sınamadan, kale hücrelerinin loş ışığından, uzun süre kötü ışıkta okumaktan yorulmuş gözlerini gözlük camlarının arkasından kısarak Liza'ya yaklaştı. Kendisi için tamamen yabancı olan bu kız hakkında sanki her şeyi biliyormuş gibi konuştu Bana yazıldığına göre, felaketin ne olduğunu siz de biliyormuşsunuz ve benim gibi uzun süre öğretmenlik yapmışsınız. Ne diyorsunuz Bay Wolff. Sizin yaşadıklarınıza bakınca benim hayatım öyle kolay ve mutlu ki. Siz, matmazel, olasılıkla benden on beş yaş daha gençsiniz. Benim yaşıma geldiğinizde, yükünüzün ne olacağını kim bilebilir ki, dedi yine yüzünde ve sesinde sihirli bir iyilikle Wolff ve ekledi. Evet, siz komünistlerle tanışmak ve onları dinlemek istiyorsunuz, öyle mi. Peki, size bu konuda yardım edeceğim. Gelişim ve zekâ olarak size, erkeklere eşit olan bir kadınla da tanışmayı isterdim. Aa, demek siz, Mary Wollstonecraft'ın ve ‘Mavi Çoraplar' denenlerin öğrencisisiniz, feminist misiniz. Evet, onlara çok saygı duyuyorum. Sizi, kadınların en soylusuyla tanıştıracağım. İnsan ona saygı duymadan edemiyor. Ama o, sizin söylediğiniz anlamda bir feminist değil kesinlikle. Çok sevinirim. Teşekkür ederim, Bay Wolff. Ne zaman ve nerede sizi görebilirim. Siz henüz bu yıl inşa edilen Brüksel harikasını biliyorsunuz herhalde. St. Hubert'deki cam pasaj. Orası, bayanlar için, en ödünsüz feministler bile olsalar oldukça baştan çıkarıcı. Yarın beşte, arkadaşlarımla birlikte oradaki kafede olacağım. *** Jenny Marx, zor günler yaşıyordu. Ailedeki parasızlık o düzeye varmıştı ki, Helene Demuth'a hizmetleri için ödeyecekleri parayı bile bulamıyorlardı. Marx'ın sefil geliri, ailenin mutfak masraflarını bile zor karşılıyordu. Ne olacak ki, dedi Jenny kocasına, çocukları uyutup Lenchen'i dinlenmesi için ikna ettikten sonra Karl'la başbaşa kalınca. Bundan böyle tek başıma çocuklara bakar, evle ilgilenir ve yemek yaparım. Sevgili Karl, çok zor bir şey değil bu. Ancak, beni endişelendiren şey şu Bunları yapmak, senin çalışmalarını temize çekmemi ve aynı zamanda partili dostlarımızla yazışmamızı etkiler mi. Sekreterlik görevlerim her gün artıyor ve onlardan vazgeçmek benim için çok zor. Bu, söz konusu bile olamaz, diye karşı çıktı Karl. Bu işi hiç kimse senden daha iyi yapamaz. Ev işlerine gelince... Bir şey eklemek istiyordu ama sustu ve başını önüne eğdi. Lenchen'in emeğini hiçbir karşılık ödemeden kullanamayız. Küçük kızkardeşine ve yakınlarına yardım etmek için onun paraya ihtiyacı var. Böylesine büyük fedakârlıklar isteyemeyiz ondan, diye endişeleniyordu Jenny. Evet, haklısın, bu korkunç olur. Ama Lenchen ne diyecek, burada olduğundan çok daha rahat ve sakin olabileceği annenin yanına, memleketi Trier'e dönmeyi kabul edecek mi. Karl, ertesi gün, Helene'ye emeğini karşılıksız olarak kullanmak istemediklerini, ama ona ödeyecek paraları olmadığı için tüm bağlılıklarına rağmen ondan ayrılmak zorunda olduklarını anlatmaya başladı. Başlangıçta Helene, Jenny'nin başını çevirip, kocasının arkasından, paraları olmadığını tekrarlayıp durmasını galiba anlayamamıştı. Helene merakla, berrak gözlerini kâh Jenny'ye, kâh ucuz puro dumanı altında kalmış Karl'a çeviriyordu. Lenchen, açık kapıdan, bir kuklanın üzerine eğilmiş biri siyah, diğeri altınımsı kestane renginde iki çocuk başı gördü. İki küçük kız, Karl ve Jenny Helene'nin en çok sevdiği varlıklardı. Bütün hayatını, onlar üzerine kurmuş sevinçleri ve acıları, onun sevinçleri ve acıları olmuştu. Beni... Trier'e göndereceksiniz, diye fısıldadı, bakışlarını bir noktaya sabitleyerek. Ve birden sanki kendine geldi, önlüğünü indirdi ve avazı çıktığı kadar bağırmaya başladı Bana maaş veremiyorsunuz.. Ama ben size hiç bunu hatırlattım mı veya böyle bir şeyi aklımdan geçirdim mi. Zaten size verdiğim her şeyi bana parayla ödeyemezsiniz. Belki de, tümünüze karşı duyduğum sevgi sizin için hiçbir şey ifade etmiyor. Jennyhenn ve Laura'cığın başında geçirdiğim uykusuz geceleri, bana ödeyebilir misiniz. Siz, Bay Marx, duygulu bir insansınız ama hiçbir kusuru olmayan bir kızın kalbini kırıyorsunuz. İşte, iyiliğe nasıl da kötülükle karşılık veriliyor. Bir dakika, ne kötülüğü. Biz sana iyilik etmeye çalışıyoruz, bize gelince... diye söze karışmaya çalıştı Jenny. Ama Lenchen, kaybetmişti kontrolünü tamamen Para karşılığında mı size bağlı olduğumu sanıyorsunuz. Tabii ki aptal olmayan herkes anlayabilir ki, dünyada Doktor Karl Marx kadar zeki başka bir insan yok ve ileride o, zengin ve ünlü olacak. Ama o günleri görmek bana nasip olmasa bile ben, Jenny'yi ve iki küçük civcivimi bırakamam. Utanın, Bay Marx. Ben bir köylü kızı olabilirim ama para yüzünden karınızı aşçı yapmanıza ve kendinizi de kapıcıya benzetmenize izin vermeyeceğim. Yumruklarını sıkarak Karl'a doğru yürüdü. Gitmeyeceğim. Ben de sanmıştım ki, benim ailem burada, ve ağlamaya başladı. Şimdi siz olmadan ben nasıl yaşarım. Kederden çıldıracağım. Sizi ise, hem sebzeci hem de kasap kandıracak. Neyiniz var, neyiniz yok hepsini kaybedeceksiniz. Siz bu işlerde bir çocuktan daha tecrübesizsiniz. Ya kızlarınız bensiz ne yapacaklar. Ya doğacak olan üçüncüsü. Eğer ben burada olmazsam Doktor Marx'ın karaciğeri ve mizacı tamamen bozulacak, benim sevgili Jenny'm ise hastalanacak. Karl, genç kızın içten inadını görünce ne yapacağını şaşırdı. Jenny, sevgi gözyaşlarını daha fazla tutamadı ve sadık dostuna güçlü bir şekilde sarıldı. Birbirine bağlı bu üç insanın ayrılık bahsi bir daha asla açılmadı. *** Wilhelm Wolff, gazetelerin bas bas bağırarak duyurdukları Brüksel yeniliğini görmeye davet etmek için Marxlar'a uğradı. Jenny önce reddetti ama Wolff, sadece kendisine mahsus o nazik ısrarcılığıyla, St. Hubert'deki muhteşem pasajı görmeye onu ikna etti. Ve Jenny'nin sınırsız misafirperverliğine teşekkür etmek için eline geçen tek fırsatın bu olduğunu dikkatle vurguladı. İzin verin, ben de ev sahibi olup misafir kabul etme zevkini tadayım. Bunun için Belçikalılar'ın gururu olan cam pasajı kullanacağım. Ve eminim ki, vitrinlerdeki hiçbir hazine size layık değil. İşte sana mucize. Güzel konuşma transına girmiş bir Lupus[26], diye patladı Karl, inanılmaz güçlü, kükreyen bir kahkaha atarak. Wolff utandı, çünkü erkeklerle ilişkilerinde inanılmaz derecede sert olmasına rağmen kadınların karşısında çekingendi. Jenny'yi kırıp kırmadığı konusunda endişelenmeye başladı. Ama o, bahçe menekşeleriyle süslü küçük bir sepeti andıran kadife şapkasının yeşil şeritlerini çenesinin altına bağlıyordu ünlü mağazayı görmeye hazırdı. St. Hubert'deki cam pasaj, birkaç kafe ile her türden eşya satan dükkanlardan ibaretti. Brükselliler, kısa bir süre önce Londra ve Paris'te de açılan benzerlerinin bu pasajdan daha görkemli olmadığına emindiler. Üstünde bir yarığı, kapağı ve kilidi bulunan kare biçimli mektup atma kutusunun Sablon sokağının köşesinde görüldüğü günden bu yana Brüksel'de böylesine merak ve hayret uyandıran başka bir şey olmamıştı. Ama ilk posta kutuları, St. Hubert'deki kocaman cam bir kutuya benzeyen bu pasajla hiçbir şekilde kıyaslanamazdı. Şimdi her gün, şehrin her tarafından hatta şehir dışından faytonla ya da yaya olarak onu görmeye geliyorlardı. Tezgahlarda ne yoktu ki Bu yıl kadınların gösterişli elbiselerini cömertçe süsleyen danteller moda olan İran şalları ve kaşmir şallar (onların karışık desen ve süsleri, rengarenk yılanları, tavuskuşu tüylerini, ve step çiçeklerini anımsatıyordu) buruşmaz İngiliz çuhaları zarif Hint ipekleri her tür kurdeleler devekuşu tüyünden narin yelpazeler... St. Hubert'de, toplu iğneden, pahalı, muhteşem kadın saatlerine kadar her şey satılıyordu. Bayanlar, şallardan, takılardan ve biçimleri babaannelerinin şapkalarına bazen çocuk kapşonlarına benzeyen hasırdan, atlastan, tüyden, çiçeklerden yapılma şapkalardan gözlerini alamıyorlardı. Erkekler, her renkten ceketlere, yeni model redingotlara, yerlere kadar uzanan askeri pardösülere, altın ve fildişi saplı bastonlara hayran kalıyor, geniş kenarlı, derin şapkaları ve parlak silindirleri ölçüyorlardı. Rusya'dan, mücevher kadar pahalı ve bir o kadar da çekici olağanüstü deriler getirilmişti sansar kürkü paltolar, sincap derisi kürkler, kunduz ve samurdan erkek yakaları ve şapkaları, ziyaretçileri büyülüyordu. Deri mağazalarının girişine kocaman, içi doldurulmuş bir ayı postu ile ağızlarını kocaman açmış tüyleri diken diken iki tane doldurulmuş kurt koymuşlardı. Wolff, lupus, diye gülümsedi kurtlara bakan Karl. Ah, eğer hepsi dostumuz gibi vicdanlı ve sevgi dolu olsalardı, dedi Jenny, Wilhelm'in koluna girerek. Ama, maalesef, Homo homini lupus est. – İnsan insanın kurdudur.– Bu, bütün zamanlar boyunca böyle olmuş hep. Çiçekler, bayraklar ve fenerlerle süslü bir kafeye girdiler. Her ziyaretçiye hatıra olarak, üzerinde, Belçika başkentinin armasının ve pasajın açılışıyla ilgili şiirlerin bulunduğu üçgen bir kağıt veriliyordu. Wolff, kahve ve tatlı kurabiyeler ısmarladı ve Karl'a Avrupa'da yeni ortaya çıkan pahalı Havana purosundan ikram etti. Dostlar purolarını içmeye başladılar. Flaman milli giysileri içindeki bir kız, ziyaretçilere, kendisininki gibi şatafatlı birer elbisesi ve şapkası olan kuklalardan satıyordu. Wilhelm, Karl ve Jenny'nin kızları için bir kukla satın aldı. Yapma dostum, dedi Karl, yarın öğle yemeği için paran kalmayacak. Bir prens gibi para saçıyorsun ama eski bilgelerin sözünü unutuyorsun ‘Yarın en gerekli şeylerini satmamak için bugün gereksizlerini alma.' Onu harcama imkanı, paranın dünyadaki varlığını affettiren tek şey. Merak etme. Breslau'da üniversiteye hazırladığım bir öğrencim benim izimi buldu ve borcunu gönderdi. İtiraf etmem gerekirse, çok etkilendim, çünkü aniden şehirden kaybolmakla ona borcunu ödememe hakkı tanımış oldum. Ama kaçışı erteleyemezdim değil mi. Evet, sevgili Wolff, sen çok iyiniyetlisin, dedi Marx, yeni dostunun açık ve erkeksi yüzüne özel bir şefkatle bakarken. Wilhelm, hiç kurnazlık yaptınız mı. diye sordu aniden kocası gibi dikkatli bir şekilde Wolff'un gözlerine bakan Jenny. Kurnazlık, içgüdüsel zeka gibi bir şey. Oysa bana göre, sahip olduğu en üstün şeyle, yani zekâ sayesinde, kişi içgüdülerini yenmek zorunda. Düşünmek varken, insan neden kurnazlık yapsın. diye basit bir şekilde cevap verdi Wilhelm. Bu arada, kafeye, her zamanki mavi bluzu ve siyah şeritle süslenmiş şatafatlı elbisesiyle Liza girdi. Mütevazı kareli şalı, palto yerini tutuyordu mavi atlas kapşon, her zaman ciddi olan, sarımsı, solgun, masum yüzünü iyice belirginleştirmişti. Wolff, onu tanıyınca, karşılamak için kalktı ve onu Karl ve Jenny'ye takdim etti. Liza, bakışlarını merakla Marx'ın üzerinde gezdirdi ve onun olasılıkla çok güçlü ve yetenekli bir insan olduğunu düşündü sonra Jenny'ye döndü onun görkemli güzelliğine hayran kalarak içtenlikle gülümsedi ve sanki bütün benliğini, dikkatini ona yöneltti. Jenny, bu aniden parlayan iyiniyeti hissetti ve aynı içten gülümsemeyle karşılık verdi. Bu tanışma için Bay Wolff'a çok müteşekkirim, dedi heyecanla Liza ve bu heyecana kendisi de şaşırdı. Sizinle tanışmaya gelirken karşımda iyi birini bulacağımı umuyordum, çünkü dün Bay Wolff sizden ateşli bir hayranlıkla söz etmişti. Ancak siz, düşündüğümden de iyi çıktınız. Wolff, arkadaşlarını taraflı anlatır. Kendisi de çok iyi bir insan. Vicdanı tertemiz. O, gerçek bir kristal şeffaf ve aynı zamanda sert. İnsanlara inandığında, tıpkı ideallerine olduğu gibi, kendisini sonuna kadar verir. Soylu kalbini hiç çekinmeden çevresine dağıtır. Ben, onu kısa bir süredir tanıyorum ama ona saygı duyuyor ve seviyorum, dedi fısıldayarak Jenny, Liza'ya. İnsanlar, karşılıklı sempati ve güven duyduklarında nasıl kolayca iletişim kurabiliyorlarsa, iki kadın arasındaki konuşma da öyle sıcaklaşmıştı. Liza, kısa bir süre sonra sözü, kendisini en çok ilgilendiren konuya getirdi. Söyleyin, Bayan Marx, kadınların eşitliği konusunda ne düşünüyorsunuz. Kadınların mevcut durumu beni üzüyor. George Sand,