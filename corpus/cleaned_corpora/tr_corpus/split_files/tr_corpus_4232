etkilenmektedir. Örneğin bir kuşun görebildiği alan gövdesinin gerisine ulaşmaz. Balıklar hareketlerinde hem görsel hem de yanal çizgileri tarafından algılanan hidrodinamik algılara dayanırlar. Antarktika krili ise hem görsel hem de duyargaları yoluyla algıladıkları hidrodinamik sinyaller yoluyla hareket ederler. Ancak yakın zamanda yapılmış araştırmalar sonucunda sığırcık sürülerinde her bir kuşun konumunu doğrudan çevresinde bulunan altı ila yedi kuşun, yakınlığına ya da uzaklığına bakmaksızın, konumuna göre değiştirdiği ortaya çıkarılmıştır. Dolayısıyla sürü içindeki sığırcıklar arasındaki etkileşimler metrik kurallardan çok topolojik kurallara uymaktadır. Bu kuralların diğer hayvanlara uyup uymadığını yapılacak araştırmalar belirleyecektir. Yine başka bir araştırmada Roma üzerindeki sürülerin yüksek hızlı kameralarla yapılmış kayıtlarının analizi ve minimum davranışsal kurallar kullanılarak sürü davranışının bazı kısımlarının gerçeğe oldukça yakın simülasyonu yapılmıştır. Hayvanların "niçin" sürü davranışı gösterme yönünde evrimleştiğini anlayabilmek amacıyla, bilim insanları evrimleşen hayvan popülasyonlarının simülasyonu için evrimsel modellemelere yönelmişlerdir. Tipik olarak bu çalışmalarda birkaç kuşak evrimin simülasyonu için genetik algoritmalar kullanılır. Bu çalışmalar sonucunda aralarında bencil sürü teorisi, avcı şaşırtma etkisi, ve seyreltme etkisi gibi çeşitli teoriler ortaya atılmıştır. Sürü zekâsı merkezi olmayan, doğal ya da yapay kendi kendini organize eden sistemlerin gösterdiği toplu davranış biçimidir. Bu kavram yapay zekâ üzerine yapılan çalışmalarda kullanılmıştır. Sürü zekâsı ile çalışan sistemler tipik olarak boids gibi birbirleri ve çevreleri ile yerel bazda etkileşime giren basit etmen popülasyonlarından oluşmuştur. Etmenler çok basit kuralları izlerler ve her bir etmenin nasıl hareket edeceğine dair merkezî bir kontrol mekanizması olmasa da belli bir dereceye kadar rastgele olmak üzere yerel bazda etmenler arasındaki etkileşimler genel zekâ içeren davranışların belirmesine neden olur. Sürü zekâsı üzerine yapılan araştırmalar mültidisiplinerdir. Biyolojik sistemleri inceleyen doğal sürü araştırması ve insan yapısı nesneleri inceleyen yapay sürü araştırması olarak kabaca ikiye ayrılabilir. Sürü sistemlerini modelleyerek davranışlarının altında yatan mekanizmaları anlamaya çalışan bilimsel araştırma mecrasının yanı sıra bu araştırma sonucu ortaya çıkarılan mekanizmaları kullanarak diğer alanlardaki pratik problemleri çözmeye yönelik bir mühendislik mecrası da vardır. Belirme kavramı yani hiyerarşik düzeyde bulunan özelikler ve işlevlerin daha alt birimlerde bulunmaması genellikle kendi kendini organize eden sistemlerin temel prensibidir. Biyolojide kendi kendini organize eden sisteme örnek olarak karınca kolonileri verilebilir. Kraliçe karınca doğrudan emirler vermez ve karıncalara ne yapmaları gerektiğini söylemez. Bunun yerine her karınca larvalardan, diğer karıncalardan, yuvaya giren yabancılardan, besin ve atıklardan gelen kimyasal koku şeklindeki uyaranlara tepki gösterir ve arkalarında bıraktıkları kimyasal kokular diğer karıncalar için bir uyaran olur. Burada her bir karınca yalnızca yakın çevresine tepki veren ve çeşitliliği genetik kodlama ile belirlenmiş bağımsız bir birimdir. Merkezî bir karar alma sürecinin olmamasına rağmen karınca kolonileri karmaşık davranışlar gösterirler ve hatta geometrik problemleri çözme yetenekleri gösterirler. Örneğin, koloniler rutin olarak ölü karıncaları bırakmak için tüm koloni girişlerinden maksimum uzaklığı bulabilmektedirler. Sürü zekâsında başka bir anahtar kavram stigmergy kavramıdır. Stigmergy etmenler ve eylemler arasında doğrudan olmayan koordinasyon mekanizmasıdır. Ana prensibi bir eylemin çevrede bıraktığı izin diğer eylemin gerçekleşmesi için uyarıcı etkisi yapmasıdır. Takip eden eylem ilk etmen tarafından yapılabildiği gibi bağımsız başka bir etmen tarafından da yapılabilir. Bu şekilde bir birini izleyen eylemler pekişerek bir birlerinin üzerine kurulur ve kendiliğinden tutarlı ve görece sistematik aktivitenin belirmesine yol açar. Stigmergy kendi kendini organize etmenin bir şeklidir. Planlama, kontrol ve hatta etmenler arasında doğrudan iletişim gerektirmeden karmaşık ve zekice görünen yapılar oluşturulmasına yol açar. Dolayısıyla hafızası, zekâsı olmayan ve bir birinin farkında olmayan oldukça basit etmenler arasında etkili bir işbirliğinin doğmasını sağlar. Sürü algoritmaları ya Lagrange fonksiyonu yaklaşımını ya da Euler denklemleri yaklaşımını izler. Euler yaklaşımı sürüyü bir alan olarak görür ve sürünün yoğunluğuyla çalışarak ortalama alan özeliklerini çıkarır. Hidrodinamik bir yaklaşımdır ve büyük sürülerin toptan dinamiğini modellemek için yararlıdır. Ancak modellemelerin çoğu etmen tabanlı model olan Lagrange yaklaşımı ile çalışır ve sürüyü oluşturan bireysel etmenleri (noktaları ya da partikülleri) izler. Bireysel partikül modellemeleri Euler yaklaşımında kaybolan yön ve ara mesafeler gibi bilgileri izleyebilir. Karıncaların davranışlarından esinlenen karınca koloni optimizasyonu yaygın olarak kullanılmakta ve sürü ile ilgili sonlu optimizasyon problemlerinin çözümünde etkili olmaktadır. Bu algoritma ilk olarak Marco Dorigo tarafından 1992 yılında önerilmiş ve o zamandan beri çok sayıda nümerik problemin çözümü için çeşitlendirilmiştir. Çok sayıda kraliçe karıncaya sahip türlerde kraliçe karınca bazı işçi karıncalarla birlikte koloniden ayrılığı başka bir yerde yeni koloni kurabilmektedir. Benzer davranış balarılarında da görülmektedir. Karıncalar bireysel olarak davranış açısından karmaşık olmasalar da toplu halde karmaşık görevleri başarırlar. Çok gelişmiş işaret tabanlı bir iletişim sistemleri vardır. İletişim için feromonları kullanırlar ve bıraktıkları işaretleri diğer karıncalar izleyebilir. Yol bulma problemleri için karıncalar farklı feromonlar bırakır ve kaynaktan varılacak yere en kısa yolu bulmak için bunlar kullanılır. Vicsek modeli 1995 yılında Vicsek ve arkadaşları tarafından 1986 yılında Reynolds tarafından önerilen boids modelinin özel bir uygulaması olarak önerilmiştir. Vicsek modeline göre sürü sabit hızda ilerleyen ancak rastgele pertürbasyonlara her bir zaman aralığında yakın çevrelerindeki diğer partiküllerin ortalama hareket yönünü benimseyerek cevap veren partüküllerin toplamı olarak modellenir. Simülasyonlar uygun bir "en yakın komşu kuralı" uygulandığında sonuç olarak tüm partüküllerin bir sürü halinde birlikte hareket ettiğini ya da aynı yöne doğru hareket etmeye başladığını gösterir. Ortada merkezî bir koordinsayon olmamasına ve her partükül için yakın komşuları zaman içerisinde sürekli olarak değişse de bu sonuç belirmektedir. Vicsek modeli sürü içindeki hayvanların tipinden bağımsız olarak grup bazında sürü hayvanlarının bazı özellikleri paylaştığını gösterir. Sürü sistemleri farklı düzeylerde oluşan ancak bazılarının evrensel ve sağlam olarak görüldüğü bazı davranışların ortaya çıkmasına, belirmesine neden olur. Bu davranışları yakalayabilen minimal istatistiki modeli bulmak teorik fizik alanında araştırma gerektiren bir konu olmuştur. Parçacık sürü optimizasyonu sürülerle ilgili problemleri çözmek için yaygın olarak kullanılan bir başka algoritmadır. 1995 yılında James Kennedy ve Russell C. Eberhart tarafından geliştirilmiş ve ilk olarak kuş ve balık sürülerinin sosyal davranışlarını ve koreografilerini bilgisayar ile simülasyonu için kullanılmıştır. Algoritma basitleştirilmiş ve optimizasyon yaptığı gözlemlenmiştir. Sistem ilk olarak rastgele çözüm popülasyonu ile başlatılır. Daha sonra belirsizlik durumunda optimizasyon yöntemi kullanarak birbirini takip eden nesiller boyunca en olası çözümler aranır. Bulunan çözümlere parçacık adı verilir. Her parçacık konum bilgisini ve o ana kadar elde ettiği en iyi çözüm bilgisini içinde saklar. Parçacık sürüsü optimizasyonu her bir parçacık için yerel komşuluklarda o ana kadar elde edilen en iyi değeri izler. Diğer parçacıkların sorun uzayında optimum parçacıkları izleyerek hareket etmesi sağlanır. Her zaman aralığında parçacık sürü optimizasyonu her parçacığın basit matematiksel kurallar izleyerek optimum konumlara doğru hızlanmasını sağlar. Parçacık sürü optimizayonu çok farklı alanlara uygulanmıştır. Ayarlanacak çok az parametresi vardır ve özel bir uygulama için çalışan versiyonu ufak değişikliklerle ilgili diğer uygulamalarda da kullanılabilmektedir. Kennedy ve Eberhart tarafından yazılan bir kitapta parçacık sürü optimizasyonu uygulamalarının ve sürü zekâsının bazı felsefî yönleri de tanımlanmıştır. Poli tarafından da yapılan uygulamalar hakkında kapsamlı bir araştırma yapılmıştır. İsviçre'de araştırmacılar Hamilton'ın akraba seçilimi kuralına dayandırılan bir algoritma geliştirmişlerdir. Algoritma bir sürü içindeki varlıkların gösterdiği sencil davranışın zaman içinde nasıl geliştiğini ve daha etkin bir sürü davranışı ile sonuçlandığını göstermektedir. Biyoloji alanında sürü davranışı kuşlar, balıklar, böcekler, bakteriler, küf mantarları, moleküler motorlar, memeliler ve insanlar arasında görülür. Karıncalar, arılar, yaban arıları ve termitler gibi koloniler halinde yaşayan böceklerin davranışı her zaman çocuklar, doğa bilimcileri ve sanatçılar için çekici gelmiştir. Tek tek böcekler ortada belirli bir merkezî idare olmadan kendi işlerini yapmakta ancak koloni bir bütün olarak oldukça koordineli bir şekilde davranmaktadır. Araştırmacılar koloni düzeyinde birlikte çalışmanın kendi kendini organize eden bir sistem olduğunu göstermişlerdir. Beliren grup koordinasyonu yalnızca koloni içindeki bireylerin birbirleriyle olan etkileşiminden ortaya çıkmaktadır. Bu etkileşimler, bir karıncanın yalnızca başka bir karınca tarafından bırakılan izi takip etmesi gibi çarpıcı derecede basit olabilir. Yine de bir arada olduğunda bu davranışların toplam etkisi ile bir besin kaynağına olası yollar arasında en kısa yolun bulunması gibi oldukça karmaşık problemler çözülebilir. Bu şekilde beliren organize davranışa bazen sürü zekâsı da denmektedir. Karıncalar bir birey olarak karmaşık davranışlar sergilemezler ancak bir karınca kolonisi bir bütün olarak yuva yapmak, yavrulara bakmak, köprüler kurmak ve besin aramak gibi karmaşık görevlerin üstesinden gelir. Bir karınca kolonisi yuvalarına en yakın besin kaynağını herhangi bir karıncanın bilgisi olmadan dahi bulabilir. Eğer karınca yuvasından besin kaynağına iki yol varsa genellikle koloni en kısa yolu seçer. Çünkü karıncalar hareket ederken feromon adı verilen kimyasal izler bırakırlar ve diğer karıncalar da bu izleri takip ederler. Besin kaynağından yuvaya ilk geri dönen karıncalar büyük olasılıkla en kısa yoldan geri dönmüşlerdir. Bundan sonra daha fazla sayıda karınca aynı yolu izleyerek feromon izini daha da güçlendirirler. Bu şekilde karıncalar beliren hesaplama yolu ile toplu olarak bir optimizasyon problemini çözebilmektedirler. Karınca kolonileri tarafından başarı ile kullanılan teknikler bilişim ve robotik alanında araştırılmış ve problemleri çözmek için dağınık ve hata toleranslı sistemler oluşturulmasına önayak olmuştur. Biyomimetiğin bu alanı karınca hareketinin, "arama izleri" kullanan arama motorlarının, hata toleranslı depolama ve ağ algoritmalarının araştırılmasına öncülük etmiştir. Bir balarısı kovanı oğul verdiğinde kovandan ayrılan arılar ilk olarak çok uzağa uçmazlar. Kovandan yalnızca birkaç metre uzaklıktaki bir ağacın dalında kraliçe arının etrafında toplanırlar. Yaklaşık 20 ila 50 arasında izci arı yeni kovan yeri bulmak için etrafa dağılır. İzci arılar oğul vermiş sürü içinde en tecrübeli besin arayıcılarıdır. Sürüye dönen izci arı bulduğu kovan yerini diğer arılara bildirir. Bulduğu yerin yönünü ve uzaklığını sürüye anlatabilmek için sallama dansına benzer bir dans yapar. Bulduğu yer ne kadar iyiyse o kadar canlı şekilde dans eder. Eğer izci arı diğer izci arıları bulduğu yeri görmeye ikna edebilirse diğer izci arılar uçarak bulunan kovan yerine gider ve döndüklerinde aynı yeri dansla gösterirler. İlk başta farklı yerler farklı izci arılar tarafından dans ile sürüye önerilebilir. Birkaç saatten bazen de birkaç günden sonra yavaş yavaş bu karar verme süreci sonunda tercih edilen bir yer belirir. Bütün izci arılar belirli bir yer konusunda anlaştıklarında tüm sürü toplandıkları yerden kalkar ve uçarak yeni kovan yerine gider. Yeni kovan yeri bir kilometre ya da daha uzakta da olabilir. Bu toplu karar alma süreci en uygun yeni kovan yeri seçimi ve bu sırada sürüyü bir arada tutma konusunda oldukça başarılıdır. Yeni kovan yeri sürüyü içine alabilecek kadar büyük olmalı (15 litre hacmi civarında), hava koşullarından iyi korunmalı, bir miktar güneş görmeli ve karıncaların saldırısına dayanaklı olmalıdır. Kovan popülasyonunu sürdürebilmek için "Agelaia multipicta" gibi bazı yaban arısı türlerinin çok sayıda kraliçe arısı bulunur. "Apoica flavissima" türü yaban arısı ise koşullara göre tek ya da çok sayıda kraliçe arıya sahip olabilir. Karıncalara benzer şekilde hamam böcekleri de dışkıları ile kimyasal izler bırakır ve eşleşme gibi durumlar için havaya feromon salgılarlar. Diğer hamam böcekleri bu izleri izleyerek besin ve su kaynaklarına ulaşabildikleri gibi diğer hamam böceklerinin saklandıkları yerleri de bulabilirler. Dolayısıyla hamam böcekleri de basit bireysel etkileşimler sonucu sürü davranışı özellikleri gösteren beliren davranışlar sergileyebilmektedir. Hamam böcekleri genellikle karanlıkta yaşar ve ışığa maruz kaldıklarında kaçarlar. Bir çalışma sonucunda böyle bir durumda hamam böceklerinin nereye kaçacakları konusunda yalnızca iki bilgiyi değerlendirdiği ortaya çıkarılmıştır: Ne kadar karanlık olduğu ve orada ne kadar çok hamam böceği olduğu. Araştırma José Halloy ve arkadaşları tarafından Université Libre de Bruxelles'de yapılmış ve diğer Avrupa araştırma kurumlarında diğer hamam böceklerine hamam böceği gibi görünen minik robotlar kullanarak kritik kütle algılarını değiştiren incelemeler yapılmıştır. Robotlar ayrıca diğer hamam böcekleri tarafından kabul edilebilmeleri için özel olarak kokulandırılmışlardır. Göçmen çekirgeler, Acrididae familyasından kısa boynuzlu çekirgelerin sürü halinde bulundukları fazlarıdır. Bazı türler uygun koşullar altında çok hızlı üreyebilmekte ve sonuç olarak toplu bir şekilde göç edebilmektedir. Nimfa iken gruplar, erişkin iken de sürüler hâlinde çok uzak mesafeler katedebilir ve geçtikleri yerlerde tarlalardaki ürünleri ve bitki örtüsünü yok edebilirler. En büyük sürüler yüzlerce kilometrekara alana yayılır ve milyarlarca çekirgeden oluşur. Bir çekirge her gün kendi apırlığı kadar yani yaklaşık 2 g. kadar bitki besini yiyebilir. Yani bir milyon çekirgeden oluşan bir sürü günde yaklaşık bir ton bitki yerken en büyük sürüler günde 100.000 tonun üzerinde besin ile beslenir. Çekirgelerde göçmen sürülerinin oluşmasının serotonin düzeylerinin artışı ile ilişkili olduğu görülmüştür. Artan serotonin çekirgelerinin renginin değişmesine, daha çok besin tüketmelerine, birbirlerine cezbedici hale gelmelerine ve çok daha kolay üremelerine neden olmaktadır. Araştırmacılar sürü halinde göçmenin popülasyon artışına bir tepki olduğunu ve arka bacakların dokunsal olarak stimülasyonunun artmasının ve bazı türlerde ise çekirgelerin başka bireylerle karşılaşmasının bile serotonin düzeylerini artırdığını ortaya çıkarmışlardır. Çekirgelerin göçmen çekirge hâline gelmesi dört saatlik bir periyotta dakikada birkaç temas ile teşvik edilebilir. Çöl çekirgesi "Schistocerca gregaria" türünün yavrularında toplu halde bulunmaya karşı ebeveynlerin fazından bağımsız olarak doğuştan bir yatkınlık olduğu bulunmuştur. Grup içinde bir çekirgenin gideceği yönü kaybetmesi durumunda hareketlerinde rastgeleliğin arttığı ve sonunda tekrar grup ile aynı yöne doğru hareket ettiği görüldü. Bu düzensizlik sonucunda aynı yöne gelmenin toplu tutarlı hareketin asli özelliklerinden biri olduğu anlaşılmaktadır. Böcek göçü, özellikle yusufçuk, kın kanatlılar, kelebek ve güve türlerinden böceklerin mevsimsel hareketidir. Türden türe göç edilen mesafeler değişiklik gösterse de çok sayıda bireyden oluşan sürüler halinde göç ederler. Bazı durumlarda bir yönde göç eden bireyler geri dönmez ancak bir sonraki kuşak ise ters yönde göç edebilir. Bu böcek göçü ile göçmen kuşların göçü arasındaki en önemli farklılıklardan biridir. Kral kelebeği uzun mesafeler içeren yıllık göçleri ile dikkat çekmektedir. Kuzey Amerika'da Ağustos ayından itibaren ilk don yaşanana kadar büyük sürüler halinde güneye doğru göç ederler. Bahar mevsiminde de kuzeye doğru göç başlar. Kral kelebeği, kuşların düzenli bir şekilde yaptığı gibi hem kuzeye hem de güneye göç eden tek kelebek türüdür. Ancak hiçbir kelebek hem kuzeye hem de güneye göçü gerçekleştiremez. Dişi kral kelebekleri göç sırasında bir sonraki nesil için yumurtalarını bırakır. Bu göçün süresi çoğu kral kelebeğinin normal yaşam sürelerinden fazladır. Yaz başında doğan kral kelebeklerinin ömrü iki aydan azdır. Yaz aylarının son nesli üretken olmayan ve diyapoz adı verilen bir faza girer ve yedi aydan uzun yaşayabilirler. Diyapoz sırasında kelebekler kışlayacakları yerlere uçarlar. Genellikle kışlayan nesil şubat ve mart aylarında kışlaklarından ayrılmadan önce üremezler. Bahar aylarında ABD ve Kanada'nın kuzeyindeki alanlara geri dönen kelebekler genellikle ikinci, üçüncü ya da dördüncü nesillerdir. Kelebeklerin arada birkaç nesil olmasına rağmen nasıl aynı kışlaklara geri döndükleri hâlâ bir araştırma konusudur. Kelebeklerin göç için uçuş şekillerinin güneşin gökyüzündeki konumu ile antenlerinde yer alan fizyolojik saate dayanan zaman ile değişkenlik gösteren Güneş pusulasına dayanacak şekilde kalıtsal olarak nesilden nesle geçtiği görülmektedir. Dünya üzerinde yaşayan 10.000'e yakın kuş türünün yaklaşık 1800 kadarı uzun mesafeli göçe eden kuşlardır. Göç etmeyi motive eden etmenlerin en önemlisinin besin kaynakları olduğu görülmüştür. Örneğin bazı kolibriler eğer kışın da besin bulabiliyorlarsa göç etmemektedirler. Ayrıca kuzeyde yaz aylarında gündüzün uzun olması kuşlara yavrularını besleyebilmeleri için daha uzun zaman sağlamaktadır. Bu sayede gündüzleri avlanan kuşlar tropiklerde kalıp göç etmeyen türlere göre daha fazla sayıda yumurta yumurtlarlar. Sonbaharda gündüzler kısaldıkça göçmen kuşlar mevsime göre besin kaynaklarının daha az farklılık gösterdiği daha sıcak yerlere göç ederler. Bu avantajlar göç nedeniyle olan yüksek stres, fiziksel tükenme ve yırtıcı tehditleri gibi riskleri karşılamak için yararlıdır. Çoğu olmasa da çok sayıda kuş türü sürüler halinde göç eder. Büyük kuşlar için sürüler halinde uçmak enerji tüketimini azaltır. Örneğin V şeklinde sürülerde uçan yaban kazları sürü halinde uçmadıklarına göre %12 ila %20 arasında daha az enerji tüketirler. Radar ile yapılan araştırmalarda büyük kum kuşu ile kara karınlı kum kuşunun sürüler halinde uçarken yalnız olarak uçmalarına göre saatte 5 km. daha hızlı uçtukları görülmüştür. Kuş sürüleri toplu hâlde uçarken bisiklet yarışlarında bisikletçilerin grup içinde önlerindeki bisikletçilerin yarattığı aspirasyon sayesinde daha az enerji kaybetmeleri gibi daha az enerji harcarlar. V şeklinde sürüler halinde uçan kazlar kendilerinden önceki kazın kanat uçlarının yarattığı girdabın içinde uçarak enerjilerini korurlar. Dolayısıyla geride uçan kuşlar kaldırma gücü için daha fazla enerji harcamak durumunda kalmazlar. Yapılan araştırmalar sonucunda V şeklinde uçan kuşların kendilerini kabaca basit aerodinamik teorisince belirlenen optimum konumlarda pozisyonlandırdıklarını göstermiştir. Sürülerin uçarken kullandığı V formasyonu özellikle uzun göç yollarında etkinliği ve uçma mesafesini artırır. En öndeki kuş hariç her kuş kendinden öncekinin kanadının altında uçar. Bu sayede planörlerde olduğu gibi öndeki kuşun kanadından gelen hava akışı sayesinde havada kalmaları kolaylaşır. 25 kuştan oluşan V şekilli bir sürüde her kuşun üzerlerine gelen sürükleme kuvvetini %65 kadar azaltabilerek uçma mesafelerini %71 kadar artırabilmektedir. Sürü üyeleri arasında uçuş yorgunluğunu eşit olarak dağıtabilmek amacıyla kanatlarda ve önde uçan kuşlar düzenli aralıklarla değişir. V şekli ayrıca kuşların birbirlerinin görsel alanında kalmasına izin vererek iletişimi de kolaylaştırır. Başka hayvanların da göç ederken benzer teknikler kullandığı görülmüştür. Örneğin ıstakozlar bazen yüzlerce kilometre süren göçlerinde "ıatakoz treni" adı verilen tek sıra hâlinde hareket ederler. Göçmen kuşlar arasında hiç konmadan en uzun uçarak göç ettiği bilinen türlerden kıyı çamur çulluğu Alaska'dan Yeni Zelanda'ya 11.000 km.'lik mesafeyi uçarak geçer. Göçlerine başlamadan önce bu uzun yolculuğu kaldırabilmek için vücut ağırlıklarının %95'i depolanan yağdan oluşur. Süzülerek uçan kuşlar için Akdeniz ve benzeri denizler önemli bir engel olmaktadır ve buraları en dar noktalarından geçmek zorundadırlar. Göç mevsiminde Cebelitarık, Falsterbo ve İstanbul Boğazı gibi yerlerden çok sayıda yırtıcı kuş ve leylek geçiş yapar. Bayağı arı şahini gibi daha yaygın türlerin oluşturduğu sürüler sonbaharda yüz binlerce kuşu bulabilir. Sıradağlar gibi diğer doğal bariyerler de özellikle büyük gündüz kuşları için önemli bir engel teşkil eder. Özellikle Orta Amerika yoluyla göç eden kuşlar bu nedenle dar bir yerden geçmek zorunda kaldıkları için türlerinin hayatta kalması risk altına girebilmektedir. Göçmen güvercin gibi dikkat çeken bazı göçmen kuşların soyu çoktan tükenmiştir. Göç sırasında göçmen kuş sürüleri 1,6 km genişliğe ve 500 km uzunluğa erişebilir ve bir milyara kadar kuş barındırabilir. Balık sürüleri balıklar için avcılara karşı savunma, daha iyi besin bulma başarısı ve daha yüksek eş bulma başarısı gibi yararlar sağlar. Ayrıca sürü hâlinde iken daha iyi hidrodinamik verimlilikten de yararlanırlar. Balıklar sürü üyelerini seçmek için çeşitli kıstaslar kullanır. Genellikle daha büyük sürüleri, kendi boyutlarında ve dış görünüşü kendilerine benzeyen balıkları, sağlıklı ve akraba balıkları tercih ederler. Sürüdeki balıklardan farklı olmak avcıların dikkatini çekerek hedefleri olmak anlamına gelir. Bu neden balıkların kendilerine benzeyen balıklarla bir sürü olduğunu açıklayabilir. Farklılık etkisi balık sürülerinin homojen bir yapıda olması sağlamaktadır. Sürü seçiminde kafaları karıştıran bir özellik balıkların kendi görünüşlerini bilmemesine rağmen nasıl olup da kendilerine benzeyen balıklarla sürü hâline geldiğidir. Zebra balığı ile yapılan deneyler sürü seçiminin doğuştan gelmediğini ve öğrenilen bir yetenek olduğunu göstermiştir. Zebra balığının yavru iken içinde büyüdüğü sürülere benzer sürülerin içine girmeye yatkın olduğu ve bunun bir çeşit basımlama olduğu anlaşılmıştır. Balıklarda sürü davranışı ile ilgili cevaplanmayı bekleyen sorular arasında sürünün hangi yöne gideceğinden hangi bireylerin sorumlu olduğu sorusudur. Balık göçü durumunda sürünün üyelerinin çoğu nereye gidildiğini biliyormuş gibi görünmektedir. Besin arama davranışındaysa esaret altındaki "Notemigonus crysoleucas" türü balık sürülerinin ne zaman ve nerede besin bulunabileceğini bilen az sayıda tecrübeli birey tarafından yönlendirildiği görülmüştür. Radakov Kuzey Atlantik'te ringa sürülerinin 4,8 kilometre küp hacim kapladığını ve balık yoğunluğunun metreküp başına 0,5 ila 1.0 balık arasında olduğunu tahmin etmiştir. Bu bir sürü içinde birkaç milyar balık anlamına gelmektedir. Mayıs ve temmuz ayları arasında Agulhas Sığlığında muazzam sayıda sardalya sürü hâlinde toplanır ve Güney Afrika'nın doğu kıyısı boyunca kuzeye doğru soğuk su akıntısını takip eder. Bu büyük sardalya göçü sırasında kıyı boyunca yunuslar, köpekbalıkları ve sümsük kuşları gibi avcıların sardalyalara saldırarak beslenmesi dikkat çekici anlar oluşturur. Küçük karidese benzer kabuklulardan olan kril türlerinin çoğu bazen metre küp başına 10.000 ila 60.000 birey düşen çok büyük sürüler oluşturur. Sürü hâlinde toplanmak bir savunma mekanizmasıdır ve küçük bireyleri avlamak isteyen küçük avcıları şaşırtmak için yapılır. En büyük kril sürüleri uzaydan görülebilmektedir ve uydu ile izlenebilir. Bir kril sürüsünün denizin içinde 200 metre derinliğinde yaklaşık 450 kilometrekarelik bir alan kapladığı görülmüş ve içinde 2 milyon ton kril barındırdığı tahmin edilmiştir. Yakın zamanda yapılan araştırmalarda krillerin bu sürü içinde pasif bir şekilde sürüklenmediği aslında akıntıyı değiştirdiği görülmüştür. Kriller tipik olarak günlük dikey bir göç yolu izler. Okyanus içinde dikey olarak 12 saatlik döngülerle hareket eden kriller derindeki besin zengini su ile yüzeydeki besin fakiri suyun yer değiştirmesinde önemli bir rol oynamaktadır. Gündüzleri derin denizde geçirdikleri ve geceleri deniz yüzeyine doğru yükseldikleri bulunmuştur. Ne kadar derine giderlerse aktivitelerini o kadar azalttıkları görülmüştür. Bunun nedeninin avcılarla karşılaşma şansının azalması ve enerjinin korunması olduğu düşünülmektedir. Daha sonra yapılan araştırmalarda kril aktivitesinin mide doluluğu ile değiştiği ortaya çıkarılmıştır. Yüzeyde beslenen ve doymuş olan hayvanların daha az aktif olarak yüzdükleri ve dolayısıyla derine doğru battıkları anlaşılmıştır. Battıkça ürettikleri dışkılarla Antarktika karbon döngüsünde önemli bir rol oynamaktadırlar. Midesi boş olan krillerin daha aktif şekilde yüzdükleri ve dolayısıyla yüzeye doğru çıktıkları gözlemlenmiştir. Bu gözlemler dikey göçün günde iki ya da üç kere meydana geldiğini göstermektedir. Bazı türler gündüzleri beslenmek ve üremek için yüzeyde sürüler oluşturur ancak bu davranış avcılara oldukça açık olduğu için tehlikelidir. Özellikle yüzeye yakın yoğun sürüler balık, kuş ve memeli avcılar arasında beslenme çılgınlığına neden olabilir. Rahatsız edilen sürü dağılır ve hatta bazı bireylerin aniden kabuklarını döktükleri ve geride bıraktıkları görülür. 2012 yılında Gandomi ve Alavi kril sürülerinin davranışını modelleyen başarılı bir algoritma önermişlerdir. Bu algoritma üç ana faktör üzerine kurulmuştur: Diğer bireylerin varlığı ile harekete geçme, beslenme aktivitesi ve rastgele yayılım. Copepoda sınıfı suda yaşayan canlılar denizlerde ve göllerde bulunan bir grup çok küçük kabukludurlar. Birçok türü deniz suyunda serbest olarak sürüklenen planktonumsu canlılarken bazıları da okyanus tabanında yaşayan bentik canlılardır. Tipik olarak 1 ila 2 mm. uzunluğunda su damlası şeklinde bir yapıya sahiptirler ve uzun duyargaları vardır. Dİğer kabuklular gibi kalın bir dış iskeletleri olsa da o kadar küçüktürler ki bazı türlerinde bu ince dış iskelet ve hatta vücudun tamamı şeffaftır. Genellikle kırmızı renkte şeffaf kafalarının tam ortasında bileşik bir gözleri vardır. Copepoda sınıfından kabuklular sürü halinde toplanırlar. Örneğin tek türden oluşan sürülere mercan resiflerinde, deniz tabanındaki bitkiler arasında ve göllerde rastlanır. Sürü yoğunlukları bir metrekarede yaklaşık bir milyon kadardır. Tipik sürülerin çapı bir ila iki metre arasındadır ancak 30 m. çapa ulaşan sürüler de görülebilir. Copepoda sınıfı canlılar sürü hâlinde toplanmak için görsel temasa gerek duyarlar ve geceleri dağılırlar. Bahar aylarında sürü halinde toplanan fitoplanktonlar Copepoda sınıfı hayvanlar için besin kaynağı oluştur. Planktonumsu Copepoda sınıfı hayvanlar genellikle zooplankton içinde baskındırlar ve ayrıca diğer deniz canlıları içinde ana besin kaynaklarından birini oluştururlar. Özellikle çok büyük sürüler hâlinde toplanan balık ve deniz analarına yem olurlar. Bazı Copepoda sınıfı canlıların etrafta tehdit hissettiklerinde çok hızlı bir kaçış tepkisi vardır ve büyük hızla birkaç milimetre öteye sıçrayabilirler. Planktonik Copepoda karbon döngüsü için önemlidir. Bazı biliminsanları Copepoda sınıfı canlıların dünya üzerindeki en büyük hayvan biyokütlesini oluşturduğunu söylemektedir. Bu konuda Antarktika krili ile rekabet içindedirler. Ancak daha küçük boyutları ve görece daha hızlı üreme oranları ile birlikte dünya okyanusları üzerinde daha yaygın olarak dağıldıkları için denizlerin verimliliğine ve küresel karbon havuzuna katkıları krillerden ve hatta diğer organizma gruplarının tamamından daha büyüktür. Okyanus yüzeyinin dünyanın bilinen en büyük karbon havuzu olduğu ve yılda yaklaşık 2 milyar ton karbonu absorbe ettiği düşünülmektedir ki bu miktar insan tarafından karbon emisyonunun üçte biridir. Birçok planktonik Copepoda geceleri yüzeye yakın yerlerde beslenirler ve gündüzleri avcıların kendileri görmemesi için derine batarlar. Denizin derinliklerinde döktükleri dış iskeletleri, dışkıları ve solumaları karbonun derin denize gelmesini sağlar. Fitoplankton adı verilen çok sayıda tek hücreli organizma denizlerde ve göllerde yaşamaktadır. Yüksek besin içeriğinin bulunması ve ışık düzeylerinin uygun olması gibi bazı koşullar bir araya geldiğinde bu organizmaların üremesinde aşırı bir artış olabilmektedir. Bunun sonucunda oluşan yoğun fitoplanton topluluklarına yosun patlaması adı verilir. Oluşan yosun patlamaları yüzlerce kilometrekare alana yayılır ve uydu görüntülerinde rahatlıkla görülebilir. Fitoplanktonların her biri birkaç günden fazla yaşamaz ancak yosun patlamaları haftalarca sürebilir. Miksobakteri gibi bazı bakteri türleri "kurt sürüsü" gibi bir araya toplanabilmektedir. Toplanırken bakteri kayması denen aktif bir şekilde hareket ederler ve hücrelerarası moleküler sinyaller sayesinde bir arada tutunabilirler. Yayalar ya da siperlere saldıran askerler gibi insan toplulukları da sürü davranışı sergileyebilir. Almanya'nın Köln şehrinde Leeds Üniversitesi'nden iki biyolog insanlarda sürü davranışının oluşumunu sergilemişlerdir. İnsan kalabalığı, sürünün %5'inin yön değiştirmesi durumunda kalanların da bu değişikliği izlemesi gibi sürülere özgü davranışsal kalıpları sergilemişlerdir. Eğer bir kişi avcı olarak tanımlanır ve herkesin ondan kaçınması gerekirse kalabalığın davranışı bir balık sürüsünün davranışı ile büyük benzerlikler göstermektedir. Kalabalık halinde iken insanların nasıl davrandığını anlamak futbol maçları, müzik konserleri ve metro istasyonları gibi yerlerde kalabalığın oluşturduğu izdiham sonucu yaşam kayıplarını önleyebilmek için önemlidir. Sürü davranışının matematiksel modellemesi yaygın bir teknolojidir ve animasyonların yapımında uygulanmaktadır. Sürü simülasyonları birçok filmde gerçekçi insan kalabaklıkları oluşturmak için kullanılmıştır. Tim Burton'ın "Batman Dönüyor" filmi sürü modelleme teknolojisinin ilk olarak kullanıldığı filmdir ve bir grup yarasanın hareketlerinin gerçekçi olması için boids sisteminden yararlanmıştır. "Yüzüklerin Efendisi" üçlemesinde de savaş sahnelerinin çekiminde MASSIVE adı verilen benzer bir teknoloji kullanılmıştır. Sürü teknolojisi ucuz, sağlam ve basit olması nedeniyle ilgi çekicidir. Yalnızca altı basit etkileşim kuralı kullanan karınca kolonisi tabanlı bilgisayar simülasyonu uçaklara biniş davranışını değerlendirmek için kullanılmıştır. Havayolları şirketleri de iniş yapan uçakların havaalanı geliş kapılarına tahsis edilmesi için karınca kolonisi tabanlı yönlendirme algoritmaları kullanmıştır. Douglas A. Lawson tarafından geliştiriken bir havayolu sistemi sürü teorisi ve sürü zekâsını kullanır. HEr pilot en iyi havaalanı kapısın arayan bir karınca gibi davranır. Pilotlar deneyimlerinden kendileri için en iyi kapının hangisi olduğunu öğrenir ve pilot için en iyi olan çözümün havayolu için de en iyisi olduğu ortaya çıkar. Sonuç olarak pilot "kolonisi" her zaman en çabuk gelip gidebildikleri kapıya yanaşırlar. Sürü davranışı trafik dalgası gibi durumlarda trafik akış dinamiğinde de görülür. Karınca sürülerinde iki yönlü trafik akışı gözlemlenebilir. Yakın geçmişte yayaların ve sürücülerin davranışlarını anlamak için karıncalardaki bu davranış biçimi araştırılmıştır. Yayaların davranışı üzerine olan modellemelerden yararlanarak yapılan simülasyonlar izdiham yüzünden oluşan panikle insanların ezilmesine neden olan kalabalıklara da uygulanmıştır. Rhonda Sing Rhonda Singh (Bilinen adı Bertha Faye d. 21 Şubat 1961 – ö. 27 Temmuz 2001) ; Kanadalı profesyonel güreşçi ve şarkıcı. 1990'larda Japonya'da başladığı güreş hayatını WWF'te sürdürmüş 40 yaşında hayatını kaybetmiştir. Miss Elizabeth (güreşçi) Elizabeth Ann Hulette (d. 19 Kasım 1960 – ö. 1 Mayıs 2003) , "Miss Elizabeth" ön adıyla tanınan Amerikalı profesyonel güreşçi. 1980'li yılların ortalarında başladığı güreşte Randy Savage'in güreş ekibinde yer alarak grup karşılaşmalarına katıldı. Sporcu 1 Mayıs 2003'te 42 yaşında alkol zehirlenmesi neticesinde öldü. İstihbarat Toplama Yöntemleri İstihbarat Toplama Yöntemleri İnsan İstihbaratı — Sahadaki bir insandan elde edilen istihbarat Coğrafi konum istihbaratı - Uydu ve hava fotoğrafları kullanılarak elde edilen istihbarat Açık kaynak istihbaratı - Açık kaynaklardan elde edilen istihbarat Sinyal istihbaratı - Sinyallerin arasına girilerek elde edilen istihbarat Teknik istihbarat (Technical Intelligence) — Yabancı ülke silahlı kuvvetlerin kullandığı silah ve teçhizatların analizlerinden elde edilen istihbarat. Siber istihbarat - Siber dÃ¼nyadan elde edilen istihbarat Finansal istihbarat - Para transferlerinin analizi sonucunda elde edilen istihbarat Jane Tomlinson Jane Emily Tomlinson (21 Şubat 1964, Wakefield - 3 Eylül 2007, Leeds), İngiliz atlet. 43 yaşındayken İngiltere'nin Leeds kentinde kanserden ölmüştür. Davey Boy Smith Davey Boy Smith (bilinen adıyla : British Bulldog ; d. 28 Kasım 1962 – ö. 18 Mayıs 2002), İngiliz profesyonel güreşçi. Kanadalı güreşçi Stu Hart'ın oğlu Bret Hart ile birlikte grup olarak WWF'de yer aldı. Erman Ilıcak Erman Ilıcak, (3 Ekim 1967, Darende, Malatya), Türk iş insanı, yatırımcı ve Rönesans Holding'in kurucusu ve başkanı. TED Ankara Koleji’nde orta ve lise öğrenimini 1985 yılında tamamladı. 1990 yılında ODTÜ İnşaat Mühendisliği Bölümün’den mezun oldu. Viyana Ekonomi Üniversitesi ve Minnesota Üniversitesi’nin düzenlediği MBA programından 2002 yılında diploma aldı. Paris’te bulunan International School of Management’ın düzenlediği işletme doktorası programından 2011 yılında mezun oldu. Çalışma hayatına öğrencilik yıllarında başlayan Erman Ilıcak, 1993 yılında Sankt-Peterburg'da Rönesans Holding’i kurdu. Ilıcak, halen Rönesans Holding Başkanlığı görevini yürütmektedir. Merkezi Ankara’da bulunan Rönesans Holding, bugün Türkiye, Rusya ve Hollanda başta olmak üzere, Orta Asya, Avrupa, Orta Doğu ve Afrika’nın da bulunduğu geniş bir coğrafyada, toplam 28 ülkede 75 bini aşkın çalışanıyla inşaat, gayrimenkul, sağlık, enerji ve petrokimya alanlarında ana müteahhit ve yatırımcı olarak faaliyet gösteriyor. Bugün Rönesans Holding, ağır sanayi tesisleri, altyapı projeleri, imalat sanayi tesisleri, kimyasal ve ilaç üretim tesisleri, yiyecek ve içecek işleme tesisleri, otomotiv ve makina fabrikaları, devlet binaları, sağlık kompleksleri ve enerji santrallerinin yanı sıra alışveriş merkezleri, ofisler, oteller, konutlar ve karma yapılar inşa ediyor. 2009 yılında kurulan Rönesans Eğitim Vakfı REV'in mütevelli heyeti üyesi olan Erman Ilıcak, gerçekleştirdiği bağışlarla, Capital dergisinin "Gönlü Zengin İş İnsanları" listesinde 2019 yılında üçüncü sırada yer aldı. Eğitimi ve gençleri ana odağına alan REV Burs Programı ile bugüne kadar binlerce öğrenciye karşılıksız burs verildi. Rönesans Holding ve Rönesans Eğitim Vakfı REV tarafından Türk Eğitim Derneği (TED) iş birliğiyle 2014 yılında TED Rönesans Koleji kuruldu. Ilıcak, gençlik yıllarında profesyonel olarak basketbol oynadığı TED Ankara Kolejliler Spor Kulübü'nde 2014-2016 yılları arasında Başkan olarak görev yaptı. Erman Ilıcak Forbes Türkiye'nin 2019 yılında hazırladığı “En Zengin 100 Türk” listesinde 3,8 milyar dolarlık servetiyle ilk sırada yer aldı. Erman Ilıcak dünyanın en zenginleri listesinde ise 546. sırada yer alıyor. Erman Ilıcak aynı zamanda Gelir İdaresi Başkanlığı 2018 vergilendirme dönemine ilişkin yıllık gelir vergisi ve kurumlar vergisi beyannamelerinin değerlendirilmesi sonucunda, en fazla vergi beyan eden 100 mükellef listesinde 5. sırada yer aldı. Sympho-Nick Sympho-Nick, Ukraynalı müzik grubu. üyeleri Amalia Krymskaya, Sofiya Kutsenko ve Marta Rak. Malta'nın Marsa şehrinde yapılacak 2014 Eurovision Çocuk Şarkı Yarışması'nda Ukrayna'yı "Pryyde vesna" isimli şarkı ile temsil etmiş, yarışmada 74 puanla altıncı olmuştur. Atayurdu Yahudilerin Ä°ngiltere'ye yeniden davet edilmesi Yahudilerin İngiltere'ye yeniden davet edilmesi, 1290 yılında İngiltere kralı I. Edward döneminde kraliyet fermanıyla ülke dışına atılan Yahudilerin yaklaşık 350 yıl sonra yeniden ülkeye davet edilmelerini anlatır. Oliver Cromwell döneminde alınan karar ülkedeki Yahudilerin tarihi ve İngiliz ekonomisi için öneme sahiptir. İngiltere'ye adım atan ilk kitlesel Yahudi toplumu 1066 yılında I. William ile birlikte gelmiştir. İngiltere'nin Normanlar tarafından fethi sonrasında ülkede feodal bir sistem yerleştiren William, tüm toprakların asıl sahibi olarak kendisine mali ve askeri anlamda bağlı olacak lordlar tayin etti. Bu lordların altında bulunan serfler sistem tarafından toprağa ve derebeyine bağlı hale gelmiştir. Sistem içinde tüccarlar ve Yahudilerin önemli bir yeri vardı. Yahudiler diğer nüfusun aksine doğrudan kralın kulları olarak tanımlanmıştı. Bu onların durumunu muğlaklaştırıyor, hukuki anlamda hiçbir bey tarafından sorgulanamıyor ancak kralın kaprislerine açık hale getiriyordu. Bu durumun avantajlı ve dezavantajlı yanları vardı. Her yeni kral tahta çıktığında Yahudilerle yeni bir resmi anlaşma yapıyor ve ülkede kalmalarına izin veriyordu. Yahudiler ülkenin ekonomik hayatında öneli bir rol oynuyorlardı. Tüm Avrupa'da kilise faiz karşılığı ödünç para verilmesini yasaklamış olduğu için ortaya çıkan ekonomik boşluk Yahudiler tarafından doldurulmuş, ancak bu durum da onları sürekli olarak hedef tahtısına koymuştur. Özgün durum gereğince oldukça zengin olan Yahudiler, İngiltere örneğinde kralın özel vergilendirmesine tabi olmuşlardır. Parlamento onayı olmaksızın Yahudilere ağır vergiler getirilmiş, halktan yüksek faizle toplanan gelir, kralın da benimsediği bir mali yapı oluşturmuştur. Yahudiler borç tahsilatıyla anılır olduklarından hem kilise hem de genel halk nezdinde hiç sevilmeyen bir konuma gelirler. Orta Çağ boyunca Avrupa'daki Yahudi karşıtlığı İngiltere için de geçerliydi. Yahudilerin şeytani varlıklar olarak tasvir edilmiş, türlü rivayetlerle desteklenen Yahudi karşıtlığı 1190 yılında York kentinde yüzlerce Yahudinin öldürülmesine yol açmıştır. 13.yüzyılda durum daha da kötüleşmiş, İngiltere 1218 yılında Yahudilere ayırt edici işaretler takmalarını şart koşan ilk ülke olmuştur. 1219-1272 yılları arasında Yahudilere yönelik 49 ayrı vergi çıkartılmıştır. Yahudilerin ülkeden atılmasına yönelik ilk yasalar 1275 yılında gündeme gelmiş, faiz karşılığı borç verilmesi yasaklanarak, Yahudilere 15 yıl süre mühlet verilmiştir. 1287 yılında kral I. Edward Gaskonya Dükalığındaki Yahudilerin sınırdışı edilmesini emreder. Tüm malvarlıklarına kraliyet adına el konur ve tüm alacakları krala geçer. 1289 yılında ülkeye dönen I. Edward mali bir kriz içindedir. Derebeylerini toplayarak ağır bir vergi çıkartılması gerektiğini izah eder. Vergileri daha katlanabilir hale geitmek adına kral tüm Yahudileri sınırdışı etmeyi planlar. Yeni vergilerin yasalaşmasının hemen ardından 18 Temmuz 1289 günü Yahudileri sınırdışı etme kararı kabul edilir. Karar hiç direnişle karşılaşılmadan hızla yerine getirilir. Bu dönemde İngiltere'deki Yahudi nüfusu görece azdır. Yaklaşık 2 bin civarı olduğu düşünülen nüfusun sınırdışı edilmesi sırasında çeşitli öldürme vakalarının yaşandığı da bilinmektedir. Yahudilerin göç ettiği ülkelerin başında o dönemde Yahudileri koruyan yasalara sahip olan Polonya gelmektedir. İngiliz İç Savaşının ardından iktidara gelen Oliver Cromwell Amsterdam'daki zengin Yahudileri Londra'ya çekmek planları yapar. Böylelikle İspanyol İmparatorluğunun Yeni Dünya'daki sömürgeleriyle yapılan ticareti İngiltere'ye çekmek ister. Görüşmeler için Amsterdam'a giden Oliver St.John buradaki Yahudi cemaat önderi Menasseh Ben Israel ile görüşür. Menasseh için İngiltere'ye giriş izni verilse de İngiltere ile Hollanda arasında 1652-1654 yılları arasında savaş sebebiyle ziyaret gerçekleşmez. Savaş biter bitmez Ben İsrael kayınbiraderi David Abravanel Dormido'yu İngiltere'ye göndererek Yahudilerin ülkeye yeniden alınmasını talep eder. Cromwell, bizzat Ben İsrael'i Londra'ya çağırır. Beklenen buluşma 1655 yılı Eylül ayında gerçekleşir. Aralık ayında ileri gelen dini liderler, akademisyenler ve hukukçuların katıldığı bir konferans düzenlenir. Hukukçular Yahudilerin yeniden ülkeye davet edilmesine engel görmezken, din adamları ve tacirler şiddetle karşı çıkar. Cromwell bileşimi karar almasına fırsat vermeden dağıtır. 1656 yılında sorun pratik bir şekilde yeniden gündeme gelir. İngiltere İspanya ile savaşa girince İber Yarımadası asıllı Londralı Marranolar düşman sayılmamak için Yahudilik inancını reddetmek durumunda kalır. Sonuç olarak Cromwell enformel şekilde Yahudilerin ülkede kalmasına ve ticaret yapmasına izin verir. Yahudilere kamuya açık şekilde dini ibadetlerini yapmamaları ve kimseyi din değiştirmeye zorlamamaları şart koşulur. Bu izinle 1657 yılında Antonio Fernandez Carvajal ve Simon de Caceres Yahudi mezarlığı için bir arazi satın alır. Ben İsrael'in yeğeni Solomon Dormido ise Londra'da yasal kayıtlı bir banker olarak çalışma izni alır. Cromwell döneminin ardından gelen Restorasyon döneminde İngiltere'deki Yahudilerin durumuna çözüm arayan iktidar Yahudi karşıtlığını körüklemeden meseleyi gündeme almaya çalışmıştır. Tahta geçen II. Charles Londralı tüccarlardan gelen gelen Cromwell'in verdiği iznin iptal edilmesi çağrılarını görmezden gelir. Sürgündeyken monarşi yanlısı çok sayıda Yahudiden yardım aldığı için bu yönde gelen talepleri reddeder. Buna rağmen Yahudilerin yasal konumu muğlak olarak devam etmiştir. Muhteşem Devrim adı verilen askeri harekâtla İngiltere tahtına geçen III. William'ın hazırlık sürecinde Yahudi banker Antonio Lopez Suasso'dan 2 milyon gulden kredi aldığı belirtilir. İktidara geldikten sonra 1689 yılında Londra'daki Yahudi tüccarlardan ilave vergi alınmasına karışmasa da İngiliz kolonisi konumundaki Jamaika'da Yahudilerin atılması kararına engel olmuştur. William'ın iktidarı Londra ve Amsterdam'daki Sefarad Yahudilerinin kaynaşmasına yol açmıştır. Bu sayede zamanla Londra mali sermayenin kalbi olma yolunda önemli adımlar atar. 18. yüzyılda çıkan yasalarla İngiliz kolonisi durumundaki Amerika'da en az yedi yıl bulunmuş olan Yahudilere İngiliz vatandaşı olma olanağı verilir. Yahudiler özellikle William tarafından devrilen II. James'in yeniden tahta dönmesi amacıyla başlatılan ayaklanmalarda özellikle öne çıkar ve 1745 yılındaki muharebelerde savaşacak gönüllü birlikleri oluştururlar. Küçükağrı Dağı Küçükağrı dağı, Ağrı dağının güneydoğusunda yer alan 3896 m yüksekliğindeki stratovolkanik dağ. Doğubayazıt ilçe sınırlarında yer alan dağın doğu yamacından Türkiye-İran sınırı geçer . Küçük Ağrı ile Ağrı dağının bir kısmı 2004 yılında ilan edilen Millî parkın içinde yer alır. Küçük Ağrı çoğunlukla Ağrı dağının ikincil tepesi olarak kabul edilir. Büyük Ağrının doruğu; Atatürk zirvesi (5.137 m), Küçük ağrının doruğuna; İnönü zirvesi (3896 m) adı verilir. Dağın güney tarafında Hallaç köyü sınırlarında "Buz mağarası" yer alır. Buz mağarası 50 m genişlik, 100 m uzunluk ve 8 m derinliğe sahiptir. İki dağı birbirine bağlayan 2 700 m yüksekliğinde "Serdar Bulak Geçidi" adlı boyun yer alır. Yayla olarak kullanılan alanda eski bir Rus askerî kışlası yer almaktadır. Küçükağrı dağına Araplar "Cebel'ül-huveyris" ismini vermişlerdir. Küçükağrı büyük ağrıya göre daha konik bir yapıdadır, tepeye doğru eğim artar ve sivri bir görüntü alır. Dağ ışınsal drenajlı akarsularla yarılmıştır. Küçük Ağrı Dağının krateri erozyon ve buzul hareketleriyle yok olduğundan sivri bir görüntüsü vardır. Lavlar ve tüflerin farklı zamanlarda püskürmesiyle oluşmuşlardır. Üst neojen zamanında andezit yapı, Kuvaternerde daha genç olan bazaltik lav akımları ve parazit koniler gelişmiştir. Küçükağrı Dağı cumhuriyet kurulduğunda tamamen Türkiye sınırları içinde değildi. Dağların doruklarından geçen sınırın savunması Ağrı isyanı sırasında sorunlara yol açtı. İran'a sınır değişikliği teklif edildi. Bugün Van'ın ilçesi olan Saray toprakları karşısında yer alan Kotur kasabası verilip, Küçükağrının eteklerine kadar inen yeni sınır belirlendi. Değişiklik 23 Ocak 1932 tarihinde imzalanan Türkiye İran sınır antlaşması ile sağlandı. Pavel Vrba Pavel Vrba, (d. 6 Aralık 1963), eski Çekoslovak futbolcu ve teknik direktör. Şu anda FC Viktoria Plzeň'in teknik direktörlüğünü yapmaktadır. Vrba, aynı zamanda, oynattığı ofansif futbol anlayışı ile tanınmaktadır. 1. liga'da 1984-1985 sezonunda Baník Ostrava formasını giyen Vrba, üst liglerde sürekli top koşturan bir futbolcu olmadı. 1994'te altyapısından yetiştiği FC Přerov'da futbolu bırakan Vrba, aynı takımda teknik direktörlüğe ilk adımını attı. 1996-2004 yılları arasında yardımcı antrenör olduğu Baník Ostrava'nın ardından iki sezon Púchov'u çalıştıran Vrba, 2006'da gittiği Žilina'yı Slovakya şampiyonu yaparak ilk kupasını kazandı. Takımıyla beraber ertesi sezon ise ligi 2. sırada tamamladı. Žilina'yı çalıştırdığı dönemde Slovakya millî futbol takımının da yardımcı antrenörlüğünü üstlenen Vrba, Ekim 2008'de başına geçtiği ve geçmişte hiçbir başarısı olmayan Viktoria Plzeň'e 2010-11 ve 2012-13 sezonlarında tarihindeki ilk iki lig şampiyonluğunu kazandıran Vrba, 2009-10 sezonunu kupa, 2011'i de Süper Kupa ile tamamlayarak başarılarını taçlandırdı. Bunun yanında; Viktoria Plzeň'in başındayken 2010 ile 2013 yılları arasında 4 kez üst üste "Çek Cumhuriyeti'nde Yılın Teknik Direktörü" seçildi. Plzeň ile Haziran 2015'e kadar sözleşmesi olmasına karşın, Michal Bílek'in görevine son verilmesi ve 2014 Dünya Kupası elemelerinin bitmesinin ardından Çek Cumhuriyeti Futbol Federasyonu'nun 8 milyon çek korunası bedelindeki sözleşme tazminatını ödenmesi üzerine Kasım 2013'te Çek Cumhuriyeti millî futbol takımının başına getirildi. San Fernando del Valle de Catamarca San Fernando del Valle de Catamarca, Arjantin'in güney kesimindeki Catamarca eyaletinin merkezi olan şehirdir. Colorado Nehri (anlam ayrımı) Yakup Kalgay Emir Hüseyin Yakup Kalgay, (d. 1887, Bahçesaray, Kırım) - (ö. 18 Haziran 1955), Türk siyasetçi. Hendese ve Mülkiye mezunudur. İstanbul Şehremaneti Fen Heyeti Mühendisliği, Samsun Sivas Demiryolu İnşaat Mühendisliği, Canik Sancağı Şose ve Köprüler Başmühendisliği, Harbiye Nezareti Askerî Demiryolları ve Limanlar Umûm Müdürlüğü, Demiryolu İnşaat Reis Muavinliği ve İnşaat ve İşletme Müdürlüğü, Samsun Sivas Demiryolu İnşaat ve İşletme Müfettişliği, Kayseri, İzmir İşletme Müfettişliği, Filyoz Zonguldak Demiryolu İnşaat Başmüdürlüğü, Nâfıa Vekâleti Demiryollar İnşaatı Fen Heyeti Başmühendisliği, Türk Dil Kurumu Teknik Terim Kolbaşısı, TBMM VIII. Dönem Samsun Milletvekilliği yapmıştır. Kırmızı Şeritli İstiklal Madalyası sahibidir. Evli ve iki çocuk babasıdır. HÃ¼seyin Berk Hüseyin Berk (d. 1906 Terme, Samsun) - (ö. 8 Nisan 1963), Türk siyasetçi. Rüştiye mezunudur. Çiftçilik ve Tüccarlık, Samsun İl Genel Meclis Üyeliği, Terme Belediye Başkanlığı, TBMM VIII. Dönem Samsun Milletvekilliği yapmıştır. Evli ve beş çocuk babasıdır. 1960 FA Cup Finali 1960 FA Cup Finali, 7 Mayıs 1960 tarihinde 1959-60 FA Cup şampiyonunu belirlemek için Wembley Stadyumu'nda, Blackburn Rovers ile Wolverhampton Wanderers takımları arasında oynanan FA Cup finalidir. Wolverhampton Wanderers, karşılaşmadan 3-0 galip ayrılarak şampiyonluğa ulaştı. Adana'daki tiyatrolar Adana'da Devlet Tiyatrosu ve Şehir tiyatrosu sahnesi ve özel tiyatro grupları bulunmaktadır. Laonikos Halkokondilis Laonikos Halkokondilis (; 1423 civarı - 1490 civarı), Bizanslı tarihçi. On ciltten oluşan "Tarihlerin İspatları" (Ἀποδείξεις Ἱστοριῶν) adlı tarih kitabı, Bizans İmparatorluğu'nun son 150 yılını (1298–1463 dönemini) incelemektedir. 1959 FA Cup Finali 1959 FA Cup Finali, 2 Mayıs 1959 tarihinde 1958-59 FA Cup şampiyonunu belirlemek için Wembley Stadyumu'nda, Nottingham Forest ile Luton Town takımları arasında oynanan FA Cup finalidir. Nottingham Forest, karşılaşmadan 2-1 galip ayrılarak FA Cup şampiyonu oldu. Sonart Medya Sonart Medya medya sektöründe hizmet veren bir yapım şirketi. Usta Yönetmen Mesut Uçakan tarafından kurulmuştur. Kabala Radar Ä°stasyonu Kabala Radar İstasyonu, Azerbaycan'ın Kabala ilçesinde 2012 senesine kadar faaliyet gösteren "Daryal" tipi sabit radyo ile konum belirleme istasyonu. İstasyon, SSCB'nin dağılmasının ardından Azerbaycan'ın mülkiyetine kaldı. Azerbaycan, 2002 yılında istasyonu Rusya'ya 14 milyon dolar karşılığında 10 yıllığına kiraladı. Bu süreçte, istasyonda 1400 Rusya askeri hizmet etmekteydi. Burada ayrıca Azerbaycan bilim adamları da çalışmaktaydı. İstasyonun kapasitesi aynı anda 2000 personelin çalışabilmesine elverişliydi. 10 Aralık 2012 tarihinde Azerbaycan Dışişleri Bakanlığı, tarafların istasyonun kira sözleşmesinin uzatılması konusunda anlaşamadığından istasyonun Rusya'nın kullanımına kapatıldığını açıkladı. Kabala Radar İstasyonu'nun çevreye etkisi Azerbaycan'da çeşitli tartışmalara neden oldu. 1984 yılında "Baku Zerkalo" gazetesinin haberine göre santral 300 MW gücünde çalışırken çevrede bir hektarlık araziyi tamamen kül etmiştir. 2015 Eurovision Şarkı Yarışması'nda Beyaz Rusya Beyaz Rusya, Avusturya'nın başkenti Viyana'da yapılan 2015 Eurovision Şarkı Yarışması'na katılımını onaylamıştır. Beyaz Rusya'nın şarkısı Beyaz Rusya kanalı Beyaz Rusya Cumhuriyeti Ulusal Devlet Televizyon ve Radyo Şirketi (BTRC) tarafından seçilmiştir. Uzari & Maymuna Beyaz Rusya'yı Time adlı şarkı ile temsil etmiştir. Beyaz Rusya 2004 tarihinden bu yana Eurovision Şarkı Yarışması'na on bir kez katılmıştır. Ülke en iyi derecesini 2007 yılında Dmitry Koldun tarafından seslendirilen Work Your Magic ile almıştır. Yarı final uygulamasının getirilmesinden bu yana sadece dört kez finale çıkabilme hakkı kazanmıştır. Beyaz Rusya, Danimarka'nın başkenti Kopenhag'da yapılacak 2014 Eurovision Şarkı Yarışması'na TEO'nun seslendirmiş olduğu "Cheesecake" adlı şarkıyla finale kalmış ve 16. olmuştur. 8 Eylül 2014 tarihinde ülke 2015 Eurovision'a katılacağını açıklamıştır. 25 Eylül 2014 tarihinde BTRC temsilcisini ulusal final yaparak seçeceğini açıklamıştır. Beyaz Rusya'nın 2015 Eurovision Şarkı Yarışması'na temsilci seçmek için RTRC kanalı tarafından oluşturulan Ulusal finaldir. Yarışma 26 Aralık 2014 tarihinde gerçekleştirilecektir. Kazanan katılımcı jüri oyları ve halk oylarıyla seçilecektir. Yarışma Belarus 1 ve Belarus 24 kanallarında canlı olarak yayınlanmıştır. Şarkıcılar ve besteciler 21 Ekim 2014 ve 21 Kasım 2014 tarihleri arasında ilgili kanala başvurmuşlardır. Başvuru süresi kapandıktan sonra kanal, başvuran katılımcı sayısının 110 olduğunu açıklamıştır. Eleme turları 4 ve 5 Aralık 2014 tarihlerinde BTRC kanalının "600 Metrov" stüdyosunda gerçekleştirilmiştir. Bu eleme turunda Jüri, Ulusal Final'de yarışacak on beş katılımcıyı belirlemiştir. Elemeler BTRC kanalının internet sitesinde canlı olarak yayımlanmıştır. Jüri üyeleri Vasily Rainchik (şarkıcı/besteci), Alexander Tikhanovich (şarkıcı), Elena Treshchinskaya ("Radius FM" Radyo istasyonu başkanı), Olga Ryzhikova (televizyon sunucusu), Evgeniy Papkovich (BTRC kanalı Belarus-1 yapımcısı), Andrey Kholodinskiy ("Radio-Roks" Radyp istasyonu başkanı) ve Marianna Drabovich (Belarus Cumhuriyeti Kültür Sanat Bölümü, Bakanlık başkanı)'ten oluşmaktadır. Jüri Finalistleri 5 Aralık 2014 tarihinde açıklamıştır. Yarışmanın finali 26 Aralık tarihinde yapılacaktır. Yarışmadan önce, 7 Aralık tarihinde bir çalışma ekibi oluşturulmuştur. Yedi jüri üyesi (7/8) ve bir kamu televote (1/8) ile kazanan Uzari & Maymuna seslendirilen "Time" seçilmiştir. Jüri üyeleri Gennadiy Davidko (BTRC Başkanı), Eduard Zaritskiy (Beyaz Rusya/besteci Halk Sanatçısı), Marianna Drabovich (Sanat Bölümü Başkanı, Beyaz Rusya Kültür Bakanlığı), Andrei Mikheev (müzik eleştirmeni) idi Sergei Andrianov (gazeteci), Elena Treshchinskaya ve Dimitri Novik (televizyon sunucusu) (radyo istasyonu "Radius FM" başkanı). Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, Beyaz Rusya'nın birinci yarı finalin ikinci kısmında yarışacağı belirlenmiştir. Yarışmanın yapımcıları, Beyaz Rusya'nın birinci yarı finalde Rusya'dan önce ve Macaristan'dan sonra on birinci sırada sahne almasına karar verdiler. Birinci yarÄ± finalde verilen puanlar: finalde verilen puanlar: Beş kişiden oluşan Beyaz Rusyalı jüriler şunlardır: 50% jüri oylaması ve 50% halk oylaması ile kombine edilmiş Beyaz Rusya oyları sonuçları. 50% jüri oylaması ve 50% halk oylaması ile kombine edilmiş Beyaz Rusya oyları sonuçları. Firuz Kesim Hasan Feruz Kesim (Firuz Kesim), (d. 1882, Selanik) - (ö. 14 Ağustos 1976), Türk siyasetçi. Sultânî ve Beyrut Fransız Cizvitleri okulu mezunudur. Suriye Merkez Mahrukat Müfettişliği, Dışişleri Memurluğu, Batum, Nevrosiski Şehbender Vekilliği, Gümülcine Şehbenderliği, Umûmî Siyasiye 2. Şube Mümeyyizliği, Üsküp 2. Sınıf Şehbenderliği, Amsterdam 2. Sınıf Konsolosluğu, Barselona, Marsilya, Paris Konsolosluğu, Hatay Cumhuriyeti Antakya, İskenderiye Başkonsolosluğu, Bakanlık 2. Daire 2. Şube Şefliği ve Müdürlüğü, İdari İşler Umûm Müdür Muavinliği, İstihbarat Dairesi Genel Müdürlüğü, Cidde Maslahatgüzarlığı, Dışişleri Bakanlığı Umûmî Kâtiplik Refakati Genel Müdürlüğü, TBMM IX. Dönem Samsun Milletvekilliği, Dışişleri Komisyonu Başkanlığı yapmıştır. Harp Madalyası sahibidir. Evlidir. Ertuğrulköy, Ödemiş Ertuğrul, İzmir'in Ödemiş ilçesine bağlı bir mahalle. Get Some Get Some ile şu maddeler kastedilmiş olabilir: Hamit Kiper Hamit Kiper (d. 1904 Vezirköprü, Samsun) - (ö. 3 Ekim 1986), Türk siyasetçi. Rüştiye mezunudur. Çiftçilik, Vezirköprü Belediye Başkanlığı, Meclis Umûmî Azalığı, Türkiye Büyük Millet Meclisi 1.(XII) Dönem Samsun Milletvekilliği yapmıştır. Evli ve sekiz çocuk babasıdır. Maggie Estep Maggie Estep (20 Mart 1963 - 12 Şubat 2014), Amerikalı şair ve şarkıcı. Nurettin CeritoÄŸlu Mustafa Nurettin Cerid ya da "Nurettin Ceritoğlu" (d. 1920 Çorum) - (ö. 29 Eylül 1986), Türk siyasetçi. Lise mezunudur. Tüccarlık, Fabrikatörlük, Samsun Belediye Başkanlığı, Samsun Ticaret ve Sanayi Odası Başkanlığı, TBMM 1.(XII) Dönem Samsun Milletvekilliği yapmıştır. Evli ve dört çocuk babasıdır. Aytekin AtaÅŸ Aytekin AtaÅŸ (d. 12 Mart 1978, Adana) besteci. İstanbul Üniversitesi Dramaturji ve Tiyatro Eleştirmenliği mezunudur. Müzikle uğraşmaya Boğaziçi Üniversitesi Folklor Kulübü'nde başladı. Daha sonra Kalan Müzik’in yayınladığı çeşitli albümlerde besteci, düzenlemeci ve müzik yönetmeni olarak yer aldı. 2006 yılından itibaren ağırlıklı olarak film ve dizi müzikleri yapmaya başladı. Ä°dmanyurdu İdmanyurdu, Trabzon şehrinde kurulan ilk futbol kulübüdür. İstanbul'da kurulan futbol kulüpleri ile mücadele edebilmek için 1913 yılında eş zamanlı olarak kurulmuştur. Trabzon’da 1913 yılında İstanbul kulüpleri ile eş zamanlı olarak olarak kurulan ilk futbol kulübüdür. İdmanyurdu, Trabzon'da 1900'lü yılların başında başlayan futbol çalışmalarını desteklemek amacıyla dönemin Trabzon lise müdürü İsmail Sarıbaşoğlu ve Trabzon'un ileri gelenleri tarafından kurulmuştur. İdmanyurdu, kırmızı beyaz renklerle kurulmuş ve 1921 yılına kadar bu kırmızı beyaz renkleri kullanmıştır. 1921 yılında kulübün tekrar faaliyetlerine başlamasıyla birlikte renkleri bordo mavi olarak değiştirilmiştir. Osmanlı İmparatorluğu'nun içine düştüğü sıkıntılar ve 1914 yılında seferberlik ilan edilmesi sebebiyle İdmanyurdu kulübünün tüm sporcuları cepheye gitmiş ve şehit olmuştur. Kulüp resmi olarak fes edilmemiş ancak 1914 yılında tüm spor faaliyetleri durdurulmuştur. İdmanyurdu, 1921 yılına kadar tüm spor faaliyetlerine ara vermiş olmakla birlikte resmi olarak kulüp varlığı devam etmiş ve 1921 yılında İdmanocağı spor kulübünün kurulması ile birlikte kardeş kulüp olarak tekrar çalışmalarına başlamıştır. 1921 yılında İdmanocağın'dan aldığı destek ve futbolcularla çalışmalarını devam ettirmiştir. 20 Temmuz 1966'da Trabzonspor'un kurucu kulüpleri arasında yer almış ve futbolcularıyla birlikte kulübe ait tüm mal varlığını Trabzonspor'a bırakmıştır. İdmanyurdu, Trabzonspor'un kurulmasıyla birlikte aktif futbol çalışmalarını sonlandırmıştır. Kulüp, resmi olarak kapatılmamış ve hala kâğıt üstünde yaşatılmaya devam etmektedir. İdmanyurdu, 1966 yılından itibaren hiçbir futbol liginde bulunmamış ve resmi müsabaka yapmamıştır. 1987 yılına kadar amatör takımlarla çeşitli hazırlık maçları yapmış ve 25 Mart 1987'de Yakupluspor ile oynadığı son hazırlık maçı ile birlikte amatör düzeyde dahil olmak üzere tüm çalışmalarını sonlandırmıştır. İdmanyurdu, günümüzde kâğıt üstünde yaşamaya devam etmektedir. Kulüp, Türkiye Futbol Fedrasyonuna bağlı olmadan varlığını sürdürmektedir. Kulübün tüm hakları Trabzonspor'a ait olup bölge halkı tarafından tekrar faaliyete geçmesi beklenmektedir. Kız Kulesi (anlam ayrımı) Kız Kulesi şu anlamlara gelebilir: Carol Lynley Carol Lynley (doğum adı: Carole Ann Jones ; 13 Şubat 1942 -3 Eylül 2019), Amerikalı oyuncu ve model. 1950 ve 1960'lı yıllarda yer aldığı televizyon yapımları; "Goodyear Television Playhouse", "General Electric Theater", "Shirley Temple's Storybook", "Alcoa Premiere", "The Merv Griffin Show", "The Tonight Show" ve "Bob Hope Presents the Chrysler Theatre" adlı prodüksiyonlar ile başarılı bir oyunculuk sergiledi. Amerikalı kadın oyuncu ve model Carol Lynley 3 Eylül 2019'da Pasific Palisades, Kaliforniya'da kalp krizi sonucu 77 yaşında yaşama veda etti. Sinema Televizyon Dışlık Mediha Köroğlu Mediha Köroğlu (d. 1931, Ankara - ö. 31 Ocak 2006, İzmir), Türk tiyatro oyuncusu. Ankara’da 1931 yılında doğan ve uzun yıllar tiyatroya emeği geçen sanatçı Mediha Köroğlu, eşi Çetin Köroğlu ile 1961 yılında Ankara Meydan Sahnesi’ni kurdu. "Meydan Sahnesi" ’nin kapanmasıyla İzmir Devlet Tiyatrosu ailesine katılan sanatçı, yaş haddinden emekli oldu. Tiyatrocu Çetin Köroğlunun tiyatro sanatçısı eşi Mediha Köroğlu 31 Ocak 2006'da 75 yaşında İzmir'de vefat etti ve orada defnedildi. Köroğlu’nun rol aldığı oyunlar arasında "Ocak" , "Karaların Memetleri" , "Keziban" , "Gecikenler" , "Teknik Arıza" ve "Yaz Misafirleri" bulunmaktadır. 1958 FA Cup Finali 1958 FA Cup Finali, 3 Mayıs 1958 tarihinde 1957-58 FA Cup şampiyonunu belirlemek için Wembley Stadyumu'nda, Bolton Wanderers ile Manchester United takımları arasında oynanan FA Cup finalidir. Bolton, Nat Lofthouse'un attığı gollerle sahadan 2-0 galip ayrılarak FA Cup şampiyonluğunu elde etti. Anna Ferguson Anna Ferguson (d. 22 Ekim 1938 ; Ontario, Kanada) , KanadalÄ± oyuncu. Evren Yiğit Evren Yiğit, İstanbul'da doğdu. İstek Özel Kemal Atatürk Lisesi ve Boğaziçi Üniversitesi İngiliz Dili ve Edebiyatı bölümünü bitirdi. İstanbul Bilgi Üniversitesi Karşılaştırmalı Edebiyat bölümünde yüksek lisans yaptı. Hollanda Yüksek Öğretim Enstitüsü'nün özel bir programıyla Erken Çocuk Gelişimi dalında da bir diploma aldı. Bir kısa roman olan ilk kitabı "Kipat" 2004 yılında, çok kısa öykülerden oluşan ikinci kitabı "Aşk Yüzünden" 2006 yılında basıldı. Bu kitapta bulunan özellikle "Kulak Kaşıntısı" adlı hikâye çeşitli gazetelerde yer aldı, bir internet fenomenine dönüştü. Yine çok kısa hikâyelerden oluşan üçüncü kitabı "Siyah Nehir"in 2008 yılında basılmasının ardından çok sayıda çocuk kitabı yazdı. "Masal Ülkesine Yolculuk" 2008 yılında, İpek'in Maceraları dizisindeki "Kırmızı Bisiklet", "Okulun İlk Günü", "Kedim Pamuk", "Kardeşim Geliyor" kitapları 2011 yılında okuyucu ile buluştu. Yetişkinler için yazdığı çok kısa hikâyelerden oluşan "Biri Varmış Biri Yokmuş" Artemis Yayınları etiketiyle Ekim 2014'te raflardaki yerini aldı. Evren Yiğit, televizyon programları yapmaya 2006 yılında başladı. Sunuculuk, senaryo ve metin yazarlığının yanı sıra, özellikle kültür-sanat ve çocuk televizyonu alanında çalışmalarına ve her yaştan okuyucusu için yazmaya devam ediyor. Kortney Kane Kortney Kane (d. 31 Temmuz 1986, Kuzey Karolina) Amerikal覺 porno y覺ld覺z覺. 2015 Eurovision Şarkı Yarışması'nda Norveç Norveç, Avusturya'nın başkenti Viyana'da yapılan 2015 Eurovision Şarkı Yarışması'na katılımını onaylamıştır. Norveç'in şarkı ve temsilcisi, ülkenin kamusal yayın kuruluşu Norsk rikskringkasting (NRK) tarafından düzenlenen ""Melodi Grand Prix"" isimli ulusal final doğrultusunda belirlenmiştir. Ulusal finalin kazananı Kjetil Mørland tarafından yazılan "A Monster Like Me" adlı şarkısıyla Kjetil Mørland & Debrah Scarlett olmuştur. 2015 yarışması'ndan önce, Estonya Eurovision Şarkı Yarışması'na Elli üç kez katılmış, ilk katılımını 1960 yılında gerçekleştirmiştir. Norveç günümüze dek üç kez kazanmıştır; 1985 yılında "La det swinge" adlı şarkısıyla Bobbysocks! grubu, 1995 yılında "Nocturne" adlı şarkısıyla Secret Garden grubu ve 2009 yılında "Fairytale" adlı şarkısıyla Alexander Rybak zaferi getirmiştir. Norveç ayrıca 2 kez Eurovision final'ini puan alamadan bitirmiştir. ülke toplamda on bir kez sonuncu olmuştur. Yarı final uygulaması getirilen 2004 yılından bu yana Norveç 5 kez yarışmayı ilk 10'da bitirmiştir. 2005 yılında Wig Wam dokuzuncu, 2008 yılında Maria Haukaas Storeng beşinci, 2009 yılında Alexander Rybak birinci, 2013 yılında Margaret Berger dördüncü ve 2013 yılında Carl Espen dördüncü olmuşlardır. 21 Mayıs 2014 tarihinde Norveç kanalı NRK, Norveç'in 2015 Eurovision Şarkı Yarışması'nda katılımını onayladıklarını açıklamıştır. 4 Haziran 2014 tarihinde NRK, Melodi Grand Prix isimli Ulusal final ile temsilcilerini seçeceklerini duyurdu. "Melodi Grand Prix 2015" Norveç'in 2015 Eurovision Şarkı Yarışması'na temsilci seçmek için NRK kanalı tarafından oluşturulan ve bu yıl 53. gerçekleşecek Ulusal finaldir. 2005 yılından bu yana ilk defa yarı final'ler olmadan tek Final'li yarışma yapılacaktır. Yarışmanın finali 14 Mart 2015 tarihinde Oslo Spektrum, Oslo'da yapılacaktır. Eurovision'un 60., Norveç'in 1985'teki zaferinin 30., 1995'teki zaferinin ise 20. Yılı. NRK 2015'in en özel yıllardan biri olduğunu bu nedenle bu yıl MGP'nin sürprizlerle dolu olacağını açıkladı. Yarışmada yapılan en önemli değişiklik ise 17 yıl aradan sonra sahnede Orkestra ile çalışılacağını açıklanmıştır. NRK kanalı Ulusal finale katılım başvurularını 5 Haziran 2014 tarihinden itibaren 1 Eylül 2014'e kadar alacağını açıklamıştır. Ulusal Final'e katılmak için başvuran katılımcı sayısının 800 olduğunu açıklamıştır. Gönderimler için kamu çağrısına ek olarak, NRK doğrudan bazı sanatçı ve bestecileri yarışmaya davet edeceğini açıklamıştır. Başvuru süresinin bitiminde, 800 teslim alınmıştır - bir önceki yıla göre %30 artış yaşanmıştır. On bir rakip şarkıcı 21 Ocak 2015 tarihinde bir basın toplantısında yayıncı tarafından açıklanmıştır. On bir rakip şarkıcı için jüri komisyonu: Vivi Stenberg (Melodi Grand Prix yapımcısi), Marie Komissar (radyo sunucusu ve müzik yapımcısı), Tarjei STRØM (müzisyen ve radyo sunucusu) ve Kathrine Synnes Finnskog'dan (Müzik Norveç yönetmeni) oluşmaktadır. Rakip şarkıcılar arasında 1997 yılında Norveç'i temsil eden Tor Endresen ve İsveç'i 1982 yılında ve Norveç'i 1985, 1994 ve 1996 yılında temsil eden Elisabeth Andreassen. Andreassen 1985 yılında Norveç'i Bobbysocks! şarkısıyla temsil etmiş ve birinci olmuştur. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, Norveç'in ikinci yarı finalin birinci kısmında yarışacağı belirlenmiştir. Yarışmanın yapımcıları, Norveç'in ikinci yarı finalde Portekiz'den önce ve Malta'dan sonra altıncı sırada sahne almasına karar verdiler. puan awarded in second semi-final: puan awarded in the final: Beş kişiden oluşan Norveçli jüriler şunlardır: 50% jüri oylaması ve 50% halk oylaması ile kombine edilmiş Norveç'in oyları sonuçları. 50% jüri oylaması ve 50% halk oylaması ile kombine edilmiş Norveç oyları sonuçları. Denizbükü Microsoft Lumia 535 Nokia Lumia 535, Windows tabanlı ve Microsoft Lumia mobil telefon ürünleri ailesinin bir parçası olarak üretilen Windows Phone sistemli akıllı telefondur. Microsoft ve Compal Electronics tarafından üretilir. Nokia Lumia 530 ve Microsoft Lumia 532 modellerinin yerine geldi. Windows Phone 8.1 işletim sistemini çalıştırır. Windows 10 Mobile-ye de yükseltilebilir. Telefon 5 inçlik bir ekrana sahiptir. 5 MP öne bakan bir kamera ile donatılmıştır. Nokia'nın cep telefonu ticaretini satın aldıktan sonra ilk "Microsoft" isimli Lumia telefonudur. Microsoft, 16 Mayıs 2015'te ardılı olan Microsoft Lumia 540'ı daha iyi bir ekran ve geliştirilmiş bir kamera ile piyasaya sürdü. Cihazın önünde ve arka kapağında artık Nokia yerine Microsoft ismi bulunuyor. Parlak olan arka kapak değiştirilebilir. Turuncu, siyah, gri, yeşil, beyaz ve mavi renk seçenekleri var. Kapak çıkartıla ve takılabilir. Lumia 535’in 5 inç, 960 x 540 piksel çözünürlüklü IPS LCD kapasitif dokunmatik ekran 220 ppi piksel yoğunluyla iyi görüntü sunuyor. Ekran Corning Gorilla Glass 3 ile korunuyor. Lumia 535’in sağ kenarında güç ve ses tuşları mevcuttur. Alt kenarda yer alan microUSB portu veri transferi ve şarj işlemleri için kullanılıyor. Üst kenarda da 3.5 mm. kulaklık jakı vardır. Arkada ise 5 megapiksel kamera, onun üstünde LED flaş bulunuyor. Lumia 535’te 1.2 GHz dört Cortex-A7 çekirdekli Qualcomm Snapdragon 200 işlemci bulunuyor. Adreno 302 GPU’yu da barındıran bu yongasete 1 GB RAM ve 8 GB dahili hafıza eşlik ediyor. 128 GB’ye kadar kartları destekleyen microSD kart yuvası destekliyor. Lumia 535 Windows Phone 8.1 işletim sisteminde çalışır. Yazılımın bu sürümü Microsoft Cortana, Windows Phone'ın ses asistanı gibi bir dizi yeni özellik getiriyor. Tam yeni Eylem Merkezi'nde kullanıcı tek bir hızla kaydırarak tüm sohbet, sosyal güncellemeler ve ayarlarını görebilir. Ayrıca Wi-Fi, Bluetooth, ekran parlaklığı ve kamera gibi sık kullanılan işlev ve ayarlara hızlı şekilde ulaşılıyor. Ayrıca daha önce yönetmesi ve sonradan erişimi zor olan bildirimlere de daha rahat erişiliyor. Aygıt sonradan Windows 10 Mobile güncellemesi de aldı. Yüklü uygulamalara Microsoft Office Mobile, Skype, MixRadio, 15 GB depolamaya sahip OneDrive ve başkaları dahildir. Facebook, Twitter, Instagram, Tumblr, Foursquare, Spotify, Dropbox gibi popüler uygulamalar Windows Phone Store’de bulunuyor. Berry Berenson Berinthia „Berry“ Berenson Perkins (14 Nisan 1948 ; New York ; ö. 11 Eylül 2001) , Amerikalı şarkıcı, manken ve oyuncu. Oyuncu Anthony Perkins'le evli iki çocuk sahibiydi. 11 Eylül 2001'deki İkiz Kulelere yapılan terör saldırısında yaşamını yitirmiştir. Julie Pietri Julie Pietri (doğum adı : Nicole Juliette Pietri, d. 1 Mayıs 1955, Cezayir), Cezayir doğumlu Fransız şarkıcı. 1956 FA Cup Finali 1956 FA Cup Finali, 5 Mayıs 1956 tarihinde 1955-56 FA Cup şampiyonunu belirlemek için Wembley Stadyumu'nda, Manchester City ile Birmingham City takımları arasında oynanan FA Cup finalidir. Manchester City, mücadeleyi 3-1 kazanarak, FA Cup şampiyonluğunu elde etti. Universidade do Estado de Minas Gerais Minas Gerais Üniversitesi (Portekizce: Universidade do Estado de Minas Gerais veya UEMG), Brezilya’nın yer alan üç devlet üniversitesinden birisidir. Aksiyon İşçi Sendikaları Konfederasyonu Aksiyon İşçi Sendikaları Konfederasyonu "(ya da kısaca Aksiyon-İş)" 21 Mayıs 2014 tarihinde 7 sendikanın bir araya gelmesiyle kurulan işçi sendikaları konfederasyonudur. Karaküske Çoodu Karaküske Çoodu (Tıva Türkçesi: Кара-Күске (Кара-оол) Күнзекович Чооду / Kara-Küske (Kara-ool) Künzekoviç Çoodu) (05.05.1936 -) — Tıvalı yazar, şair, gazeteci. K. Çoodu 1936 5 Mayıs'ında Tıva Arat Cumhuriyetinin Tes-Hem bölgesinin Samagaltay yerleşiminde doğmuştur. Samagaltay 7 yıllık okulunu, Kızıl'ın ziraat mühendisliğini ile devlet öğretmen enstitüsünü okumuştur. Önce çobanlık yapmış, çiftçilik ve ziraat mühendisliği görevlerini yapmıştır. «Tıvanıñ anıyaktarı» adında gençlik gazetesinde görev almış, «Sıldısçıgaşka» yazman olmuş ve sonra da «Şın» (Hakikat) gazetesinde 19 yıl çalışmıştır. «Ulug-Hem», «Hem-Beldiri», «Ene sözü» gazetelerinin editörlüğünü yapmıştır. 2014 Dünya Halter Şampiyonası 2014 Dünya Halter Şampiyonası Kazakistan'ın Almatı kentinde düzenlenmektedir. Müsabaka 8–16 Kasım 2014 tarihleri arasında gerçekleşmiştir. Büyük (Toplam sonuç) madalyalara göre sıralanmıştır. Küçük (Koparma ve Silkme) Toplamda 72 ülkeden 538 sporcu müsabakalara katılmıştır. Damcılı Damcılı Mağarası - mağara-kamp olup, Qazax ilinin Daş Salahlı köyünden Xram Nehri na kadar uzanan Aveydağ'nin güneydoğusunda, kireç kayalığın altındadır. Aveydağ mağaralar grubundan en irisidir. Alanı 360 m dir. yarım dairesel şekildedir. Ön bölümü dağılmıştır. Karşı taraftan yüksekliği 4 metredir. Doğal çatlaklardan süzülen su damlalarına göre Damcılı adlandırılmıştır. Arkeolojik kazılar sırasında karışık tabakadan nukleuslar, sivri uçlu, qaşov, bıçaqvari aletler, lövhəb şekilli bıçaklar, ok ucluqları, biz vb. bulunmuştur. Damjili name was originated from weeping water through natural cracks on the cave walls (a word Damji () in translation from Azeri means drop). Daş mamulü 8000 den fazla olup 550 den fazlası alet, kalanı ise şarapneldir. Mağaradan ocak külleri, kömür kırıntıları, çeşitli hayvan kemikleri bulundu. Bulgular içerisinde koyu kırmızı doğal boyalar da tesadüf edilir. Daş ürünün hazırlanma teknikleri, biçimi ve karşılaştırılmasına göre Orta Paleolitik dönemi, Üst Paleolitik dönemi, Mezeolit dönemi ve Neolitik dönemi ne aiddir.Damcılı mağarası Qazax ilinin Daşsalahlı köyü yakınlarındaki Avey dağının doğu eteğinde bulunmaktadır. Bu bölgede istihbarat içerikli arkeolojik araştırma ilk kez 1953 yılında düzenlenen ve 1956 yılından itibaren burada üç yıl içinde arkeolog M.M.Hüseynovun yönetimi ile tabanlı arkeolojik keşif düzenlenmiştir. O yıllarda düzenlenen keşif Avey Dağı'nda taş devrine ait olan eski insanların yaşadıkları 30'a yakın mağara tespit etmiştir. Dünyanın birçok bölgelerinde olduğu gibi burada da ilkel insanlar doğal mağaralardan kendileri için bir tür yerleşim yeri olarak kullanmışlardır. Onlar böyle yerlerde yaşayarak uzun süre ilkel çalışma faaliyeti olup doğal güçlerden, sert hava koşullarına ve vahşi hayvanlardan kendilerini koruyabilecek ettiklerini anlamışlardı. Avey Dağı bölgesinde tespit edilen taş devri insan sitelerinden en irisi ve önemlisi Damcılı mağara kampı. Bu mağara biçimine göre yarım yuvarlakdır. Yükseklik - 4 m, toplam alanı 17 x 27 m. Nihat Kale Nihat Kale (d. 1932 Çarşamba, Samsun) - (ö. 22 Haziran 2015), Türk siyasetçi. Lise mezunudur. Çiftçilik, İl Genel Meclis Üyesi, Çarşamba Belediye Başkanlığı, Türkiye Büyük Millet Meclisi 3.(XIV) Dönem Samsun Milletvekilliği yapmıştır. Evli ve iki çocuk babasıdır. Nikea Kuşatması Nikea Kuşatması ile şunlar kastedilmiş olabilir: VRLA akü VRLA akü, yalıtılmış (kapalı) akü veya bakımsız akü olarak bilinen, şarj edilebilir kurşun asit akülerin bir çeşidi. Yapısal özelliğinden dolayı, havalandırmaya (ventilation) ihtiyaç duymaz, herhangi bir yönde herhangi bir şekilde monte edilebilir, sürekli bir bakım gerektirmez. (1) Bu akülerin havalandırmaya ihtiyaç duymaması özelliği sayesinde, kapalı, az havalandırılan ortamlarda kullanılabilmektedir. (2) Bu aküler taşınabilir elektrikli makine ve aletlerde, şebeke bağımsız güç sistemlerinde ve benzeri işlevlerde kullanılmaktadır. Lityum İyon akülerde yine az bakım gerektirir fakat büyük kapasitelerde fiyatın aşırı artması sebebiyle VRLA aküler Lityum İyon yerine tercih edilmektedir. (3) VRLA akülerin, Jel ve AGM olmak üzere iki tipi mevcuttur. (4) Jel akülerde elektrolit sıvısına silis tozları eklenir ve böylece kalın macun kıvamını alır. (5)Bu aküler silikon aküler olarak da adlandırılır. AGM ise, Absorbed Glass Mat teknolojisinin kısaltmasıdır, bu akülerde asit plakalar arasında emdirilmiştir ve çok ince bir fiberglas mat yüzey ile hareketsiz hale getirilmiştir. Bu glass mat yüzey asidi emerek hareketsiz hale getirirken, plakalar için gerekli olan bu asidi sağlamaktadır da. (6)Her iki tasarımda sıradan akülerle ve birbirleriyle kıyaslandığında çeşitli avantaj ve dezavantajlara sahiptirler. (7) Kurşun asit akü hücreleri, sulu düşük konsantrasyonlu (genellikle %29-32) bir sülfürik asit çözeltisinin oluşturduğu bir elektrolitin içerisinde askıda bulunan iki kuşun plakadan oluşur. (8) Bir akü ise tek bir mahfaza içerisinde seri olarak bağlanan birden çok hücreden oluşur. Akünün pozitif plakasında(anot) kurşun dioksit varken, negatif plakada(katot) süngersi bir kurşun vardır. (9) Akü deşarj olurken, pozitif plakada kurşun dioksit kurşun sülfata dönüşür, negatif plakada kurşunda kurşun sülfata dönüşür. Bu sırada elektrolit sülfürik asidini kaybederken su kazanır. Bu işlemlerin sonucunda elektrik enerjisi oluşur. Plakalarda meydana gelen tepkimeler aşağıdadır. Negatif plaka reaksiyonu: Pozitif plaka reaksiyonu: Toplam reaksiyon: Akü şarj olurken bu işlemlerin tersi meydana gelmektedir. Plakalar eski haline dönerken elektrolitte sülfürik asit yeniden oluşturulmaktadır. Negatif plaka reaksiyonu: Pozitif plaka reaksiyonu: Bu çevrim kayıpsız değildir yani hidrojen gazı, çoğu kez tekrar suya birleşmesi gerekirken tepkimeye girmeyerek elektrolite dönmeyebilir. Yanıcı bir gaz olan hidrojenin tehlikeli seviyelerde birikmesini engellemek için, akünün içerisinde ve akünün bulunduğu ortamda gaz tahliyesinin delikler ile yapılması gerekmektedir. (10) Akünün üzerinde bulunan bu tahliye delikleri, akünün devrilmesi durumunda elektrolitin dökülebileceği manasına gelmektedir, bu durum nakliye süresince tehlike oluşturmaktadır ve taşınabilir elektrikli makine uygulamalarında kullanışsız olmaktadır. Üstelik hidrojenin devamlı olarak kaybedilmesi, elektrolitteki suyun azalmasına neden olacaktır ve akünün açılarak suyun tamamlanması gerekmektedir. Günümüzdeki çoğu aküde akünün üzerinde elektrolit seviyesini görmeyi sağlayan seviye göstergeleri bulunmaktadır, seviye düştüğü zaman tekrar doldurmayı sağlayan açılır kapağı bulunmaktadır. (4) VRLA aküler sıradan kurşun asit akülerin yaşadığı bu sıkıntıları elektroliti hareketsiz hale getirerek ortadan kaldırmaya çalışmaktadır. Bu işlem sırasında, akü deşarj olurken hidrojen plakanın yakınında kıstırılır, akü tekrar şarj edildiği zaman hidrojen tekrar birleşerek suya dönüşür. Bu sayede su kaybı azalmaktadır, tekrar su ekleme gereksinimi olmadığı için bakımsız olarak adlandırılmaktadır. Böylece biriken hidrojen miktarının azalmasıyla, tahliyeye ihtiyaç azalmıştır ve aküler tamamen kapalı olabilir, bu sayede herhangi bir şekilde dökülme korkusu olmadan kullanılabilecektir. VRLA aküler de sulu kurşun asit akülerle kıyaslandığında az bir miktar gaz çıkışı olur. (10) Hızlı olarak şarj etme süresince, elektrolit kaynayıp kabarabilir ve kabına basınç uygulayabilir veya gaz birikmesi tekrar birleşme için çok hızlı olabilir. Bu etkiler valf düzenlemesini(ayarlamasını kaçınılmaz kılmaktadır. Bu valf tek yönlü birden boşaltma valfi şeklindedir, sadece basınç oluştuğu durumda açılmaktadır. Valf birden açıldığı zaman dahi, akünün içerisinde bulunan hareketsiz hale getiren etken, oluşabilecek herhangi bir asit kaçağını engeller. Akü tasarımlarının bazıları o kadar kararlıdır ki, çok az elektrolit içerir, akünün ikiye ayrılması durumunda bile asit sızıntısı oluşmaz. (4) VRLA tasarımın temel dezavantajı, hareketsiz hale getiren etken aynı zamanda gücü oluşturan kimyasal reaksiyonları da hareketsiz hale getirir. Bu sebepten dolayı, VRLA aküler, sıradan tasarımlara göre daha düşük tepe güç değerlerine sahiptirler. Bu durum otomobil başlatma akülerine ait kullanım şekline yani kısa yüksek akım atmaları ile başlayıp uzun yavaş şarj etme çevrimleri ile devam eden çalışma şekline pek uymamaktadır. VRLA aküler çoğunlukla şarj/deşarj çevrimlerinin yavaş olduğu alanlarda örneğin güç depolama uygulamalarında kullanılmaktadır. (4) VRLA aküler genellikle hücre başına 2.30 volttan daha fazla bir aşırı voltaj değerinde tekrar şarj edilmesi sonucunda, akünün oluşturduğu hidrojen gazı basıncını yok etmek için, basınç tahliye valfini aktif hale getirir. Valfin aktif hale gelmesi, bir miktar gaz veya elektrolitin çıkışına izin verir, böylece akünün toplam kapasitesinde azalma olur. Dikdörtgen hücreler en düşük 1 veya 2 psi değerindeki basınç değerine ayarlanmış valflere sahip olabilirken, metal dış mahfazalı spiral hücreler 40 psi değerine kadar ayarlanabilen valflere sahiptir. (1) Hücre genellikle aşırı şarj durumunda oluşabilecek aşırı hidrojeni güvenli bir şekilde dağıtıp yaymasına imkân veren dâhili gaz dağıtıcı(difüzer)’ya sahiptir. Aküler kalıcı olarak sızdırmaz değildir, fakat bakımsız olarak isimlendirilmiştir. VRLA aküler herhangi bir şekilde yönlendirilebilir, normal kurşun asit akülerin aksine plakaların yönelimini dikey olarak tutma mecburiyeti yoktur. Hücreler yatay olarak(gözleme stilinde) plakalar ile çalışarak çevrim ömrü artırabilir. (1) VRLA hücreler düz plakalardan yapılmış olabilir, aynı sıradan sulu kurşun asit akü gibi veya silindirik hücreler oluşturmak için spiral rulo biçiminde yapılabilir. Yüksek aşırı şarj akımlarında, suyun elektrolizi meydana gelir, hidrojen ve oksijen gazını akünün valflerinden atar. Kısa devrelerin ve hızlı şarj