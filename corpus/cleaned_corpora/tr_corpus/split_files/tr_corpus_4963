Bu teorinin merkezinde insanlar arasındaki farklar, yani cinsiyet kimliklerini oluşturmak yatmaktadır. Cinsiyet kimliklerine göre ayrım yapmaktansa, ne kadar çok insan varsa o kadar çok kimlik vardır fikrini kabul eder. Bu noktada da yaklaşım farklılaşır ve çok cinsiyetlilik kavramı ile yer değiştirir. Bu teorinin en önemli temsilcisi Judith Butler’dır. 1990’da “Gender Trouble, Feminism and the Subversion of Identity” ve 1994’te “Bodies that Matter” kitaplarını yazmıştır. Her iki kitabında da gelişmekte olan “Queer Teorisi” ile ilgilenmiştir. Butler’ın en önemli yazılarından biri, “eril” ve “dişi” davranışlar ve doğal ya da kaçınılmaz katiyetlerin incelendiği “Cinsiyet Modeli” üzerinedir. Bu yazı ayrıca feminist ve tartışılan teori oluşturulması bakımından, kadının feminizm objesi olarak görülmesi açısından da önem taşımaktaydı. Bunlar özellikle Almanya’da feminist teorinin tartışmalarının alevlenmesine sebep olmuştur. 70'li yıllardan itibaren gerek feminizm gerekse postmodernizm teorik/felsefi alanda olduğu kadar, kültürel ve siyasal alanda da etkili akımlar ve yönelişler ortaya koymuştur. Mary Joe Frug'un postmodernizmi ve feminist teorinin birleşimini dile getiren Manifestosu (""A Postmodern Feminist Legal Manifesto"") bir anlamda postmodern feminizmin yasal ilanı olarak kabul edilmektedir. Bu isimlerin üretikleri çalışmalara bakılırsa, hem feminizmin hem de postmodernizmin en önemli kaynaklarında yer almışlardır. Her iki yöneliminde ortak paydaları olduğu belirtilebilir; bunlar yeni bir toplumsal eleştiri alanı açmaları ve geleneksel felsefe ile eleştirel bir ilişki kurmaları şeklinde özetlenebilir. Ancak aralarında temel farklar da söz konusudur.Feminizm ve postmodernizm akımları kolayca bir araya gelebilir nitelikte değildirler. Bu bakımdan 70'ler sonrası, postyapısalcı felsefe ve psikanaliz ekseninde gelişme gösteren feminizmler, modernite eksenli feminizmlerin eleştirisini de gerçekleştirirler. Özellikle toplumsal eleştiri konusunda postmodernizm fazlasıyla spekülatif bir görünüm sunarken, feministler özellikle toplumsal eleştiri konusunda ısrarcıdırlar. Öte yandan postmodernistler özcülük ve temeldencilik konusunda hassas bir dikkate sahip olurlarken, feministler buna düşme eğilimi gösterirler. Her iki yönelimin, feminizm ve postmodernizm bu tür farklarını silmeye ya da ortadan kaldırmaya yönelik girişimler de söz konusudur ki, bunları "postmodern feminizm" olarak eddetmek uygun görünmektedir. Postmodern feminizmler özcü ve temeldenci olmayan bir feminizm yönünde konumlanmakta ısrarcıdırlar. Postmodern feminizm ekseninde belli başlı isimleri şu şekilde sıralamak mümkündür: Bu isimler genel anlamda ne feminizmle ne de postmodern söylemle tamamen bağdaşır görünmemektir, ancak her iki alanın ögelerini üzerlerinde taşıdıkları ve kendi zeminlerinde bu alalnların her ikisini birden geliştirdikleri ve genişlettikleri söylebilir.Geleneksel felsefi ve kuramsal argümanlara dayanmayan yen bir toplumsallık eleştirisi, hem feminizmden hem de postmodernizmden gelen bir yönelim olarak buradaki postmodern feministler tarafından geliştirilmeye ve belirli şekillerde temellendirilmeye çalışılır. Bununla birlikte genelde özcü ve temeldenci olmayan bir yönelimle feminist kuramın tamamen uzlaşması olanaklı görünmemektedir. Ancak postmodern feministler bunu, feminist felsefenin genel özelliklerini değişime uğratarak aşmaya yönelirler. Böyle yaptıkları için geleneksel feminist felsefelerden (Radikal, markscı ya da sosyalist vb.) itirazlarla karşılanırlar. Sömürge sonrası feminizm teorisiyle (en önemli ve oldukça etkili bir düşünür olan Spivak bu yönelimin temsilcisi sayılmaktadır) postmodern feminist teorisyenler arasında paralellikler ve özgün bağlantılar söz konusudur. Modernite eksenli feminizmler, postmodern feminizm için iktidar, öznelik, cinsiyet vb. konularda sorunludurlar ve dahası mevcut gerçekliği yeniden üretmekten öteye gidememektedirler. Önemli ya da belirleyici olan, kadınlar için mevcut toplumsal alanda eşit haklar elde etmek ya da belirli noktalara kadınların getirilmesi sağlamak değil, süregiden kadın söylemini ve mevcut hiyerarşik düzenlemeleri, iktidar yapılarını dönüştürebilmektir. Postmodern feminizm bu anlamda yeni bir siyasal ve toplumsal eleştiri geliştirme arayışıyla ortaya çıkar. Dil, söylem ve kültür alanında mevcut yapıları sorunsallaştırmaya, bozmaya ve yerinden etmeye yönelmek, bunlara karşı yeni bir öznelik, söylemsellik ve kültür değerleri üretmek daha önemlidir. Bu anlamda modern ve postmodern feminizmler arasında, keskin ve köklü ayrımlar ve teorik çatışmalar söz konusudur. Nancy Fraser ile Linda Nicholson, feminizm ve postmodernizm karşılaştırması içerisinde (""Felsefesiz Toplum Eleştirisi"") bir değerlendirme sunmaya yönelirler ve burada feminizmin özcülüğe ve temelldenciliğe düşmelerini örneklerler. Onlar bu değerlendirmeden hareketle, feminist felsefenin asıl olarak postmodern olmaları gerektiğini söylerler. Postmodern feminizm onların düşüncesine göre pragmatik temelde kurgulanmalıdır, özcülüğün ve temeldenciliğin yeniden üretimi konusunda dikkatli olmalıdır. Evrenselci olmayan bir girişim olmalıdır. Onlara göre, psikanaliz dayanaklı Fransız feminizmi, yani Irigaray, Cixous ve Kristeva, reddediyor gibi görünselerde özcülük hatasına düşmektedirler. Ebers Tıp Papirüsü Ebers Tıp Papirüsü, MÖ 1550 yıllarında yazıldığı sanılan ve Mısır'da bulunan bir yazmadır. Adını kendini 1873 yılında dünyaya duyuran Antik Mısır uzmanı George Maurice Ebers'ten almıştır. Eski Mısır'a ait, tıp bilgileri içeren en eski ve en önemli yazmadan biridir. Diğeri ise MÖ 1300'lü yıllara ait Brugsch Papirüsüdür. İçerdiği yaklaşık 700 reçete ile eski çağ hekimliğine ışık tutan Ebers Papirüsü, Teb kentinde bir mumyanın kucağında bulunmuştur ve bugün Leipzig Üniversitesi Kütüphanesi'nde korunmaktadır. Timsah ısırmasından, ayak tırnağı ağrısına kadar çeşitli tedavileri anlatan, sinek, fare, akrep gibi zararlılardan arındıran reçeteler ile pek çok büyü formülünü içerir. Dolaşım sistemi, kan damarlarının tüm vücudu sardığı, kalbin kanı dağıtan bir merkez olduğu gibi bilgileri içermesi, o dönemde tıbbın ulaştığı seviye hakkında şaşırtıcı ipuçları vermektedir. Zenica Zenica () (Zenitsa diye okunur.) Bosna-Hersek'in Saraybosna, Banja Luka ve Tuzla'dan sonra dördüncü büyük şehridir ve Bosna-Hersek Federasyonu Zenica-Doboj Kantonu'nun başkentidir. Şehirde sanayi gelişmiştir. Bosna Nehri üzerinde kurulmuştur ve Saraybosna'nın 70 km kuzeyindedir. Şehirde yaklaşık 450 askerin görev yaptığı ve Bosna-Hersek fatihi Fatih Sultan Mehmet'in adını taşıyan Türk Silahlı Kuvvetleri Fatih Sultan Mehmet Kışlası bulunmaktadır. 2005 yılında Zenica Üniversitesi'nde TİKA'nın desteğiyle Türk Dili ve Edebiyatı bölümü kurulmuştur. Türk Dili ve Edebiyatı Türk Dili ve Edebiyatı bölümü hem geçmiş dönemlerdeki hem de günümüzdeki durumu açısından Türk dilini ve Türk edebiyatını ele alır ve tanıtır. Türk dilinin yapısı, gelişmesi ve diğer dillerle olan bağlantısını inceler. Bölümün iki temel amacı vardır: Birincisi, sahasında temel eğitim almış uzmanlar yetiştirmek ve onları lisansüstü eğitim için hazırlamak; ikincisi öğrencileri Türk dünyasının bütününde öteki Türk lehçeleri ve edebiyatları ile karşılaştırmalı araştırmalar yapabilecek seviyede hazırlamaktır. Türk Dili ve Edebiyatı anabilim dalında eski Türk edebiyatı, yeni Türk edebiyatı ve halk edebiyatı üzerine dersler verilir. Bu bölümü bitiren öğrencilere Türkolog unvanı verilir. TC Yükseköğretim Kurulu Öğrenci Seçme ve Yerleştirme Merkezi 2007 Yükseköğretim Programları ve Kontenjanları Kılavuzu'na göre Türkiye'de lisans eğitimi veren sivil 108 yükseköğretim kurumu vardır. Bunlardan 58'inde Türk Dili ve Edebiyatı bölümü bulunur. Bir anlamda her iki üniversiteden birinde bu bölüm bulunur. Bosna Nehri Ülkeye ismini veren Bosna Nehri Zenica'dan geçer. Bosna Nehri'nin oluşturduğu vadi Bosna'nın en güzel vadilerinden biridir. Bosna nehri Sarayova yakınlarındaki Ilıdža'ya yakın bir bölgede doğar ve Bosanski Samac yakınlarında Sava'ya akar. Bu nehir yolu Bosna'da tabî bir kuzey-güney koridoru oluşturur. Bosna-Hersek Federasyonu Bosna-Hersek Federasyonu ("Federacija Bosne i Hercegovine," Федерација Босне и Херцеговине, ). Bosna Hersek'i oluşturan iki özerk bölgesinden biri. Nüfusunun %70'ini Boşnaklar oluşturur. Başkenti Saraybosna'dır. Devleti oluşturan öbür bölge; başkenti Banyaluka olan Sırp Cumhuriyeti'dir. Bosna Hersek'in toprak olarak %51'ine sahip olan Bosna Hersek Federasyonu, Bosna Hersek nÃ¼fusunun %62.85'ine sahiptir. RÃ¶nesans Tiyatrosu Rönesans tiyatrosu, Rönesans dönemindeki tiyatro etkinliklerinin genel adıdır. Kilise baskılarından kurtulmaya çalışan tiyatronun da öncüsüdür. Rönesans tiyatrosu İtalya'da başladı, ama en önemli ürünlerini Rönesans'ı geç yaşayan İngiltere gibi ülkeler verdi. 15. yüzyılda İtalya'da Plautus, Terentius ve Seneca'nın oyunları yeniden okunmaya başlamıştır. Yüzyılın sonuna doğru bu yazarların oyunları önce Roma, sonra Ferrara'da sahnelenmiştir. İtalyan Rönesans tiyatrosu, mimarlık açısından da klasik tiyatroya öykünüyordu. 1414'te, Romalı mimar Vitruvius'un "Mimarlık Üzerine" adlı kitabı keşfedildi ve Avrupa dillerine çevrildi. Bu yapıta dayanılarak İtalya'da Roma tiyatroları inşa edilmeye başladı. Bu çalışmaların ürünü olan Venedik'li mimar Andrea Palladio'nun tasarlayıp 1585'te Vincenzo Scamozzi'nin tamamladığı Vicenzo'daki "Olimpico Tiyatrosu", Avrupa'nın günümüze ulaşan en eski kapalı tiyatrosudur. Scamozzi, geri plandaki kemerlerin arkasına, sokak sahnelerini gösteren üç boyutlu perspektif panoları yerleştirmişti. Ravenna Ravenna, İtalya'da Emilia-Romagna bölgesinde bulunan ve aynı ismi taşıyan Ravenna ili merkezi olan bir kenttir. Ravenna Emilia-Romagna bölgesinin en büyük nüfuslu komünü ve tarih açısından en önemli kentidir. Ravenna komününün yüzölçümü, Roma şehrinden sonra, tüm İtalya'da ikinci büyüklüktedir. Komün sınırları içinde ("11 Haziran Parkı" ve "1 Mayıs Parkı" adlı) iki büyük şehirsel park bulunur ve "Punte Alberete'de Dünya Doğayı Koruma Vakfı'nın bir koruma alanı mevcuttur. Ravenna şehri merkezi Adriyatik Denizi'nden 10 km içeride bulunmaktadır. Fakat şehir denize "Candiano Marina di Ravenna" marinası ile "Merkez Garı" arasından geçen bir kanalla bağlıdır. Şehir deniz sahile doğru uzanmaktadır ve sahilde bulunan Ravenna Limanı Adriyatik Denizi üzerinde en önemli ticari limanlardan biri olarak bulunmaktadır. Şehirle bazıları birleşik, diğerlerinin ise şehirle aralarında boş alanlar bulunmakla beraber, şehir yakınlarındaki sahillerde bulunan 9 tatil plajının hepsine "Ravenna Plajları" adı verilmektedir. Ravenna plajlarından "Casal Borsetti", "Marina Romea", "Porto Corsini" şehrin denize kanalının kuzeyinde ve "Marina di Ravenna", "Punta Marina Terme", "Lido Adriano", "Lido di Dante", "Lido di Classe" ve "Lido di Savıo" adı verilenler ise kanalın güneyinde bulunmaktadırlar. Ravenna tarihinde üç değişik dönemde devlet başkentliği yapmıştır: Çok parlak olan bu tarihi dolayısıyla Ravenna'da bulunan sekiz tarihsel anıt UNESCO Dünya Mirasları İtalya listesinde bulunmaktadır. Son on yılda Ravenna şehri büyük imar görmüş ve büyük bir şehirsel gelişme göstermiştir. Nüfus gelişmesi yanında, özellikle deniz kanalı yakınlarındaki Candiano semtinde, bir seri ileri mimarı gerektiren proje uygulanmıştır. Ravenna'nın komün sınırları içindeki nüfusu (31.2.2010 tahminleri itibarıyla) 652,89 kişidir ve alanı 145,63 km² olup nüfus yoğunluğu 243,13 kişi/km² olur. 19. ve 20. yy/da şehir nüfusunun gelişimi şu gösterimde incelenebilir: Ravenna'da bulunan sekiz tarihsel anıt UNESCO Dünya Mirasları Listesi'inde bulunmaktadır. Bu anıtlar MS 5. ve 6. yüzyıllara aittirler: Ravenna komununun şu komünlerle sınırları bulunur: Alfonsine, Argenta (FE), Bagnacavallo, Bertinoro (FC), Cervia, Cesena (FC), Comacchio (FE), ForlÃ¬ (FC), Russi Ravenna şu kentlerle kardeş şehir bağlantısı kurmuştur:: Zenica-Doboj Kantonu Zenica-Doboj Kantonu, Bosna-Hersek Federasyonu'nu oluÅŸturan 10 kantondan biridir. Kanton Bosna-Hersek Cumhuriyeti'nin orta kesiminde yer alır. Kantona ismini veren şehirler başkent Zenica ve Doboj'dur. Bosna-Hersek federasyonu'na bağlı kantona bağlı 12 şehir vardır. Bunlar; Breza, Doboj Jug, Kakanj, Maglaj, Olovo, Tešanj, Vareš, Visoko, Zavidovići, Zenica, Žepče, Usora'dır. Zenica Ãœniversitesi Zenica Üniversitesi.Bosna-Hersek Devleti'nin üniversitelerinden biridir. Zenica şehrinde bulunmaktadır. Zenica-Doboj Kantonu Meclisi tarafından 18 Ekim 2000 tarihinde kurulan Zenica Üniversitesi 'inde altı fakülte bulunmaktadır. Bunlardan Eğitim Fakültesi'nde 2005 yılında Türk Dili ve Edebiyatı bölümü açılmıştır.2000 yılı itibarıile bu fakültelerin sayısı 8 e yükselmiştir Jorge Majfud Jorge Majfud, (1969), Uruguay. Uruguaylı gazeteci, yazar, romancı. 2012 yılında Foreign Policy dergisi Majfud'u "10 en etkili İberya-Amerikan aydınlarından biri" olarak listelemiştir Ahlar Leyden kavanozu İlk ilkel kondansatör olan Leyden Kavanozu, veya diğer adıyla Leyden şişesi, 1745 yılında, Hollandalı fizikçi Pieter van Musschenbroek'in (1700–1748), Leyden Üniversitesi'ndeyken yaptığı elektrik depolayan cihazın adıdır. Elektriğin sürtünme yoluyla elde edilebildiği bilinen bir olguydu. 1700'lü yılların başında bu konuda çalışan bilim insanları elektrik elde etmenin yanı sıra depolamanın da yollarını arıyorlardı. Yalıtkan ipekten iplerle asılmış, içi su dolu ve tıpasının içinden suya daldırılmış pirinç bir tel geçen, dışı ve içi metal folyo kaplı cam bir kavanoz ile deney yapan Musschenbroek, suda oluşan elektrik yükünü, asistanı rastlantı sonucu tele dokununcaya kadar farkına varmamıştır. Uzun bir süre elektrik biriktirmiş olan kabın aniden elektrik yükünü boşaltması, asistanın şok geçirmesine neden olmuştur. Bu olay, bilinen ilk yapay yüksek gerilim elektrik çarpması olmuştur. Leyden kabının elektrik depolayabiliyor olması, elektrikle ilgili pek çok diğer çalışmaların da başlangıcı olmuştur. Aynı tarihlerde, hemen hemen eş zamanlı olarak, Alman fizikçi Ewald Georg von Kleist da benzer bir cihaz yapmıştır. Fistül Fistül veya akarca, anüs etrafında fistül dediğimiz kalın bağırsak ile cilt arasında oluşmuş açıklıklara denir. Zaman zaman apse denilen iltihaplara yol açarlar. Kronikleştiklerinde sürekli iltihabi akıntı ya da dışkı benzeri akıntılara neden olurlar. Davud'un Yıldızı Davud'un Yıldızı (✡) veya Davud'un Kalkanı (), ismini Antik İsrail'in kralı Davud'dan alır. Genel olarak Yahudiliğin ve Yahudi ulusunun bir sembolü olarak kabul edilir. Aslen kalkanı sembolize etmekle beraber Orta Çağ'dan beri Yahudi Yıldızı olarak bilinmiş ve daha eski bir sembol olan Menora (Yedi Kollu Şamdan) ile birlikte adı Yahudilikle beraber anılmıştır. İbranicede "magen" sözcüğü, savunma anlamındaki “lehagen" veya "hagana” sözcükleriyle aynı köke sahiptir ve “savunucu, koruyucu” anlamını taşır. Ayrıca İbranicede askeri bir savunma aracı olan "kalkan" için de "magen" kelimesi kullanılır. İsrail Devleti'nin 1948 yılında kurulmasıyla beraber, "Davud'un Kalkanı" İsrail bayrağında yer almıştır. Bazı Yahudi kaynaklarına göre Davud'un Yıldızı/Kalkanı yedi rakamını simgeler (6 köşe ve orta bölüm). Bu amblemden bahseden elde mevcut en eski Yahudi metni Judah Hadassi'ye ait "Eshkol Ha-Kofer"`dir. 12. yüzyıla ait bu metinde yedi meleğin adı sıralanır ve her birinin yanında metinde 'Davud'un Kalkanı' olarak adlandırılmış sembol bulunur. Yedi rakamı Yahudilikte önemli bir yere sahiptir zira tanrının evreni 6 günde yarattığına ve yedinci gün dinlendiğine inanılır. Haftanın altı günü çalışılır ve yedinci günü (Şabat günü) dinlenmeye ayrılır. Tanrının yedi ruhu olduğuna inanılır ve antik Çadır Tapınak Mişkan'daki ve Kudüs Tapınağı'ndaki Menora adlı şamdanın yedi kolu vardır. Belki de Davud'un Yıldızı antik tapınaktaki Menora'nın 3+3+1'lik düzenini sembolize etmesi nedeniyle sinagoglardaki başlıca sembol olmuştur. Amblemin kökeni kesin olarak bilinmemekle beraber bazı hipotezler ileri sürülmüştür. Bir hipoteze göre bu amblem şeklini Davud kelimesinden almıştır. İbranicede "Davud" kelimesi üç harfle yazılır (דוד). D harfi "dalet" diye okunur ve Yunanca "delta" ya benzer. Bu iki harf şekil itibarıyla üçgene benzerler. Davud'un Yıldızı isimdeki D'lerden birinin ters çevrilip diğerinin üzerine konmasıyla oluşturulmuş bir aile amblemi olabilir. Bazı araştırmacılar 6 köşeli yıldızın (hekzagram) astrolojik olarak Davud'un doğumunu veya kral olarak kutsanışını sembolize ettiği tezini ileri sürmüşlerdir. Hekzagram, astrolojide Kral Yıldızı olarak da bilinir ve Zerdüştlükte önemli bir astrolojik semboldür. Bu sembolün Yahudilikteki kullanımına dair en eski arkeolojik kanıt Joshua ben Asayahu'ya maledilen Sidon, Lübnan'da bulunmuş MÖ 7. yy'a ait kitabedir. Modern Kabala inanışında da bu amblem kullanılır ancak içerisinde on küre ile birlikte bir muskanın üzerinde bulunur. Bununla beraber Zohar gibi klasik Kabala metinlerinde bu ambleme rastlanmaz. G.S. Oegema'ya göre Isaac Luria bu ambleme daha da mistik bir anlam kazandırmıştır. Isaac Luria, kitabı "Etz Hachayim"de Seder gecesi yemeğinde tabağın hekzagram şeklinde düzenlenmesi gerektiğini söyler. Üstte üç küre: "taç", "bilgelik" ve "kavrayış", altta diğer yedi küre. M. Costa'ya göre, M. Gudemann ve bazı diğer araştırmacılar 1920'lerde Isaac Luria'nın Davud'un Yıldızı'nın Yahudi millî amblemi olmasında büyük etkisi olduğu kanısına varmışlardır. Oysaki Gershom Scholem bunun aksini ispatlamıştır. Çünkü Isaac Luria Seder gecesi yemeğini hakzagram şeklinde değil, alt alta paralel üçgenler şeklinde düzenlemiştir . Kabala inanışına göre Davud'un Yıldızı/Kalkanı uzayın 6 yönünü ve merkezini sembolize eder: Yukarı, aşağı, doğu, batı, kuzey, güney ve merkez. Bu tanım Sefer Yetzirah'taki tanımdan esinlenerek oluşturulmuştur. Zohar Kitabesi'nden yola çıkarak ortaya atılmış bir başka iddiaya göre de erkeğin (Zeir Anpin) altı küresini ve dişinin (Nekuva) bir küresini sembolize eder. Popüler bir efsaneye göre "Davud'un Kalkanı" sonradan kral olacak olan İsrailli genç asker Davud'un kalkanını temsil eder. Bu kalkan metalden tasarruf etmek amacıyla iç içe geçmiş iki metal çerçeve ve aralarına gerilmiş deriden yapılmıştır. Bu efsaneyle ilgili kayda değer hiçbir tarihi kanıt bulunamamıştır. Davud'un Kalkanı'ndan tarih öncesi rabbi edebiyatında bahsedilmez. İsa'dan önceki dönemlerde bu sembolün İsrail'de kullanıldığına dair bir tek kanıt bile bulunamamıştır. Bilimadamları, bu sembolün İkinci Tapınak döneminde yaygın olarak bilinmediğini düşünmektedirler. Buna rağmen Davud'un Kalkanı olduğu iddia edilen bir işaret Taranto, İtalya'daki bir Yahudi mezarlığında ortaya çıkarılmıştır. Bu mezartaşının M.S. 3. yy'a ait olduğu düşünülmektedir. Benzer şekilde Celile'de ortaya çıkarılan M.S. 3 veya 4. yy'a ait olduğu düşünülen bir sinagog sandığında da kalkan sembolü bulunmuştur . Yahudi kültüründe, Süleyman tarafından takılan sihirli bir mühür yüzüğünden bahsedilir. Kral Süleyman bu yüzükle cinleri ve hayvanları kontrol etmiştir. Yahudi kültüründe yine aynı şekilde Kral Davud'un kullandığı ve onu düşmanlarından koruyan sihirli bir kalkandan sözedilir. Akademisyenler bir dönem 6 köşeli yıldızın (heksagram) Antik Mısır Medeniyeti'ne ait dini bir sembol veya kutsal bir emanet olabileceğini ve Süleyman döneminde veya sonrasında büyücülükle uğraşan Yahudiler tarafından Yahudiliğe adapte edilmiş olabileceğini ileri sürmüşlerdir. Bununla beraber bu iddiayı destekler yeterli kanıta MÖ Mısır'daki dini faaliyetlere ait belgelerde rastlanmamıştır. Örneğin Helen Gnostikleri ve Mısırlılar nazarlıklarında "pentalpha" gibi 5 köşeli yıldızları (pentagram) kullanmışlardır ancak heksagram kullanmamışlardır. Papirüslerde de heksagrama rastlanmaz. Davud'un Kalkanı'ndan bahseden en eski Yahudi edebi kaynağı 12. yy ortalarında Judah Hadassi tarafından yazılan ve muska içinde yedi Kalkan gösteren "Eshkol Ha-Kofer"'dir. Açıkça görülüyor ki Davud'un Kalkanı, resmi Yahudi metinlerine girmeden önce muskalarda yer alıyordu. Davud'un Kalkanı, Toledolu İspanyol rabbi Yosef bar Yehuda'ya ait 1307 tarihli bir Tanah'ta süsleme olarak kullanılmıştır. heksagramın Sinagoglarda kullanımı belki de mezuzalarla ilgilidir. İlk başta heksagram sinagoglarda mimari bir süsleme olarak kullanılmış olabilir. Örneğin Brandenburg ve Stendal Katedrallerinde ve Hanover'deki Marktkirche Kilisesi'nde heksagram süsleme amaçlı kullanılmıştır. Tell Hum'daki antik sinagogda da benzer şekilde bir pentagram süslemesi vardır. 1354'te Bohemya Kralı IV.Karl, Prag Yahudileri için hem Davud'un Kalkanı hem de Süleyman'ın Mührü bulunan kırmızı bir bayrak hazırlattı. Bununla beraber 15. yüzyıl'da Yahudilerin Macar Kralı Matthias'ı karşılarken kullandiklari kırmızı bayrakta iki altın yıldızlı pentagram vardı. Bu nedenle pentagram da Yahudiler tarafından sembol olarak kullanılmış olabilir. 1073 yılına ait bir Yahudi el yazmasında da pentagram görülmektedir. 1460'ta Budapeşte'deki Ofen Yahudileri, Kral Mathios Kuruvenus'u üzerinde iki adet Davud'un Kalkanı ve iki yıldız bulunan kırmızı bir bayrakla karşıladılar.1512'de Prag'da basılan ilk İbranice dua kitabının kapağını büyük bir Davud'un Kalkanı motifi süslemektedir. Kolofon kısmında şöyle yazılıdır: ""Babalarının evinin bayrağı altındaki herkes... ve o Davud'un Kalkanı'nı tutan herkese cömert bir hediye sunma hakkını elde edecektir."" 1592'de Mordechai Maizel'in Prag'daki sinagoguna "Kral Davud'un Ana Sinagog'dakine benzer bir bayrağını" asmasına izin verildi. 1648'de Prag Yahudilerine şehri İsveçlilere karşı savunmalarına yardımcı oldukları için başka bir bayrak daha kullanma hakkı verildi. Bu bayrak kırmızı bir zemin üzerinde sarı renkte bir Davud'un Kalkanı'ndan oluşmaktaydı. Davud'un Kalkanı'nın tam ortasında ise İsveç yıldızı vardı. Davud'un Kalkanı, Yahudiliğin evrensel sembolü olarak kabul edildiği için yüzyıllardır birçok dindar Yahudi bu sembolü mezartaşlarında kullanmışlardır. Fransız İhtilali'nden sonra Yahudiler dini kimliklerini daha rahat açıklayabilir hale geldikleri için Davud'un Kalkanı Yahudiler tarafından, Hıristiyanların Haç'ı veya Müslümanların Hilâl'i gibi dini bir sembol olarak açıkça kullanılmaya başlanmıştır. Bazı Ortodoks Yahudi gruplar hekzagramın Yahudi sembolü olarak kullanılmasına büyücülük ve doğaüstü olaylarla olan ilişkisi nedeniyle karşı çıkmaktadırlar. Neturei Karta ve Satmar gibi bazı Haredi gruplar da Siyonizm sembolü olduğu gerekçesiyle reddederler. Bununla birlikte modern Ortodoks sinagoglarının ve diğer gruplara ait sinagogların birçoğu, üzerinde Davud'un Kalkanı olan İsrail bayrağını sinagog girişindeki sandıkta Tevrat ruloları ile beraber açıkça sergilerler. Davud'un Kalkanı, II. Dünya Savaşı'ndaki Yahudi Soykırımı (Holokost) esnasında Naziler tarafından Yahudileri belli etmek amacıyla kullanılmıştır. 1939'da Polonya'nın Nazi Almanyası tarafından işgalinin ardından Yahudiler kimliklerini belli edecek işaretler takmaya mecbur edilmişlerdir. Bunlardan en çok bilineni sarı renkli, ortasında Yahudi yazan rozettir. "Magen David Adom" veya "Kızılkalkan", İsrail'in Kızılhaç veya Kızılay benzeri, tek resmi acil yardım servisidir. Magen David Adom, İbranice "Davud'un Kızıl Kalkanı" anlamına gelmektedir. Cornel FrÄƒsineanu Cornel Dănuţ Frăsineanu (d. 28 Ağustos 1976, Caracal), Rumen futbolcudur. Bursaspor'a 2003 yılı sezon başında, dönemin teknik direktörü George Hagi tarafından kazandırılmıştır. Bursaspor'da 4. sezonunu geçiren Rumen oyuncu, Bursaspor'un Lig A'da kadrosunda bulunan iki yabancı oyuncudan birisidir. 1987 yılında Universitaea Craiova takımında profesyonel olan futbolcu, daha sonra Rapid Bükreş ve Dinamo Bükreş takımlarında forma giydi. 36 kez millî formayı giyen Rumen oyuncu, orta sahanın sol tarafında görev yapıyor. Mitta VaÅŸleyi Mitta Vaşleyi (Çuvaşça Митта Ваçлейĕ, Rusça Василий Егорович Митта "Vasiliy Yegoroviç Mitta}}, Büyük Arapuş (Bolşiye Arabosı), Simbirsk, Rus İmparatorluğu - ; aynı yer, Çuvaşistan ÖSSC, SSCB), Çuvaş şair ve romancı, çevirmen, denemeci ve edebiyat eleştirmenidir. 1908 yılında o zamanlar Rus İmparatorluğuna bağlı Simbirsk Guberniyasının Buinskiy Uyezdindeki Büyük Arapuş (Большие Арабуси) köyünde (günümüzde Çuvaşistan'ın Batırevskiy Rayonuna bağlı Pervomayskoye köyü) bir köylü Çuvaş ailenin oğlu olarak doğan Mitta, 1924 yılında Ulyanovsk şehrindeki Ulyanovsk Çuvaş Pedagoji Yeknik Lisesine (Ульяновский чувашский педагогический техникум) girmiş ve 1928 yılında da mezun olmuştur. Mezun olduktan sonra değişik okullarda öğretmenlik yapan Mitta "Паянхи сас" adlı gazetede de çalışmıştır. Ruhban döneminde cezaya uğrar ve 1937 yılında tutuklanır. 1955-1957 yılları arasında Tăvan Atăl (Тӑван Атӑл) adlı edebi dergide görev alır. Daha çocuk yaşlarda iken ilgisini Aleksandr Puşkin'in şiirleri ile Nikolay Vasilyeviç Gogol'un romanları çekmiş ve Çuvaşça şiir denemelerine başlamıştır. İlk yazılarını 1925 yılında yayımlamaya başlayan Mitta o zamandan beri Çuvaşça yayımlanan gazete ve dergilerde yer almıştır. Şiirlerinin ana teması anayurdundan görüntüler oluşturur. Ünlü Rus şair ve yazarlarının eserlerini Çuvaşçaya çevirmekle de tanınır. Ürgüplü Mustafa Hayri Efendi Ürgüplü Mustafa Hayri Efendi (1867 - 7 Ağustos 1922), 1914-1916 yılları arasında şeyhülislamlık yapmış, Osmanlı din ve siyaset adamı. 1867 yılında Trablusgarp vilayeti Evkaf Müdürü Abdullah Avni Efendi'nin oğlu olarak doğdu. Ailesi ilmiye sınıfına mensuptu. İlk öğrenimini aile içinde ve özel derslerle tamamladıktan sonra, 1883'te İstanbul'a giderek Fatih Başkurşunlu Medresesine kaydoldu. 1869'da memleketi Ürgüp'e dönerek, ardından Kayseri'ye geçti. Kayseri'de Yağmurlu Medresesi’nde derslerine devam etti. Ardından yine İstanbul'da Başkurşunlu Medresesi’nde sekiz yıl eğitim gördü. Medreseden sonra kaydolduğu İstanbul Hukuk Mektebi'ni de bitirerek Bursa'da müderris olarak memuriyet hayatına başladı. İlk görevinden sonra adliyeye geçerek II. Meşrutiyet'e kadar sırasıyla Maraş, Trablus ve Lazkiye'de çeşitli görevlere getirildi. Ardından tayin edildiği Selanik'te genç subay ve aydınların kurdukları siyasi oluşumlara yaklaştı ve bazılarına fiilen katıldı. Selanik'te ceza reisi iken İttihat Terakki Cemiyeti bünyesine girdi. Meşrutiyet'in ilanından sonra Niğde mebusu olarak Meclis-i Mebusana girdi. Bu arada Darülfünun'da müderrisliğe devam etti. 1912'de tekrar Niğde mebusu olarak Meclis-i Mebusana girdi. İbrahim Hakkı Paşa kabinesinde Dahiliye, Orman ve Meadin nezaretlerinde vekaleten bulunan Hayri Efendi, Küçük Mehmed Said Paşa'nın kabinesinde Adliye Nezareti ve Şurayı Devlet başkanlığına asaleten atandı. 16 Mart 1914'te Şeyhülislam oldu. I. Dünya Savaşı'nın başlaması ile cihad fetvasını veren şeyhülislam oldu. Şeyhülislamlık dönemi 1916'ya kadar sürdü. Talat Paşa ile anlaşmazlıkları şeyhülislamlıktan ayrılmasında rol oynadı. Sultan VI. Mehmet döneminde Adliye Nazırlığını üstlenen Hayri Efendi, 1. Dünya savaşı sonrasında İstanbul'un işgali ile Malta sürgünleri arasında yer aldı. Rahatsızlanınca serbest bırakılarak, önce Roma'ya, sonra da Anadolu'ya geçti. Ankara'da Mustafa Kemal'le görüştü. Görev teklifini rahatsızlığı nedeniyle kabul edemeyerek memleketi Ürgüp'e gitti ve 7 Ağustos 1922'de Ürgüp'te vefat etti. Bir defa başbakanlık yapan Suat Hayri Ürgüplü ile milletvekilliği yapan Münip Hayri Ürgüplü'nün babasıdır. Ürgüp Cami-i Kebir bahçesindeki aile kabristanına gömülmüştür. Seyyid Burhaneddin Seyyid Burhaneddin "(d. 1165, Tirmiz - ö. 1244 Kayseri)" Mevlânâ Celâleddîn Rûmî'nin yetişmesinde büyük emeği olan İslâm alîmi ve düşünürü. Seyyid Burhaneddin, günümüzde Özbekistan’ın güneyinde, Afganistan sınırı üzerinde, Amuderya nehri ile Suhanderya nehri kavşağında, yeni Tirmiz şehrinin biraz batısında harabeleri kalmış eski Tirmiz şehrinde (H.561/M.1165–6) senesinde doğmuştur. Tirmiz şehri o zamanlar yetiştirdiği birçok âlimleri ile bilim, sanat ve kültür merkezi haline gelmişti. Bu şehirde yetişmiş Seyyid Burhaneddin'in yanında, Ebû Abdullah Muhammed el-Hâkim Tirmizi, Ebû İsa Muhammed b.İsa b.Sevre gibi birçok şöhretli âlimin ismi de sayılabilir. Seyyid Burhaneddin, Mevlevi kaynaklarında; velilerin ve gerçeği arayanların tacı, temiz ve arif kişilerin özü, kılı kırk yaran (müdekkik), keşif ve sırlar sahibi, Allah’a güvende ve hâkimiyette sebatlı, ilahi bilgide (marifette) taşkın deniz, meczûbların övündüğü gibi saygı değer ifadelerle anılmıştır. O, gerçekleri iyice araştırıp tetkik ettiğinden “ muhakkik“ insanların kalplerinden geçen gizli sırları keşif yolu ile bildiğinden de, “Seyyid-i Sırdân “ lakapları verilmiştir. Kayseri’de vefat eden ve kendi adı ile anılan mezarlıkta türbesi bulunan Seyyid'in hayatı hakkında kesin ve geniş bilgiye sahip değiliz. Anne ve babasının adını bile bilmiyoruz; hakkındaki bilgiler bazı menakıp kitaplarının kapalı perdeleri arasında örtülü kalmaktadır. Onun hayatı hakkında bilgi veren en eski kaynaklar, Mevlana’nın oğlu Sultan Veled’in (ö. 1312) İbtidânâme adlı Mesnevîsi, Feridun b. Ahmed Sipehsalar’ın (ö. 1312) Risale’si ve Mevlana’nın torunu Çelebi Arif'in müridi olan Ahmed Eflâki'nin (ö. 1360) Menakıbü’l-Arifîn adlı eserleridir. Seyyid Burhaneddin, Sultanü’l-Ulema Bahaeddin Veled’e intisap ettikten sonra, bütün ömrü, mücahede, riyazet ve müşahede ile geçmiştir. Gençliğinde Bahaeddin Veled’in manevi eğitim altında kırk gün hizmet ettiğinden dolayı velilik ve keşif sıralarına vakıf olmuştur. O, daima tevhidden bahsetmiş, marifetin sırrı olan hakikatleri açıklamaya çalışarak, dünya gösterişine aldanmamayı tavsiye etmiştir. Birçok hakikatleri ve sırları güzel ifade edip, açıklandığından dolayı devrinde tenkide uğramıştır: Zamanın şeyhlerinden biri, “Seyyid, gerçeklere dair sözleri güzel söylüyor; sebep de şeyhlerin kitaplarını, söz ve sırlarını okumuş olmasıdır” deyince, sözüne karşılık olarak başka biri de: “Sen de okuyorsun, nasıl oluyor da öyle söz söylemiyorsun “der. O zaman orada bulunanlar O’nda, “dert, mücahede ve amel vardır. “İşte bu yüzden gerçekleri daha iyi ifade ettiğini belirtmişlerdir. Yine Seyyid Burhaneddin,”Güzel söz söylüyor ama sözlerine Sena’î’nin (ö. H.525, M. 1131) şiirinden alıntılar yapıyor” dediler. Bu sözden Seyyid haberdar olunca, şöyle dedi:” Bu, şu söze benzer; güneş güzel ama ışık veriyor, bunda bir ayıp yoktur. Çünkü Sena’î’nin sözünü nakletmek, o sözü göstermek, belirtmektir. Zira her şeyi güneş gösterir” Seyyid burada, Sena’î’nin sözünü güneşe benzetip, bu ışıktan da herkesin faydalanması gerektiğini belirtip, diğer taraftan da Sena’î’nin şiirlerinin değerinin yüceliğini belirtmek istemiştir. Seyyid’in pek cezbeli ve hararetli bir insan olduğu anlatılır. Seyyid Burhaneddin’den bize kalan en önemli eseri Ma’ârifi’dir. Ma’ârif nevinde yazılan eserler, büyük sûfîlerin ve din âlimlerinin takrir, vaaz ve sohbetlerinin derlenmesinden meydana gelmiş eserlerdir. Bu nevi eserlere Makâlât adı da verilmiştir. Ahmed Eflaki, Menâkıbü’l-Arifîn adlı eserinde kaydettiğine göre Sahib-i İsfahâni, Seyyid Burhaneddin’i ziyarete geldiği zaman “Ma’arif ve esrar” saçtığını ve yine Seyyid’in, Sultanü’l Ulema ’nın Ma’rifi’ni dinlerken kendisinden geçtiğini kaydeder. Bu sohbet ve nasihatlere “meclis” de deniliyordu. İşte bu sebepten Mevlana’nın yedi meclisini içeren eserine,” Mecalis-i Seb’a” adı verilmiştir. Yine Ma’rif tarzında yazılan, Mevlana’nın sohbetlerini içeren diğer bir eseri de,“Fîhi Mâ Fîh” dir. Bu esere Fîhi Mâ Fîh adı verilmemiş olsa idi, herhalde Ma’arif adı verilirdi. Çünkü Ma’arif tarzında yazılmış bir eser özelliğini taşımaktadır. Mevlana’nın bu eseri tetkik edildiği zaman görülür ki, bu eser bir başlangıçla, kısalı - uzunlu altmış bir bölümden teşekkül etmiş olup, Mevlana bu bölümlerin bir kısmında bazı sorulara cevaplar verir ve dinî ve tasavvufî birçok konularda açıklamalarda bulunur. Bu arada sohbet ettiği kimseler arasında Selçuklu Veziri Mu’iniddin Pervane’de vardır. Bazıların, ”Mu’iniddîn Pervane geldiği zaman, Mevlâna büyük ve mühim sözler söylüyor “ dediler. Mevlana, ”(Pervane gelince) söz kesilmiyor, çünkü o söz ehlidir ve daima sözü çeker“ diyerek, kendisini eleştirenlere de cevap vermiş olmaktadır. Darmstadt Teknik Ãœniversitesi Darmstadt Teknik Üniversitesi (Almanca:"Technische Universität Darmstadt, TUD") Almanya`nin Hessen eyaleti Darmstadt şehrinde bulunmaktadır. Mühendislik ve bilişim bilimi alanlarında elde ettiği başarılarla uluslararası alanda üne sahiptir. Darmstadt Teknik Üniversitesi'nin şu an yaklaşık 25.100 öğrencisi ve 2.400 çalışanı bulunup, bunun 312'si ise profesörlerden oluşur. Üniversitenin 13 fakültesi vardır. TU Darmstadt dünyadaki ilk elektrik-elektronik bölüm ve fakültesine ev sahipliği yapmaktadır. Elektrik-elektronik bölümü 1882, elektrik-elektronik fakültesi 1883 senesinde kurulmuştur. 13 fakültesinde 40 farklı dalda eğitim verebilmektedir. Özellikle akademik bilimlerde araştırmacı ve öğrencilere geniş çapta seçenek sunmaktadır. Üniversitenin bazı fakülteleri küçüktür (özellikle ekonomi, politika ve sosyal bilimler fakülteleri) ve üniversiteyi fen bilimleri odaklı olmaktan kurtarıp, geniş bir bakış açısı sağlamak amacı ile düzenlemişlerdir. Darmstadt Teknik Üniversitesi'nin amblemi, Yunan mitolojisinde akıl, sanat, strateji, barış ve savaşın tanrıçası Athena'yı canlandırıyor. Amblemin tasarımı, İsviçreli grafiker Hermann Eidenbenz'e ait. Darmstadt Teknik Üniversitesi'nin Türkiye'deki ortak üniversiteleri Orta Doğu Teknik Üniversitesi, Yıldız Teknik Üniversitesi ve İstanbul Teknik Üniversitesidir. Darmstadt Teknik Üniversitesi'nin dünyada birçok saygın üniversiteyle ilişkileri vardır. Chaim Weizmann(1874-1952) Kimyacı ve ilk İsrail devlet başkanı Peter Grünberg(*1939) Fizikci ve 2007 Nobel Fizik Ödülü sahibi Ulrich Lehner (*1946) Menajer,Henkel KGaA yönetim kurulu başkanı Bahaeddin Veled Bâhâeddin Veled (d. 1148 / 1152 - ö. 1230), Mevlânâ'nın babası ve İslam dünyasının o dönemdeki en büyük bilginidir. "Sultan-ı Ulema" adı ile anılır. Anadolu Selçuklu sultanı Alâ-ed-Dîn Keykubat ile görüşmüştür. İslam Alimlerinin büyüklerindendir. Orta Asya-Türkistan'da yetişen en büyük İslam alimidir. Moğol askerlerinin bir fırtına gibi İslâm Alemi üzerine gelmesi üzerine, ailesi ile Türkistan ülkesinden diyâr-ı Rum (doğu roma toprakları) denilen Anadolu'ya (Anatolia-yun.) göç etmiştir. Yolculuk sırasında büyük evliya ve büyük alim zatlar ile de görüşmüş ve sohbetlerine kavuşmuştur. Bu zatların en büyüğü, Şeyh-ûl Ekber Muhyîd-Dîn İbn-ûl Arabî'dir. Mevlânâ Muhammed Celâled-Dîn Belhî Rûmî'yi babasının ardıdan edeple yürüdüğünü görünce, hayret ve tebessüm ile ""Sübhanallah! Bir okyanus bir denizin arkasında gidiyor"" buyurmuşlardır. Anadolu'da Ehl-i Sünnet ve'l Cemaat Hak Fırkası (Fırka-i Naciye-Sünnilik)'nı koruyarak yayarken vefat etti. Muhammed'i, gördüğü bir rüyada, kendilerine Allah'ın Sevgilisi tarafından Sultan-ül Ulema (Alimlerin-Bilginlerin Sultanı) diye unvan verilmiştir. Konya'da vefat etmiş ve oraya defnedilmiştir. Atalara tapÄ±nma Atalara tapınma, bazı inanışlara göre ölü aile üyelerinin dünyevi işlerle ilgilerini kesmedikleri ve yaşayan kişilerin kaderlerini etkileme imkânlarının bulunduğu inancıdır. Her kültürde ölüler için bir cenaze töreni yapılır, ancak bu atalara tapınma olarak adlandırılamaz. Yüreğil, Dazkırı Yüreğil beldesi ilçe merkezine 5 km mesafededir. Kasabanın yolları asfalt ve kasaba içerisindeki bazı yollar stabilizedir. Son yapılan nüfus sayımına göre nüfusu 2.368 kişidir. Yüreğil beldesi 7 Mart 1992 tarih ve 92/39621 sayılı kararla ile belediye statüsüne geçmiştir. Diplomatik İlişkiler Hakkında Viyana Sözleşmesi Diplomatik İlişkiler Hakkında Viyana Sözleşmesi, diplomatların görevli bulundukları ülkelerdeki diplomatik ilişkilerini, ayrıcalıklarını ve dokunulmazlıklarını belirleyen uluslararası bir anlaşmadır. Viyana'da 2 Mart-14 Nisan 1961 tarihleri arasında düzenlenen "Birleşmiş Milletler Diplomatik İlişkiler ve Dokunulmazlıklar" konferansında alınan kararlarla çerçevesi belirlenmiştir. Konferansta ayrıca, milliyetin kazanımına ilişkin seçmeli protokol, anlaşmazlıkların zorunlu uzlaşımına ilişkin seçmeli protokol ve son kararla birleşik dört önerge de kabul edilmiştir. 24 Nisan 1964'te resmen yürürlüğe girmiştir. Déblé Déblé, Batı Afrika'da yaşayan Senufo halkınca toprağın bereketini arttırmaya yönelik ayinelerde kullanılan ve "tempo tutma" işlevini gören, ağaçtan yontulmuş yarı-tanrıça heykelleridir. Poro (Lo) adlı gizli erkek derneğinin kabul törenine katılanlar, bereket dansını yaparken heykelin kollarından tutar, ağır kaidelerini bir uyum ve tempo bütünlüğü içinde yere vururlardı. Ayrıca toprağı kazma yarışmaları sırasında débléleri tarlalara yerleştirirlerdi. Alay Han Alay Han, 13. yüzyıl Anadolu Selçuklu dönemine ait kervansaraydır. Aksaray'a 34 kilometre uzaklıkta bulunan han, eğimli arazi üzerinde yaklaşık 2 bin metrekarelik bir alana inşa edilmiştir. Anadolu'da yapılan ilk kervansaray olma özelliğini taşır. 2. Kılıçarslan tarafından yaptırılmıştır. Halen turistik amaçlı olarak kullanılmaktadır. Selçuklular döneminde buraya Pervane Ribatı denmiştir. Alay Han ismi muhtemelen yakında bulunan köyden dolayı daha sonradan verilmiştir. Alay Han'da 2008 yılında restorasyon çalışmaları başlatıldı. Bu çalışmaların bitmesinin ardından hanın turizme açılması planlanıyor. LASIK LASIK, İngilizce “Laser-Assisted in Situ Keratomileusis” kelimesinin baş harflerinden oluşturulmuş bir kısaltmadır, bu kelime Türkçe olarak Lazer eşlikli korneanın yerinde şekillendirilmesi olarak da söylenebilir. LASIK, miyopi, hipermetropi, astigmatizma ve presbiyopi tedavisinde gözlük veya kontakt lenslere alternatif olarak görmenin düzeltilmesi için göz doktorları tarafından uygulanan bir cerrahi tekniktir. Kırma kusurlarını cerrahi olarak düzeltmenin korneanın ön eğrilik çapını değiştirerek mümkün olabileceği fikri Kolombiyalı göz doktoru Jose Barraquer tarafından 1949 yılında öne sürülmüştür. Barraquer bu amaçla önce serbest elle korneadan yapraksı diskler kesmiş, 1960’lı yıllarda ise bu işlemi daha hassas olarak yapabilen ve temel tasarımı modern eşdeğerlerinde de değişmemiş olan mikrokeratom adı verilen cihazı tasarlamıştır. Barraquer korneadan kestiği yapraksı diskleri –flep- traşlayarak şekillendirmiş ve bu tekniğe keratomileusis adını vermiştir. 1981 yılında Rangaswamy Srinivasan ultraviolet bir lazer olan excimer lazerin dokuları ve plastik gibi organik polimerleri hassas bir şekilde kesebildiğini göstermiştir. Bu olaya Ablatif Fotodekompozisyon ismi verilmiştir, bu teknik günümüzde mürekkep püskürtmeli yazıcıların püskürtme başlıklarına şekil vermek gibi alanlarda da kullanılmaktadır. 1983 yılında ilk kez hayvan gözü korneasında excimer lazerin çevresine ısı zararı vermeden ve mikrometre düzeyinde bir hassaslıkta dokuyu kesebildiği gösterilmiştir Excimer lazer ilk kez 1988 yılında insanlarda cerrahi olarak, korneada yaralı ve saydamlığını yitirmiş kısımları ortadan kaldırmak amacı ile L'Esperance ve arkadaşları tarafından kullanılmıştır 1980'lerin sonu ve 1990 yılı başında insan gözlerinde ilk kez PRK tekniği kullanılmıştır . LASIK cerahisi 1989 yılında Lucio Buratto (İtalya) tarafından geliştirilmiştir, 1990 yılında Ionnis Pallikaris (Yunanistan) tarafından korneadan kesilen flebin küçük bir kısmı kesilmeden bırakılarak menteşeli LASIK tekniği geliştirilmiştir, bu teknik günümüzde modern LASIK cerrahisinde kullanılmaktadır. Yumuşak kontakt lens kullanan hastalar, tedaviden en az 7-10 gün once; gaz geçirgen yarı sert lens kullananlar ise 3 hafta önce lenslerini çıkarmalıdır. Tedavi öncesi, göz sağlığının durumunu saptamak için ayrıntılı bir göz muayenesi yapılmalıdır. Genel göz muayenesinin yanı sıra, göz numaraları saptanır, kornea kalınlığı ölçülür ve korneanın topografik ölçümleri yapılır. Korneanın topografisi ile korneanın şekil haritası çıkarılır. Kullanılacak cerrahi yönteme göre ek bazı tektikler de gerekebilir. Lazer ameliyatı iki aşamadan oluşur, birinci aşamada mekanik veya femtosaniye lazer mikrokeratom aracılığı ile kornenın üst tabakalarından bir flep oluşturulur, bu flebin kalınlığı kullanılan cihaza bağlı olarak 110 ve 180 mikron arasında değişmektedir. Mekanik mikrokeratomlarda hızla titreşen metal bir bıçak kullanılır, femtolazer mikrokeratom cihazı ise kornea dokusu içerisinde ızgara veya spiral bir desende minik hava kabarcıkları oluşturarak kornea dokusundan düzlemsel bir ayrışma meydana getirir. Flep oluşturulma aşamasında görme geçici olarak kaybolur, flep oluşturulduktan sonra da görme bir miktar bulanık olacaktır. Daha sonra fleb kaldırılarak korneanın orta kısımları açığa çıkarılır. İkinci aşamada excimer lazer kullanılarak kornea stroması yeniden şekillendirilir. Lazer cihazı mikron düzeyinde bir hassaslıkla bu aşamayı gerçekleştirir. Modern excimer cihazlarında gözün hareketlerini izleyen kameralar vardır, bu sayede gözler belli miktarda hareket etse bile lazer atışları doğru yere yapılır. Daha sonra fleb tekrar eski yerine getirilir, flep ile kornea arasındaki yapışma dakikalar içerisinde gelişir, bu aşamadan sonra lazer cerrahisi bitmiştir. Ameliyat sonrasında flep ile kornea yatağı arasında doğal bir yapışma geliştiği için genellikle bandaj kontakt lensler kullanılmaz, ancak bazı cerrahlar bandaj kontakt lens uygulamayı tercih edebilir. Göze damlatılmak üzere antibiyotik ve kortikosteroid ve/veya nonsteroidal antiinflamtuar ilaçlar içeren damlalar reçete edilir. Bu damlalar doktorun önerdiği şekilde ve dozda kullanılmalıdır. İlk gün gözlerde yanma, batma ve sulanma olabilir, bu durum ilk geceden sonra genellikle düzelir. Bu aşamada gözler kesinlikle ovuşturulmamalı, televizyon seyretmek gibi göz kırpma sayısını azaltan görsel yoğun işler yapılmamalıdır. İlk gün gözlere su kaçırmak sakıncalı olabilir, gene bu günlerde göz makyajından kaçınılmalıdır. Geceleri uyurken gözleri kapamak için şeffaf plastikten göz koruyucu kalkanlar kullanılabilir. Cerrahi sonrasında ilk gün görme bir miktar bulanık olabilir, bu genellikle flep dokusunda gelişen ödeme bağlıdır, bu durum birkaç gün içerisinde düzelir ve görme düzelir. Kişiler lazer cerrahisi sonrasında kısa sürede tekrar eski aktivitelerine dönebilir. LASIK cerrahisi sonrasında bazı komplikasyonlar gelişebilmektedir, bu komplikasyonların gelişim oranı değişik raporlara göre %3 ve %6 arasında değişebilmektedir. Aşağıda liste halinde rastlanabilecek bazı komplikasyonlar sıralanmıştır. LASIK cerrahisi komplikasyonları cerrahi öncesindeki, cerrahi sırasındaki, cerrahi sonrası erken veya geç dönemdeki bazı etkenlere bağlı olarak gelişebilmektedir. Günümüzde mikrokeratomlara bağlı olarak gelişen flep komplikasyonları oldukça nadirdir ve komplikasyonlu flebe lazer uygulanmadığı takdirde büyük bir sıklıkla herhangi bir sekel bırakmadan iyileşmektedir. Flebe bağlı -intraoperatif- komplikasyonların oranı yaklaşık %0.2 oranında bildirilmektedir ki bu da yaklaşık 1000 kişiden iki tanesinde flebe bağlı bir problem meydana gelebilir anlamına gelmektedir. Flebin yerinden kayması, flepte meydana gelen kırışıklıklar, diffüz lameller keratit gibi erken dönem sorunları tedaviye yanıt verirler ve çok nadir bazı durumlarda görme kalitesinde azalmaya yol açarlar. Cerrahi sonrasında en sık rastlanabilecek problem flebin yerinden oynamasıdır, bu durum basit bir müdahale ile düzeltilebilir. Bu nedenle cerrahi sonrasında hastaların gözlerini ovuşturmamaları istenir. Fleple kornea arasında yabancı cisimler bulunabilir, bu yabancı cisimler, mikrokeratom kaynaklı metalik karakterde, havada uçuşan tekstil liflerine, gözkapağı kenarındaki yağ bezlerinin salgısına veya gözkapaklarından dökülen deri hücrelerine bağlı olabilir. Bazı durumlarda flep ile stroma arası yıkanarak bu yabancı cisimlerin ortamdan uzaklaştırılması gerekse de çoğu zaman herhangi klinik bir etki göstermeyen yabancı cisimler ortamda bırakılabilir, organik kökenli olan yabancı cisimler zaman içerisinde kendiliğinden erir. Diffüz lameller keratit denilen ve fleple kornea stroması arasında enflamatuar reaksiyonla karakterize durum yaklaşık %2.3 oranında izlenmektedir. Tanı konulup doğru tedavi edildiğinde bu durum herhangi bir geç dönem sekeli bırakmaksızın iyileşir. Mikroplara bağlı enfeksiyon gelişmesi riski oldukça azdır ve bu risk %0.03 oranında bildirilmektedir. Bu enfeksiyon genellikle kornea yatağı ve flep arasındadır. İnfeksiyon sıklıkla tedaviye yanıt verir, ancak bazı durumlarda tedaviye direnç meydana gelebilir, bu durumda görmede azalma ortaya çıkabilir. Gözlerde kuruluk hissi cerrahi sonrasında ilk 6 ayda %48 gibi yüksek oranlarda bildirilmektedir. Kalıcı kuru göz gelişme riski ise %5 civarındadır. Bu duruma korneayı besleyen sinirlerin kesilmesi neden olur bu durum sinirlerin tekrar iyileşmesi ile çoğunlukla düzelir. Korneada daha önceden saptanamayan keratokonus rahatsızlığı varsa veya geride çok ince bir kornea dokusu bırakılmışsa korneada artan bir şekilde bombeleşme meydana gelebilir. Bu durum çok çok nadirdir ve gerekli önlemler alınırsa hemen hemen hiç görülmez. Görme kalitesinde azalma, geceleri ışıklar etrafında saçılma olması, gece görüşünün azalması, kontrast duyarlılıkta azalma gibi bazı problemlere de rastlanabilir. Flep ile kornea yatağı arasında epitel hücrelerinin yürümesi de ileri dönemde görülebilecek bir durumdur, bu durumun sıklığı yaklaşık %1 oranında bildirilmektedir. Foucault sarkacÄ± Foucault sarkacı, adını Fransız fizikçi Léon Foucault'dan alan, ilk defa deneysel olarak Dünya'nın kendi ekseni çevresinde döndüğünü kanıtlayan sarkaç düzeneği. Bir sarkacın asılma noktası değiştiği halde salınımının değişmediğini gözleyen Foucault, yeterince büyük bir sarkaç harekete geçirildiğinde, bunun salınım düzeninin değişmeyeceğini, fakat yerin, yani Dünya'nın hareket edeceği kuramını geliştirmiştir. Eğer Dünya dönüyorsa, Dünya ile birlikte sarkacı izleyen gözlemciler de dönecekler, buna karşın sarkacın salınım düzlemi hareketsiz kalacaktı. Bu nedenle sarkacın salınım düzlemi gözlemcilere göre yavaşça hareket ediyor gibi görünecekti. Gerçekte ise, gözlemcilerin dolaysız bir yolla izlemiş oldukları olay, Dünya'nın kendi etrafında dönmesinin bir sonucuydu. Düşünceleri ile toplumda büyük bir ilgi uyandıran Foucault'ya imparator III. Napolyon, deneyini Paris'teki büyük kubbeli Panthéon binasında yapmasına izin vermiştir. Foucault, kubbenin ortasına 67 metrelik çelik telle 28 kg ağırlığında bir demir top asmıştır. Topun alt tarafına sivri bir uç takılarak, yere serili ince kum tabakasında, bu ucun bıraktığı izlerden yararlanarak, sarkacın salınım düzlemindeki değişimin 31 Mart 1851 yılında gözlemciler tarafından izlenebilmesi sağlanmıştır . Bu tarihi deneyi izlemek için Pantheon'a büyük bir kalabalık toplanmıştır. Foucault'nun sarkacı hareket ettirmesinden bir saat önce, titreşim ve hava akımlarına engel olmak üzere, gözlemcilerin hareketsiz ve sessiz olmaları temin edilmiştir. Sessizce salınımına başlayan sarkacın salınım düzleminde, bir süre herhangi bir değişim gözlenmemiştir. Bu sessiz bekleyişin ardından gözlemciler, kumun üzerindeki izlerin yavaşça değiştiğini görmüşlerdir. Sarkacın salınım düzlemi gözle görünür biçimde dönmektedir. Bu topluluk, tarihte ilk kez Dünya'nın kendi ekseni etrafında döndüğüne tanık olmuştur. Foucault'nun 1851'de, bu deney sırasında Pantheon'a yerleştirdiği bu sarkaç hala aynı yerde asılı durmaktadır. 1850 yıllarında Dünya’nın döndüğü biliniyor olsa da, bu gerçek astronomi gözlemlerine dayanıyordu. Teleskobu olmayanların ya da kullanmayı bilmeyenlerin Dünya’nın döndüğünü bizzat görme imkânı yoktu. Kuzey’den bakıldığında yerküre saat yönünün tersinde döndüğü için uzaydaki gök cisimler de saat yönünde hareket ediyor gibi görünür. Bu yerkürenin dönme hareketinin kanıtı olarak görülebilir, fakat bu tür olaylar eski Yunan filozofların gösterdiği gibi sabit yerkürenin etrafında gök kürenin dönmesi halinde de gözlenebilir. Kuzey Kutbu ya da Güney Kutbu'nda, bir sarkacın salınım düzlemi, altındaki Dünya dönmeye devam ederken, yıldızlara göre değişmeden sabit kalacaktır. Tam turunu tamamlaması bir gün sürecektir. Foucault sarkacına benzeyen bir düzenekle benzeri bir deney, Foucault'dan iki yüzyıl önce 1661'de Vincenzo Viviani tarafından gerçekleştirilmiştir. Foucault, sarkacın temel aldığı ilkeleri, 1817’de Johann Bohnenberger’in keşfettiği mekanik alete uygulayarak aleti geliştirmiş ve bu mekanik alete jiroskop adını vermiştir. Yerkürenin döndüğü ancak dönen koordinat sistemde, Newton’un hareket yasası yeniden ifade edilerek ve sarkaç problemi çözülerek kanıtlanabilir . Sarkacın ucundaki m kütleli metal küreye etkiyen net kuvvet, formula_1 ile verilir. F kuvveti eylemsiz koordinat sistemine göre, salınım düzlemi zamanla değişmemektedir. Burada teldeki gerilme kuvveti, formula_2 olmak üzere metal küreye etkiyen net kuvvet, formula_3 şeklinde yazılır. Sarkaç salınıma başladığında merkezcil kuvvet, öteleme kuvveti ve Coriolis kuvveti de çözüme dahil edilir ve zamana bağlı koordinatlar, formula_4 ve formula_5 elde edilir. Eylemsizlik ilkesi gereğince, sarkacın salındığı düşey düzlem sabit yıldızlara göre değişmez kalır. Bu nedenle Dünya saat yönünün tersinde dönüyorken, Dünya’dan bakan bir gözlemciye göre sarkaç saat yönünde dönüyor görünür. Hiç teleskoba gerek duyulmadan penceresiz kapalı bir odada bile presesyon periyodu ölçülerek sarkacın bulunduğu yerin enlem açısı ve sarkacın doğal periyodu ölçülerek Yerçekimi ivmesi daha doğru hesaplanabilir. Foucault’nun sarkacı ile birlikte, Dünya’nın dönüşü daha net görünür hale gelmiştir. Foucault sarkacı Dünya’nın döndüğünü ve dönme etkilerini gösteren önemli kanıttır . Dünya'daki pek çok kurum, müze ve laboratuvarlarda, Foucault sarkaçları bulunmaktadır. Hatta Güney Kutbu'nda da bir Foucault sarkacı bulunur. Türkiye'de Bilkent Üniversitesi Fen Fakültesi binasında, Ege Üniversitesi Rasathanesi'nde, Çanakkale Onsekiz Mart Üniversitesi Gözlemevi'nde, Gaziantep Büyükşehir Belediyesi Gezegenevi'nde, Eskişehir Büyükşehir Belediyesi Bilim Deney Merkezi'nde, Ankara'da MTA'ya bağlı müzede ve Isparta Belediyesi Halı Kilim ve Etnografya müzesi'nde Foucault sarkacı bulunmaktadır. Diplomatik dokunulmazlık Diplomatik dokunulmazlık, hükümetler arasında, diplomatların karşılıklı olarak serbestçe seyahatini ve görevli olduğu ülkenin yasalarına göre dava edilmemesini ve yargılanmamasını teminat altına alan bir anlaşmadır. Ancak, söz konusu diplomatlar sınırdışı edilebilirler. Diplomatik İlişkilerde Viyana Konvansiyonu ile 1961'de uluslararası bir kanun olarak kabul edilen bu konunun tarihçesi oldukça eskilere dayanır. Diplomatik dokunulmazlık kurumu, hükümetler arasındaki ilişkilerin zor zamanlarda, hatta savaş hallerinde dahi sürdürülebilmesine imkân sağlamak amacıyla geliştirilmiştir. Yabancı bir ülkenin bir diplomatı, bir ülkeye atandığında, o ülkenin devlet başkanı tarafından, görevlerini etkin olarak yerine getirebilmesi için bazı ayrıcalık ve dokunulmazlıklarla donatılır. Bu durum, aynı yetkilerin karşılıklı olarak diğer ülke tarafından da yapılacağı kabulüne dayanarak gerçekleşir. Ev sahibi ülkenin "dokunulmazlık"tan vazgeçmesi mümkündür, ki bu durum yalnızca o diplomatın, diplomatik göreviyle hiçbir ilişkisi olmayan ciddi bir suç işlemesi (casusluk vb. suçlamaların dışında) veya ciddi bir suça şahit olması durumunda gerçekleşir ve hatta ev sahibi ülke, söz konusu bireyi yargılayabilir. Metropolitan Broadcasting Company Metropolitan Broadcasting Company (kur. 1940-) Dünya'nın ilk televizyon şirketi. Kendisine bağlı birçok şirketi bünyesinde barındırmaktadır. Tuzla Kantonu Tuzla Kantonu, Bosna-Hersek Federasyonu'nu oluşturan 10 kantondan biridir. Başkenti Tuzla'dır. Una-Sana Kantonu Una-Sana Kantonu, Bosna-Hersek Federasyonu'nu oluşturan 10 kantondan biridir. Başkenti Bihaç'tır. Posavina Kantonu Posavina Kantonu Bosna-Hersek Federasyonu'nu oluşturan 10 kantondan biridir. Başkenti Oraşye'dir. Georgi Malenkov Georgi Malenkov (Rusça; Гео́ргий Максимилиа́нович Маленко́в, 8 Ocak 1902, Orenburg - 14 Ocak 1988, Moskova), Josef Stalin'in yakın çalışma arkadaşlarından olan Sovyet devlet adamı ve Komünist Parti görevlisi. Stalin'in ölümünden hemen sonra SBKP Genel Sekreterliği (1953) ve başbakanlık (Mart 1953 - Şubat 1955) yaptı. Bolşevik İhtilali'ni izleyen iç savaş sırasında 1919'da Kızıl Ordu'ya katıldı. 1920'de Rus Komünist Partisi'ne (Bolşevik) üye olduktan sonra parti içinde hızla yükseldi. Aynı dönemde Josef Stalin'in yakın çalışma arkadaşları arasına girdi ve 1930'ların sonunda partide gerçekleştirilen büyük temizlik hareketlerinin hepsinde önemli rol oynadı. 1941'de Politbüro aday üyeliğine getirildi. II. Dünya Savaşı sırasında SSCB'de savaşın yönlendirilmesinden sorumlu az sayıda kişiden oluşan Devlet Savunma Komitesi'nde yer aldı. Savaştan sonra 1946'da Politbüro asil üyesi oldu. Ayrıca Merkez Komitesi ikinci sekreterliğine ve başbakan yardımcılığına atandı. Savaş sonrası dönemde sert bir rekabet içine girdiği Andrei Jdanov'un suçlamaları sonucu partideki durumu sarsıldı. Ama iki yıl içinde konumunu yeniden güçlendirerek Josef Stalin'in başlıca yardımcılarından biri durumuna geldi. Josef Stalin'in Mart 1953'te ölmesinin ardından parti birinci sekreterliği ve başbakanlık görevlerini üstlendi. Bu suretle Sovyetler Birliği lideri oldu. Fakat 6 ay kadar sonra, birinci sekreterlik görevini Nikita Kruşçev'e devretmek zorunda kaldı. Başbakanlığı sırasında silahlanma harcamalarının azaltılması, ağır sanayi yerine tüketim malları üretimine öncelik verilmesi ve kolektif çiftliklerde çalışanlara sağlanan teşviklerin artırılması için çalıştı. Malenkov uyguladığı programın partinin öteki önderleri arasında yarattığı muhalefet karşısında Şubat 1955'te başbakanlıktan istifa etmek zorunda kaldı. Ama Parti Prezidyumu'ndaki (eskiden Politbüro) güçlü konumunu 1957'ye değin korudu. "Karşı Parti Hareketi" olarak adlandırılan grupla birlikte Kruşçev'i devirme girişiminin başarısızlıkla sonuçlanması üzerine 1957'de Prezidyum'dan ve Merkez Komitesi'nden çıkarıldı. Ardından Kazakistan SSC'deki bir hidroelektrik santralinin yöneticiliğine atandı. 1963'te emekliye ayrıldıktan sonra anılarını yazmaya başladı. 1964'te partiden çıkarıldı. 1988 yılında Moskova'da öldü. Andrew Bonar Law Andrew Bonar Law (d. 16 Eylül 1858 – ö. 30 Ekim 1923) Britanyalı siyasetçi, 1922-1923 yıllarında başbakan. 1911'de Muhafazakâr Parti liderliğine getirildi. Lloyd George hükümetinin Türkiye siyasetinin başarısızlığı nedeniyle istifaya zorlanmasının ardından 1922'de başbakan oldu. Bu görevde sadece yedi ay kaldı, 1923'te vefat etti. Kısa görev süresi nedeniyle "tanınmayan başbakan" lakabıyla anılır. Robert Blake tarafından yayımlanan biyografisi de bu ismi taşır. David Lloyd George David Lloyd George (okunuşu: "deyvid loyd corc") (d. 17 Ocak 1863 – ö. 26 Mart 1945), Britanyalı siyasetçi, 1916-1922 arasında başbakan. David ön adı, Lloyd George soyadıdır. 1945'te ölümünden kısa bir süre önce Dwyfor Kontu payesi verildi. Liberal Parti'den seçilen son başbakandı. I. Dünya Savaşı boyunca ülkesini yönetti, savaş sonrasında Avrupa'nın yeniden şekillenmesinde baş rolü oynadı. Osmanlı İmparatorluğu'nu parçalama siyasetini destekledi, Türk Kurtuluş Savaşı süresince Britanya hükûmetini idare etti. Türkiye Cumhuriyeti'nin kurulmasına neden olan Türklere karşı açılmış savaşın baş mimarı oldu. 1863'te Manchester'a bağlı Chorlton-on-Medlock'da doğan Lloyd George, işçi sınıfı kökenli olan ilk ve aslen Galli olan tek Büyük Britanya Başbakanı'dır. Hukuk okudu. 1885 seçimlerinde Austen Chamberlain'in reform programından etkilenerek Liberal Parti'ye katıldı. İrlanda'nın özerkliği (Home Rule) için mücadele eden başbakan William Ewart Gladstone'un takipçisi oldu. Galler Ülkesi için benzer bir özerklik programı oluşturmaya çalıştı. 1890'da parlamentoya girdi. Parlamentoda özellikle Anglikan Kilisesi'nin resmi statüsüne ve Boer Savaşı'na karşı çıkışlarıyla tanındı. 1905'te kabineye girdi. 1908'de maliye bakanı oldu. İngiltere'de sosyal güvenlik sisteminin kurulmasında baş rolü oynadı. İşçi haklarını savundu. Lordlar Kamarası'nın ayrıcalıklarına karşı mücadele ederek aristokrasinin İngiliz siyasetindeki ağırlığının azaltılmasını sağladı. Başbakan Asquith liderliğindeki Liberal Parti 1916'da bölününce, Lloyd George partinin bir kanadıyla birlikte ayrılarak Muhafazakâr Parti'nin desteklediği bir koalisyon hükûmeti kurdu. 6 Aralık 1916'da başbakan oldu. I. Dünya Savaşı'nın son iki yılında, beş kişilik "Savaş Kabinesi" ile İngiliz savaş politikasını yönetti. Savaş sonrasında toplanan Paris Barış Konferansı Lloyd George'un kariyerinin zirvesi idi. Paris'te kaldığı beş ay boyunca Fransa başbakanı Clemenceau ve ABD başkanı Wilson üzerinde kolay bir üstünlük kurdu. Savaştan sonra başta Almanya ve Osmanlı İmparatorluğu olmak üzere, yeni kurulacak dünya düzenini belirlemekte baş rolü oynadı. 1922 eylülünde çıkan Çanakkale Krizi ("the Chanak Affair") Lloyd George'un başbakanlığının sonunu getirdi. İzmir'in kurtuluşundan sonra Fahrettin Altay komutasındaki Türk süvari kolordusu Çanakkale Boğazı üzerinden İstanbul'a yöneldiler. Türk ordusu, Çanakkale'de bulunan İngiliz kuvvetlerine bir ültimatom vererek geçit hakkı istemişti. Bunun üzerine bölgede bulunan Fransız birlikleri Fransa Başbakanı'nın emriyle geri çekildiler. İngiltere Başbakanı Lloyd George ise ültimatomu reddederek İngiliz kuvvetlerine direnme emri verdi ve hükûmetindeki bir grup bakanla birlikte bir bildiri yayınlayarak Türkiye'ye savaş ilan edileceğini duyurdu. Bu savaşı istemeyen Kanada Başbakanı, savaşa İngiltere hükûmetinin değil, Kanada parlamentosunun karar vereceğini belirterek, Kanada'nın siyasi bağımsızlığını tarihte ilk defa fiilen ilan etmiş oldu. İngiliz kamuoyu ve Muhafazakâr Parti ileri gelenleri ve hükûmetteki üyeleri de Türkiye ile savaşa karşı çıktılar. Dışişleri bakanı Lord Curzon ve savaş bakanı Winston Churchill de başbakanın çatışmacı politikasına karşı çıkınca Muhafazakâr Parti, 19 Ekim 1922'de Carlton Club deklarasyonuyla ("Carlton Club meeting") koalisyondan ayrıldı ve hükûmet düştü. Hem Lloyd George hem de lideri olduğu Liberal Parti İngiltere tarihinde bir kez daha iktidara gelemedi. Lloyd George 1945'e dek Liberal Parti milletvekili olarak parlamentoda kaldı. Bu dönemde Liberal Parti'nin küçülerek marjinalleşmesine tanık oldu. 1936'da Adolf Hitler lehine verdiği demeç eleştirilere yol açtı. İkinci Dünya Savaşı'nın ilk yıllarında, Sovyetler Birliği'ne karşı İngiliz-Alman barışını savundu. 1945'te 82 yaşında öldü. Türk Kurtuluş Savaşı sürdüğü yıllarda Britanya hükûmetini yönetmiştir. I. Dünya Savaşı'nı izleyen dönemde Lloyd George Türkiye'ye karşı son derece sert ve tavizsiz bir politika izledi. Yunanlar İzmir'e asker çıkarmadan İzmir-Konya-Antalya üçgeni İtalya'ya verilmişti, ancak bölgenin güçlü İtalya'ya nazaran daha güçsüz olan Yunanistan'a verilmesi İngiltere'nin çıkarlarına daha uygundu. Bu yüzden George Yunanların Anadolu'yu işgaline destek çıktı. Ayrıca Sevr Antlaşması, Türk hükûmetinin Sevr Antlaşmasına direnmesi üzerine Yunan ordusunun Anadolu'ya sürülmesi, 1921 Londra Konferansı'nda Sevr Antlaşması'ndan taviz verilmemesi, 1922 yazında Yunan başbakanı Gounaris'in Anadolu'dan çekilme teklifinin reddi, Eylül 1922'de Çanakkale Boğazı nedeniyle Türkiye ile savaş noktasına kadar tırmanan gerilim, hep Lloyd George'un şahsen yönettiği politikaların ürünüdür. Ayrıca Lloyd George'un Türkiye'ye karşı tutumunu Yunan lideri Venizelos'la dostluğuna bağlayan yorumcular, Venizelos'un Kasım 1920'de iktidardan düşüşünden sonra da aynı politikaları sürdürmesini açıklamakta zorlanmıştır. Bazı tarihçilere göre gençliğinde Gladstone'un çırağı olarak, onun Türk karşıtı görüşlerinden etkilenmiştir. Bazılarına göre Galler ve İrlanda davalarında azınlık hakları için verdiği mücadele, Türkiye'deki azınlıklara gösterdiği sempatinin kaynağıdır. Lloyd George'un Türk Kurtuluş Savaşı'ndan sonra yaptığı bir konuşmada Atatürk ile ilgili, ""İnsanlık tarihi birkaç yüzyılda bir dahi yetiştirebiliyor. Şu talihsizliğimize bakınız ki Küçük Asya'da çıktı. Hem de bize karşı. Elden ne gelebilirdi?"" dediği iddia edilmekte olup henüz bu söylem belgelenmemiştir. Ekim 1922'de başbakanlıktan istifa etti ve bir daha iktidara gelemedi. 1943'te Miss Frances Stevenson'la evlendi. Saygınlığını kaybetti ve 1945'te öldü. Kurbağa balığı Kurbağa balığı ("Uranoscopus scaber"), ılıman denizlerde yaşayan bir balık türüdür. Akdeniz, Ege ve Marmara'da taşlık ve yosunlu bölgelerde yaşar. Halk dilinde "balon balığı" olarak bilinir. Dipte yatarak başının üstündeki gözleri ile küçük canlıları veya balıkları görüp avlar. Nisan – Mayıs aylarında kışladıkları derin sulardan sahillere, bazen de acısu bölgelerine sokulup Temmuz – Eylül arasında üreme yapar. 10 – 20 000 yumurta döker. Yavrular önce planktonlarla daha sonra omurgasızlarla beslenir. Özel avcılığı yapılmadığı için ekonomik değeri azdır. Eti zehirlidir. İşgalci bir balıktır. Bazı türleri yerli balıkların neslini tehdit eder. Oltaları kopardığı için balıkçıların en kötü kabusudur. Tetrodoksin isimli zehirli bir madde iÃ§erirler. Durub-i Emsal-i Osmaniye Durub-i Emsal-i Osmaniye, Şinasi tarafından 1863 yılında yazılmış olan, ilk atasözleri kitabı niteliği taşıyan eserdir. Eserde 1500 kadar Osmanlı atasözü ve deyimi derlenmiştir. Eserin 2. baskısında (1870), bu sayı 2500'e ulaşır. 1885'te ise Ebüzziya Tevfik kendi topladıklarını da ayrıca belirterek bu atasözleri ve deyimlerin sayısını 4000'e kadar çıkarır. Manastır (anlam ayrımı) Kırcağız, Milas Kırcağız, Muğla ilinin Milas ilçesine bağlı bir mahalledir. Muğla iline 73 km, Milas ilçesine 3 km uzaklıktadır. Jökulsárlón Jökulsárlón İzlanda'nın bir dizi buzul gölünün en büyük ve en ünlüsüdür. Vatnajökull'un güney kenarında, "Breiðamerkursander" 'da Skaftafell Milli Parkı ve Höfn arasında bulunur. 150 m derinliği ile İzlanda'nın en derin üçüncü gölüdür. Üzerinde gezinen ve yükseklikleri 15 metreye ulaşan buzdağları, Jökulsárlón'un karekteristik özelliğidir. Bunlar Breiðamerkurjökull'un buzul dilinden çözülen buzdağlarıdırlar. Gölün kıyısında, çok sayıda yol ve patikalarda gezinti yapılabilir ve üç renkli buzdağları görülebilir. Buzdaki mavi renk, çeşitli kristaller ve onların yansımasından kaynaklanırken, siyah renk volkanik küllerden ileri gelir. Jökulsárlón'da bazen yüzen foklar, genelde gölün denize açılan 50 m uzunluğundaki bağlantısına çekilmişlerdir. Bu foklar, turist gezi teknelerinin ürettiği gürültüden kaçınırlar. Haziran ve Temmuz aylarında büyük kahverengi martılar buzul gölünün yakınlarına yuva yaparlar. Kuluçkadaki hayvanların agresifliği sebebiyle, onların ve yuvalarının çevresinden mümkün olduğunca uzağından gezilmesi tavsiye edilir. Gölün yakınlarında iki buzul gölü daha bulunur. Bunlar çok daha küçük olan ve buzdağları da yine o kadar büyük olmayan Fjallsárlón ve Breiðárlón gölleridir. Bu gölden çıkan kısa ırmağın adı "Jökulsá á Breiðamerkursandi" 'dir. Irmak üzerinde, kısmen gölün hemen yanından giden, izlanda'yı çevreleyen Hringvegur Karayolu 'nun bir köprüsü gerilidir. Deniz dalgalarının yıpratması ve buna bağlı olarak kıyı erozyonu sebebiyle köprünün yıkılma tehlikesi gittikçe büyüyen bir tehlikedir. Böylelikle, bu karayolu ve aynı şekilde "Jökulsá " bu kısımda kaybolacak, ve göl bir deniz koyuna dönüşecektir. Kolofon Kolofon aşağıdaki anlamlara gelebilir: Komünizmle Mücadele Derneği Türkiye’de ilk Komünizmle Mücadele Derneği’nin kuruluş başvurusu Zonguldak’ta 1948 yılında yapılmıştı ve dernek kuruluşuna kadar (gayri resmi olarak) 1950 yılında faaliyete geçmişti ve 1953 yılına kadar çeşitli etkinlikler tertipledi. Kuruluş için ikinci girişim İstanbul’da gerçekleşti. Komünizmle Mücadele Derneği'nin ilk şubesi 7 Aralık 1956 tarihinde İstanbul’da kuruldu ve çalışmalarını 27 Mayıs 1960 sonrasında sona erdirdi. Türkiye çapında CIA destekli sol karşıtı kontrgerilla faaliyetlerini etkili bir biçimde sürdüren Türkiye Komünizmle Mücadele Derneği ise 1963 yılında kuruldu. Derneğin çalışmaları, 1965 yılında genel başkanlığa Toprak Dergisi sahibi İlhan Egemen Darendelioğlu’nun geçmesi ile hızla yaygınlaştı. 1965'te 27 olan şube sayısı kısa sürede 110’a çıktı. 1965 yılından itibaren İzmir, Antalya, Adana, Erzurum, Kars ve Trabzon’da mitingler düzenledi Fethullah Gülen bu yıllarda Erzurum’da Komünizmle Mücadele Derneği’nin kurucuları arasında idi. Derneğin önde gelen üyeleri, daha sonra İlim Yayma Cemiyeti'nin kuruluşuna da önayak olmuşlardır. Cumhurbaşkanı Cemal Gürsel, 16 Temmuz 1965 tarihinde, TİP'in Bursa mitingine yapılan saldırı sonrasında Komünizmle Mücadele Derneği fahri başkanlığından ayrılmıştı. Bunun üzerine Adalet Bakanlığı dernekle ilgili soruşturma başlattı. Kolofon (basım) Kolofon, bir kitabın genellikle başlık sayfasında bulunan matbaa amblemi ve kitapla ilgili açıklamalardır. Yunanca 'zirve, son nokta' veya 'son rötuşlar' anlamına gelen "kolophon" kelimesinden gelmektedir. Kolofon genellikle kitapta kullanılan yazı karakterlerini, kâğıt ve mürekkep türünü, ciltleme yöntemini ve malzemelerini anlatır. Teknik kitaplarda, kitabın hazırlanışında kullanılan yazılımlar da kolofon kısmında bulunabilir. Daha detaylı kolofonlar kitabın "sınırlı sayıda üretildiği" veya "özel basım olduğu" gibi detayları da içerirler. Kolofon genelde telif durumunun belirtildiği sayfaya basılır ancak bazen arka kapakta da bulunabilir. Bazı eski kitaplarda, kitap metni bittikten hemen sonra basıldığı da görülür. Bazı durumlarda sadece basımevinin amblemine veya kitap rafta iken görünen ince kenarına kolofon dendiği de olur. Kolofonun kullanımı çok eskilere dayanır. Asur, Babil ve Kenan gibi yakın doğu ülkelerinde kitapların veya yazılı tabletlerin sonuna metnin kim tarafından, kimin emriyle, neden, nerede, ne zaman, ne şekilde yazıldığına dair bilgiler; kelime adedi, kitaptaki slogan veya özlü sözler eklenirdi. Hakan Arslanbenzer Hakan Arslanbenzer (16 Kasım 1971), Türk şair. 16 Kasım 1971'de Kars'ın Karakale köyünde doğdu. Kars Halitpaşa İlkokulu (1983), Ankara Atatürk Anadolu Lisesi (1990) ve İstanbul Üniversitesi İngilizce Öğretmenliği (2006) mezunu. Matbu uğrakları, "Dergâh", "Şehrengiz", "Atlılar", "Huruç", "Kılavuz" ve "Fayrap". "Şehrengiz" (1997) ve "Atlılar" (2000-2005) dergilerinin genel yayın yönetmenliğini yaptı. 2005 yılından bu yana aylık "Fayrap" dergisini çıkarıyor. Ocak 2011'de "Avangard Yayınları"'nı kurdu. "Popülist Kültür Derneği" kurucu üyesidir. Neo-epik şiir görüşünü ortaya attı. Bunun verimleri olarak; "Reis'in Kara Merhemi" (1997, Dergâh Yayınları), "Şehidet'in Erken Günlerini Anarak" (1998, Dergâh Yay.) ve "Namus ve Başka Şiirler" (2001, Dergâh Yay.) başlıklı üç şiir kitabıyla birlikte "Dünyaya Saldıran Şair" (1998, Dergâh Yay.), "Türkiye'de Kültürel İktidar Solda Mı?" (2011, Avangard Yay.), "Neo-Epik Şiir" (2012, Okur Kitaplığı) ve "Üç Sütun: Şiir, Hikâye, Eleştiri" (2013, Okur Kitaplığı) başlıklı dört eleştirel deneme kitabı yayımlanmıştır. İlk üç kitabındaki şiirlerden ve yeni şiirlerinden seçtiklerini bir araya getirdiği "Çok Üzgünüm" adlı kitap ise "Epik, Lirik ve Dramatik Şiirler" altbaşlığını taşıyor (2007, Fayrap Kitaplığı; 2010, Fayrap Kitap; 2013, Okur Kitaplığı). Ayrıca "Türk Şiiri 2005", "Türk Şiiri 2006", "Türk Şiiri 2007", "Türk Şiiri 2008-2009" ve "Türk Şiiri 2010" başlıklı beş şiir yıllığı çıkardı (2006, Büyükharf Yay.) (2007, Büyükharf Yay.) (2008, Nirengi Yay.) (2010, FayrapKitap). Arslanbenzer, halen Avangard Yayınları'nın Genel Yayın Yönetmenliğini sürdürmektedir. Amfibi Deniz Piyade TugayÄ± Amfibi Deniz Piyade Tugay Komutanlığı, Türk Deniz Kuvvetleri'ne bağlı amfibi deniz piyade tugayıdır. Amfibi Görev Grup Komutanlığı'na bağlı olarak görev yapar. Karargahı, Foça'dadır. 1968 yılında ilk olarak Gölcük'de kurulan birlik 1977 yılında Foça'ya intikal etmiştir. Düşman ülkenin kıyı sahiline yaptığı çıkartma ile kıyı şeridini ele geçirip geriden gelen birliklere hareket imkânı sağlamak ve yüzer platformları korumaktır. Deniz piyadeler komando eğitiminin yanında kıyıya çıkartma ,bottan hareket halindeki gemiye çıkma, halatla helikopterden inme, kaçma-kurtulma, arazi şartlarında hayatta kalma ve ileri düzey yüzme gibi eğitimlerden geçmektedirler. Diğerkâmlık Diğerkâmlık veya altrurizm (özgecilik), “başkalarının yararını da kendi yararı kadar gözetme” ya da “diğer insanlara maddi veya manevi kişisel çıkar gözetmeksizin yararlı olmaya çalışma ve ‘bencillik karşıtı hareketlerde bulunma” olarak tanımlanır. Bencilliğin (egoism) karşıt anlamlısı olan ve “özgecilik, elcilik” olarak da bilinen diğerkâmlık, tanımlarından da anlaşılabileceği gibi, “kendi gelişim gereksinimlerini bir kenara itip yalnızca başkalarının çıkarlarını sağlamaya çalışma” anlamında değil, başkalarını da kendisi kadar düşünme, başkalarını da kendisi kadar sevme ya da başkalarının yararını da kendi yararı kadar gözetme anlamında kullanılır. Diğerkâmlık Konfüçyanizm’de ve Budizm’de yedi erdemden biri olarak kabul edilir. Diğerkâmlık Konfüçyanizm’de “çu”, Budizm’de “dana” adını alır. Budizm’de "erdem" anlamında kullanılan paramita’lardan biri olan “dana” terimi aynı zamanda “ölümsüz sevgi” anlamına gelir. Diğerkâmlık Neo-spiritüalizm’in temel kavramlarından birini oluşturur. Neo-spiritüalist görüşe göre, vicdan diğerkâmlığı, nefsaniyet bencilliği telkin eder. Bu görüşe göre, diğerkâmlık insan ruhunun "Dünya gezegeni okulu"nda geliştirmesi gereken sevgi, şefkat,merhamet, fedakarlık vs. ‘yetenek’lerini kapsayan bir terimdir. Konuya ilişkin olarak Dr. Bedri Ruhselman şöyle der: “"İnsanlar kendileri için olduğu kadar başkaları için de çalışmak, yorulmak ve emek sarfetmek zorundadır. (…) Bencillik ruhun bir zaafı, bir daralışı, diğerkâmlık ise ruhun kudreti ve genişleyişidir".” Diğerkâmlık, bir bakıma, kişinin bir parçası olduğu toplumda kendi üzerine düşen vazifeleri yerine getirmesidir. Bu şöyle açıklanır: İnsanoğlunun bireysel (diğer insanlardan ayrı olarak) yaşaması doğal yapısına aykırıdır. İnsan toplu yaşama gereksinimi içinde olan bir varlıktır. Bakıma en fazla muhtaç olan yavrunun insan yavrusu olması bunun açık bir örneğidir. Bireyin içinde bulunduğu toplum, çeşitli organlardan oluşan bir organizmaya benzetilecek olursa; diğerkâmlık, bireyin bir parçası veya bir organı olduğu organizmanın yararı uğruna, organizmada kendi üzerine düşen vazifeleri yerine getirmesidir. Dolayısıyla, diğerkâmlık aslında kişinin menfaatlerinden vazgeçmesi değil, tam tersine yüksek menfaatlerini düşünmesidir. Çünkü organizmanın kusursuz işlemesindeki bir aksaklık kendisine de yansıyacak ve kendi çalışmasında da birtakım rahatsızlıklara yol açacaktır. Ayrıca, bağlı bulunduğu organizmanın gelişmesi ve yükselmesi, kendisinin de gelişmesi ve yükselmesi demektir. Sonuç olarak diğerkâmlık, toplu yaşamanın gereklerini yerine getirmek olarak da açıklanabilir. Mürsel Bakü Mürsel Bakü (1881, Erzurum - 22 Eylül 1945, İstanbul), I. Dünya Savaşı ve Türk Kurtuluş Savaşı'nda önemli görevler üstlenmiş, Bakü ve İzmir şehirlerini düşman işgalinden kurtarmış, sonrasında bir dönem milletvekilliği yapmış Kafkasya asıllı Türk askeri. 9 Eylül 1922 sabahı, 1. Süvari Tümeni'nin komutanı olarak İzmir'e ilk giren Türk paşasıdır. 1904 yılında Harp Akademisi'ni bitirdi ve mümtaz yüzbaşı oldu. I. Dünya Savaşı sonundaki dönemde Batum'da 5. Kafkas Piyade Tümeni komutanlığı yaptı. Eylül 1918'de Nuri Paşa'nın komutasındaki Kafkas İslam Ordusu ile Bakü Muharebesi'ne katılarak Bakü'nün Ermeni Taşnak'larından ve Bolşevik'lerden kurtulmasını ve 28 Mayıs 1918'de kurulmuş olan Azerbaycan Demokratik Cumhuriyeti hükümetinin Gence'den Bakü'ye taşınmasını sağladı. Birinci Dünya Savaşı'nın bitiminde İngilizler tarafından tutuklandı ve Malta sürgünleri arasında yer aldı. Serbest bırakılmasından sonra 3 Kasım 1921 tarihinde Anadolu'ya geçerek Türk Kurtuluş Savaşı'na katıldı. Büyük Taarruz'da 1. Süvari Tümeni'ne komuta etti. 31 Ağustos 1922 tarihinde Mirliva rütbesine terfi etti ve Paşa oldu. İzmir'e giren ilk Türk generali olarak Türk bayrağını Hükûmet Konağına çeken Yüzbaşı Şerafettin'e komutanlık etti. 7. Kolordu Komutanlığına bir süre vekalet etti. Bu sürede Şeyh Said İsyanı'nın bastırılmasında görev aldı. 23 Ağustos 1938 tarihinde askerlikten emekli oldu. TBMM VII. Dönem Kocaeli milletvekilliği yaptı. 1945 yılında İstanbul'da vefat etti. Fark makinesi Fark makinesi, polinom işlevlerin (fonksiyonların) hesaplanması için tasarlanmış bir mekanik hesap makinesidir. Toplama çıkarma yapabilen bir makine yapmak yüzyıllar boyunca bilim adamlarının ilgisini çekmiştir. 1642 yılında bir vergi memurunun oğlu olan Blaise Pascal, babasına yardım amacıyla böyle bir makine tasarlamıştır. 1694 yılında, Gottfired Wilhelm von Leibniz, Pascal'ın tasarladığı bu makineyi geliştirerek, aynı zamanda çarpma ve bölme işlemlerini de yapabilen bir makineyi tamamladığını duyurmuştur. Daha sonra 1786'da J.H. Müller de benzeri bir makineyi tasarladığını duyurmuş ancak yapımını gerçekleştirememiştir. Uzun bir aradan sonra 1822'de İngiliz matematikçi Charles Babbage (1791 – 1871), oldukça gelişmiş bir makinenin tasarımına başladığını duyurmuştur. Fark makinesi, bir değerler serisini otomatik olarak hesaplayabilmeyi öngörüyordu. Sonlu farklar yönteminden yararlanarak, çarpma ve bölme işlemlerinden yararlanmaksızın hesaplama yapmak mümkündü. Fark makinesi, projenin ilk haliyle, 2,5 m yüksekliğinde, 15 ton ağırlığında olacak ve 25.000 parçadan oluşacaktı. Babbage, projesine mali kaynak bulabilmesine rağmen onu tamamlayamamıştır. Daha sonra Fark makinesinin geliştirilmiş bir modelini tasarlamasına rağmen bunun yapımına hiç başlayamamıştır. 19. yüzyılın olanak tanıdığı ölçüsel toleranslarla 1989-1991 yılları arasında tamamlanan bu makine, Londra Bilim Müzesi'nde çalıştırıldığı zaman ortalama bir elektronik hesap makinesinden çok daha öteye giderek 31 basamağa kadar doğru hesap yapabildiği görülmüştür. Babbage geliştirdiği ikinci Fark makinesi ile birlikte çalışabilecek, değişken sütun ve satır özelliklerine sahip, çıktı formatı programlanabilmesi gibi şaşırtıcı özelliklere sahip bir yazıcı tasarlamıştır. Fark makinesinin tamamlanmasından dokuz yıl sonra, Bilim Müzesi, 19. yüzyıl cihazları için oldukça karmaşık sayılabilecek bu yazıcıyı da tamamlamıştır. Nazgûl Nazgûl, J. R. R. Tolkien'in kurgusal Orta Dünya evreninde, Sauron'un şeytani hizmetkarları olan hayaletlere verilen isimdir. Söz kökeni, Kara Lisan'da "nazg" (yüzük) ve "gûl" (hayalet, tayf) sözleridir. Bu yüzden kendilerine "Yüzük Tayfları" da denir. Diğer adları ise, "Kara Süvariler", "Dokuz Süvari" ya da kısaca "Dokuzlar`"dır. Dokuzlar, Sauron'un gücünün hayranlığına kapılarak onun buyruğuna girmiş ve her birine verilen güç yüzükleriyle, Sauron'un parmağındaki Tek Yüzük'ün boyunduruğuna girmiş ölümsüz insan krallarıdır. Kendilerinden, ilk kez 1954-1955'te yayınlanan "Yüzüklerin Efendisi"’nde bahsedilmiştir. Kitapta Dokuzlar, "Sauron'un en korkunç hizmetkârları" olarak da anılır. Başlarında Angmarlı Cadı Kral vardır. Rivayete göre, aralarında Cadı Kral'ın da olduğu üç tanesi Númenor kökenli krallardır. Kullandıkları silahlar fiziksel olarak bir üstünlüğe sahip değildir, asıl güçlerini dolaylarına yaydıkları korku, zehirli solukları, duyulduğunda korku ve cılızlığa yol açan çığlıkları ve korku salmaya yönelik karanlık sihirleridir. Tolkien, bir mektubunda, onlar hakkında şöyle demiştir; İlk çağlarda her birine birer güç yüzüğü verilmiştir. Sauronun hepsine hükmedecek Tek Yüzük'ü dövmesinde sonra Gölge Dünya'ya göç etmiş ve birer yüzük tayfları olmuşlardır. Başları Minas Morgul'da barınmış olan Cadı Kraldır. Ruhları Yüzük'e bağlıdır. Yüzük Savaşı sırasında Yüzük'ü bulmak için görevlendirilmişlerdir. Gollum'a işkence edip Yüzüğün Shire'da barındığını öğrenince yola çıkmışlardır. Ama bulamamışlardır. Kara Süvariler, Hobbitler`i bir kıskaca almış olsalar bile yine de görevlerini tamamlayamamışlardır. Yüzük Kardeşliği kitabında Aragorn Amon Sûl'ün Bekçi Kulesinde karşılaşmış ve savaşmıştır. Cadı Kral, Frodo'dan Yüzük'ü almaya çalışırken hançerini Frodo Baggins`in omzuna saplamış ve zehirlemiştir. Zehirli Morgul Bıçağını, Ayrıkvadi Lordu Elrond temizlemiştir. Amon Hen'de Yüzük Kardeşliği'nden Kuyutorman elfi Legolas, Galadhrim yayı ile nazgûllardan birinin bineğini vurmuştur. Kara Kapılar'da savaşmaya gelen kara süvariler, kartallar reisi Gwahir ve diğer kartallar ile savaşmış kartallar, kara süvarileri sürmüşlerdir. İlhan Egemen Darendelioğlu İlhan Egemen Darendelioğlu (1921 - 19 Kasım 1979), Sarı Basın Kartı sahibi gazeteci, yazar, tarih araştırmacısı. Mersin'in Tarsus ilçesinin Kürkçüler köyünde 1921 yılında dünyaya geldi. İlkokulu köyünde okudu. Tarsus’ta Çukurova Ortaokulu'nu bitirdi. Adana Erkek Lisesi’nden mezun oldu. Yüksek tahsil için İstanbul’a geldi. İstanbul Üniversitesi Edebiyat Fakültesi Türkoloji Bölümü'nü bitirdi. 1948’de "Yeni Bozkurt" dergisini yayımladı. 1950’de askere gitti. Askerlik görevini yedek subay olarak tamamladı. Askerlik sonrasında İstanbul’da Türkçe öğretmenliği yaptı. Basın hayatına atıldı. Bayezid’de Toprak Matbaası’nı kurdu. 1954 yılında "Toprak" isimli mecmuayı yayımlamaya başladı. Bu mecmuayı öldürüldüğü 1979 yılına kadar yayımladı. Öğrenciliğinden beri milliyetçi teşekküllerde çalışan Darendelioğlu, 1965 yılında Türkiye Komünizmle Mücadele Derneği'nin genel başkanlığına seçildi. 1969 seçimlerinde Adalet Partisi’nden İstanbul milletvekili oldu. Partide milliyetçilerin tasfiyesi üzerine, tasfiye edilenlerin Ferruh Bozbeyli başkanlığında kurdukları Demokratik Parti’nin kurucularından oldu. Bu partinin Adalet Partisi tarafından yutulması üzerine Milliyetçi Hareket Partisi’ne katıldı. MHP İstanbul il teşkilatında görev alarak faal siyasî hayatını sürdürdü. Değişik gazete ve dergilerde yazar olarak görev ifa eden Darendelioğlu, "Bizim Anadolu" gazetesinin başyazarlığında bulundu. 19 Kasım 1979 tarihinde yayınlamakta olduğu "Toprak" dergisinden çıkıp arabasına binerken birden fazla kişi tarafından düzenlenen suikastte çapraz ateş sonucu öldürüldü. Cenazesi doğduğu Kürkçüler köyünde toprağa verildi. Gematria Gematria, Kabbala’yı esas alarak sözcükler ve sayılar üzerine yapılan kabalistik çalışmalarla ilgili bir uzmanlık alanıdır. Gematria’da, ebced hesabında olduğu gibi, alfabenin (İbrani alfabesinin) her harfine nümerik bir değer verilir. Böylece her sözcüğün belirli bir sayısal değeri olmasının yanı sıra, sayısal değeri birbirine eş olan birçok sözcük olabilir, yani herhangi bir sayı birkaç sözcüğü temsil edebilir. Aynı sayısal değeri taşıyan sözcükler birbirine eş olarak kabul edilirler ki, Gematria çalışmalarındaki temel yöntemlerden biri bu sayısal değeri aynı olan sözcükleri birbirlerinin yerine kullanmaktır. Erinyeler Erinyeler (Tuvaca: "érénï", koruyucu ruhlar; Yunanca: Ἐρινύες, = çok Ἐρίνυς Erinys; = "öfke") Grek ve Roma mitolojisinde evrendeki düzenin ve doğa yasalarının bekçileri olarak görülürler. Erinye’ler başkalarına zarar verecek şekilde haklarının dışına çıkan herkesi, insan veya ilah olduklarına bakmadan, evrendeki düzenin korunması için, merhametsizce cezalandıran ilaheler olarak tanımlanır. Suç işleyenlerin peşine takılırlar, yeryüzünde olduğu gibi, öte-âlemde de durup dinlenmeden, gece gündüz suçluları bulup cezalandırır, işkence ederler. Acımasız olmalarına karşın, bu işi o kişinin ve herkesin hayrı için yapmaktadırlar. Bu yüzden onlara “eumenide’ler” (hayırlı’lar) de denir. Kişi ıstırabını yeterince çektiğinde ve yeterince pişman olduğunda yakasını bırakırlar. Erinye’ler kimilerine göre, İlâhî İrade Yasaları’nın gereklerini, bunların varlıkta yansıması olan vicdanı, vicdan sesini ve vicdan azabını simgeleyen bir semboldür. El-Hayat Al-Hayat (Arapça: الحياة‎ ""hayat"") Arapça yayınlanan gazete. Kamel Mrowa tarafından kurulan ve 1946 yılında Beyrut'ta yayın hayatına başlayan gazete Londra, Frankfurt, Kahire, Bahreyn, Beyrut, New York ve Marsilya'da basılmaktadır. 160-170.000 adet baskı yapmaktadır. Lübnan iç savaşı sırasında gazete ofisi Londra'ya taşınmış ve yayın hayatına buradan devam etmiştir. 1990 yılında Suudi prens Khalid bin Sultan tarafından satın alınmıştır. Fevzi Paşa Sarayı Fevzi Paşa Sarayı, bugünkü Filistin'in El-Halil kentinde bulunan ve I. Dünya Savaşı sırasında Sina ve Filistin Cephesi'nde Fevzi Paşa'nın kumanda ettiği karargâh. Tarihi bina 2006 yılında TİKA tarafından yenilerek Türk Kültür Merkezi adıyla hizmete açıldı. Klorit Klorit, ClO formülüyle göserilen bir kimyasal kök. Bileşiklerinde daima bir adet elektron alır. Nipel Nipel (İngilizce "nipple"), iki ağızı da dış dişli,tek tarafı dış dişli veya redüksiyon dişli olan metal boru bağlantı elemanıdır. 1/2",3/4",1" gibi çaplarda ve yaklaşık 5,10 cm boylarında kullanılmaktadır. çelik,( siyah veya galvaniz) paslanmaz çelik ve Pirinç,( sarı )