bunlar dokulardaki çevresel şartlara bağlı olarak nitelik ve nicelik olarak değişebilmekteydi. Gemmulalar kanla cinsel organlara taşınmakta, orada birbirleriyle birleşip eşey hücrelerini meydana getirmekteydiler. Döllenmenin ardından, gelişim sırasında, bu gemmulalar ait olduklara dokulara yayılıp onların yeniden oluşmasını sağlamaktaydılar. Lamarck'ın görüşlerinin nihayet çürütülmesi August Weismann'ın çalışmalarına atfedilir. Weismann 1500 farenin kuyruklarını 20 nesil boyunca kesmiş ve bunun sonucu olarak hiçbir farenin kuyruksuz doğmadığını bildirmiştir. Bu deneyin Lamarck'ın teorilerini çürütmediği o zaman ve bugün de belirtilmiş olsa günümüz ders kitapları hâlâ Weisman'ın Lamarck'ın hatasını "ispatladığı" yazar. Aslında Lamarck ve diğerlerinin iddiası, zorunluluk (veya gayret veya irade veya çevre) sonucu "edinilmiş" özelliklerin kalıtlandığıydı. Lamarckçılar zarar görme yolu ile kaybedilen özelliklerin kalıtsal olarak da kaybedileceğini iddia etmiyordu. Bilimsel yöntemle bir şeyin olmadığının ispatlanması mümkün değildir, sadece bir şeyin olduğu ispatlanabilir. Ancak matematikte, olmayana ergi yoluyla bir olumsuzluk kanıtlanabilir. Edinilmiş özelliklerin kalıtımı fikrinin terkedilmesinin nedeni belli bir deney sonucuna değil, Weismann tarafından öne sürülen "germ-plazma" fikrinin o zamanki bilimsel camiaya daha mantıklı gelmesine atfedilir. Weismann, kalıtsal özelliklerin eşey hücrelerinde bulunduğunu, kalıtsal bilgilerin ancak eşey hücrelerinden somatik hücrelere geçebileceğini, ters yönde bir bilgi aktarımı olamıyacağını savunuyordu (bu fikir "Weismann duvarı" olarak adlandırılmıştır). Weismann, eşey hücrelerinde bulunan germ plazmanın devamlılığını öne sürmüştü, ki bu 20. yüzyılda genom'a kaşılık gelecek bir kavramdı. Germ-plazma gibi bir cismin nesilden nesile aktarımı, kasların güçlenmesi gibi fiziksel bir sürecin nesiller arası devamlılığından daha kolay anlaşılabilen bir kavramdı. 1930'lu yıllarda Sovyetler Birliğinde edinilmiş özelliklerin kalıtımı teorisi, Sovyet Tarım Bilimleri Akademisi başkanı Trofim Lisenko'nun öne sürdüğü teoride merkezi bir yere sahipti. Lisenkoizm, Sovyet tarımının ilerlemesi için öne sürülmüş ama bunun uygulaması acı başarısızlıklarla sonuçlanmıştır. Vernalizasyon (bitki tohumlarının uzun süreli soğuğa maruz kalması) ile kış buğdayının bahar buğdayına dönüştürülebileceği iddiası bunun meşhur örneklerindendir. 7 milyar hektar vernalize olmuş tohum ekildikten sonra 1936'da vernalizasyon aniden ve sessizce terkedilmiştir. Kazanılmış özelliklerin kalıtımının olabilmesi için eşey hücrelerindeki DNA'nın çevreyle etkileşim sonucu değişime uğraması gerekir. Yakın dönemde epigenetik olgusunun keşfi, kazanılmış özelliklerin bazı şartlarda bir sonraki kuşağa aktarılmasını sağlayacak moleküler mekanizmaların olduğunu göstermiştir. Bu keşifler Hipokrat, Lamarck veya Lisenko tarafından savunulan evrensel görüşlerin doğruluğunu kanıtlamamaktadır. Ancak, moleküler genetik konusunda kaydedilen ilerlemeler hücrelerin çalışmasında ne kadar çeşitli mekanizmaların mevcut olduğunu bize göstermektedir. Görülmektedir ki, canlılarda kalıtımda epigenetik ve genetik elele çalışmaktalar. Edinilmiş özelliklerin kalıtımı kavramı mikroorganizmalarda çeşitli örnekleri gösterilebilir. Mikroorganizmalar eşey hücreleri ile çoğalmadıkları için organizmanın edindiği kalıtsal bir değişiklik onun yavrularına bazen doğrudan aktarılabilir. Epigenetik, DNA dizisinde bulunmayan enformasyonun fenotipe olan etkisidir. Epigenetik bilminin konusu olan bu olgulara örnekler aşağıda verilmiştir: DNA ve kromatin modifikasyonu genlerin ifadesine etki etmektedir. Epigenetik mekanizmaların bazıları kazanılmış özelliklerin kalıtımına yol açmaktadır. Örneğin, DNA metil transferaz enzimleri, DNA'daki bir iplikçikteki sitozin bazlarında metil grupları bulunduğunda karşı iplikçikteki sitozinlerin de metillenmesini sağlarlar. Bu yolla, DNA ikileşmesinde, DNA'nın metilasyonu muhafaza olup bir sonraki nesile aktarılabilir. Çevresel faktörler epigenetik kalıtıma etki eder. Örneğin kedi, tavşan ve kemirgenlerde kürk rengi "Agouti" geni tarafından belirlenir, bunun alellerinin metilasyon şekilleri farklıdır. Folik asit ve kobalamin gibi gıda katkıları Agouti geninin metilasyonuna etki ettiği ve meydana gelen değişiklikler sonraki nesile aktarıldığı gösterilmiştir. Bir deneyde, hamilelik sırasında folik asit yiyen farelerin yavruların çoğu kahverengi kürklü olmuş, folik asit almayan annelerin yavruları ise sarı renkli olmuştur. Lamarck Revisited Edinilmiş özelliklerin kalıtımına yeni bir bakış Omega-6 yaÄŸ asitleri Omega-6 yağ asitleri (ω−6 yağ asitleri), "n-6" pozisyonunda (omega-6) çift bağ içeren doymamış yağ asitleri. Omega-6 bağına sahip yağ asitleri insan vücudunda üretilemediğinden esansiyel (temel) yağ asitleri olarak adlandırılır. Omega-6 yağ asitlerine linoleik asit (18:2, "n−6") ve araşidonik asit (20:4, "n-6") örnek verilebilir. Esansiyel yağ asitlerinin eksikliğinde bilhassa beyinde bulunduklarından hastalıklara neden olabilir. Irving Irving, aşağıdaki anlamlara gelebilir: Serebrum Serebrum, cerebrum ya da telensefalon beynin en büyük ve en üst kısmında bulunan merkezi sinir sistemi bölümü. Sağ ve solda bulunan hemisferler corpus callosum ile birbirleriyle bağlantı kurar. Serebrumun en dış kısmına serebral korteks denir. Önden arkaya doğru derin bir yarıkla iki yarım küreye ayrılır. Bu yarım küreleri iki köprü birbirine bağlar. Üstteki köprüye nasırlı cisim, alttaki köprüye ise beyin üçgeni denir. Kompleks hareketlerin organizasyonu, öğrenilen deneyimlerin hafızada saklanması, duyusal bilgilerin alınması gibi görevleri vardır. Anensefali Anensefali, nöral tüpün gelişimde konjenital defekt sonrası ortaya çıkan bir hastalık. Yaşamın sürmesini olanaksız kılan, beyin, kafatası ve skalpin önemli bir kısmının konjenital oluşmamasına bağlı çok ağır bir oluşum kusuru. After Many Years After Many Years, 1908 yılı ABD yapımı, yönetmenliğini D.W. Griffith'in yaptığı sessiz film. 17 dakika süren drama türündeki kısa filmin kopyası ABD kongre Kütüphanesi kayıtlarında bulunmaktadır. Örümcek Adam karakterleri listesi "Ana madde: Örümcek Adam" Örümcek Adam karakterleri, Örümcek Adam filminde yer alan karakterleri barındıran bir listedir. D. W. Griffith David Llewelyn Wark Griffith (22 Ocak 1875 - 23 Temmuz 1948), Akademi Ödülü sahibi Amerikalı film yönetmeni. Striatum Striatum, neostriatum veya striat nukleus, telensefalonun bir parçası, bir bazal gangliyon çekirdeği. Anatomik olarak, kaudat nukleus ve putamene birlikte striatum; kaudat nukleus, putamen ve globus pallidusa beraber corpus striatum veya korpus striatum denir. Linda Arvidson Linda Arvidson "(d. 1884 - ö. 26 Temmuz 1949)" Amerikalı sessiz sinema oyuncusu. Yönetmen D.W. Griffith'in ilk eşi oldu. 1925 yılında otobiyografisini "When the Movies Were Young" (1925, 1968) yazdı. Filmlerde bazen adı Linda Griffith olarak yazılmıştır. Ã‡in'deki camiler listesi Çin'de camiler, (Arapça: مسجد masjid) Müslümanların kutsal ibadet mekanı, Çin'de İslam (伊斯兰教, "Yisilanjiao" veya 回教 "Huijiao" tanımlanır)'ın zengin bir mirası vardır, en eski tarihe sahip, 650 yılı hatta öncelerine kadar dayanır. O zamanlar İslam Peygamberi Muhammed, amcası "Sa`ad ibn Abī Waqqās" (Arapça: سعد بن أبي وقاص)'ı`, İmparator Gaozong (; )'na resmi bir elçi olarak gönderir. İlk Çin'deki cami 8. yüzyılda Tang Hanedanı zamanında Xi'an'da ismi "Xi'an Büyük Camii" veya "Xi'an Camii" yapılmıştır. Camiler Budist stili çatıları, etrafı avlularla kapalı, çok ufak kubbeli ve minarelidir. (bakınız Beytullah camisi). Bugün Çin'de aşağı yukarı 45,000 Camii vardır. Flickr'de Çin camileri resim galerisi. Almanya'daki KÃ¼rtler Almanya'daki Kürtler (Kürtçe: Kurdên Almanyayê "Almanya Kürtleri"), Almanya'ya yakın tarihte göç eden Kürtlerdir. Almanya´ya gelen ilk Kürtler 1920'lerde varlıklı ailelerin çocuklarından oluşuyorlardı. Bu tarihten sonra Almanya´ya Kürtlerin göçü belirli aralıklarla devam etmiştir. 1960'larda iş gücüne ihtiyaç duyan Almanya, daha önce İtalya, İspanya, Portekiz ve Yunanistan gibi ülkelere kapılarını açmış ve sonunda Türkiye'deki insanlara da göç imkânı tanımıştır. Bu esnada Türkiye´den çok sayıda Kürt Almanya´ya işçi sıfatıyla göç etmiştir. 1980'lere gelindiğinde İran, Irak ve Türkiye´den Ezidilerin Almanya´ya yoğun şekilde göçleri oldu. 1990'larda ise Türkiye´de patlak veren şiddet olaylarından dolayı, yüz binlerce Kürt ülkelerini terk edip Almanya´ya sığınmacı olarak gitmişlerdir. Ancak daha sonra özellikle PKK'ya verdikleri destek sebebiyle tepki çekmişlerdir. II. Körfez Savaşı'nın bitmesiyle, özellikle Kuzey Irak'tan gelen Kürtler ülkelerine dönmeye başlamışlardır. "Ayr覺ca bak覺n覺z: PKK'n覺n Almanya'daki faaliyetleri" PKK, Almanya'da bazı faaliyetler göstermektedir. Türkiye'ye göre 70.000, Alman hükümetine göre ise 11.000 kişi PKK yanlısı eylemlere katılmaktadır. Ancak PKK destekçisi gösterilerde bu rakamların çok üzerinde kişi yer almaktadır. Bunun yanı sıra aralarında Serxwebun (Kürtçe: "Özgürlük") gazetesinin de yer aldığı 76 PKK taraftarı yayın Almanya'da yayımlanmaktadır. Almanya'daki Kürtlerin çeşitli alanlarda faaliyet gösteren dernekleri: Prof. Dr. Cemil Taşcıoğlu Şehir Hastanesi Prof. Dr. Cemil Taşcıoğlu Şehir Hastanesi, ya da eski adıyla Okmeydanı Eğitim ve Araştırma Hastanesi, İstanbul'un Şişli ilçesi, Kaptanpaşa Mahallesi'nde bulunan ve Türkiye Cumhuriyeti Sağlık Bakanlığı'na bağlı olan bir devlet hastanesidir. Hastanenin başhekimliğini Prof. Dr. Hakan Gürbüz yapmaktadır. Prof. Dr. Cemil Taşcıoğlu Şehir Hastanesi bünyesinde 33 farklı branşta klinik ve 8 farklı branşta yoğun bakım ünitesi bulunmaktadır. 14 Şubat 1971 tarihinde Beyoğlu Hastanesi adıyla hizmete başladı ve 1983 yılında adı SSK Okmeydanı Eğitim Hastanesi değiştirildi. 18 Şubat 2005 tarihinde ise Okmeydanı Eğitim ve Araştırma Hastanesi olarak değiştirildi. 3 Nisan 2020 tarihinde COVID-19 salgını nedeniyle hayatını kaybeden Cemil Taşcıoğlu'nun anısına isminin "Prof. Dr. Cemil Taşcıoğlu Şehir Hastanesi" olarak değiştirilmesine karar verildi. Okmeydanı Eğitim ve Araştırma Hastanesi'nin 827 yataklı olacak yenileme projesinin inşaatına 14 Kasım 2013 tarihinde başladı ve ilk etabı 30 Mart 2020 tarihinde özellikle COVID-19 salgınında kullanılmak üzere açıldı. Alpha Prime Alpha Prime, Black Element Software tarafından geliştirilen ve 2007 yılında piyasaya sunulan fps bilgisayar oyunudur. Oyun, Black Element'in kendi yapım oyun motoru olan Enforce2 Engine ile yapılmıştır. Oyunun senaryosu Ondřej Neff tarafından yazılmıştır. Alpha Prime ilk olarak 7 Kasım 2007'de Steam'de yayınlanmıştır ve 30 Ağustos 2011'den bu yana bulut oyun servisi OnLive üzerinden de erişilebilir. Alpha Prime, uzayın derinliklerinde bir yerde, terkedilmiş hubbardium madenini barındıran bir astroid. Bazı madenciler hubbardium madeninden uyuşturucu yapabilmeyi umuyorlar. Oyunun kahramanının görevi ise bu karmaşa içerisinden kurtulmak ve düşmanlarını alt etmek. Oyunda toplam 10 görev ve seviye, 5 sivil ve 14 çeşit düşman unsuru bulunuyor. Oyun mekanikleri, etkileşimli bir çevre, hackleme sistemi ve "mermi zamanı" sistemi sunmaktadır. Geleneksel birinci şahıs nişancı oyunu yapısına, bilgisayar korsanlığı ve nesne konumlandırma bulmacaları serpiştirilmiş bir oynanış sunmaktadır. Jaroslav Kašný tarafından bestelenen Alpha Prime müzikleri 16 parçadan oluşmakta ve websitesi üzerinden ücretsiz olarak sunulmaktadır. Yevgeni Onegin (Opera) Yevgeni Onegin, Peter İlyiç Çaykovski'nin bestelediği Konstantin Schilowski'nin libretto'sunu yazdığı 3 perdelik opera eseri. Aleksandr Sergeyeviç Puşkin'in 1833 yılında yayımladığı aynı adlı romanını temel almıştır. İlk defa 29 Mart 1879 tarihinde Moskova Maly tiyatrosu'nda oynanmıştır. Lirik opera'nın en bilinen örnekleri arasındadır. Türkiye'de ilk kez 1963 yılında Ankara'da temsil edilmiştir. MekÃ¢n: Sankt-Peterburg Zaman: 19. yüzyıl başları 1. Sahne: İlk sahnede çiftlik sahibi Larina ve dadı Filipyevna hem ev işleriyle uğraşmakta hem de Larina'nın kızları Tatyana ve Olga'nın söyledikleri güzel şarkıları dinlemektedirler. Larina kızlarını dinlerken kendi gençliğinde kurduğu düşleri hatırlamakta ve o düşlerin tutkudan yoksun bir evliliğin gerçekleri karşısında yok oluşuna iç geçirmektedir. Bir grup çiftçi şarkı söyleyerek tarladan geri dönerler. Larina'ya bir teşekkür hediyesi getirmişlerdir. Tatyana çiftçilerin şarkılarından oldukça etkilenir. Kız kardeşi Olga onun bu duygusal ve kolay etkilenir haliyle dalga geçer. Sahnede Olga'nın nişanlısı şair Lenski belirir. Yanında yeni taşınan komşusu Onegin'i getirmiştir. Onegin köylüler için abartılı sayılabilecek kıyafetleri olan bir kentlidir. 2.Sahne: "Tatjana’nin odası" Pek çok konuda deneyim sahibi olan Onegin’le tanışmak Tatyana’yı derinden etkiler. Tatyana Onegin'i düşünmekten uyuyamamaktadır. Dadı Filipyevna’dan onun ilk aşkını anlatmasını ister. Tatyana tutku ve aşk üzerine bir şeyler duymak isterken, dadısı görücü usulü olan ilk evliliğini anlatmaktadır. Tatyana Onegin'e bir mektup yazmaya karar verir. Aşkını ona açıklamak istemektedir. Ertesi sabah Filipyevna'dan oğlunu mektupla birlikte Onegin'e yollamasını ister. 3. Sahne: "Uzaktaki bir bahÃ§ede Larina" Tatyana korkarak Onegin'i beklemektedir. Onegin sahneye çıkar. Tatyana'nin hislerine karşı kendini onurlandırılmış hisseder ama onunla bir beraberliğin uygun olamayacağını Tatyana'nın anlamasını bekler. 1. Sahne: "Larina'nin evindeki parti salonu" Tatyana'nın isim günü kutlanmaktadır. Misafirler oldukça keyiflidir. Onegin Tatyana ile dans ederken misafirlerin onun hakkında konuştuklarını fark eder. Köylülerin onun farklı oluşundan dolayı kendisine ön yargıları vardır. Onegin sinirli bir şekilde Lenski'yi suçlar, çünkü partiye onu Lenski getirmiştir. Onegin Lenski'yi kızdırmak için Olga'yı baştan çıkarmaya karar verir. Olga'yı pek çok kez dansa davet eder. Lenski Olga'ya sinirlenirken, Olga ise onun kıskanç haliyle dalga geçer ve ceza olarak Onegin'le dans etmeye devam eder. Tansiyon daha da yükselmeden, Fransız Trikuet Tatyana'nın onuruna bir müzik yapar. Onegin Lenski'ye moralinin neden bozuk olduğunu sorduğunda Lenski ona ağır suçlamalarda bulunur. Kavga daha da büyür ve Lenski Onegin'i düello'ya davet eder. 2. Sahne: Düello'da Onegin Lenski'yi öldürür. 1. Sahne: "St. Petersburg, Baron Gremin'nin evindeki balo salonu" Yıllar sonra Onegin yurtdışından Rusya'ya geri dönmüştür. Balo salonunda prensin alımlı karısı belirir. Onegin şaşkındır. Karşısında gördüğü kişi Tatyana'nın ta kendisidir. Prens hiçbir şeyden habersiz eşini Onegin'le tanıştırır. Tatyana ile ne kadar mutlu bir hayat sürdüğünden bahseder. Onegin'de Tatyana'ya karşı tutku alevlenmiştir. 2. Sahne: "Prens Gremin'nin Misafir odasÄ±" Tatyana'nın elinde Onegin'in mektubu vardır. Geçmişte olanları hatırlamaktadır. Onegin sahneye çıkar. Tatyana ona kendisini nasıl geri çevirdiğini hatırlatır ve şimdiki tutkusunun Tatyana'nin yeni konumu yüzünden olup olmadığını sorar. Onegin utanır. Onu gerçekten sevdiğine yemin eder. Tatyana da onu hala sevdiğini fark eder. Onegin ona kendisi ile birlikte gitmesi konusuda sürekli ısrar etmektedir. Tatyana ondan kendisini anlamasını ister. Prensi aldatmak istememektedir. Onegin'in bütün çabaları sonuçsuz kalır. Tatyana onu orada yalnız bırakır. Takahisa Masuda , d. 4 Temmuz 1986 Nerima Tokyo) Johnny's Entertainment Inc. şirketine bağlı bir Japon televizyon ve sahne oyuncusu. Kemal Ã‡apraz Kemal Çapraz (1964, Araç - 16 Eylül 2008, Kartal), Türk gazeteci, kitap yazarı ve araştırmacı. İlk ve orta öğrenimini İstanbul'da gördü. 1987 yılında İstanbul Üniversitesi Basın Yayın Bölümünden mezun oldu. Yüksek lisansını İstanbul Üniversitesi Gazetecilik ve Halkla İlişkiler Kürsüsü'nde “Kırım Türk Basını ve İsmail Gaspıralı” konusundaki tezi ile tamamladı. Kırım halkı başta olmak üzere Türk devletleri ve halkları üzerine çalışmalar yaptı. Türkiye Gazetesi, Ortadoğu gazetelerinde ve çeşitli dergilerde araştırma ve makaleleri yayımlandı. İnternethaber.com adlı haber sitesinde köşe yazarlığı yapmaktaydı. 2007 Türkiye genel seçimlerinde Milliyetçi Hareket Partisi İstanbul milletvekili adayı olmuştur. Basın Birliği Derneği'nin kurucusu ve başkanı, www.ufukotesi.com ve Ufukötesi Yayınları'nın sahibiydi. 16 Eylül 2008 tarihinde Kartal, İstanbul'da geçirdiği trafik kazasında hayatını kaybetti. İstanbul Tuzla Mezarlığı'nda toprağa verildi. Canik Dağları Canik Dağları; batı uçları Samsun ilinde yer almak üzere, doğu uçları Ordu iline kadar sarkan ve Karadeniz'e paralel uzanan, Orta Karadeniz sıra dağları. Canik Dağları'nın ortalama yüksekliği 1500 metredir. Canik Dağları; Samsun'un güneybatısından, Kızılırmak vadisinden başlayıp Ordu'nun doğusundan akan Melet Irmağı'na kadar 180 km boyunca uzanır. Güney sınırı yaklaşık 60 km olup Kelkit ırmağında biter. Canik Dağları'nın kara ulaşımını aksatmaması yanında etekleri tarıma oldukça uygundur. Dağların ormanlarla kaplı olması sonucu, bölgede birçok orman köyü bulunmaktadır. Yeşilırmak'ın ve Melet Irmağı'nın enlemesine yardıkları dağların en yüksek dorukları Böğürtlen Dağı (1546 m) ve Aydoğan Tepe'dir (1971 m). Canik Dağları, Doğu Karadeniz Dağları kadar kıyı yakın ve yüksek değildir. Bu nedenle yağış kıyıda az iken iç kısımlara kadar ulaşmaktadır. Buna bağlı olarak bölge sınırları Orta Karadeniz Bölümünde iç kısımlara doğru daha fazla sarkar. Dağların kıyıdan uzak olması sebebi ile kıyı düzlükleri daha geniştir. Dağların alçak olması kıyı ile iç kısımlar arasında ulaşımı kolaylaştırır. Orta Karadeniz Bölümünün iç kısımlara kara ve demir yolu ile bağlanması Samsun'un gelişiminde etkilidir. Canik Dağları'nın kuzeye bakan yüzlerinde kayın ağacının hakim olduğu nemli ormanlar yer alır. Tahrip edilmediği alanlarda ormanlar kıyılardan başlar, tepe ve platolar yüzeyi ile dağlık alanları yoğun şekilde kaplar. Karadeniz Dağlarının en alçak kesimini oluşturan dağların güney yamaçlarında sarıçam ve meşe ağaçlarının yoğun olduğu kuru ormanlar yer alır. Miles&Smiles Miles&Smiles, Türk Hava Yolları’nın özel yolcu programıdır . Üyelik için herhangi bir ücret alınmamaktadır ve 2 yaşın üzerindeki bütün gerçek kişilere bireysel olarak açıktır. Başvuru formları THY Satış Ofislerinden, THY check-in kontuarlarından ve THY kontuarlarından talep edilebilir.Ayrıca internet üzerinden www.milesandsmiles.com adresinden, telefonla 444 0 849 (THY) veya cep telefonundan Turkish Airlines uygulaması ile de üye olunabilir. 1989 yılında "Frequent Flyer" adıyla başlayan program, 1998 - 2000 yılları arasında Swiss Air'in başını çekmekte olduğu Qualiflyer ile birleştirilmiştir. 2000 yılında Türk Havayolları gruptan ayrıldıktan sonra Miles&Smiles adı ile devam etmektedir. Miles&Smiles Ã¼yeleri; Kazanılan miller Türk Hava Yolları ile program ortağı havayolları uçuşlarında Ödül Bilet, Türk Hava Yolları uçuşlarında Refakatçi Bileti ve Upgrade ya da Star Alliance üyesi havayolları uçuşlarında on-line upgrade (Star Alliance Upgrade Ödülü) için kullanılabilir. Kazanılan miller, uçuş tarihini izleyen üçüncü yılın sonuna kadar geçerlidir. Program kapsamında 4 seviye üyelik mevcuttur. Miles&Smiles Programı’nda başlangıç kartı Classic Kart’tır. Classic Kart sahibi üyeler, aşağıdaki avantajlardan yararlanabilirler: Son 12 ay içerisinde 25.000 Statü Mili karşılığı uçuş gerçekleştiren Classic Kart sahibi üyeler Classic Plus üyeliğine hak kazanırlar. Geçerlilik süresi 2 yıldır. Classic Plus Kart’a hak kazanılan tarih itibarıyla ilk 1 yıl içerisinde 17.000 Statü Mili ya da Classic Plus’a hak kazanılan tarih itibarıyla 2 yıl içinde toplam 35.000 Statü Mili kazanılması durumunda Classic Plus üyeliği 2 yıl daha devam eder. Classic Plus kart sahibi üyeler Classic kart avantajlarına ilave olarak aşağıdaki avantajlardan faydalanabilirler: Classic Plus üyeleri, Star Alliance üyesi diğer havayolları uçuşlarında Star Alliance Silver düzeyinde verilen rezervasyon yedek listesinde öncelik ve havaalanı yedek listesinde öncelik haklarına da sahiptirler. Son 12 ay içerisinde 40.000 Statü Mili kazanan Classic Plus Kart sahibi üyeler, Elite Kart sahibi olmaya hak kazanırlar. Geçerlilik süresi 2 yıldır. Türkiye’de ikamet eden üyelerin Elite Kart’a hak kazandıkları tarih itibarıyla ilk bir yıl içerisinde 30.000 Statü Mili veya Elite Kart’a hak kazandıkları tarih itibarıyla 2 yıl içerisinde toplam 45.000 Statü Mili kazanmaları halinde Elite Kart üyelikleri 2 yıl daha devam eder. Türkiye dışında ikamet eden üyelerin Elite Kart’a hak kazandıkları tarih itibarıyla ilk bir yıl içerisinde 25.000 Statü Mili veya Elite Kart’a hak kazandıkları tarih itibarıyla 2 yıl içerisinde toplam 37.500 Statü Mili kazanmaları halinde Elite Kart üyelikleri 2 yıl daha devam eder. Elite kart, Türk Hava Yolları uçuşlarında Classic Plus kart avantajlarına ek olarak aşağıdaki avantajları sağlar: Son 12 ay içerisinde 80.000 Statü Mili kazanan Elite Kart sahibi üyeler, Elite Plus Kart sahibi olmaya hak kazanırlar. Geçerlilik süresi 2 yıldır. Elite Plus Kart’a hak kazanıldığı tarih itibarıyla ilk 1 yıl içerisinde 40.000 Statü Mili ya da Elite Plus’a hak kazanıldığı tarih itibarıyla 2 yıl içinde toplam 60.000 Statü Mili kazanılması durumunda Elite Plus üyeliği 2 yıl daha devam eder. Elite Plus Kart, Türk Hava Yolları uçuşlarında Elite kart avantajlarına ek olarak aşağıdaki avantajları sağlar: Elite ve Elite Plus Kart sahibi üyeler Star Alliance üyesi diğer havayolları uçuşlarında rezervasyon yedek listesinde, havaalanı yedek listesinde, bagaj teslimatında ve uçağa girişte öncelik, 20 kg. fazla bagaj ve transatlantik uçuşlarda +1 parça bagaj taşıma, seyahat ettikleri uçuş sınıfına bakılmaksızın bir misafirleri ile birlikte CIP Salonu kullanımı, Business ve First Sınıf Kontuarlarında Check-in avantajlarından faydalanabilirler. Miles&Smiles üyeleri, aşağıdaki otellerde yapacakları konaklama başına 500 Bonus Mil kazanabilirler. Miles&Smiles üyeleri aşağıdaki araba kiralama şirketlerinden kiralama başına 500 Bonus Mil kazanabilirler. Ayrıca söz konusu araba kiralama şirketleri dönemsel promosyonları ile Miles&Smiles üyelerine düşük fiyatlı araba kiralama seçenekleri de sunmaktadır. Miles&Smiles, THY ve Garanti Bankası ortaklığı ile çıkarılmış bir kredi kartıdır. THY Satış Ofislerinde, uçak içinde ve Garanti Bankası şubelerinde bulunan başvuru formunu doldurarak Miles&Smiles kredi kartı talebinde bulunulabilir. Akaryakıt sektöründe bir firma ile yapılan anlaşma gereği alışveriş yapan Miles&Smiles üyeleri alışverişleri karşılığında bonus mil kazanır. Perakende sektöründe farklı firmalarla yapılan anlaşma gereği alışveriş yapan Miles&Smiles üyeleri alışverişleri karşılığında bonus mil kazanır. Resmi siteler Dış bağlantılar Rojin Rojin Ülker (d. 1980, Adana), Kürt şarkıcı ve oyuncu. Mardinli Kürt bir baba ile Suriye Kürdü bir annenin beş çocuğun ortancası olarak Adana'da doğmuştur. Lise son sınıfta Adana Büyükşehir Belediyesi Konservatuvarı'nın Tiyatro Bölümü'ne girmiştir. Ancak belediye başkanı değişince kapatıldığı için Hacettepe Üniversitesi Tiyatro Bölümüne kaydolmuş ve Şan Bölümüne geçiş yapmıştır. Bu dönemde Devlet Tiyatroları Genel Müdürlüğü'nde sözleşmeli olarak çalışmaya başlamış, Hiner Saleem'in filminde oynamasına izin verilmediği için yıllar sonra kadrolu olabildiği Erzurum Devlet Tiyatrosu'ndan istifa etmek zorunda kalmıştır. 2008 yılında "Güldünya Şarkıları" albümünde Şebnem Ferah'ın Sil Baştan şarkısını yorumlamıştır. 1 Ocak 2009'da TRT 6'da Rojîname isimli sabah programını sunmaya başlamış, 13 Nisan 2009 tarihinde üzerindeki baskılar nedeniyle kanaldan istifa ederek çekimlere gitmemiştir. Zaman zaman televizyonla sorunlar yaşadığı söylenmiştir. 10 Mayıs 2009'dan beri Show TV'de yayınlanan "Korolar Çarpışıyor" adlı programa yarışmacı olarak katılmış ve finale kalmıştır. Türkiye'de ve yurt dışında birçok festival ve organizasyonda konserler vermiş, 25 farklı tiyatro eserinde değişik roller almıştır. 6 farklı müzik albümü olan Rojin, müzik kariyeri dışında insani destek ve yardım kampanyaları ile ilgili aktif çalışmalar yürütmektedir. Verdiği konserlerden elde ettiği fon ile 1999 Marmara ve 2011 Van Depremzedelerinin hem fiziki hem de tıbbi ihtiyaçlarının karşılanmasına katkıda bulunmuştur. Van’da yaşayan boşanmış, zor durumda olan kadınlar ve çocukları için geliştirtiği “Van Benim Van’ım” kampanyası ile bölgede psiko-sosyal ve ekonomik destek üzerine çalışmalar yürütmüştür. Roboskili aileler ve çocuklarına burs desteğinin yanı sıra, 2014’te Kobane’deki savaş mağdurları ve göçmenlerine ihtiyaç desteği sağlamıştır. 2014 yılı, 3 Ağustos’ta Şengal’de meydana gelen büyük vahşette ailesini, yakınlarını kaybeden, tecavüze uğrayan 580 çocuğun hayata tutunmaları için başlattığı ” New Life; Hello Tomorrow” adlı yardım kampanyasının yürütücüsüdür. MIFF, MUSA ve MUSPA mayınları MIFF, MUSA ve MUSPA mayınları Alman yapımı havadan serpme yöntemi ile döşenen ve MW-1 ile beraber kullanılan otoyol etkisizleştirme silah sistemidir. Paraşüt yardımıyla serbest düşüş yapan mayınlar yere çarptıktan belli bir süre sonra kendi kendine ateşlemeye hazır hale gelir. Basınca dayanıklı olup en az 14 gün süreyle çalışabilirler. MIFF bir tür tanksavar mayınıdır. Mayın üzerinde sismik ve manyetik algılayıclar ile çalışan ateşleme fünyesi bulunur. Sismik algılayıcı yaklaşmakta olan aracın yarattığı titreşimleri yakalar. Ve manyetik algılayıcıyı çalıştırır. Manyetik algılayıcı yoğun metal kütleyi yakaladığı zaman fünyeyi harekete geçirir. Misznay-Schardin etkisi ile çalışan ve arka arkaya ateşlenen iki adet savaş başlığı bulunur. Bu sayede zırh üzerinde çok daha fazla etki bırakabilir. MUSA ve MUSPA dış görünüm olarak birbirlerine benzemekle beraber farklı fünyeler ile çok amaçlı kullanılabilen modellerdir. Fünyenin ateşlenmesi ile beraber 100 metre çapındaki bir alana 2,100 parça çelik şarapnel yayar. MUSA mayınında bulunan basit erteleme fünyesi mayını temizleme çalışmaları sırasında etkisiz hale getirerek imha edilmesini önler. MUSPA mayını resmi olarak uçaksavar mayını olarak kategorize edilmiştir. Sesle çalışan algılayıcıları doğru akustik titreşimleri yakaladığı zaman infilak etmeye ayarlıdır. Sevda - Cenap And Müzik Vakfı Sevda-Cenap And Müzik Vakfı ya da kısaca SCAMV) 1973 yılında Cenap And tarafından kurulmuş, Ankara'da yerleşik bir vakıftır. 1940 yılında kurulan ve 1972 yılında feshedilen Ses ve Tel Birliği Cemiyeti’nin devamı niteliğindedir. 1965 yılında kuruluşu gerçekleşen Sevda-Cenap And Müzik Tesisi ise 1973 yılında Sevda-Cenap And Müzik Vakfı’na dönüştü. Düzenli olarak 1983 yılından beri Uluslararası Ankara Müzik Festivali'ni organize etmektedir. Vakfın genel amacı Türkiye'de çağdaş, evrensel ve çok sesli müziğin tanınması ve gelişimidir. Bu doğrultuda çeşitli projeler üretilirken, başarılı müzik öğrencilerine de burslar tahsis etmektedir. Bununla beraber çoksesli müzikte öne çıkmış besteci, yorumcu ve sanatçılara her yıl "Onur Ödülü Altın Madalyası" verilmektedir. Vakıf 2014 yılında "Andante" klasik müzik dergisinin verdiği Donizetti Klasik Müzik Ödülleri'nde Bilkent Senfoni Orkestrası ile beraber "Özel Başarı Ödülü"ne layık görüldü. SCA Müzik Vakfı, kendisini önceleyen iki kurumun devamıdır: ’’’Ses ve Tel Birliği Cemiyeti’’’ ile ’’’Sevda-Cenap And Müzik Tesisi’’’. 1940 yılında Ankara’da, Ahmed Adnan Saygun, Yahya Kemal Beyatlı ve Sabahattin Eyüboğlu tarafından Ses ve Tel Birliği Cemiyeti kurulmuştu. Bu derneğin amacı klasik batı müziği konserleri düzenlemek, çağdaş Türk bestecilerinin eserlerinin seslendirilmesini sağlamak, yayınlar yapmak ve yetenekli gençlerin eğitimlerine destek olmaktı. Bu derneğin genel sekreterliği görevi uzun süreyle Cenap And tarafından yürütülmüştür. Kendisi, bu görevinin dışında derneğe maddi katkı sağlamış ve derneğin düzenlediği konserler için de eşi Sevda And (Cenevre 1902- Ankara 1958) ile birlikte evini Ankaralı müzikseverlere açmıştır. İdil Biret, Verda Erman gibi sanatçılar, 50’li yıllarda, “dâhi çocuklar” olarak Sevda ve Cenap And’ın konutunda konserler vermişlerdi. Ses ve Tel Birliği Cemiyeti, maddi sıkıntılar sonucunda işlerliğini kaybetmiştir. Bunun üzerine, o tarihe kadar derneğe önemli maddi katkılarda bulunan Cenap And, bir sanat koruyucusu kimliğiyle 1965 yılında, kendi adıyla birlikte 1958’de bir trafik kazası sonucunda kaybettiği eşinin de adını taşıyan ‘‘‘Sevda-Cenap And Müzik Tesisi’’’ni, sadece kendi kaynaklarıyla ve belli taşınmazlar ve akar tahsis ederek, kurmuştur. SCAMV’nin ilk adımı bu şekilde atılmıştır. Tesisin başkanlığını Cenap And üstlenmiş, Danışma Kurulunun başına da Ahmed Adnan Saygun getirilmiştir. 1926 tarih ve 743 sayılı Medeni Kanunun tesislerle ilgili hükümleri 1967 yılında 903 sayılı Kanunla değiştirilmiş ve tesis sözcüğü yerine vakıf sözcüğü ikame edilmiştir. Gerek değişen mevzuata uyumun sağlanması, gerekse değişen koşullar nedeniyle tesis senedinde yapılması gerekli düzenlemeler 1973 yılında gerçekleştirilmiş ve SCAMV, yenilenen vakıf senediyle bir anlamda yeniden kurulmuştur. Gene 1973 yılında, Bakanlar Kurulu kararıyla Vakfa, kamu yararına çalışması nedeniyle vergi muafiyeti tanınmıştır. Vakıf 2013 yılında 40. Kuruluş yıldönümünü kutlamıştır. Ama yukardaki açıklamalar ışığında Vakıf’ın kuruluşu 1965 yılı olarak da kabul edilebilir. Vakıf senedi sonraki yıllarda da bazı değişikliklere uğramıştır. Kurucusu Cenap And’ın 1982 yılında ölümünden sonra Vakıf başkanlığını, eşi Ayşe Cevza (Başman) And (Antalya 1919-Ankara 1988) üstlenmiştir. Bu dönemde Vakıf gelişmesini sürdürmüş, o arada Uluslararası Ankara Müzik Festivalini düzenlemeye başlamıştır (1983). Cevza And’ın ölümünden sonra Vakıf başkanlığı görevini, yönetim kurulu üyelerinden Mehmet A. Başman (doğ. 1928) üstlenmiştir ve halen (2013 yılında) bu görevi sürdürmektedir. Vakfın amacı, Türkiye'de Batı klasik müziği kültürünün ve bu kültüre dayanan çok sesli Türk müziğinin, müzikle ilişkili gösteri sanatlarının, müzikbilimi ve müzik eğitimi çalışmalarının gelişmesine ve yaygınlaştırılmasına, ayrıca bu sanat ve çalışmaların bilinmesi, tanınması ve benimsenmesine katkıda bulunma biçiminde tanımlanmaktadır. Bu amaca ulaşmak için Vakıf, Türk bestecilere eser siparişi, Türk bestecilerin eserlerinin çalınmasını sağlama, eserlerin kayıt ve çoğaltılması (plak ve CD yapımı), kitap ve nota basımı, konservatuvar öğrencilerine karşılıksız destek bursları verme, çeşitli müzik etkinlikleri düzenleme (Yılın Genç Müzisyenleri, Antonio Lauro Gitar Yarışması, Korolar Şenliği gibi), müzik alanında akademik toplantılar düzenleme, çeşitli yardım ve bağışlar, konser ve gösteriler düzenleme, türünden etkinlikler gerçekleştirmektedir. Uluslararası Ankara Müzik Festivalini Vakıf tarafından öz kaynaklarının yanı sıra Merkezi Yönetim ve yerel yönetimler ile sanat koruyucusu ve destekçisi kişi ve kuruluşlarında katkıları sağlanarak düzenlemektedir. 2013 yılında bu festivalin otuzuncusu gerçekleştirilmiştir. Öte yandan 2010 yılından bu yana, Avrupa Festivaller Birliği içinde oluşan uluslararası MusMA Projesinin (Music Masters on Air) Türkiye ayağını yürütmektedir. Bu çerçevede her yıl genç bir Türk bestecisine bir eser siparişi verilmekte, sonrasında bu eserin, diğer ülkelerden MusMA’ya katılan kurumlarca ısmarlanan başka eserlerle birlikte Avrupa müzik festivallerinde çalınması sağlanmaktadır. Vakıf tarafından 1989 yılında ülkenin müzik sanatına olağanüstü katkılarda bulunmuş kişi ve kurumlara yönelik olarak "Sevda-Cenap And Müzik Vakfı Onur Ödülü Altın Madalyası" ihdas edilmiştir. Her yıl tek bir kişi ya da kuruma verilen bu ödül bugüne kadar Cevad Memduh Altar (1989), Ahmed Adnan Saygun (1990), Ulvi Cemal Erkin (1991), Necil Kazım Akses (1992), İlhan Usmanbaş (1993), Leyla Gencer (1994), Cemal Reşit Rey (1995), İdil Biret ve Suna Kan (1996 yılında bu ödül istisnai olarak, adları müzik tarihimizde çok sık birlikte anılan iki sanatçıya verilmiştir), Nevid Kodallı (1997), Hasan Ferid Alnar (1998), Ferhunde Erkin (1999), Ferid Tüzün (2000), Kâmuran Gündemir (2001), Hikmet Şimşek (2002), Faik Canselen (2003), Ayhan Baran (2004), Ayla Erduran (2006), Gülsin Onay (2007), İlhan Baran (2009), Muammer Sun (2010) ve Gürer Aykal (2011), Ertuğrul Oğuz Fırat (2013) gibi müzik ustalarının yanı sıra sanat destekçisi kişi ve kurumlara: İhsan Doğramacı (2005) Cumhurbaşkanlığı Senfoni Orkestrası (2008), Ankara Devlet Konservatuvarı (2012) verilmiştir. Ödül alan kişi ve kurumlar hakkında bir de armağan kitabı yayınlanmaktadır. Vakıf sözü edilen bu armağan kitaplarından başkaca müzik alanında çok sayıda telif ve çeviri kitap, nota ve CD yayınlamıştır. Bunların dışında Vakıf, Akyurt Çocuk Korosu, Ankara Kalesi, Gökay Çocuk Korosu, Ankara Çocuk Eğitim Evi, İlgi Otistik Çocukları Koruma Derneği, ODTÜ İlkyar Vakfı, Semahat-Dr. Nusret Arsel Eğitim Merkezi Çocuk Korosu, Sevda-Cenap And Müzik Vakfı Proje Çocuk Korosu, Sokak Çocukları Korosu, Sosyal Hizmetler Çocuk Esirgeme Kurumu Korosu gibi oluşumları gerçekleştirmiştir. IV. Carlos IV. Carlos (11 Kasım 1748 - 20 Ocak 1819), İspanya Kralı. 14 Aralık 1788'den tahttan feragat ettirildiği 19 Mart 1808'e kadar bu unvanı taşıdı. Carlos, III. Carlos ve karısı Saksonyalı Maria Amalia'nın ikinci oğullarıydı. Babası İki Sicilya'nın kralı iken Portici'de dünyaya geldi. Abisi, Don Felipe'nin beyinsel yavaşlığı ve epilepsisi vardı. Carlos'a, annesinin ailesinden büyük bir vücud ve fiziksel güç miras geçmişti. Annesinin dedesi Polonyalı II. August, Güçlü August olarak biliniyordu. Carlos da gençliğinde ülkede bulabildiği en güçlü adamlarla dövüşüyordu. Diğer yandan zekasal olarak biraz yavaş ve saf kabul ediliyordu. IV. Carlos kuzeni Parmalı Maria Luisa ile 1765 yılında evlendi. Maria Luisa, Parma Dükü Philip'in kızıydı. Çiftin on dört çocuğu oldu ve bu çocukların altı tanesi yetişkinliğe kadar yaşayabildiler. Çocukları: Maria Luisa, kaba ve görgüsüz bir kadın olarak tanındı. Kralın üstünde büyük bir gücü vardı. III. Carlos'un saltanatı sırasında kocasını sık sık saraya gönderip o zamanın başbakanı Floridablanca Kontu ile atışmasını istiyordu. 1788'de, III. Carlos vefat etti ve IV. Carlos kral olarak tahta geçti. Her ne kadar makamının kutsallığına dair derin bir inancı olsa ve güçlü, bütün bir monarşi görüntüsü vermekte çaba harcasa da, kral kendi devletini yönetmekte çok pasif rol aldı. Bunun yerine avcılıkla ilgilenmeyi tercih ediyordu. Devletin yönetimini ise eşi ve başbakanına bırakmıştı. 1792'de Maria Luisa Floridablanca Kontu'nu yerinden etmeyi ve bu pozisyona Aranda Kontu'nu getirmeyi başardı. Fakat, Fransa'yla savaş çıkınca liberal eğilimli kont yerini Manuel de Godoy'a bıraktı. Godoy, kraliçenin favori adamlarından biriydi. Çiftin sevgili oldukları da söyleniyordu. Godoy, bir süre boyunca Aranda kontunun Fransa'ya karşı olan tarafsızlık politikasını devam ettirdi. Fakat, 1792 yılında Fransa kralı XVI. Louis'nin infazını protesto etmelerinin ardından, Fransa İspanya'ya savaş ilan ettı. 1795'te zor durumda kalan Godoy, Fransa ile Büyük Britanya'ya saldırmak konusunda anlaştı. 1803'te, kızı Maria Luisa'nın çiçek hastalığı geçirmesi üzerine, kral, doktorları, Francisco Javier de Balmis'e bu konu üzerinde çalışması için emir verdi. Balmis, Balmis Deneyleri olarak anılan çalışmaları yaptı. İspanya, İngiltere'nin Trafalgar Zaferi'ni kazanmasına kadar Fransa'nın müttefiği olarak kaldı. 1807 yılında, Napoleon, Prusya Savaşı'nı kazanınca, Godoy'un İspanya'sı yeniden Fransa saflarına geçti. İspanya'nın sürekli taraf değiştirmesi Carlos'un pozisyonunu zor duruma sokuyor ve onu güvenilmez bir kral haline getiriyordu. Ayrıca, Godoy'un popülaritesi de bir hayli düşmüştü. Carlos'a oğlu Ferdinand'ın Godoy'a karşı Napoleon'la güçlerini birleştirdiği söylendiğinde Carlos Godoy'un tarafını tuttu. Ferdinand taraftarı çıkartılan Aranjuez Ayaklanması'nın ardından 19 Mart 1808'ten oğlunun lehine tahttan çekildi. Böylece, hapsedilen başbakanını da kurtarmış olacaktı. Ferdinand, VII. Ferdinand olarak tahta çıktı. Fakat, o anda 100.000 askeri ile İspanya'ya girmiş olan Napoleon onu da kandırmıştı. Carlos, Fransa'da kendine sığınacak bir yer buldu ve Napoleon'un tutsağı oldu. Kısa bir süre sonra 5 Mayıs'ta oğlu Ferdinand'da ülkenin kontrolünü Napoleon'a bırakarak tahttan çekilmek zorunda kaldı ve tıpkı babası gibi Fransa'da tutsak hayatı yaşamaya başladı. Carlos, daha sonra Talleyrand'ın Valençay'daki Valençay Şatosu'nda gözetim altına alındı. Fransa imparatorundan gelecek maaşı kabul etti ve eşi ve Godoy ile birlikte Compiègne ve Marsilya arasında yaşamaya başladı. 1812'de Roma'daki Barberini Sarayı'na yerleşti. Batman: Öldüren Şaka Batman: Öldüren Şaka, "V For Vendetta", "Watchmen", "The League of Extraordinary Gentlemen", "Swamp Thing", "Miracleman" gibi kültleşmiş çizgi romanların yazarı Alan Moore tarafından yazılmış ve kapak çizimleri ile tanınan Brian Bolland tarafından çizilen çizgi roman. 1988 yılında çizgi roman şirketi DC Comics tarafından yayınlanmıştır. Gelmiş geçmiş en ünlü Batman hikâyelerinden biri olarak gösterilen çizgi roman sadece Batman kronolojisinde değil, aynı zamanda çizgi roman tarihçesinde de önemli eserlerden biri olarak görülmektedir.. Batman: The Killing Joke çizgi romanı genel olarak delilik ve akıllılık arasındaki ince çizgiyi ele alan bir yapıdadır. 2008 yılında Briana Bolland tarafından, çizgi romanın renkleri yenilenerek yeniden satışa sunulmuştur. Bolland kitap için daha kasvetli ve realist renkler kullanmıştır. Batman ve ezeli düşmanı Joker arasındaki psikolojik mücadeleyi ve Joker’in gizemli kökenlerini konu almakta olan eser mantık ile delilik arasındaki ince çizgiye değinmektedir. Joker, Arkham Akıl Hastanesi'nden kaçar. Joker'in buradaki yerine giden James Gordon olayı araştırmaya başlamıştır. Joker şehri dolaşırken geçmiş hayatından kesitler verilmektedir. Akıl hastanesinden kaçan Joker'in hayatı, çizgi romanın flashback kısımlarında karısı hamile kalmış başarısız bir komedyen olarak gösterilmektedir. Maddi olarak zor duruma düşen Joker bir mafya babasına gider. Mafya babası ondan Red Hood kimliğine dönüşerek Gotham sokaklarında korku salmasını ister. Karısını trajik bir elektrik kazasında kaybeden Joker bir köprüde Batman'i görüp bir fabrikanın kimyasal atıklarına düşer. Karısını da trajik bir elektrik kazasında kaybeden Joker delirmeye başlar ve Komiser Gordon ile Batman'e savaş açar. Komiserin evine giren Joker, Gordon'un kızı Barbara'yı vurup kötürüm bırakır ve işkenceye başlar. Hikâyenin sonuna doğru Joker, emniyet müdürünü kaçırır. Gordon'u esir alan Joker, komisere psikolojik ve fiziksel olarak işkence eder. Joker'in yardımcıları Gordon'u soyar ve bir kafese kapatırlar. Joker onu zorla zincirler. Kızı Barbara'nın yaralı halde çekilmiş çıplak fotoğraflarını gösterir ve onunla dalga geçer. Batman, Gordon'u kurtarmak için gelir. Joker tutsağı ile birlikte lunaparkın içine saklanır. Batman birkaç çeşit tuzakta geçer. Sonunda Batman ile Joker karşı karşıya gelir. Joker tam düşecekken Batman ona yardım elini uzatır. Joker hayatını kurtaran Batman'a bir fıkra anlatır. Polisler yaklaşırken bile gülmeye devam ederler. Çizgi roman, gülmekte olan Batman'in kolunu Joker'e doğru uzattığı karede biter. Burada önemli olan yarasa adamın elini Joker'in omuzuna koyup da gülmeye devam mı edeceği yoksa onu öldüreceği midir? Bu belirsiz bırakılır. Roman "Batman, Joker'i yakaladı ve..." cümlesi ile roman sona erer. Tımarhaneye kapatılmış iki deli, bir gece kaçmaya karar verir. Çatıya çıkarlar ve bir tanesi karşıdaki evin damına atlayıverir. Ancak diğeri atlamaktan korkmaktadır. İlk atlayan deli korkmakta olan arkadaşına; ‘Yanımda fenerim var, onu sana doğru tutarım. Sen de ışığa basarak karşıya geçiverirsin’ der. Atlayamayan deli kafasını sallar ve ‘Sen beni deli mi sandın? Ya yarı yoldayken feneri söndürürsen ne olacak?’ der. Batman/Bruce Wayne "Batman, kendisini gören Joker'in telaşlanarak köprüden düşüp, yüzünün deformasyon geçirmesine sebep olur. Başına gelen olaylar ile deliren Joker de, Müfettiş Gordon'a işkence yapan, kızı Barbara'yı kötürüm bırakan Joker'i durdurmaya çalışır. Fakat bu yolda kendisinin de deli olduğundan şüphelenmeye başlar. Gordon'u serbest bırakan Joker, Batman'i bir sirke çağırır. Barbara'ya intikam sözü veren Batman, kendisine oyun oynayan Joker'e ölmek üzereyken elini uzatır ve hayatını kurtarır. Joker'in anlattığı fıkraya gülen Batman elini onun omzuna koyar. Sonra ne olduğuysa belirsizdir." Joker "Başarısız bir komedyen olan Joker, parasız kalınca bir mafya babasına gider. Mafya babası da Joker'den Red Hood kılığına girmesini ister. Bir gün polis tarafından bir köprüde yakalanan Joker, Kendisine doğru gelen Batman'i görünce korkup aşağıya düşer. Buradan çıktığında, nehirdeki kimyasallar yüzünden suratının değiştiğini görür. Hamile karısının başına gelen bir elektrik kazasıyla gelen trajik ölümü ile iyice deliren Joker, herkesin kötü bir günde zıvanadan çıkabileceğini göstermek için Gordon'a işkence yapar. İlk önce Gordon'un evine giren Joker, müfettişin kızı Barbara'yı tabancayla vurup kötürüm bırakır. Gordon'u kaçırıp hem fiziksel hem de psikolojik olarak işkence eder. Sonunda da Batman ile bir sirkte karşılaşır. Burada Batman'e romana isim veren fıkrayı anlatır." Barbara Gordon "Batgirl olarak, Gotham şehrinde suç ile savaşan Batman'e yardım eden Barbara, babası James Gordon ile evde otururken zili çalan kapıyı açar ve hayatının geri kalan tüm kısmı değişir. Gordon'u delirtmeye çalışan Joker, Barbara'yı vurur ve kötürüm bırakır. Joker'in adamları müfettişi kaçırırken, kendi de Barbara'nın çıplak resimlerini çeker. Acı içinde kalan Barbara hastaneye götürülür. Durumdan haberdar olan Batman, Barbara'ya intikam sözü verir." "Barbara Gordon, bu çizgi romanda başına gelenlerden sonra DC Comics kahramanlarına teknolojik yardım sağlamaya başlamıştır." James Gordon "Gotham şehrinde suçu yok etmek adına Batman ile işbirliği yapan müfettiş James Gordon, kötü bir gün geçiren herkesin delirebileceğini göstermek için uğraşan Joker'in işkencelerine maruz kalır. Joker ilk önce Gordon'un evine istenmeden girer ve Barbara'yı vurur. James Gordon götürülürken Joker de müfettişin kızının çıplak fotoğraflarını çeker. Asıl ikence ise Joker'in yerinde başlar. Burada Gordon'u yarı çıplak halde öldüresiye döver ve ona zorla kızının çıplak fotoğraflarını gösterir." "Gordon'un akıl sağlını bozmaya çalışan Joker onu geri gönderir ve Batman'e bir sirkte buluşmayı teklif eder. Müfettiş James Gordon da acil olarak hastaneye kaldırılır." Genel temada, çevresindekilerin Joker'e davranışları onun kötü yola sapmasının sebeplerinden biridir. Yaşadığı olaylar onu hep bu tarafa doğru iter. Makül davranmaya çalışan Joker, en sonunda karısının ve çocuğunun ölümü ile delirir. Başka bir temada Batman, Joker ile benzerlikleri olduğunu fark ettiğinde, kendisisinin de delirmiş suçlulardan biri olabileceği ihtimalinden endişe eder. Alan Moore bir görüşmesinde temayı şöyle özetlemiştir:""Psikolojik olarak Batman ve Joker, birbirlerinin aynı kişilerdir."" Eleştirmen Geoff Kluck da:""Batman ve Joker, her ikisi de hayatlarını değiştiren trajediler yaşadılar. Batman trajediyi ifade ederken, Joker gülünçlüğü yansıtır."". Joker, Batman'in neden yarasa gibi giyindiğinin cevabıdır: suçlular ile kavga etmek için ("Sen de benim gibi bir trajedi yaşadın. Aynı benim gibisin. Yoksa neden uçan bir sıçan gibi giyinecektin?") Joker'in, Batman tarafından kendine yardım eli uzandığında yapacak bir şeyi yoktur, sadece histerik olarak güler. Ayrıca hikâye de bazen anlatıcı olan Joker, aslında güvenilmez bir anlatıcıdır ("Bazen böyle hatırlıyorum, bazen başka şekilde. Eğer bir hayatım olacaksa çoktan seçmelisini tercih ederim!"). Kendi belirsizliğini itiraf eden Joker, şehre şiddeti getiren acımasız bir komedyendir. "Killing Joke", seri olmamasına rağmen DC evrenine birçok yenilik kazandırdı. Bunlardan en önemlisi, Joker'in Barbara Gordon'u kötürüm bırakarak Batgirl'in kariyerini bitirmesiydi. IGN'in çizgi roman eleştirmeni Hilary Goldstein ""Bu en iyi Joker hikâyesi. Moore daha çok diyaloglara önem veren hikâyesi birçok kez taklit edilecek ama asla dengi bulunamayacak."" diye yazdı. "Killing Joke" romanı, Frank Miller'in "" ve "The Dark Knight Returns" isimli çizgi romanlarına esin kaynağı oldu. James Donnely, eseri "20. yüzyılın en büyük çizgi romanlarından biri" olarak lanse etti. About.com sitesinden Aaron Albert de Moore ve Bolland'ın işini övdü. ComicMix'den Van Jensen romanı "realist ve tamamen tüyler ürpertici" bulduğunu söyleyen Jensen, eseri okurken birçok kez şaşırdığını belirtti. B.L. Wooldridge ""İnanılmaz bir hikâye. Yazar Moore ve çizer Bolland saygı uyandırıyorlar."" diye görüş bildirdi. Andy Shaw hikâyenin mükemmel işlediğini, "Killing Joke"'un, Joker'in kesin hikâyesi olduğunu belirtti. Popülaritesine rağmen, Moore kitabın yanlış değerlendirildiğini söyledi. Ayrıca kitap hakkında ""Ben Killing Joke'un iyi bir kitap olduğunu düşünmüyorum. İlginç olan herhangi bir şey demiyor."" diyerek eseri pek beğenmediğini söyledi. "Killing Joke" romanının üzerinde Batman için büyük iz bıraktığını söyleyen Tim Burton (1989 ve 1992 yılları yapımı Batman filmlerini yönetti): ""Asla büyük bir çizgi roman fanatiği olmadım. Ama Batman ve Joker'i çok severim. Benim favori çizgi romanım Killing Joke'tur. Çünkü mizahi bir yönü de vardır. Yönetmen Christopher Nolan, 2008 yılı yapımı Kara Şövalye filmindeki Heath Ledger'in canlandırdığı Joker karakterini senaryoda yaratırken "Killing Joke" 'tan esin aldı. Her iki eserde de karakterin kökeni tam olarak belli değildi. Ayrıca romanda James Gordon'a işkence yapan Joker, film de ise Harvey Dent'e eziyet etti. "Mortal Kombat vs DC Universe" adlı bilgisayar oyunundaki Joker karakteri "Killing Joke" 'tan esinlenerek yaratıldı.. Alan Moore hikâyeyi, Detective Comics'in "Red Hood'un Gizemi" adlı 1951 yılında çıkan hikâyesini taslak alarak başladı. Başka bir kaynak ta "Batman: Black & White" adlı sayıydı. Paul Dini ve Alex Ross'un hikâyesinde Joker, değişime uğramadan önce profesyonel bir gangster olarak resmedildi. Bir hikâyede de (Batman: Legends of the Dark Knight) Red Hood adlı suçlu Batman tarafından kimyasal maddelerin olduğu kazana düşürüldü ve değişim geçirdi. Bu hikâye 2005 yılında çıkan "Batman: Gülen Adam adlı hikâyede de kullanıldı. "Batman: Gotham Knights" isimli öyküde olaylar Riddler olarak bilinen üçüncü şahıs Edward Nygma'nın ağzından anlatıldı. Burada Joker'in ismi Jack iken, "Killing Joke"'ta isim verilmedi. 2008 yılının Mart ayında Brian Bolland tarafından yeniden renklendirilerek satışa çıkarıldı. Burada flashback sahneleri siyah-beyaz renklere büründürüldü. About.com sitesinden Aaron Albert'e göre geçişler daha da akışkanlaştırıldı. ComicMix'ten Van Jensen da kitaba incelik verdiğini yazmıştır. Ayrıca orijinal baskının kapağında yer alan balondaki "GÜLÜMSE" yazı sonuna ünlem işareti eklenerek "GÜLÜMSE!" olmuştur. AFI'nın 100 Yılı... 100 Yıldız AFI'nin 100 Yılı... 100 Yıldız, AFI 100 Yıl... serisi'nin bir parçası olan ve Amerikan sinemasının önde gelen 50 yıldızının sıralandığı bir listedir. Liste Amerikan Film Enstitüsü ("American Film Institute") tarafından 16 Haziran 1999'da açıklandı. Listeyi Shirley Temple Black özel bir CBS yayınında sundu. AFI'nin kurallarına göre, listeye girecek yıldızların ilk filmlerinde 1950'den önce oynamış olması ya da 1950'den sonra oynayanların listenin oluşturulmasından önce ölmüş olması gerekir. Shirley Maclaine, Jack Lemmon, Clint Eastwood, Paul Newman gibi oyuncuların aday olamama nedeni budur. Aynı nedenle liste ağırlıklı olarak Klasik Hollywood sineması oyuncularından oluşur; günümüz oyuncularının çoğu listede yer almamıştır. Aşağıdaki listeden 2011'in Nisan ayı itibarıyla hayatta olanlar Kirk Douglas, Sidney Poitier, Shirley Temple, Lauren Bacall ve Sophia Loren'dir. Liste tamamlandığı sırada Marlon Brando, Gregory Peck ve Katharine Hepburn de henüz hayattaydı. Listede, James Dean kariyeri 1950'den sonra başlamış tek oyuncudur. Barbara Stanwyck Barbara Stanwyck (d. 16 Temmuz 1907 - ö. 20 Ocak 1990), Klasik Hollywood döneminin önde gelen sinema ve TV yıldızlarından olan Amerikalı oyuncu. 60 yıllık kariyeri boyunca çok yönlü ve mükemmel bir oyuncu olarak tanındı ve Cecil B. DeMille, Fritz Lang ve Frank Capra gibi yönetmenlerin favorileri arasında yer aldı. Kısa süren tiyatro oyunculuğunun ardından, Hollywood'da 38 yılda 80 film yaptı. Ardından kariyerine TV dizi ve şovlarıyla devam etti. Stanwyck Akademi Ödülleri'ne dört defa aday oldu, üç Emmy ve bir Altın Küre Ödülü kazandı. Motion Picture Academy, Film Society of Lincoln Center, Altın Küre Ödülleri, Los Angeles Film Critics Association (Los Angeles Eleştirmenler Birliği) ve Screen Actors Guild'den yaşam boyu başarı ödülleri aldı, ayrıca Hollywood Walk of Fame'de bir yıldızı bulunmaktadır. Oyuncu AFI's 100 Years... 100 Stars listesinde on birinci sırada yer aldı. Almanya Federal Cumhuriyeti Liyakat Nişanı Almanya Federal Cumhuriyeti Liyakat Nişanı () Almanya Federal Cumhuriyeti'nin en yüksek dereceli nişanıdır. Nişan siyasi, ekonomik, kültürel, manevi ve fahri alanlardaki başarılardan dolayı verilmektedir. Bremen ve Hamburg dışındaki tüm federe eyaletlerin kendilerine ait liyakat nişanları vardır. Federal Liyakat Nişanı verilmesi kararı 7 Eylül 1951 tarihinde o zamanki Cumhurbaşkanı Theodor Heuss tarafından alındı. Federal Liyakat Nişanı uluslararası normlara göre üç kategoride (Liyakat Nişanı, Büyük Liyakat Nişanı, Büyük Nişan) ve 8 dereceli olarak verilmekteydi. En yüksek basamak olan Özel Dereceli Büyük Nişan, devlet adamlarına verilmek üzere hazırlanmıştı. 1951 yılında aşağıdaki 6 dereceli düzenleme planlanmıştı: İlk Liyakat Nişanı 19 Eylül 1951 tarihinde Nentershausen'den madenci Franz Brandl'a Theodor Heuss tarafından verildi. 1952 yılında bazı yenilikler getirildi: İlk olarak aynı kurumda 50 yıl çalışmış olan işçi ve memurlara verilmek üzere özel bir Liyakat Nişanı uygulamaya konuldu. 1966 yılında bu uygulama kaldırıldı. Bir de Yıldızlı Büyük Federal Liyakat Nişanı, Yıldızlı Büyük Federal Liyakat Nişanı ve Yıldızlı ve Omuzdan Bantlı Federal Liyakat Nişanı şeklinde olmak üzere ikiye bölünerek sunulmaya başlandı. 1955 yılında en alt derece olarak Liyakat Nişanı devreye sokuldu ve en üst derece olarak da zaten 1953 yılından bu yana verilen Özel Derecede Büyük Nişan listeye kondu. Ekim 2006'da Federal Cumhurbaşkanı Horst Köhler kadınlar için %30'luk bir kota uygulamasını (Quotenregelung) devreye soktu. Buna göre Başbakanlık'ın vereceği öneri listeleri, eğer Liyakat Nişanı alacak 10 kişinin içinden 3 kişi kadın olursa ancak kabul edilebilecektir. Madalyalar her yıl verilen teklifler üzerine birkaç bin kişiye verilmektedir. Ekim 2005 tarihine kadar yaklaşık 210.00 kez verilmiştir. 2006 yılında 2.312 kişiye madalya verildi. Genelde ilk vermelerde en fazla 2. Sınıf (Bantlı Liyakat Nişanı) verilmektedir. Sadece özel durumlarda daha yüksek derecedeki madalyalar ilk vermelerde verilmektedir. 40 yaşın altındaki kişilerin en alt derece olan 1. Derece (Liyakat Madalyası) ile ödüllendirilmesi gerekiyor. Federal Cumhurbaşkanı tarafından verilen nişanlar genelde başbakanlar, bakanlar, eyalet bakanları, eyalet başkanları, valiler, kaymakamlar, büyükşehir belediye başkanları veya belediye başkanları tarafından kişiye ulaştırılmaktadır. Yurt dışında yaşayan Almanlar veya yabancılara ulaştırılması da genelde o ülkedeki Alman Büyükelçisi tarafından yapılmaktadır. Bazı durumlarda Federal Cumhurbaşkanı kendisi de madalyayı takmaktadır. Herkes bir başkasını nişan alması için önerebilir. Bunun için önerilen kişinin bulunduğu yerdeki resmi mercilere başvurulabilir. Kişi yurt dışında yaşıyorsa veya yabancı ise dışişlerine başvurmak gerekir. Devlet memurlarının önerilmesi memurun bağlı olduğu bakanlığa yapılır. Müracaat edilen merci, müracaatları inceler ve Federal Cumhurbaşkanlığı Madalya Ofisi’ne gönderir. Genelde şimdiye kadar resmi makamlar, enstitüler, ekonomi ve spor dernekleri kişileri önermişlerdir. Yapılan öneri, daha önce öneri yapılan kişiye verilmiş olan bir madalya varsa, onun geçerliliğini yitirmesine neden olabilir. 13. yüzyıla kadar uzanan ve 1963 yılında Senato Kararı ile yenilenen kurallara göre Hamburglular 'Yabancı madalyaları' reddetmektedirler. Diğer kişilerin yanı sıra Başbakan Helmut Schmidt de, daha önce Hamburg Senatörü olduğu gerekçesi ile Federal Liyakat Nişanı'nı reddetmiştir. Reddedenler arasında en tanınmışları Hans-Olaf Henkel, Inge Meysel, Jan Philipp Reemtsma, Heidi Kabel ve Hans-Ulrich Klose'dir. Adetlerin büyük olması ve maliyetlerin düşük tutulması nedeni ile madalyalar bugün yalnızca preslerde bakırdan basılmaktadır ve altın kaplama yapılmaktadır. Renkli kısımları ise emay kaplamadır. Madalyaların resmi üreticisi Lüdenscheid şehrindeki Steinhauer&Lück GmbH & Co. KG firmasıdır. POMZ POMZ, POMZ-2 ve POMZ-2M (ПОМЗ, ПОМЗ-2, ПОМЗ-2М) modelleri Rusya yapımı birer kazıklı anti personel mayınıdır. POMZ mayını II. Dünya Savaşı sırasında kullanılmıştır. Daha sonra yerine POMZ-2 modeline, o da yerini POMZ-2M modeline bırakmıştır. Bu mayınlar daha sonra Kore Savaşı ve Vietnam Savaşı sırasında çok miktarda kullanılmıştır. Mayınlar silindir şeklinde demir tüp içerisine doldurulmuş az miktarda TNT patlayıcıdan oluşur. Dış yelek anyey saldırı el bombasındaki gibi dilimli olup alt kısmında ise ahşaptan kazık veya plastikten ayak takmak için boşluk bulunur. Üst kısımda bulunan tıpa çerisinde bulunan fünyeyi hava şartlarından korur. Mayında genellikle MUV veya VPF tuzak fünyesi kullanılır. POMZ-2M modelindeki fünyeler vidalanarak mayına takılıyordu. Örneğin kendinden önce kullanılan POMZ-2 modelinde fünye ve ateşleyici sıkıştırılıyor bu sebepten zaman zaman düşerek etkisiz hale geliyordu. POMZ-2 modelinin dış ceketinde 6 sıra dilimli yapısı varken daha kısa olan POMZ-2M modelinde ise 5 sıra bulunuyordu. Üstünkörü yapılmış dış dilimli ceket yapısı patlama ardından düzensiz şarapnel etkisi yaratmaktaydı. Genellikle sahip olduğu patlayıcıdan ötürü 4 metre çapında bir alanda etkili bulunsa da büyük şarapnel parçalarından ötürü ölümcül olmaktaydı. Tropikal iklimlerde kazık ile bırakılan mayınların kazıkları nemli ortamda bozulup eğilmekteydi. Bu da görülemeyen mayını çok daha tehlikeli yapmaktaydı. Basit yapısından ötürü standart olmayan birçok kopyası yapılmıştır. Bunlar içerisinde gerillalar tarafından çok miktarda imal edilmiştir. Yüksek adetlerde üretilen kopyaları başlıca şunlardır: Bu Ã¶zellikler genel olarak POMZ-2 ve POMZ-2M ye aittir POMZ 2M mayınları ahşap kutu içerisinde sekiz adet mayın, sekiz adet bunlara ait çubuk, sekiz adet yetmiş beşer gramlık patlayıcı ve sekiz adet MUV serisi fünye ile beraber paketlenmiştir. VI. Karl VI. Karl İngilizce: Charles VI, Almanca: Karl VI (1 Ekim 1685 – 20 Ekim 1740) Kutsal Roma İmparatoru, Bohemya Kralı (Karel II. olarak) ve Macaristan (Károly III. olarak) kralıydı 1711 yılından, 1740 yılına kadar. 1703 yılından 1711 yılına kadar III. Karl olarak İspanya tacını aktif olarak talep eden kişiydi. Karl Viyana'da doğdu. I. Leopold'un üçüncü eşi olan Prenses Eleonore-Magdalena (Palatine-Neuburg) ile evliliğinden olan ikinci oğluydu. Vaftis ismi olarak "Karl Franz Joseph Wenceslau Balthasar Johann Anton Ignatius" adı verildi. Özel öğretmeni Anton Florian Liechtenstein idi. Karl İspanya Habsburglar mirasçılığıyla akdedildi. II. Karl (İspanya), V. Philip (İspanya)'yı kendisinin mirasçısı yaptığında XIV. Louis) sözleşmeyi çiğniyordu. Bu İspanya tacındaki anlaşamamazlık, İspanya Veraset Savaşları'nın çıkmasına sebep oldu. Büyük kardeşi I. Joseph) 1711 yılında aniden öldükten sonra, Karl Avusturya'ya döndü. Derhal Macaristan Kralı ve Bohemya Kralı unvanlarını aldı. Daha sonraki yıllarda Frankfurt'ta Kutsal Roma İmparatoru seçildi. Karl'ın politik işlerde hantal ve beceriksiz görünmesine karşın, Avusturya monarşisi onun hükümdarlığı döneminde en geniş yayılmaya ulaştı. Onun süper ordusu 1737 yılında Banja Luka Savaşı'nda Boşnaklar'a yenildi. Elisabeth ile evlendi (Louis Rudolph (Brunswick-Lüneburg Dükü)'nün en büyük kızı). Öldüğü zaman, yaşayan çocukları Maria Theresia ve Maria Anna idi, yani yaşayan erkek bir varisi yoktu. 1713 Pragmatik yaptıram a karşı himaye ettiği bir durum onun krallığının bölünemeyeceğini ve mirasçılık hakkının babalarından kızlarına geçebileceğini ifade ediyordu. Öldüğü zaman Avusturya Veraset Savaşları başladı. Fakat savaş sonunda kızı Macaristan ve Bohemya Kraliçeliği ve Avusturya Arşidüşeşliği unvanlarını aldı. Fakat kadın olması nedeniyle Kutsal Roma İmparatoriçesi olarak seçilmedi. Onun yerine VII. Karl) seçildi. VII. Karl'ın hükümdarlığından sonra Maria Theresia'nın kocası III. Francis Stephen (Loraine Dükü) seçildi. Bu durum İmparatorluğun Habsburg'larda devam edeceğini sağlıyordu. İspanya'daki yıllarının bir sonucu olarak, Viyana'da İspanya seremoni sarayını("Spanisches Hofzeremoniell") tanıttı ve İspanya Binicilik Okulu'nu inşa etti. Ulusal Kütüphane onun zamanında inşa edildi. Kendisi ayrıca müziğe karşı aşırı derecede istekliydi. Johann Joseph Fux'un öğrencisi olarak beste yaptı ve Klavsen çaldı. Daha sonra saray orkestrasını yönetti. Karl'ın ölümünün öğününde tükettiği zehirli bir mantar türü olan Aminata phalloides'den ileri geldiğine dair bazı kanıtlar vardır. Diğer dillerdeki adları: Almanca: "Karl VI.", Çekçe: "Karel II.", Macarca: "III. Károly", Slovakça: "Karol III.", Hırvatça: "Karlo III.", Katalanca: "Carles III.", Latinve: "Carolus VI."Lehçe "Karol VI", Almanca: "Karel VI." İmparator VI. Karl'ın ana motifi koleksiyon para ve madalyalarında yer almaktadır. Bunların en önemli ve değerli olanlarından biri de 11 Ekim 2006 yılındaki Avusturya madeni parası üzerindeki resmi olan paradır. Portresi madeni paranın ön tarafında görülebilir. Sevda Karababa Sevda Karababa (d. 1975), Türk besteci ve şarkıcı. İstanbul Üniversitesi Batı Müziği ve İTÜ Türk Musikisi Devlet Konservatuvarı'nı eş zamanlı olarak bitirdi. Birinde kabak kemane ve viyola eğitimi, diğerinde de flüt ve gitar eğitim aldı. Nilüfer'in çalışmalarında vokalist olarak görev aldı. Bir süre mankenlik yaptı. 1993'te ilk albümü "Sana İhtiyacım Var" Mert Müzik etiketiyle piyasaya sürülen ama adı duyu(ru)lmayan sanatçı, 11 Ocak 2000'de "Sevdalım" isimli ikinci albümünü Tempa & Foneks'ten çıkardı. Sekiz yıl sonra 2 Haziran 2008'de "Hislerimin Talebesiyim" albümüyle dönen Sevda, "İçime İşlerken" şarkısı ile başarı kazandı. "Annem Gibi" şarkısı ise Show TV'de yayınlanan Doktorlar dizisinde kullanıldı. Príncipe Pío La montaña del Príncipe Pío (Príncipe Pío Tepesi), Madrid'in batı yakasında bulunan tepenin ismi. Tepe, ismini orada mülk alan Prens Savoylu Pius'tan alır. Daha sonra tepeye kışlalar ("Cuartel de la Montaña") inşa edildi. Napoleon'a karşı 2 Mayıs 1808 günü ayaklanan isyancılar, 3 Mayıs sabahı bu tepede infaz edildiler. Bu olayı Francisco de Goya resmetti. 1960'larda, kışlalar park olmak üzere boşaltıldılar. Parka "Batı Parkı" ismi verildi. Kışlaların yeri şu anda Debod Tapınağı'na ayrılmış durumdadır. Bu tapınak, İspanya tarafından Mısır devletine verilmiş olan bu arsada inşa edilmiş bir Mısır tapınağıdır. Príncipe Pío, aynı zamanda banliyö tren istasyonudur. Estación del Norte (Kuzeydeki İstasyon) olarak bilinir ve kentin önemli istasyonlarından biridir. Ayrıca, 6 ve 10 nolu hatlarda çalışan bir metro durağıdır. Bu istasyon Madrid metrosunun ana hattı olarak bilinen Ramal'ın da bağlangıç durağıdır. Principe Pio ve Ópera durakları arasında sürekli gidip gelen metrolar vardır. Tünelleri kullanan bir otobüs istasyonu da vardır. 3 MayÄ±s 1808 3 Mayıs 1808 ya da Madrid'de 3 Mayıs 1808 (İspanyolca: , diğer adlarıyla , ya da ), İspanyol ressam Francisco Goya'nın 1814 yılında tamamladığı tablosudur. Eser şu anda, Madrid'deki Prado Müzesi'nde sergilenmektedir. Goya bu çalışmayı, Fransızların 1808'de Madrid'i işgali sırasında, Napolyon'un ordularına direnen İspanyolların anısına çizdi. Bu direniş aynı zamanda Yarımada Savaşı'nın tetikleyicisiydi. İspanyol ressamın, aynı boyutlardaki eş çalışması "2 Mayıs 1808" (Memlüklerin Saldırısı) de tıpkı bu tablo gibi İspanya'nın geçici hükûmeti tarafından, Goya'nın önerisi ile, ressama ısmarlandı. Goya, Aragonca yazdığı bir mektupta bu tabloları yapma amacını şöyle açıkladı: Eserin içeriği, sunumu ve duygusal gücü, onu savaşın korkunçluğu konusunda çığır açan ve ilk örnek olarak değerlendirilen bir imge haline getirdi. Yaratıldığı zamanın popüler sanatının pek çok kaynağından yararlanan "3 Mayıs 1808", gene de geleneksel kalıpların kırılışının bir simgesi oldu. Hristiyan sanatının geleneklerinden ve ananevi savaş betimlemelerinden uzaklaşması, eseri alanında benzersiz kıldı ve modern alandaki ilk örneklerden biri olarak kabul edilmesini sağladı. Sanat tarihçisi Kenneth Clark'a göre tablo, "tarz, konu, içlem olarak kelimenin tam manası ile devrim sayılabilecek ilk büyük resim"dir. 1850'lerde, daha sonraki yıllarda Prado Müzesi'nin yöneticisi olacak olan ressam José de Madrazo, tablonun Goya'nın stilini yansıtmadığını iddia etti ve iddiasının sebebinin "büyük bir usta olan Goya'nın diğer eserlerine göre bu tablonun kalitesinin çok düşük kalması" olduğunu açıkladı. Tablo, yıllar sonra, izlenimcilik ve romantizm popüler olduğunda dünya çapında ün kazandı. 1937 yılında, İspanya İç Savaşı'nda zarar görmemesi için Valensiya'ya taşındı. Kamyonda götürülürken oluşan zararlar daha sonra onarıldı. Fakat bu onarım sırasında resmin renklerinin tonları koyulaştı. 2008 yılında yeniden restore edilen eser, tekrar ilk tonlarına kavuştu. "Madridde 3 Mayıs 1808", başka pek çok esere de ilham kaynağı oldu. Bu eserler arasında Édouard Manet'nin çizdiği bazı seriler ve Pablo Picasso'nun Kore'de Katliam tablosu ile başyapıtlarından biri olan Guernica yer alır. 18 Şubat 1799 tarihinde Napolyon Bonapart kendini Fransa Cumhuriyeti'nin Birinci Konsül'ü ilan etti. 1804'te ise imparatorluk tacını giydi. Akdeniz'e erişimin kontrolü İspanya'da olduğundan, bu ülke Fransızlar için stratejik olarak çok önemliydi. İspanya'nın 1788'den beri imparatoru olan IV. Carlos, uluslararası arenada devlet yönetimi açısından başarısız sayılıyordu. Kendi maiyetinde dahi "avlanma keyfi yüzünden ülkesini düşünmeyi bir tarafa bırakan yarım akıllı bir kral ve karısı Parmalı Maria Luisa'yı kontrol edemeyen boynuzlu bir koca" olarak görülüyordu. Ülkeyi, eşi ve eşinin gözdesi olan başbakan Manuel de Godoy birlikte yönetiyorlardı. Napolyon, zayıf bir krala sahip olan İspanyollar'a, güçlerini birleştirerek Portekiz'e saldırmayı ve bu ülkenin topraklarını üçe bölmeyi teklif etti. Fransa ve İspanya ülkenin birer parçasını alacakken üçüncü parçayı da İspanya'nın başbakanı Manuel de Godoy'a vereceklerdi. Böylece Godoy, Algarve Prensi unvanını alacaktı. "Barış Prensi" olarak tanınan Godoy bu teklifi çok beğendi ve kabul etti. Başbakan, Fransız ordusunun Portekiz'e ulaşmak için İspanyol topraklarından geçmesine de izin verdi. Fakat, Napolyon'un gerçek amacı hem Portekiz'i hem de İspanya'yı kontrolü altına alarak bu ülkelerin yönetimini erkek kardeşi Joseph Bonaparte'a vermekti. Bu amacına ulaşmak için IV. Carlos'un oğlu VII. Fernando ile gizli bir ittifak içine girerek Fernando'ya babasının tahtını vadetti. Napolyon'un desteği ile veliaht prens, İspanya parlamentosu ve saltanatını ele geçirdi. Fernando, gücü tamamen elde etmek adına sadece Godoy'u değil, ebeveynlerini bile öldürmeye niyetliydi. Görünüşte İspanyol orduları ile güçlendirilmiş 23.000 Fransız askeri, hiçbir zorlukla karşılaşmadan Kasım 1807'de İspanya'ya girdi. İspanyollar, Fransızlar'ın niyetinin Portekiz'e saldırmak olduğunu sanıyordu. Bir sonraki şubatta Fransa'nın gerçek niyetinin İspanya'yı işgal etmek olduğu belli olduğunda dahi, işgalciler çok az dirençle karşılaştılar. Bu direniş de içlerinde Zaragoza'nın da bulunduğu birbirinden bağımsız yerlerde gerçekleşti. Napolyon'un baş kumandanı Mareşal Joachim Murat da İspanya'nın Bourbonlar'dan daha ileri görüşlü ve yetenekli kişiler tarafından yönetilmesi gerektiğine inanıyordu. Bu konudaki adayı ise Napolyon'un kardeşi Joseph Bonaparte idi. Bu fikrini 1 Mart 1808'de İmparator'a yazdığı mektubunda dile getirdi. 19 Mart 1808'de, Fernando tahttan feragat etmeye zorlandı ve ebeveynleri ile birlikte esir alındı. 6 Haziran 1808'de İspanya'nın başına Joseph Bonaparte geçti. İspanyol halkı, geçmişte, yabancı monarşilerin kendilerini yönetmesini kabul etmiş olsa da, Fransa'nın üzerilerindeki hakimiyetine gücendiler ve çok kızdılar. 2 Mayıs 1808'de, İspanya kraliyet ailesinin son üyelerinin Fransa'ya gönderilerek orada hapsedileceği haberi yayıldığında, Madridliler ayaklandılar. Bu başkaldırı ileride Dos de Mayo Ayaklanması olarak anılacaktı. Mareşal Murat aynı gün askerlerine Napolyon'a da postaladığı bir bildiri okudu ve şunları söyledi: "Madrid halkı yoldan çıktı. Kendilerini isyana ve cinayete verdiler. Fransız kanı aktı. Bu, intikam gerektirir. İsyan sırasında tutuklanan herkes öldürülecektir." Goya, bu ayaklanmayı "Mayıs'ın İkisi" isimli çalışmasına konu etti. Eserde, Madrid'in merkezindeki Puerta del Sol'da bir süvari sınıfı ile isyancıların şiddetli ve saatler süren karşılaşmasını betimledi. Daha çok bilinen ve bu eserin çifti olan "Mayısın Üçü"nde ise, karşı grubun misillemesini; Fransızlar'ın, şafaktan önce, Madrid'in çevresindeki pek çok mevkide, yüzlerce İspanyol'u bir araya toplamasını ve öldürmesini anlattı. 2 Mayıs 1808 gecesi Madrid'de isyancılar tutuklandı ve herhangi bir mahkemeye çıkartılmadan ertesi sabah idam edildiler. Bu infazlara rağmen sivil İspanyol direnişçiler, beş yıl süren Yarımada Savaşı ile (ki bu ilk gerilla savaşı olarak değerlendirilir) Fransızlar'a karşı koymaya çalıştılar. Düzensiz İspanyol güçleri, Wellington'ın ilk dükü olan Arthur Wellesley komutasındaki Portekiz, İspanya ve Britanya askerlerinden oluşan orduya büyük ölçüde destek oldular. Bu ordu Portekiz'e Ağustos 1808'e girdi. Resmin yapıldığı dönemde kamuoyu, isyancıları kahramanlık ve yurtseverlik sembolleri olarak görüyordu. Tıpkı diğer İspanyol liberalleri gibi Goya da Fransa'nın ülkesini istilası ile güç bir pozisyona düşmüştü. Ressam, Fransız Devrimi'ne destek vermiş ve benzer bir gelişmenin İspanya'da da olmasını istemişti. Şair Juan Meléndez Valdés ve Leandro Fernández de Moratín gibi pek çok arkadaşı, Joseph Bonaparte'ı destekleyen "Afrancesadolar"dı. Goya'nın 1798'de yaptığı Fransa büyük elçisi ve komutanı Ferdinand Guillemardet'nin portresi, ressamın kişisel takdirini ele veriyordu. Joseph'e sadakat yemini gerektiren saray ressamı pozisyonunu korumasına rağmen -ressamın "Madrid Alegorisi" isimli tablosu sadakatinin bir örneğidir-, Goya'nın doğasında içgüdüsel olarak otoriteden hazzetmeme vardı. Kendi vatandaşlarının Fransız askerlerine boyun eğdiğine tanık oluyordu. Bu yıllar boyunca gözlemlediği olaylar, "Savaşın Felaketleri"ne () temel ve esin kaynağı olsa da, ressam o dönemde çok az resim çizebildi ve üretebildi. 1814 yılının Şubat ayında Fransızlar İspanya'dan kovuldu. Goya geçici hükümete "Avrupa'nın zorbasına karşı unutulmaz ve kahramanca eylemlerde bulunan şerefli ayaklanmalarını, kendi fırça darbeleri ile ölümsüz kılmak" talebiyle gitti. Önerisi kabul edildi ve Goya "Mayıs'ın Üçü" üzerinde çalışmaya başladı. Daha sonraları, ressamı 3 Mayıs olaylarının içine yerleştirme çabaları görülse de, aslında Goya'nın kişisel olarak ayaklanmalara ya da misillemelere şahit olup olmadığı bilinmemektedir. Bu konuda en bilinen öykülerden biri ressamın bahçıvanı Isidoro'nun roman yazarı Antonio de Trueba'ya anlattığı iddia edilendir. Buna göre ressamla bahçıvanı bir gece saat dörtten hemen sonra Príncipe Pío tepesine gittiler. Bahçıvan orada gördüklerini "Kan göllerinin ortasında vücut parçaları gördük. Bazıları yüzükoyun, bazıları sırt üstüydü. Kimisi dizüstü durmuş yeri öper gibiydi. Kimisi de ellerini yere doğru uzatmış, merhamet ya da intikam ister gibiydi." diyerek anlattı. Bu iddia doğru olabilir, çünkü bahçıvanın anlattıkları ile Trueba'nın anlatımındaki "Goya'nın yıllar sonra büyük bir gerçekçilikle resmettiği korku içinde yumruklarını ısıran adam" ve "bir kan gölü" ifadeleriyle uyuşmaktadır. "3 Mayıs 1808"de ayaklanmanın ertesi gününün sabah saatleri anlatıldı. Eser iki grup adamın üstüne yoğunlaşır. İlk grup, ateş etmek için hizaya gelmiş idam mangası iken, manganın karşısında ise dağılmış bir şekilde duran esirler vardır. İnfazcılar ve kurbanlar dar bir alanda nezaketsiz bir şekilde birbirlerinin yüzüne bakmaktadırlar. Kenneth Clark'a göre: "Bir dahinin (Goya) fırça darbeleri, askerlerin davranışlarındaki sert tekrarlar ve tüfeklerinin çelikten hizası ile hedeflerindekilerin unufak olmuş düzensizlikleri arasındaki zıtlığı göstermektedir." İki grup arasında yerde duran fener görüntüye dramatik bir ışık sağlamaktadır. En parlak aydınlatma sol tarafta birbirine sokulup sarılmış kurbanlar üzerine düşer. Bu kalabalık içinde dua eden bir keşiş ya da rahip de vardır. Resmin tam ortasında ve sağ tarafında ise diğer kurbanlar ateş hattında durmaktadırlar. Göz alıcı şekilde aydınlatılmış olan en ortadaki adam, daha önce öldürülmüş isyancıların cesetlerinden yayılan kanların üstüne diz çökmüştür ve kolları ya yalvarmak ya da meydan okumak için iki yana açılmıştır. Üstündeki sarı ve beyaz renklerden oluşan kıyafet, fenerin yaydığı renkleri yineler. İdam mangasının sağ tarafında gölgelerin arasında kaybolmuş, yekpare bir grup daha vardır. Askerlerin süngüleri ve sorguçlu şapkalarının arkasında kalan bu insanların çoğunun yüzü belirsizdir. Bu grubun en önünde, resimde betimlenmiş ana kurbanın hemen sağında kalan adam, elleriyle yüzünü kapatmış ve korkuyla askerlere dönmüştür. Bu adam arkada kalan grubun 'i olmuştur. Dikkati ön plandaki dramdan uzaklaştırmadan, kiliseye ait sivri uçlu kulelerin ayırt edildiği bir şehir manzarası gece karanlığında net olmayan bir şekilde görünmektedir. Kilise büyük ihtimalle Fransızlar'ın kışlalarını içinde barındırmaktadır. Arka planda, yamaç ile sorguçlu asker şapkalarının arasından meşaleli bir kalabalık ayırt edilir. Bu kalabalık idamı izleyenler, daha fazla asker ya da daha fazla kurban olabilir. Goya, 3 Mayıs 1808'deki infazlardan bir gün önce gerçekleşen ve Yarımada Savaşı'nın tetikleyicisi olan Dos de Mayo Ayaklanması'nı "2 Mayıs 1808" ya da diğer adıyla "Memlüklerin Saldırısı" isimli tablosunda betimledi. Bu eserde, şehir meydanında karşılaşan İspanyollar ve Fransızlar'ın çatışması ve İspanyollar'ın, Napolyon'un isyanı bastırması için gönderdiği Memlükler'i öldürmesi anlatılır. "Mayısın İkisi" ve "Mayısın Üçü" büyük bir serinin iki parçası olarak kabul edilir. Yazılan yorumlar ve ayrıntılı kanıtlar Goya'nın, Mayıs 1808 isyanının anısına, geniş tuvallerde dört tablo çizdiğini ileri sürer. José Caveda 1867'de yazdığı anılarında bu dörtlüden bahsetti. Ayrıca, ressam ve Goya koleksiyoncusu Cristóbal Ferriz de iki farklı eser daha olduğunu söyledi. Bunlardan birincisinin konusu kraliyet sarayındaki ayaklanma iken, ikincisi topçu kışlasındaki savunmayı anlatmaktaydı. O döneme ait çeşitli baskılar, bu tür bir serinin örneğini oluşturur. Diğer iki eserin kaybolması, kamuoyunda popüler olan bu isyana karşı resmî memnuniyetsizliğin bir kanıtı olabilir. Ressam "Mayısın İkisi"nde pembe, turuncu, mavi, gri, kahverengi gibi renkleri kullanmayı tercih etti. Pastel tonlar, konu edinilen vahşeti ve zalimliği anlatmak için garip kaçsa da, "Mayısın İkisi" etkisini "Savaşın Felaketleri" ya da "Mayısın Üçü"nde olduğu gibi ayırt edilebilir karakterlerden almaz. Aksine, sahnenin sahip olduğu kasıtlı belirsizlik ve İspanyol direnişçilerinin tasviri bu eserin önemli özellikleridir. İki resim arasında büyük kompozisyon farkları vardır. Örneğin ilk tabloda ufuk çizgisi yüksekteyken ikincisinde daha alçaktadır. Ayrıca, ressamın ilk tabloda çizdiği kalabalıkta bireyler belirsizdi. Sıkışık ve karışık bir düzenleme vardı. Hareketin ve savaşın varlığı fark ediliyordu. Öte yandan, Goya, "3 Mayıs 1808"de iki karşıt grup olduğunu açıkça gösterdi ve her bireyi ayırt edilebilecek şekilde çizdi. İspanyollar ve Fransızlar arasındaki ilişki de iki tabloda birbirine zıddı. "2 Mayıs"ta güçlü olan taraf İspanyollar iken "3 Mayıs"ta, diğer tabloda kurban olarak betimlenmiş Fransızlar intikam alan infazcılara dönüştüler. İki eserin kompozisyonları arasında az sayıda benzerlik de vardır. Bu benzerliklerin en temeli ise iki resmin de sahip olduğu parabolik yapıdır. Goya, "2 Mayıs 1808"de Fransızlar'a saldıran üç adamın eğik bir şekilde gruplandırılması ile "3 Mayıs 1808"deki infaz mangasının dizilişini betimlemede aynı tekniği kullandı. Tasvirlerde, her iki grubu da yandan kısaltılmış perspektifleri parabolik bir çizgi gibi görünecek şekilde düzenledi. Goya, bakır üzerine asitle kazıma tekniğini kullanarak yarattığı kalıplardan oluşturduğu bir gravür serisi olan "Savaşın Felaketleri"ni (), baskıların çoğunu 1810-1814 yılları arasında yapmış olmasına rağmen, 1820 yılına kadar tamamlayamadı. Goya'nın bir arkadaşına verdiği ve şu anda British Museum'da sergilenen prova albümü, hem ön çizimlerin hem de baskıların sırası hakkında ipuçları veriyordu. "Savaşın Felaketleri" serisinin en erken yapılan baskıları, hem "2 Mayıs 1808"den hem de "3 Mayıs 1808"'den önce üretildi. Grupta, tıpkı Goya'nın bu iki tablosunda olduğu gibi, birbirleriyle ilişkili olan ve muhtemelen ressamın Zaragoza ziyareti sırasında şahit olduğu bir olayı anlatan iki kompozisyon vardı. ("Kimse buna bakamaz"), hem tema olarak hem de düzenlemesiyle "3 Mayıs 1808"i anımsatıyordu. Eserin ortasında yer alan kadın kollarını iki yana açmışken, bir diğeri ellerini birleştirmiş Tanrı'ya dua ediyordu. Geri kalanlar ya siper almışlar ya da yüzlerini saklıyorlardı. "Kimse buna bakamaz"da "Mayısın Üçü"nün aksine askerler sırtlarından bile olsa görünmüyordu. Sadece silahlarının süngüleri fark ediliyordu. Goya'nın daha erken resimlerinden biri de ("Ve bundan kaçınılamaz")'dır. Bu baskı, "Savaşın Felaketleri" serisinin, diğerlerine göre daha sonra çizilen bir grubunun içinde yer alır. Savaşın en yoğun zamanında ve resim malzemelerinin bulunamadığı dönemde Goya bu resmî ve serideki bir başka resmî çizebilmek için, daha önce yapmış olduğu bir manzara baskısının kalıbını temizleyerek yeniden kullanmıştır. "Ve bundan kaçınılamaz"'da sorguçlu asker şapkası giyen bir idam mangasınının geri çekilişi, bu defa arkadan değil karşıdan gösterilmektedir. İlk başlarda eser sanat eleştirmenleri ve tarihçilerden birbirinden çok farklı tepkiler aldı. Goya'dan önce ressamlar savaş betimlemelerini tarih resimlerinin görkemli tarzıyla çizmeyi tercih ediyordu. Goya'nın kahramanlığı vurgulamaktan kaçındığı anlatımı o dönem için çok şaşırtıcıydı. Perspektifin düz olması, kurbanlar ve infazcıların birbirlerine gerçek olamayacak kadar yakın durmaları, yapılan ilk eleştirilerde eserde teknik olarak bulunan kusurlardan bazılarıydı. Bu gözlemler kesinlikle doğru olmasına rağmen, yazar Richard Schickel, Goya'nın eserin akademik sanata uygunluğu için çabalamadığını, aksine eserin izleyici üzerindeki etkisini güçlendirmek için uğraştığını savundu. "Mayısın Üçü" geçmiş dönemde yaratılmış pek çok çalışmaya göndermeler içermesine rağmen gücünü geleneksel kompozisyon formüllerinden değil pervasızlığından alır. Ressam ustalığı ile yapmacıklıktan uzak bir vahşiliğin epik tasvirini yapabilmiştir. Dönemin romantik ressamları da adaletsizlik, savaş ve ölüm gibi konularla ilgilenmelerine rağmen, eserlerinde güzelliği yaratan kurallara büyük bir özen gösteriyorlardı. Théodore Géricault'nun "Medusa'nın Salı" (1818 - 1819) isimli eseri ve Eugène Delacroix'nın "Halka Yol Gösteren Özgürlük" isimli tablosu bu tarzdaki romantik resimlere örnek olarak verilebilir. Eser, yapısal ve tematik olarak Hıristiyan sanatındaki şehit geleneklerine bağlıdır. Işık ve gölge sanatının dramatik kullanımına örnek teşkil eder ve hayatın çekiciliği ile yakın zamanda olması beklenen infazın kaçınılmazlığını yan yana sunar. Bütün bunlara rağmen, Goya bu tablosunda geleneklerden uzak kalmayı da bildi. Goya'nın aksine, Jusepe de Ribera gibi diğer ressamların yaptığı, vahşeti betimleyen çalışmalar çoğunlukla sanatsal bir teknik ve ahenkli bir kompozisyona sahiptiler. Eserin zamanın ilerleyişini gösteriş tarzının batı sanatında bir örneği daha yoktur. Ressam, suçsuz bir kurbanın ölümünü art arda parçalar halinde ve kahramanca bir erdem olacak şekilde yansıtarak daha önce de betimlemişti. Ama "Mayısın Üçü" hiçbir katarsis anını anlatmaya çalışmaz. Bunun yerine mahkûmların öldürülüşü, cinayetin mekanik bir şekilde anlatıldığı bir dizi hareketle gösterilir. Kaçınılmaz son ise resmin sol alt bölümünde yere serilmiş şekilde yatan adamın cesedidir. Tabloda yüceltiye yer yoktur, adamın başı ve vücudu yeniden hayata dönmesini engelleyecek derecede biçimsizleşmiştir. Kurban estetik ya da manevi zarafetten uzaktır. Resmin geri kalanında izleyicinin gözü, merkezî yatay eksen üzerinde gezinir. Sadece yerde yatan kurban için bakış açısı değişir ve izleyici parçalanmış vücudu görmek için daha aşağıya bakar. "Mayısın Üçü"nde, resmin odak noktasındaki ellerini yukarı kaldırmış adam çoğunlukla İsa'nın çarmıha gerilişi ile karşılaştırılır. Benzer bir poza İsa'nın Getsemani bahçelerinde çektiği ızdırabı betimlemek için çizilen eserlerde de rastlanır. Goya'nın figürünün sağ elinde stigma dikkat çeker. Tuvalin merkezinde yer alan fener ise İsa'yı tutuklayan Romalı askerlerin geleneksel bir özelliğidir. Goya'nın tablosundaki adam sadece çarmıha geriliyormuş gibi poz vermekle kalmaz, aynı zamanda kıyafeti papalığın rengi olan