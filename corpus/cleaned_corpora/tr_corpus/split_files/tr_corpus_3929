sığınmak zorunda kaldı ve hayatının son yıllarını Trabzon'da geçirdi. 1918-1921 arasında bağımsız Gürcistan Demokratik Cumhuriyeti'nin sınırları içinde kalan bölge, 1921'de Sovyet yönetimince bağımsızlığına son verilen Gürcistan Sovyet Sosyalist Cumhuriyeti'nin bir parçası oldu. Bugün, 1991'de bağımsız olan Gürcistan'ın yönetim bölgelerinden biridir. Kutaisi Kutaisi veya Kutais (Gürcüce: ქუთაისი; antik adı:"Aeas/Aias"), Gürcistan’ın ikinci büyük kentidir. Ülkenin batı bölümünde, İmereti bölgesinde yer alan ve bu bölgenin en büyük kentidir. Tiflis'e uzaklığı yaklaşık 221 kilometredir. Nüfusu 200 611’dir (2013). Kutaisi, Sovyetler Birliği döneminde ağır metal sanayinin merkeziydi. O dönemde şehrin nüfusu 600.000 civarındaydı. Ancak bugün Rusların bölgeyi terk etmeleri sonrasında nüfusu azalmıştır. Kutaisi, antik dönem krallığı Kolheti’nin başkentiydi. Arkeolojik buluntular, kentin MÖ 2. binin başlarında Kolheti krallığının başkenti olduğunu göstermektedir. Homeros’un İason ve Argonotlar hakkında yazdıklarından hareketle tarihçiler, Kolheti’ye yapılan bu efsanevi yolculuğun, Argonotların varmayı amaçladıkları ve Kral Aietes’in sarayının bulunduğu Kutaisi'de ("Aias") son bulduğunu kabul ederler. Kutaisi, 975-1122 tarihleri arasında Kartli Krallığı’nın başkenti oldu. 15. yüzyıldan 1810’a değin de İmereti Krallığı’nın başkentiydi. 1810 yılında İmereti Krallığı toprakları Çarlık Rusya’sı tarafından işgal edildi. 1991’de Gürcistan’ın bağımsızlığını ilan etmesinden sonra ekonomik olarak gerilemesine karşın, Kutaisi ülkenin başlıca sanayi kentlerinden biriydi. Kutayıs’ın nüfusunun önemli bir kısmı günümüzde kentten ayrılmış ve iş için yurt dışına gitmiştir. Nüfusunun kalan kısmı, küçük ölçekte ticaretle geçinmektedir. Kutaisi, Gürcüce'de 500 anlamına gelir. ( Kuti + asi , Kuti 5, Asi 100 demektir ) Kutaisi, Rioni Irmağı’nın her iki yakasında kuruludur. Kentin deniz seviyesinden yüksekliği 125-300 metredir. Kent, doğu ve kuzeydoğudan İmereti Dağları’nın etekleriyle çevirilidir. Kuzeyinde Samgureli Düzlüğü, batısında ve güneyinde de Kolheti Ovası yer alır. Günümüze ulaşan en önemli yapı kalıntısı, Gürcistan Kralı III. Bagrat’ın 11. yüzyılın başlarında yaptırdığı Bagrati Katedrali’dir. Bagrati Katedrali ve 12. yüzyılın hemen başında Kral Kurucu Davit'in yaptırdığı Gelati Manastırı, kentin birkaç kilometre doğusunda yer alır. Her iki kültürel varlık 1994 yılında UNESCO Dünya Mirası Listesi’ne alınmıştır . Ali Gevgilli Ali Gevgilli, (d. 1938 - Ä°zmir) Gazeteci, yazar. İzmir Özel Türk Koleji ve İstanbul Üniversitesi Hukuk Fakültesi'nde eğitim gördü. Ege Ekspres'te gazeteciliğe başladı. Yeni İstanbul, Vatan gazetelerinden sonra 1963'te Milliyet'e girdi. Burada "Günlük" başlığıyla köşe yazılarını uzun yıllar sürdürdü, forumlar yaptı, iktisat sayfasını yönetti. Abdi İpekçi'den sonra bir süre başyazarlık yaptı. İletişim Fakültesi'nde öğretim üyeliğinde bulundu. Ali Gevgilli'nin gazetedeki yazıları kavramsal açıdan çok yoğun, günlük gazete yazısından ziyade akademik ve zor anlaşılır olmasıyla basında ilkti. Siyasal yazılarından başka sinema eleştirmenliğiyle tanındı. Yedinci Sanat, Yeni Dergi, Milliyet Sanat Dergisi başta olmak üzere birçok dergide sinema yazılarını yayınladı. Ceza (anlam ayrımı) Ceza aşağıdaki anlamlara gelebilir: Milliyet Sanat Milliyet Sanat, Milliyet Yayın Grubu tarafından çıkartılan kültür ve sanat dergisi. Abdi İpekçi Milliyet gazetesinde 1972'de her gün bir dergi eki veriyordu. Bunlardan "Milliyet Sanat" dergisi haftalık olarak ayrı bir düşünce ve sanat dergisi haline geldi (1974). 29 Eylül 1972'de çıktı. Ercüment Karacan sahibi, Abdi İpekçi genel yayın müdürü, yazı işleri müdürü Akal Atilla idi. Dergide edebiyat, müzik, tiyatro, resim, sinema ağırlıklı olmak üzere bütün sanatlara güncel kalarak yer verildi, kitap tanıtımı, haftanın sanat olayları ve takvimi, sinema, resim ve müzik eleştirileri her sayıda vardı. Zeynep Oral, Özdemir Nutku, Mete Tuncay, Faruk Yener, Hilmi Yavuz, Mehmet Doğan, Ahmet Köksal, Atilla Sav, Mahmut Tali Öngören, Onat Kutlar, Cavit Orhan Tütengil, Emre Kongar, Atilla Özkırımlı dergide en çok yazanlar arasındaydı. Dergi zaman içinde 15 günlük ve aylık (1980) süreli yayına dönüştü. Yarışmalar düzenledi, özel sayılar yaptı. Uzun yıllar yönetmenliğini Zeynep Oral yaptı. 1981'de Orhan Veli'nin Yaprak dergisinin tıpkıbasımı dergi eki olarak verildi. Tuğrul Eryılmaz'ın yayın yönetmeni olduğu dergi Eylül 2001 tarihinden itibaren yayın periyodunu aylık olarak değiştirmiştir. Atça, Çamlıdere Atça, Ankara ilinin Çamlıdere ilçesine bağlı bir mahalledir. Ankara il merkezine 100 km, Çamlıdere ilçesine 8 km uzaklıktadır. USMLE USMLE yani "United States Medical Licensing Examination", ABD'de doktorluk yapmak isteyen herkesin (Amerika Birleşik Devletleri sınırları içindeki tıp fakültelerinden mezun olanlar dahil) girmekle yükümlü olduğu 3 aşamalı sınavdır. "United States Medical Licensing Examination" ABD'de doktorluk yapabilmek için gerekli eyalet lisanslarına başvuru için gerekli bir sınavlar dizisinin genel adıdır. USMLE Step 1, USMLE Step 2 CK ve USMLE Step 2 CS sınavlarını geçerek ABD'de uzmanlık yoluna girilebilir. USMLE Step 3 sınavı ise uzmanlık yoluna girmek için değil,"tam" lisans başvurusu yapmak için gereklidir. Tam lisans alan hekimler, bazı eyaletlerde H-1 vizesine başvurabilirler. İlk 2 sınav Ankara'da, üçüncü sınav ise Amerika'da dır. İlk iki sınava tıp öğrencisiyken de girilebilir. Üçüncü sınav olan step 2-CS önceden istenilen TOEFL ın yerini almış ve sizin hem klinik yeteneğinizi hem de İngilizcenizi ölçmektedir. USMLE Step 1 Sınavı, temel tıp bilimlerinin test edildiği, içeriği Amerika Birleşik Devleri sınırları içinde bulunan tıp fakülteleri öğretim üyeleri tarafından sağlanan sorulardan oluşan bir sınavdır. USMLE 1. basamak sınavı, tüm USMLE sınavlarının ilkidir ve ECFMG sertifikası'nın gerekliliklerinden biridir ve içeriğinden NBME kuruluşu sorumludur. "USMLE Step 2 CK (Clinical Knowledge)" sınavı, klinik bilimlerin test edildiği, içeriği Amerika Birleşik Devletleri sınırları içindeki tıp fakülteleri öğretim üyeleri tarafından hazırlanan bir sınavdır. USMLE Step 2 CK sınavı, tüm USMLE sınavlarından ikincisidir ve kendi içinde de iki kısma ayrılmaktadır. Step 2 sınavının ilk kısmı klinik bilgileri sınayan sadece teorik bir sınav iken, Step 2 CS (Clinical Skills), klinik bilgilerin pratik uygulanmasını (hasta muayenesi gibi) sınayan teorik ve pratik bilgileri beraber sınayan bir sınavdır. Step 2 CK, teorik sınavı, en genel açıdan, hastalıkların mekanizmalarını, etyoloji, patofizyoloji ve tedavi modalitelerini içermektedir. USMLE Step 2 CS (Clinical Skills) sınavı, USMLE Step 2 diye tarif edilen 2. basamak USMLE sınavlarının 2.basamağıdır. Bu sınav ilk basamak olan Step 2 CK sınavına ek olarak pratik uygulamaların test edildiği bir sınavdır. Bu sınav Amerika Birleşik Devletleri'nde Los Angeles (CA), Chicago (IL), Philadelphia (PA), Atlanta (GA) ve Houston (TX) olmak üzere belirlenmiş 5 ayrı merkezde uygulanır. Karayip Denizi Karayip Denizi, Antil Denizi olarak da bilinir, Atlas Okyanusu'nun alt havzası. Batı Yarıküre'de, Ekvator çizgisinin kuzeyinde yer alır. Güney Amerika'nın kuzey, Orta Amerika'nın doğu kıyıları ile Meksika kıyılarının bir bölümü boyunca uzanır. Karayip Denizi, kapladığı yaklaşık 2,640,000 km²'lik alan ile dünyanın en geniş tuzlu su denizlerinden biridir. Güneyinde Venezuela, Kolombiya ve Panama kıyıları; batısında Kosta Rika, Nikaragua, Honduras, Guatemala, Belize ve Meksika'nın Yucatán Yarımadası; kuzeyinde Büyük Antiller (Küba, Hispaniola, Jamaika ve Porto Riko adaları), doğusunda Küçük Antiller zinciri (kuzeydoğudaki Virgin Adalarından, Güneydoğuda, Venezuela açıklarındaki Trinidad'a kadar uzanan yay) bulunur. Yucatán Boğazı ile kuzeyindeki Meksika Körfezine bağlanır. Bilinen en derin yeri (7,685 m) Küba ile Jamaika arasındaki Cayman Çukurudur (Bartlett Derinliği). Karayip kıyıları birçok koy ve körfeze sahiptir; Honduras Körfezi, Venezuela Körfezi, Gonâve Körfezi ve Darien Körfezi bunlardan en önemlileridir. Karayip Denizinin jeolojik yaşı kesin olarak bilinmemektedir. Paleozoyik (Birinci) Zamanda (yaklaşık 570 milyon ile 225 milyon yıl önce) Orta Amerika Denizinin bir parçası olarak Akdeniz ile bağlantılı olduğu, Atlas Okyanusunun oluşumu sırasında Akdeniz'den ayrıldığı sanılmaktadır. Karayip Denizi, birbirinden denizaltı sırtları ve yükseltileri ile ayrılmış, oval biçimli beş sualtı havzasına bölünmüştür. Bunlar Yucatán, Cayman, Kolombiya, Venezuela ve Grenada havzalarıdır. Yüzeyaltı suyu Karayip Denizine iki eşikten girer. Anegada Boğazı, Virgin Adaları ile Küçük Antiller arasında, Rüzgarüstü Boğazı ise Küba ile Hispaniola arasında yer alır. Anegada Boğazının eşik derinliği 1,950-2,350 m, Rüzgarüstü Boğazınınki ise 1,600-1,625 m arasındadır. Karayip Denizi kıyılarında ve Antil adalarında, genellikle tropikal iklim hüküm sürerse de dağların yüksekliğine, su akıntılarına ve alize rüzgarlarına bağlı olarak iklim önemli yerel farklılıklar gösterir. Yıllık yağış ortalaması Dominika'nın kimi bölümlerinde 8,890 mm'ye kadar yükselirken, Venezuela açıklarındaki Bonaire Adasında 250 mm'ye kadar düşer. Karayip Denizinin kuzey kesimlerinde ve Meksika Körfezinde, saatteki hızı 120 km'yi aşan mevsimlik kasırgalar sık görülür. 1963'teki Flora Kasırgası, Karayip Denizi bölgelerinde 7 bin kişinin ölümüne ve 528 milyon dolarlık hasara yol açmıştır. Bu kasırgalar, bölgede tarım üretiminin bazen büyük düşüşler göstermesinin temel nedenlerinden biridir. Derin su canlıları Karayip Denizinin bütün kesimlerinde oldukça benzer bir dağılım gösterir. Sualtı yaşamı, birçok balık türünü ve deniz canlısını barındıran mercan resifleri çevresinde toplanmıştır. Çeşitli deniz kaplumbağası türleri, manati ve folyabalığı en dikkat çeken deniz hayvanları arasındadır. Dikenli ıstakoz, Antil denizinin her yerinde görülür. Orkinos ve özellikle Yucatán çevresinde bulunan sardalya, Karayip Denizindeki önemli ticari balık türleridir. Karayip Denizinde yer alan kara parçalarında genellikle tropikal bitki örtüsü egemendir; ama topografyaya, iklime, nem oranına ve toprak özelliklerine bağlı olarak bitki örtüsü yöreden yöreye değişir. Kıyı yakınlarında, lagünlerin ve haliçlerin çevresinde kızıl ve kara mangrovların oluşturduğu sık ormanlar vardır. Kıyı kumsallarında en çok görülen bitki hindistancevizi ağacıdır. Kurak kesimlerin baskın bitki örtüsü kaktüsler ve etli bitkilerdir. Küba, Jamaika, Porto Riko gibi yükseltinin elverişli olduğu adalarda yer yer yağmur ormanlarına rastlanır. Turizm giderek önem kazanmaktadır. Bölge, sıcak iklimi ve dinlence olanakları ile dünyanın önde gelen kış sayfiyelerinden biri olmuştur. Özellikle Kuzey Amerika, Avrupa ve Brezilya'dan turist çeker. Panama Kanalı yoluyla Atlas Okyanusu-Büyük Okyanus ulaşımını sağlayan gemilerin tümü, Karayip Denizinden geçer. Bölge maden kaynakları açısından oldukça zengindir. Jamaika, Dominik Cumhuriyeti ve Haiti, dünya boksit üretiminin beşte birini karşılar. Nikaragua ve Kolombiya'da altın, Honduras'ta gümüş ve antimon, Küba'da manganez çıkarılır. Darién Körfezi Darien Körezi Karayip Denizi'nin en güneydeki noktasını teşkil eder. Panama ve Kolombiya arasına sokulmuştur. Bayağı çalı kuşu Bayağı çalı kuşu ("Regulus regulus"), çalı kuşugiller (Regulidae) familyasından boyları 6.5-8.5 cm, ağırlığı 6 gr kadar olan, Avrupa ve Asya'nın her yanında rastlanan bir çalı kuşu türü. Bayağı çalı kuşunun rengi yeşilimsi, kanatlarının üstü koyu esmer beneklidir; tepesinde dişilerde sarı, erkeklerde altın rengi, kenarı siyah halka biçiminde bir çıkıntı bulunur. Yuvasını, ya kozalaklı ağaçların üstüne ya da sarmaşık dolanmış ağaç gövdelerine yapar. TÃ¶re (dergi) Töre, aylık fikir ve sanat dergisi. "Töre"'nin kurucusu Halide Nusret Zorlutuna'dır. Haziran 1971'de yayına başlayan dergiyi Emine Işınsu yönetti. Mayıs 1985'e kadar yayınlandı. Milliyetçi, mukaddesatçı fikir ve edebiyat dergisi idi. Dergiye emeği geçenler Dündar Taşer, Erol Güngör, Mehmet Çınarlı, Necmettin Hacıeminoğlu, Mehmet Eröz, Ayhan Tuğcugil (İskender Öksüz), Agah Oktay Güner, Turan Yazgan, Tarık Buğra, Amiran Kurtkan, Aclan Sayılgan, Faruk Kadri Timurtaş'tı. Şiirleri ve yazıları yayınlananlar arasında Arif Nihat Asya, Yavuz Bülent Bakiler, Sadi Somuncuoğlu, Bahattin Karakoç, Niyazi Yıldırım Gençosmanoğlu Hüseyin (Bozok) Kılıçaslan gibi şair ve yazarlar vardır. Armadillo Armadillo ya da yaygın adıyla tatu, ana yurdu Güney Amerika olan plasental memelidir. Ortalama 75 cm. uzunluğundadır. Armadilloların vücudu bir tür zırhla korunur ("ismini de İspanyolcada zırhcık anlamına gelen kelimeden alır"), bu özelliğiyle tesbih böceğine benzerler. Temel yiyeceği böceklerdir. Yiyecek bulmak için toprağı kazarlar, koku alma duyuları çok geliştiğinden böcekleri bulabilirler. Toprağı kazarken çok hızlı davranır ve bu süre içinde burunları toprak ile temas hâlinde olduğundan nefesini tutarlar. Armadilloda yumurtalıklarda yalnız bir tane yumurta oluşmasına rağmen üreme olayları sonucunda dört tane yavru meydana gelir. Armadilloların bir defada 4 yavruları olur. Bu olay bir annenin her defasında tek yumurta dördüzleri doğurmasına benzer ve 4 yavrunun da cinsiyetleri aynıdır. Ayrıca yapay besiyerlerinde üretilemeyen cüzzam etkeninin (M. leprae) üretilmesinde kullanılır. Armadillo, Brezilya'da yapılacak olan 2014 Dünya Kupasının maskotu olarak belirlenmiştir. Armadillo'nun maskot olarak çizimine ise "Fuleco" adı verilmiştir. Takım CINGULATA Ubıhça Ubıhça veya Vubıhça Kuzeybatı Kafkas dillerinden bir tanesiydi. 1992'de bu dili konuşan son kişi Tevfik Esenç'in yaşamını yitirmesiyle birlikte ölü dil durumuna gelmiştir. Ubıh sözcüğü, Adigece "Vıb Irmağı aşağısında oturanlar" anlamına gelen "Vıbıyıh" deyiminden gelmiştir. Ubıh dili "Ubih", "Ibıh", "Wıbıh", "Vubıh" ya da "Wubıh" gibi değişik biçimlerde de yazılmaktadır. Adıgece özgün telaffuz biçimi "Vıbıh" (Убых) ya da "Wıbıh" iken, diğerleri Rusça telaffuzundan aktarmadır. Ubıhlar ise kendilerine "kıyılı" anlamına gelen "Peh'ı" ya da "T'ah'e" adını vermiş, dillerine de, "Karadeniz kıyısında oturanların dili" anlamında "Pexıbze" ya da "T'ah'ebze" demişlerdir. "Bze", Ubıh ve Adıge dillerinde "dil" demektir. Ubıh dili, 1864'te Ubıhların diğer Çerkes toplulukları ile birlikte Türkiye'ye sürülmelerinden önce, Çerkesya'nın Karadeniz kıyısında, kuzeyde Şahe (Şex-Шэх) Irmağından güneyde Adler'e değin uzanan bir alana yayılmış Ubıhlar tarafından konuşulmuştur. Fransız Lullié'ye göre, 1846'da sadece 1-2 köy halkı tarafından konuşulmaktaydı. Lavrov'a göre de Ubıhların bir bölümü, Ubıhça dışında Adığece ve Ciget Abhazcasını benimsemişti. 1864'te Osmanlı Türkiyesi'ne yapılan göçler sonucu Ubıhların bir bölümü, diğer Çerkezlerle birlikte, Kuzey Anadolu ve Balkan topraklarına yerleştirildi, boşaltılan yerler ise gerilla tipi direnişlerin temizlenmesinden yani 1880 yılından sonra Rus yerleşimine tahsis edildi. 1864'te Orta Laba Irmağı soluna yerleştirilen ya da saklandıkları dağlardan sağ kurtulup Kuban Irmağı civarına yerleşmiş olan Ubıhların çoğu ise, Rus yönetiminin baskıları sonucu, özellikle 1878 yılından sonra, diğer Adigelerle birlikte Türkiye'ye göç etmiştir. Bunun sonucunda Kafkasya'da artık bir Ubıh yerleşimi kalmamıştır. Kafkasya'da kalmış Ubıh sayısı 1880'de 80'e düşmüş, bu Ubıhlar da, oralardaki Şapsığ ve diğer Adıgelere karışmışlardır. Örneğin İlk Adıge Cumhuriyeti Devlet Başkanı Aslan Carıme Ubıh asıllıdır. Balkanlara yerleştirilen Ubıhların tamamı, 1878 Berlin Antlaşması gereğince, diğer Çerkeslerle birlikte, Osmanlı'nın Asya ve Afrika'daki topraklarına göç etti. Ubıhça konuşmakta olan küçük kalıntı gruplar da şimdiki Kocaeli'nin Maşukiye köyü ile Sakarya ilinin Sapanca ilçesinin Kırkpınar ve Yanık köylerine yerleşti. Ayrıca daha fazla sayıda olmak üzere Manyas'ta yerel halkın Boğaz, Adıgelerin Psışha dedikleri Kocaçay Irmağı vadisi boyunca yukarı doğru sıralanan Hacıyakup (hepsi Ubıh), Işıklar (birkaç hanesi Ubıh), Değirmenboğazı (hepsi Ubıh idi), Darıca (200 hane içinde en son 20 hanesi Ubıh kalmıştı) ve Hacıosman (Ubıhça adı: "Lek'uaşe", hepsi Ubıh) köylerine yerleştiler. Ubıhların tamamı Adigece, azı da Adigece ile birlikte Ubıhça konuşuyordu. Kafkasya'da iken üç dil (Adige, Ubıh ve Ciget dili) konuşan Ubıhlar da vardı. Ubıhça en son Hacıosman köyü yaşlıları arasında konuşuluyor, diğer köylerin yaşlıları arasında biliniyor, ama artık konuşulmuyordu. Hacıosman köyünden olup Ubıh dilini konuşan son birey olarak kabul edilen Tevfik Esenç'in 8 (7?) Ekim 1992'de ölmesiyle de Ubıh dili bir ölü dil olarak sınıflandırılmaya başlandı. Bugün sadece Adigece konuşmakta olan Ubıhlar, Sakarya, Balıkesir, Bilecik, Sinop, Samsun, Kahramanmaraş ve birçok ilde Adıgelerle beraber yaşamaktadır. Ubıh dili üzerine Dirr, Dumézil, Mészaros, Vogt ve Özsoy gibi dilbilimciler çalışmalarda bulunmuşlardır. Ubıh dilinin Abhaz-Adıge dil grubu içindeki konumu ise halen araştırılmaktadır. Lecco Lecco, kuzeybatı İtalya'nın Lombardiya bölgesinde ismini verdiği Lecco ili merkezi olan orta büyüklükte bir komün ve yerleşimdir. Lecco şehri belediye sınırları içinde alanı 45 km²; nüfusu (1.1.2011 tahminine göre) 46.477 kişi; nüfus yoğunluğu 1.058,08 kişi/km² olur. Milano'ya 50 km uzaklıkta, Como golünün doğu kısmında yer alır. Ekonomisi daha çok endüstri üzerine kurulmuştur. Politecnico di Milano Üniversitesi'nin Makine Mühendisliği, İnşaat Mühendisliği ve Mimarlık bölümlerinin bir kısmı da burada bulunmaktadır. Lecco su kentlerle kardeş şehir bağlantısı kurmuştur: YÃ¼xexes Yüxexes, İpek Atcan’ın sunduğu her hafta Dream TV 'de Türk rock müziğinden son haberlerin, en yeni kliplerin gösterildiği ve alternatif müziğin başarılı isimlerinin katıldığı tv programıdır. Yakut tepeli çalı kuşu Yakut tepeli çalı kuşu ("Regulus calendula"), çalı kuşugiller (Regulidae) familyasından çok küçük bir ötücü kuş türü. Erişkinlerin üst yüzeyi zeytuni-gri alt yüzeyi açıktır. İnce siyah bir gaga ve kısa bir kuyruk ile beyaz göz halkası ve beyaz kanat barları bulunur. Erişkin erkeklerin kışkırtıldığı zaman kırmızı yamalı tacı ortaya çıkar. Kuş, kozalaklı ağaç dalına yaptığı fincan şeklindeki derin yuvasına bir seferde on iki kadar yumurta bırakabilir. Yakut tepeli çalı kuşu populasyonunda yapılan sayımlara göre yükseliş yaşanmaktadır. Bunun nedini ise bu bölgelerde pek rahatsız edilmemeleridir. Bu da daha başarılı beslenme olanaklarına izin verir. Bu kuşlar, kışın güney Birleşik Devletler ve Meksika'ya göç eder. Bazıları, batının sürekli sakinlerindendir. Ağaç ve fundalarda yem ararken oldukça hareketlidirler; daha çok küçük böcek, örümcek ve bazı küçük yumuşak meyvelerle beslenirler. Beslenirken bir dalın üzerinde asılı durabilirler ve bazen de uçarken havada böcekleri yakalamaya çalışırlar. Yaz ötüşü yüksek, ahenkli bir şakımadır, ama kışın sesleri, "Jdit" gibi azarlama biçiminde, çoğunlukla peşin sıra devam eder. Anayurdu, Kanada, Alaska, kuzey New England ve batı Birleşik Devletler'inin kozalaklı ormanlarıdır. YapraklÄ± deniz ejderi Yapraklı deniz ejderi ("Phycodurus eques"), denizatı ile ilgili olan bir tuzlu su (deniz) balığıdır. Phycodurus cinsinin tek üyesidir. Bu canlılar güney ve batı Avustralya sularının yerlisidir ve genellikle sığ, ılık sularda kalırlar. Adları görünümlerinden gelir, uzun yaprak görünümlü çıkıntılar tüm vücutlarından çıkmaktadır. Bu çıkıntılar itici amaçla kullanılmazlar, yalnızca kamuflaj için kullanılırlar. Yapraklı deniz ejderi, boynunun kabarık kısmındaki göğüs yüzgeci ve kuyruğun sonuna yakın olan sırt yüzgeci ile ilerler. Bu küçük yüzgeçler neredeyse saydamdır ve su üzerinde sakince ilerlerken yüzgeçlerini ince ince dalgalandıkları için zor farkedilirler, bu nedenle suda yüzen bir deniz yosununu andırırlar. Denizatı gibi, adı bilinen bir yaratığa (efsanevi bir yaratık) benzerliğinden gelmektedir. Deniz canavarı standartlarına göre büyük olmamasına rağmen, denizatlarından çok büyüktürler, 45 santimetreye (18 inch) kadar büyüyebilirler. Plankton, deniz yosunları ve diğer küçük yiyeceklerle beslenirler ve insan dışında herhangi bir canlı tarafından avlanmazlar. Dişiler yumurtalarını erkeklerin kuyruklarında biriktirirler ve yumurtalar burada olgunlaşır. Kirlilik, endüstriyel atıkların karışması ve görüntülerinden etkilenerek toplayan dalgıçlar nedeniyle tehlike altındadırlar. Bu tehlikeler nedeniyle Avustralya hükûmeti tarafından koruma altına alınmışlardır. İlgili bir tür olan Otlu deniz ejderi yeşil renklidir, ot benzeri yüzgeçlere sahiptir ve Yapraklı deniz ejderinden daha küçüktür, bununla birlikte National Geographic dergisinin Kasım 2006 sayısına göre yapraklı ve otlu deniz ejderleri aynı tür içinde olabilirler. Yapraklı deniz ejderi Güney Avustralya eyaletinin resmi deniz amblemidir. Politika (gazete) Politika, İsmail Cem, Ercan Arıklı, Kadri Kayabal ortaklığında 15 Eylül 1975'te yayına başlayan günlük ulusal gazete. "Politika"'nın başlı kaltında 'savaşsız sömürüsüz bir dünya için', sağ tarafta ise, 'bir ekmek bir politika' yazıyordu. Daha önce ""Ekonomi Politika"" adıyla yayımlanan gazetenin el değiştirmesiyle ""Politika"" adını alan gazetenin sahibi Ercan Arıklı, Başyazarı İsmail Cem'dir. Aynı zamanda Ahmet Kahraman da önemli yazılar yazmıştır. 1976 sonlarında Vedat Dalokay'ın uhdesine geçen gazete, 1977 yılında DİSK'in yayın organı olmuştur. Daha sonra tekrar el değiştirmiş ve politik çizgisini belirginleştirmiştir. Yazarları, Türk Ceza Kanunu'nun 141 ve 142. maddelerinden yargılanmışlar, 1978 yılında gazetenin Yazı İşleri Sorumlusu Ali İhsan Özgür kaçırılarak öldürülmüştür. Gazete, temelde sol yayın politikası izlemiştir. Yazı kadrosunda bulunanlar: Haluk Şahin, Hilmi Yavuz, Çetin Altan, Ahmet Kahraman, Hıfzı Topuz, Tan Oral, Vedat Dalokay, Oya Baydar, Şükran Kurdakul'dur. Ayrıca Ferruh Doğan ve Tan Oral'ın karikatürleri bu gazetede yayımlanmıştır. Merkezi Eyaleti Merkezi Eyaleti (Farsça: استان مرکزی, ), İran'ın 31 eyaletinden birisidir. Merkezi Eyaleti, İran'ın batısında yer alır. Yönetim merkezi Erak şehridir. Nüfusu 1.350.000 civarındadır. Merkezi Eyaleti, 1980'li yıllarda İsfahan, Semnan, Tahran ve Zencan eyaletlerinden toprak alınarak ayrı bir eyalet yapılmıştır. Kentin ismi Farsça'da 'orta yer' anlamına gelir. Eyaletin önemli kentleri şunlardır: Save, Mehellat, Humeyn, Dilican, Tefriş, Aştiyan ve Şazend (Serbend). Merkezi Eyaleti, milattan önceki ilk binyılda Med İmparatorluğu'nun önemli bir parçasıydı. Bölge, İran yaylasında eski yerleşim yerlerinden biri olarak kabul edilir. İslam hakimiyeti sırasında bölgeye, Cabal ve Kahestan isimleri verilmiştir. 10. yüzyılda, Cabal vilayeti olarak adlındırılan bölgede önemli iki kentten söz edilirdi: Humeyn ve Tafreş. Son zamanlarda, İran'ın kuzey-güney hattındaki demiryolunu gelişmesi (bu hat Farsça "koridor" olarak adlandırılmıştır) ve büyük sanayi kuruluşlarının kurulması bölgenin önemini arttırmıştır ki Merkezi Eyaleti, İran'ın ağır sanayisinin merkezi konumuna gelmiştir. İran tarihinde pek çok ünlü bu eyalette doğup yetişmiştir ki bunlarda biri hiç şüphesiz Ayetullah Humeyni'dir. (Soyadından da anlışılacağı üzere Humeyn'de doğmuştur.) Merkezi Eyaleti, idari olarak 12 şehristan ve 21 bahşa ayrılmıştır. Kazvin Eyaleti Kazvin Eyaleti (Farsça: استان قزوین Ostān-e Qazvīn; okunuşu: Gazvīn), İran'ın 31 eyaletinden birisidir. 1995 yılına kadar Tahran Eyaleti sınırları içinde kalan Kazvin, 1995 yılında Tahran'dan ayrılmış, Zencan Eyaleti'ndeki Takistan ile de birleşerek ayrı bir ostan olmuştur. 1.543 köyü vardır. Nüfus sayımına göre nüfusun %63'ü kentlerde, kalanı ise kırsal kesimde yaşar.eyalet'in nüfus'unun çoğu Azeri Türkleridiler,ondan sonra Tatiler, Lurlar , Farslar yaşamaktadılar. Kazvin ve Takistan eyaletin iki büyük şehridir. Hasan Sabbah'ın Alamut Kalesi bu eyaletin sınırları içindedir. Nehar TÃ¼blek Nehar Tüblek, (d. 1924 - ö. 6 Mart 1995), Türk karikatürcü ve mizahçı. Nehar Tüblek, Kabataş Erkek Lisesi ve İstanbul Üniversitesi Hukuk Fakültesi'nde okudu. İlk karikatürü "Amcabey"'de çıktı. "Hafta", "Yavrutürk", "Yeni Mecmua", "Karikatür", "Şaka", Akbaba ve "41 Buçuk" dergilerinde de çizdi. "Son Posta", "Dünya", "Akşam", "Yeni Gazete" ve "Hürriyet" gazetelerinde siyasi ve kültürel karikatürlerini yayınladı. Gümüş Hurma, Altın Palmiye başta olmak üzere birçok ödül kazandı. Nehar Tüblek, 1924 yılında Yugoslavya'nin Manastır kentinde doğdu. 1925 yılında ailece İstanbul'a göç ettiler. Orta öğrenimini Kabataş Erkek Lisesi'nde tamamladıktan sonra, İ.Ü. Hukuk Fakültesi'ne devam etti. Karikatüre 1943 yılında lise sıralarinda "Gündüz" imzasıyla başladı. (Gündüz, Osmanlica Nehar anlamına gelmektedir.) İlk karikatürü, Cemal Nadir'in (Güler) Amcabey Dergisi'nde yayımlandı. Sonraları "Hafta", "Yavrutürk", "Yeni Mecmua", "Akbaba", "Karikatür", "Saka", "Dolmuş", "Tef", "Maşaallah", "41 Buçuk", "Çarsaf" dergileri ile "Son Posta", "Dünya", "Aksam", "Yeni Gazete", "Hürriyet", ve "Günaydın" gazetelerinde çizdi. Yurt içinde ve yurt dışında katıldığı yarışmalarda birçok ödül kazandı. Yurt dışında kazandığı ödül ve karikatürler için karikatürleri bölümüne bakabilirsiniz. Yurt içinde ise 1959, 1965, 1966, 1967, 1968, 1971, 1972, 1973 Gazetecilik Başarı Armağanı. 1980, 1981, 1983, 1985, 1986, 1988 Karikatür dalında Yılın Gazetecisi. 1969 ve 1975 yıllarında Nasreddin Hoca Şenliği Diplomasi. Karikatürcüler Derneği üyesi olan Nehar Tüblek, 6 Mart 1995 tarihinde İstanbul'da öldü. Zencan Eyaleti Zencan Eyaleti (Farsça: استان زنجان , Azerbaycan Türkçesi: Zəncan, eski adı: Hamse), İran'ın 31 eyaletinden birisidir. Ülkenin kuzeyinde yer alan eyaletin, kuzeyinde Erdebil ve Doğu Azerbaycan, doğusunda Gilan ve Kazvin, güneyinde Hamedan ve batısında Kürdistan Eyaleti ile Batı Azerbaycan eyaletleri bulunur. Yönetim merkezi kendi adını taşıyan Zencan şehridir. 21.841 km'lik bir yüzölçümü vardır.Nüfusu, 971.000 kişidir ve büyük çoğunluğunu Azeriler oluşturur. Zencan şehrinin nüfusu ise 378.000 kişdir. Bundan başka önemli şehirleri Hürremdare'dir. Eyaletin ekonomik faaliyetlerinde tarım ilk sıradadır. Başlıca ürünler tahıl, pirinç, mısır, yağlı tohumlar, meyve ve patatesdir. Ayrıca çekirdeksiz üzümü ülke içinde meşhurdur. Hayvancılık faaliyetlerinde ise en çok tavukçuluk, koyun ve sığır yetiştiriciliği yapılır. Eyalette çıkarılan madenler krom, kurşun ve bakırdır. Zencan'da geleneksel el sanatları özellikle bıçak yapımı gelişmiştir. Eski zamanlardan beri kaliteli bıçakları ile tanınan bölgede artık bu zanaat, unutulmaya başlanmıştır. Ayrıca gümüş işleme sanatları da ileri seviyededir. Köylerde ise geleneksel halı dokuma hala insanların geçimini sağlamaktadır. Zencan, Tahran'ı kuzeybatı bölgelerine bağlayan yollar üzerinde olduğundan gelişmeye açık bir bölgedir. Tahran'ı Tebriz ve Türkiye'ye bağlayan karayolu ve demiryolu bu eyaletten ve Zencan şehrinden geçer. Zencan, İran topraklarının % 1,34'ini kaplayan 22.164 km'lik bir alana sahiptir. Zencan içinde ortalama nüfus yoğunluğu 1 km başına 4 kişidir. Eyalet 7 şehristana ayrılmıştır. Zencan bir yayla iklimine sahiptir. Yükseklerde soğuk bir hava ve karlı kış ayları hakimken, ovaları ise nispeten ılımlı iklime sahiptir. Yazları, hava genellikle sıcaktır. Zencan'da ortalama maksimum sıcaklık 27 °C, ortalama en düşük sıcaklık ise -19 °C'dir. Görülen en düşük sıcaklık -27 °C, en yüksek sıcaklık sıcaklık ise 32 °C'dir. Yıllık yağış miktarı ilkbahar aylarında 72 mm iken bu rakam yaz aylarında 3,6 mm'ye kadar düşer. Nem oranı ortalaması sabah saatlerinde 74% iken, öğle vakitlerinde 43% olarak ölçülmüştür. Eyaletteki tek akarsu Zencan Nehri'dir. Eyalet nüfusunun çoğunluğunu Azeriler oluşturur. Hugo SÃ¡nchez Hugo Sanchez Marquez (d. 11 Temmuz 1958, Meksiko), Meksikalı eski futbolcu ve teknik direktör. Meksika Ligi takımı CF Pachuca'yı çalıştırmaktadır. 12 yıl İspanya Ligi'nde oynayan Hugo Sanchez; İspanya Ligi tarihinde en fazla gol atan ikinci futbolcudur. 17 yaşında Meksika millî takımında oynamaya başlamış, 1978, 1986 ve 1994 Dünya Kupalarında oynamıştır. Kariyerine 1976 yılında UNAM Pumas'da başlayan Hugo Sanchez; Atlético Madrid'de 111 maçta 54 gol; Real Madrid'de ise 240 maçta 164 gol atmıştır. Pele tarafından 2004 Mart ayında; dünyanın en büyük yaşayan 125 futbolcusundan biri olarak gösterilmiştir. Röveşata ile attığı golleri oldukça ünlüdür. Corel Painter Corel Painter, Corel firmasının çıkardığı çizim programıdır. Özellikle tasarımcılar ve sanatçılar tarafından kullanılan çok yönlü bir program. Programın son versiyonu olan Corel Painter 12 ile program dijital çizim alanında oldukça ilerlemiştir. Özellikle çizim pad'leri ve doğrudan üzerine çizilebilen monitörler gibi WACOM ürünleriyle oldukça başarılı çalışmalar çıkarılmaktadır. Türkiye Köylü Partisi Türkiye Köylü Partisi, Demokrat Parti'den ayrılan bir grup tarafından sınıf temeline dayanmadan köylüyü savunmak için 19 Mayıs 1952'de kuruldu. Genel başkanı Remzi Oğuz Arık'tı. Liberal Köylü Partisi de bu partiye katıldı. Parti tüzüğünü 16 Mayıs 1952'de İçişleri Bakanlığı'na veren Türkiye Köylü Partisi, 19 Mayıs'ta resmen kuruldu. Adana, Eskişehir, Konya, Kastamonu, Çanakkale ve İstanbul'dan gelen 77 kurucu üyenin katılımıyla yapılan ilk toplantıda parti tüzüğü ve programı görüşülerek onaylandı. Genel başkanlığa Remzi Oğuz Arık seçilirken yönetim kurulu, Ethem Menemencioğlu, Tahsin Demiray, Hakkı Kamil Beşe, Süreyya Endik, Cezmi Türk, Yusuf Ziya Eker, Cemil Kandemir, Asaf İlbay, Asım Günç gibi tanınmış Türkçülerden oluşmaktaydı. Programında partinin bir sınıf savaşı yapmak ve bundan sınıfsal çıkarlar sağlamak amacıyla kurulmuş bir siyasal örgüt olmamasıyla Türk toplum yapısının temelini oluşturan köy ve köylünün bütün sosyal sorunların odak noktası olması vurgulanmaktaydı. Türk siyasi hayatında fazla bir varlık gösteremeyen Türkiye Köylü Partisi, 1954 seçimlerinde başarısız oldu. Ekim 1957 erken seçimleri sonrasında Osman Bölükbaşı'nın Cumhuriyetçi Millet Partisi ile birleşerek partinin adını 1958'de Cumhuriyetçi Köylü Millet Partisi olarak değiştirdi. Remzi Oğuz Arık Remzi Oğuz Arık (15 Temmuz 1899 - 3 Nisan 1954), Türk arkeolog, yazar ve politikacı. Remzi Oğuz Arık, Adana'nın Kozan ilçesinin Kabaktepe mahallesinde 15 Temmuz 1899 tarihinde doğdu. İstanbul Mercan İdadisi, İzmit Sultanisi ve İstanbul Muallim Mektebi'nde okudu. Gönüllü olarak I. Dünya Savaşına katıldı. Ardından Edebiyat Fakültesi'nde felsefe öğrenimi gördü. Galatasaray Lisesi'nde öğretmenlik yaptı. Sorbonne Üniversitesi'nde sanat tarihi, Louvre Arkeoloji Enstitüsü'nde arkeoloji öğrenimi gördükten sonra, Maarif Vekaleti Arkeoloji Müdürü oldu. Göllü Dağ, Alacahöyük, Çankırıkapı, Karaoğlan Höyüğü, Hacılar Höyüğü, Alâeddin Tepesi ve Bitik Höyüğü kazılarına katıldı. 1939 yılında profesör oldu. 1950'de Demokrat Parti'den Seyhan Milletvekili seçildi. 1952'de Türkiye Köylü Partisi'ni kurdu. Milliyetçilik ve köylülük yazılarını "Oluş", "Çığır", "Millet" ve "Hareket" dergilerinde yayınladı. Adana'dan Ankara'ya gitmek için bindiği uçağın havada infilak etmesiyle öldü. Remzi Oğuz Arık'ın adı; Adana'nın Sarıçam, Ceyhan ve Kozan ilçelerinde, İzmir'de ilköğretim okullarına ve Ankara'nın Çankaya ilçesindeki bir mahalleye verilmiştir. Stalin'in özerkleştirme tasarısı Stalin'in Özerkleştirme Tasarısı, Sovyetler Birliği'nin kurulumu sırasında Ukrayna, Beyaz Rusya, Gürcistan, Azerbaycan, Ermenistan ve Rusya arasındaki birleşme için Stalin başkanlığındaki komisyonun hazırladığı taslaktır. Bu taslak sadece Ermenistan ve Azerbaycan bağımsız cumhuriyetleri tarafından kabul edilmişti. Taslak, Lenin tarafından da eleştirilmiş ve Kamanev'e yazdığı mektup'ta düzeltilmesi gerektiğini düşündüğü kısımları anlatmıştı. 1- Buhara, Harzem ve Uzak Doğu Cumhuriyeti sorunlarını bir yana bırakıp, gümrük vergileri, dış ticaret, dışişleri, askeri sorunlar vs. ile ilgili protokol sonuçları çerçevesinde kalarak, Ukrayna, Beyaz Rusya, Gürcistan, Azerbaycan, Ermenistan Sovyet Cumhuriyetleri ile Rusya Fedarasyonu arasında bu cumhuriyetlerin Rusya Fedarasyonu'na katılmaları konusunda yapılacak bir anlaşmanın önemi büyüktür. Ek: Sorun sovyet organları tarafından incelendikten sonra, 1. paragrafta belirtilen cumhuriyetler ile Rusya Fedarasyonu'nun arasında gerekli değişiklikleri yapın. 2- Bunun sonucunda Tüm Rusya Merkez Yürütme Komitesi'nin kararları 1. paragrafta belirtilen cumhuriyetlerin merkezi kurumları ve Rusya Fedarasyonu'nun SNK ile Emek ve Savunma Konseyi ve bu cumhuriyetlerin birleşik komiserlikleri için emir niteliğinde olacaktır. Ek: Bu cumhuriyetlerin temsilcileri Tüm Rusya Merkez Yürütme Komitesi ve Rusya Fedarasyonu'nun prezidyumunda yer alacaklardır. 3- 1. Paragrafta belirtilen cumhuriyetlerin dış işleri, dış ticaret, dış savunma, haberleşme ve posta telgraf hizmetleri Rusya Fedarasyonu'nun ilgili kurumlarına devredilecek ve Rusya Fedarasyonu'nun ilgili komiserlikleri ve bu cumhuriyetlere az sayıda memurla birlikte temsilci heyetler gönderilecektir. Cumhuriyetlerin TSIK'lerinin de onay覺 al覺narak, bu temsilciler Rusya Fedarasyonu komiserlikleri taraf覺ndan atanacakt覺r. İlgili cumhuriyetlerin temsilcilerinin Dışişleri ve Dış Ticaret komiserliklerine katılmaları yararlı olacağı kabul edilmelidir. 4- Cumhuriyetlerin Maliye, Gıda, Çalışma ve Ekomomi Komiserlik'leri, doğrudan doğruya Rusya Fedarasyonu'nun ilgili komiserliklerine bağlı olacaktır. 5 - 1. paragrafta belirtilen cumguriyetlerin Adalet, Eğitim, İçişleri, Tarım, İşçi-Köylü Müfettişliği, Sosyal ve Sağlık Güvenlik Komiserlikleri bağımsız olacaktır. Ek 1: Yukarıda belirtilen cumhuriyetlerin karşı devrimci faaliyetlerle mücadele eden kuruluşları Rusya Fedarasyonu'nun GPU'suna bağlı olacaktır. Ek 2: Cumhuriyetlerin Parti Merkez Kontrol Komisyonları ancak içişleri ile ilgili af çıkarabileceklerdir. 6- Rusya Komünist Partisi Merkez Komitesi bu kararı onaylarsa karar duyurulmayacak, ancak bu kararların cumhuriyetlerin isteği olarak açıklanacağı Tüm Rusya Sovyetler Kongresi toplanmadan önce adı geçen cumhuriyetlerin Sovyet organları, Merkez komiteleri veya Sovyet kongrelerine iletilmek üzere cumhuriyetlerin merkez komitelerine gönderilecektir. Ali Hadi Bara Ali Hadi Bara (9 Eylül 1906, Tahran - 30 Ağustos 1971, İstanbul), Türk heykeltıraş. Eserleri ile Türk heykelciliğinde katı biçimciliğin aşılmasında etkili olmuş, yeni anlatım olanakları sunmuştur. 9 Eylül 1906 günü Tahran'da doğdu. Babası Cafer Efendi, annesi Leh asıllı Bezmi Hanım'dır. Ağabeyi Mehmet Sadi'den sonra ailenin ikinci çocuğudur. Ailesi, o dört yaşındayken Türkiye'ye geldi. Küçük ahşap heykelcikler yapan babasından heykel ile ilgili ilk izlenimlerini aldı. Anne ve babasının farklı kültürlere mensup olması onun hem doğu, hem batı kültürünü tanımasında ve sanatçı kişiliğinin gelişmesinde etkili oldu. İlkokuldan sonra yazıldığı Saint Joseph Fransız Lisesi'nde Fransız kültürü ile tanıştı. Fikret Mualla, Turgut Zaim gibi geleceğin önemli sanatçılarıyla arkadaşlık kurdu. Resim sevgisi nedeniyle 1923 yılında St. Joseph'den ayrılıp Sanayi-i Nefise Mektebi'ne kaydoldu ama ailesinin ekonomik koşullarının bozullması nedeniyle bir ay sonra okulu bırakarak Fransızların işlettiği demiryollarında memurluğa başladı. 2 yıl sürdürdüğü bu görevi sırasında sanat eğitimine dönebilmek için fırsat kolladı ve sonunda yeniden sınavları kazanarak kaydolduğu okulundan 1927 yılında mezun oldu. Mezuniyetinin ardından üç yıllık yurt dışı bursu kazanarak Bedia Hanım ile birlikte Paris'e gitti. Çift, okuldan tanışmakta idi ve Paris'e gitmeden önce evlenmişlerdi. Ali Hadi, Paris'teki Julian Akademisi’nde Henri Bouchard’ın öğrencisi oldu. Ayrıca Charles Despiau’dan özel dersler aldı, ünlü sanatçı Aristide Maillol'un yanında çalıştı. İlk yaptılarında Bouchard'dan ziyade Despiau ve Maliol'un etkileri görüldü. Bu etkinin hissedildiği ve 1929'da Paris'te Sonbahar Sergisi'nde yer alan "Havva Figürü", önemli bir anıtsal yapıtıdır. Havva, günümüzde İstanbul Resim ve Heykel Müzesi'ndedir. Sanatçının bilinen ilk heykeli olan 1928'de Paris Sonbahar Sergisinde sergilediği Bedia'nın Başı ise günümüzde kayıptır. Ali Hadi, yurda döndüğünde Güzel Sanatlar Akademisi'ne kütüphane memuru ve asistan olarak girdi (1930). Müstakil Ressamlar ve Heykeltıraşlar Birliği'ne katılarak bazı sergilerinde yer aldı. 1933'te akademideki "modelaj atölyesi"nin başına getirildi. Soyadı kanunu çıktığında "Bara" soyadını aldı (1934). İlk anıt eseri olan Adana Anıtı'nın açılışı 1935’te gerçekleşti, 1937'de askerliğini yaparken komutanının görevlendirmesi ile İstanbul Harbiye’deki Harbiye Atatürk Anıtı'nı gerçekleştirdi. 1941 - 1943 yılları arasında Zühtü Müridoğlu ile birlikte yaptıkları İstanbul Beşiktaş'taki Barbaros Anıtı klâsik heykel geleneğinin ilgi çekici örneklerindendir. Kaide üzerindeki kabartmaları Müridoğlu, figürleri Ali Hadi Bara yapmıştır. Ali Hadi, 1943 yılında ikinci kez askere alınarak Sarıkamış'a gitti. Askere alınma ve bütçe konusundaki sıkıntılar nedeniyle anıtın açılışı 25 Mart 1944 tarihinde onbinlerce kişinin katılımıyla gerçekleşti. Sanatçı, 1946-1947 yıllarında Caddebostan Plajyolu'nda kendi atölye- evini tamamlayarak oraya yerleşti. Bu atölyeye geçtikten sonraki dönemde soyut sanatla ilgilendi ve 'soyuta geçiş' dönemini yaşadı. 1949 yılında yaz tatlini geçirmek ve sanattaki gelişmeleri takip etmek için Paris'e gittiğinde Paris'te öğrenim görmekte olan öğrencisi İlhan Koman, ilgisini yeni soyut sanat eserlerine çekmişti. Oradaki izlenimlerininin etkisiyle yurda döndükten sonra figüratif çalışmalardan uzaklaştı, soyut anlayışta eserler vermeye başladı. Feza Çağı adlı yapıtı, bu dönemdeki önemli yaptılarındandır. 1950 yılında tekrar Akademi'de göreve başlayan Ali Hadi Bara, ikiye ayrılan heykel atölyelerinden birisinin başına Zühtü Müridoğlu ile birlikte getirildi. 1951-1953 yılları arasında Anıtkabir çalışmalarına katkıda bulundu. İlk demir heykellerini üretmeye 1954 yılında başladı. Akademide bir metal atölyesi kurulmasını sağladı. Kuramsal çalışmalara yoğunlaşarak İlhan Koman ve mimar Tarık Carım ile beraber Türk Grup Espas adıyla bir topluluk oluşturdu. Grup, Fransa'daki "Groupe Espace" adlı topluluğun düşüncelerine paralel olarak plastik sanatların sentezi konusu üzerinde durmaktaydı. 1956-1957 yıllarında Plajyolu'ndaki atölyesinden ayrılıp Kandilli'de, kayıkhanesini atölye olarak kullandığı bir yalıya taşındı. Bu atölye-evin plastik sanatların sentezi düşüncesi doğrultusunda yenilenmesi fikri uygulanamadı. Sürekli uluslararası sergilere ve bienallere katılan sanatçını 1957 yılında 4. Sao Paolo binealine katılan eserleri büyük beğeni kazandı ancak birincilik ödülünü politik nedenlerle alamaması, kariyerindeki ilgi çekici bir gelişme idi. Kararı protesto eden Brezilyalı ve Uruguaylı sanatçılar, Bara'ya sanat çalışmalarından ötürü takdirlerini bildiren bir yazı sunmuşlardır. 1960'lı yılların ikinci yarısında demir levhalarla çalışmayı bıraktı, yeni arayışlara yöneldi ve organik formları inceledi. Uzayda yapılan keşifler onun koni, küre gibi yalın geometrik biçimlerle yaptığı çalışmalara esin verdi. 1970 yılında üst üste iki kez felç geçiren sanatçı, 30 Ağustos 1971 günü İstanbul'da hayatını kaybetti. Henry Walter Bates Henry Walter Bates (8 Şubat 1825 - 16 Şubat 1892) bir İngiliz doğabilimcisi ve kâşiftir. Alfred Russel Wallace ile birlikte 1848 - 1852 yılları boyunca Brezilya'da kalarak bütün Amazon vadisini inceledi. Wallace 1852'de döndü ama Bates 7 yıl daha çalışmalarına devam etti ve 1859'da geri döndü. Amazonlardaki çalışmaları boyunca çoğunluğu böcekler olan ve yaklaşık 8,000'i o güne dek henüz hiç bilinmeyen 14.000'in üzerinde türden örnekler topladı. Hayvanlardaki benzeşmenin doğal seçilimdeki etkisini gösterek Darwin'in Evrim Kuramı'nı destekledi. Mütercim Âsım Mütercim Ahmed Âsım (d. 1755, Gaziantep - ö. 28 Kasım 1820), 18. yüzyılın son dönemi ile 19. yüzyılın başlarında önemli bir ilim ve kültür merkezi olan Gaziantep'in kültür yaşamı içinde yetişmiş, bilim insanı, şair, yazar ve mütercimdir. Babası, şehrin ileri gelenlerinden Osman Husûlî Efendi'nin oğlu, Ayıntâb mahkemesinin baş kâtibi Cenânî Efendi'dir. Aslen Semerkantlı olan bu aileden birçok âlim ve şâir yetişmiştir. Âsım Efendi Arapça ve Farsçayı bu dilde şiirler yazacak derecede öğrenmiştir. Mütercim Âsım Efendi, bilim insanı ve şair olarak ilk ününü doğduğu şehir Gaziantep'te kazanmıştır. Bir vakit, Antep mîrimîrânı Mehmet Nuri Paşa'nın divan kâtipliğini yapar. Paşa'nın, padişaha isyan ettiği gerekçesi ile kendisine îdam fermanı çıkarılmasından sonra, İstanbul'dan Gaziantep şehrine gönderilen askerler şehri yağmalar ve büyük hasarlar verirler. Bu kargaşa ortamında da Mütercim Âsım kütüphanesini ve mal varlığını yitirir ve bazı âlimlerin yardımıyla Kilis'e kaçar. Kilis'te maddi olarak büyük sıkıntı ve borçların içine girdikten sonra eşini ve çocuklarını tekrar Gaziantep'e göndermek zorunda kalır. 1790 yılında da yaşamını sürdürmek ve hayatını kazanmak için İstanbul'a gider. III. Selim dönemine denk gelen bu zamanlarda devlet adamları ve ulemâ arasında bir rekabet başgöstermiş durumdadır. Böyle bir ortamda, ilk başlarda bir takım sıkıntılar çeken Âsım Efendi, Tebrizli Hüseyin bin Halef'in "Tıbyan-ı Nâfî der Tercüme-i Burhân-ı Katı" adındaki eserini başarıyla Türkçeye çevirdikten sonra III. Selim'e takdim eder. Bu olaydan sonra sultân III. Selim kendisine üç yüz kuruş maaş bağlatır, ayrıca ev halkını Gaziantep'ten İstanbul'a getirmesi için de para yardımında bulunur. Fakat bu sırada Mısır Vak'ası çıkmış olduğundan dolayı ailesini İstanbul'a getiremez. Yakın bir zaman sonra da, sultânın yardımı ile yerleşmiş olduğu evinin bulunduğu mahallenin yanması ile yeniden maddi bütün malvarlığı kül olur. Fakat sultânın yardımı ile tekrar maddi durumu düzelir. Bu olaydan sonra, Halepli İbrahim Efendi'nin "Siyer-i Halebî"'sini tercüme ederek padişaha sunar. Muhammed'in gazâları ve menkıbelerinden bahseden kitap, o devirde büyük bir rağbet görür. Bu gelişmeleri takiben III. Selim'in maddi desteğiyle Hacca gider. Seyahati sırasında, Medine'de bulunan hocası Abdullah Necip Efendi'yi ziyaret eder ve hocası son çevirisi olan "Siyer-i Halebî" eserine bir de takriz yazar. Dönüşte Şam ve Halep'e de uğrayıp akrabaları ile görüşen Âsım Efendi, bu sefer ailesini de yanına alarak İstanbul'a gelir ve Üsküdar Nuhkuyusu'ndaki evine yerleşir. Tuhfe-i Âsım adlı eserini III. Selim'e sunduktan sonra vak'anüvislik (resmî tarih yazarlığı) görevine atanır. Şeyhülislam Ataullah Efendi'nin fetvasıyla III. Selim tahttan indirilip hal'edilince, Mütercim Âsım için de tekrar sıkıntılı günler başlar. Kendi tarihinde de anlattığı kadarıyla bu vakitlerde, geçim sıkıntısı yüzünden elindeki kıymetli eserleri yok pahasına satmak zorunda kalır. Fakat II. Mahmut'un tahta çıkmasıyla beraber Mütercim Âsım da tekrar rahat bir yaşama kavuşur. 19.yüzyılın başlarında Mütercim Âsım'ın da şöhreti iyice artar. Özellikle Arapça'dan ve Farsça'dan yaptığı tercümelerle cilt cilt eserler kaleme alır. Bu eserlerle lugat ilminde büyük bir merhale kaydettiğini ispat eder. Bu vakitten sonra da "Mütercim Âsım" lakabıyla anılmaya başlar. Mütercim Âsım, 1807 yılında tekrar vak'anüvislik görevine getirilir ve ölünceye dek bu vazifesini devam ettirir. 1813 yılında Selanik kadılığına tâyin edilse de çok kalmadan tekrar İstanbul'a döner. 28 Kasım 1820'de İstanbul'da vebâ hastalığı dolayısıyla vefât eder. Mezarı Karacaahmet Mezarlığı'nda bulunmaktadır. Âsım Efendi, Türk kültürünün güçlü bilim adamlarındandır. Kendisi tarihçilik, lugatçılık, şâirlik, nâşirlik, iktisatçılık, kelamcılık özelliklerine sahip olmakla birlikte, en çok lugatçılık yönüyle bilinmektedir. Sözlüklerinde kullandığı dil oldukça yalın ve kısa cümlelerden oluşurken, Âsım Tarihi'nde ve diğer eserlerinde ağır ve sanatkârane bir dil kullanmıştır. Başlıca eserleri: Burhân-ı Katı' (Farsça-Türkçe sözlük), Tuhfe-i Âsım (Arapça-Türkçe manzum sözlük), Âsım Tarihi. Meşhur tercüme eserleri: Telif Eserleri: Parasempatik sinir sistemi Parasempatik sinir sisteminin nörotransmitteri asetilkolindir (ACh). Parasempatik sinir sistemi vücut hareketsiz halde iken devreye girer. Bu evrede aktif durumdadır. Sinir-kas kavşağında kasın uyarıyı alması için ACh salınır. Salınan ACh kastaki nikotinin ile birleşerek uyarıyı aktif duruma getirecek olayları tetikler (Ca salınımını arttırmak, kastaki mitokondriyi çalıstırmak gibi) böylece kas innerve edilir (uyarılır). Vücut olaylarında yavaşlatıcı etkiye sahiptir.Kan basıncını, kalp atış hızını, kan şekerini düşürür. İdrar kesesini daraltır. Gözbebeğini küçültür. Akciğer alveollerini daraltır. Tükürük ve bağırsak salgıları ile bağırsak hareketlerini artırır . Diğer vücut salgılarında olduğu gibi tükürük salgısını arttırır. Pietro Canonica Pietro Canonica (1 Mart 1869, Moncalieri – 8 Haziran 1959, Roma), İtalyan heykeltıraş, ressam ve besteci. Uluslararası üne sahip bir heykeltıraş olan Canonica, cumhuriyetin ilk yıllarında Türkiye'de gerçekleştirdiği büyük çaplı mermer ve bronz heykeller ile Türk sanat tarihinde iz bırakmıştır. İstanbul'daki ünlü Taksim Cumhuriyet Anıtı, Türkiye’deki eserlerinin en ünlüsüdür. İtalya'nın en önemli sanat kurumlarından birisi olan Torino Albertina Güzel Sanatlar Akademisi'nde heykeltıraşlık eğitimi aldı. 1922'de Torino'dan Roma’ya taşındı. Özellikle atlı heykellerdeki ustalığı ona ün getirdi. Pek çok aristokratın ve İngiliz Kraliyet ailesi mensuplarının heykellerini yapan sanatçı; büstler, heykeller yapmak üzere Avrupa’nın hemen hemen tüm saraylarından davet aldı. I. Dünya Savaşı'ndan sonra Avrupa sarayları ve aristokrat çevreler için eser üretme imkânı kalmayınca büyük anıtsal çalışmalara yöneldi. İtalya'da I. Dünya Savaşı şehitleri anısına meydanlara dikilen anıtların çoğu Canonica'nın eseridir. Canonica, yeni kurulan Türkiye Cumhuriyeti'ne yaptırılacak anıtlar için 1920'lerde bu ülkeden siparişler aldı. Kendisine ilk olarak Ankara'da Etnografya Müzesi önüne dikilecek Atlı Atatürk Anıtı için sipariş verilmişti. Ankara'da Mareşal Atatürk Anıtı'nı da yaptıktan sonra, Taksim Meydanı'na yapılacak olan Cumhuriyet Anıtı için İstanbul Belediyesi'nden sipariş aldı. Eser, 1928'de kaidesinin üzerine yerleşti. 1928'de düzenlenen Gazi Büstü Kupası için Atatürk büstü yaptı. Türkiye'deki son eseri, Roma'da üretilip 1932'de yerine yerleştirilen İzmir'deki atlı Atatürk anıtı’dır. 1928’de Roma'daki St. Peter Bazilikası'na Papa XV. Benedict'in bir heykelini yapan sanatçı, 1929’da İtalya Akademisi'ne seçildi. II. Dünya Savaşı'ndan sonra daha çok dini eserler verdi. Hayatı boyunca Venedik, Paris, Roma, Londra, St. Petersburg ve Brüksel’deki hemen hemen tüm önemli ulusal ve uluslararası sergilere katıldı. Başta San Luca Akademisi olmak üzere pek çok diğer İtalyan ve yabancı akademisinin üyesi idi. Heykeltıraşlığının yanı sıra müzik alanında da başarılı olmuştur. "Cravero de Vittore Veneziani"’den müzik dersleri almış ve opera eserleri bestelemiştir. Tanınmış operaları: La Sposa di Corinto (Korynthos Gelini); Enrico di Mirval, Miranda (Shakespeare in The Tempest -Fırtına- adlı oyunundan). Ayrıca resim çalışmaları da vardır; kendi portrelerini ve doğa manzaralarını içeren resimler yapmıştır. Başarılı sanat yaşamı nedeniyle 1950’de İtalya Parlamentosuna ömür boyu senatör seçilen Pietro Canonica, 8 Haziran 1959’da Roma'da hayatını kaybetti. Sanatçı, Roma şehrinin izniyle Villa Borghese Parkı'nın içindeki tarihi bir yapıyı ev ve stüdyo olarak kullanma ayrıcalığını elde etmiş ve hayatının sonuna kadar orada yaşamıştı. Evini kendisinin, o dönemin ve içinde bulunduğu sosyal çevrenin ruhunu yansıtacak şekilde döşedi. Ölümünden sonra evi, müze haline geldi. Pietro Canonica'nın yapıtları arasında en önemlileri: St. Petersburg'da Çar II. Aleksandr’ın Atlı Anıtı; Buenos Aires'te Arjantin cumhurbaşkanı Figueroa Malacorta Anıtı; Kolombiya'da Simon Bolivar Anıtı; Bağdat’ta Kral I.Faysal’ın atlı heykeli ve Türkiye'de yaptığı dört Atatürk anıtı. Sanatçının 1927-1932 yılları arasında imza attığı anıt çalışmaları: Mandalina Mandalina ("Citrus reticulata"), ılıman iklimde yetişmekte olan Turunçgiller (Rutaceae) familyasına ait bir meyve türüdür. Turuncu, sarı renklerde olan mandalina, etli ve sulu bir yapıya sahiptir. Mandalina, portakala nazaran daha yumuşak olan kabuğu soyulduktan sonra yenebildiği gibi suyu sıkılarak da içilebilir. Tangerina, nova, kinnow, fremond, klausellina, robinson, okitsu, satsuma, ankor, klemantin, fortune, yerli, lee, fairchild marisol, minneola, ortanik, kara, ovari gibi çeşitleri vardır.. Türkiye'de en çok Akdeniz'de, Ege bölgesinin kıyı kesimlerinde ve kısmen Karadeniz Bölgesinde yetiştirilir. Mandalina kelimesi, Türkçeye İtalyanca ""mandarino"" kelimesinden geçmiş, Batı kökenli bir sözcüktür.. Bu sözcüğün kökeni de -geçmişte bazı Çinli devlet adamlarının giydiği sarı renkli kaftana atfen- Mandarin sözcüğüdür. Tüm Turunçgiller gibi sıcağı sever. Ama özellikle Satsuma (Rize Mandalinası) gibi belirli türlerin soğuğa dayanıklılığı portakal, limon gibi diğer turunçgillerden daha yüksektir. Bu ağacın yetiştiriciliğinin yapıldığı yerde sıcaklıklar -3, -4 derecenin altına düşmemelidir. -9, -10 derecenin altına düşen sıcaklıklarda mandalina ağaçları donup ölebilir. Dayanamayacağı en yüksek sıcaklıklar ise, 45 derece ve üzeridir. Eagles Eagles Amerika Birleşik Devletleri'nde Los Angeles, Kaliforniya'da 1970'lerde doğmuş bir rock grubudur. Listelerde 1 numaraya çıkmış 5 single ve 4 albümü ile; 1970'lerin en başarılı gruplarından biri olmuştur. 20. yüzyılın sonunda; iki albümleri, "Eagles : Their Greatest Hits 1971-1975" ve Hotel California, Record Industry Association of America tarafından en fazla satan 10 albüm arasında gösterilmiştir. Eagles'a ait Their Greatest Hits 1971-1975; Amerika'da en fazla satılmış albümler arasındadır. (29 Milyon Amerika'da; 45 Milyon Dünya'da) 1980'de dağılan grup; 14 yıl boyunca ayrı kalmış, ardından birleşerek turlara çıkmışlardır. 1974'teki grup Ã¼yeleri; Bernie Leadon, Glenn Frey, Don Henley, Randy Meisner ve Don Felder'dir. Bernie Landon 1976 yılında, Randy Meisner 1977 yılında, Don Felder de 2001 yılında gruptan ayrılmıştır. Yerlerine; Joe Walsh ve Timothy B. Schmit gelmiştir. Emret KomutanÄ±m Hırsız Polis Hırsız Polis, başrollerini Uğur Yücel, Özlem Düvencioğlu ve Timuçin Esen'in oynadığı Kanal D'de yayımlanmış dizidir. Toplam 50 bölümden oluşan dizi 15 Mart 2007 tarihinde final bölümü ile seyirciye veda etmiştir. Dizi, Mavi adlı bir hırsız, Çınar adlı bir polis ve bu iki karakterin aşklarını konu almaktadır. Dizinin ana karakterleri arasında Aksak adlı Mavi'ye aşık olan bir suçlu da bulunmaktadır. Yardımci karakterlerde ise Mavi'nin abisi Ali Rıza, kızkardeşi Ümit, üst kat komşusu Fulya, Aksak'ın çete üyeleri Arsen Lüpen, Jilet ve Kaporta Yakup bulunmaktadır. Aksak bir hırsızlık çetesinin lideridir ve Mavi'yi de ufakken yetiştiren kişidir. Aksak rolü Uğur Yücel tarafından canlandırılmıştır. Türkan Derya Güven'in yönetmenliğini yaptığı, yapımcılığını Erol Avcı'nın üstlendiği dizinin senaristleri Gaye Boralıoğlu, Neşe Şen, Şerif Erol, Gülden Çakır ve Emine Algan'dır. Dizinin çokça ses getiren dizi jenerik müziği Orient Expressions'a aittir. Ayrıca Hırsız-Polis dizisinin yine aynı adla "HIRSIZ POLİS-aşkın kanunu olmaz-", C Blok yayınlarından çıkmış bir de kitabı bulunmaktadır. Cem Yıldız'ın seslendirdiği, müzik listelerinin ilk sıralarından aylarca düşmeyen "İmkansız" şarkısının bir bölümü ise şöyledir; Uğur Yücel - Aksak - Nadir Özkurt Timuçin Esen - Komiser Çınar Özlem Düvencioğlu - Mavi -Zeynep Yılmaz Erol Günaydın - Dursun Serkan Keskin - Komiser BÃ¼nyamin Rasim Öztekin - Başkomiser Selahattin Ahmet Saraçoğlu - Arsen Lüpen - Osman Hakan Boyav - Kaporta Yakup Vahide Perçin - Fulya Hanım Cansu Koç - Ümit Yılmaz Murat Daltaban - Arıza - Ali Rıza Yılmaz Yasemin Çonka - Ayşegül Dağhan Külegeç - Jilet Asena Keskinci - Kiraz Tansu BiÃ§er - Koray Ozan GÃ¼ven - Kibar Necmi İpek Bilgin - Maide Hanım Sofistler Sofistler, MÖ 5. yüzyılda para karşılığında felsefe öğreten gezgin felsefecilerdir. Özellikle Atina’da çağın önde gelen bilgeleri var olan değerleri ("kritias") eleştirmişlerdir. Göreceli ve kuşkucu düşüncenin köklerini atmışlar ve geliştirici olmuşlardır. Etimoloji bakımından ‘sofist’ kelimesi Yunanca "sophos" (bilge, becerikli, zeki) sözcüğünden türetilen "sophistes"’ten gelir, öğrenmeyi ve öğretmeyi meslek edinen kişileri belirtmek için kullanılır. Dönemin sosyal değişimleri ve siyasal gelişimleri (5. yy Atina demokrasisi) sofistlerin etkili olmalarına yol açmıştır. Çünkü sofizmin doğuş nedenleri arasında Atina demokrasisinin tamamen yeni türden bir eğitime, pedagojiye duyduğu pratik gereksinim gerçek belirleyici bir nedendir. Bir anlamda ‘"Yunan Aydınlanması"’ olarak adlandırılacak gelişmenin yaratıcılarıdır. İlk sofistlerin toplumda büyük bir saygınlığı olmasına rağmen felsefe tarihinde ‘sofist’ denildiğinde akla olumsuz bir anlam gelir. Bu anlam başta dönemin en önemli filozofu olan Platon’un, Sokrates’in ve Aristoteles’in sofistlere karşı yürüttüğü mücadeleden ileri gelmektedir. Sofistler sürekli bu düşünürler tarafından eleştirilmiş ve küçük görülmüşlerdir. Bir de para karşılığı ders vermeleri o dönemde yadırganmıştır. Bununla birlikte felsefe tarihi içinde erdemin öğretilir olup olmadığı gibi çok önemli soruların sorulmasında ya da yeni yaklaşımlar geliştirilmesinde sofistler her dönem önemli etkilere yol açmışlardır. Birbirlerinden bağımsız olarak çalışan sofistler daha çok etik, siyasal ve toplumsal sorunlar üzerinde durmuşlardır.Bunlar; Kendilerinden önceki doğa filozofları temel maddenin ya da nedeninin ne olduğunu kendilerine sormuşlar; su, hava, ateş, toprak, atom,vb. şeklinde cevap vermişlerdi, sofistlerin ilki ve en ünlüsü olan Protagoras ise bu türden bir doğa felsefesinden uzaklaşmış, evreni bilmeyi dışta bırakmış ve temel nedenleri bu yönde arayışlara kuşkuyla yaklaşmıştır, insanı her şeyin ölçüsü kabul etmiş ve çelişmezlik ilkesini inkar etmiştir. Aynı zamanda Heraklitos’un her şeyin değiştiği önermesini Protagoras hiçbir şeyin belirli bir şey olamayacağı ve mutlak bir varlık aramanın anlamsız olduğunu öne sürerek reddeder. Bir diğer önemli sofist düşünür Leontinoi’li Gorgias varoluşu ve varoluşla ulaşabilmeyi imkânsız sayıyordu. Ona göre ne varlık vardır ne de varlığın bilgisi mümkündür, bilginin bir başkasına aktarılması söz konusu değildir. Sofistler insanları yetiştirmek üzere onlara bilgi ve hitabet sanatını öğretmeye çalışmışlardır, onlar aracılığıyla felsefe dış dünyadan insan dünyasına yöneltilmiş olmalıdır. Dil konusunda ilk incelemeler de bir anlamda sofistlere bağlıdır. Gorgias, Prodikos ve Hippias'ın eşanlamlılık, gramer ve biçimsellik konularında açıklamaları olmuştur. Aynı şekilde sofistler mantık üzerinde de durmuşlar ve önermelerin nasıl kanıtlanıp çürütüldüğüyle ilgilenmişlerdir. Felsefenin bir eğitim meselesi olarak uygulanması, toplumsal ayrımların ve eşitsizliklerin insan ürünü olarak değerlendirilmesi, herkesin eşit olduğu düşüncesinin geliştirilmesi, doğal hukukun savunulması, dinin ve tanrının reddedilmesi, sofistlerin belli başlı felsefi konularıdır. Bu şekilde sofistler, otorite ve geleneği (yasa, hukuk, sosyal ve ahlaki normlar vb.) sarsmışlardır. Sofistlerin görüşleri konusunda en önemli kaynak Platon diyaloglarıdır. Platon,’Protagoras’ adlı eserinde bir sofist toplantısının renkli betimlemesini verir. ’Sophistes’ adlı eserinde ise sofistlerin görüşlerini tartışır. ‘sofist’ sözcüğü önce zengin gençlerin peşinde koşan ve karşılığında ücret alan kişi için, sonra ruhla ilgili bilgiler ithal eden tüccar için,üçüncü olarak aynı bilgileri isteyene satan çerçi için, dördüncüsü manevi ürünlerini bize satan kimse için kullanılmıştır. Beşinci olarak bu tanımlama, söz savaşı sanatında bir yarışmacı, yani yükselme hırsına ‘tartışma sanatı’nı yer seçen bir kimse anlamına geliyordu. Altıncı kullanış şekli çok kuşkuludur; ama bununla, ruhu(gerçek) bilgiye engel teşkil eden kanılardan temizleyen bir kişinin tanımlandığını kabul ederek onu da diğerleri arasına katıyoruz. Bilgelik öğretmenlerinden birçoğunun aksine Sokrates evrenin doğası ya da diğer şeyler üstüne, sofistlerin kozmos dediği yerde durumun nasıl olduğunu ve gökyüzündeki süreçlerin hangi zorunluluktan dolayı gerçekleştiğini araştırarak, görüş belirtmedi. Sofizm gerçek değil, sahte bilimdir ve sofist de gerçek değil sahte bilim taciridir. Blackburn Rovers FC Blackburn Rovers Football Club, EFL Championship'te mücadele eden bir futbol takımıdır. Kulüp, kuzey-batı İngiltere'de Lancashire'in Blackburn kentinde bulunur. 1875 yılında kurulan Rovers; 1888 yılında Futbol Ligi'nin kurucu üyelerinden biri olmuştur. 1890 yılında da hâlen kullandığı Ewood Park stadına taşınır. Premier League'e 1992'de yükselmesinden önce, kulübün başarılarının büyük çoğunluğu 1930'lu yıllar öncesindeydi ve birkaç defa ligi ve FA Kupasını kazandılar. 1992 yılında, demir üreticisi Jack Walker tarafından satın alınan Blackburn; başlarına da Kenny Dalglish'in teknik direktör olmasıyla yükselir. 3 yıl sonra da büyük masraflarla Alan Shearer ve Chris Sutton gibi oyuncularla birlikte lig şampiyonu olur. Ancak şampiyon olan takımın bütün oyuncuları diğer takımlara transfer olur ve dağılır; ve 1999 yılında Blackburn küme düşer. 2 yıl sonra, sahibi Jack Walker'in ölümünün ardından tekrar Premier League'e yükselen Blackburn; o günden bu yana da yükselişe geçmiştir. Bu süre içerisinde; 3 defa UEFA Kupası'nda oynamış; bir kez Lig Kupası'nı kazanmış; ve iki kez de Premier League'de 6. olmuştur. Kulübün vecizesi "Arte et labore" dir; manası da "Sanatla ve Emekle" ya da "Beceri ve Emekle"dir. Türk futbolcu, Tugay Kerimoğlu, 2001 yılından bu yana Blackburn'de oynamaktadır ve takımın başarılı yükselişinde önemli bir rol oynamıştır. 2003-2004 Sezonunda; taraftarlar tarafından Blackburn'de Yılın Oyuncusu ödülünü kazanmıştır. Tugay'a bir dönem Galatasaray'da oynamış Brad Friedel da eşlik etmektedir. Ayrıca Tugay Kerimoğlu 2007-2008 sezonunda takımın kaptanı olmuştur. Tugay Kerimoğlu, 8 yıldır formasını giydiği Blackburn Rovers'ın, West Bromwich ile oynadığı 2008-2009 sezonunun son karşılaşmasında profesyonel futbol hayatına Ewood Park Stadyumu'nda nokta koydu. The Peter White Memorial Ödülü 2000–01 sezonundan bu yana yılın en iyi gol atan oyuncusuna verilmektedir. Ödülü geçmişten bugüne kazananlar şu şekildedir: 2002 Türkiye genel seçimleri 2002 Türkiye genel seçimleri, 3 Kasım 2002 günü Türkiye genelinde yapılan erken genel seçimdir. Bu genel seçim ile Türkiye Büyük Millet Meclisi 22. dönem milletvekilleri seçilmiştir. Yüzde 10 ülke barajlı d'Hondt sistemi uygulanan seçimde, yalnızca Adalet ve Kalkınma Partisi ve Cumhuriyet Halk Partisi bu barajı aşarak meclise milletvekili sokmayı başarmışlardır. Oyların yüzde 34,3'ünü alarak kazandığı 363 milletvekilliği ile tek başına iktidar olan AK Parti, TBMM'nin üyelik sayısının yaklaşık yüzde 66'sını alarak liste usulü çoğunluk sisteminin uygulandığı 1950'li yıllardan sonra TBMM'deki en büyük temsil gücünü elde eden siyasi parti oldu. 2002 genel seçimlerinde verilen oyların yüzde 46.33'ü mecliste temsil edilememiştir. 4 Mayıs 2002'de Başbakan Bülent Ecevit'in rahatsızlanarak hastaneye kaldırılması üzerine, ilerleyen yaşının da etkisiyle görevine devam edip edemeyeceği yönünde tartışmalar başladı. Tartışmalar Demokratik Sol Parti'nin (DSP) içine de yansıdı; 8 Temmuz'da Hüsamettin Özkan'ın Başbakan Yardımcılığı ve DSP'den ayrılmasıyla başlayan istifa dalgasıyla temmuz ayı içinde DSP meclis grubunun sayısı yarı yarıya düştü. Bu gelişmeler sırasında koalisyon hükûmetinin ikinci büyük ortağı Milliyetçi Hareket Partisi'nin (MHP) Genel Başkanı Devlet Bahçeli, 7 Temmuz 2002 günü, partisinin Bursa İl teşkilatının Keles ilçesinde düzenlediği 11. Kocayayla Türkmen Kurultayı'nda yaptığı açıklamada 3 Kasım 2002 tarihinde erken seçim yapılmasını istedi. 16 Temmuz 2002'de koalisyon hükûmetini oluşturan üç partinin genel başkanları arasında yapılan zirve toplantısında 3 Kasım'da erken seçim yapılması kararı alındı. 31 Temmuz 2002'de TBMM Genel Kurulu'nda yapılan oylamada, erken seçim önergesi oylamaya katılan 514 milletvekilinden 449'unun kabul oyuyla kabul edildi. Demokrat Türkiye Partisi ve Aydınlık Türkiye Partisi, Doğru Yol Partisi listelerinden, Halkın Demokrasi Partisi, Emeğin Partisi ve Sosyalist Demokrasi Partisi de Demokratik Halk Partisi listelerinden seçime girdiler. Türkiye Komünist Partisi'nin katılmasıyla Türkiye tarihinde ilk kez adında komünist kelimesi geçen bir parti seçimlere katıldı. Adalet ve Kalkınma Partisi Genel Başkanı Recep Tayyip Erdoğan siyasi yasağı nedeniyle seçimlere katılamadı. Seçim takviminin 7 Ağustos tarihinde başladığı 2002 seçimlerinde, gümrüklerde oy verme işlemi 2 Ekim tarihinde başlayıp 3 Kasım tarihinde sona erdi. 3 Kasım 2002 tarihinde 81 ildeki 85 seçim çevresinde düzenlenen seçimlere katılım oranı yüzde 79,13 olarak gerçekleşti. Yüzde 10'luk ülke barajı nedeniyle geçerli oyların yaklaşık yüzde 45'i TBMM'ye yansıyamadı; seçimlere katılan 18 siyasi partiden yalnızca Adalet ve Kalkınma Partisi ile Cumhuriyet Halk Partisi yüzde 10'luk ülke barajını aşarak TBMM'de temsil edilmeyi başardı, böylece 1946'dan sonra ikinci kez TBMM'de yalnızca iki parti temsil edildi. Geçerli oyların yüzde 34,29'unu alan Adalet ve Kalkınma Partisi elde ettiği 363 milletvekilliği ile (9 Mart 2003'te düzenlenen ara seçimlerden sonra 365'e yükseldi) tek başına hükûmeti kuracak çoğunluğu sağlarken, oyların yüzde 19,38'ini alan Cumhuriyet Halk Partisi ise kazandığı 178 milletvekilliği ile mecliste temsil edilen tek muhalefet partisi oldu. Ayrıca 9 bağımsız aday da TBMM'ye girdi. Seçilen 550 milletvekilinden yalnızca 24'ü (%4,36) kadın olan 22. Dönem'de bir önceki dönemden yalnızca 60 milletvekili (%11) yeni dönemde yer alabildi. 1999 genel seçimlerinden sonra kurulup 2002 seçimlerine kadar ülkeyi yöneten koalisyon hükûmetinin ortaklarından Demokratik Sol Parti, Milliyetçi Hareket Partisi ve Anavatan Partisi'nin yanı sıra muhalefetteki Doğru Yol Partisi, Saadet Partisi ve Yeni Türkiye Partisi barajı aşamayarak TBMM dışında kaldı. Milliyetçi Hareket Partisi lideri Devlet Bahçeli aday olduğu Osmaniye'den %29,19 (58.622), ANAP lideri Mesut Yılmaz aday olduğu Rize'den %28,58 (46.577) ve Doğru Yol Partisi lideri Tansu Çiller aday olduğu Muğla'dan %22,66 (87.454) oy almalarına rağmen partileri baraja takıldığından milletvekili seçilemediler. Yenilgiyle ayrılan partilerden ANAP'ın lideri Yılmaz ve DYP'nin lideri Çiller görevlerinden istifa ettiler. Elazığ'dan bağımsız milletvekili seçilerek TBMM'ye giren Mehmet Ağar, aralık ayında yapılan kongrede DYP Genel Başkanlığı'na seçildi. Seçimlerden kısa süre önce iş adamı Cem Uzan tarafından kurulan ve hemen hemen hiçbir siyasi geleneğe dayanmayan Genç Parti ise aldığı 7,25 oy oranıyla, yoğun propaganda faaliyetine rağmen yine de sürpriz sayılabilecek bir başarı kazandı. 14 Kasım 2002 tarihinde Cumhurbaşkanı Ahmet Necdet Sezer ile Adalet ve Kalkınma Partisi Genel Başkanı Recep Tayyip Erdoğan arasındaki görüşmeden sonra, Erdoğan'ın milletvekili olmaması nedeniyle, 16 Kasım 2002 tarihinde Adalet ve Kalkınma Partisi genel başkan yardımcısı Abdullah Gül, Sezer tarafından hükûmeti kurmakla görevlendirildi. 58. Hükûmetin 18 Kasım'da Ahmet Necdet Sezer tarafından onaylanmasıyla ilk Adalet ve Kalkınma Partisi hükûmeti göreve başladı. Adalet ve Kalkınma Partisi, Siirt'in Pervari ilçesine bağlı Doğanköy'de sandık kurullarının oluşturulmaması ve bir sandığın kırılması nedeniyle Siirt'teki seçimlerin iptali için Yüksek Seçim Kurulu'na başvurdu. Başvuruyu haklı bulan YSK 2 Aralık 2002 tarihinde, Siirt'teki seçim sonuçları iptal ederek bu seçim çevresindeki seçimlerin yenilenmesine karar verdi. İptal kararıyla, 3 Kasım'daki seçimde Siirt'ten milletvekili seçilen, AK Parti'den Mervan Gül, CHP'den Ekrem Bilek ile bağımsız Fadıl Akgündüz'ün üyelikleri düştü. Siirt'te yapılacak ara seçim öncesinde Deniz Baykal liderliğindeki CHP'nin desteğiyle yapılan anayasa değişikliğiyle Erdoğan’ın milletvekili seçilmesinin önündeki engel kaldırdı. 9 Mart 2003'te yenilenen ve yalnızca 4 partinin katıldığı seçimler sonucunda Adalet ve Kalkınma Partisi 3 milletvekilliğini de kazandı, böylece Adalet ve Kalkınma Partisi'nin milletvekili sayısı 365'e yükselirken, Cumhuriyet Halk Partisi'nin milletvekili sayısı 177'e, bağımsızların sayısı ise 8'e geriledi. Aynı seçimde Recep Tayyip Erdoğan da Siirt'ten TBMM'ye seçildi. 3 Kasım 2002 genel seçimlerinin sonuçları: İllere göre 3 Kasım 2002 milletvekili seçimlerinin sonuçları: Komedi Komedi veya güldürünün klasik (komedi tiyatrosu) ve popüler (güldürme amaçlı espri) olmak üzere iki kullanımı vardır. Tiyatroda komedi, trajedi'de başrol oyuncusunun yüksek statüsünü kaybetmesi üzerinedir. Komedide ise genç ve yaşlı bir otorite arasındaki yüzleşme söz konusudur. Olayların, insanların, durumların gülünç yanlarını ortaya koyarak, insanları güldürürken düşündürmeyi hedefler. Popüler anlamda komedi dikkatli tanımlama gerektirir. Espri; insanlar bir espriyi yeteri kadar komik bulduğu kadar, gülecek sebep bulundurmayan bir durum olarak da, kırıcı veya kırıcı olmayacak şekilde de bulabilirler. Buna göre komedi kişinin zevkine göre değişir. Komedide bir sunumun iyi ya da kötü olduğunun sınanması, bunu dinleyen ya da izleyenlerin tecrübeleriyle gerçekleşir. Pavel Kuka Pavel Kuka (d. 19 Temmuz 1968, Prag) Çek eski forvet oyuncusu. Kariyene Slavia Praha'da 1989-1993 arası başlayıp 2000-2005 arası da sonlandırmıştır. 1994-1998 yılları arasında 1. FC Kaiserslautern, 1998-99 döneminde 1. FC Nürnberg ve 1999-2000 dönemi arasında VfB Stuttgart'ta bulunmuştur. Çek Cumhuriyeti millî futbol takımının bir oyuncusu olarak 63 kez sahaya çıkmış ve 22 gol atmış, 1996 Avrupa Futbol Şampiyonası'nda Çek Cumhuriyeti'nin 2. geldiği takımda ve 2000 Avrupa Futbol Şampiyonası'nda sahaya çıkmıştır. Kuka, Çek Cumhuriyeti adına 24 kez oynamış, 7 gol kaydetmiştir. 2005'te emekliliğe ayrılmış, Çek futbol kulüplerinden biri olan FK Marila Příbram'da teknik direktörlük yapmaktadır. Potenza Potenza, Güney İtalya'da Basilicata bölgesinde bulunan bir şehirdir. Potenza, Basilicata bölgesinin başkenti ve aynı zamanda kendi ismini taşıyan Potenza ilinin merkezidir. Potenza, İtalyancada güç, kuvvet anlamına gelir. Şehir merkezinin rakımı 819 m olup böylece Potenza şehri İtalyan bölge başkenti ve il merkezi olan şehirler arasında en yüksek rakımlı şehir olmaktadır. Potenza şehrinin komün sınırları içindeki nüfusu (9.2010 tahminleri itibarıyla) 69.054 kişidir ve nüfus yoğunluğu 396,5 kişi/km² olur. Potenza komününün belediye sınırları içinde nüfusunun 19. ve 20. yüzyıllarda gelişmesi resmî nüfus sayımı sonuçlarına göre şu gösterimde özetlenmiştir: Potenza Bölgesel Arkeoloji Müzesi önemli bir tarih-öncesi koleksiyonuna, ilgi çekici bir etnografik seksiyona ve çok sayıda Grek ve Latin yazıtlarına ev sahipliği yapmaktadır. Potenza her yıl şehrin koruyucusu kabul edilen Hristiyan aziz olan Potenzalı San Gerardo için 30 Mayıs'ta kutlamalar yapmaktadır. Bu kutlamadan bir önceki gün 29 Mayıs'ta tüm şehirde "Türkler Resmi Geçidi" adlı bir etkinlik yapılmaktadır. Bu etkinlikte şehirdeki vatandaşlar, genellikle şehrin gençleri, (güya) tarihsel Türk giysileri giyerek şehirde geçit yapmaktadırlar. Bu geçit-resminin açıklaması güya Türk donanması denizden gelip şehrin içinden geçen Basento Nehrinden geçerek (819 m rakımlı) Potenza şehrini istila etmeye hazırlanmışlar. Şehrin azizi olan o zamanki başpiskopos San Gerardo'nun duaları sonucunda gökten melek askerler inerek bu istilayı önlemişler ve şehri Türkler istilasından kurtarmışlardır. Fakat bütün bunun inanılması çok zor olan gerçekle hiç ilgisi olmayan bir masal olması gayet aşikardır. Başpiskopos Gerrado gerçekte Katolik olmayan Hristiyan Katharlar üzerine Haçlı Seferi yapmakla ün salmıştır. Hiçbir Türk ve diğer Avrupa tarihsel kaynağı bir donanmanın Güney İtalya'da kara içinde bulunan rakımı 819 m yükseklikte bir şehre hücum ettiğini belgelememektedir. Bunun yanında coğrafyacılara göre Basento Nehri geolojik dönemlerden beri hiçbir gemi geçmesini sağlamayacak kadar hızlı ve sığdır. Potenza komününün şu komünlerle ortak sınırları bulunmaktadır:: Anzi, Avigliano, Brindisi Montagna, Picerno, Pietragalla, Pignola, Ruoti, Tito, Vaglio Basilicata Potenza'nın su kentlerle kardeş şehir bağlantıları bulunmaktadır: Bering Denizi Bering veya İmarpik Denizi, Kuzey Büyük Okyanus'undan, Alaska Yarımadası ve Aleutian Adaları'nın ayırdığı büyük su kütlesi. İki milyon km² yüzölçümüne sahiptir. Doğusunda ve kuzeydoğusunda Alaska, batısında Sibirya ve Kamçatka Yarımadası, güneyinde Alaska Yarımadası ve Aleut Adaları ile çevrilidir. Kuzeyindeki Bering Boğazı vasıtasıyla, Arktik Okyanusu'ndaki Çukçi Denizi'nden ayrılır. İsmini, kaşifi Danimarkalı seyrüseferci Vitus Bering'den almıştır. Bering denizi ekosistem kaynaklarını "Donut Hole" de uluslararası sularda olduğu kadar ABD ve Rusya'nın yetki nüfusunu da ihtiva eder. Birbirini etkileyen akımlar arasında Buz denizi ve hava, dinç, kuvvetli, enerjik ve üretici ekosistem yaratır. Geçen Buzul Çağı sürecinde deniz seviyesinin insan ve hayvanların yürüyerek Asya'dan Kuzey Amerika kıtasına yürüyerek geçebilecek kadar düşük olduğu düşünülür (şimdiki Bering Boğazı'ndan). Bu genelde Bering kara köprüsü olarak olarak referans edilir. Ve bazı bilim adamlarınca Amerika kıtasına ilk insan girişi olduğuna inanılır. Bering denizi'nde "Kula Plate" (eski Okyanus levhası) nin küçük bir kısmı vardır. Kula Plate Triassik dönemde eski bir tektonik levhadır. Alaska'nın altında kalan bir parçayı anlatmak için kullanılır. Bering Denizi 16 deniz altı kanyonu içerir. Zhenchung dünyanın en geniş deniz altı kanyonudur. Bering Denizi'nde resif açıklığı ana verimliliğin hakim sürücüsüdür. Bu bölge "yeşil kemer" olarak da bilinir. Aleutin havzasındaki soğuk sudan besleyici kaynama yukarı kabarır ve resif suları ile karışır. Devamlı olarak fitoplankton üretimini temin etmek için. İkinci verimlilik sürücüsü Bering Denizi'ndeki mevsimlik deniz buzuludur. Buzulun mevsimsel erimesi daha az tuzlu suyun ortasına ve diğer resif bölgesine akımına sebep olur. Verimlilik buzula bağlı olarak tehlike altındadır. Çünkü Küresel Isınma Bering Denizi'nde buzul azalmasına sebep olmaktadır. Bazı kanıtlar Bering Denizi ekosisteminde halihazırda büyük değişmeler olduğunu ortaya koymaktadır. Bering Denizi dünyanın en vahşi yaşamına evdir. Bu deniz çok tehlikeye düşmüş balina türlerini besler. Bunlar, yay kafalı balina, mavi balina, yüzgeç balina, sei balina, kambur balina, ispermeçet balinası olup dünyada en nadir olanlardır. En kuzeyde Doğru balina. Diğer memelileri de içerir. Mors, deniz aslanı, fok, katil balina, beyaz balina ve Kutup ayısı. Bering Denizi dünya deniz kuşları için çok önemlidir. Bering Deniz Bölgesi, 30 tür deniz kuşu,yaklaşık 20 milyon kendine özgü yavrulama içerir. Deniz kuşu türleri: Tufted puffin (Pelikan cinsi deniz kuşu), Kısa kuyruklu Albatroslar, Spectacled eider (geniş deniz ördeği) ve kırmızı bacaklı kitiwake (martı türü deniz kuşu)ler. Bunların çoğu bu alanda tektir. Ticari balıkçılık Bering Denizi'nde büyük bir iştir. Dünyadaki bazı deniz ürünleri şirketleri Bering Denizi'ndeki balık ve kabuklu deniz ürünlerine bel bağlar. ABD tarafında ticari balıkçılık Bering Denizi'nden yılda yaklaşık 1 milyar dolar değerinde deniz ürünü elde eder. Rusya deniz balıkçılığında bu rakam yılda yaklaşık 600 milyon dolardır. Haliç Haliç ("Altın Boynuz" olarak da bilinir), İstanbul'un Avrupa yakasını kaplayan Çatalca Yarımadası'nın güneydoğu ucunda, Boğaziçi girişinde, İstanbul (Tarihi yarımada) ve Beyoğlu platolarını birbirinden ayıran deniz girintisi. Denizin kendisine ulaşan akarsu yatağının bir bölümünü istila etmesiyle meydana gelen yapının jeomorfolojik adı olan Arapça "haliç" sözcüğü, İstanbul halicinin kent açısından taşıdığı önemden dolayı Osmanlılar döneminden bu yana bir özel isim haline gelmiş, birçok semti kapsayan bir kent bölgesi adı olmuştur. Yunan efsanesine göre; Megaralılar, kralları Byzas'ın annesi Keroessa için Altın Boynuz ismini vermişlerdir. Bizans döneminde kolonileşme de burada başlamıştır. Aynı zamanda Bizans İmparatorluğu'nun denizcilik merkeziydi. Sahil boyunca uzanan duvarlar, şehri bir deniz filosu saldırısından korumak için inşa edilmiştir. Haliç'in girişinde istenmeyen gemilerin girişini engellemek için, şehirden karşıya eski Galata Kulesi'nin kuzeydoğu ucuna uzanan ve kaynaklarda ilk bahsine 717'deki Konstantinopolis Kuşatması'nda rastlanılan geniş bir zincir vardı. Bu kule Latin haçlılarınca 4. Haçlı Seferinde 1204 yılında geniş bir şekilde tahrip edildi. Fakat Cenevizliler yanına yeni bir kule inşa ettiler. Bu kule meşhur Galata Kulesi 1348 Christea Turris (Tower of Christ:İsa'nın Kulesi) diye adlandırılır. Haliç'i karşıdan karşıya kapayan zinciri kırabilecek veya hile ile galip gelebilecek dikkate değer üç zaman vardı. Onuncu yüzyılda Viking'ler uzun gemilerini boğaz dışına, Galata etrafına sürüklediler ve onları kızaktan tekrar Haliç'in içine indirdiler. Bizans'lılar onları Yunan ateşi ile yendiler. 1204 de 4.Haçlı seferinde, Venedik gemileri zinciri koç ile kırabilecekti. 1453 de Osmanlı Sultanı II. Mehmed'in gemilerini yağlanmış kütükler üzerinde Galata içlerinden karşı yana geçerek Haliç'e indirmesi.* Şehrin, Fatih Sultan Mehmed'e tesliminden sonra; Rumlar, Gürcüler, Yahudiler, İtalyan tüccarları ve diğer gayri müslimler Haliç boyunca fener ve Balat bölgesinde yaşamaya başladılar. Bugün altın Boynuz her iki yakada yer alır. Sahil boylarınca parklar vardır. Güzelliği ve tarihinden dolayı turistlerin ilgisini çekmektedir. Haliç Osmanlı döneminde yoğun Yahudi, Rum, Ermeni ve Gürcü nüfusun yaşadığı bir bölge idi. Osmanlı döneminin münevverlerinin takip ettiği Karyağdıbaba, Karaağaç ve Sütlüce, Giresunlu Tekkesi bu bölgede bulunmaktadır. Günümüzde Galata köprüsü; Galata ve Eminönü'yü Haliç üzerinden birleştirir. Haliç üzerinde diğer iki köprü de Atatürk Köprüsü ve Haliç Köprüsü'dür. 1980'li yıllara kadar; endüstriyel atıkların döküldüğü bir yer olan Haliç, dönemin Belediye Başkanı Bedrettin Dalan "Haliç'i gözlerim gibi mavi yapacağım" vaadiyle döneminde temizlenmeye başlamış ve uzun yıllarca süren çalışmalar sonucu 2000'li yıllarda daha temiz bir hale getirildi. Haliç’in temizlenmesi amacıyla İstanbul Boğazı’ndan deniz suyunun Kağıthane Deresi’ne sürekli akışının sağlanarak dere suyunun yenilenmesi ve Haliç’e sürekli temiz suyun girmesini sağlamak için başlanılan proje 2012 yılında tamamlandı. Haliç doğal bir limandır. Haliç üzerinde 4 köprü bulunmaktadır. Bunlar; Haliç, Sütlüce da III. Sultan Mustafa (1757-1774) devrinde yapılan Karaağaç Tekkesi, Bektaşi tekkelerinin en önemlilerinden biri olarak biliniyor. 1826 yalında II. Mahmut tarafından “Yeniçeri Ordusu”nun lağvedilmesi ile birlikte diğer Bektaşi tekkeleri gibi kapatılan Karaağaç Tekkesi, Abdülaziz döneminde (1861-1876) “Hasip Baba” tarafından yeniden faaliyete geçirilmiş ancak Cumhuriyet döneminde tekke ve zaviyelerin kapatılmasını öngören kanun gereği ikinci kez kapatılmıştı. Osmanlı arşivlerindeki kayıtlarda ise tekkenin II. Beyazıt Vakfiyesi’ne bağlı olduğu ve 16. yüzyılın başlarından itibaren faaliyette olduğu belirtiliyor. Bu durumda tekkenin 500 yıllık bir geçmişi olduğu ortaya çıkıyor. 9731 numaralı Maliye'den Müdevver Osmanlı Devlet arşivi defter, göre Haliç'in karşı kıyısında Sütlüce'de Giresunlu Tekkesi ismiyle bir Bektaşi tekkesi daha bulunmaktadır. Karaağaç Tekkesinin yakınında bulunan bu tekke de tamamen yıktırılmıştır. Defterin kenarlarına düşülen ve "derkenar" olarak adlandırdığımız notlardan bu iki tekkenin de Sultan II. Bayezıd evkâfından olduğu kayıtlıdır. Bunun yanı sıra Karyağdı Ali Baba Tekkesi de (yapılış: 1758) bu defterde kayıtlı olup yıktırılan tekkelerden biridir. 9731 no'lu defter bilgileri, Osmanlı Devleti'nin fermanla kendi koyduğu kurala kendisinin uymadığını da göstermektedir. II. Mahmud yayınladığı fermanda 60 yıldan eski olan Bektaşi tekkelerinin camiye ya da medreseye çevrilmesi yolunda karar vermiş bulunmaktaydı.(BOA.HAT. 290/17351) Ancak bu durumun İstanbul'daki tekkelerde biraz zorlanarak uygulandığı görülmektedir. Karaağaç Tekkesi, III. Mustafa döneminde yapılmıştır; bu dönem başlangıç kabul edilirse tarih ucu ucuna 60 yıla ulaşmaktadır. Karyağdı Ali Baba Tekkesi ise 68 yıllıktır 2006 tarihindeki açıklamasına göre; Çırağan Sarayı, Yıldız Sarayı ve Sümela Manastırı restorasyonlarını yapan Bülent Güngör tarafından Da Vinci'nin orijinal planında olduğu gibi bir köprüyü yapılacağını iletti. Bu köprü, orijinalinde olduğu gibi 240 metre uzunluğunda, 8 metre genişliğinde, ve denizin 24 metre üstünde olacak. 1502'de Leonardo da Vinci, tek kemerli ve ayakları arasındaki açıklığı 240 metre (720 ayak) olan köprü çizimini sivil mühendislik projesi olarak Sultan II. Beyazıt için üretti. İki ayağının arasında tarihin en eski Magicland'i vardır. Köprü Altın Boynuz için tasarlanmıştı. Asla inşa edilemedi. Onun dizaynına dayanan küçük bir köprü Norveç'te Aas yakınında inşa edildi (2000). Altın Boynuz, ilk defa 29 Temmuz 2006'da Red Bull Hava Yarışı Dünya Serisi'ne (Red Bull Air Race World Series) ev sahipliği yaptı. Albersdorf Albersdorf Almanya'nın kuzeyinde Schleswig-Holstein eyaletinde, Dithmarschen iline bağlı bölge. 17,12 km² yüzölçümüne sahiptir. Nüfusu, 31 Mart 2010 itibarıyla 3.435 olarak tespit edilmiştir. Belediye Başkanlığı Peter Mucke tarafından yürütülmektedir. Giuliana Salce Giuliana Salce (d. 16 Haziran 1955), emekli İtalyan yürüyüşçüsüdür. En iyi başarısını 1985 Dünya Salon Atletizm Şampiyonası'ndan altın madalya alarak elde etmiştir. Gökçen Efe Gökçen Hüseyin Efe (d. 1891, Ödemiş – ö. 12 Kasım 1919, Aydın), Milli Mücadele kahramanı. Tam adı Gökçen Hüseyin Efe'dir. Uzun süre Çakıcı Mehmet Efe'nin kızanlığını yapmıştır. Aynı zamanda Çakıcı Mehmet Efe'nin akrabasıdır. İzmir'in Tire ilçesine bağlı Gökçen kasabası adını bu efeden alır. Gökçen Efe uzun süre bu kasabada yaşamış ve Milli Mücadele döneminde bu bölgede Yunanlara karşı girdiği mücadeleler sonucu bölge halkının büyük