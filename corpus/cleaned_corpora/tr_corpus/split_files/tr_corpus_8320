tahta çıktığında belli bir yaşın altında olduğu dönemlerde ülkeyi kralların anneleri kral naibi olarak yönetmiştir. Ülkede kral "morena" unvanı ile ülkeyi yönetmektedir. Ülkede bu görevde bulunan kişilerin listesi şu şekildedir: TSÄ° TSİ, "Türkiye Saati İle"nin kısaltması. Türkiye saati UTC+3'tür, yaz saati uygulamasına 8 Eylül 2016'da son verilmiş, ülkenin resmî saati UTC+2'den UTC+3'e değiştirilmiştir. Prokopyevsk Prokopyevsk (), Rusya'nın Kemerovo Oblastı'nda bulunan bir şehirdir. Yüzölçümü 227,5 km² olan şehrin nüfusu 2010 itibarı ile 210,130'dur. Yakın Doğu Üniversitesi Hastanesi Yakın Doğu Üniversitesi Hastanesi, KKTC'nin en büyük üniversitesi olan Yakın Doğu Üniversitesi'nin Lefkoşa yerleşkesindeki hastanesidir. Musa Eroğlu ile Bir Asır Musa Eroğlu ile Bir Asır, Musa Eroğlu'nun çıkardığı ilk saygı albümüdür. Güney Afrika Cumhuriyeti devlet başkanları listesi Güney Afrika Cumhuriyeti devlet başkanı, Afrika ülkesi Güney Afrika Cumhuriyeti'i bağımsızlığını kazandığı 1910 yılından 1961 yılına kadar İngiliz Milletler Topluluğu içerisinde bağımsız bir dominyon olarak yer almış ve bu süreçte ülkenin en üst makamında anayasal hükumdar olarak Birleşik Krallık kral ve kraliçesi yer almış, kral ve kraliçenin atadığı genel vali ise ülke içerisindeki temsilcisi olmuştur. Ülkede 1961 yılından itibaren cumhuriyetin ilan edilmesinden sonra ülkenin en üst makamında yer alan kişi 1994 yılına kadar "devlet başkanı" olarak, 1994 yılından itibaren de sadece "başkan" olarak adlandırılmıştır. Ülkede bu görevde bulunan kişilerin listesi şu şekildedir: Çıplak (anlam ayrımı) Çıplak şu anlamlara gelebilir: Sierra Leone devlet başkanları listesi Sierra Leone devlet başkanı, Afrika ülkesi Sierra Leone'nin bağımsızlığını kazandığı 1961 yılından bu yana ülkenin en üst makamında yer alan kişiye verilen unvandır. Bu süreçte en üst makamda yer alan kişiler dönem içerisinde devlet başkanı, başbakan ya da askeri cunta başkanı unvanları alsa da hepsi fiilen devlet başkanı görevlerini yürütmüşlerdir. Ülkede bu görevde bulunan kişilerin listesi şu şekildedir: TekirdaÄŸ Sarayspor Tekirdağ Sarayspor, 1953 yılında Tekirdağ ilinin Saray ilçesinde kurulmuş bir spor kulübüdür. 1986-87 sezonunda tarihinde ilk kez 3. Lig'de mücadele etmeye başlayan kulüp, 1987-88 sezonunda 3. Lig 8. Grup'ta, Yedikule'nin bir puan gerisinde kalarak 17. sırada yer aldı ve amatör kümeye düştü. 2000'li yıllardan beri Saray Belediyesi'nin desteğini alan kulüp Tekirdağ Süper Amatör Ligi'nde mücadele etmektedir. Veri fazlalığı Bilgisayarın ana belleğinde, harici depolamasında veya veriyolunda, saklanan veya iletilen asıl verinin yanı sıra hata düzeltmeye izin veren verilerin var olmasına veri fazlalığı denir. Ek veri basitçe asıl verinin bir kopyası olabildiği gibi, sadece belli bir seviyeye kadar hataların tespiti ve kayıp ya da hasarlı verilerin yeniden oluşturulmasını sağlayan veri parçaları seçmek olabilir. Farklı bir doğa taşıyan, veritabanı sistemlerinde oluşan veri fazlalığı iki ya da daha fazla tabloda tekrarlanan bir alandır. Ayrıca veritabanı denormalizasyonu olarak da anılır. Genellikle veritabanı sorgularının performansını artırmak (daha çabuk veritabanı cevabı elde etmek), veritabanı yönetimi karmaşıklığının giderlerinde, verilerin bozulma riskini karşılamada ve ihtiyaç duyulan depolama alanın artışında kullanılır. Örneğin, müşteri verisi ikilendiği (duplicate) ve her ürün satışına iliştirildiğinde, müşterinin verilen nitelik için farklı değerlerde görünebilmesi tutarsızlığın bilinen kaynağı veri fazlalığıdır. Veri fazlalığı veri anomalileri ve bozulmaya yol açar ve genellikle tasarımda kaçınılmalıdır; veritabanı normalleştirmesi uygulamak fazlalığı önler ve mümkün olan en iyi depolama kullanımını sağlar Aynı zamanda, foreign keylerin doğru kullanımı veri fazlalığını ve yıkıcı anomalilerin şansını en aza indirebilir. Ancak, verimlilik ve kolaylık endişeleri bazen verilerin bozulma riskinden kaçınırken bozuk veri tasarımı ile sonuçlanabilir. Sadir Durmaz Sadir Durmaz (d. 15 Temmuz 1963, Çiçekdağı), Türk siyasetçi. Aslen Yerköy, Yozgatlı olan Sadir Durmaz bu ilçeye 4 km uzaktaki Çiçekdağı ilçesinde doğdu. Karadeniz Teknik Üniversitesi İktisadi ve İdari Bilimler Fakültesi İktisat Bölümü mezunudur. Türkiye Tarım Kredi Kooperatifleri Genel Müdürlüğünde Müfettiş Yardımcılığı, Müfettişlik, Daire Başkanlığı, Genel Müdür Yardımcılığı ve Genel Müdürlük, Milletlerarası Kooperatif ve Çalışma Ekonomisi (CIRIEC) Araştırma Merkezi Türkiye Daimi Komite Üyeliği, Türk Kooperatifçilik Eğitim Vakfı Yönetim Kurulu Üyeliği, Gübre Fabrikaları T.A.Ş. (Gübretaş) Yönetim Kurulu Başkanlığı, Güvensigorta Türk A.Ş. Yönetim Kurulu Başkanlığı, Tarım Kredi Spor Kulübü Başkanlığı, Dünya Bankası İşbirliği ile Tarım Kredi Kooperatifleri Yeniden Yapılandırma Projesi Koordinatörlüğü yapmıştır.MHP Milliyetçi Hareket Partisi Yerel Yönetimlerden Sorumlu Genel Başkan Yardımcısı olarak görev yapmaktadır. 2009 yerel seçimlerinde MHP'den Yerköy belediye başkan adayı oldu. TBMM XXIV. ve XXV. Dönem Yozgat milletvekilidir. Evli ve iki çocuk babasıdır. Ertuğrul Soysal Ertuğrul Soysal (d. 3 Mayıs 1963, Sorgun), Türk siyasetçi. Atatürk Üniversitesi Tıp Fakültesi mezunudur. Ankara Eğitim ve Araştırma Hastanesi'nde göz hastalıkları cerrahisi uzmanı olmuştur. Yozgat Çekerek'te Hastane Başhekimliği ve Grup Başkanlığı, özel bir şirkette iki yıl genel müdürlük, Kayseri Eğitim ve Araştırma Hastanesi, Şanlıurfa'da özel bir hastane ile Özel Şifa Hastanesinde göz hastalıkları uzmanı olarak çalışmıştır. TBMM XXIV., XXV. ve XXVI. Dönem Yozgat milletvekilidir. Evli ve üç çocuk babasıdır. Malatya Ä°dman Yurdu FK Malatya İdman Yurdu, 1950 yılında Malatya ilinde kurulmuş bir spor kulübüdür. 1986-87 sezonunda tarihinde ilk kez 3. Lig'de mücadele etmeye başlayan kulüp, 1987-88 sezonunda 3. Lig 3. Grup'ta, son sırada yer alarak amatör kümeye düştü. 2019-2020 sezonunda ilk kez Bölgesel Amatör Lig'de mücadele etmeye başladı. Mozambik devlet başkanları listesi Mozambik devlet başkanı, Afrika ülkesi Mozambik'in bağımsızlığını kazandığı 1975 yılından bu yana ülkenin en üst makamında yer alan kişiye verilen unvandır. Ülkenin ilk devlet başkanı Machel'in 1986 yılında hayatını kaybetmesi neticesinde kısa bir süre devlet başkanlığı yetkileri "FRELIMO Merkez Komitesi Siyasi Bürosu" tarafından oluşturulan "geçici hükûmet" tarafından yürütülmüştür. Ülkeyi yöneten devlet başkanı 1975 ile 1990 yılları arasında "Mozambik Halk Cumhuriyeti" 'ni, 1990 yılından itibaren de "Mozambik Cumhuriyeti" 'ni yönetmiştir. Ülkede bu görevde bulunan kişilerin listesi şu şekildedir: Hautville'li Konstanza Ortaçağın önemli kişiliklerinden biri olan Hautville'li Konstanza (2 Kasım 1154 – 27 Kasım 1198) daha çok Sicilyalı Kontanza diye bilinmektedir (İngilizce adı: "Constance"). Sicilya Kralı II. Rugerro'nun kızı, Sicilya Norman Krallığı'nın naibi, Kutsal Roma-Cermen İmparatoru VI. Heinrich'in eşidir. Bazı tarihçilerce Modern Çağ'ın Konstanza'nın 40 yaşındayken yaptığı doğumla başladığı söylenir. Mamakspor Mamakspor, 1947 yılında Ankara ilinin Mamak ilçesinde kurulmuş bir spor kulübüdür. 1986-87 sezonunda tarihinde ilk kez 3. Lig'de mücadele etmeye başlayan kulüp, aynı sezonun sonunda 3. Lig 4. Grup'ta, son sırada yer alarak amatör kümeye düştü. Gambiya devlet başkanları listesi Gambiya devlet başkanı, Afrika ülkesi Gambiya'nın yönetim şeklini mutlak monarşiden cumhuriyete değiştirdiği 1970 yılından bu yana ülkenin en üst makamında yer alan kişiye verilen unvandır. Ülke bağımsızlığını kazandığı 1965 yılından rejim değişikliğinin yaşandığı 1970 yılına kadar Birleşik Krallık kraliçesi II. Elizabeth tarafından atanan genel vali tarafından İngiliz Milletler Topluluğu içerisinde yönetilen bir ülke konumundaydı. Gambiya 1982 ile 1989 yılları arasında Senegal ile birlikte Senegambiya Konfederasyonu oluşturmuş, bu süreçte devlet başkanı Jawara konfederasyonun başkan yardımcısı görevini üstlenmiştir. 1989 yılında konfederasyonun dağılması ile birlikte Jawara yeniden Gambiya'nın devlet başkanı olmuştur. Ülkede 1965-1970 arası genel vali ile 1970 yılından itibaren devlet başkanlığı görevinde bulunan kişilerin listesi şu şekildedir: Yeni Sincanspor Yeni Sincanspor, 1947yılında Ankara ilinin Sincan ilçesinde kurulmuş bir spor kulübüdür. Önceleri Sincanspor adıyla kurulan kulüp, 1970-71 sezonunda tarihinde ilk kez 3. Lig'de mücadele etmeye başladı. Ancak, 1972-1973 sezonu sonunda 3. Lig Mavi Grup'ta sonuncu olarak amatör kümeye düştü. Sincanspor, 1984-85 sezonu öncesi tekrar kurulan 3. Lig'e alınan kulüplerden biri oldu. 1992-93 sezonunda kulüp, 3. Lig 4. Grup'ta şampiyon olarak tarihinde ilk kez 2. Lige (günümüzde 1. Lig) yükseldi. 2. Lig'de oynamaya başlamadan önce adını Yeni Sincanspor olarak değiştiren kulüp, 2 sezonluk 2. Lig mücadelesinin ardından 1995-96 sezonunda tekrar 3. Lig'de oynamaya başladı. 1996-97 sezonunun sonunda ise 3. Lig 4. Grup'ta, son sırada yer alarak amatör kümeye düştü. Komorlar devlet başkanları listesi Komorlar devlet başkanı, Afrika ada ülkesi Komorlar'ın bağımsızlığını kazandığı 1975 yılından bu yana ülkenin en üst makamında yer alan kişiye verilen unvandır. Ülke 1975 ile 1978 yılları arasında "Komorlar Devleti", 1978 ile 2001 yılları arasında "Federal Komorlar İslam Cumhuriyeti" ve 2001 yılından itibaren de "Komorlar Birliği" olarak adlandırılmıştır. Ülkede devlet başkanı olarak görevde bulunan kişilerin listesi şu şekildedir: Martin StrÃ¶mbergsson Martin Strömbergsson (d. 1 Nisan 1977), fifa korkartlı İsveçli futbol hakemi ve öğretmen. 2011 yılından beri uluslarlarası maçları yönetiyor. FK Astana ve Galatasaray arasında oynanan UEFA Şampiyonlar Ligi grup maçını yönetmiştir. Abisi Markus Strömbergsson da hakemlik yapmaktadır. Tağı İsmailov Tagi İsmailov ("Tagi Meşedi Mahmut oğlu İsmailov"; 1887–1958) — Devrimci, gerilla, "Kırmızı tabur" komutanı; "Örnek Tedarikci", "1941 - 1945 seneleri 2. Dünya savaşında cesur iş", "Onur" nişanları sahibi. Tagi Meşedi Mahmut oğlu İsmailov 1887 senesinde Nahçıvan`ın Şerur nahiyesinin Çomahtur köyünde doğdu. Onun Horasan Yüksek Dini Okulu`nda eğitim görmüş babası Meşedi Mahmud İsmail oğlu zamanın basiretli, ilerici kişilerinden biriydi. Onun sadece Nahçıvan`da yok, Güney Azerbaycan`ın Horasan, Tebriz, Hoy ve Makuda şehirlerinde bulunan zamanının ileri düşünceli, eğitimci aydınlarıyla yakın arkadaşlık ilişkisi vardı. Meşedi Mahmut yüksek din eğitimi alsa da alafranga giyim kuşamı nedeniyle tanıdıkları saygıdan dolayı ona "Zagraniçni Mahmut" (Ecnebi Mahmut) derlermiş. Belki de bu yüzden Meşedi Mahmut oğlu Tagi`yi Çomahtur`da bulunan medreseye değil, devrimci görüşleri nedeniyle Kafkasya`ya sürülmüş eğitimci Vanya Petroviç`in komşu Yenice köyünde oluşturduğu "rus-tatar" (Rus-azerbaycan) okuluna yollamıştı. Tagi daha ilk günden öğrenci yeteneği ve cesaretiyle hocasının dikkatini çekmişti. O, 3 sene bu okulda rus dilinde eğitim almış. Rusya`da vuku bulan devrimden bahseden Vanya Petroviç Tagi`nin maneviyatını etkiliyor, onda yeni dünya bakışı şekillendiriyordu. Vanya Petroviç Rusya`ya döneceği zaman çok saygı gösterdiği Meşedi Mahmut`a yakınlarından biriyle haber yollamış: "Tagi`yi merak etmeyin, O benimle bize, Armavir`e gidiyor". Armavir`de Vanya Petroviç`in devrimci arkadaşlarıyla tanışması Tagi`nin yaşamında haksızlığa, adaletsizliğe, mevcud düzenin gaddarlığına karşı mücadele sayfası açıyor. Sovyet döneminde banka, işbirliği ve buğday tedariki fabrikası gibi yapıların organizatörlerinden ve başkanlarından olmuştur. 1927 senesinde yapılan Azerbacan Tarım İşbirliği Konseyi`nin 1. kurultayına, Ocak 1929 senesinde Moskova`da yapılmış SSCB Tarım Bankası kreditörlerinin 3. kurultayına büyük oy farkıyla üye seçilmiştir. Tagi Ä°smailov 1958 senesinde vefat etti. Azerbaycanın kurtuluşu uğruna cesur insan, Kuzey Kafkasya`da Armavir demiryolunun inşaatinde ustabaşı ve mühendis yardımcılığına kadar terfi etmiştir. 1902 senesinde Nahçıvan-İrevan (Erivan) demiryolu inşaatına katılmıştır. Rusya Silahlı Küvvetleri ve askeri araçlarını taşımak için salınacak Şahtahtı-Maku-Beyazıt demiryolunun inşaatinde çalıştığı dönemde askerler arasında propogand yaparak "Şahtahtı işçi, köylü ve asker birliği"nin kurucularından (1917), 1918-1919 senelerinde Şerur nahiyesine basgın düzenleyen taşnaklara karşı savaşçı birliklerinin organizatörlerinden olmuştur. Şerur nahiyesinin köylerini Ermeni çetelerinden kurtaran Türk askeri birliklerinde kendi köylülerinden oluşan gönüllülerle beraber savaşmıştır. Hok köyü civarında Ermeni çetelerine karşı son taarruzda gösterdiği yiğitlik nedeniyle Nuri Paşa tarafından silahla ve kabzası pahalı taşlarla işlemeli gümüş hançerle ödüllendirildi. Onun komutasında bulunan gerilla birliği 28 Haziran 1920 senesinde Dereleyaz deresinden Şerur nahiyesine saldıran taşnak ermeni çetelerine karşı savaşlarda özellikle aktiflik sergilemiş, bu savaşta Tagi İsmailov büyük kahramanlık yapmıştır. 1920 - 1922 senelerinde Abbaskulu Bey Şadlinski`ye ait "Kırmızı Tabur"un komutanlarındandı. 25 Ocak 1939 senesinde SSCB Devlet Satınalma Komisyonu`nun kararıyla "Örnek Tedarikci", "Tahılcılık ve Çavdarcılık Endüstrisi ..." ve "SSCB tedarikciliğinin kurucu ..." nişanlarıyla ödüllendirilmitir. 2. Dünya Savaşı yıllarında arka cephede özverili çalışmaları, sorumluluğunda olan buğday rezervini iyi ve kayıpsız muhafaza etmesi nedeniyle ("Bu dönemde Kuzey Kafkasya`da Alman faşistlerinden korunan buğdayların büyük kısmı Noraşen anbarında saklanıyordu") Tagi İsmailov 22 Şubat 1943 senesinde önce SSCB Devlet Satınalma Komissyonu`nun "Örnek Tedarikci" nişanıyla, sonra SSCB Yüksek Şurası Başkanlık Kurulu`nun 24 Haziran 1946 tarihli fermanıyla, "1941 - 1945 seneleri 2. Dünya savaşında cesur iş" nişanıyla ödüllendirilmiştir. Vicdanla çalışmaları nedeniyle Tagi İsmailov "Onur" nişanıyla ödüllendirilmiştir. İngiltere amatör millî futbol takımı İngiltere amatör millî futbol takımı, İngiltere'yi amatör olarak temsil etmek üzere kurulan eski futbol takımı. 1906'da, futbolda profesyonelleşmenin artması sonrasında amatör futbolcuların İngiltere millî takımında yer bulmakta zorlanması sonrasında oluşturulmuştu. İlk maçını 1 Kasım 1906'da, Fransa ile yaptı. 15-0 kazandıkları bu maçta Stanley Harris yedi, Vivian Woodward dört, S. H. Day iki, J. E. Raine ve P. H. Farnfield birer gol kaydetmişti. Bu dönemden sonra, amatör ve profesyonel futbolculardan meydana gelen çeşitli Avrupa takımlarıyla maçlar yapmaya devam etti. 1909'da Almanya ve Belçika maçlarında aldığı 9-0 ve 11-2'lik galibiyetler, bu ülkelerin tarihleri boyunca aldığı en farklı yenilgiler konumundadır. 1974'te, Futbol Federasyonu'nun "amatör" ve "profesyonel" terimlerini kaldırarak tüm futbolcuları "oyuncu" olarak tanımlamaya başlaması sonrasında takımın varlığı da sonlandı. Maysoon Zayid Maysoon Zayid (Arapça: ميسون زايد‎) , Amerikan, Oyuncu, Komedyen ve Filistin asıllı Amerikalıların temsilcisi. 1974'te New Jersey'de doğdu. Kendini BBC'deki bir programda "New Jersey'den, oyuncu, komedyen ve aktivist, Serebral palsi'li bir Filistinli Müslüman." olarak tanıttı. Zayid, bir süre Cliffside Park, New Jersey'de yaşamıştır. Amerika'nın ilk Müslüman kadın komedyeni ve İsrail ve Ürdün'de stand up yapan ilk kişi olarak kabul edilmektedir. Zayid, Arizona Devlet Üniversite'sinde (Arizona State University) oyunculuk üzerine güzel sanatlar lisansı (BFA) aldı. Oyunculuk kariyerine popüler tv dizisi As the World Turns'ta iki yıl rol alarak başladı, bunun yanı sıra Law & Order, NBC Nightly News ve American Broadcasting Company'nin 20/20'sinde konuk olarak yer aldı. Zayid ayrıca 2008'de Adam Sandler'ın Zohan'a Bulaşma isimli filminde rol aldı. Maysoon, 2006 sonbaharı'nda, Los Angeles'ta Comedy Central sahnesinde tek-kadınlı oyun Little American Whore'da (LAW) izleyiciyle buluştu; yapımını ve direktörlüğünü Kathy Najimy yapmıştır. 2008'de LAW'ın senaryosu Sundance Screenwriters Lab tarafından seçildi. Yapım, Maysoon liderliğinde 2009 sonbaharında başladı. Deji Akindele Akindele Jeleel Ayodeji (d. 2 Nisan 1983), son olarak Basketbol Süper Ligi takımlarından Yeşilgiresun Belediyespor forması giymiş olan Nijeryalı profesyonel basketbolcu. 2.16 metre boyundaki oyuncu pivot pozisyonunda görev almaktadır. Akindele, 2005 NBA Draftı'na gireceğini açıklayarak ikinci yılında Chicago State'den ayrıldı. Draft'ta seçilemedikten sonra Golden State Warriors ile çalışmalara katıldıktan sonra NBA D-League Draftı'nın dördüncü turunda Fort Worth Flyers tarafından seçildi. 2010'un aralık ayında 2010-11 sezonunun sonuna kadar Montepaschi Siena ile sözleşme imzaladı. 2011'in ağustos ayında Rusya ekibi Spartak Primorye ile anlaştı. 2012 Ocak'ta İran'ın Petrochimi Banda Imam takımına katıldı. 2012'nin ağustos ayında İtalya Basketbol Ligi'nden Juvecaserta Basket ile sözleşme imzaladı. 2013 Nisan'ında Lübnan Basketbol Ligi takımı Champville'e katıldı. 2013 Ağustos'unda Adriyatik Ligi takımlarından Budućnost Podgorica takımıyla sözleşme imzaladı. Adriyatik Ligi'nin bitimiyle 2014 Nisan'ında Liga ACB'den Gran Canaria takımıyla 2014-15 ACB sezonu için anlaşmaya vardı. 2015'in Ocak ayında ACB'de "Ayın Oyuncusu" ödülünü kazandı. 11 Temmuz 2015'te Basketbol Süper Ligi takımlarından Yeşilgiresun Belediyespor ile 2015-16 sezonu için anlaşma imzaladı. 27 Temmuz 2015'te Porto Riko'nun Vaqueros de Bayamón takımıyla 2015 BSN sezonunun sonuna kadar anlaşmaya vardı. 2015'in Temmuz ayında 2015 LNB sezonunun sonuna kadar Dominik Cumhuriyeti'nden Metros de Santiago takımına katıldı. Akindelee, Nijerya millî basketbol takımının da bir parçası oldu. Ülkesini 2007 vve 2009 Afrika Şampiyonaları'nda temsil etti. Bu turnuvalarda maç başına 8.3 sayı, 4.7 ribaund ve 0.6 asist ortalamaları yakaladı. GÃ¶steri sporu Gösteri sporu, bir sporu desteklemek, tanıtımını yapmak ve insanları teşvik etmek amacıyla gerçekleştirilen spor müsabakaları. Genelde Olimpiyat Oyunları kapsamında yapılmaktadır. Olimpiyat Oyunları kapsamında gösteri sporlarının düzenleneceği resmî olarak 1912'de açıklansa da daha önceki oyunlarda da bu statüde etkinlikler gerçekleştirilmişti. Yaz Olimpiyat Oyunları kapsamında gerçekleştirilen gösteri sporları şu şekildedir: Yaz Olimpiyat Oyunları kapsamında gerçekleştirilen gösteri sporları şu şekildedir: Veri bağımsızlığı Veri bağımsızlığı merkezi DBMS için önemli veri şeffaflık türüdür. Kullanıcı uygulamalarının tanım ve veri organizasyonunda yaptığı değişikliklere bağışıklık anlamına gelir. Fiziksel veri bağımsızlığı depolama yapısının ayrıntılarını kullanıcı uygulamalarından gizlemeyle ilgilenir. Uygulama bu sorunlara bulaşmamalıdır, verilere karşı yürütülen operasyonla ilgili olmamalıdır. Veri bağımsızlığı ve işlem bağımsızlığı birlikte, veri soyutlama özelliğini verirler. İki seviye veri bağımsızlığı vardır. Veri bağımsızlı şu şekilde açıklanabilir: Veri mimarisinin her bir yüksek seviyesi sonraki düşük seviyedeki mimari değişikliklerden muaftır. Bizans donanması Bizans donanması ya da Doğu Roma donanması, Doğu Roma ya da Bizans İmparatorluğu donanma kuvveti. Öncülü Roma İmparatorluk Donanması'nın doğrudan devamıdır fakat devletin savunulmasında ve ayakta kalmasında öncülünden çok daha fazla hayati rol oynamıştır. Birleşik Roma İmparatorluğu'nda deniz filoları daha az tehditle karşılaşmışlar, lejyonların prestij sağlayan daha ikincil bir güç olmalarına rağmen Doğu'da bazı tarihçilerin "denizci imparatorluk" olarak adlandıracakları kadar imparatorluğun varlığının çok hayati parçası olmuşlardır. Akdeniz'de Roma egemenliğine ilk tehdit Vandallar tarafından 5. yüzyılda olmuştur fakat bu tehdit 6. yüzyılda I. Justinianus'un savaşları ile sona erdirilmiştir. Aynı dönemde sürekli bir filonun kurulması ve "dromon" kadırgalarının devreye girmesi ile Bizans donanması geç Roma köklerinde ayrılmaya ve kendi karakteristiğini oluşturmaya başlamıştır. 7. yüzyılda İslam'ın yayılışının başladığında da bu süreç devam etmiştir. Levant ve sonra Afrika'nın kaybedilmesinin akabinde Akdeniz Roma gölü olmaktan çıkıp Araplar ile Bizanslılar arasında bir savaş alanına dönüşmüştür. Bu mücadelede, yalnızca Akdeniz havzasında sahip olunan uzak bölgelerin savunmasında değil imparatorluk başkenti Konstantinopolis'in kendisine yapılan saldırıların deniz ayaklarının bertaraf edilmesinde, Bizans filoları kritik rol oynamışlardır. Bu dönemde keşfedilen, Bizans Donanmasının en iyi bilinen ve en korkulan gizli silahı Rum ateşinin de kullanılmasıyla Konstantinopolis, birçok kuşatmadan kurtarılmış ve donanmanın dahil olduğu çok sayıda çarpışma kazanılmıştır. BaşDilıçta Bizans kıyılarının savunulması ve Konstantinopolis'e yapılan saldırıların bertaraf edilmesi "Karabisianoi"nin büyük filosu ile yapılmıştır. Fakat ilerleyen dönemde merkezi imparatorluk filosu Konstantinopolis'i korumak ve deniz seferlerinin nüvesini oluşturmak için bu şehirde tutulurken, diğer görevler birçok thema filosuna dağıtılmıştır. 8. yüzyılın sonlarında, Bizans donanması, iyi organize olmuş ve gücünü muhafaza eden, Akdeniz'de baskın bir deniz gücüydü. Müslüman donanmaları ile düşmanlıkta üstünlük sürekli tarafların arasında el değiştirtirdi. Bu, doğu Akdeniz'de Bizanslıların kesin hakimiyet sağladıkları 10. yüzyıla kadar sürdü. 11.boyunca, İmparatorluğun kendisi gibi düşüşe geçmeye başladı. Batı'dan yeni deniz tehditleri ile karşılaştı, Bizanslılar, artan bir şekilde Venedik ve Ceneviz gibi İtalyan şehir devletlerine donanmalarına güvenmeye zorlandı ve bunun Bizans ekonomisine ve egemenliğine felaket etkileri olmuştur. Komnenos Hanedanı dönemini, 1204 yılında Dördüncü Haçlı Seferi ile imparatorluğun çözüldüğü bir felaketle biten bir başka gerileme dönemi izlemiştir. 1261 yılında imparatorluk yeniden kurulduktan sonra, Paleologos Hanedanı döneminde birçok imparator donanmayı diriltmeyi denemiş ancak çabalarının geçici etkileri olmuştur. 14. yüzyılın ortalarında, tek seferde yüzlerce savaş gemisi çıkarabilen Bizans filosu en iyi durumda birkaç düzine ile sınırlı hale geldi ve Ege Denizi kontrolü kesin olarak İtalyan ve Osmanlı donanmalarına geçti. Fakat küçülen donanma 1453 yılında Osmanlılar tarafından Bizans İmparatorluğu'nun yıkılışına kadar varlığını sürdürdü. Bizans donanması, Doğu Roma ve Bizans İmparatorluğu'nun kendisi gibi Roma İmparatorluğu ve kurumlarının devamıdır. 31 MÖ tarihli Aktium Muharebesinden sonra, Akdeniz'de hiçbir dış tehdit kalmayınca, Roma donanması çoğunlukla eskort ve politik görevler icra etti. Pön Savaşlarında olduğu gibi ağır deniz muharebeleri tekrar olmadı ve Roma filoları yeni görevlerine uygun göreceli daha küçük gemilerden oluştu. Erken 4. yüzyılda, sabit Roma donanması küçülmeye başladı, bu yüzden rakip imparatorlar I. Konstantin ile Licinius'un filoları 324 yılında Hellespont Muharebesinde karşı karşıya geldiklerinde, büyük oranda Doğu Akdeniz liman şehirlerinde yeni inşa ettikleri ya da el koydukları gemilerden filolarını oluşturmuşlardı. 4. yüzyıl ve erken 5. yüzyılın iç savaşları çoğunlukla orduları nakil için kullanılan filoların varlığıyla deniz kuvvetlerinin faaliyetlerinin tekrar canlanmasına neden oldu. Önemli bir deniz kuvveti Batı Akdeniz'de 5. yüzyılın ilk çeyreğinde, özellikle Kuzey Afrika'da, elde tutuldu, fakat Vandallar 15 yıllık bir dönemde Afrika'yı istila edince Roma'nın Akdeniz egemenliği sallantıya girdi. Kartaca'da yeni kurulan Vandal Krallığı'nın muktedir kralı Genserik, İtalya ve Yunanistan kıyılarına akınlar düzenlemeye başladı, hatta 455 yılında Roma talan edildi. Romalıların tekrar eden kendilerini savunma teşebbüslerine rağmen Vandal akınları kesintiye uğramadan sonraki iki 10 yıl devam etti. Batı Roma İmparatorluğu yetersizdi, donanması yok olacak küçülmüştü, doğu Roma imparatorları ise hala doğu Akdeniz'in kaynak ve tecrübesini kullanabiliyordu. 448 yılında ilk Roma seferi Sicilya'dan öteye devam etmedi ve 460 yılında Vandallar İspanya Cartagena'da bir Batı Roma istila filosuna saldırıp, yok ettiler. Nihayetinde Basiliscus 1,113 gemi ve 100,000 kişiden oluşan büyük bir Doğu Roma seferi 468 yılında başlatıldı ama bu sefer feci bir şekilde sonlandı. Yaklaşık 600 gemi kundak gemilerinin saldırılarıyla kaybedildi ve 130,000 altın ve 700,000 gümüş Roma parasına mal olan bu sefer nerdeyse İmparatorluğun iflas etmesine neden oldu. Bu yenilgi, Romalıları Genserik'in şartlarını kabul etmeye ve bir barış anlaşması imzalamaya zorladı. Ancak 477 yılında Genserik'in ölümünden sonra Vandal tehdidi azaldı. 6. yüzyıl Roma deniz gücünün yeniden doğmasıyla tanınır. 508 yılında Ostrogotlar Krallığı kralı Teodorik ile anlaşmazlı alevlendi, İmparator I. Anastasius'un () 100 gemilik bir filoyu İtalya sahillerine akınlar düzenlemek üzere yolladığı kaydedilmiştir. 513 yılında General Vitalian, Anastasius'a karşı ayaklandı. Asiler 200 gemilik bir filo kurdular, başDilıçta bazı başarılar kazanmalarına rağmen Amiral Marinus alev alan sülfür bazlı bir madde ile onları mağlup etti. 533 yılında, Sardinya'da yaşanan isyanı bastırmak için gönderilmiş Vandal filosunun yokluğunu fırsat bilerek, Belisarius'un komutasında 15,000 kişilik bir ordu 92 dromon ve 500 nakliye gemisi ile Afrika'ya taşındı, I. Justinianus'un () yeniden fetih savaşlarının ilki olan Vandallar Savaşı böylece başlamış oldu. Bunlar geniş şekilde amfibik operasyonlardı, filo Akdeniz suyollarının kontrolünün mümkün kılarken ve çok dağınık Bizans sefer kuvvetlerinin ve garnizonlarının tedarik ve takviyesinde yaşamsal rol oynadı. Bu gerçek, Bizans düşmanlarının ortadan kalkmasına neden olmadı. Henüz 520'lerde Teodorik, Bizanslılar ve Vandallara karşı büyük bir filo inşa etmeyi planladı fakat 526 yılında ölümü bu planın gerçekleşmesini engelledi. 535 yılında Belisarius'ın ordusunu önce Sicilya sonra İtalya'ya taşıyan filo ile diğer yandan Dalmaçya'yı işgal eden bir başka orduyla çift başlı Bizans saldırısı Gotlar Savaşı başlattı. Denizde Bizans kontrolünün büyük stratejik önemi, 540 yılında daha küçük bir Bizans ordusunun yarımadayı başarıyla işgal etmesini sağladı. Ancak 541 yılında, yeni Ostrogot Kralı Totila, 400 savaş gemilik bir filoyla İmparatorluğun İtalya etrafındaki denizlere girişini engelledi. 542 yılında Napoli yakınlarında iki Bizans filosu yok edildi, 546 yılında Belisarius kendisinin komuta ettiği 200 gemiyle başarısız Roma'ya yardım teşebbüsü için Tiberin ağzını tutan Got filosuna saldırdı. 550 yılında Totila, Sicilya'yı istila etti, ertesi yıl 300 gemilik filosuyla Sardinya ve Korsika'yı ele geçirirken Korfu ve Epirus sahiline akınlar düzenledi. Fakat 551 yılında Sena Gallica deniz Muharebesi İmparatorluğun nihai egemenliğinin başDilıcı olarak kabul edilir. Justinianus tarafından İtalya ve Güney İspanya'nın fethiyle, Akdeniz bir kez daha "Roma gölü" oldu. Sonuçta İtalya'nın çoğunun Lombardlara kaybedilmesine rağmen, yarımada çevresinde bulunan denizlerde kontrolü devam ettirdi. Lombardların denizlerde çok az teşebbüsü olması nedeniyle, Bizanslılar yüzyıllar boyunca İtalyan topraklarında birçok sahil şeridini ellerinde tutabilmişlerdir. Takip eden 80 yıl boyunca tek büyük deniz eylemi, 626 yılında Sasani Persleri, Avarlar ve Slavlar tarafından yapılan Konstantinopolis Kuşatmasıdır. Kuşatma boyunca, Slav "monoxyla" filosunun, Bizans filosu tarafından yolu kesilip, yok edilmiş, böylece Pers ordusunun Boğaziçi'ni geçmesi engellenmiş ve Avarlar geri çekilmeye zorlanmıştır. 640'lar boyunca, Suriye ve Mısır'da İslam'ın yayılışı, Bizans'a yeni bir tehdit yaratmıştır. Bu tehdit sadece Bizans'ın asker ve vergi topladığı önemli toprakların Araplar tarafından fethiyle değil ama 644 yılında İskenderiye'nin kısa dönem elde kalacak şekilde Bizans tarafından ele geçirilmesi sonrası oluşturacakları donanma ile kendini göstermiştir. Arap yarımadasının kuzeyinden iç karadan gelen yeni Müslüman seçkinlerin bu çabası, ağırlıklı olarak birkaç yıl öncesine kadar Bizans için gemi ve mürettabat sağlayan yeni ele geçirilen Levant (özellikle Mısırlı Kıptiler) kaynaklarına dayanıyordu. Diğer yandan Filistin'de bulunan tersanelerde Pers ve Iraklı işçilerinde çalıştığına dair kanıtlar mevcuttur. 14. yüzyıldan önceye ait çizimlerin eksikliği nedeniyle, erken dönem Müslüman savaş gemilerinin özellikleri hakkında var olan Akdeniz denizcilik geleneklerine genellikle bağlı kaldıklarının kabul görmesi dışında hiçbir şey bilinmemektedir. Geniş şekilde denizcilik terimlerinin paylaşılması ve yüzyıllara dayanan iki kültürün birlikteliğinin sonucu, Bizans ve Arap gemileri birçok benzerliği paylaşıyorlardı. Bu benzerlik taktik ve genel filo organizasyonunu da kapsıyordu; Bizans askeri talimatları, Arap amirallerinin ellerinde mevcuttu. Kıbrıs'ın 649 yılında ele geçirilmesi, Rodos, Girit ve Sicilya'ya yapılan akınlardan sonra, genç Arap donanması, II. Konstans'ın () doğrudan kendisi tarafından komuta edilen Bizanslıları 655 yılında Zâtüssavârî Muharebesi'nde yendi. Bu yıkıcı Bizans yenilgisi, Akdeniz'i Araplara açtı ve Akdeniz'in suyollarının kontrolü üzerine yüzyıllar sürecek bir dizi deniz ihtilafı başladı. I. Muaviye'nin () hükümdarlığında Konstantinopolis'in kendisine yapılacak büyük saldırıya hazırlık olacak şekilde akınlar yoğunlaştırıldı. Konstantinopolis'in uzun ilk Arap Kuşatmasında, Bizans filosu İmparatorluğu kurtaracak yeni aletini faydasını kanıtladı: yeni geliştirilen gizli silah, "Rum ateşi" ile Arap filolarını yendiler. Küçük Asya ve Ege'de Arap ilerleyişi durduruldu ve kısa bir süre sonra 30 yıllık bir ateşkes içeren bir anlaşma konusunda uzlaşmaya vardılar. 680'lerde, II. Justinianos ( ve () dikkatini donanmanın ihtiyaçlarına yoğunlaştırdı, deniz piyadesi ya da kürekçi olarak istihdam etmek üzere İmparatorluğun güney sahillerine 18,500'in üzerinde Merdei kökenli insanı yeniden iskan ederek donanmayı güçlendirdi. Ancak Arap deniz tehdidi yoğunlaşarak 680 ve 690'larda Kuzey Afrika'nın kontrolünü ele geçirdiler. Bizans deniz seferi ile kısa bir süre geri alınsa da son Bizans noktası Kartaca 698 yılında düştü. Arap valisi Musa bin Nusayr Tunus'te yeni bir şehir ve deniz üssü inşa etti ve Batı Akdeniz Bizans kontrolünü kırmak için yeni bir filo inşa etmek üzere 1,000 Kıpti tersane işçisi getirildi. Böylece 8. yüzyılın başlarından itibaren, Müslüman akınları, özellikle Sicilya olmak üzere Batı Akdeniz Bizans topraklarına karşı durmaksızın devam etti. Buna ek olarak, yeni filo Müslümanların Mağrip'in fethini tamamlamalarına ve Vizigot İspanya'nın çoğunu istila edip ele geçirmelerine yardım etti. Bizanslılar, 695 ile 715 yılları arasında süren 20 yıllık iç karışıklık yüzünden, Afrika'da Arap ilerleyişine etkin bir şekilde cevap veremediler. Doğu'da kendi akınlarını düzenleyerek cevap verdiler, buna bir örnek 709 yılında yerel bir amiralin esir edildiği Mısır'a karşı yapılan akındır fakat gelen şiddetli bir saldırıdan haberdar oldular: Halife I. Velid ) Konstantinopolis'e saldırıyı yenilemek üzere kuvvetlerini hazırlıyordu, II. Anastasios () başkenti hazırladı ve Müslüman deniz hazırlıklarına karşı başarısız bir önleyici saldırı yaptı. Kısa bir süre sonra Anastasios, III. Theodosios () tarafından tahttan indirildi. Müslüman ordusu Anadolu'da ilerlerken, Theodosios da, III. Leon () tarafından tahttan indirildi. III. Leon ikinci ve son Konstantinopolis'in Arap Kuşatması ile yüzleşti. Arap filosu harap eden Rum ateşi gene Bizans zaferinde hayati rol oynarken Bulgar saldırıları kuşatanların gücünü zayıflattı. Kuşatmadan sonra, Arap filosunun geri kalanı geriye çekilirken fırtınada büyük kısmı yok oldu ve Bizans kuvvetleri karşı saldırı başlattı, filo Lazkiye'yi yağmalarken, kara kuvvetleri Küçük Asya'da Arapların üzerine yürüdü. Takip eden üç on yıl, deniz savaşları her iki tarafın düzenli akınları ile devam etti, Bizanslılar Suriye (Lazkiye) ve Mısır (Dimyat ve Tennis) Müslüman deniz üslerine tekrar eden saldırılar düzenlediler. 727 yılında imparatorun ikonoklazm politikasına karşı öfke nedeniyle thema filolarının isyanı, imparatorluk filosunun Rum ateşi kullanması ile bastırıldı. Bu olayda yaşanan kayba karşılık, 390 savaş gemisinin 739 ve 747 yıllarında Dimyat'a saldırıya gönderildiği kaydedilmiştir, bu saldırılarda ilk defa İtalyan şehir devletleri'nden gemileri destek vermişlerdir, Bizanslılar Suriye ve İskenderiye filolarının Kıbrıs açıklarında mağlup ederek, Emevîler'in deniz gücünü kırmışlardır. Bizanslılar bunun arkasından Kuzey Afrika filotillalarını yok etmişler ve bu başarılarına Müslüman tüccarlara ticaret sınırlamaları getirmeyi eklemişlerdir. İmparatorluğa, su yollarının kontrol edilmesinin getirdiği yeni yetenek, Müslüman deniz ticaretini boğmalarına neden olmuştur. Emevîler'in yıkılmasından kısa süre sonra, Müslüman dünyasının parçalanması hızlanmış, Bizans deniz gücü Akdeniz'de tek organize güç olarak kalmıştır. Böylece 8. yüzyılın ikinci yarısı boyunca, Bizanslılar tam bir deniz üstünlüğünün keyfini sürmüşlerdir. Bu zaman boyunca, Suriye sınırlarını gözlemek, Bizans filosunun akınlarına karşı savunmak, Kâbe'de ibadet etmekten daha dindar bir eylem olarak görülmüştür. Bu başarılar V. Konstantinos'un () Bulgarlara karşı 760'larda yaptığı seferlerde donanmayı Akdeniz'den Karadeniz'e yöneltmesine imkân vermiştir. 763 yılında, 9,600 atlı ve bazı piyadeyi taşıyan 800 gemilik bir filo Anchialus'a yelken açarak önemli bir zafer kazandı fakat 766 yılında iddiaya göre 2,600 gemilik ikinci bir filo gene Anchialus'u kuşatmak giderken battı. Ancak diğer yandan, Arap tehdidi gitmesi, geniş şekilde ikona destekleyicisi (""iconodule"") denizci themaların (putkırıcı politikalara muhalefet etmeleri nedeniyle İsaurialı imparatorlar Bizans deniz gücünün altını oyarak donanmanın büyüklüğünü küçültüp, denizci themaların etkilerini azalttılar. Bizans deniz üstünlüğü erken 9. yüzyıla kadar devam etti, canlanan Müslüman filoların ellerinde arka arakaya felaket zinciri bu dönemi bitirdi ve Müslüman yükselişinin ufkunu temsil eden yeni bir dönem açıldı. Henüz 790 yılında, Antalya Körfezi'nda büyük bir mağlubiyet aldılar ve Harun Reşid () hükümdarlığı boyunca Kıbrıs ve Girit'e akınlardan mağdur oldular. Akdeniz etrafında, yeni güçler doğuyordu, bunlardan en öne geçeni Karolenj İmparatorluğu'ydu, 803 yılında I. Nikiforos ile Şarlman arasında imzalana barış anlaşması (""Pax Nicephori"") "de facto" Bizans Venedik'in bağımsızlığını tanıyordu, Venedik daha sonra 809 yılında gerçekleşen Bizans saldırılarını bertaraf ederek kökleşti. Aynı zamanda İfrikiya'da Aglebi hanedanı kuruldu ve hemen orta Akdeniz'de akınlara başladı. Diğer yandan, Bulgarlara karşı aldıkları bir dizi yıkıcı yenilgiler ve bunları izleyen 820 yılında Thema filoları dahil olmak üzere Bizans silahlı kuvvetlerinin büyük kısmının desteğini arkasına alan Slav Thomas'ın isyanı Bizanslıları zayıflattı. Bastırılmasına rağmen, isyan İmparatorluk savunmasını tüketti. Sonuç olarak, 824 ile 827 yılları arasında Girit, Endülüs sürgünlerinden oluşan bir güruhun eline geçti. Ertesi birkaç yıl gerçekleşen üç ardışık Bizans teşebbüsü başarısızlıkla sonuçlandı ve ada Ege'de Müslüman korsan faaliyetlerinin üssü oldu, bölgedeki güç dengesini kalıcı olarak bozdu. Bizanslıların Girit korsanlarına ve 853 yılında 85 gemi ile Dimyat'ı talan etmelerine rağmen, Levant'ta Arap deniz gücü Abbasi yönetiminde durmadan canlandı. 843 ve 866 yıllarındaki Girit'i tekrar ele geçirme teşebbüsleri de başarısızlıkla sonuçlandı. Durum Batı'da daha kötüydü. 827 yılında İmparatorluk kritik bir darbe aldı, Bizanslı komutan Euphemios'un taraf değiştirmesinin ve adanın thema filosunun yardımıyla Aglebiler yavaşça Sicilya'nın fethine başladılar. 838 yılında, Müslümanlar İtalya'ya geçip, Taranto ve Brindisi'yi aldılar, takiben Bari Emirliği kuruldu. Onlara karşı Venedik operasyonları başarısız oldu ve 840'larda Araplar serbestçe İtalya ve Adriyatik'i talan ettiler hatta 846 yılında Roma'ya akın düzenlediler. Lombardlar ve I. Lothar'ın Müslümanları İtalya'dan çıkarma amaçlı saldırıları başarısız olurken Sicilya'yı geri almak için Bizanslıların 840 ve 859 yıllarındaki iki teşebbüsü ağır şekilde yenilgiyle sonuçlandı. 850 yılıyla beraber, Bizans ve Hristiyanları genel olarak savunmada bırakacak şekilde Müslüman filolar, büyük miktarda "Gazve" akıncıyla beraber Akdeniz'in en büyük gücü olarak ortaya çıktılar. Aynı dönemde, Bizanslılar tüm cephelerde kendilerini savunuyorlardı, ayrıca yeni ve beklenmedik bir tehdit ortaya çıktı: Ruslar, Bizans tarihinde ilk defa 830'larda Paflagonya Seferi, arkasından 860 yılında büyük bir sefer ile göründüler. 9. yüzyılın sonları ile 10. yüzyıl boyunca, halifelik daha küçük devletlere bölündü ve Arap gücü zayıfladı, Bizanslılar onlara karşı bir dizi başarılı sefer düzenlediler. Bu "Bizans yeniden fethi", Makedon Hanedanı'nın () muktedir bir hükümdarlığının bir sonucu olarak görülür ve Bizans tarihinin öğle vakti olarak değerlendirilir. Girişken bir dış politika başlatan İmparator I. Basileios'un () tahta geçmesi bu canlanmanın habercisi olmuştur. Öncülü III. Mihail'in () devam ettirirken, filoya büyük özen göstermiştir ve sonuç olarak bu başarılı zaferler getirmiştir. 867 yılında, "Drungarios tou ploimou" Niketas Ooryphas komutasında bir filo Dalmaçya'yı Arap saldırılarına karşı rahatlatmış ve bölgede Dalmaçya theması tekrar tesis edilmiştir. Birkaç yıl sonra, iki kere Hırvat korsanlarına ağır bir mağlubiyet yaşatmıştır, geçici olarak Ege'de güvenliği sağlamıştır. Kıbrıs'ta geçici olarak ele geçirilmiş ve Bari işgal edilmiştir. Ancak, aynı zamanda Kilikya'da Müslüman varlığı güçlendi ve Tarsus bölge için ana üs oldu ve Bizans topraklarına deniz saldırıları gerçekleşti, bunlar içerisinde özellikle Emir Yazman el-Hadım'ın () saldırıları ön plana geçmiştir. Batı'da, yerel Bizans kuvvetleri yetersizliklerini göstermelerinin de etkisiyle Arapların düzenli ilerleyişleri devam etti: İtalyan mülklerinin yardımına ihtiyaç duymaya zorlandıklarında, bir gelişme sağlamak için Doğu filolarını İtalya'ya transfer etmek ihtiyacı duymuşlardır. 855 yılında Enna'nın düşmesinden sonra Sicilya'nın doğu sahilinde artan bir baskı altında sıkışık kaldılar. Bunun önüne geçecek 868 yılındaki zafer az bir başarı gösterdi. Siraküza, 869 yılında tekrar saldırıya uğradı ve 870 yılında Malta, Aglebiler tarafından ele geçirildi. Puglia'dan çıkarılmalarına rağmen, Müslüman korsanlar Adriyatik'te akınlar düzenliyorlardı, 880'lerin başlarında batı İtalya kıyıları boyunca üsler kurdular ve buralardan tamamen ancak 915 yılında çıkarılabildiler. 878 yılında Bizans'ın Sicilya'da elinde tuttuğu Siraküza tekrar saldırıya uğradı ve düştü, bunun ana sebebi İmparatorluk donanması Basileios'un yeni kilisesi "Nea Ekklisia" inşaatına mermer taşımakla görevlendirilmesidir. 880 yılında, Ooryphas'un ardılı, "drungarios" Nasar, İyonya Adaları'na akın düzenleyen Tunuslulara karşı bir gece muharebesinde önemli bir zafer kazandı. Sonra Sicilya'ya akın düzenleyip, birçok ganimet getirdi, sonra Punta Stilo açıklarında bir başka Müslüman filosunu yendi. Aynı zamanda bir başka Bizans filosu Napoli'de önemli bir zafer elde etti. Bu başarılar Yaşlı Nikiforos Fokas yönetiminde Batı'da 870 ve 880'lerde kısa yaşam süreli Bizans karşı saldırılarının yapılmasına neden oldu, Puglia ve Calabria'da tutunup daha sonra "İtalya Katepanlığı"na evrilecek olan Longobardiya themasını kurmuştur. 888 yılında Milazzo açıklarındaki ağır yenilgi, ancak, ertesi yüzyıl İtalya etrafındaki denizlerde fiilen ana Bizans deniz faaliyetlerinin ortadan kaybolacağının işaretçisi olmuştur. I. Basileios'un hükümdarlığı altında alınan başarılara rağmen, ardılı VI. Leon () hükümdarlığında, imparatorluk gene ciddi tehditler ile yüz yüze kaldı. Kuzeyde, Bulgar çarı I. Simeon'a karşı bir savaş başladı ve İmparatorluk filosunun bir bölümü 895 yılında Macarları Tuna'nın karşına geçirip Bulgaristan'a akınlar düzenlemeleri için kullanıldı. Bulgar savaşı birçok maliyetli yenilgiye neden oldu, aynı zamanlarda Arap deniz tehdidi Bizans deniz gücünün kalbi Ege denizinin kıyılarına yaptığı akınlar ile yeni bir zirveye ulaşmıştı. 891 ya da 893 yılında, Arap filosu Sisam adasını talan etti ve oranın "stratēgos"unu esir aldı ve 898 yılında hadım amiral Raghib 3,000 "Kibyrrhaiotai" Bizans denizciyi esir olarak götürdü. Bu kayıplar, Bizans savunmasını zayıflattı, Ege'yi Suriye filolarının akınlarına açık hale getirdi. İlk büyük kayıp 901 yılında geldi, dönme Tarsuslu Damyanah, Demetrias'ı yağmaladı, ertesi yıl, İmparatorluğun Sicilya'da son kalan yeri Taormina Müslümanların eline geçti. Fakat en büyük felaket 904 yılında geldi, bir başka dönme Trabluslu Leon Ege'ye akınlar yaptı. Filosu, Dardanelles'e içlerine sızdıktan sonra İmparatorluğun ikinci büyük şehri Selanik'i talan etti, tüm bu olanlar sırasında Bizans filosu Arap üstün gücü karşısında pasif kaldı. Üstelik Giritli korsanların akınları daha yoğun hale gelerek Leon hükümdarlığının sonlarında güney Ege adalarının çoğu ya terk edilmiş ya da Müslüman kontrolünü kabul edip ve Müslüman korsanlara fidye ödemek zorunda bırakılmışlardı. Leon'un deniz savaşları ("Naumachica") sırasında verdiği talimatların yaygın şekilde savunmacı ve dikkatli bir çerçevede olması sürpriz değildir. Dönemin en seçkin Bizans Amirali "logothetēs tu dromu" Himerios idi. 904 yılında amiralliğe atanmış, ancak Selanik'in talan edilmesinin önüne geçememişti, diğer yandan ilk zaferini 905 ya da 906 yılında kazandı ve 910 yılında Lazkiye'ye başarılı bir saldırı yönetmiştir. Şehir talan edilmiş, hinterlandı yağmalanmış ve herhangi bir gemi kaybedilmeden geri dönülmüştü. Bir yıl sonra Himerios komutasında adayı geri almak için 43,000 adamla beraber 112 dromons ve 75 "pamphyloi" katılımıyla Girit Emirliği'ne yapılan büyük sefer, başarısız olmakla kalmayıp dönüş yolunda Trabluslu Leon tarafından pusuya düşürülüp Sakız Adası açıklarında Ekim 912'de kapsamlı şekilde mağlup edilmiştir. Bu gidişat 920 yılından sonra dönmüştür. Tesadüfen aynı yıl bir amiralin, Romanos Lekapenos'un (), tahta yükselişine tanıklık etti, bu Tiberios Apsimaros'tan sonra ikinci ve imparatorluk tarihinde sonuncu kez olacaktı. Nihayetinde, 923 yılında, Limni açıklarında Trabluslu Leon'un mutlak mağlubiyeti ile beraber ertesi yıl bir Bizans kalesini kuşatırken Damyanah'ın ölmesiyle beraber Bizans dirilişi başladı. İmparatorluğun büyüyen gücü 942 yılında, I. Romanos Tiren Denizi'ne bir filo yolladığı zaman kendini gösterdi. Rum ateşi kullanarak, Farahşanīt'te üslenen Müslüman korsanların bir filosu imha edildi. Ancak 949 yılında Girit Emirliği'ne VII. Konstantin () tarafından gönderilen 100 gemilik filo komutanları Konstantin Gongiles'in yetersizliği yüzünden bir felaketle son erdi. 951-952 yıllarında İtalya'da yenilenen saldırılar Aglebiler tarafından hezimete uğratıldı, fakat 956 yılında bir diğer sefer ve Tunus filosunun 958 yılında fırtına yok olması yarımadada geçici olarak durumun dengelenmesini sağladı. Adalardaki Yunanların isyanı takiben, 963-965 yıllarında Bizans sefer gücü Taormina'yı geri aldı, ancak Fatımi Devleti, Messina Boğazı'nda 965 yılında Bizanslılara verdikleri ağır yenilgi Batı'da Bizans Deniz faaliyetlerini frenledi. İtalya denizleri, Bizans'ın Güney İtalya ve Sicilya'da tekrar aktif olduğu 1205 yılına kadar yerel Bizans güçlerine ve çeşitli İtalyan devletlerine bırakıldı. Doğu'da, 956 yılında "stratēgos" Basileios'un Heksamilites, Tarsos filosuna ezici bir şekilde mağlup ederek, Girit'e bir diğer büyük seferin yolunu açtı. Bu Nikiforos Fokas'ın 960 yılında 100 dromons, 200 "chelandia", ve 308 nakliye aracından oluşan toplam 77,000 adamlık bir güçle adaya saldırmasına teşvik etti. Girit'in fethi, Bizans deniz gücünün kalbi Ege denizine doğrudan tehdidi ortana kaldırırken Fokas'ın takip eden operasyonları Kilikya (963), Kıbrıs (968), ve kuzey Suriye kıyılarının (969) geri alınmasını yol açacaktı. Bu fetihler güçlü Müslüman Suriye filolarının tehdidini ortadan kaldırırken, Doğu Akdeniz'de Bizans egemenliğini yeniden tesis ederek, Nikiforos Fokas'ın Kremonalı Liutprand'a iftiharla "Ben tek başına denizin hakimiyim" sözlerini söylemesine neden olacaktı. 990'ların sonlarında Fatımiler ile olan anlaşmazlık sırasında birkaç akın ve deniz çarpışması oldu. fakat kısa süre sonra barışçıl ilişkiler kuruldu ve Doğu Akdeniz gelecek birkaç on yıl göreceli sakin kaldı. Aynı dönem boyunca, Bizans filosu Karadeniz'de de faaldi: Konstantinopolis'i tehdit eden Rus filosu, 941 yılında Rum ateşiyle teçhiz edilmiş aceleyle toparlanmış 15 eski gemi tarafından imha edildi, ve I. Svyatoslav'un Bulgaristan'ı istilası sırasında, I. İoannis () Tuna boyunca 300 gemiyle Kiev Knezliği'ni ablukaya almasında, donanma anahtar rol oynadı. 11. yüzyılın çoğunluğunda Bizans donanması yeni meydan okumalar ile yüzleşti. Müslümanların donanmasının zayıflaması özellikle Fatımi Devleti ile Bizans ilişkilerinin çoğunlukla barışçı olması nedeniyle, Müslüman tehdidi azaldı. Kayıt edilen imparatorluk topraklarına yapılan son Arap akını Kiklad Adaları'na 1035 yılında yapılmış, ertesi yılda mağlup edilmişlerdir. 1043 yılında bir diğer Rus saldırısı kolaylıkla geri püskürtüldü, kısa ömürlü Georgios Maniakes yönetiminde Sicilya'nın geri alınması dışında kayda değer büyük bir sefer yapılmamıştır. Bu uzun barış ve refah dönemi kaçınılmaz şekilde ordunun rehavet içine girmesine ve laçkalaşmasına neden oldu. Daha I. Basileios'un () hükümdarlığında, Adriatik savunması, Venediklilere verilmişti. IX. Konstantinos Monomakos'un () hükümdarlığında, askeri hizmet nakit para karşılığı takas edilirken ordu ve donanma küçülüyor, sonucunda yabancı denizcilere bağımlılık artırıyordu. Büyük thema filoları küçüldü ve yerlerini yerel askeri komutanlara bağlı küçük filolar aldı, denizlerde büyük düşmanlar ile yüzleşmekten korsanlık bastıran bir seviyeye geriledi. 11. yüzyılın son çeyreğinde, Bizans donanması önceki kişiliğinin gölgesi olmuş, ihmal,subaylarının yetersizliği ve mali kaynakların yetersizliği ile düşüşe geçmiştir. Kekaumenos, yaklaşık 1078 yılında yazdıklarında, şöyle hayıflanmaktadır: "makul devriyelerin mazeretinde, [Bizans gemilerinin]" Ege kıyılarından ve adalardan "buğday, arpa, baklagiller, peynir, şarap, et, zeytinyağı, para anlaşması ve başka her şey taşımak dışında hiçbir şey yapmıyorlardı", "[düşmanlarını] gördükten sonra kaçıyorlar ve böylece Romalılara utanç oluyorlardı". Kekaumenos bunları yazdığı zamanlar, yeni ve güçlü rakipler yükselmeye başlamıştı. Batı'da Bizanslıları güney İtalya'dan atıp, Sicilya'yı fetheden Norman Sicilya Krallığı, şimdi gözünü Bizans Adriyatik sahillerine ve ötesine dikmişti. Doğu'da korkunç 1071 tarihli Malazgirt Meydan Muharebesi İmparatorluğun askeri ve ekonomik kalbi Küçük Asya'nın kaybıyla sonuçlanmış, Selçuklular Konstantinopolis'in 100 mil güneyinde Nicaea şehrini 1081 yılında başkent yapmışlardı. Kısa süre sonra Hristiyanlar yanında Türk korsanlarda Ege Deniz'inde ortaya çıktılar. Denizleri denetlemekle görevli Bizans thema filoları ihmal ve ardı ardına iç savaşlar yüzünden tükenmiş oldukları için bu görevlerinde etkin mukabelede bulunamıyorlardı. Bu noktada, Bizans filosunun acınası durumu vahim sonuçlar doğurdu. Norman istilası durdurulamadı ve orduları Korfu'yu ele geçirdi, Epirus'ta mukavemet görmeden karaya çıktılar ve Dyrrhachium'ı (Modern Dıraç) kuşatmaları, on yıllık bir savaşı başlatarak sıkışmış imparatorluğun kısıtlı kaynaklarını tüketti. Yeni imparator I. Aleksios (), zaten 1070'lerde Adriyatik ve Dalmaçya'da Normanlara karşı kontrollerini ortaya koyan Venediklileri yardıma çağırmak zorunda kaldı. 1082 yılında, yardımlarına karşılık, onlara büyük ekonomik imtiyazlar tanıdı. Bu anlaşma ve sonraki bu imtiyazların genişlemesi pratikte Venediklilerin (daha sonra Cenevizliler ve Pisalılar da) Bizanslıları rehin almalarına neden olmuştur. Tarihçi John Birkenmeier şöyle yazmıştır: 1080'li yıllarda Normanlar ile yapılan çatışmalarda, etkili Bizans deniz gücü sadece küçük bir filoydu ve muhtemelen önceki on yılda donanma komutanlığından emekli olan Michael Maurex tarafından ayakta tutuluyordu. Venedikliler ile beraber başDilıçta Norman filosuna karşı galip gelindi ama birleşik filo 1084 yılında Korfu açıklarında Normanlar tarafından mağlup edildi. Aleksios kaçınılamaz surette kendi filosuna sahip olması gerektiğini anladı ve kara operasyonlarındaki uğraşmasına rağmen, deniz gücü kurmak için adımlar attı. Özellikle Ege'ye filo gönderen İzmirli Çaka Bey gibi Türk emirlerinin teşebbüslerini karşılık verirken, çabaları bazı başarılar doğurdu. İoannis Doukas komutasında filo akabinde Girit ve Kıbrıs isyanlarını bastırmakta kullanıldı. Haçlıların yardımıyla, Aleksios Batı Anadolu sahillerini geri kazanabildi ve etkisini doğu tarafına doğru genişletti: 1104 yılında, 10 gemilik bir filo Trablus ile beraber Laodicea ve diğer kıyı kasabalarını ele geçirdi. 1118 yılına gelindiğinde Aleksios küçük bir donanmayı ardılı II. İoannis'a () bırakabildi. Babası gibi II. İoannis de orduya ve kara temelli seferlere odaklandı fakat donanmanın gücünün ve sistemin tedarikinin ayakta tutulmasına dikkat gösterdi. İoannis, Aleksios'un Venediklilere verdiği imtiyazları yenilemeyi reddetti. Misilleme olarak Venedikliler birçok Bizans adasını talan ettiler ve Bizans filosu üzerilerine gidemedi, İoannis 1125 yılında anlaşmayı yenilemek zorunda kaldı. Açıkça bu noktada Bizans donanması İoannis'in başarı bir şekilde İmparatorluğun kaynakları üzerine baskı uygulayan Venediklilere karşı gelmesini sağlayacak yeterli güce sahip değildi. Bu olaydan çok vakit geçmeden, II. İoannis, Maliye bakanı Poutzeli İoannis'in tavsiyesine uyarak filoya ayırdığı parayı orduya aktarmış, sadece "ad hoc" temelli gemiler hazırlamıştır. Hırslı hükümdar I. Manuil () idaresinde Doğu Akdeniz'in Latin ve Müslüman devletleri ile ilişkilerinde dış politikanın güçlü bir aracı olarak geniş şekilde donanmayı kullanması onun büyük geri dönüşüne neden oldu. Hükümdarlığının erken dönemi boyunca, Bizans deniz gücü hala zayıftı: 1147 yılında Sicilya Kralı II. Rugerro'nun amirali Giorgio d'Antiochia'nın komutasında filo Korfu, İyonya Adaları ve Ege'nin içerisine çok ciddi direnç görmeden akınlar düzenleyebildiler. Ertesi yıl büyük bir filonun (iddiaya göre 500 savaş gemisi ve 100 nakliye gemisi) eşlik ettiği bir ordudan oluşan Venedik yardımı ile Korfu ve İyonya Adaları Normanlardan geri alındı. İntikam olarak 40 gemilik bir Norman filosu Konstantinopolis'e ulaştı, Boğaziçi'nde Büyük Saray önünde gövde gösterip, şehrin banliyölerini yağmalamışlardır. Fakat dönüş yolunda bu filo, Bizans ya da Venedik donanmasının saldırısına uğrayıp yok edilmiştir. 1155 yılında, 10 gemilik bir Bizans filosu Norman asi Loritellolu III. Robert'i desteklemek için Ancona'ya vardı, Güney İtalya'yı elde etmek için son Bizans teşebbüsünü başlattılar. BaşDilıçtaki başarılara ve "megas doux" Alexios Komnenos Bryennios'un takviyesine rağmen, sefer 1156 yılında nihayetinde mağlup edildi ve dört Bizans gemisi ele geçirildi. 1169 yılında Manuil'in çabaları meyvesini verdi, "megas doux" Andronikos Kontostefanos komutasında 150 kadırga, 20 büyük nakliye gemisi ve 60 at nakliye gemisinde oluşan büyük ve saf Bizans donanması Haçlı Kudüs Krallığı hükümdarı ile beraber Mısır işgal etmek için gönderildi. Fakat işgal başarısızlıkla sonuçlandı ve Bizans filosunun yarısı dönüş yolunda fırtınada yok oldu. Mart 1171 tarihinde İmparatorluk çapında tüm Venediklilerin yakalanıp, tutuklandığında, Bizans donanması Sakız Adası'na seyir eden Venediklilere bir saldırıyla engelleyecek güce sahipti ve onları görüşmeye razı edebildiler. Manuil, Kontostefanos komutasında 150 gemilik bir filoyu orada onlarla yüzleşmeleri için yolladı ve hastalıktan zayıflayana kadar geciktirme taktikleri uyguladılar, Venedikliler geri çekilmeye başladılar ve Kontostefanos'un filosu tarafından takip edildiler. 1125 yılında yaşanan aşağılanmadan sonra kayda değer bir geri dönüştü. 1177 yılında, Kontostefanos komutasında 70 kadırga ve 80 yardımcı gemilik bir başka filo Mısır'a yollandılar, Flandra Kontu Filip ve Kudüs Krallığı soylularının önemli miktarı bu sefere katılmayı red edince filo Akka açıklarından geri döndü. Fakat Manuil'in hükümdarlığının bitimi, bütün cephelerde sürekli savaşı yorgunluğu ve İmparator'un görkemli projelerin sonucu, tarihçi Nikitas Honiatis, Manuil'in hükümdarlığının son döneminde artan korsanlığı, filonun ayakta tutulması için ihtiyaç duyulan fonların imparatorluk hazinesinin diğer ihtiyaçlarına yönlendirilmesine bağlar. I. Manuil'in ölümünden ve Komnenos Hanedanı'nın 1185 yılında iktidardan çekilmesinden sonra, donanma hızla düşüşe geçti. Kadırgaların bakımı ve yetkin mürettebatı elde tutmak çok pahalıydı ve ihmal, filonun hızlı kötüleşmesine neden oldu. 1182 yılında Bizanslılar Venedikli denizcilere bazı kadırgalarına mürettebat olmaları için para vermelerine rağmen, 1180'lerde Komnenos deniz teşkilatının büyük kısmı ayaktaydı ve 70-100 gemilik seferler düzenlendiği dönemin kaynaklarında kaydedilmiştir. Böylece I. Andronikos () hâlâ 1185 yılında 100 savaş gemisi toparlayabilip Marmara denizi'nde Norman filosuna önce direnip daha sonra yenebilmiştir. Fakat sonucunda imzalanan barış anlaşması Normanların İmparatorluk için bir filo kuracakları maddesini içermekteydi. Bu ve buna benzer II. İsaakios'un ( ve ) ertesi yıl Venedikliler ile yaptığı anlaşma cazip ticari imtiyazlar karşılığı Cumhuriyetin takip eden altı ay içinde 40-100 kadırga sağlamasını içermesi, Bizans hükümetinin kendi deniz teşkilatının yetersizliğinin farkında olduğunu anlatan göstergelerdir. Bu dönem de ayrıca Doğu Akdeniz boyunca korsanlık artmıştır. Korsan faaliyetleri Ege'de yüksek olup aynı zamanda korsan kaptanları kendilerini denizci olarak bir ya da diğer bölge gücüne önermekteydiler, çünkü bu şekil düzenli bir filo tutmanın maliyetine göre belirli bir sefer için daha hızlı ve ucuz bir yöntemdi. Böylece II. İsaakios'un Kıbrıs'ı İsaakios Komnenos'un elinden geri almak için yolladığı 66 gemilik filo Sicilyalı Normanlar tarafından tutulan korsan Brindisili Margaritus tarafından yok edildi. Özellikle Cenevizli kaptan Kaphoures başta olmak üzere korsanların tahribatı, Nikitas Honiatis ve kardeşi Atina Metropoliti Mihail Honiatis tarafından anlatılmıştır, sonucunda Angelos iktidarı eyleme geçmeye zorunda kalmıştır. Kıyı bölgelerden filo vergisi toplanmış ve 30 gemi hazırlanmış ve Calabrialı korsan Steiriones'in komutasına verilmiştir. BaşDilıçta birkaç başarı kazanmalarına rağmen, Sestos açıklarında Kaphoures'un sürpriz saldırısı ile yok edilmişlerdir. Gene Steiriones tarafından konuta edilen, Pisa tarzı gemilerden oluşan ikinci filo nihayetinde Kaphoures'u yenmiş ve akınlarını bitirmiştir. Aynı zamanda Nikitas Honiatis, "megas doux", Mihail Strifnos'u imparatorluk filosunun ekipmanlarını satarak kendisini zengin etmekle suçlarken, erken 13. yüzyılda merkezi hükümetin yetkisi zayıflarken çeşitli yerel güç sahipleri vilayetlerde gücü ele almaya başlamışlardı. Genel atmosferin kanunsuzluk olması, Güney Yunanistan'da Leo Sgouros ve Sisam adasının imparatorluk valisi Pegonites gibi adamlar gemileri kendi amaçları için kullanmalarına neden oluyor, kendileri için akınlar düzenleyebiliyorlardı. Hatta İmparator III. Aleksios'un komutanlarından biri olan Konstantin Frangopulos'a Karadeniz ticaretine karşı korsan akınları düzenlemesi için yetki verdiği söylenir. Sonuç olarak Bizans devleti ve filosu, Dördüncü Haçlı Seferi'ni destekleyen Venedik deniz kudretine direnebilecek durumda değildi. Nikitas Honiatis'a göre, III. Aleksios ve Stryphnos, Haçlıların Konstantinopolis'e doğru gemilerle ilerledikleri gerçeği ile uyarıldıklarında sadece 20 "acınası ve çürümüş" gemi bulabilirler. 1203 yılında İlk Haçlı kuşatması boyunca, Bizans gemilerinin Haçlı Filosunun Altın Boynuz'a girmelerine engel olma teşebbüsleri başarısız oldu ayrıca Bizans kundak gemileri saldırıları Venediklilerin gemilerini yönetmelerindeki kıvraklıkla başarısız oldu. 1204 yılında Dördüncü Haçlı Seferi tarafından Konstantinopolis'in ele geçirilmesinden sonra, Bizans İmparatorluğu Haçlılar tarafından paylaşılırken, her biri Bizans imparatoru unvanını kullanan Epir Despotluğu, Trabzon İmparatorluğu ve İznik İmparatorluğu olmak üzere üç Rum devleti kuruldu. Epir bir donanma bulundurmadı, Trabzon donanması çok küçük ve çoğunlukla devriye ve birliklerin transferi için kullanılıyordu, İznik başDilıçta güçlendirme politikası izledi ve filosunu sahillerin savunması için kullandı. III. İoannis () hükümdarlığında daha etkili dış politika izlendi ve 1225 yılında İznik filosu Midilli, Sakız, Sisam ve İkarya adalarını zapt etti. Fakat 1235 tarihli Konstantinopolis Kuşatması sırasında İznik donanması çok daha küçük Venedik gücü tarafından mağlup edildi ve 1241 yılındaki benzer bir teşebbüs de İznikliler açısından aynı şekilde sonuçlandı. 1230'lar boyunca İznik çabaları Girit adasında Venediklilere karşı kısmen başarılı olmuş yerel ayaklanmayı desteklemek olmuştur, 1236 yılında adada kalan son İznik birliği ayrılmaya zorlanmıştır. Donanmasının zayıflığının farkında olan İmparator VIII. Mihail () denizde Venediklilere karşı yardımı güvence altına alabilmek için Cenevizliler ile Nymphaeum Anlaşmasını Mart 1261 tarihinde imzalamaya karar verdi, bu anlaşma ile bazı ticari imtiyazlar tanıdı. Konstantinopolis'in geri alınmasından birkaç ay sonra VIII. Mihail kendi filosunu inşa etmeye odaklanabildi. 1260'ların başlarında, Bizans donanması hala zayıftı ve büyük oranda Ceneviz yardımına ihtiyaç duyuyordu. Yine de müttefikler doğrudan çatışmada Venedik karşısında duramıyorlardı, buna örnek 48 gemilik Bizans-Ceneviz birleşik filosu, 1263 yılında kendilerinden çok daha küçük Venedik filosuna yenildiler. İtalyanların kendi aralarında devam eden Ceneviz-Venedik savaşıyla meşgul olmalarının avantajıyla, 1270 yılında imparatorluk bayrağı altında denize açılan Latin korsanlarla beraber, Mihail'in çabaları 80 gemilik güçlü bir donanma doğurdu. Aynı yıl, 24 kadırgalı bir filo Negroponte adasında (Eğriboz Adası) bulunan Oreos kasabasını kuşattı ve 20 kadırgalı bir Latin filosunu mağlup etti. Bu, ilk bağımsız Bizans deniz operasyonu ve Ege'de düzenli deniz seferlerini başDilıcı olarak kabul edilir, bu seferler 1270'ler boyunca devam etmiş ve birçok ada Latinlerden geri alınmış ancak elde uzun süre tutulmamıştır. Bu diriliş uzun süre devam etmemiştir. Charles d'Anjou'nun 1285 yılında ölümünden sonra ve İtalya'dan işgal tehdidinin sona ermesiyle Mihail'in ardılı II. Andronikos () Cenevizli müttefiklerinin deniz gücüne güvenerek, filoyu ayakta tutmak için bir şey yapmadı, buna bir sebepte filonun ağır masraflarını kaldırabilecek hazineye nakit akışının olmamasıydı. Aynı zamanda, Andronikos Batı için daha az endişe duyuyor ve Küçük Asya'ta daha çok vakit ayırıyordu ve orada Türk ilerleyişini durduracak politikalarında donanmaya yer yoktu. Sonuçta, tüm filo iptal edildi, mürettebatı işten çıkarıldı ve gemiler ya parçalandı ya da çürümeye terk edildi. Bunun sonuçları çok çabuk görüldü: Andronikos'un uzun hükümdarlığında, Türkler Anadolu'nun Ege sahillerinin kalıcı egemenliğini ele geçirdiler, imparatorluk bu durumu tersine çevirmeyi başaramadı, diğer yandan Bizans-Venedik Savaşı (1296-1302) boyunca Venedik filosu Konstantinopolis'e saldırıp ve etrafını talan etti. Andronikos'un kararı, dönemim yazarları ve bürokratlarından neredeyse başından itibaren önemli bir muhalefet görmüş ve eleştiri almıştır, Yeoryos Pahimeris ve Nikiforos Grigoras gibi tarihçiler dar görüşlü bu kararın uzun vadeli etkilerinin felaket olduğunu belirtirler: iptal edilen filonun mürettebatın Türk ve Latin efendilerin hizmetine girmesiyle güçlenmiş korsanlık artmış, Konstantinopolis İtalyan deniz güçlerine karşı savunmasız kalmış ve Sakız Adası'nın Cenevizli Benedetto Zaccaria'ya, Rodos ve On İki Ada'nın Hospitalier Şövalyeleri'ne, Midilli ve diğer adaların Gattilusilerin eline geçmesi dahil daha fazla Ege adası yabancı güçlere karşı kaybedilmiştir. Grigoras'un yorumu, "eğer [Bizanslılar] geçmişte olduğu gibi denizlerin efendisi olarak kalırlarsa, Latinler bu kadar küstah gelişmezler [...], Türkler Ege Denizi'nin kumlarına göz dikmezler ya da her yıl herkese haraç ödemezdik." 1305 yılından sonra bu genel baskıya bağlı olarak ve Katalan Bölüğü'ne bağımlılık nedeniyle, İmparator gecikmeli olarak 20 gemilik bir donanma inşasına karar verdi fakat birkaçı yapılabildi ve küçük bir filo takip eden birkaç yıl faal oldu, sonunda bu filo da iptal edildi. 14. yüzyılda tekrar eden iç savaşlar, Balkanlarda Bulgar ve Sırp saldırıları ve sürekli artan Türk akınları ile meydana gelen tahribat ile Bizans devletinin çöküşü hızlandı ve 1453 yılında Osmanlı Türklerinin ele geçirmesi ile nihayetlendi. Özellikle İtalyan deniz güçlerinin müdahalelerine karşı Konstantinopolis'un güvenliği ve dolayısıyla bağımsızlığını muhafaza etmek için Andronikos'dan sonra birçok imparator filoyu yeniden kurmaya teşebbüs etti fakat çabaları sadece kısa vadeli sonuçlar doğurdu. II. Andronikos'un ardılı III. Andronikos (), tahta geçtikten hemen sonra, çeşitli sermayedarların katkılarının yardımıyla da 105 gemi olarak kaydedilen büyük bir filoyu bir araya getirdi. Onun kişisel liderliğinde donanma ile Ege Denizi'ne büyük bir akın düzenledi, Cenevizlilerden Sakız adası veFokaia geri alındı, ayrıca küçük Latin ve Osmanlı prenslikleri Bizans şartlarına uymak konusunda zorlandı. Fakat Bitinya'da Osmanlılara karşı seferleri fiyaskoydu ve kısa bir süre sonra Osmanlılar kendi ilk deniz üslerini Marmara Denizi'nde Trigleia'da kurdular, Trakya sahilinde diğer yerler ile devam ettiler. Bu yeni tehdit karşı savunma yapabilmek için, III. Andronikos'un hükümdarlığının sonlarına doğru Konstantinopolis'te Türk akınlarına karşı durması için 70 gemilik bir filo inşa edildi ve başına "Megas doux" Aleksios Apokaukos atandı. Bu filo, 1341-1347 iç savaşı sırasında çok faaldi ve komutanı baskın bir rol oynadı. İç savaşı takiben, İmparator VI. İoannis Kantakuzinos () Konstantinopolis'ten geçen ticareti kontrol eden Galata'da bulunan Ceneviz kolonisine olan ekonomik bağımlılığı azaltmak ve Türklerin geçişine karşı Çanakkale Boğazı'nı güvence altına almak için askeri ve ticari filoyu geliştirmeyi denedi. Venediklilerin yardımıyla bunu yaptı fakat Mart 1349 tarihinde 9 gemi ve yaklaşık 100 küçük tekneden oluşan yeni inşa edilmiş filo Konstantinopolis'in güney kıyısında fırtınaya yakalandı. Tecrübesiz mürettebat paniğe kapıldı ve gemiler Cenevizliler tarafından ya batırıldı ya da ele geçirildi. Vazgeçmeyen Kantakuzinos bir başka filo inşa etme çabasına girdi ve bu ona Selanik ve bazı kıyı şehir ve adalarında Bizans otoritesini tekrar tesis etme imkânı verdi. Ana filo Konstantinopolis'te tutuldu ve Bizans gemileri Ege'de faal kalmalarına ve Türk korsanlarına karşı bazı başarılar sağlamalarına rağmen Türklerin tüm faaliyetlerini durdurmayı başaramadılar ve denizlerde üstünlük sağlamakta onları İtalyan donanmalarına kafa tutmalarında yalnız bıraktılar. Mali kaynakların yetersizliği gemilerin yalnızca Konstantinopolis'te bakımlarının yapılmasına neden oluyordu. "Despotēs" II. Theodoros Paleologos'a 1418 yılında sunduğu sunduğu kitapçıkta, âlim Gemistos Plethon donanmanın bakımı hakkında nasihat eder, karada bulunan kaynakların itinayla hem ayakta tutmak hem de etkili ordu için yetersiz olduğunu belirtir. bundan sonra, maddi olanağı kısıtlı Bizans devleti o günün güçlü devletlerinin piyonu oldu, bu devletlerin arasındaki rekabeti kullanarak ayakta kalmaya çalıştı. Sonuçta, örneğin, 1351 yılında Kantakouzenos, 1350-1355 yılları arasında Ceneviz-Venedik savaşında Vendeklilerin yanında yer almış ama Venedikli amirallerin terk etmesi yüzünden filosu kolaylıkla Cenevizliler tarafından mağlup edilmiş ve istemediği bir anlaşmayı imzalamaya zorlanmıştır. 1390 yılında VII. İoannis'in kısa süren taht gaspı sırasında, II. Manuil () sadece beş kadırga ve dört küçük tekne (bunlara Rodos Hospitalier'in verdikleri de dahildir) ile Konstantinopolis'i kolaylıkla ele geçirebilmiş ve babası V. İoannis'i kurtarmıştır. Altı yıl sonra Manuil Niğbolu Haçlılarına yardım için on gemi sözü verdi; yirmi yıl sonra, kendi komutasında dört kadırga ve piyade ve süvari taşıyan iki küçük tekne ile Taşoz adasını bir işgalden kurtardı. Aynı şekilde, 1421 yılında tahtta hak iddia edip II. Murad'a isyan eden Mustafa Çelebi'yi on savaş gemisiyle destekledi. İmparator VIII. İoannis'un (), Epir Despotu ve Kefalonya Kontu I. Carlo Tocco'nun üstün filosunu yenmesi sonucu Mora'da bulunan tüm mülklerini Bizans'a terk etmeye zorladığı, 1427 yılında Echinades adaları açıklarında gerçekleşen savaş, kaydedilmiş son Bizans deniz zaferidir. Bizans donanmasının son kez ortaya çıkışı, 1453 son Osmanlı kuşatması sırasında olmuştur, Bizans, Ceneviz ve Venedik gemilerinden oluşan karma filo (Kaynaklara göre sayı 10 ile 39 arası gemi olarak değişmektedir), Osmanlı filosuna karşı Konstantinopolis'i savunmuştur. Kuşatma sırasında, 20 Nisan 1453 günü, Bizans tarihindeki son deniz eylemi, üç Ceneviz kadırgası eşliğinde bir Bizans nakliye gemisinin büyük Osmanlı kuşatma filosu arasından bir yol bulup Altın Boynuz'a girmesi olarak gerçekleşmiştir. 3. yüzyılda büyük vilayet filolarının daha küçük filolara bölünmesinden İslam'ın yayılışında yeni donanmanın oluşumuna kadarki geç ilkçağ Roma filolarının organizasyonu hakkında çok az şey bilinmektedir. Bu dönemdeki dikkate değer denizcilik faaliyetlerinin kanıtlarına rağmen, erken dönem tarihçiler, Roma donanmasının tamamen ortadan kalktığına inanmaktadırlar fakat daha yeni dönem çalışmalar bu resmi değiştirmiştir, artık temel olarak kara ordusuyla yakın çalışacak şekilde tasarlanarak nehir ve sahil kuvvetlerine dönüştüğüne inanılmaktadır. İmparator Diocletianus () hükümdarlığında, donanmanın gücünün 46,000 adamdan 64,000 adama çıkardığı anlatılmaktadır, bu rakam Geç Roma Donanması'nın çıktığı en yüksek noktayı göstermektedir. Tuna Filosu ("Classis Histrica") ve ona bağlı lejyoner filotillaları hala iyi bir şekilde "Notitia Dignitatum" içinde anlatılmaktadır ve onun artan faaliyetleri Vegetius ("De Re Militari", IV.46) tarafından yorumlanmıştır. Batıda, ırmak filosu zikredilmiştir fakat eski has filonun tamamı ortadan kalkmıştı ("De Re Militari", IV.31) ve hatta kalan Batı vilayet filoları çok ciddi güçsüz ve önemli barbar saldırılarını karşılayacak yetenekten uzaktılar. Doğuda, Suriye ve İskenderiye filoları resmi kaynaklarda belirtilmekte ve hala yaklaşık 400 yılında mevcutlarken ("Codex Justinianus", XI.2.4 & XI.13.1), bir filo Konstantinopolis'in kendisinde konuşlandırılmıştı, belki de has donanmanın kalanlarından oluşturulmuştu. 400 yılında Asya ile Avrupa'yı ayıran kanalı geçmeyi deneyen ve tekneler inşa eden çok miktarda Gotu öldürmeye yeterliydi. Fakat büyüklüğü bilinmemektedir ve "Notitia" içinde görünmemektedir. 5. yüzyıl boyunca Akdeniz'de "ad hoc" temelli filolar hazırlamış ve sonra görev bitimi dağıtılmışlardır. İlk sabit Bizans filosu 6. yüzyıl başlarında görülmektedir ve 513-515 yıllarında Vitalian isyanında I. Anastasius, asilerin filosuna karşı kendi filosunu oluşturmuştur. Bu filo daha sonra dağıtılmadı ve I. Justinianus ve onun ardılları dönemlerinde geliştirilerek profesyonel ve iyi bakımlı bir güç haline getirildi. Herhangi bir deniz tehdidi olmaması nedeniyle, 6. yüzyılın sonlarında Tuna'da birkaç küçük filotilla ve Konstantinopolis ve Ravenna'da iki ana filo ile görece küçüktü. Ayrıca filotillalar, İmparatorluğun büyük deniz ve ticaret merkezlerinde üsleniyorlardı: İskenderiye'de ki, Konstantinopolis'e giden yıllık buğday taşıyan filoya eşlik ediyordu ve Kartaca'da ki, Batı Akdeniz'i kontrol ediyordu. Justinianus ayrıca İmparatorluğun daha uzak noktalarında daimi birlik ve filo bulunduruyordu, Septem (Ceuta), Kırım'da Chersonesos ve Akabe Körfezi'nde Aelana (Eilat). Bu bölgelerin alt yapısı ve uzun dönem denizcilik geleneği filoların bakımını kolaylaştırıyor ve deniz seferi olduğunda büyük bir filo kolaylıkla ve ucuz bir şekilde çok fazla ticaret gemisine el konularak bir araya getiriliyordu. 7. yüzyıl boyunca ortaya çıkan Arap fetihlerine karşılık vermek için imparatorluğun tüm idari ve askeri sistemi elden geçirildi ve Thema sistemi kuruldu. Buna göre İmparatorlukta bölgesel idari ve askeri birim olan birçok "themata" kuruldu. "Stratēgos" komutasında her "thema" kendi vergileriyle ayakta duran kuvvetler oluşturdu. Thema kuvvetlerinin bir dizi ayaklanması neticesinde, V. Konstantin önceki daha büyük themaları dereceli olarak bölüp, Konstantinopolis'te ya da yakınlarında üslenen; sefere çıkan orduların çekirdeği olacak; merkezi ihtiyat gücü şeklinde bir imparatorluk ordusu, tagmata, oluşturdu. Benzer hat üzerinde düzenlenen filoda da benzer süreç izlendi. 7. yüzyılın ikinci yarısında, "Karabisianoi" (, "Gemilerin Adamları") filoları oluşturuldu. Kesin tarih bilinmemektedir, 650'ler/660'lar aralığı tahminleri, Zâtüssavârî Muharebesine karşılık, ya da 672-678 yılları arasında süren Konstantinopolis'in uzun ilk Arap Kuşatmasının ardından. Kökeni de bilinmemektedir: muhtemelen eski "quaestura exercitus", ya da İlirya Eyaleti ordusu kalanlarının işe alınmasından olabilir. Bir "stratēgos" ("stratēgos tōn karabōn/karabisianōn", "general of the ships/seafarers") komuta ederdi, ve Milet'ten Kilikya'da Seleucia yakınlarında Hilâfet sınırlarına kadar Küçük Asya'nın güney sahilleri; Ege adaları ve Güney Yunanistan İmparatorluk mülkleri dahildi. Karargahı başDilıçta belki Sisam adasıydı, bir "Drungarios" yönetiminde bağlı komutanlık Pamfilya, Kibirra'daydı. İsminden anlaşılacağı üzere, imparatorluğun sürekli donanmasının büyük kısmını içeriyordu ve Mısır ve Suriye'den Arap filolarının ana deniz tehditleri ile yüzleşiyorlardı. "Karabisianoi" diğer yandan yetersizliğini kanıtladı ve 8. yüzyıl başlarında üç parçadan oluşmuş daha karışık bir sistem ile yer değiştirdi, bu sistem küçük değişiklikler ile 11. yüzyıla kadar yaşadı: (1) Konstantinopolis'te üslenmiş merkezi imparatorluk filosu, (2) az sayıda büyük bölgesel deniz komutanlıkları, ya denizci "thema" ya da "drungariates" isimli bağımsız komutanlıklar, (3) tamamen savunma ve polis görevleri gören ve yerel vilayet valilerine bağlı daha büyük sayıda küçük filolar. Roma donanmasından farklı olarak, merkezi filolar ile karşılaştırıldıklarında vilayet filoları kesinlikle sayıca daha az ve daha hafif teknelerden oluşmaktaydı, Bizans bölgesel filoları, merkezi filoların sağında muhtemelen daha çetin bir düzende yer alırlardı. Başkent donanması Konstantinopolis'in Arap kuşatmalarının püskürtülmesinde merkezi bir rol oynamıştır, fakat sonraki dönem İmparatorluk filosunun (βασιλικόν πλόιμον, "basilikon ploïmon") 7.yüzyılda mı yoksa 8. yüzyılda mı ayrı bir komuta altında olup olmadığı belli değildir. Komutanı, "Drungarios tou ploimou", ilk defa 842/843 yılında "Taktikon Uspenskiy" isimli talimatta görülür ve 8. yüzyıl boyunca Konstantinopolis'ten yönetilen ana filolar için çok az kanıt vardır, Hélène Ahrweiler kuruluşunu erken 9. yüzyıl olarak tarihler. Ondan sonra İmparatorluk filosu ana merkezi ihtiyat kuvveti ve çeşitli sefer filolarının çekirdeği olarak düzenlenmiştir. İlk ve uzun zaman ayakta kalan tek denizci thema Kibirreoton Themasıdır (, "thema Kibyrrhaiotōn"). "Karabisianoi" filosundan oluşturulmuştur ve Küçük Asya'nın güney kıyılarını korumakla görevlendirilmişti. Tam olarak kurulma tarihi belirsizdir, bir bakış yaklaşık 719 olarak belirtirken bir diğeri ise yaklaşık 727 olarak belirtir. "Stratēgos", ilk olarak 734 yılında kayıtlarda görülür ve Attaleia'da konuşlanmıştır. Baş yardımcıları Merdeilerin "katepanō"nu, Syllaeum'da bir "ek prosōpou" (temsilci) ve Attaleia ile İstanköy'ün "droungarioi"leridir. Müslüman Levant'a yakın olması nedeniyle, yüzyıllar boyunca İmparatorluğun ana deniz filosu olarak kalmıştır, Arap deniz tehdidinin azalmasıyla küçültülmüştür. Filo en son 1043 yılında zikredilmiştir, o tarihten sonra thema tamamen sivil bir vilayet haline gelmiştir. Kibirreotonlar, Ege'de iki bağımsız deniz komutası ile tamamlanırdı, her biri bir "Drungarios" tarafından yönetilirdi: "Aigaion Pelagos" ("Ege Denizi"), Ege'nin kuzey yarısı, Çanakkale Boğazı ve Marmara Denizi'ni kapsardı, farklı olarak "Dodekanesos" ("On iki Adalar") ve "Kolpos" ("Körfez") olarak bilinen komuta, Sisam'da üstlenmişti ve Kiklad Adaları dahil Güney Ege'yi kapsıyordu. Diğer "droungarioi" pozisyonlarından farklı olarak ast kuvvetlere komuta ederlerdi, bu iki bölge tamamen bağımsızlardı ve bu bölgelerin "droungarioi" pozisyonlarının bölgeleri üzerinde hem askeri hem de sivil yetkileri vardı. Zamanla tam bir denizci themalığa yükseltilmişlerdir, Ege Denizi'nin Theması (, "thema tou Aigaiou Pelagous") yaklaşık 843, "Dodekanesos"/"Kolpos" drungariate doğu parçaları ise geç 9. yüzyılda Sisam'ın Theması'nı (θέμα Σάμου, "thema Samou") meydana getirdi. İyonya kıyılarını da içeriyordu ve başkenti Smyrna idi. Bazı "karacı" "themata"lar da bir "tourmarchēs" ("Taktikon Uspenskiy" isimli talimatta toptan "tourmarchai tōn ploimatōn" olarak zikredilmiştir) komutasında büyükçe filotilla tutuyorlardı. Bu filotillalar büyük thema filoları ile merkezi imparatorluk filosu arasında orta bir rol oynuyorlardı: profesyonel mürettebat ("taxatoi") ile daimi filotillaydılar, bakımları bulundukları vilayet tarafından değil imparatorluk hazinesi tarafından karşılanıyordu fakat yerel thema "stratēgos" tarafından yönetiliyorlardı ve ana görevleri yerel savunma ve kolluk kuvveti vazifeleriydi.. Bu themalar: Özellikle önemli birbaşına bölgelerinin ana deniz yollarının kontrolü için "archon" unvanlı ayrı subayların kontrolündeydi, bu unvan bazı durumlarda İmparatorluk Filosu müfrezelerinin komutanı için kullanılırdı. Bu "archontes"ler, Sakız Adası, Malta, Eğriboz Körfezi ve muhtemelen Sesprotya ve "Bulgaristan" (kontrol ettiği alan Ahrweiler tarafından Tuna Nehri ağzı olarak tanımlanmıştır) olarak bilinmektedir. Bunlar 9. yüzyıl sonunda ortadan kalkmışlardı, bunun sebebi Arap akınlarına direnememeleri ya da themalar ile birleşmeleridir. Kara birliği karşılıklarında olduğu gibi, Bizans donanmasının tam büyüklüğü ve birlik sayıları önemli bir tartışma konusudur, bunun sebebi birincil kaynakların yetersiz ve muğlak olmasıdır. Bir istisna, geç 9 ve erken 10. yüzyıl için, 911 yılında yapılan Girit seferine yapılan detaylı analizdir. Bu listeler, VI. Leon'un hükümdarlığında donanmanın 34,200 kürekçiye ve muhtemelen 8,000 deniz piyadesine ulaştığını göstermektedir. Merkezi imparatorluk filosu, "basilikon plōimon"un "Drungarios"u komutasında toplam 19,600 kürekçi ve 4,000 deniz piyadesinden oluşuyordu. Bu 4,000 deniz piyadesi profesyonel askerdi, ilk olarak I. Basileios tarafından 870'li yıllarda birliklere alınmışlardı. Daha önce thema ve tagma askerlerine ihtiyaç duyuluyordu, bu nedenle onlar imparatorluk filosunun büyük varlıklarıydılar, bu taze güç daha güvenilir, daha iyi eğitimli ve İmparator'un idaresinde hemen mevcut bir güçtü. Bu deniz piyadelerinin yüksek statüsü, onların benzer bir şekilde organize edilmiş imparatorluk "tagmata" gücüne ait olduğunun düşünülmesi gerçeğini betimliyordu. Ege Themasının filosu 2,610 kürekçi ve 400 deniz piyadesi, Kibirreoton Theması filosu 5,710 kürekçi ve 1,000 deniz piyadesi, Samian filosu 3,980 kürekçi ve 600 deniz piyadesi ve son olarak Hellas Theması 2,000 kişilik bölümü aynı zamanda deniz piyadesi de olacak şekilde seçilmiş thema askerlerinden oluşan 2,300 kürekçiden oluşuyordu. Aşağıdaki tablo, Warren T. Treadgold tarafından yapılan, Bizans donanmasının tüm tarihi boyunca kürekçilerinin miktarları hakkında tahminleri içerir: Yaygın algının tersine, kürekçi olarak forsa kullanılmamıştır, ne Bizanslılar ne de Araplar ya da onların Romalı ve Yunan öncülleri de kullanmamışlardır. İmparatorluk var olduğu süre boyunca, Bizanslı mürettebatlar çoğunlukla özgür doğmuş düşük tabakadan insanlardan oluşurdu, bu insanlar yasal zorunluluk olan askeri hizmetlerine ("strateia") karşılık ödeme ya da toprak alırlardı. 10. yüzyılın ilk yarısında sonrakinin denizci ve askerler için değeri altın karşılığı hesaplanmıştı. Savaş esirleri ve yabancılar da diğer yandan kullanılırdı. ilo mürettebatının büyük kısmını oluşturan Merdeiler yanında, "Toulmatzoi" olarak bilinen esrarengiz grup (muhtemelen Dalmaçyalı) Girit seferlerinde görülürken birçok Ruslara, 10. yüzyılda gerçekleşen bir seri anlaşmalarda Bizans silahlı güçlerinde hizmet etme hakkı verilmiştir. VII. Konstantin Porfirogennetos'un "De Ceremoniis" eserinde 911 ve 949 yıllarında Girit'e yapılan seferlerde kullanılan filoların listelerini vermiştir. Bu kaynaklar önemli bir tartışmayı başlatmıştır, yorumlara göre: böylece 949 yılında tüm İmparatorluk filosu için verilen sayılar Yunanca metinlerin okumalarına bağlı olarak 100, 150 ya da 350 gemi olarak yorumlanmaktadır. "Ousia" () terimini tam anlamı da ayrıca karışıklık konusudur: geleneksel olarak, 108 adamlık standart mürettebata karşılık gelir ve tek bir geminin güvertesinde bulunan mürettebattan fazladır. "De Ceremoniis" bağlamında diğer yandan en yalın haliyle "birlik" ya da " gemi" olarak da okunabilir. 150 sayısı başka yerlerde kaydedilmiş sayılar ile uyumludur ve birçok tarihçi tarafından kabul görmesine rağmen filonun oluşumu konusunda farklı düşünürler. Makrypoulias, 8 "pamphyloi", 100 "ousiakoi" ve 42 "dromōnes" sayılarını uygun bulur, sonraki iki imparatorluk gemisi ve 10 "Stenon" filotello gemisi içerir. Bu dönem Bizans donanmasının toplam büyüklüğü olarak, Warren Treadgold denizci themalar da dahil olmak üzere yaklaşık 240 savaş gemilik bir toplama ulaşmaktadır, 960-961 Girit seferinde bu rakam 307'e çıkmaktadır. Treadgold'a göre, sonraki rakam muhtemelen 9 ve 10. yüzyılda tüm Bizans donanmasının (daha küçük filotellolar da dahil) yaklaşık ayakta tutabileceği üst sınırı gösterir. Fakat kayda değerdir ki thema filolarında gemi sayısı ve onlara atanan insan gücünde 911 ve 949 yıllarında önemli bir düşüş vardır. Thema filolarının ağırlığını toplam donanma içinde üçde ikiden düşürmek kısmen daha ağır "dromōn" yerine daha hafif "ousiakos" kullanılması kısmen ise mali ve insan gücü zorluklarındadır. Bu ayrıca taşra filolarının tamamen ortadan kalktığı geç 11. yüzyıla kadar sürecek sürecek eğilimin de bir göstergesidir. Denizci themalar, kara karşılıkları ile aynı şekilde yapılanmalarına rağmen, Bizans kaynaklarında tam rütbe yapısıyla ilgili bazı karışıklık mevcuttur. Amiral için kullanılan yaygın terim "stratēgos", kara "themata" yöneten general içinde kullanılırdı. "Stratēgos" altında, iki ya da üç "tourmarchai" (tekil "tourmarches", etkin olarak "Koramiral"). Onların arkasından bir grup "droungarioi" (tekil "Drungarios", "Tümamiral" karşılığı) gelirdi. 9. yüzyılın ortalarına kadar, bağlı komutanları orijinal "Karabisianoi" filolarından ayrıldıkları için, Ege ve Sisam Themalarının valileri "droungarioi" olarak kaydedilmişlerdir, ancak sonra "stratēgos" rütbesine yükseltilmişlerdir. Thema amiralleri aynı zamanda kendi themalarının valileriydiler, themanın sivil idaresinde "prōtonotarios" ("baş seketer/noter") onlara yardım ederlerdi. Filo idaresinden sorumlu "chartoularios", kurmay başkanı olarak görev yapan "prōtomandatōr" ("şef haberci") ve amiralin korumasını yöneten "komēs tēs hetaireias" içeren bir grup kurmay "komētes" ("kontlar", tekil "komēs"), diğer kurmay subaylardır. İmparatorluk filosu farklı bir durumdu, thema idaresine bağlı değildi fakat profesyonel merkezi yedek kuvveti olarak bir "tagmata" olarak kabul edilirdi. Sonuçta, İmparatorluk filosu komutanı "Drungarios tou basilikou ploimou" (daha sonra "megas", "büyük" ön eki ile) tanınır olarak kaldı. Komnenos döneminde de unvan vardı ancak imparatorluk eskort filosu komutanı olarak kullanılıyordu ve Paleologos dönemine kadar ayakta kaldı, 14.