UI yazı tipi, Latince, Yunanca ve Kiril karakter setlerini kullanan dillerle Aero'nun varsayılan yazı tipidir. Okunabilirliği artırmak için varsayılan yazı tipi boyutu da 8pt'den 9pt'a yükseltilmiştir. Windows 8'den önceki Segoe UI yazı sında, sıfır sayısı ("0") dar, büyük harf "O" geniş, bir rakam ("1") üst kancadır. Aero'nun temel simgeleri, önceden Windows XP simgelerini tasarlayan The Iconfactory tarafından tasarlandı. Vista Kullanıcı Deneyimi Yönergeleri, Aero kullanıcı arabirimi ile kullanılan metnin yazımında "ton" konusunu da ele alıyor. Microsoft'un önceki tasarım yönergeleri, kullanıcı arabirimi metninin nasıl dile getirildiğini ele almak için fazla bir şey yapmadı ve bu nedenle, bilgi ve isteklerin kullanıcıya sunulma biçimi, işletim sistemi parçaları arasında tutarlı değildi. Vista ve uygulamaları için yönergeler, teknik olarak doğru tavsiyeyi kesin, objektif ve olumlu olarak sunan iletileri önermekte ve belirli bir sorunu çözmek için motive olmuş akıllı bir kullanıcı olduğunu varsaymaktadır. Özel tavsiye gibi, ikinci kişinin ve etkin sesin (örn. "Fotoğraflarınızı fotoğraf makinenize yazdırın") kullanımını ve "lütfen", "üzgünüm" ve "teşekkür ederim" gibi kelimelerin kaçınılmasını içerir. Katalan milliyetçiliği Katalan milliyetçiliği, Katalonya için daha fazla politik özerklik veya tam bağımsızlığını isteyen siyasi bir harekettir. Katalan milliyetçiliği Birinci Cumhuriyet'te başarısız olmuş İspanya içerisinde bir federal devlet kurma girişiminden bağımsız olarak düşünülür. Valentí Almirall ve diğer entelektüeller bu süreç içerisinde 19. yüzyılda yeni bir politik ideoloji benimsediler. Bu Katalan dilinin tanınmasına yardımcı olmak ve özyönetimin yeniden sağlamanmasını içeriyordu. Bu talepler 1892'de belirtilen Bases de Manresa'da özetlenmiştir. Katalan milliyetçiliği başlangıçta çok az destek gördü; fakat Katalan milliyetçiliğinin ilk evreleri ABD'nin son İspanyol kolonilerini işgal etmesi ve topraklarına katması ile sonuçlanan İspanyol-Amerikan Savaşı'ndan sonra destek kazandı. Bunun sebebi çoğunlukla İspanya'nın savaş sonrasında uluslararası pozisyonunun zayıflaması ve Katalan ihracatının en önemli iki varış noktası olan Küba ve Porto Riko'yu kaybetmesidir. Geniş bir politik hareket kendisine mevcut siyasi senaryolar içerisinde farklı tanımlar bulabilir. Başlıca Katalan partilerinin çoğunluğunun Katalancılığı belli ölçülere bağladığı halde bazıları bağımsızlar olarak etiketlenmeyi reddetmişlerdir. Katalan partilerinin ulusal istekleri de farklılık göstermektedir. Başlıca iki Katalan partisi Katalan Ülkesi fikrine olan bağlılıklarını farkı yollarla ve yoğunlukta göstermiştir. Yönelim ve Birlik (CiU) için konu partinin günlüğündeki ana maddelerden biri değildi, buna rağmen federasyon Valensiya partisi Bloc Nacionalista Valencià "("BNV), Mayorka Sosyalist Partisi ve Mayorka partisi UM ile uzun soluklu bir iş birliği yapmaktan memnundu. Bunun aksine Esquerra Republicana de Catalunya partisi, partiyi Roussillon, Balear Adaları ve Valensiya'ya (özerk topluluk) doğru genişleterek daha önemli adımlar atmıştır. FL FL ya da fl ile şu maddeler kastedilmiş olabilir: Aşklarım Büyük Benden Aşklarım Büyük Benden, Türk şarkıcı Murat Boz'un üçüncü stüdyo albümü. 9 Mayıs 2011'de Dokuz Sekiz Müzik etiketiyle piyasaya sürülmüştür. Pop müzik ritimleri içerir, Boz'un 2009 başında yayımladığı "Şans" albümünden sonraki ilk stüdyo albümüdür. Prodüktörlüğünü Boz üstlenmiştir. Dokuz şarkıdan oluşan "Aşklarım Büyük Benden", müzik eleştirmenlerinden olumlu geri dönüşler aldı; şarkıcının "iyi bir yönelim" içinde olduğu yazıldı. Albümle aynı adı taşıyan şarkı, Nisan 2011'de klibiyle birlikte yayımlandı; albümün satışa sunulmasından sonra ise "Hayat Öpücüğü", "Geri Dönüş Olsa", "Kalamam Arkadaş", "Bulmaca" ve "Soyadımsın" şarkılarına klip çekildi. Bunlardan "Geri Dönüş Olsa" ve "Kalamam Arkadaş", Türkiye resmî listesinde zirvesine yerleşti. "Aşklarım Büyük Benden" albümü, 35.000 satış rakamına ulaştı ve Kadir Has Üniversitesi tarafından düzenlenen ödüllerde, En Has Albüm ödülünü aldı. Boz, albümdeki şarkılarını "Beyaz Show", "Şeffaf Oda", "O Ses Türkiye" gibi çeşitli programların yanı sıra, bazı etkinliklerde ve konserlerinde seslendirdi. Ayrıca albümde yer alan bazı şarkıların remiks sürümleri, Ağustos 2012'de satışa sunulan "Dance Mix"te yer aldı. Murat Boz, Şubat 2009'da ikinci stüdyo albümü "Şans"ı piyasaya sürmüştü ve albümdeki şarkıları 2010 yılı sonlarına kadar klip çekmeye devam etmişti. Nisan 2010'da ise "Hayat Sana Güzel" şarkısı single olarak satışa sunmuştu. Şarkıcı, Mayıs 2010'un başında verdiği bir demecinde, yeni albümünün yaz aylarında çıkabileceğini söyledi. Aralık 2010'un sonuna gelindiğinde, Murat Boz'un yeni stüdyo albümünün hazırlıklarını Londra'da sürdürdüğü öğrenildi ve albümde "daha olgun bir söylem"in var olduğu belirtildi. Yine aynı tarihte şarkıcı, albümdeki her şarkısını "slogan" olarak tanımladı. Mart 2011'e gelindiğinde Murat Boz, Facebook sayfası üzerinden stüdyo çalışmalarının devam ettiğini hayranlarına bildirdi ve "Nisan'da sürprizlere açık olun" dedi. 12 Nisan 2011'de, çıkış şarkısı "Aşklarım Büyük Benden" dijital ortamda single olarak satışa sunuldu ve yeni Murat Boz stüdyo albümünün de aynı adı taşıdığı öğrenildi. Aynı ayın sonlarında, bazı şarkıların sözleri dinleyiciyle buluştu. 9 Mayıs 2011'de albüm, Dokuz Sekiz Müzik etiketiyle piyasaya sürüldü. Murat Boz, deneyimlerinin albümde toplandığını ifade etti. Ayrıca şarkıların kendisinin ruh haline göre seçildiğini ekledi. "Aşklarım Büyük Benden" albümünün prodüktörlüğünü üstlenen Murat Boz, albümde toplam dokuz şarkıya yer verdi. Pop müzik şarkıcı ve söz yazarlarından Fettah Can ile Ayşe Özyılmazel, albümde yer alan isimlerden bazıları oldu. Can, "Aşklarım Büyük Benden" ile "Soyadımsın" şarkısının oluşturulmasında; Özyılmazel, "Kalamam Arkadaş" şarkısının oluşturulmasında görev aldı. Şarkıların düzenlenmesini ise Mert Ali İçelli, Erdem Kınay, Ozan Doğulu, Mert Ekren ve Mustafa Ceceli üstlendi. Tüm bunların dışında albüm, 35.000 sattı ve Kadir Has Üniversitesi tarafından düzenlenen ödüllerden En Has Albüm dalında ödül aldı. "Siyaset Dergisi" tarafından düzenlenen ödüllerde ise En İyi Albüm dalında aday gösterildi ancak ödülü alamadı. "Aşklarım Büyük Benden", müzik eleştirmenlerinden olumlu geri dönüşler aldı ve şarkı sözleri, besteler övgü topladı. Radyocu Michael Kuyucu, albümü "cool" olarak nitelendirdi ve şarkıcının "doğru yolda emin adımlarla" ilerlediğini yazdı. Ayrıca albümdeki ilk dikkat çeken şeyin "içi dolu şarkılar" seslendirilmesi olduğunu ekledi. DJ ve radyo programcısı Olcay Tanberken, olumlu bir eleştiri sundu ve albümü Boz'un "olgunluk dönemine oldukça yaklaştığı" bir albüm olarak nitelendirdi. Müzik sitesi Gerçek Pop da olumlu bir eleştiri sundu ve albüme 5 üzerinden 3.5 yıldız verdi. Site, albümü "Murat Boz'dan İyi Yönelimler" başlıklı yazısında değerlendirdi. Site albümün "orta tempo"lu şarkılardan oluştuğunu belirtti, Boz'un önceki albümlerindeki "Her Şeyi Yak" ve "Sallana Sallana" "gibi şarkılar duymak isteyen kitleyi", bu albümdeki "Aşkın Suçu Yok" şarkısının tatmin edeceğini not düştü; şarkıcının yönelimini "müziğimiz için de [...] kendisi için de" daha iyi olarak nitelendirdi. Ayrıca albüm kartonetine ise 5 üzerinden 3 yıldız verdi. Popüler Müzik Notları başlığıyla yayın yapan bir diğer müzik sitesi de olumlu eleştiriler yaptı. Site, Boz'un bu albümde "önceki iki albümünün karması bir çizgi" yakaladığını yazdı ve "Geri Dönüş Olsa"nın albümün "en orijinal şarkı"sı olduğunu ekledi. "Aşklarım Büyük Benden" albümündeki altı şarkıya klip çekildi. İlk klip, single olarak da yayımlanan "Aşklarım Büyük Benden"'e çekildi ve 13 Nisan 2011'de yayımlandı. Klibin yönetmenliğini albüm fotoğraflarını da çeken Burak Ertaş üstlendi ve model Sonja Wronski, Boz'a rol arkadaşı olarak eşlik etti. 27 Mayıs 2011'de ikinci klip "Hayat Öpücüğü" gösterime girdi, Murad Küçük tarafından yönetildi ve Slovak model Andrea Lehotska klipte yer aldı. Boz, klipte trafik kazaları sonucunda biten aşkları ele aldı. Üçüncü klip "Geri Dönüş Olsa"nın çekimleri ise ağustos sonlarında Tülay İbak yönetmenliğinde gerçekleştirildi ve 9 Eylül 2011'de yayımlandı. "Geri Dönüş Olsa", Türkiye resmî listesinde bir numaraya oturdu ve Avrupa'da Euro Airplay Top 100 listesinde 84 numaraya kadar ilerledi. Dördüncü klip şarkısı ise "Kalamam Arkadaş" olarak seçildi ve Korhan Bozkurt yönetmenliğinde çekilerek 28 Kasım 2011'de gösterime girdi. Şarkı, "Geri Dönüş Olsa" gibi Türkiye resmî listesinde zirveye oturdu, Avrupa'da yayımlanan Euro Airplay Top 100 listesinde ise 100 numarada yer aldı. 12 Mart 2012'de beşinci klip "Bulmaca", 8 Mayıs 2012'de son klip "Soyadımsın" yayımlandı. "Soyadımsın" klibinde Boz'a eşlik edenler, bir yarışma sonucunda seçildi. Yapım görevlileri, "Aşklarım Büyük Benden" albüm kitapçığından alınmıştır. Temenye Höyüğü Temenye Höyük, İstanbul İli Pendik ilçe merkezinin kabaca 1,5 km. doğusunda, günümüzde Borusan Fabrikası ve SSK Hastanesi bahçesi altında bulunan bir höyüktür. Tepe, Marmara Denizi kıyısında, Temenye Burnu'nun doğusundadır. Oval biçimli, oldukça yayvan bir yükseltidir. Çanak çömlek buluntularına bakılarak 280 x 180 metre boyutlarında olduğu düşünülmektedir. Birçok arkeolojik metinde Pendik Höyük olarak geçmektedir. Höyükte Türk Tarih Kurumu adına Şevket Aziz Kansu başkanlığında 1961 yılında 4 küçük sondajdan oluşan bir kazı çalışması yapılmıştır. İlerleyen zamanda, Pendik Höyüğü'nün en derin kültür dolgusunun olduğu tepe bölgesi, buradan geçen demiryolu tarafından tümüyle tahrip edilmiştir. Güneybatısı bir fabrika (Borusan Fabrikası), güneydoğusu ise söz konusu fabrikanın spor tesisi tarafından aynı sonuca uğratılmıştır. Demiryolu yarmasının kuzeyi ise tarım yapılan bir sahadır. Ancak 1980'li yıllara doğru parsellenmiş ve inşaata açılmıştır. Kısa süre sonra bir yapı kooperatifinin inşaatı başlamış ve bir hastane yapımı hazırlıklarına girişilmiştir. Bu durumun öğrenilmesi üzerinde acil olarak bir kurtarma kazısı başlatılmıştır. Kültür Bakanlığı Eski Eserler ve Müzeler Genel Müdürlüğü adına, Edibe Uzunoğlu başkanlığında İstanbul Üniversitesi Edebiyat Fakültesi Prehistorya Kürsüsü üyelerinden oluşan bir ekiple kazı çalışmalarına başlanmıştır. Mimari yapı olarak oval ve dairesel planlı çukurlar ortaya çıkarılmıştır. Zemin toprağında 3-6 metre çapında ve 50–80 cm. derinlikteki çukurların tabanı bazılarında iri yassı taşlarla, bazılarında ise çakıl taşlarıyla döşenmiştir. Bunun üzerinde ahşap bir zemin ve onun da üzerine taban sıvası atıldığı düşünülmektedir. Çukurun dış kenarlarına ise, zemine gömülmeden kalın ağaç gövdelerle çatı oluşturulmuştur. Bu ağaç gövdelerini arası bir çit gibi örülmüş ve ardından çamurla sıvanmıştır. Kazılan iki kulübede taban altında büzülmüş durumda iki yetişkin gömü bulunmuştur. Fikirtepe Höyüğü'yle karşılaştırıldığında oldukça bol kemik ve boynuz alet bulunmuştur. Yontma taş aletler çoğunlukla çakmak taşından yapılmış olup diğerleri obsidiyendir. Fikirtepe Kültürü'ne dahil diğer çağdaş yerleşmelerdeki gibi Epipaleolitik taş alet geleneğinin bu yerleşmede de sürdüğü görülmektedir. Höyük, ele geçen tüm buluntularıyla Fikirtepe Kültürü'nü temsil etmektedir. Ancak Fikirtepe Kültürü ile ilgili buluntuların elde edilebileceği Erenköy, Tuzla ve Göztepe yerleşmeleri tahrip olduğundan geriye sadece Pendik Höyük kalmıştır. Pendik'te Marmaray çalışmaları sırasında Temenye Höyüğüne ait kalıntılar gün ışığına çıktı. Kaynarca SGK Hastanesi yakınlarında kazı çalışmaları başlatıldı. Moore Elektrik Mühendisliği Okulu Pensilvanya Üniversitesi Elektrik Mühendisliği Okulu Alfred Fitler Moore'un bağışları sonucu 4 Haziran 1923'te kurulmuştur.İlk dekanı Harold Pender oldu. Moore Okulu bilgisayar endüstrisinin doğum yeri olarak bilinir: Sonlu farklar yÃ¶ntemi Sonlu farklar yöntemi bir sayısal yöntemdir. Sonlu fark denklemlerinden faydalanır. Bu denklemler ile diferansiyel denklemlerin analitik çözümlerine yaklaşılır. "n"!, "n"'nin faktöriyelini ve "R"("x") de n. dereceden Taylor polinomu ile asıl fonksiyonun değerleri arasındaki farkı gösteren kalan terimidir. Örnek olarak "f" fonksiyonunun ilk türevini ele alırsak, x yerine a ve (x-a) yerine h yazarsak, Tüm terimleri "h" ile bölersek, "f'(a)"'y覺 yaln覺z b覺rak覺rsak, Kalan terim formula_6 göreceli olarak ufak olduğu için aşağıdaki yaklaşıma ulaşırız: Yöntemin oluşturduğu hata, söz konusu denklemin gerçek analitik çözümü ile bu gerçek çözüme yapılan yaklaşma (yaklaşık olarak eşit) arasındaki farka eşittir. Sonlu farklar yöntemindeki temel iki hata: yuvarlama hatası ve kesme hatasıdır. Yuvarlama hatası, bilgisayarın ondalık değerleri bir basamaktan sonra yukarı yuvarlamasından oluşur. Yuvarlama hatasına kesinliğin azalması da denebilir. Kesme hatası da, sonlu fark denkleminin gerçek çözümü ile gerçek çözüme yapılan yaklaşım arasındaki farka eşittir (Burada, yuvarlama hatası sıfır kabul edilir.) Sonlu farklar yöntemini bir problemi çözmede kullanmak için, önce problemin tanım kümesini ayrıklaştırmak gerekir. Ayrıklaştırma, genelde, tanım kümesini eşit parçalara bölerek yapılır (bir örnek için sağdaki resim). Jeremy Allen White Jeremy Allen White (17 Şubat 1991, Brooklyn), Amerikalı oyuncu. Şu sıralar "Shameless" isimli ABD dizisinde Phillip "Lip" Gallagher karakterini canlandırmaktadır. Jeremy Allen "Shameless" dizisine hem Ian hem de Lip karakterleri için seçmelere girmiştir fakat "Lip" karakterine seçilmiştir. Dizideki rol arkadaşı olan "Emma Greenwell" ile beraberlik yaşamıştır. Nigel Martyn Antony Nigel Martyn (d. 11 Ağustos 1966, St Austell), İngiliz eski millî kaleci. Kariyeri boyunca 600'ün üzerinde maça çıkmıştır. İngiltere formasını 23 kez giymiş ve o formayla tam dört turnuvada mücadele etmiştir. IFFHS tarafından 21. yüzyılın en iyi 62. kalecisi seçilmiştir. 1987 yılında Bristol Rovers takımında profesyonel olan Martyn, iki yıl orada kalecilik yaptıktan sonra 1989 yılında Crystal Palace takımına 1 milyon £ karşılığında transfer oldu. İlk sezonunda takımıyla FA Cup'ta final yaşayan Martyn, o finalde yer aldı ancak 3-3 ve 1-0'lık sonuçlarla Manchester United şampiyon oldu. Crystal Palace 1993-94 sezonunda Football League First Division şampiyonu oldu ve Premier League'ye yükseldi. 2005 yılında Crystal Palace taraftarları tarafından tarihin en iyi 11'i arasında yer aldı. Martyn, 1996 yılında Leeds United'a 2.5 milyon £ karşılığında transfer oldu ve kulüp tarihinde en pahalı kaleci transferi olarak tarihe geçti. Martyn, Leeds United forması altındaki ilk maçına 17 Ağustos 1996 tarihinde 3-3 biten maçta Derby County karşısında çıktı. Leeds United, Martyn'in oynadığı dönemlerde 1999-2000 sezonunda UEFA Kupası'nda yarı final, 2000-01 sezonunda ise UEFA Şampiyonlar Ligi'nde yarı final yaşadı. Leeds United'da oynadığı dönemde hemen hemen bütün maçlarda yer alan Martyn, 1 Eylül 2003 tarihinde Everton'a transfer oldu. Martyn, Everton forması altındaki ilk maçına 13 Eylül 2003 tarihinde 2-2 biten maçta Newcastle United karşısında maçın 25. dakikasında Richard Wright'ın yerine oyuna girerek çıktı. Martyn, Ocak 2006'da ayak bileğinden bir sakatlık geçirdi ve o sakatlığı da sezon sonunda da geçmeyince Martyn, 8 Haziran 2006 tarihinde futbolu bıraktığını açıkladı. İngiltere'nin çeşitli yaş takımlarında forma giyen Martyn, A takım formasını ise ilk kez 29 Nisan 1992 tarihinde 2-2 biten maçta BDT karşısında giydi. Martyn, Crystal Palace'daki başarısıyla 1992 Avrupa Futbol Şampiyonası'nın İngiltere kadrosunda kendine yer buldu ancak o turnuvada forma giymedi. 1998 FIFA Dünya Kupası'na da çağrılan Martyn, o turnuvada da forma giymedi. 2000 Avrupa Futbol Şampiyonası'nda da kendine yer buldu ve bu sefer 20 Haziran 2000 tarihinde 3-2 kaybettikleri Romanya maçında ilk kez bir turnuvada forma giydi. Martyn, millî formayı son kez 26 Mayıs 2002 tarihinde 2-2 biten maçta Kamerun karşısında giydi. 2002 FIFA Dünya Kupası'na da çağrılan Martyn, o turnuvada da forma giymedi. Bu turnuva Martyn'in katıldığı son turnuva oldu. Martyn, İngiltere formasını 23 kez giyme başarısı gösterdi. Martyn, Mart 2007'de Bradford City takımının kaleci antrenörlüğüne getirildi. 2010 yılında ise görevinden ayrıldı. The Runaways The Runaways, tamamen kadın üyelerden oluşan, 70'lerin son yarısında etkin olmuş müzik grubu. Dört albümlük stüdyo kayıt geçmişi var. En bilindik şarkıları "Cherry Bomb", "Queens of Noise", "Neon Angels on the Road to Ruin", "California Paradise", "Dead End Justice" ve "The Velvet Underground" albümünün kapak şarkısı olan "Rock & Roll". The Runaways 1975'in sonlarına doğru baterist Sandy West ve ritim gitarda Joan Jett olmak üzere kendilerini yapımcı Kim Fowley'e sunuyorlar. Fowley kızlara gruba üye bulmada yardımcı oluyor. Fowley sonraları şu ifadelerde bulunuyor; "The Runaways'ı ben kurmadım, bir fikrim vardı, onların da fikirleri vardı, toplandık, insanlar sevdi." Grubun baş gitaristi Lita Ford sonradan katıldı. Çankaya Üniversitesi Fen-Edebiyat Fakültesi Çankaya Üniversitesi Fen-Edebiyat Fakültesi, 1997 yılında Ankara'da kurulmuştur. Fakültedeki tüm bölümlerin eğitim dili İngilizcedir. Çankaya Üniversitesi'nin Turkuaz kampüsünde eğitim vermektedir. Fakültenin dekanı Prof. Dr. Billur Kaymakçalan'dır. Fakültenin ilk açılan bölümlerinden birisidir. Bölüm başkanı Prof. Dr. Aysu Aryel Erden'dir. Turkuaz Kampüsü'nde faaliyetlerini sürdürmektedir. Fakültenin ilk açılan bölümlerinden birisidir. Bölüm başkanı Prof. Dr. Billur Kaymakçalan 'dır. Turkuaz Kampüsü'nde faaliyetlerini sürdürmektedir. 2013 yılında bölümün lisans eğitimi yeni öğrenci alımına kapatılmıştır. Yüksek lisans öğrenci alımı devam etmektedir. Fakültenin ilk açılan bölümlerinden birisidir. Bölüm başkanı Doç. Dr. Ertuğrul Koç'tur. Turkuaz Kampüsü'nde faaliyetlerini sürdürmektedir. Fakültenin yeni bölümlerindendir. Bölüm başkanı Yardımcı Doç. Dr. Aslı Göncü'dür. Turkuaz Kampüsü'nde faaliyetlerini sürdürmektedir. Kars ili genel seçim sonuçları Kars İli, 1920'den beri Türkiye Büyük Millet Meclisi'nde (TBMM) temsil edilmektedir. TBMM'de 3 milletvekilliği ile temsil edilen Kars İli'nde tek seçim bölgesi vardır. 12 Haziran 2011 Genel Seçimleri Kars İli sonuçlar; Nijerya millî basketbol takımı Nijerya millî basketbol takımı, Nijerya'yı uluslararası turnuva ve maçlarda temsil eden basketbol takımıdır. Takımı koç Ayo Bakare çalıştırmaktadır. Başantrenör: Sanni Ahmed Vestfold Vestfold (Norveççe:"Vestfold fylke") Norveç'in batısında yer alan bir eyalettir. Kuzey ve kuzey batısında Buskerud, batısında Telemark ile sınırdır. 2225 kilometre karelik alanında çeyrek milyonun üstünde nüfus barındırmaktadır. Kilometre kareye 103 kişi ile nüfus yoğunluğunda, ülke eyaletlerinin, üçüncü sırasında yer almaktadır. Vestfold'da Larvik, Sandefjord, Tønsberg, Horten, Holmestrand ve Svelvik olmak üzere beş şehir vardır. Toplamda on dört belediyeden oluşmaktadır. Şehirler kıyı şeridinde yer almaktadır. Eyaletin ticaret alanında en gelişkin kenti Tønsberg merkezidir. Vestfold, İskandinav Viking Çağı'nda bir güç merkezi olmuştur. 10. yüzyılda yerel beylikler burada kendi krallıklarını kurmuşlardır. Borre mezar höyükleri (Borrehaugene), eski çağlara ait önemli keşifleri ile Norveç'in ilk milli parkı ve İskandinavya'nın en büyük Viking mezarlığıdır. Kuruluş tarihi 871 yılı olarak belirtilen “Tønsberg” Norveç'in en eski şehridir. “Kral Håkon Håkonsson” 1100'lü yıllarda “Slottsfjellet”de büyük bir kale ("The Castle Hill") inşa etmiştir. Ayrıca Vestfold'un olduğu bölge, 600'lü yıllarda Oslo Fiyordu'nun ekonomik ve politik merkezi olmuştur. Fiyort içinde ve dışında nakliye açısından Borre stratejik açıdan önemli bir konumda olmuştur. Viking egemenliğindeki Oslo Fiyordu'nun batı bölgesinde, Larvik, ticaret merkezi olmuştur. Vestfold Viking gemileri yaygın olarak bilinmektedir. Oseberg gemisi 1904 yılında Tønsberg'da, “Gokstad gemisi” 1880 yılında Sandefjord'da keşfedilmiştir. Gemi şu anda Oslo'daki müzede sergilenmektedir. 1821 yılında "Jarlsberg og Larvik Amt.(valiliği)" olarak eski iki şehir olan Jarlsberg ve Larvik dahilinde kurulmuştur. 1919 yılından sonra "Vestfold" olarak adlandırılmıştır. Eyaletin arması 30 Ocak 1970 tarihinde resmen onaylanmıştır. Kırmızı fonun üstünde altın sarısı kraliyet tacından oluşmaktadır. Tac, Vestfold'un 9. yüzyılda bir krallık oluşunu simgelemektedir. Taç, 14. yüzyılda “Kral Håkon V Magnusson”un bir mührünün üzerindeki gibi bir ortaçağ tacı olarak şekillendirilmiştir. Hakim rüzgâr yaz aylarında güney-batı, kışın kuzeyden doğuya eser. Yazları oldukça güçlü ve sık sık dış bölgelerin etkisiyle fırtına oluşmaktadır. Şubat ayında,en soğuk ayda, ortalama sıcaklık sahilde -1 °C, iç bölgelerde yaklaşık ortalama sıcaklık -5 °C'dir. Temmuz ayında ortalama sıcaklık 16-17 °C'dir. Yıllık yağış miktarı sahil kesiminde 700 mm., iç bölgelerde 1200 mm.'dir. İlkbahar ve yaz başlarında az yağış varken genellikle maksimum yağış yaz sonunda düşmektedir. Kıyı ve takımadalarda, çoğunlukla bahar aylarında % 3-5 sıklığında sis oluşmaktadır. Vestfold'da çeşitli işletmeler ve endüstriler vardır. Bölgesel olarak; Larvik taşocakçılığı sektöründe , Sandefjord işleme sanayinde, Tonsberg gıda sanayi ve petrol rafinerisinde, Holmestrand, Horten elektronik şirketlerinde ve alüminyum sektöründe önemlidir. Toprakları, iklimi ve topografyası tarıma çok uygundur. Üretken alanlar geniş yer kaplamaktadır. İlçenin arazilerinin %20'si tarım arazileri olup, %56'sında verimli ormanlar vardır. Vestfold'da sebzecilik çok gelişmiştir. Çoğunlukla patates, meyve ve çilek üretimi yapılmaktadır. Vestfold'un yerleşim birimi haline gelmesi çok eski tarihlere dayanmaktadır. Arkeolojik kazılar ve bulgular antik döneme dair bilgiler sunmuştur. Eyaletin bugünkü yerleşim yoğunluğu kıyılarında daha sıktır. Oslo ve Akershus'dan sonra ülkenin en yoğun üçüncü yerleşim birimidir. İkinci dünya savaşından sonra sürekli artan bir nüfusa sahip olmuştur. En yoğun nüfuslu şehirleri Sandefjord, Tønsberg, Larvik ve Horten'dir. Vestfold 14 belediyeye ayrılmıştır: Austin ve Ally Austin ve Ally (Özgün adı: "Austin & Ally") bir Disney Channel orijinal dizisidir. Dizi ABD'de 4 Aralık 2011'de, Türkiye'de 28 Nisan 2012'de başladı. Ondan önce dizinin ön gösterimi ABD'de 2 Aralık 2011, Türkiye'de 10 Mart 2012 idi. Dizinin ilk sezon final bölümü ABD'de 9 Eylül 2012'de yayınlanmıştır. 2. Sezon ABD'de 7 Ekim 2012'de başlamıştır. Dizi'de şarkı sözü yazan Ally ile rock yapan Austin'in hikâyelerinin birleşmesiyle gerçekleşir. Ally'nin babası müzik market işletmektedir. Austin ile Ally bu dükkanda karşılaşır. Ally şarkı sözü yazarken Austin onun odasına girer. Austin'in beynine bu şarkı kazınmıştır. Bu şarkının Ally'nin şarkısı olduğunu bilmeden çalar ve bu şarkıya video çeker. Bu şekilde bir gecede ünlü olan Austin'e Ally çok kızmıştır. Ama daha sonradan aşık olurlar ve maceraları arkadaşları Dez ve Trish ile birlikte devam eder. İhbar tazminatı İhbar tazminatı, işçinin işten haber verilmeksizin veya ihbar süresi bitiminden önce çıkarılması durumunda işveren tarafından işçiye ödenmesi gereken tazminat. Bu durumun tam tersi de geçerlidir. Yani işçinin kanunda belirtilen süreler dahilinde haber vermeden işi bırakması durumunda işverene ihbar tazminatı ödemesi söz konusu olacaktır. MADDE 17. - Belirsiz süreli iş sözleşmelerinin feshinden önce durumun diğer tarafa bildirilmesi gerekir İş sözleşmeleri; a) İşi altı aydan az sürmüş olan işçi için, bildirimin diğer tarafa yapılmasından başlayarak iki hafta sonra, b) İşi altı aydan birbuçuk yıla kadar sürmüş olan işçi için, bildirimin diğer tarafa yapılmasından başlayarak dört hafta sonra, c) İşi birbuçuk yıldan üç yıla kadar sürmüş olan işçi için, bildirimin diğer tarafa yapılmasından başlayarak altı hafta sonra, d) İşi üç yıldan fazla sürmüş işçi için, bildirim yapılmasından başlayarak sekiz hafta sonra, Feshedilmiş sayılır. Bu süreler asgari olup sözleşmeler ile artırılabilir. Bildirim şartına uymayan taraf, bildirim süresine ilişkin ücret tutarında tazminat ödemek zorundadır. İşveren bildirim süresine ait ücreti peşin vermek suretiyle iş sözleşmesini feshedebilir. İşverenin bildirim şartına uymaması veya bildirim süresine ait ücreti peşin ödeyerek sözleşmeyi feshetmesi, bu Kanunun 18, 19, 20 ve 21 inci maddesi hükümlerinin uygulanmasına engel olmaz. 18 inci maddenin birinci fıkrası uyarınca bu Kanunun 18, 19, 20 ve 21 inci maddelerinin uygulanma alanı dışında kalan işçilerin iş sözleşmesinin, fesih hakkının kötüye kullanılarak sona erdirildiği durumlarda işçiye bildirim süresinin üç katı tutarında tazminat ödenir. Fesih için bildirim şartına da uyulmaması ayrıca dördüncü fıkra uyarınca tazminat ödenmesini gerektirir. Bu maddeye göre ödenecek tazminatlar ile bildirim sürelerine ait peşin ödenecek ücretin hesabında 32 nci maddenin birinci fıkrasında yazılan ücrete ek olarak işçiye sağlanmış para veya para ile ölçülmesi mümkün sözleşme ve Kanundan doğan menfaatler de göz önünde tutulur. İhbar tazminatı işçinin çalıştığı yıl süresine bağlı olan ihbar süresi kullanılarak hesaplanır.. Irmak TV Irmak TV, kültür ve din temalı yayın yapan televizyon kanalı. 30 Mart 2012 tarihinde test yayını başlayan kanal, 21 Mart 2013'te kurulmuştur. Irmak Televizyonu Genel Yayın Müdürü Süleyman Sargın'dır. Radyo Cihan kardeş yayın organıdır. Kanalda Fethullah Gülen'in yanı sıra çeşitli kişilere ait sohbet, Kur'an-ı Kerim, dua, kadın ve çocuk, kültür ve sanat programları mevcuttu. Digiturk platformu üzerindeki yayınları 08 Ekim 2015 tarihinde sonlandırılmıştır. 15 Kasım 2015 tarihinde Türksat uydusundan kaldırılan kanal, Hotbird uydusu üzerinden yayın yapmaktaydı. 4 Mart 2016 tarihinde televizyona kayyım atanmıştır ve kayyım tarafından yayını kesilmiştir. Frekanstan Mefkûre TV yayın başlamıştır. Böylece Irmak TV isim değişikliği dışında aynı yayın şekliyle yayınını sürdürmüştür. Kanal, 2016 Türkiye askerî darbe girişimi sonrasında çıkartılan OHAL yasası kapsamında kapatılmıştır. Pierre Bouvier Pierre Charles Bouvier (d. 9 Mayıs 1979), Fransız-Kanadalı müzisyen, pop punk grubu Simple Plan'ın en çok bilinen elemanı. 13 yaşında, arkadaşı Chuck Comeau ile punk rock grubu Reset'e dahil oldu ve grubun basçısı ve vokalisti oldu. Fakat Reset'te olmaktan mutlu değildi. 1999 yılında gruptan ayrıldı. 1 yıl sonra da Chuck Comeau gruptan ayrıldı. Daha sonra grup arkadaşı David Desrosiers ile basçı/vokalist olarak gruba tekrar dahil oldu, Sugar Ray konserinde Chuck Comeau ile yeniden tanıştı ve eski okul arkadaşları Jeff Stinco ve Sébastien Lefebvre ile Simple Plan'i kurdu. Daha sonraDavid Desrosiers'da Reset'ten ayrıldı ve yeni gruba katıldı. Chuck Comeau ve Patrick Langlois Role Model Clothing'in eş sahibidir. Aynı zamanda MTV reality showu Damage Control'e ev sahipliği yaptı. Philippe Villiers de L'Isle-Adam Philippe Villiers de L'Isle-Adam (1464, Beauvais - 21 Ağustos 1534, Malta), Hospitalier Şövalyeleri‎'nin üyesi olan, 1521 yılında ise 44. Büyük Usta seçilerek şövalyelerin liderliği unvanını 1534'teki ölümüne kadar taşıyan şövalye. 1464 yılında, günümüzde Fransa'nın sınırları içerisinde yer alan Beauvais şehrinde doğdu. Osmanlı korsan Kurdoğlu Muslihiddin Reis'in saldırılarından kaçarak, mühimmat ve şövalyelerle birlikte Rodos'a yerleşti. 21 Ocak 1521 tarihinde, Rodos'taki Hospitalier Şövalyeleri‎'nin 44. Büyük Ustası seçilerek şövalyelerin lideri oldu. 1522'de, Osmanlı İmparatorluğu Padişahı I. Süleyman tarafından yapılan Rodos Kuşatması sırasında, adadaki yaklaşık 7.500 kişinin lideri konumundaydı. 5 ay 28 gün süren kuşatma sonucunda, 22 Aralık 1522 günü teslim olma koşullarını kabul ederek adanın hakimiyetini Osmanlı İmparatorluğu'na bıraktı. Bu şartlara göre şövalyeler, 12 gün içerisinde adayı terk edecek, yanlarına istedikleri mühimmat ve değerli eşyaları alabileceklerdi. Philippe Villiers de L'Isle-Adam liderliğindeki şövalye ve askerler, 1 Ocak 1523 günü gemilerle Girit'e doğru hareket ettiler. İlerleyen yıllarda şövalyelerle birlikte sırasıyla Messina, Viterbo ve Nice şehirlerinde yaşamını sürdürdü. 1530 yılında Kutsal Roma Cermen İmparatoru V. Karl, Malta ve Gozo adaları ile Kuzey Afrika'daki liman şehri Trablus'u şövalyelere bağışladı. Bu tarihten sonra şövalyeler, Malta Şövalyeleri olarak anılmaya başladı. Philippe Villiers de L'Isle-Adam ise, 21 Ağustos 1534'teki vefatına kadar Büyük Usta olarak şövalyelerin liderliği üstlendi. Uzunköprüspor Uzunköprüspor, Türkiye'nin Edirne ilinin Uzunköprü ilçesi merkezli futbol kulübü. 1970 yılında sarı-yeşil renklerle kuruldu. 1984-1985 sezonunda 3. Ligde mücadele etmeye başladı. 1987-88 sezonunda 2. Lige (Şu anki 1. Lig) yükselmesine rağmen 1995-96 sezonunda profesyonel statüyü kaybetmiş ve hatta bir ara Edirne 1. Amatör Lige kadar düşmüştür. Uzunköprüspor 2015-2016 Sezonunda Edirne Süper Amatör Ligi'ni şampiyon bitirerek 2016-17 sezonunda Bölgesel Amatör Lig'de mücadele etmeye hak kazanmıştır. 1988-1989 1984-1988, 1989-1996 2016- 1970-1984, 1996-2016 Åžampiyonluk (1) : 1987-1988 Voyvodina bayrağı Voyvodina bayrağı, Voyvodina bayrağının üstündü kırmızı bir şerit, arka planı koyu mavi ve ortasında üç sarı yıldızdan oluşmaktadır. Prijedor Prijedor (Sırp Kiril alfabesi : Приједор, ) Bosna-Hersek'in Kuzeybatısı'nda yer alan ve yaklaşık toplam nüfusu 110.000 olan bir şehirdir. Prijedor, Bosna-Hersek'e bağlı Sırp Cumhuriyeti'nde ve Bosanska Krajina Bölgesi'nde yer almaktadır. Prijedor, Sırp Cumhuriyeti'nin en büyük ikinci, Bosna-Hersek'in ise altıncı şehridir. Şehrin ana ekomomik kaynakları arasında çok çeşitli sektörlerde endüstriyel ürünler, işçilik ve eğitim bulunmaktadır. Şehrin coğrafi konum olarak Avrupa'nın önemli başkentlerine yakın olmasından dolayı endüstriyel ve ticari olarak önemli bir hub konumundadır. Şehirde Katolik, Ortodoks ve İslami kültür bir arada yaşamaktadır. Gerek Osmanlı dönemine ait, gerekse Avusturya-Macaristan dönemine ait yapılar kentin silüteini oluşturur. Şehir 2006-2009 yılları arasında büyük bir restorasyon geçirmiştir. Prijedor, 1992-1995 yılları arasında Bosna Savaşı döneminde şehirdeki Sırp olmayan halk üzerine uygulanan etnik temizlik ve toplama kampı benzeri sistem oluşturulması ile kötü bir dönem geçirmiştir. Tarihi kalıntılara göre şehrin geçmişi Antik Roma'ya kadar gitmektedir. Bölgede demir işleme aletlerin arkeolojik olarak çıkmış ve Ljubija'da da Roma Dönemi'ne ait kalıntılar bulunmuştur. Bir rivayete göre Sana Nehri'nin ismi de Romalılar'dan gelmektedir. Ayrıca Zecovi'de İlliryalılar'a ait mezar bulunmuştur. Prijedor ismi ile kez II. Viyana Kuşatması sırasında Kont Adam Bacani'nin mektuplarında geçmektedir. II. Dünya Savaşı sırasında, çoğunluğu Sırp olmak üzere şehirdeki sivil halk, Ustaşalar ve Nazi Almanyası Wehrmacht tarafından öldürülmüştür. Bosna Savaşı sırasında, Sırplar Mayıs 1992'den itibaren Prijedor'a girmiştir. Şehirdeki Müslüman halka ve Hırvat sivillere karşı etnik temizlik başlamıştır. Şehir yakınlarında Omarska, Keraterm ve Trnopolje'de toplama kampları kurulmuştur. Prijedor ve çevresinde 3.300 Hırvat ve Boşnak öldürülmüştür. Prijedor şehri, Bosna-Hersek'in Kuzeybatısı'nda, Sana Nehri ve Gomjenica Nehri kıyılarında ve Kozara Dağı'nın Güneybatı tepelerine kurulmuştur. Toplam belediye yüzölçümü 'dür. Şehir 44°58'39" K ve 16°42'29" D koordinatlarında ve 133 m (436 feet) rakımdadır. Şehir, Bosna-Hersek'e bağlı Bosanska Krajina Bölgesinin tarihi ve kültürel yapısını taşır. Prijedor, Sana Nehri ve onun Kozara Dağı'nın güneybatı tepelerinden geçen kollarından kaynaklı alüvyon zemin üzerindedir. 1910 yılında Avusturya-Macaristan İmparatorluğu dönüminde yapılan nüfus sayımı sonucu Prijedor'un halkının %59.08'i Ortodoks Hristiyan Sırp'tır. Boşnak halkı büyük oranda Osmanlı Dönemi sonrası Avusturya-Macaristan yönetimi altında göç etmiş, bu sayede Sırp halkı çoğunluk durumunda geçmiştir. Bu yıllarda yapılan sayımlar sonucu, Prijedor nüfus durumu: 1991 yılında Prijedor, 112.543 kişi ile Bosna-Hersek'teki en kalabalık altıncı şehirdir. Prijedor şehrinin merkezinde ise 1991 yılında 34.635 kişi yaşamaktaydı: Not: Günümüzde tüm Müslüman halk Boşnak olarak adlandırılmaktadır. Şehir yönetiminin 2008-2013 yılları için hazırlardığı stratejik rapora göre Prijedor'da 100.000 civarında kişi yaşamaktadır. Prijedor savaş sonrası en çok geri göç alan şehirler arasında yer almaktadır. Yine aynı rapora göre, Prijedor Belediyesi'nin aldığı geri göç 24.997'dir. Bunun 22.809'u Boşnak ve 2.188'i ise Hırvat'tır. Toplam nüfusun %48'i kentsel, %52'si ise kırsal bölgede yaşamaktadır. Etnik kökene göre tahmini nüfuslar ise günümüzde: Bu raporun dışında bazı kaynaklar ise Prijedor'un tahmin edilenden daha çok nüfusa sahip olduğunu ve %70 kentsel oran ile nüfusun 130.000'e yaklaştığını iddia etmektedir. Gelişen ekonomik aktiviteler, eğitim olanakları ve geri dönen Boşnak ve Hırvat halkı ile şehre yönelimin yoğunlaştırdığı ileri sürülmektedir. Prijedor'da Bosna-Hersek'in diğer bölgelerinden 1.300 civarında öğrenci eğitimini sürdürmektedir. Prijedor, aşağıdaki şehirler ile kardeş şehir statüsündedir: Partner ÅŸehirler : Mercè Rodoreda Mercè Rodoreda i Gurguí ( d. 10 Ekim 1908 Barselona, Katalonya - ö. 13 Nisan 1983 Girona, Katalonya ) İspanya'nın özerk bölgesi olan, Katalonya'da Katalanca savaş sonrası yoğunluk konularında romanları ile lirizme önemli eserler katan, Katalan romancı. 1962 yılında yayımlanan "La plaça del diamant" (Time of the Doves) isimli romanı yaklaşık 20 dile çevrilmiş ve 1982 yılında aynı isimle sinemaya aktarılarak filmi yapılmıştır. Toyota Tundra Toyota Tundra, Toyota tarafından Mayıs 1999'dan beri üretilen tam boyutlu kamyonet. Tundra, üretildiği yılın sonunda "Kuzey Amerika'da Yılın Kamyonu" ödülüne aday gösterilmiş; ayrıca 2000 ve 2008 yıllarında Motor Trend dergisi tarafından "Yılın Kamyonu" ödülünü kazanmıştır. V8 motora sahip olan Tundra, Toyota T100 ve Toyota Tacoma ile benzerlik taşımaktadır. Point Blank (2008 video oyunu) Point Blank, Güney Koreli oyun şirketi Zepetto tarafından geliştirilen ve 2008 yılında yayınlanan çevrimiçi birinci şahıs nişancı tarzı oyundur. Oyun CT-Force ve Free Rebels arasındaki var olan savaş üzerine kurgulanmıştır. Oyunda rütbe sistemi vardır "Askeri öğrenci" rütbesi ile başlanır ve en yüksek rütbe "Mareşal"'dir. Maç yaptıkça Tecrübe puanı ve oyun puanı kazanılır. Oyunda bazı özel eşyaları ve silahları satın almak için gerçek para ile satın alabileceğimiz oyun parası kullanılmaktadır. Oyunda 11 farklı mod ve birçok harita bulunur. Point Blank'ın sunucusu olduğu ülkelerde anlaşma nedeniyle diğer sunuculara giriş engellidir. CT Force polis ekibi Free Rebels isyancılarına karşı ülkeyi savunurlar. Takımda 3 kadın, 2 erkek karakter vardır. Erkek karakterler; KadÄ±n karakterler; Ayrılıkçı terör örgütüdür. Hükümete karşı isyan çıkarır ve polisler ile mücadele eder. Takımda 3 kadın, 2 erkek karater vardır.Ayrıca bazı modlarda bomba da kurabilirler. Erkek karakterler; KadÄ±n karakterler; TDM oyuncuların belli bir raund sınırlaması olmadan her ölüşünde yeniden canlanarak birbirlerine karşı üstünlük sağlamaya çalışmasına dayalı bir oyun modudur. Belirtilen zaman bitene kadar veya belirtilen "kill" sayısına ulaşılana kadar oyun devam eder. Oyun süresince öldürdüğünüz düşman sayısı değerlidir. Hiçbir yükümlülük olmadan sadece tek bir hedefe kilitlenmek isteyen oyuncular için ideal bir oyun modudur. İmha görevi oyuncuların karşı takımdaki rakiplerinin tamamını elimine etmesine dayalı bir oyun modudur. İmha görevindeki asıl amaç bütün düşman güçlerini yok etmektir. Her oyun önceden belirlenen raund kadar sürer. Her bir raund gene önceden belirlenen süre kadar oynanır. Toplam belirtilen raund sayısına ulaşan takım oyunun galibi sayılır. Takım oyunu ve haberleşmenin etkili olduğu bir oyun modudur. Bomba görevi isyankarların CT güçlerine karşı saldırısını konu alan bir oyun modudur. Bomba görevinde Free Rebels güçleri haritada belirlenen noktalara bomba yerleştirmeye çalışmaktadır. CT güçleri ise önceden belirlenmiş bomba kurulabilecek alanları korumakla yükümlüdür. Strateji ve takım oyununa dayalı bir mod olan bomba görevinde, süresi önceden belirlenmiş raund sayısına ulaşan takım oyunun galibi olur. Yok etme görevinde her iki takımın koruması gereken kendi takımına ait bir tane hedef vardır. Amaç hem kendi hedefini korumak aynı zamanda da düşmanın hedefini yok etmektir. Round sistemi vardır ve round her iki takımdan birinin hedefi yok etmesiyle round sona erer. Belirlenen rounda ulaşan takım oyunu kazanır. Defans görevinde, Free Rebels'ler CT-FORCE ait tanklara sabotaj yapar ve CT-FORCE ise sabotajı engellemeye çalışır. Round sistemi vardır ve round iki tankından sabote edilmesiyle biter. Oyun sonunda belirlenmiş rounda ulaşan takım oyunu kazanır. Bu modda bütün silahlar kapalıdır. Oyuncular yumruklarını veya muşta silahını kullabilirler. Modda round sınırlaması yoktur. Süre bitene kadar ya da belirlenen puana ulaşılana kadar sürer. Puan limitine ilk ulaşan takım oyunu kazanır. Bu modda 5 dakika boyunca bir takım dinozor diğer takım ise insan olarak savaşır. Amaç koridorları tutmak ve insan ise dinozorların bölgesindeki portallara kaçmak, dinozor ise kaçan insanları durdurmaktır. 5 dakika sonunda iki takım yer değiştirir. Round sınırlaması yoktur. 10 dakika sonra hangi takımın puanı yüksekse oyunu o takım kazanır. Belirli bir süreye veya puan limitine ulaşınca puanı yüksek olan takımın kazandığı moddur. Bu modda can yoktur. Tek kurşun yediğiniz anda ölürsünüz. Amaç hiç hasar almadan öldürebildiğiniz kadar adam öldürmektir. Sis bombası veya yüksekten atlama gibi durumlarda ölmezsiniz. Oyun sonundaki skorunuz Kill/Death(KD) ve HeadShot(HS) istatistiklerinize işlemez. Ama yaptığınız görevler geçerlidir. Bu modda rakibi öldürmek için kafasından vurmanız gerekmektedir. Kafa dışında bir yerinden vurursanız sadece 1 canı gider ve sonrasındakiler işlemez. Ama bıçakla her vuruşta 1 can alabilir. Böyle öldürmek çok zor olacağından mecburen kafaya isabet almanız gerekir. Belirli bir süreye veya puan limitine ulaşınca puanı yüksek olan takım kazanır. Oyun sonundaki skorunuz Kill/Death(KD) ve HeadShot(HS) istatistiklerinize işlemez. Ama yaptığınız görevler geçerlidir. Point Blank, ABD'de SG Interactive taraf覺ndan Piercing Blow ad覺yla yay覺nlanmaktad覺r. Toyota Matrix Toyota Matrix veya Toyota Corolla Matrix, Toyota tarafından 2002 yılından beri üretilen alt orta sınıf hatchback otomobil. Kanada'da üretilen Matrix, ABD, Kanada ve Meksika'da satılmaktadır. Bu otomobilin Toyota tarafından üretileni "Toyota Matrix", General Motors tarafından üretileni "Pontiac Vibe" adını taşımaktadır. Macy's Macys, Amerikalı departmanlı mağaza zinciri. 30 Ocak 2010 itibarıyla New York City'nin Herald Meydanı'ndaki amiral mağazasının yanı sıra tüm ABD çapında şirketin işlettiği 800'den fazla mağazası vardır. Ayrıca 300'den fazla mağazasında tüketici elektroniği ürünlerini satan eSpot ZoomShops büfeleri vardır. Hem popüler kültüründeki nişi hem de ürünlerinin çeşitliliği için tanınan Macy's; Belk, Bon-Ton, Dillard's, Nordstrom, Neiman Marcus ve Saks Fifth Avenue gibi diğer departmanlı mağaza zincirleri ile rekabet eder. 1924'ten New York City'deki senevî Macy's Thanksgiving Day Parade ("Macy's Şükran Günü Geçit Töreni")'i düzenlemiş ve 1976'dan beri kentteki senevî 4 Temmuz havaî fişek gösterisinin sponsorluğunu yapmıştır. Dünyanın en büyük departmanlı mağazası olarak reklam edilmesine rağmen Güney Kore Busan kentindeki Shinsegae, bu bakımdan Macy's'in amiral mağazasının yerini almıştır. Guinness Dünya Rekorlar Kitabı'na göre Shinsegae'nin 509.810 metre karelik alanı Macy's'inkinden neredeyse iki kat daha büyüktür. Oyun Geliştiricileri Konferansı Game Developers Conference (kısaca GDC; Türkçe: Oyun Geliştiricileri Konferansı), her yıl Game Developers Choice Awards ve Independent Games Festival kapsamında birkaç kere düzenlenen ve video oyunu sektöründe büyük şirketlerin yapımcılarını ağırlayan konferanstır. Şirketler grafik, ses, tasarım gibi birçok alanda projelerini tanıtır, toplantılar ve fikir alışverişleri yapar. İlk defa 1988 yılında "Bilgisayar Oyunu Geliştiricileri Konferansı" adıyla ABD,Kaliforniya eyaletinde San Jose şehrinde düzenlendi. GDC konferansları yılın belirli kesimlerinde belirli bölgelerde düzenlenir. Konferans genel olarak düzenlendiği yerlere göre değişik adlar kullanılır; Rotterdam LimanÄ± Rotterdam Limanı Avrupa’da en geniş liman'dır. Hollanda'nın Rotterdam kentindedir. 1962'den 2004'e kadar dünyanın en işlek deniz limanı olma özelliğini elinde bulundurdu. Bu unvan ilk önce Singapur'a ve ardından Şangay'a kaptırdı. 2012'de "Rotterdam Limanı", (TEU) Standardı’na göre yıllık tonaj bakımından dünyanın en fazla konteyner taşımacılığı yapılan limanları arasında 6. oldu . 105 kilometre kare (41 mil kare)'yi bulan yüzölçümü ve 40 km’ye ulaşan genişliği ile "Rotterdam Kent Merkezi" 'nde bulunan tarihi gemi barınağını, Delfshaven kasabasını, Maashaven/Rijnhaven/ Feijenoord bölgesi kompleksini, Nieuw-Mathenesse, Waalhaven ve Vondelingenplaat’ın çevresinde bulunan gemi barınaklarını da içinde bulundurmaktadır. Eemhaven; Botlek; Europoort ise Calandkanaal kanalı boyunca uzanmaktadır. Nieuwe Waterweg, Scheur ve Maaslakte alanı Kuzey Denizi'ne açılan projelerdir. "Rotterdam Limanı" ‘nın 14. yüzyıla kadar ulaşan bir geçmişi bulunmaktadır. Rotterdam bir kent olarak küçük bir kasabadan dev bir liman kenti biçimine dönüştü ve bu süreçte liman sürekli olarak genişledi. Daha önceki yüzyıllarda Nieuwe Maas ırmağının kıyılarına iskeleler inşa edildi. 19. yüzyılda Rotterdam kent merkezi ile Kuzey Denizi arasında birçok küçük su kanallarından oluşan zayıf bir bağlantı bulunuyordu, gemiler Voorne-Putten adasının etrafından dolaşmak zorunda idi ve bu da günlerce hatta bir haftadan fazla zaman alabiliyordu. 20. yüzyılın ilk yarısında liman, kent merkezinden Kuzey Denizine doğru batı yönünde genişlemeye başladı. Ren ve Meuse Irmaklarının denize bağlantısını geliştirmek üzere "Yeni Sukanalı" anlamına gelen Nieuwe Waterweg Kanalı tasarlandı. Kanal yatağının yeterli derinliğe ulaşması için yer yer kazı ve derinleştirilme çalışmaları yapıldı, 1872 yılında Nieuwe Waterweg Kanalı kullanıma açıldı ve kanal kıyıları boyunca çeşitli sanayi aktiviteleri faaliyete başladı. Zaman içinde, yeni iskelelerin ve yeni gemi barınak havzalarının inşa edilmesiyle liman denize doğru genişlemeye devam etti. Nieuwe Waterweg kanalı eteklerinde Europort’un inşa edilmesiyle liman sahası önemli miktarda genişledi. 1970'lerde Kuzey Denizi içinde Hoek Van Holland kasabası yakınlarında inşa edilen Maasvlakte sahasının tamamlanması ile liman Nieuwe Waterweg kanalının güney eteklerinde denizin içine doğru genişletildi. Son yıllar içinde çok sayıda ek Rüzgar Türbinlerinin inşa edilmesi ile sahil şeridinin sanayi siluetini ortaya çıkaran bir görünüm aldı. 2004'te İkinci Maasvlakte'nin inşa edilmesi için başlatıcı siyasi onay alındı ancak Alman Devlet Konseyi (Raad van State) 2005'te çevresel sorunların yeterince göz önünde bulundurulmadığını gerekçe göstererek parlamentonun yasama kararı çıkarması yönünde görüş bildirdi. 10 Ekim 2006'da inşaatın 2008'de başlatılması için gerekli onay alındığından 2013'te yeni tesise ilk geminin demir atabilmesi tasarlanmaktadır. "Rotterdam Limanı" için ilk derece önem taşıyan konular petrokimya ve "Kargo Gemi Taşımacılığı" işlerinin yürütülmesi olarak öne çıkmaktadır. Maden, tahıl ve diğer malların Avrupa kıtasına ve diğer dünya ülkelerine taşınması limanda bulunan rıhtımların temel ve önemli bir işlevi durumundadır. Yükler "Rotterdam Limanı"'ndan gemi, mavna, tren veya karayolu aracılığı ile sevk edilmektedir. 2000'den bu yana Betuweroute'da hızlı kargo trenin inşa çalışması devam etmektedir. Tren yolunun Almanya bölümünün 2007'de kullanıma açılması ile kentin batı yönünde geniş miktarda petrol rafinerileri inşa edildi. Ren ve Meuse ırmakları bölgenin etki çevresine ulaşım kolaylığı sağlamakta önemli bir yere sahiptir. Limanın EECV Rıhtımı 23 m. (75 fit) dip mesafesine sahiptir. Bu mesafe, limanı Brezilya ’da bulunan Ponta da Madeira terminali ile birlikte dünyanın en geniş bulk (Maden, buğday vb.) kargo taşıyıcı gemisi olan Berge Stahl tam kapasite dolu olduğunda demirleyebileceği iki limandan birisi yapmaktadır. Bu gemi sadece gelgit engelli rıhtımlarda demirleyebilmektedir. Bu tür gemiler "Rotterdam Limanı" içinde sadece Eurogeul kanalında seyredebilmektedir. Limanda konteyner yükleme ve istifleme işlemlerinin çoğunluğu otomatik robotik vinçler ve bilgisayar kontrollü Özel Araçlar (chariot) vasıtası ile yapılmaktadır. Terminal otomasyon sistemi "ECT" (Avrupa Konteyner Terminalleri) tarafından uygulanmakta ve geliştirilmektedir. Delta terminalinde özel araçlar veya Otomatik İşletilen Araçlar (AGV) insansız olarak her biri sadece bir konteyneri taşımaktadır. Özel Araçlar terminal içinde kendilerine mahsus bir hat olan manyetik ızgara ile düzenlenmiş yollarda seyretmekte ve asfalt piste kadar ulaşmaktadır. Bir konteyner Otomatik İşletilen Araç’a (AGV) yüklendiğinde kızıl ötesi gözler tarafından tanınmakta ve tayin edilen terminal noktasına ulaştırılmaktadır. Bu nedenle bu terminal için "Hayalet Terminal" tanımlaması da yapılmaktadır. İnsansız Otomatik İstifleme Araçları (ASC), konteynerleri AGV’lerden alarak istifleme avlusuna getirmekte veya bu işlemi diğer yönde de yapmaktadır. Daha yeni olan Euromax Terminali kara tarafında yapılan işlemlerde geliştirilerek kullanılan yeni modeller Straddle taşıyıcılarının kullanımını gereksiz hale getirmiştir. Liman, "Rotterdam Liman İşletmesi" tarafından işletilmektedir. "Rotterdam Limanı" ve çevresi Kuzey Denizi ‘nden gelen fırtına kaynaklı deniz kabarmalarına karşı çok hassastır. Delta Çalışmaları adı verilen uygulama tasarımları ile Rotterdam’ı bu etkilere karşı korumak için bir dizi koruma planı tasarlanmıştır. Sonuç olarak Maeslantkering inşa edilerek birleşik bir tasarım oluşturulmuştur. Maeslantkering sel bariyeri Nieuwe Waterweg kanalı ile arasında iki dev kapıya sahiptir. 3 m'yi aşan bir miktarda NAP (Normaal Amsterdams Peil) deniz seviyesi artışı ile bir sel oluşacağı tahmin edildiğinde kapılar pozisyon yerlerine doğru bir duba gibi yüzerler ve su içine doğru alçalarak yerlerini alırlar. Hartelkering adlı başka bir bariyer ise Hartelkanaal'da inşa edilmiştir. Prospektif Prospektif, "ileriye dönük" anlamını taşır. Aynı zamanda büyük olasılıkla ya da gelecekte gerçekleşmesi beklenen bir olay anlamında da kullanılır. "Prospektif", ayrıca şu anlamlara da gelebilir; Ferrari F12berlinetta Ferrari F12berlinetta (F12 Berlinetta olarak da anılır), Ferrari tarafından 2012 yılından itibaren üretilmeye başlanan grand tourer türü otomobil. 2012 yılında Cenevre Otomobil Fuarı'nda Ferrari 599 serisi otomobillerin yerini almış, ayrıca kamuoyuna tanıtılmıştır. F12berlinetta'nın gövdesi, Ferrari Stil Merkezi ve Pininfarina'da tasarlanmıştır. Otomobilde, Ferrari FF'ye benzeyen ön bölüm ve Ferrari FF ile Ferrari 458 Italia'nın ortak farları yer almıştır. Otomobilin iç bölümünde, FF esas alınarak hazırlanmış alüminyum ve karbon fiber süslerle beraber yeni "Bayan derisi" döşemelik vardır. Ayrıca, F12berlinetta'nın bagaj hacmi 599'a göre daha büyüktür. Ayrıca, F12berlinetta'nın tasarımının bir bölümü diğer yeni Ferrari otomobillerinde de kullanılmıştır. F12berlinetta için bir fiyat belirlenmese de "Car Magazine" adlı dergiden Tim Bollard, aracın Birleşik Krallık'ta 2012 sonları veya 2013 başlarında 250.000 £ fiyatla çıkacağını tahmin ettiğini söylemiştir. Kırım Tatar mutfağı Kırım Tatar mutfağı, başta Kırım Özerk Cumhuriyeti olmak üzere farklı ülkelerde ve coğrafi bölgelerde yaşamakta olan Kırım Tatarlarının yemek kültürüdür. Kırım Tatarları çok zengin bir mutfak kültürüne sahiptir. Bu zenginlik, kendi özdeğerleri yanında tarihleri boyunca birçok kültürle iç içe yaşamış olmalarından kaynaklanmaktadır. Tarihleri boyunca tarım ve hayvancılıkla uğraşan Tatarların, yaşadıkları bölgenin özelliği olan hayvancılık ve yetiştirdikleri sebze ve meyveler (lahana, havuç, patates, domates, biber, patlıcan, üzüm, çilek, incir, elma, armut, şeftali, ceviz) ile başta şırbörek (çiğbörek) olmak üzere hamur işleri, en sık tükettikleri yemek türlerindendir. "Tatar hamursuz doymaz" sözünün de işaret ettiği üzere hamur işine ağırlık verilmiştir. Yaz aylarında kış için hazırladıkları yiyecekleri depoladıkları kilerlerine "Azbar" denir. Günümüzde yok olmakta olan Kırım Tatarlarına özgü fırınlara ‘’peş’’ denir. Bol tüketilen Türk kahvesine bazen soğuk olarak süt veya kaymak da eklenerek içilir. Önem verilen günlere özel yemekler de yapılır. Doğumda köbete, hoşaf; düğün öncesinde karafilli yağlı kurabiye, torun sahibi erkekler sakal bıraktıklarında katlama, ölü evinde mayalı hamurla yapılan kıygaşa, bu özel günlerle yemeklerin eşleştirilmesini sağlamıştır. Sebze yemeklerinde lahana, havuç ve patates yaygın tüketilir, acuka buna örnektir. Şavurma Türk tipine benzer bir dönerdir. Şırbörek (çiğbörek), köbete, burma (kol böreği), üyken börek, saraylı kırma böreği, sarı burma, cantık (yantık), şagaraklı şoban kobete (bacalı kıymalı, patatesli börek), baklalı erişte, kaş kaş, çubar bakla, kıyık, mantı, samsa. Şurpa (havuç, soğan, patates ve büyük haşlama et), patatesli alişke, kaşıkbörek çorbası, kuzu sorpası (çorbası), oğmaç, kartoplu alişke, mercimekli lakşa, baklalı lakşa, ufak aş (Tatar aş) (mantı çorbası) Vişneli pirok, incir reçeli. BlizzCon BlizzCon, her yıl Blizzard Entertainment tarafından düzenlenen video oyun konferansıdır. Blizzard Entertainment tarafından yapılan StarCraft, Warcraft, Diablo gibi oyunların tanıtımı ve gelişime dair bilgiler aktarılır. Şirketin gelecekteki projeleri ve hali hazırda bulunan projelerinin yazılı veya görsel olarak sunumu yapılır. Blizzard Entertainment, BlizzCon aracılığı ile 2005'te , 2007'de , 2008'de StarCraft II ve 2010'da Diablo III gibi büyük projelerini tanıttı. Konferans'a seyirci olarak katılmak paralıdır. Her sene paranın miktarı değişir. İlk üç toplantının bileti 100 Amerikan doları olarak fiyat biçilmişti. 2009'daki toplantının fiyatı 125, 2010'da 150 ve 2011'de 175 Amerikan doları olarak belirlendi. Konferansa para verip katılan seyircilere belirli oyunlar için beta key dağıtılır. Blizzard Entertaiment, BlizzCon 2012 iptal olduğunu açıkladı. Mihaliç peyniri Mihaliç peyniri, Bursa ve Balıkesir yöresinde, genellikle tam yağlı çiğ "kıvırcık" koyun sütünden yapılan, 2–3 mm kalınlığında kabuk ve 3–4 mm çapında yuvarlak gözler içeren, yarıksız, çatlaksız, oldukça tuzlu, sert bir peynir türüdür. Adını Bursa'nın Karacabey ilçesinin eski adı olan Mihaliç'ten almıştır. Karacebeyin yanı sıra Susurluk, Gönen ilçelerinde de üretimi yapılır. Halk arasında Mağlıç olarak telaffuz edildiği de görülür. Mihaliç peyniri aynen beyaz peynir'de olduğu gibi tuzlu su içerisinde saklanır. Genellikle salata veya sıcak yemeklerde kullanılır. % 45 oranında yağ içerir. Peynir, sert, yağlı, tuzlu ve bol gözeneklidir. Bu nedenle peynir oldukça dayanıklıdır. Özellikle Susurluk tostu olarak bilinen tost arasında kullanılır. Gracie Gold Gracie Gold (d. 17 Ağustos 1995; Newton, Massachusetts), Amerikalı buz patenci. 2012 ABD Gençler Şampiyonu ve 2012 Dünya Gençler ikincisidir. Gold 2012 World Team Trophy'ye katılacak olan ABD takımına seçilmiştir. Sami Kukkohovi Sami Kukkohovi (d. 26 Temmuz 1974, Oulu), Fin metal grubu Sentenced'ın bas gitaristi olarak bilinen Fin müzisyen. Gruba, Taneli Jarva'nın yerini alarak 1996 yılında katılmış ve grup 2005 yılında dağılma kararı alana kadar Sentenced'ta çalmıştır. Başlarda, grupta kısa süreli olarak çalıyordu, fakat , daha sonra gruba resmi olarak katıldı. Grupta bas gitarist olmasının yanı sıra, geri vokalistlik de yapıyordu. Sentenced'ta bas gitaristlik yaparken aynı zamanda hard rock grubu olan Solution 13 grubunda da gitaristlik yapıyordu. Doom metal tarzındaki KYPCK grubunun canlı şovlarında grubun ikinci gitaristliğini yaparak ekibe katkıda bulundu. Kukkohovi, şu an yeni grubu Fiasco General ile çalmaktadır. SavaÅŸ filmi Savaş filmleri konuları başlıca savaş olan filmlerin türüdür. Genellikle deniz, hava veya kara muharebelerini konu alsalar da savaş tutsakları, gizli operasyonlar, askerî eğitim veya benzer konudaki filmler de savaş filmi sayılır. Bazı savaş filmleri muharabeleri anlatmak yerine asker veya sivil halkın günlük yaşamlarına da odaklanabilir. Filmlerin konusu tamamen kurgu olabileceği gibi, tarihteki gerçek olaylar üzerine kurulmuş, dokudrama, biyografik veya alternatif tarihi kurgular olabilir. Çekilmiş savaş filmlerinin çoğu II. Dünya Savaşı'nı konu almaktadır. Savaş karşıtı film (İngilizce: anti-war film) terimi savaşın acılı ve korkunç yönlerini göz önüne seren, sıkça siyasi ve ideolojik bakış açısıyla çekilen filmleri belirtmek için kullanılır. Almere Almere, Hollanda'nın Flevoland ilinde yer alan planlanmış bir kent ve idarî olarak bir belediyedir. Komşu belediyeleri Lelystad ve Zeewolde'dir. Almere şehri denizden kazanılan arazide yapılmakta olup Hollanda'da en yeni şehridir. Şehirdeki ilk evin yapımı 1976'da bitirilmiş ve şehir idaresi 1984'te belediye olmuştur. Almere nüfusu (Mayıs 2011 tahminleri itibarıyla) 191,495 kişi olup, şehir Flevoland ilindeki en büyük şehir ve Hollanda'nın tümünde 7. büyük şehirdir. Şehrin günümüzde 4 semti bulunup 1 semt yapılmakta ve 1 semt de planlanma safhalasındadır. Ekim 2007'de merkezi hükûmet ile yapılan bir anlaşmaya göre 2031'de nüfusunun 350.000 kişiye erişmesi planlanmaktadır. Almere'in nüfusu (Mayıs 2011 tahmini itibarıyla) 191.495 kişidir. Semtlerinin ve toplam nüfusun gelişmesi şu tabloda verilmektedir: Almere şehrinin şu yabancı şehirlerle resmi kardeş şehir bağlantıları bulunmaktadır: Louise de Savoie Louise de Savoie (11 Eylül 1476, Pont-d'Ain - 22 Eylül 1531, Grez-sur-Loing), Fransız soylu, Auvergne ve Bourbonnais naibesi, Nemours düşesi ve Fransa Kralı I. François'nın annesi. 1515, 1525-1526 ve 1529 yıllarında Fransa naibesi olarak görev yapmıştır. Louise de Savoie, Savoie Dükü II. Philippe ile karısı Marguerite de Bourbon'un ilk kızı olarak 11 Eylül 1476'da, Pont-d'Ain'de doğdu. Babasının 1497'deki vefatının ardından Louise de Savoie'u erkek kardeşi II. Philibert, Savoie'un yeni dükü olmasının yanında ve Savoie Hanedanı'nın yeni lideri oldu. Annesi Claudine de Brosse olan diğer erkek kardeşi III. Charles ise, Philibert'in 1504'deki ölümünün ardından onun yerine geçmişti. Yedi yaşında annesini kaybeden Louise de Savoie, kardeşi VIII. Charles sayesinde Fransa naibesi olan Anne de Beaujeu tarafından yetiştirildi. 16 Şubat 1488'de, 11 yaşındayken, Angoulême Kontu Charles d'Orléans ile Paris'te evlendi. Eşi ile birlikte yaşamaya evlilikten birkaç sene sonra, 15 yaşındayken başladı. Çiftin ilk çocuğu olan Marguerite, 11 Nisan 1492 günü; ikinci çocuğu I. François ile 12 Eylül 1494 günü dünyaya geldi. 1495 kışında hastalanan eşi Charles, 1 Ocak 1496 günü yaşamını yitirdi. 19 yaşında eşini kaybetmesinin ardından, iki yıl boyunca çocuklarıyla birlikte Cognac'ta yaşadı. Sonrasında ise kocasının kuzeni olan Kral XII. Louis'nin yanına yerleşti. Louise karmaşık politika ve diplomasi konusunda büyük bir farkındalığa sahipti ve Rönesans İtalyasında sanat ve bilimin ilerleyişine oldukça ilgi duymakataydı. Günah çıkarmak için başvurduğu papaz Forlì'li Cristoforo Numai'nin de yardımıyla çocuklarının İtalyan Rönesans ruhuna uygun bir biçimde eğitildiğinden emin oldu. Onlar için özel kitaplar sipariş etti ve François'ya İtalyanca ile İspanyolca öğretti. XII. Louis 1505 yılında hastalananıca François'nın kendisinden sonra tahta çıkmasına ve Louise ile eşi Anne de Bretagne'ın da naiplik konseyine katılmasına karar verdi. İyileştikten sonra François kralın gözdesi haline geldi ve 8 Mayıs 1514 tarihinde kralın kızı Claude ile evlendi. Bu evlilikle birlikte XII. Louis François'yı resmen tahtın varisi olarak belirledi. XII. Louis'nin 1 Ocak 1515'teki ölümüyle birlikte François Fransa kralı oldu. Louise'e 4 Şubat 1515 tarihinde Angoulême Düşesi, 15 Nisan 1524 tarihindeyse Anjou Düşesi unvanı verildi. Annesi Bourbon ailesinin ana dalının son düklerinden birinin kardeşi olan Louise, 1521 yılında Bourbon Düşesi Suzanne'ın ölümünün ardından yakın akrabalığa dayanarak Auvergne Düklüğü ve Bourbonların sahip olduğu diğer mülkler üzerinde de hak iddia etti. Bu Suzanne'ın dul kocası Bourbon Dükü III. Charles ile kral oğlu tarafından desteklenen Louise'in rekabet içerisine girmesine yol açtı. Sorunu çözmek için Louise Charles'a evlenmek teklifi etti; ama teklifi reddedilince Louise ondan kurtulmak için çalışmalara başladı. Bu Charles'ın sürgün edilmesine ve kaybettiği statüsünü geri kazanmak için krala savaş açmasına yol açtı. 1527 yılında kaybettığı topraklar ve unvanları geri alamadan öldü. Louise topraklarına el konulmuş Auvergne'i geri kazandı ve düşes oldu. Louise de Savoy özellikle hükümdarlığının ilk yıllarında oğlunu temsilen siyasi olarak aktif kaldı. Ülkede bulunmadığı durumlarda onun adına naibe olarak görev aldı. Louise kral İtalya'da savaştayken 1515 yılında ve 1525-26 yıllarında kral yine savaştayken ve İspanya'da esirken Fransa Naibeliği yaptı. 1524 yılında hizmetlilerinden biri olan Jean-Joachim de Paasano'yu bir barış antlaşması için Kardinal Wolsey ile gayriresmî müzakereleri başlatmak üzere Londra'ya gönderdi. Müzakereler başarılı olmasa da ertesi yıl imzalanan More Antlaşması için zemin hazırlamış olabilir. Kanuni Sultan Süleyman'a yardım talebinde bulunan bir heyet göndererek Osmanlı İmparatorluğu'yla dostluk ilişkilerine önayak oldu; ama heyet Bosna'dayken kayboldu. 1525 yılının aralık ayında Jean Frangipani önderliğinde Osmanlı başkenti İstanbul'a ulaşmayı başaran ve Habsburglara yapılacak bir saldırıyla kral I. François'nın kurtarılmasını talep eden gizli mektuplar taşıyan ikinci bir heyet gönderildi. Frangipani 6 Şubat 1526 tarihinde Süleyman'dan olumlu bir yanıtla geri döndü ve böylece Fransız-Osmanlı ittifakının ilk adımı atılmış oldu. Fransa ve Kutsal Roma İmparatorluğu arasında Cambrai Antlaşması için yapılan ve 3 Ağustos 1529 tarihinde sona eren müzakerelerde baş müzakereciydi. "Hanımların Barışı" olarak anılan bu antlaşma Valois Hanedanı'nın başı olan I. François ile Habsburg Hanedanı'nın başı olan V. Karl arasındaki İkinci İtalya Savaşı'nı sona erdirdi. Anltaşma geçici olarak İtalya'da Habsburg egemenliğini sağlıyordu. Antlaşma Fransa adına Louise de Savoy ve Kutsal Roma İmparatorluğu adına yengesi Avusturyalı Margaret tarafından imzalandı. Louise de Savoy 22 Eylül 1531 günü Grez-sur-Loing'de öldü. Anlatılanlara göre bir kuyruklu yıldızı seyrederken soğuk almıştı. Naaşı Paris'teki Saint-Denis'de defnedildi. Ölümünün ardından Auvergne de dahil olmak üzere sahibi olduğu topraklar kraliyete devredildi. Kızı Margaret d'Angoulême ve torunu Jeanne d'Albret aracılığıyla Fransa'nın Bourbon krallarının atasıdır. Torunun oğlu Fransa kralı IV. Henri olarak taç giymiştir. Açlık Oyunları evreni Açlık Oyunları Evreni, Amerikalı televizyon yazarı ve romancı Suzanne Collins tarafından yazılmış Açlık Oyunları kitap üçlemesi'nde geçen kurgusal bir distopyadır. Uzakta fakat belli olmayan bir gelecekte, Panem halkı kıyamet sonrası Kuzey Amerika'da küllerinden doğmuştur. Panem'in kontrolü Rocky Dağları'nın üstünde yer alan ütopik şehir "Capitol"'dür. Capitol'ün dışında, ülke şu anda diktatör Başkan Snow tarafından, totaliter bir devletin hegomonyası altında 12 ayrı bölgeye ayrılmıştır. Eskiden Onüçüncü Bölge de bulunuyordu, 75 sene önce Açlık Oyunları'nın başlamasından, yani Açlık Oyunları'nda Kara Günler olarak geçen zamanda çıkan bir ayaklanmada yok oldu. Capitol Açlık Oyunları sistemini Panem halkının isyanının cezasını çektirmek, Capitol'ün kesin gücünü göstermek ve karşı ayaklanmanın sonucunu göstermek için geliştirildi. Alaycı Kuş kitabında, Panem kelimesinin Latince "Panem et Circenses"'den geldiği söylenmektedir; anlamı "ekmek ve sirkler"dir. 1. Mıntıka mücevher gibi değerli eşyaların üretiminde ustalaşmıştır. Orada yaşayan çocuklar genç yaşlarından itibaren Açlık Oyunları'nda mücadele etmek üzere yasadışı bir şekilde eğitilirler ve Kariyer adı verilir. Katniss onları "Capitol'un kucak köpekleri" olarak tanımlar. Oyunlar başladığında Kariyerlerin fazla olduğu mıntıkalar (Mıntıka 1, 2 ve 4) kendi aralarında mücadele etmek zorunda kalana kadar kendi aralarında bir ittifak kurar. 1 ve 2. Mıntıka, Capitol tarafından favori gösterilirler. 74. Açlık Oyunları'nda 1. Mıntıka'nın her iki haracı da (Marvel ve Glimmer) Kariyer ittifakına katıldı. Glimmer, Katniss tarafından Kariyerler'in üzerine bırakılan izsürücü mutant arılar tarafından öldürüldü. Marvel ise Rue'yu öldürdükten sonra Katniss tarafından öldürüldü. William John Macquorn Rankine William John Macquorn Rankine (5 Temmuz 1820 – 24 Aralık 1872) İskoç mühendis, fizikçi ve matematikçi. Rudolf Clausius ve 1. Kelvin Baronu William Thomson ile beraber termodinamiğin kurucuları arasında sayılır. Rankine buhar makinesi için geliştirdiği teoriyle bilinir. Mühendisliğin teorisi ve pratiğiyle ilgili yazmaları, 1850'ler ve 1860'lardaki basımından çok sonraları dahi kullanılmaya devam etti. 1840'lardan itibaren bilim ve mühendislikle ilgili konularda yüzlerce makale yayınladı. İlgi alanı çok geniş olan Rankine, gençliğinde botanik, müzik kuramı ve sayılar teorisi gibi alanlarla ilgilenirken ileriki yıllarda bilim, matematik ve mühendisliğin başlıca alanlarında çalışmalar yaptı. Müzikle amatör olarak ilgilendi ve şarkı söylemenin yanında piyano ve çello için eğlenceli besteler yaptı. Edinburgh'da doğan ve Edinburgh Üniversitesi'nde okuyan Rankine, Glasgow'a yerleşti ve orada bekar olarak öldü. Europort Europort (ya da Europoort) Hollanda'nın Rotterdam Limanı’nda bulunan alanlardan birisidir. =Genel bilgi= "Europort", Hollanda "Sanayi Alanı" ile bitişiktir. Ren ve Meuse ırmaklarının eteklerinde ve Hollanda, Almanya, Belçika ve kısmen Fransa etki alanına sahiptir. Çeşitli kriterlere göre dünyanın en işlek limanı ve Avrupa’nın önde gelen kapısı olarak değerlendirilmektedir. "Europort" mevcut petrokimya rafinerileri ve depolama tankerleri, demir cevheri ve kömür işletmeleri ile olduğu gibi yeni tasarım ürünü araçları ile oldukça ağır sanayi alanı olma özelliğini taşır. = Dış bağlantılar = Rotterdam LimanÄ± Arp tablosu Address Resolution Protocol (ARP) ağ katmanı adreslerini bağlantı katmanı adreslerine çevirmek için kullanılan bir iletişim protokolüdür, multicast ağlar için önemli bir fonksiyondur. ARP 1982 yılında RFC 826 tarafından tanımlanmıştır. ARP tablosu bilgisayar yazılım desteği, Linux çekirdeği güvenlik duvarı modüllerindeki Adres Çözümleme Protokolü(ARP) paket filtre kurallarını korumak için bir ağ yöneticisi aracıdır. Bu araçlar, filtrelenen kuralları içeren tabloları görmek, güncellemek ve oluşturmak için kullanılabilir. Popüler bir uygulama ARP zehirlenmesini önlemek için filtre yapılandırmaları oluşumudur. ARP, hat protokolü tarafından kapsülleme çalışması yapan bir istek ve cevap protokolüdür. ARP OSI modelinde ikinci katman ile üçüncü katman bağlantısını yapan bir protokoldür. Ancak OSI tarafından geliştirilmemiştir. ARP aynı zamanda bir duyuru protokolü olarak kullanılabilir. Gönderenin IP adresi veya MAC adresi değiştiğinde diğer konakların donanım adres haritalarını güncellemede kullanılır. GMAT GMAT (Graduate Management Admission Test - Lisansüstü Yönetime Geçiş Sınavı) lisansüstü eğitim için İngilizce ve matematik yeteneklerini ölçen standardize edilmiş bilgisayar tabanlı bir sınavdır. Dünya genelinde üniversiteler bu sınav sonucunu lisansüstü eğitime kabul için bir kriter olarak kullanırlar. Sınav bilgisayarda yapılır. Bilgisayar teknolojisinin yeterli olmadığı bazı bölgelerde ise sınav kâğıt üzerinde yapılır. Nisan 2012 itibarıyla sınava giriş ücreti 250$'dır. Sınav, öğrencilerin sözel, sayısal ve eğitim hayatları boyunca geliştirdikleri analitik yazma yeteneklerini ölçmeyi hedefler. Sınava girenler bu üç alandaki soruları cevaplarlar. Sınavı tamamlamak genelde dört saat sürer. Sınav sonucunda elde edilen puan beş yıl boyunca kullanılabilir. Sınavda alınabilecek en yüksek puan 800'dür. Son üç yılın sınav ortalaması 542.3'tür. The Analytical Writing Assessment (AWA) sınavın ilk bölümündeki testtir. Bundan sonra sayısal ve en son olarak sözel gelir. Analitik yazma bölümü (The Analytical Writing Assessment) iki kompozisyondan oluşur. Birincisinde öğrenci kendisine verilen bir argümanı analiz etmek zorundadır, ikincisinde ise yine kendisine verilen bir konu hakkında yorum yazmak zorundadır. Her bir kompozisyon için verilen süre 30 dakikadır ve bu testlerden alınan puanlar 0 ile 6 arasındadır. Kompozisyonlar bir bilgisayar ve bir insan tarafından değerlendirilir. Her iki değerlendirici komposizyonlara 0 ile 6 arasında bir puan verir. Eğer verilen bu iki değerlendirme 1 farklılık gösterirse bunların ortalaması alınır. Eğer verilen bu iki değerlendirme bir puandan fazla farklılık gösterirse üçüncü bir değerlendirici tarafından daha değerlendirilir. Kompozisyonları değerlendiren bilgisayar programı Vantage Learning tarafından geliştirilen "IntelliMetric" yazılımıdır. Bu program birkaç dil ve yapı özellikleriyle yaratıcı yazıları analiz eder. İkinci ve üçüncü değerlendiriciler ise insandır. Bunlar da öğrencinin fikirlerini ve bu fikirleri planlı ve açık bir şekilde ifade edebilme yetisini değerlendirir. Analitik yazma bölümündeki iki kompozisyon 0 (en düşük) ile 6 (en yüksek) arasında puan ile değerlendirilir. Son üç yılda bu kompozisyon testinin ortalaması 4.4 olmuştur. Sayısal bölüm 75 dakikada cevaplanması gereken 37 çoktan seçmeli sorudan oluşur. İki çeşit soru tipi vardır: problem çözme ve veri yeterliliği. Sayısal bölüm 0 ile 60 arasında puan alır. Son üç yılda bu bölümün sınav ortalaması 60 üzerinden 36.2'dir. 50'nin üzerinde puan az rastlanır. Sınavda hesap makinesi kullanılmaz. Bu bölüm öğrencinin sayısal düşünme becerilerini ölçer. Problem çözme soruları çoktan seçmeli aritmetik, basit matematik ve geometri sorularından oluşur. Veri yeterliliği bölümü öğrencinin sayısal düşünme becerisini ölçmeye yöneliktir. Öğrenciye iki açıklama ile birlikte bir soru verilir. Öğrenci sorunun açıklama olmadan çözülüp çözülemeyeceğine veya problemi çözmek için yeterince veri olup olmadığına karar vermek zorundadır. Sözel bölüm 75 dakikada cevaplanması gereken 41 sorudan oluşur. Üç çeşit soru tipi vardır: cümle düzeltme, mantıksal düşünme, okuma ve anlama. Son üç yılda bu bölümün puan ortalaması 60 üzerinden 27.9'dur. Genelde 44 üzeri puan alan az sayıdadır. Cümle düzeltme bölümü öğrencinin Amerikan İngilizcesi gramerini, kullanımını ve stilini ölçer. Bu bölümdeki sorularda verilen yazıda bir cümlenin altı çizilir ve bu altı çizili kısmın yerine gelebilecek doğru cevap aranır. Bu bölümde öğrencinin kritik düşünme yeteneği ölçülür. Öğrenciye verilen bir argümanın analiz edilmesi istenir. Bu bölümde öğrencinin okuma ve okuduğunu anlama yeteneği ölçülür. Pek çok okul kabul ettikleri en düşük puanı yayınlamazlar. Fakat okullar genelde son aldıkları öğrencilerin ortalama GMAT puanlarını yayınlarlar ve bu da o okula girmek için gerekli minimum puan hakkında bir fikir verir. Kaliteli ekonomi okullarının çoğu 600 puanın üzerinde bir puanla öğrenci alır. Örneğin Harvard Business School'un GMAT ortalaması 720 civarındadır. Dope Stars Inc. Dope Stars Inc. Roma'da 2003 yılında kurulmuş alternatif ve industrial rock grubudur. Grubun kurucuları Victor Love, Darin Yevonde, Grace Khold ve Brian Wolfram'dır. Dört albüm ve üç EP yayımlamışlardır. Ilıpınar Höyüğü Ilıpınar Höyüğü, Bursa İl merkezinin kuzeydoğusunda, Orhangazi İlçesi'nin yaklaşık 2 km. güneyinde, İznik Gölü'nün 2 km. batısında yer alan bir höyüktür. Yerleşim alanı 2,5 hektar olup tepenin çağı 250 metredir. Yüksekliği 3 metreden 10 metreye değişmektedir. Höyükte ilk yerleşmenin günümüzden 8 bin yıl önce gerçekleştiği ileri sürülmektedir. İlk yerleşimcilerin Orta Anadolu'dan 10-15 aile olarak gelip yerleştikleri düşünülmektedir. Höyüğün ilk yerleşmede dahi "eksiksiz bir tarım ekonomisine sahip olduğu" anlaşılmaktadır. Şimdilik, bölgede tarıma başlanılan ilk yerleşim olarak görülmektedir. Höyük ilk olarak 1948 yılında Prof. Dr. İsmail Kılıç Kökten tarafından saptanmış ve araştırılmıştır. Daha sonra 1960 yılında İngiliz arkeolog James Mellart tarafından, 1964 yılında C. Cullberg, 1965 yılında David H. French tarafından araştırılmıştır. Kazılar ise 1987 – 1995 yılları arasında Hollanda Tarih ve Arkeoloji Enstitüsü adına Jacob Roodenberg başkanlığında yürütülmüştür. Hollanda Arkeoloji Enstitüsü (Nederlands Instituut In Turkije – NIT) ve bu kuruluşa bağlı Hollanda Yakındoğu Enstitüsü (Nederlands Instituut voor het Nabije Oosten –NINO), Tarım Devrimi'nin Yakındoğu'dan Avrupa'ya yayılmasında Kuzeybatı Anadolu'nun işlevini belgelemek için uzun soluklu bir çalışma başlatmıştı. Ilıpınar Höyüğü'nde 1987 yılında başlatılan kazı çalışması bu projenin başlangıcını oluşturmuştur. Söz konusu kazıların ışığında höyükte Erken Neolitik Çağ'dan Bizans Dönemi'ne kadar, romen rakamı ile tanımlanan on tabaka belirlenmiştir. Buna göre IX. – VII. tabakalar Anadolu kronolojisine göre Erken Kalkolitik Çağ'a, VI. tabaka da Erken Kalkolitik Çağ'a MÖ 5. binyıl, V. tabaka Güneydoğu Avrupa'nın Vinča kültürü'ne benzer buluntulardan dolayı MÖ 5. binyılın ikinci yarısına, mezarlık olarak kullanılmış olan IV. tabaka ise Geç Kalkolitik Çağ'a tarihlenmektedir. Tabakalanma yeniden eskiye şu şekilde sıralanmaktadır. En üst tabakada yer alan Bizans Dönemi mezarlığında gömü armağanları nadirdir. Ele geçen kemer tokası gibi az sayıdaki buluntunun değerlendirilmesiyle mezarlığın MS 6.-7. yüzyıllara tarihlendiği ileri sürülmektedir. Erken Kalkolitik Çağ'a tarihlenen tabakalardaki mimari, Trakya ve Marmara Bölgesi'ne özgü ahşap malzeme ağırlıklı yapılarıdır. Dal örgü ve pise (dökme kerpiç) tekniğiyle yapılmıştır. Mimari yapıların incelenmesiyle ilk yerleşimin elli hanelik bir köy yerleşimi olduğu sonucuna varılmıştır. Evler, birbirinden ayrı, 4-5 x 6 metre boyutlarında dörtgen planlı tek odalı evlerdir. Kazı başkanı ve ekibi bu tür yapıların en fazla yirmi yıl ayakta kalabileceğini belirtmektedir.. Bu tabakalarda ele geçen bitki ve kemik kalıntılarından yerleşmede sığır, keçi, koyun ve domuz yetiştirildiği, tahıl ve sebze tarımı yapıldığı, avcılığın küçük bir öneme sahip olduğu anlaşılmaktadır. VI. tabakada evlerin taban yapısı hakkında bilgi edinilebilmektedir. Tabandan gelecek nemi bloke etmek için zeminden biraz yukarıda dal ve direklerden bir taban örülmüş, bunun üstü kalınca bir balçık tabakasıyla kaplanmıştır. Evlere, duvara bitişik bir tarz sundurmadan girildiği düşünülmektedir. Birbirine bitişik yapılan evlerin bir çeşit hudut yapı sistemi oluşturduğu belirtilmektedir. Bu hudut sistemini köy meydanında tutulan yaşam stoklarını korumayı amaçladığı düşünülmektedir. Ilıpınar X – VII tabakalarında, ahşap üstü çamur sıvama tarzı yapıların yanı sıra büyük olasılıkla doğal kil yataklarından kesilen büyük kil dilimlerinden yapılan duvarlara da rastlanmıştır. Bu yapı malzemesi, çamurun samanla karıştırılması, kalıba dökülmesi ve güneşte kurutulmasıyla yapılan kerpiçe bir geçiş evrimi olarak görülebilir. Diğer ifadeyle Ilıpınar, kerpice geçişin sürecini vermektedir. Ilıpınar VI. tabakada ise kerpiç, tek inşaat malzemesi haline gelmiştir. IV. tabakada elliye yakın mezar bulunmuştur. Ölülerin çoğu genç yaşta ölen yetişkinlerle çocuklar ve bebeklerdir. Buna göre az sayıda insanın yaşlanma olanağı bulduğu düşünülmektedir. Gömütler, basit toprak mezarlara hocker tarzında (bacaklar karna çekik) gömülmüştür. Bazı mezarlarda gömüt armağanı olarak tunç bıçak ve balta bulunmaktadır. Mezarların otuzunda çanak çömlek olarak gömüt armağanı yer almaktadır. Bu gömüt armağanlarını oluşturan çanak çömlek, Marmara Bölgesi yüzey araştırmalarında pek rastlanmayan, bölgeye yabancı bir mal grubudur. Radyokarbon tarihleme yöntemiyle mezarlar, dolayısıyla bu mal grubu MÖ 4. binyıl sonlarına tarihlenmektedir. V. tabaka çanak çömleğinin Erken Vinča kültürüne dayandığını belirtilmekte ve kazı başkanınca MÖ 5. binyılın ikinci yarısına tarihlenmektedir. Ilıpınar Höyüğü kazıları, Trakya ve Marmara Bölgesi arkeolojisinde son derece önemli bir dönemin aydınlatılmasında geniş malzeme sağlamıştır. En önemli katkılarından biri Fikirtepe Höyüğü'nün tarihlendirilmesinde kesinliğe ulaşılmasındaki payıdır. Ilıpınar kazılarında arkeolojik araştırmaların yanında Bursa İli'nin doğa tarihi de araştırmalara konu olmuş, jeomorfolojik çalışmalarla her türlü bitki ve hayvan kalıntılarının, polenlerin incelenmesi sağlanmıştır. Bölgenin doğa tarihine ilişkin bu araştırmalar ilk olarak Ilıpınar Höyüğü kazılarıyla başlatılmıştır. Bu araştırmalar, göreceli kronoloji ile tarihlendirilen Fikirtepe ve Temenye Höyüğü (Pendik) konusunda kesin tarihlendirmeye olanak sağlamıştır. Esasen Ilıpınar, Menteşe Höyüğü, Marmaracık Höyük, Barcın Höyük Fikirtepe Kültürü'nün yayılma bölgesi olarak kabul edilmektedir. Radyokarbon tarihleme yöntemi, IX. tabaka için MÖ 4.900, VIII. tabaka için MÖ 4.900 – 4.750, VII. tabaka için MÖ 4.750, VI. tabaka için ise MÖ 4.750 – 4.550 tarihlerini vermektedir. Öte yandan Jacob Roodenberg, ana toprağın 40 cm. yukarısında yer alan evlerin yaklaşık 8 bin yıl eski olarak hesaplandığını belirtmektedir. Tomasz Frankowski Tomasz Frankowski ( d. 16 Ağustos 1974 , Białystok), eski forvet mevkinde forma giyen Polonyalı Millî futbolcudur. 28 Nisan 1999'de Polonya'nın Çek Cumhuriyeti ile oynadığı hazırlık maçında görev yapmıştır. Tomasz Frankowski (hat-trick): 12', 63', 66' Oppland Oppland (Norveççe: "Oppland fylke"), Norveç'in ortasında yer alan bir eyalettir. Yüzölçümü 25.192 km² olan eyaletin 2012-Ocak nüfusu 187 147'dir. Sınırlarında toplam yirmi altı belediye bulunan Oppland'in dört kenti Gjøvik, Lillehammer, Fagernes, Sel/ Otta'dır. Lillehammer merkez belediyesidir. Demir Çağında Oppland'ın bulunduğu bölgede küçük krallıklar kurulmuştur. 1781 yılında bölge "Kristians Amt.(valiliği)" olarak adlandırılmıştır. 1919 yılında “yukarı ülke” anlamına gelen "Uppload" olarak adlandırılmıştır. 1950 yılında "Oppland" olmuştur. 1989 yılında resmen onaylanan arma yeşil zemin üzerindeki iki "Pulsatilla vernalis" (Pasque bahar çiçeği) ve üç yapraktan oluşmaktadır. Üç yaprak “Land”, “Hadeland” ve “Toten” ovalarını simgelemektedir. İki çiçek ise “Valdres” ve “Gudbrandsdalen” vadilerinden doğmaktadır. Sør-Trøndelag, Møre og Romsdal, Sogn og Fjordane, Buskerud, Oslo, Akershus ve Hedmark eyaletleri ile komşu olan Oppland, Norveç'in iç bölgesinde yer almaktadır. “Galdhopiggen” (2469 m.) dağı en yüksek dağıdır. “Glittertind” (2464 m. buzul seviyesinden) dağı diğer bir yükseltisidir. Gausdal sınırlarında yer alan “Ormtjernkampen” en küçük ulusal milli parktır. “Gudbrandsdalslågen”, 204 km ile eyaletin en uzun nehridir. Mjøsa 365 km² alanıyla Norveç'in en büyük, ayrıca deniz seviyesinden 123 metre derinliğiyle “Hornindalsvatnet”'ten sonra Norveç'in ve Avrupa'nın en derin gölüdür. Randsfjorden Norveç'in dördüncü büyük ve Oppland'in en büyük ikinci gölüdür. Deniz seviyesinden 135 metrede bulunur ve 139.2 km ² bir alana sahiptir. Maksimum derinliği 120 metredir. Oppland Eyaleti'ne bağlı toplam 26 belediye bulunmaktadır: Antônio Conselheiro Antônio Conselheiro(d. 13 Mart 1830- ö. 22 Eylül 1897)Türkçe Anlamı "Danışma Antonio" Gerçek adı Antônio Vicente Mendes Maciel. Mahalli Brezilya bir dini lider,vaiz. Canudos köyünün kurucusu ve Canudos İsyanın lideri.1896-1897 Merkezi sivil bir isyanda 15.000 kişi ile birlikte hayatını kaybetti. Kastamonu ili genel seçim sonuçları Kastamonu İli, 1920'den beri Türkiye Büyük Millet Meclisi'nde (TBMM) temsil edilmektedir. TBMM'de 3 milletvekilliği ile temsil edilen Kastamonu İli'nde tek seçim bölgesi vardır. 12 Haziran 2011 Genel Seçimleri Kastamonu İli sonuçlar; Canudos Savaşı Canudos Savaşı (1896-1897) Brezilya Devleti ile Canudos yerlileri arasında gerçekleşmiştir. Savaş nedeni merkezi otoritenin onayı dışında bölgeye yerleşen 30.000 yerleşimci burada merkezi otoriteye karşı isyan ederek bağımsızlıklarını ilân etmek istediler. Büyük bir Brezilya kuvveti köyü istila ederek neredeyse tüm halkı katletti. Bu savaş Brezilya'nın en kanlı iç isyanı olarak tarihe geçti. Baskı, Federal hükümet yeni bir sefer hazırlatmak zorunda bıraktı.2 Ekim 1897 yılında kuşatma altındaki bölge bombardımana tutuldu. Çoğu çocuk ve kadın binlerce sivil bombardımanda öldü. General Arthur Oscar de Andrade Guimarães komutası altındaki 3 tugay ve Monte Santo'ya bağlı birliklerle birleşerek büyük bir ordu oluşturuldu ve şehrin hemen yakınına karargâh kuruldu. Savaş Bakanın katılımı ile ordu daha da büyütüldü. 8 piyade taburu ve 2 topçu taburu ile birlikte makineli tüfek ve güçlü bir Whitworth 32 (halk tarafından, "Matadeira" veya Killer lakaplı) dahil olmak üzere havan ve obüs gibi büyük topçu, 3.000 kişilik kuvveti eklenir. Şehir tamamen yok edildi. Sağ kalan insanların birçoğu sürüldü tecavüze uğradı. Rusalka (opera) Rusalka Çek besteci Antonín Dvořák tarafından hazırlanmış üç perdelik bir operadır. Operanın librettosu, Çek şair Jaroslav Kvapil (1868–1950) tarafından Çek yazarları Karel Jaromír Erben ve Božena Němcová tarafından yazılmış peri masallarından uyarılarak