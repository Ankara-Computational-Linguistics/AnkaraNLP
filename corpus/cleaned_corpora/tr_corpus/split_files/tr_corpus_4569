bahsi aynıdır. Babil kulesinden Tevrat'ın Yaratılış (Tekvin) kısmında bahsedilir. Nuh'un oğulları Büyük Tufan'dan sonra Sinar (Sümer)'da yerleşmiş, burada bir şehir ve göklere yükselen bir kule yapmak istemişlerdir. Efsaneye göre tanrı kendisine ulaşmaya çalışan insanların kendini beğenmişliğine kızar ve o zamana kadar aynı dili konuşmakta olan insanların dillerini karıştırarak birbirlerini anlamalarını engeller. Kulenin yıkılışı Tevrat'ta anlatılmaz ancak Jubilees veya Leptogenesis olarak bilinen Yahudi belgelerinde anlatılır. Dini bir bakış açısıyla bu öykü sıklıkla insanın kusurluluğunu, tanrının kusursuzluğu ile kıyaslamak ve dünyadaki yüzlerce dilin kökenini açıklamak amacıyla kullanılır. Kuran anlatımında Musa, Firavun, Kârûn, Haman ve kerpiçten yapılan bir kule aynı hikâyenin içinde buluşturmaktadır. Farklı coğrafya ve tarihsel dilimlere ait bu unsurların uyumunu sağlamak amacıyla bazı yorumcular bahsedilen yapının piramit olabileceğini söyleseler de Mısır piramitlerinin ne mimarisi kuleye benzer, ne de inşaat malzemesi Kur’anda bahsedildiği gibi kilden değildir. Hikâye Tevrat'taki ile benzer olmasına rağmen Babil'de değil, Musa'nın yaşadığı dönemde Mısır'da geçer. Firavun Haman'a, kendisine kilden bir kule inşa etmesini, çıkıp Musa'nın tanrısına bakacağını söyler. Kur'an'da Babil şehrinden Bakara Suresi, 102. ayette bahsedilir. Harut ve Marut isimli iki melek, insanları sihirle imtihan etmek için Allah tarafından Babil'e gönderilirler; “Süleyman'ın hükümranlığı hakkında onlar, şeytanların uydurup söylediklerine tâbi oldular. Halbuki Süleyman büyü yapıp kâfir olmadı. Lâkin şeytanlar kâfir oldular. Çünkü insanlara sihri ve Babil'de Hârut ile Mârut isimli iki meleğe indirileni öğretiyorlardı. Halbuki o iki melek, herkese: Biz ancak imtihan için gönderildik, sakın yanlış inanıp da kâfir olmayasınız, demeden hiç kimseye öğretmezlerdi. Onlar, o iki melekten, karı ile koca arasını açacak şeyleri öğreniyorlardı. Oysa büyücüler, Allah'ın izni olmadan hiç kimseye zarar veremezler. Onlar, kendilerine fayda vereni değil de zarar vereni öğrenirler.” Babilden Yakut el-Hamavi'nin yazmalarında ve "Lisan el-Arab"'da bahsedilir. Öyküye göre tüm insanlar rüzgârın önüne katılarak bir yerde toplanırlar. Buraya sonradan Babil denir. Babil'de insanlara Allah tarafından değişik lisanlar tahsis edilir ve yeniden rüzgârla geldikleri yerlere dağıtılırlar. 9. yy İslam tarihçilerinden el-Tabari'nin "Peygamberler ve Krallar Tarihi" adlı eserinde daha detaylı bilgi verilir. Öyküye göre Nemrut Babil'de bir kule inşa ettirir. Allah bu kuleyi yıkar ve o zamana kadar aynı dili konuşan insanların dilini 72'ye ayırır. 13. yy. İslam tarihçilerinden Ebu el-Fida da aynı öyküden bahseder ve İbrahim'in atası Hud'un kendi dilini (İbranice) muhafaza etmesine izin verildiğini ekler. Zira Hud kulenin inşasına katılmamıştır. Mail2web Mail2web bir e-mail servis sağlayıcısıdır. SoftCom Technology tarafından 1997 yılında Toronto, Ontario, Kanada'da kurulmuştur. Şirketin Başkanı ve CEO'su Kanadalı Türker Uğur Sokullu'dur. Şirket 200'den fazla ülkeden 16 milyondan fazla kişiye hizmet vermektedir. 2006 yılında "mail2web.com" Live hizmeti ile cep telefonu hizmetleri sektörüne girmiştir. Şirket ayrıca Fenerbahçe Spor Kulübü resmî sitesi Fenerbahçe.org'un da servis sağlayıcısıdır. Varna Tıp Üniversitesi Varna Tıp Bilimkenti (Üniversitesi), 1961 yılında Yüksek Tıbbi Enstitü olarak kuruldu. 1995 yılında ismi, Varna Tıp Bilimkenti (Üniversitesi) olarak değiştirildi. Bu kuruluş Bulgaristan'ın 3. Büyük tıp bilimkentidir. 2008 yılından itibaren İngilizce Tıp eğitimi verilmeye başlanmıştır. Anlaşmalı Üniversiteler: 1.Bursa Uludağ Üniversitesi,Türkiye 2-Ankara Gazi Üniversitesi, Türkiye 3-Edirne Trakya Üniversitesi,Türkiye 4-Solun ‘Aristo’ Üniversitesi, Yunanistan 5-Üsküp Üniversitesi, Makedonya 6-Brüksel Serbest Üniversitesi, Belçika 7-Bezanson Franş Konte Üniversitesi, Fransa 8-Bergen Üniversitesi, Norveç 9-Maastriiht Ãœniversitesi, Hollanda 10-Hanover Tıp Üniversitesi, Almanya 11-Marburg Tıp Üniversitesi, Almanya 12-Köln Üniversitesi, Almanya 13-Lyublay Tıp Üniversitesi, Slovenya 14-Iasi Tıp Üniversitesi, Romanya 15-Lund Üniversitesi, İsveç 16-Nant Ãœniversitesi, Fransa 17-Monreal Ãœniversitesi, Kanada 18-Kişinev Üniversitesi, Moldova 19-Bern Inzenşpital Üniversitesi, İsviçre Varna Tıp Üniversitesi Fakülteleri: 1-Tıp Fakültesi 2-Dişçilik Fakültesi 3-Eczacılık Fakültesi program FCE,CAE,CPE,TOEFL,IELTS sertifikalarından birine sahip olan öğrenciler ve hazırlık sınıfı başlangıcında yapılan testte başarılı olan öğrenciler direkt olarak 1.sınıfa başlayabilirler. (Örnek.Test) İngilizce hazırlık sınıfını bitiren öğrencilerin aldıkları sertifika Avrupa birliği ülkelerinde tanınmaktadır. Faruk SÃ¼ren Faruk Erol Süren veya bilinen adıyla Faruk Süren, (d. 28 Temmuz 1945, İstanbul) Türk iş adamı, Galatasaray Spor Kulübü'nün eski başkanı. Faruk Süren, ortaokulu Alman Lisesi'nde, liseyi Almanya'da okumuş, üniversite tahsilini İktisadi Ticari İlimler Akademisi'nde (İİTİA, bugünkü adıyla Marmara Üniversitesi) tamamlamıştır. İyi derecede Almanca, İngilizce ve Fransızca bilmektedir. Evli ve iki çocuk sahibidir. Galatasaray yönetiminde ilki 1984'te olmak üzere toplam altı dönem yöneticilik yapmıştır. Dört dönem başkan yardımcısı olarak yer almıştır. Galatasaray yönetim kurullarında özellikle basketbol şubesiyle ilgilenmiş ve başarılı sonuçlar almıştır. 16 Mart 1996 tarihinde yapılan genel kurulda başkanlığı Alp Yalman'dan devralmıştır. 1998 ve 2000'de yapılan genel kurullarda da tekrar başkan seçilmiştir. 2001 yılında yapılan genel kurulda ise aday olmamıştır. Bunun temel nedeni olarak kulübün elde ettiği olağanüstü başarılara rağmen ekonomik gidişatın kamuoyunda tartışılır hale gelmesi olarak görülmektedir. Faruk Süren istifa ederken şöyle demiştir, "Yıpratıldık ve yıprandık. Artık varlığımız kulübe zarar veriyor." Yapılan olağanüstü kongrede yeni seçilen başkan Mehmet Cansun'a devredene kadar, 5.5 yıl süresince Galatasaray başkanlığı yapmıştır. Başkanlık döneminde, Fatih Terim'i tam yetkiyle futbol takımının başına getirmiştir. 4 yıl süresince büyük başarılar elde edilmiştir. Faruk Süren bu durumu "O da iddialı, ben de. Neticede biz bu noktada başarılı olduk." diyerek açıklamıştır. Şirketleşme yönünde attığı adımlar, kulübe yeni bir vizyon kazandırmıştır. Fatih Terim'in ayrılmasından sonra, Galatasaray'ı daha sonradan şampiyonluğa taşıyacak olan Lucescu'yu da Türkiye'ye Faruk Süren yönetimi getirmiştir. Futbol takımının kazandığı kupalar bakımından sadece Galatasaray tarihinin değil, Türkiye tarihinin en başarılı başkanıdır. 5.5 yıllık süreçte Galatasaray 14 kupa kazanmıştır. Dört defa üst üste Türkiye Ligi şampiyonluğu, üç defa Türkiye Kupası, üç Türkiye Spor Yazarları Derneği Kupası, iki Cumhurbaşkanlığı Kupası, bir UEFA Kupası ve bir UEFA Süper Kupası şampiyonluğu bu döneme sığmıştır. Galatasaray Spor Kulübü'nün UEFA kupasını kazandığı 2000 yılından sonra 1 yıl daha başkanlık yapmıştır. Faruk Süren'in dedesi Atatürk'ün de diş hekimliğini yapan Arşak Sürenyan (Adil Süren) ve babası da eski tüccar ve iş adamı Fuad Süren'dir. Ayrıca; Faruk Süren'in annesi ise Leyla Süren'dir. Leyla Süren'in ailesi Birinci Dünya Harbi sırasında Bosna Hersek Sarajevo'dan İzmir'e göç etmiştir. Ayrıca Fuad Süren'in annesi, Faruk Süren'in babaannesi Irene Dandria (daha sonra İkbal Süren) İtalyan kökenlidir. Ailesi İtalyan sigorta şirketi Assicurazione Generali (İstanbul Umum Sigorta) 'yı kurmak ve yönetmek için İstanbul'a 1800'lerin ortasında gelmiştir. Serol Teber Serol Teber, (d. 5 Ağustos 1938 - ö. 12 Kasım 2004) Türk psikiyatr ve radyo programcısıdır. Haydarpaşa Lisesi'ni bitirdi. İstanbul Üniversitesi Tıp Fakültesi'nde okuduktan sonra Nöro-Psikiyatri Kliniği'nde uzmanlık eğitimi aldı. Almanya'daki çeşitli kliniklerde psikiyatr olarak görev yaptı. Son olarak Düsseldorf Üniversitesi'ne bağlı bir öğretim kliniği olan Landensklinik Viersen'de çalıştı. Çeşitli dergilerde yazıları yayımlanan Serol Teber, bir dönem Açık Radyo'da ""Didik Didik Freud"" adlı bir program hazırladı. Melas Melas; şeker fabrikalarında şeker pancarı ve şeker kamışı üretiminde fabrikasyon kademesinde şekerin fabrikasyona geri alınamayan son şurubudur. Melas; alkol, maya ve yem sanayinde temel hammadde durumundadır, ayrıca ucuz olduğu için sitrik asit fermentasyonunda hammadde olarak da kullanılır. Sitrik asit, gıda sanayinde koruyucu madde ve limon tuzu olarak da kullanılır. İşlenen pancarın % 4’ü oranında melas elde edilir. Türkiye'de şeker kanunu gereği kota uygulaması sonucu melas üretimi giderek azalmaktadır. 2000 yılı 763.000 ton olan melas üretimi, 2003 yılında 520.000 tona düşmüştür. Melas hayvancılıkta (düşük sakkaroz oranlı melas) kömür sanayinde, gübre yapımında, yem üretiminde ve alkol üretiminde kullanılır. Kaşmir (kumaş) Kaşmir, Hindistan'ın Kaşmir bölgesinde yaşayan ve aynı isimle anılan bir keçi türünün ince ve yumuşak yününden yapılan kumaş türü. Sanskritçe kaşmira, Khasa kabilesinin kayapamira sözcüğünden geldiği iddia edilir. Kadife Kadife, uzun havlı kumaş. Arapça saçaklı, tüylü, 'hav'lı anlamına gelen kataif kelimesinin çoğuludur. Proton değişim membranlı yakıt hücresi Proton değişim membranlı yakıt hücresi (veya polimer elektrolit membranlı yakıt hücresi), sabit ve portatif kullanım alanlarının yanı sıra taşımacılık sektöründe de kullanımı için geliştirme çalışmaları sürmektedir. Belirgin özellikleri arasında düşük sıcaklık/basınç aralığı ve polimer elektrolit yapay membranı sayılabilir. Proton değişim membranlı yakıt hücresi, hidrojen ve oksijenin elektro-kimyasal reaksiyonu sırasında açığa çıkan kimyasal enerjiyi elektrik enerjisine çevirir. Hidrojen, membran-elektrot düzeneğinin anot tarafına iletilir ve burada katalitik olarak proton ve elektronlara ayrıştırılır. Bu oksidasyon yarı-hücre reaksiyonu: ÅŸeklinde gÃ¶sterilebilir. Oluşan protonlar polimer elektrolit membrandan geçerek katoda gelirken, elektronlar da harici devre üzerinden akarak katot tarafına geçerler ve bu esnada yakıt hücresinin elektrik akımını yaratmış olurlar. Bu arada, oksijen de, membran-elektrolit düzeneğine ulaştırılır. Oksijen burada hem proton hem de elektronlarla buluşur ve reaksiyona girerek su oluşturur. Bu redüksiyon yarı -hücre reaksiyonu da: ÅŸeklinde gÃ¶sterilebilir. TCG Gemlik (F-492) TCG "Gemlik" (F-492), Türk Deniz Kuvvetleri'nde hizmet etmekte olan Gabya sınıfı fırkateynlerden biri. Türk Deniz Kuvvetleri'ne 12 Ocak 1998'de katılmıştır. ABD Deniz Kuvvetleri'ndeki adı 'dir. 2007 yılı içinde, Türkiye'de geliştirilen GENESİS adlı modernizasyon sisteminin uygulandığı ilk gemidir. Atlas (kumaş) Atlas, ince ipekten sık dokunmuş düz renkli, sert ve parlak, altın ve gümüş tellerle işlenmiş kumaş cinsidir. Atlas dokunuşuna göre kıymetlendirilen bir kumaştır. İtalyanca tüysüz parlak demek olan talise kökünden adını almıştır. Atlas, Araplar aracılığı ile 14. yüzyılda Endülüs'ten İspanya'ya ve Avrupa'ya yayılmıştır. 15. yüzyılda ise İtalya ve Fransa'da dokunmaya başlamıştır. Selçuklular atlası Bizanslılardan İstanbuli, Osmanlılar da Avrupa'dan Frank atlası adı altında almışlardır. Kadifenin yerine tercih edildiği dönemlerde miski, şehri, Şam ve Maraş atlasları ünlenmiştir. Saten Saten, parlak ve kaygan bir kumaş türü. İpek , yün ve pamuklu oluşuna göre pek çok türü vardır. Erkek elbiselerinde astarlık , gecelik veya çarşaf olarak kullanılmaktadır. Çin , Lyon , Yunan , Türk sateni gibi türleri vardır. FransÄ±zca satin kelimesinden gelmektedir. Tyson Gay Tyson Gay (d. 9 Ağustos 1982), Amerikalı atlet. Osaka'da yapılan 2007 Dünya Atletizm Şampiyonası'nda 100 metre, 200 metre ve 4 x 100 metre bayrak yarışında altın madalya kazanmıştır. 22 Haziran 2007'de Amerika Şampiyonası'nda 9.84 koşarak senenin en iyi derecesine imza atmıştır. Daha sonra Ağustos ayında Dünya Şampiyonası'nda 9.85 koşmuş ve dünya rekortmeni Asafa Powell'ı geçmeyi başararak ilk dünya şampiyonluğuna uzanmıştır. Dört gün sonra 200 metre yarışında 19.76 koşarak bu kategoride de dünya şampiyonluğunu elde etmiştir. 4 x 100 metre yarışında ABD takımıyla beraber bir altın madalya daha kazanarak Marita Koch, Carl Lewis, Michael Johnson, Maurice Greene ve Allyson Felix ile birlikte bir dünya şampiyonasında üç altın madalya birden kazanma başarısını gösteren atletlerden biri olmuştur. 16 Ağustos 2009'da Berlin'de düzenlenen 2009 Dünya Atletizm Şampiyonası finalinde 100 metre'yi 9.71 ile koşarak yarışı Usain Bolt'un arkasında 2. bitirmesine rağmen tarihin en iyi 3. derecesini elde etmiş ve Amerika Birleşik Devletleri rekorunu kırmıştır.Tüm zamanların en iyi 3. ve 4. 100 metre derecesi , 200 metrede ise tüm zamanların en iyi 6.derecesi ona aittir. Doping kullandığını geçtiğimiz 2013 Temmuz ayında itiraf eden Tyson Gay, bir yıl ceza aldı. Universidad de Chile (futbol kulübü) Club de Fútbol Universidad de Chile, Şili'nin Santiago şehrinin bir futbol kulübüdür. Kulüp, ülkenin 17 şampiyonluk ve 4 kupa şampiyonluğu unvanıyla en ünlü ve başarılı kulüplerinden biridir. Kulüp 24 Mayıs 1927 tarihinde "Club Deportivo Universitario" adı altında "Club Náutico" ve "Federación Universitaria" 'nın birleşmesiyle kurulur. Kurucuları Universidad de Chile'nin öğrencileridir. 1980 yılında üniversite ile kulüp arasındaki organik bağ kalkar. Kulüp o zamandan beri tamamen bağımsızdır. Profesyonel futbol takımı maçlarını Şili Ulusal Stadyumu'nda oynar. "Güncelleme 15 Şubat 2013" lionel messi Universidad de Chile (anlam ayrımı) Toplumsal Araştırmalar Kültür ve Sanat İçin Vakıf Toplumsal Araştırmalar Kültür ve Sanat İçin Vakıf (TAKSAV) İstanbul'da bulunan bir Sivil toplum kuruluşu'dur. TAKSAV, 1993 yılında "başka bir dünya" kurulabileceği inancını taşıyan bilim insanları, aydın, sanatçı, işçi, memur, işsiz, öğrenciler ve yaşamın her alanından katılan insanlar tarafından kuruldu. Toplumsal, kültürel yaşamın gelişimine bilimsel, özgürlükçü ve demokratik bir anlayışla katkıda bulunmak, yaratıcı ve araştırıcı düşüncelerin gelişimine yardımcı olmaktır. Vakfın en önemli etkinliği Ankara Uluslararası Tiyatro Festivali'in organizasyonudur. Vakfın, yetişkinlere yönelik, "Güzel sanatlara hazırlık atölyesi"`nde, Güzel sanatlar dallarında eğitim veren kurumların özel yetenek sınavlarına hazırlananlar için; resim, heykel, iç mimarlık, grafik, tekstil, seramik, endüstri ürünleri tasarımı ve fotoğraf alanında yetenek geliştirme çalışmaları yapılmaktadır. Bu atölye çalışması; desen, suluboya, sanat tarihi ve sanat etkinlikleri izleme-katılma başlıkları altında yürütülmektedir. Çocuklara yönelik "Yaratıcı drama atölyesi"`nde, çocukların ya da gençlerin; yaratıcılıklarını geliştirmeleri, kendini ifade olanaklarını geliştirmeleri, yaşama ilişkin becerilerini geliştirmeleri (toplum ve çevre ile uyum) sağlanır. Duyu çalışması (gözlem-algı-dikkat-konsantrasyon-farkındalık), zihinsel-bedensel ısınmalar, doğaçlama ve rol oynama belirli bir sanat alanını tanımaları; “resim, heykel, şiir, müzik-ritm, öykü, masal, doğaçlama, dans, kolaj çalışması, seramik, rekreasyon, maske çalışması, gazete haberi, drama-tiyatro ilişkisi üzerine eğitim ve çalışmalar gerçekleştirilir. Vakfın "Müzik atölyesi"nde klasik gitar eğitimi veren atölye çalışması, yaş grubuna göre belirlenen 2 ve 4 kişilik sınıflarda yapılmaktadır. Amaç, sadece gitar çalmayı öğretmek değil, aynı zamanda müzikal bir altyapı oluşturmak ve bireylere üretkenlik katmaktır. Ayrıca TAKSAV, "Latin Amerika'da neler oluyor?", "Ortadoğu'da neler oluyor?", Milliyetçiliğin yükselişi" gibi panel ve söyleşiler düzenlemektedir. Luisana Lopilato Luisana Loreley Lopilato (d. 18 Mayıs 1987, Buenos Aires), Arjantinli dizi oyuncusu ve model. 1995'ten beri mesleğini sürdürmektedir Luisana Lopilato'nun memleketi Buenos Aires'dir. Lopilato, 12 yaşındayken "Andrea Del Boca" tarafından 1999'da keşfedilir. "Chiquititas" adlı dizide Luisana Maza karakterini oynamaya kara verir(İngilizcede Tiny Angels olarak bilinir). "Chiquititas" dizisine 5. sezondan itibaren katılmışmıştır, dizinin bitimine kadar oynamaya devam etmiştir. "Rebelde Way" dizisinde oyunculuk kariyerini Mia Colucci karakteriyle sürdürmüştür. "Erreway" adıyla bir müzik grubu kurmuştur. 2002 Luisana Lopilato, Rebelde Way dizisindeki oyunculuğuyla Arjantinli genç kızların idolü olmuştur. 4 yıl boyunca Rebelde Way dizisinin ve "Erreway" grubunun kılavuzu olmuştur. "Erreway" grubunun CD yapmasından sonra Lopilato Arjantin'in "Altın Albüm Ödülü"'nü kazanmıştır. Rebelde Way dizisinde oynadığı süre içerisinde 50'den fazla dergide yer almıştır. 2005 yılında Married with Children dizisinin Arjantin versiyonu olan "Casados con Hijos" dizisinde Paola Argento karakterini komik bir biçimde canlandırmıştır. 2006 yılında yapımcı Cris Morena ile kendine ait bir gösteri(show) programı olan "Alma Pirata" da görev almıştır. Şu an "Erreway" 'ın bir parçası değildir. Camila Bordonaba Luisana'nın yerine söylemektedir. UluslararasÄ± Ankara Tiyatro Festivali Uluslararası Ankara Tiyatro Festivali her yıl Kasım ayında Toplumsal Araştırmalar Kültür ve Sanat İçin Vakıf (TAKSAV) tarafından Ankara'da düzenlenen bir etkinliktir. 1996 yılından beri yapılan festivali bugüne kadar 251.734 kişi izlemiş, 257 farklı grup katılmış, 493 oyun sergilenmiş, 43 atölye çalışması, 34 panel, 57 söyleşi gerçekleştirilmiştir. Belgesel seyirlik film gösterileri, konser gibi etkinliklerin de yer aldığı festival, sanat çevreleri tarafından büyük ilgi görmektedir. Festivalin amacı, çağdaş yaşamın bir gereği olan sanatı kitlelere ulaştırmak, ulusal ve uluslararası özel ve amatör tiyatro topluluklarını destekleyerek etkinliklerini sürekli kılmak, uluslararası dayanışmaya ve barışa sanat yolu ile katkıda bulunmaktır. Sanat, kültüre katkıda bulunan, bireyi ve toplumu çağdaş bir dünyaya yönlendiren önemli bir varoluştur. Yeni anlayışlar, çağdaş düşünceler, topluma en güçlü ve kalıcı biçimde sanat yolu ile ulaşmaktadır. Bu ilkenin gereklerini yerine getirmek için; festivalin aşamalarını etraflıca tartışmak, aksaklıkları en aza indirmek, iyi ve kaliteli izlenimler bırakmak hedefini gütmektedir. 13.Uluslararası Ankara Tiyatro Festivali 14 ve 30 Kasım 2008 tarihleri arasında yapılacaktır. Festival Komitesi John Huston John "Marcellus" Huston (d. 5 Ağustos 1906 - ö. 28 Ağustos 1987) Amerikalı oyuncu ve yönetmen. "The Maltese Falcon" (1941), "The Asphalt Jungle" (1950), "The Treasure of the Sierra Madre" (1948), "Key Largo" (1948), and "The African Queen" (1951) gibi filmleri ile bilinir. Dorothy Harvey (1925-1926), Lesley Black (1937-1945), Evelyn Keyes (1946-1950), Ricki Soma (1950-1969), Celeste Shane (1972-1977) ile evlilikler yapmıştır. Ünlü oyuncu Anjelica Huston' ın babasıdır. John Huston'ın babası Walter Huston da ünlü bir oyuncuydu. Prizzi's Honor filmi ile En İyi Yönetmen Akademi Ödülü'ne en yaşlı aday gösterilen isimdir. Bu ödülü 1948'de The Treasure of the Sierra Madre filmi ile almıştır. Bunun yanında oyuncu olarak The Cardinal ve Chinatown filmleri ile Sinema Dalında En İyi Yardımcı Erkek Oyuncu Altın Küre Ödülü'ne , Chinatown filmi ile BAFTA En İyi Yardımcı Erkek Oyuncu Ödülü'ne ve The Cardinal filmi ile En İyi Yardımcı Erkek Oyuncu Akademi Ödülü'ne aday gösterilmiştir. Aynı zamanda 2.Dünya savaş'ı devam ederken, Gustov yakınlarında tarihi San Benedick manastırında gözcülük yaptığı düşünülen (Ss walfue askerleri) düşman hattının 36 agır bombardıman uçağının 500 tona yakın agır bombardımanını, videokayıt ile görüntüyle belgeleyen , dolaylı olarak asker-kameraman vazifeside gören askeri-belgesel yönetmenidir. Nasuh Akar Nasuh Akar (10 Mayıs 1925, Yozgat - 18 Mayıs 1984), Ankaralı Türk güreşçi. 1948 Yaz Olimpiyatları'nda 57 kg'da altın madalya kazanmıştır. Yozgat ilinin Yenifakılı ilçesine bağlı Sorsavuş (şimdiki ismi Yiğitler) köyünde doğdu. İlkokulu bu köyde tamamladıktan sonra Eskişehir'e giden Nasuh Akar burada ortaokul ve lise öğrenimini Devlet Demir Yolları Lisesi'nde tamamladı. Güreş çalışmalarına burada hız verdi. 1946 Stokholm, 1949 İstanbul Avrupa Şampiyonaları'nda, 1948 Londra Olimpiyatları'nda ve 1951 Helsinki Dünya Şampiyonası'nda Türkiye'yi temsil etti. Nasuh Akar, serbest güreş stilinde kilosunda Türkiye'ye altın madalya kazandıran ilk sporcudur. Güreş yaşamı sonrası antrenörlük yapmış ve Türk Millî Takımını çalıştırmıştır. 1984 yılında hayatını kaybetmiştir. Ölümünden sonra Ankara'nın Çankaya ilçesindeki bir mahalleye ve Eskişehir'de bir antrenman tesisine adı verilmiştir. Prizzi'lerin Onuru Prizzi'lerin Onuru (özgün adı: "Prizzi's Honor"), 1985 yapımı film. Jack Nicholson, Kathleen Turner, Robert Loggia, William Hickey, Anjelica Huston, Lawrence Tierney ve CCH Pounder filmde oyuncu olarak yer alırken filmin sinemaya uyarlanan senaryosunu Richard Condon ve Janet Roach yazmış, yönetmenliğini John Huston yapmıştır. Anjelica Huston bu filmle En İyi Yardımcı Kadın Oyuncu Akademi Ödülü'nü kazanmıştır. Jack Nicholson En İyi Erkek Oyuncu Akademi Ödülü'ne, William Hickey En İyi Yardımcı Erkek Oyuncu Akademi Ödülü'ne John Huston En İyi Yönetmen Akademi Ödülü'ne aday gösterilmiştir. Film ayrıca Uyarlama senaryo, kostüm ve en iyi film dallarında ödüle aday gösterilmiştir. Norman Taurog Norman Taurog (23 Şubat 1899 - 7 Nisan 1981) Şikago, Illinois doğumlu Akademi Ödülü sahibi Amerikalı film yönetmeni. 1920 ve 1968 yıllarında yaklaşık 140 film yönetmiştir. 1931 yılında En İyi Yönetmen Akademi Ödülü'nü Skippy filmi ile kazanmıştır. 1938 yılında Boys Town filmi ile tekrar aday gösterilmiş ancak ödülü kazanamamıştır. En İyi Yönetmen Akademi Ödülü'nü en genç kazanan yönetmendir. Adnan Özyalçıner Adnan Özyalçıner, (d. 1934 İstanbul) Türk yazar. İstanbul Erkek Lisesi’ni bitirdi. İstanbul Üniversitesi Edebiyat Fakültesi’nde Türkoloji okudu. 1967’de şair Sennur Sezer’le evlendi. "Cumhuriyet" gazetesinde 20 yıldan uzun bir süre düzeltmen olarak görev yaptı. 1974 - 1989 yılları arasında Türkiye Yazarlar Sendikası’nın genel sekreterliğini yaptı. 1981’de YAZKO’nun ikinci başkanlığına getirildi. Aralarında "Yazko Edebiyat", "Yazko Çeviri" ve "Hürriyet Gösteri"’nin de bulunduğu edebiyat dergilerinin yazı işleri müdürlüğünü yaptı. Yazarın ilk dört öykü kitabından gençleri düşünerek hazırladığı bir derleme 1991 yılında "Taş" başlığıyla Gendaş Yayınları tarafından yayımlanmıştır. Yazarın Panayır'dan Sağanak'a kadar olan kitaplarından kendi seçtiği öykülerden oluşan bir seçki 2003 yılında Dünya Yayınları tarafından yayımlanmıştır. The Treasure of the Sierra Madre (film) The Treasure of the Sierra Madre (Sierra Madre Hazineleri ya da Altın Hazineler) B. Traven'in aynı adlı kitabından uyarlanan 1948 yapımı film. Film o sene 4 dalda ödüle aday gösterilmiş, bunlardan En İyi Film Akademi Ödülü hariç diğerlerini kazanmıştır. John Huston bu film ile En İyi Yönetmen Akademi Ödülü'nü ve En İyi Uyarlama Senaryo Akademi Ödülü'nü kazanmıştır. Walter Huston, John Huston'ın babası bu filmdeki rolü ile En İyi Yardımcı Erkek Oyuncu Akademi Ödülü'nü kazanarak Akademi Ödülleri'nde ilk kez baba-oğul ödül kazanmıştır. "The Treasure of the Sierra Madre", 1990 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Ahmet Çakır (akademisyen) Prof. Dr. Ahmet Çakır; lisans eğitimini Atatürk Üniversitesi Ziraat Fakültesi'nde tamamladı. Msc eğitimini Nebraska State University'de, doktora eğitimini Atatürk Üniversitesi'nde tamamladı. 1982-1994 yılları arasında Atatürk Üniversitesi Fen Edebiyat Fakültesi Dekanı, Mustafa Kemal Üniversitesi'nde Rektör Yardımcılığı ve 1994-1997 yılları arasında Su Ürünleri Fakültesi Dekanlığı, 1997-1998 yılları arasında Trakya Üniversitesi Tekirdağ Ziraat Fakültesi Öğretim Üyeliği, 1998-2002 yılları arasında Yükseköğretim Denetleme Kurulu Üyeliği, 2003-2004 yıllarında Yükseköğretim Denetleme Kurulu Başkan Vekilliği görevlerinde bulundu. 2004-2008 yılları arasında Haliç Üniversitesi Rektörü olarak görev yaptı. Gandhi Barış Ödülü Uluslararası Gandhi Barış Ödülü, Hindistan devleti tarafından Mahatma Gandhi adında verilen barış ödülü. Aytaç Arman Aytaç Arman gerçek adı ile Veysel İnce, 22 Haziran 1949, Adana - 26 Şubat 2019, İstanbul), Türk sinema ve dizi oyuncusu. Oyuncu, 1949'da Adana'da doğdu. Erkek sanat enstitüsünden mezun olduktan sonra girdiği Ankara Devlet Mimarlık Ve Mühendislik Akademisi'nde okurken; 1969'da ""Ekstra Ekspres"" gazetesinin açtığı şikeli artist yarışmasında (yarışmanın birincileri önceden belirlenmişti) erkek adaylar arasında ikinci seçildi. 1971 yılında "Ses" dergisinin açtığı ciddi "Kapak Yıldızı Yarışması"nda, erkeklerde Tarık Akan'ın ardından ikinci seçilerek sinema oyunculuğuna ikinci sınıf rollerle başladı. Hemşehrisi Yılmaz Güney'in ""Baba"" filminde oynayarak dikkat çekti. Kısa sürede başrol oyunculuğuna yükseldi. Sinemada ilk ödülünü 1981'de senaryosunu Yılmaz Güney'in yazdığı ""Düşman"" adlı filmle Sinema Yazarları Derneği'nin "En İyi Erkek Oyuncu Ödülü"ne layık görüldü. Sinema kariyerinde, sıradan filmler yanında, dikkat çeken, festivallerde ödüller alan filmlerde rol aldı. 1974 Antalya Altın Portakal Film Yarışması'nda "En İyi İkinci Film Ödülü"ne lâyık görülen Süreyya Duru'nun yönettiği ve Bekir Yıldız'ın öyküsünden sinemaya uyarlanan ""Bedrana"" adlı filmde Perihan Savaş'la paylaştı. 1977 yılında baş rolünü Semra Özdamar'la paylaştığı; Süreyya Duru'nun yönettiği ""Kara Çarşaflı Gelin"" 14'üncü Antalya Altın Portakal Film Yarışması'nda "En İyi Film Ödülü" kazandı. 1988 Antalya Altın Portakal Film Yarışması'nda, baş rolünü oynadığı, Ömer Kavur'un ""Gece Yolculuğu"", "En İyi Film Ödülü"nü alırken, Aytaç Arman da "En İyi Erkek Oyuncu Ödülü"nü aldı. Bunları, sinema kariyerinde aldığı diğer ödüller takip etti. İlerleyen yıllarda oyunculuğunu, sinemanın yanında televizyon oyunculuğu ile sürdürdü. Arman 26 Şubat 2019'da kanser tedavisi gördüğü İstanbul'da 69 yaşında hayatını kaybetti. 28 Şubat 2019'da Atlas Sineması'nda anma töreni düzenlendi. Ardından memleketi Adana'da düzenlenen cenaze töreninin ardından Kabasakal Mezarlığına defnedildi. John Singleton John Daniel Singleton (6 Ocak 1968 - 29 Nisan 2019), Akademi Ödülü adaylığı bulunan film yönetmeni, senarist ve yapımcı. 1991 yılında 24 yaşındayken En İyi Yönetmen Akademi Ödülü'ne en genç aday gösterilmiş kişi olmuştur. Ganalı aktris Akosua Busia ile 1996 yılında evlenmiş, 1997 yılında boşanmışlardır. 1 çocukları vardır. Artık Çocuk Değiller Boyz n the Hood yönetmeni John Singleton'a Akademi Ödülü adaylığı getiren 1991 yapımı film. Film En İyi Yönetmen ve En İyi Özgün Senaryo dallarında Akademi Ödülü'ne aday gösterilmiştir. John Singleton En İyi Yönetmen dalında ödüle en genç aday gösterilen isim olurken aynı zamanda ödüle aday gösterilen ilk ve tek Afrika kökenli Amerikalı olmuştur. Filmin özgün adı Boyz n the Hood, Ice Cube'un da yer aldığı hip-hop grubu, N.W.A'nın bir şarkısından alınmıştır. "Boys n the Hood", 2002 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Akademi Ödülü 1992 BMI Film Music Award 1992 Dosya Ödülleri 1993 MTV Film Ödülleri 1992 National Film Preservation Board, USA 2002 New York Film Critics Circle Award 1991 Political Film Society, USA 1992 Writers Guild of America, USA 1992 Young Artist Awards 1992 Skippy (film, 1931) Skippy 1931 yılında En İyi Film Akademi Ödülü'ne aday gösterilmiş film. Percy Crosby'nin çizgi romanından sinemaya uyarlanmıştır. Senaryosunu Joseph L. Mankiewicz, Don Marquis, Norman Z. McLeod, ve Sam Mintz yazmış, yönetmenliğini Norman Taurog yapmıştır. Bu film ile Norman Taurog En İyi Yönetmen Akademi Ödülü'nü kazanmış, ve bu ödülü en genç kazanan insan olmuştur. Filmin oyuncu kadrosunda Jackie Cooper, Robert Coogan, Mitzi Green ve Jackie Searl vardÄ±r. Havac覺l覺k t覺bb覺 Havacılık tıbbı, uçağa binerek yüksek hız, irtifa, düşük basınç, radyasyon, G kuvvetleri ve 3 düzlemde hareketlere maruz kalan pilot, mürettebat ve yolcularda ortaya çıkan tıbbi problemlerle ilgilenen, bunlara çözüm veya önlemler geliştiren bir tıp dalıdır. Yolcu veya mürettebat olarak uçan insanda görülebilen rahatsızlıklardan belli başlı olanları şunlardır : hipoksi, vertigo, uçak tutması, dekompresyon hastalıkları (barotitis, bend, choke, karın gazları genişlemesi), görsel illüzyonlar, jet lag, G kuvvetlerinin neden olduğu bozukluklar, uçuş korkuları gibi konuları Hava - uzay hekimliği uzmanları ve uçuş doktorları (Flight Surgean-Uçuş Tabibi) bu ve benzeri rahatsızlıkların tanı ve tedavilerinden sorumludurlar. Dünya askeri havacılığında uçuş doktorlarının etkin rol almalarının tarihi 1916, Türk Hava Kuvvetlerinde ise 1929 yılına dayanmaktadır. Ron Howard Ronald William Howard (1 Mart 1954) Oscar sahibi Amerikalı yönetmen, yapımcı ve oyuncu. 1976 yılında The Shootist filmindeki rolü ile Sinema Dalında En İyi Yardımcı Erkek Oyuncu Altın Küre Ödülü'ne aday gösterilmiştir. Apollo 13, A Beautiful Mind, Cinderella Man, The Da Vinci Code gibi filmlerin yönetmenidir. 2007 yılında The Da Vinci Code filmi ile Razzie olarak bilinen Altın Ahududu Ödülleri'ne En Kötü Yönetmen dalında aday gösterilmiştir. Bryce Dallas Howard (d.1981), Jocelyn Carlyle Howard (d.1985), Paige Carlyle Howard (d.1985), Reed Cross Howard (d.1987) adlarında dört çocuğu vardır. 1975'ten bu yana Cheryl Alley ile evlidir. Alp Yalman Alp Yalman (d. 1 Ocak 1940, İstanbul) Türk iş adamı, sanayici ve eski Galatasaray başkanı. İstanbul Robert Kolej mezunudur. Yüksek öğrenimini İsviçre Lozan Üniversitesi Siyasal ve Sosyal İlimler Bölümünde tamamlamıştır. Alp Yalman; İngilizce, Fransızca ve Almanca bilmektedir. Galatasaray yönetim kurullarında 1973 yılında ilk olarak göreve gelmiştir. 1990 yılından 1996 yılına kadar Başkanlık yapmıştır. Galatasaray onun döneminde ikişer defa lig şampiyonluğu, Türkiye Kupası ve Cumhurbaşkanlığı Kupası kazanmıştır. 2014 yılında Ünal Aysal'ın görevinden istifa etmesinin ardından Duygun Yarsuvat ile başkanlık yarışına girmiş, "sarı" listeyle girdiği seçimi kaybetmiştir. Andreas MÃ¶lzer Andreas Mölzer (d. 2 Aralık 1952 Leoben, Steiermark) Avusturyalı gazeteci ve Avrupa Parlamentosu milletvekilidir. (FPÖ) Bektaşlı, Yenifakılı Bektaşlı, Yozgat ili Yenifakılı ilçesine bağlı bir köydür. 1928 yılında köy statüsünde iken 1956 yılında belde statüsüne geçmiş ve Bektaşlı Belediyesi kurulmuştur. 12 Kasım 2012'de TBMM'de kabul edilen 6360 sayılı kanun ile Bektaşlı Belediyesi kapatılarak köy statüsüne dönüştürülmüştür. Yozgat il merkezine 130 km, Yenifakılı ilçesine 9 km uzaklıktadır. Civilization Sid Meier's Civilization ("Civ" ya da "Civ I" olarak da bilinir), Sid Meier tarafından 1991 yılında MicroProse için yapılmış bir sıra tabanlı strateji oyunudur. Oyunun amacı yüzyıllarca ayakta kalabilecek bir medeniyet kurmaktır. Oyun M.Ö. 4000 yılında başlar ve yakın geleceğe kadar devam eder. Civilization, sıra tabanlı strateji oyunlarının atası olarak kabul edilir. "Civilization" tek oyunculu bir oyundur. Oyuncu bir medeniyetin hükümdarı olarak sadece bir göçmen birimiyle (Settlers) oyuna başlar (bazen iki göçmenle) ve diğer medeniyetlerle yarış halinde bulunan bir imparatorluk kurmaya çalışır. Keşfedilecek bir dünyanın, savaşların ve diplomasinin yanı sıra, oyuncu şehir kurmak için uygun yerler bulmalı, şehirlerinde hangi binanın ya da birimin yapılacağını belirlemeli, hangi teknolojinin araştırılacağını seçmeli, ve şehirlerden maksimum verim alabilmek için etrafındaki toprakları en iyi şekilde işlemelidir. Şehirler belirli bir uyruğu ve lideri olmayan barbarlar tarafından istila edilebilir. Barbar saldırıları keşfedilmemiş karalardan ve denizlerden geleceğinden, zaman ilerledikçe barbarların barınabileceği yerle de azalacaktır. Oyuna başlamadan önce oyuncu hangi uygarlığı yöneteceğini seçer. Bu seçim oyun içi sesleri, unvanları, şehir isimlerini etkiler; ancak oynanışa etkide bulunmaz (Gerçek dünyada oynarken her uygarlığın kendi yerinde başlaması hariç). Yapay zeka, yönettiği uygarlığın karakteristik özelliklerini gösterir. Örneğin Aztek'ler, işgalci ve zengin bir uygarlıktır. Her medeniyetin başında o medeniyetin tarihteki önemli kişilerinden biri bulunur (örneğin, Hintlerin başında Mahatma Gandhi). Oyunun alanı çoğu bilgisayar alanından daha büyüktü. Bronz çağından önce M.Ö. 4000 yılında başlayan oyun, 2100 yılına, yani uzay çağına kadar sürebilmektedir. Oyunun başında, dünya üzerinde hiçbir şehir yoktur: oyuncular ellerindeki göçmenlerle yeni şehirler kurabilir ve bu şehirlerin etrafındaki topraklara yollar, sulama kanalları, kaleler yapabilirler. Zaman ilerledikçe yeni teknolojiler geliştirilir; bu teknolojiler oyunun gelişmesindeki ve değişmesindeki en önemli etkendir. Başta, oyuncular çömlekçilik, tekerlek, alfabe gibi teknolojiler arasından seçim yaparken, oyunun sonlarına doğru nükleer teknolojiler ve uzay teknolojilerini geliştirmeye başlarlar. Bazı teknolojileri ilk olarak bulmak oyunculara büyük avantaj sağlar (uçak yapımı gibi). Çoğu teknoloji yeni birimlerin üretilmesine, yeni binaların yapılmasına ve daha ileri teknolojilerin geliştirilmesine olanak tanır. Örneğin, at arabalı bir savaşçı üretebilmek için önce tekerleği icat etmelisiniz, aynı şekilde bir ambar yapabilmek için de çömlekçiliği öğrenmiş olmaız gerekir. Baştan sona kadar böyle işleyen bu sisteme teknoloji ağacı (tech tree) denir ve diğer birçok strateji oyununda da bu sistem kullanılmıştır. Teknolojilerin geliştirilme sırası oyunun gidişatını direkt etkiler. Oyuncular gerekli teknolojileri araştırdıkları sürece, bulundukları çağda dünyada önemli bir yeri olan yapıtları da inşa edebilirler. Tabii ki bu yapıtların her biri sadece bir oyuncu tarafından bir kez inşa edilebir. Örneğin antik çağda Piramitler, Çin Seddi; orta çağda Kopernik'in Gözlemevi, Magellan'ın Sefer Anıtı; ve modern çağda Birleşmiş Milletler inşa edilebilir yapıtlar arasındadır. Yapıtları yapmak çok fazla kaynak gerektirir ve yıllarca sürebilir. Bir yapıtı inşa eden medeniyet o yapıtın verdiği özelliklerden yararlanabilir. Örneğin, Magellan'ın Sefer Anıtı'nı inşa eden medeniyetin donanma birimleri daha hızlı hareket etmeye başlar. Bazı yapıtlar yeni teknolojilerin geliştirilmesiyle özelliğini kaybedebilir (Örneğin, topun bulunmasıyla Çin Seddi işe yaramaz hale gelir). Oyunun sonunda tüm medeniyetleri yok eden ve en yüksek puanı toplayan oyunu kazanır. Meier, teknonoloji ağacı fikrini yine Civilization adındaki Monopoly tarzı bir oyundan aldığını açıklamıştır. Meier, bu oyunun bir bilgisayar versiyonunu yapmayı planlayan üçüncü tasarımcıydı, fakat bunu başaran ilk kişi oldu. Danielle Bunten Berry 1983'te "M.U.L.E." adlı oyunu tamamladıktan sonra Civilization üstünde çalışmayı istedi, ama yapamadı. Sonra 1985 yılında Electronic Arts'ta "The Seven Cities of Gold" oyununu yaptı. Oyunun başarısından sonra bir devam oyunu olarak Heart of Africa üstünde çalıştı. Ancak "Civilization" fikrinden hiç vazgeçmedi. Meier'in "Pirates" ve "Colonization" oyunlarındaki tasarımları Bunten'in "The Seven Cities of Gold" oyunundan parçalar içerir. Don Daglow, Utopia'nın tasarımcısı (ilk simülasyon oyunu), 1987 yılında Civilization'u bilgisayara uyarlamak için çalışmalara koyuldu. Ne var ki Brøderbund'da yönetici pozisyonu için teklif alınca projeyi iptal etti. . "Civilization" için şu ana kadar üç ana devam oyunu yapıldı. Ayrıca 2008 yılında yine Sid Meier tarafından yapılan "Civilization Revolutions" adındaki oyunla Civilization bilgisayar dışındaki konsollarda da oynanmaya başlandı. 1996 yılında "Freeciv" adında açık kaynak kodlu bir Civilization klonu geliştirildi. Slogan şuydu: "Çünkü medeniyet özgür olmalıdır". 1994 yılında Meier "Colonization" adında Civilization benzeri bir oyun yaptı. Ancak "Colonization", "Civilization" kadar popüler olamadı. Hatta oyun kolonilicilik ve kölecilikle ilgili olduğu için olumsuz eleştiriler adlı. "Sid Meier's Alpha Centauri" adlı oyun yine aynı türde Meier tarafından yapıldı, fakat konu uzayda ve gelecekte geçiyordu. Oyunun arayüzündeki ve oynanışındaki birçok yenilik "Civilization III" ve "IV" te kullanıldı. "Alpha Centauri" aslında "Civilization" ın kaldığı yerden devam etmektedir. 1993'te MicroProse "Master of Magic" adlı oyunu yayınladı. Oyun aynı oyundu, ancak konu ortaçağın fantastik dünyası ve büyülerdi. 1994'te Stardock "Galactic Civilizations" oyununu yayınladı. Oyun OS/2 platformunda yayınlandı ve bu platformda en çok satan oyunlardan biri oldu. 2003'te yeniden programlanmış bir Windows versiyonu ve devam olarak 2006'da 'su yayınlandı. "Civilization", "Age of Empires"ın tasarımcılarına ilham kaynağı olmuştur. En büyük fark "Age of Empires" bir Sıra Tabanlı Strateji değil, Gerçek Zamanlı Stratejidir. 1999'da Activision, tamamen farklı tasarımcılarla Civilization II'ye bir devam oyunu olarak "" oyununu yayınladı. Oyunun adı "Civilization" idi fakat Sid Meier ve ekibiyle hiçbir alakası yoktu. 2000 yılında Activision oyunun isim haklarını kaybetti. Daha sonra çıkardıkları devam oyunun adı sadece "Call to Power II" idi. Will Wright'ın "Sim City" serisi, 1985 yılında çıktı. Oyun Civilization'daki gibi bir ülkenin değil de bir şehrin yönetimini konu almıştır. Hukumdarlar bu oyunun browser versiyonu sayÄ±labilir. "Civilization" orijinal olarak MS-DOS için programlandı. Ancak aldığı başarıdan sonra birçok platforma uyarlandı (Macintosh, Amiga, Atari ST, PlayStation, N-Gage ve Super Nintendo). Oyun tüm zamanların gelmiş geçmiş en iyi strateji oyunlarından biri olarak kabul edilir ve oldukça sadık bir hayran kitlesine sahiptir. Oyunun tüm versiyonları çıktıktan sonra kapış kapış satıldı. Bu başarı "Freeciv" ve "C-evo"gibi bedava versiyonlarının yapılmasına neden oldu ve diğer birçok oyunu etkiledi. 1995 yılında oyun çoklu oyuncu ve Windows 95 desteği, daha iyi grafik ve seslerle "CivNet" adıyla yeniden yayınlandı. Oynanışı orijinal oyunla hemen hemen aynıydı. 1992'de, "Civilization" Origins Award'ı "1991 Yılının En İyi Strateji Oyunu" olarak kazandı. MutasÄ±m Mutasım veya Abbas el-Mutasım Billâh Tam Adı: "Ebû İshâk "el-Muʻtasım bi’l-Lâh" `Abbas bin Hârûn er-Reşîd" (Arapça: أبو إسحاق “المعتصم بالله” عباس بن هارون الرشيد ; Ebū ʾisḥāq "el-muʿtaṣim bi-llāh" `Abbas bin hārūn er-rešīd) (d. 794 - ö. 5 Ocak 842), sekizinci Abbasi halifesi. Harun Reşid'in küçük oğluydu ve annesi Harun Reşid'in Türk asıllı bir cariyesi idi. 833'te kardeşi Memun'un yerine tahta geçti. Mutasım halife olmadan Ebu İshak adı ile anılmaktaydı. Babası Abbasi Halifesi Harun Reşid, annesi bu halifenin Türk asıllı cariyesi olan Meride idi. Bağdad'da Abbasi Halifeleri sarayı olan "Huld Sarayı"'nda doğmuştur. Taberi'ye göre birçok otorite tarafından doğum tarihi Ekim 796 (Şaban H.180) olarak verilmekte ama bazıların da doğumu 726 ilkbaharı (H. 179) veya daha önce olarak verilmektedir. Taberi Mutasım'ı yetişkin iken siyah sakallı, saçlarının uçları gittikçe kırmızıya yaklaşıp saç uçları kırmızı olarak tasvir etmektedir ve gayet güzel gözleri olduğunu bildirmektedir. Diğer tarihçiler onun fiziksel olarak gayet güçlü olduğunu ve okuryazarlığının gayet az, hatta hemen hemen ümmi, olduğunu vurgulamaktadırlar. Ebu İshak, Harun Reşid'in küçük oğullarından olduğu için yetişmesine pek önem verilmemiştir. Baba-bir-anne-ayrı kardeşleri olan Emin (halifelik dönemi: 809-813) ile Memun (halifelik donemi:813-833) arasında çıkan (bazen "Dördüncü Fitne" veya "Büyük Abbasi İç Savaşı" adı da verilen) büyük iç savaşta Bağdad'da bulunup orada yaşamıştır. Bu dönemde 817-819'da diğer Abbasi sülalesi mensupları ve Abbasiler devleti ileri gelenleri ("abna' el-devle") gibi, 20 Temmuz 817'de Bağdadlıların Halife Memun yerine "Mübarek" taht adı ile halife olduğunu kabul ettikleri İbrahim İbni Mehdi'nin taraftarı idi. Ebu İshak'ın 816'da Hicaz'a Mekke-Medine'ye Hacca gittiği Taberi tarafından bildirmektedir. Bu hac seferinde yanında askerlerden ve devlet memurlarından oluşan büyük bir refakatçi grubu bulunmakta idi. Bu hac seferine gidişte bu refakatçiler arasında Yemen valisi tayin olup görevine giden "Havdava İbni Ali İbni Isa İbni Maham" da katılmıştı. Ebu İshak Mekke'de bu hac seferinde Mekke'de iken kendine refakat eden askeri birliği hacıların yollarını kesip onları soyan "Harici" bir eşkıya lideri üzerine gönderildiği hakkında ayrıntılı olarak vermekte ve ortaya çıkan bir olayı da anlatmaktadır. Bir Türk asıllı "gılman" (kölemen) asker Ebu İshak'ı bir Harici askerinin çok tehlikeli mızrak hücumundan kurtarmış ve ona Farsça "Aşina ma-ra" ("Beni Hatırla") diye bağırmıştır. Bundan sonra bu Türk asker "Aşina" lakabıyla "Ebu Cafer Aşina" olarak bilinmiştir. Ebu İshak bu seferde isyancı Hariciler eşkıyaları tepeleyip imha etmiştir. Ertesi 817 yılında da Ebu Ishak tekrar Hicaz'a hac için gitmiştir. Fakat bu hac seferinin ayrıntılarını bildiren hiçbir belge ve bilgi elimizde bulunmamaktadır. Ebu İshak Hicri 829'da (Hicri 214) Mısır'da çıkan bir isyanı bastırmakla görevlendirilmiştir. O bu isyanı bastırmış ve isyan elebaşılarını idam ettirmiştir. 831'de (Hicri 215) Bağdat'a dönen Ebu İshak kardeşi halife Memun'un Bizanslılar üzerine Anadolu seferine iştirak etmiştir. Taberi'ye göre bu seferde Ebu İshak'ın komuta ettiği Arap ordusu kolu 30 kadar Bizans tahkimli mevki ve kaleyi ele geçirmiştir. Taberi'ye göre Mutasım, ölen ağabeyi Memun yerine 9 Ağustos 833'te halife olmuştur. Once askerler Mutasim'a biat etmekten kaçındılar ve Memun'un oğlu Abbas'in halife olmasını istediler. Fakat Abbas babasının kurmuş olduğu Tyana askeri şehrinden çağrılıp Bağdad'a geldi ve Mutasım'a biat etti. Askerler de ondan sonra Mutasım'a biat ettiler. Mutasım ağabeyi Memun'un yeniden yaptırıp yerleştiği Tyana şehrini boşaltırdı; şehrin yeni yapılmış olan surlarını yıktırdı. Şehirde taşınamayacak her şey yakılıp şehir ortadan kaldırıldı. Halifelik devlet merkezi yine Bağdad oldu. Fakat Abbasileri başa getiren ve sonradan Memun'un tuttuğu Horasanlı askerler ile aileleri ve Horasanlı İranlılara karşı bir güç olarak Türk asıllı Kölemenlerden kurulan ordunun askerleri arasında devamlı çatışma bulunmaktaydı. Bağdad'in yerli Iraklı ahalisi bu iki yabancı unsurdan ve aralarındaki çatışmalardan devamlı tedirgin olmaktaydı. Özellikle Mutasım'ın iktidarına temel olarak kullandığı Türk asıllı kölemen askerler şehir halkı tarafından istenmemekteydi. Bu Türk kölemen askerlerin kışlaları Bağdad şehir duvarları dışında olmakla beraber Türk kölemenler şehir halkı tarafından devamlı şikayet konusu ve sosyal çekişme odağı olmaktaydı. Bağdad şehrinde Türk kölemenler aleyhinde devamlı çekişmeler ve hatta isyanlar çıkmaktaydı. Sonunda (babasının Rakka'ya ve ağabeyi Memun'un da kendine yeniden yaptırdığı Tyana'ya çekilmesini göz önüne alarak) Mutasım 833de kendi devlet merkezi için Bağdad'ın 125 km güneyinde o zaman bir eski harabe şehri olan Samarra'yı yeni devlet merkezi olarak seçti. Bu şehirde saraylar, camiler , diğer halka yararlı binalar, parklar; devlet divan memurlarının çalıştığı binalar ve askerler için kışlalar kuruldu. Bu Halifeyi, en çok uğraştıran sorun Babek isyanı olmuştur. Babek, kuzey İran'da gelişen Hürremîyye "(Ḵhorram-Dīnān)" adlı bir dinsel topluluğun başkanıydı. Bu topluluk Ebu Müslim Horasani'nin Abbasiler tarafından öldürülmesinin öcünü almak üzere 816-817de (Hicri 201'de) halife Memun döneminde Azerbaycan civarında isyan etti. 819-820 de Yahya bin Muadh; 822de İsa bin Muhammed bin Ebu Halid; 824-825de Ahmed bin El-Cunayd, ve 827-828de Muhammed bin Humayd Tuşi komutalarındaki üzerine gönderilen orduları Bizanslılarla işbirliği yaparak yenilgiye uğratıp geri püskürttü. Mutasım'ın halifeliği döneminde ise Babek askerlerini ta güneye Hamedan'a kadar göndererek bu bölgelerdeki huzur ve düzeni bozdu. Hemedan'a Mutasım'ın "İshak bin İbrahim bin Müsab" komutasında gönderdiği ordu Babek taraftarlarının ordularını yenip onların Bizans'a kaçmasına neden oldu. Fakat Kuzey İran'da büyük kitleler Babek'in inançlarına katıldılar ve ordularını büyüttüler. Babek'in Hürremiye ordusunu tarihçiler 100.000-200.000 (Mesudi) olarak vermişlerdir. Mutasım Babek sorununa katî bir çare aradı ve en sonunda Türk asıllı olan ve gayet yetenekli Abbasi generali olan "Afşin Haydar bin Kavuş"a büyük ve çok iyi disiplinli bir ordu sağlayarak ona mutlaka Babek'in ele geçirilmesi için kati bir emir verdi. Afşin önce bir sıra tahkimli mevki ve kaleden oluşan bir savunma hattı meydana getirdi ve çok iyi organize edilmiş ulak sistemi kurarak sistematik olarak Babek'in hücumlarını durdurmayı başardı. Babek iki yıl Afşin'e karşı durdu; Afşin'in bazı komutanlarını ve askerlerini ona ihanet ettirmeyi başardı. Ama metodik olarak Afşin bütün bu sorunlarını çözerek Erdebil'in kuzeyinde Babek'in bütün korumalı mevkilerini ele geçirdi. Babek son olarak Ermenistan'a kaçıp oradaki bir Ermeni prensine sığındı ve bu prens de 837de Babek'i Afşin'e teslim etti. Böylece Babek'in 23 yıl süren isyanı sona erdirildi. Bu seferinde Afşin çok sayıda esiri Babek'in zulmünden kurtardı ve Babek'in eline geçirmiş olduğu büyük servetleri ganimet olarak kendine ve ordusuna dağıttı. Sonra elinde esir olan Babek'i ve kardeşini tutuklu olarak Samarra'ya getirdi. Samarra'da Babek bir fil sırtında gezdirildi; 4 Ocak 838de kendi cellatı tarafından idam edildi ve kesilmiş kafası çeşitli şehirlerde halka gösterilmek üzere Horasan'a gönderildi. Babek'in kardeşi ise sonradan Bağdad'da idam edildi. 837de Bizans imparatoru Theofilos güney-doğu Anadolu'ya ve Abbasi halifeliği başkentine hedefle 70.000 kişilik bir ordu ile Abbasi ülkelerine sefere geçti. Bu ordu Malatya (o zamanki Melitene) ve Samsat (o zamanki Samsota) kalelerini eline geçirdi. Sonra bu ordu Suriye'de Mutasım'ın doğum yeri olan Zibatra (Bizanslılarca Sozopetra) kalesine saldırdı; bu kaleyi ele geçirip yıktılar. Buna karşılık olmak üzere 838'de Mutasım büyük bir ordu ile iki koldan Anadolu'ya girdi. Bizans imparatoru iki Arap kolunun birleşmesini önlemek amacıyla Abbasi generali "Afşin" komutasındaki bir kolu üzerine 25.000 (veya 40.000) kişilik ordu ile 21 Temmuz 838'de (şimdi Dazmana mevkinde) "Anzin Savaşı" adı verilen bir çatışmaya girişti. "Afşin" Bizanslıların hücumuna karşı durup bir karsı hücumla bu muharebeyi kazanıp, Bizans ordusunu dağıttı. Bizans ordusu Mutasım'ın Anadolu'da ilerlemesine hiçbir direniş göstermedi. Halife'nin komutasındaki kol ise Ankara kalesini aldı ve Afşin kolu ile orada birleşen büyük Abbasi ordusu, şimdiki Emirdağ-Hisarköy yakınında Bizans'ın ikinci büyük şehri ve çok önemli kalesi olan Amorium üzerine yürüdü. Bu kaleye kuşatmaya karşı şehir 55 gün direndi. Fakat bir Müslüman köle ihanet edip Abbasilere surlarının en zayıf tarafını gösterdi ve oradan surları yaran Arap ordusu 23 Eylül 838'de şehre girdi ve şehri ve kaleyi yakıp yıktı. Mutasım'a Bizanslılar "Gramerci İoannis" başkanlığında bir elçiler heyeti gönderdiler. Halife ve saray mensuplarına çok değerli hediyeler sundular. Ayrıca Bağdat halkına da 36.000 Bizans altını dağıtarak halkı barışa teşvik ettiler. Anadolu seferi sırasında ordusunun en yüksek komutanları Mutasım'ın aleyhinde bir komploya karıştılar. Bunlar arasında Şah bin Sahl, Amr-el-Fargana, Ucayf bin Anbasa ve Ahmed bin Halil bulunmaktaydı. Mutasım ordusu ile başkenti Samarra'ya döndükten sonra bu komutanları idam ettirdi. Bu komploya katılmayan Afşin ise bir dinsel kadılar heyeti tarafından inançları ve özellikle eski İran Mazdak mezheplerine inanıp inanmadığı hakkında soruşturmaya tabi tutuldu ama bu kadılar heyeti onun hakkında kesin sonuca varamadı. Fakat Afşin'in Mutasım aleyhinde diğer entrikalara katılmış olduğu tespit edilince, Afşin hapse atıldı ve Afşin 841 ilkbaharında hapiste iken öldü. Mutasim'in hilafeti sırasında Abbasi imparatorluğunun bölünmesi hızlandı. Irak ve Suriye Arap olarak karakterini korudu. Horasan ve kuzey doğu gittikçe İranlı karakteri almaya başladı. Memun'un ünlü generali Tahir, çocuklari ve ahvadı yarı özerk Tahiriler devleti olarak Horasan, Fergana, Herat ve Maveraünnehir eyaletleri valilikleri ellerine aldılar. Kuzey Afrika'nın batısında, İfrikiye'de kurulan Aglebiler devleti teorik olarak Abbasi halifelerine bağlı olmakla beraber özerk idi ve Sicilya'yı ellerine geçirdiler. Bizanslılara karşı Anadolu'da ordusunun başarısını karada sonuca bağlamayan Mutasım 842'de 400 küçük kadırga tipi gemiden oluşan büyük bir donanmayı Suriye kıyılardan Bizans sahillerine hücum etmek üzere hazırlattı. Fakat yola çıkan donanma hiç beklenmedik büyük bir fırtınaya tutuldu ve hemen hemen tüm gemileri parçalanıp battı. Mutasım'ın donanmasının bu felaketinden haberi olmadı. Taberi'ye göre 21 Ekim 841'de hasta düştü. Tecrübeli doktoru bir önceki yıl ölmüş ve yeni doktoru bu eski doktorun tedavisine devam etmemiş olduğu için hastalığı gittikçe ciddileşti ve 5 Ocak 842'de Mutasım hayata gözlerini yumdu. Yerine oğlu Vasık halife olarak geçti. Taberi'ye göre Mutasım görecelikle hayatı fazla ciddiye almayan, nazik, hoşa giden ve hayırsever tabiatlı bir hükümdardı. Pola Negri Pola Negri ("Barbara Apolonia Chałupiec") "(d. 3 Ocak 1897 - ö. 1 Ağustos 1987)", sessiz sinema döneminin yıldızlarından, Polonya asıllı Amerikalı oyuncu. Sibirya'da sürgünde ölen bir Çingene kemancının kızı olduğu sanılmaktadır. Moskova'da bale eğitimi gördü. 1913'te Varşova'da sahneye çıktı. Ertesi yıl Polonya filmlerinde rol almaya başladı ve 1917'de Max Reinhardt'ın çağrısı üzerine Berlin'e gitti. Rol aldığı Alman filmleriyle, özellikle de Ernst Lubitsch'in yapıtlarıyla adını duyurdu. Lubitsch'in 1919 tarihli Madame Du Barry'sindeki başarısı üzerine aldığı önerileri değerlendirerek 1923'te Hollywood'a gitti. "The Spanish Dancer" (1923), "Forbidden Paradise" (1924), "Flower of Night" (1925), "Hotel Imperial" (1927) gibi filmlerle ün kazanarak Hollywood'un ilk Avrupa kökenli yıldızı oldu. Sesli sinemaya uyum gösteremeyince bir süre için Avrupa'ya gitti. 1932'de Hollywood'da yaptığı "A Woman Commands" adlı film başarılı olamadı. 1934'te Almanya'ya döndü. II. Dünya Savaşı'nın başlamasıyla birlikte ABD'ye dönerek birkaç filmde karakter rollerinde gözüktü. 1970'te "Memoirs of a Star" adlı otobiyorafisini yayımladı. Suha Çalkıvik Ahmet Suha Çalkıvik ( d.7 Şubat 1964, Sakarya) Seslendirme (dublaj) sanatçısı ve Öğretim Görevlisi. Macaristan'ın Debrecen kentindeki Kossuth Lajos Üniversitesi'nde Macarca ve sinema eğitimi; Marmara Üniversitesi İletişim Fakültesi Radyo- Televizyon Bölümü'nde öğrenim gördü. 1992-93 Öğretim yılından beri İ.T.Ü.'de Öğretim Görevlisi (sinema; radyo-televizyonda yapım; diksiyon), Seslendirme sanatçısı. İTÜ Radyosu Yayın Sorumlusudur. Ayrıca, yeniden yapılanan İTÜ Televizyonu'nun yayın sorumluluğuna İTÜ Rektörlüğü tarafından Haziran 2009'da atanmıştır. Misafir Öğretim Görevlisi olarak 2005-2008 yılları arasında Işık Üniversitesi'nde Çağdaş Sinema başlıklı dersi vermiştir. 1990-1996 yılları arasında TRT 2 İstanbul Televizyonu'nda seslendirme bölümünde dizi film, belgesel, çizgi film ve sinema filmlerinde dublaj sanatçısı olarak çalıştı. NTV Televizyonu'nun ve NTV Radyo'nun tanıtımlarını seslendirmektedir. Ntvspor kanalının (kuruluşundan 2016 yılına kadar) ve NTVSpor Radyo'nun ve Radyo Eksen'in program ve kuşak tanıtımlarını seslendirmiştir. 2002-2015 yılları arasında CNBC-e Dergide düzenli olarak her ay film yazıları yazdı. Televizyon ve radyolarda yayınlanan reklam, tanıtım filmleri ve belgesellerin seslendirmelerini telifli seslendirme sanatçısı olarak yapmaktadır. 'Çağdaş Macar Sineması ve Türk Sineması'na Öneriler adlı araştırmasının yanı sıra, Prof. Dr. Yasemin Giritli İnceoğlu ile ortak tercüme çalışması olan 'Sovyet Sineması' (yazan: Andrei Plakhov) 1989'da yayımlanmıştır. Çeşitli gazetelerin kültür-sanat sayfalarında zaman zaman haber ve yazıları yayımlanmıştır. "Yeni İnsan Yeni Sinema" dergisinin Sonbahar-Kış 2010 tarihli 25. sayısında geniş kapsamlı 'Macar Sineması' dosyası yayımlanmıştır. Sevin Okyay'in NTV Radyo'da 1999'dan beri yayınlanan "Cinayet Masası" programında roman bölümlerini okumaktadır. 2012'de her Cumartesi 10.30'da TRT Gap Diyarbakır Radyosu'nda yayınlanan "Günle Gelen" programı içinde yer alan Sinema Sinema köşesinde telefon bağlantısı ile haftanın yeni vizyona giren filmlerini değerlendirmiştir. 2013'te başlayan TRT Türk'te yayınlanan "Türkçem" , Yoldaki İşaretler ve Mim programlarını seslendirmektedir. Türk Tarih Kurumu'na "Çanakkale Günlükleri" belgeselini seslendirmiştir. 2013 yapımı ödüllü belgesel "Boğaziçi Balıkları"nı seslendirdi. Türkiye'de freelance (Herhangi bir cast ajansına bağlı olmaksızın) olarak tanıtım ve reklâm filmlerinde seslendirme yapmaktadır. Yurtdışında ise Hollanda'da Voicebooking ve Rusya'da Inter-Voices ses cast ajanslarıyla çalışmaktadır. CSD Colo-Colo Club Social y Deportivo Colo-Colo, Şili'nin başkenti Santiago şehrinin bir futbol kulübüdür. Kulüp 19 Nisan 1925 yılında kurulur. Renkleri siyah-beyaz olan Colo-Colo'nun son zamanlarda bir diğer rengi de kırmızıdır. Kulübün adı Mapuche reisi Colo Colo'dan gelir. Colo-Colo Şili futbol federasyonu "Asociacion Nacional de Futbol Chile" (ANFP) üyesidir. Kulüp uzun bir geleneksel geçmişe sahip olup, 1933 yılında kurulan Şili'nin en üst ligi birinci ligde, aralıksız oynamaktadır. 16 şampiyonluk unvanıyla Şili'nin en fazla şampiyon olan takımıdır ve 1991 yılında aldığı Copa Libertadores ile Şili'nin bu kupayı kazanan tek takımıdır. Kulüp iç saha maçlarını Santiago'nun banliyösü olan Macul'daki "Estadio Monumental" adlı stadyumda oynar. Kulüp, gelenek ve başarılarıyla zaman içinde çok sayıda taraftara sahip hale gelmiştir. Bunlar arasında yer alan kuzey tribündeki "Ultras" ve "Garra Blanca" olarak tanımlanan „beyaz pençe“ başlıca olan taraftar gruplarıdır. Bunlar takımın maçlarında özel bir atmosfer yaratırlar. Ancak bazı üyelerin de münferit olarak şiddete karıştığı, gazete manşetlerine ve mahkemelere geldiği olur. Birçok Şilili profesyonel futbolcu yurt dışına çıkmadan önce Colo-Colo forması altında oynamıştır. Bunlar arasında Real Madrid ve Internazionale formalarını da giymiş olan Iván Zamorano gibi futbolcular da vardır. Şili'deki futbol hayranları için Colo-Colo'nun Universidad de Chile ile karşılaşması özel bir olaydır. "Garra Blanca" ve "Ultras" ile Universidad de Chile'nin "La U", "Los de Abajo" taraftar grupları sadece barışçıl, tezahürat formunda rekabet etmezler, bazen polisin müdahale ettiği şiddetli kavga ve dövüşlere de bulaşırlar. Colo Colo (anlam ayrımı) Messerschmitt Me 163 Me 163 "Komet", Alexander Martin Lippisch tarafından tasarlanmış, tarihin tek roket itkili savaş uçağıdır. II. Dünya Savaşı sırasında Alman Hava Kuvvetleri tarafından kullanılmıştır. Devrimsel tasarımı ve rakipsiz performansına rağmen, kullanımının tehlikeli oluşu sebebiyle sadece birkaç Müttefik savaş uçağı düşürebilmiştir. Tasarım çalışmaları, "Deutsche Forschungsanstalt für Segelflug" (DFS) — Alman Planör Uçuşu Enstitüsü'nün istekleri üzerine başladı. İlk tasarımları daha önceden geliştirilmiş Lippisch Delta IV, diğer adıyla DFS 39 modelinden çevrilerek yapılmıştı ve uçak iskeletinin denenmesi amacıyla tam bir planör olarak kullanıldı. Daha büyük bir yeni versiyon, küçük bir pervaneli motora sahipti ve DFS 194 adıyla tasarlandı. Bu versiyon kanat ucuna takılı dümenler kullanıyordu. Lippisch bu tasarımın yüksek hızda sorun yaratacağını düşünerek sonraki modellerde konvansiyonel arka dikey stabilizöre yer verdi. Tasarım, planör atalarından önemli izler taşıyordu, bu izler arasında uçuş sırasında içeri çekilebilen, iniş için kullanılan kızaklar da vardı. Kalkış için, özel olarak tasarlanmış çapraz aksların ucuna kolaylıkla bağlanan bir çift tekerlek kullanılıyordu. Bu sistem uçağın iniş kızaklarına bağlanıyor, kalkıştan hemen sonra araçtan ayrılarak yere bırakılıyor, bu sayede uçakta ağırlık, yer ve yakıt tasarrufu sağlanıyordu. Planlarda 400 kg (882 lbf) Walter R-1-203 roket motoruna uygun zamanda geçmek vardı. Heinkel de aynı zamanda Walter'in roket motorları üzerinde çalışıyordu. Heinkel bu motorları önce test için bir He 112'ye monte etmiş, daha sonraları ise özel olarak roket gücüyle çalışmak üzere tasarlanmış ilk araç olan He 176'da kullanmıştı. Heinkel ayrıca DFS 194 üretimi başladığında füzelaj sağlaması için seçilmişti, ancak yüksek hassasiyette yakıtın tahta füzelaj içinde yer almasının çok riskli olacağını belirtmişti. Çalışmalar Project X kod adı altında devam etti. Ancak DFS ile Heinkel arasındaki iş bölümü problemlere yol açtı. DFS prototip füzelajın üretimini sağlayamadı. Lippisch daha sonraları DFS'den ayrılıp Messerschmitt'e katılmak için talepte bulundu. 2 Ocak 1939'da takımı ve kısmen tamamlanmış DFS 194 ile DFS'den ayrılıp Augsburg'daki Messerschmitt fabrikasına geçti. Bu yer değiştirme sebebiyle oluşan gecikmeler, motor geliştirme programının arayı kapatmasına yardımcı oldu. Bu sayede Messerschmitt pervaneli versiyondan vazgeçerek doğrudan roket motorlu versiyonu gündeme aldı. Uçağın gövdesi Augsburg'da tamamlanarak Peenemünde West'e 1940 başlarında gönderilerek motoru için beklemeye alındı. Motor ileri derecede güvenilmez olmasına rağmen uçak muhteşem bir performansa sahipti. Örneğin bu motorla uçak, bir testte dönemi için çok yüksek sayılabilecek 565 km/sa (342 mil/sa) hıza ulaştı. Me 163 olarak adlandırılan prototip modellerin üretimine 1941 başında başlandı. Gizlilik projede çok önemliydi; örneğin 163 numarası, yeni projenin Müttefik haber alma servisleri tarafından daha önce düzenlenmiş iki kişilik hafif uçak üretme projesinde Fieseler Fi 156'ya karşı kaybeden Messerschmitt Bf 163'ün devamı zannedilmesi için seçilmiş, bu sayede Müttefiklerin aldıkları duyumlarda hatalı olduklarını düşünmeleri amaçlanmıştır. Me 163 A V1 üretildikten sonra Peenemünde'ye gönderilerek geliştirilmiş yeni motoru takılmış, 2 Ekim 1941'de ise daha sonra üretilen "Me 163 A V3", diğer adıyla "Stammkennzeichen", "CD+IM", yeni dünya hava hız rekorunu Heini Dittmar kumandasında 1.004,5 km/sa hızla uçarak kırmıştır. Bu hız ABD ve Büyük Britanya'nın yeni nesil jet savaş uçaklarının savaş sornası dönemde ortaya çıkmasına kadar resmi olarak geçilmemiş, rekor 20 Ağustos 1947'de turbojet motorlu Douglas Skystreak tarafından geliştirilmiştir. Orijinal DFS 194 ve ardından gelen üretim öncesi örnekleri olan sekiz Me 163 A-0'a ek olarak beş prototip Me 163 "Anton" A serisi deneysel uçak üretilmiştir. Testler sırasında yere bırakılır şekilde tasarlanmış ana iniş takımlarının tehlikeli oldukları gözlendi. Birçok uçuş sırasında kalkışta yere bırakılan iniş takımının yerden sekerek uçağa çarpması sonucu araçlar hasar aldı. Benzer bir sorunda kızaklardaydı. İniş kızaklarındaki hidrolik sönümleyicilerin arızalanması pilotların iniş sırasında sırt yaralanmaları yaşamalarına sebep olabilirdi. Ayrıca bu tasarım uçağın iniş sırasında frenleme veya dönüşünün pilotun kontrolü dışında olmasına yol açıyordu, bu sebeple uçağın iniş sırasında yerdeki objelerden kaçması mümkün değildi. yere indikten sonra Me 163, tekerlekleri ve motor gücü olmadığı için özel tasarlanmış traktör benzeri üç tekerlekli "Scheuschlepper" adındaki araçla taşınıyordu. Uçuş testleri sırasında açılı kanatlara sahip olan Me 163 Komet'in üstün bir süzülme yeteneğine sahip olmasının güvenli inişler için önemi görüldü. En küçük bir yükselme bile motor gücünden yoksun Komet için büyük bir problem yaratmaktaydı, çünkü pilotun yeterli mesafede duramayacağını anlaması durumunda inişi pas geçip tekrar deneme şansı yoktu. Üretim modellerine inişte pilota bir miktar daha kontrol verebilmek için iniş flapları eklendi, ancak inişteki kontrol sorunu program boyunca tam anlamıyla çözülemedi. Herşeye rağmen uçağın performansı göz kamaştırıcıydı. Tüm Almanya üzerine uçağın menzili olan 40'ar kilometrelik halkalara hakim oalcak şekilde Me 163 üsleri yerleştirme planlarına başlandı ve operasyonel Me 163 modellerinin üretilmesine en yüksek öncelik tanındı. Bu sırada Walter yeni HWK 109-509 "sıcak motoru" çalışmalarına başlamıştı. Bu motor bir hipergolik yakıt sistemine sahipti. "C-Stoff" olarak adlandırılan, gerçek yakıt olan hidrazin hidrat ile metanol karışımı, okside edici hidrojen peroksit, su, fosforik asit ve sodyum fosfattan oluşan "T-Stoff" ile oluşturulan oksijen zengini ortamda yanmasıyla itki elde ediliyordu. Bu yeni motor ve yakıt sistemi, ileri derecede modifiye edilmiş yeni uçak olan Me 163 B'nin 1941 sonarında ortaya çıkmasına sebep oldu. RLM emirleri doğrultusunda motor itkisinin kumanda edilebilir olması gereksinimi, ilk inşa edilen basit motor sisteminin daha komplike ve güvenilmez hale gelmesine sebep oldu. Ayrıca yeni yakıt da talihsiz bir seçimdi, hidrazin hidrat aynı zamanda V-1 füzesinin de yakıtı olması sebebiyle 1943-45 yılları arasında bulunması zor bir maddeydi. Yakıt sistemi kısmen sorunluydu, özellikle sert inişler sırasında kolaylıkla yangınlara ve patlamalara sebep olabilecek yakıt sızıntıları gözlenebiliyordu. Tahmin edilemeyen şekillerde sorun çıkartan metal yakıt hatları ve bağlantıları eldeki en iyi teknoloji olduğu için kullanılmıştı. Yakıt ve okside edici de toksik maddelerdi, uçağa yüklenirken ileri derecede dikkat etmek gerekliydi, buna rağmen bazı durumlarda Komet'lerin asfalt üzerinde patladıkları da görülmüştü. Yakıtın aşındırıcı doğası pilotların da özel koruyucu giysiler giymelerini gerektirmişti. İki prototip uçağın ardından 30 üretim modeli, ikişer adet MG 151/20 topa sahip Me 163 B-0 ve dört yüz civarı ikişer MK 108 topa sahip, diğer bakımlardan B-0'lara özdeş Me 163 B-1 üretildi. Uçak üzerine literatürde B-1a ve Ba-1 alt tiplerine ilişkin referanslar da bulunmakla birlikte, bu tipler hakkındaki bilgiler net değildir. Savaşın ilk dönemlerinde a eklentisi ihraç ("ausland") modelleri (B-1a) veya yabancı üretim modeller (Ba-1) için kullanılmaktaydı, ancak ihraç veya yabancı üretim Me 163 modelleri olmamıştır. Savaşın ileri safhalarında "a" harfi farklı motor tipleri yerleştirilmiş uçaklar için kullanılmıştır (Jumo motorlu Me 262 A-1a, BMW motorlu A-1b gibi). Me 163'lerin alternatif olarak BMW P3330A roket motorlarıyla da üretilmesi düşünüldüğünden ilk yıllarda kullanılan "a" herfinin motor türünü işaret ettiği söylenebilir. Sadece bir Me 163, V10 modeli BMW motoruyla test edilmiştir, bu sebeple kısa sürede bu ekleme düşürülmüştür. Me 163'ün performansı aynı dönemin piston motorlu uçaklarından çok daha ileridedir. İki tekerlekli iniş takımı üzerinden havalandıktan sonra uçak, pistin sonunda iniş takımını bırakıp saatte 320 km/sa (200mil/sa) hızla yol alırken 80 derecelik bir tırmanış açısıyla bombardıman uçaklarının uçuş yüksekliğine tırmanabilmekteydi. Gereken durumlarda uçak, 12.000 metre (40.000 feet) irtifaya günümüzde bile iyi bir zaman olan üç dakikada ulaşmaktaydı. Bu irtifaya ulaştıktan sonra uçak düz uçuşa geçerek hiçbir Müttefik uçağının ulaşamayacağı 880 km/sa (550 mil/sa) veya üzerinde hıza erişmekteydi. Ancak Me 163'ün başarılı bir planör olarak tasarlanması performans bakımından bazı sorunlar da getirmişti. Tam hızda, özellikle motor gücü açık halde yapılan dalışlarda kanatların kaldırma kuvveti uçağın üzerinde yüksek miktarda baskı oluşturmaktaydı. Bu sorun, piston motorlu uçaklarda hiç karşılaşılmayan bir sorun olduğundan pilotlar için kafa karıştırıcıydı. Bu noktada Messerschmitt Bf 109 modellerinin üretimiyle uğraşmakta ve Me 210'u hizmete sokmaya çalışmaktaydı. Dağınık üretim ağı Klemm'e teslim edildi, ancak kalite kontrol sorunları işin daha sonraları Junkers'e devredilmesini gerektirdi. Döneminin çoğu Alman dizaynı gibi Me 163'ün de çoğu parçası tahtadandı, bu sayede mobilya üreticilerinin de müteahhitler olarak üretime katılmalarını sağladı. Eğitim amacıyla Me 163 S adı verilen iki kişilik modelerin yapılması planlanmıştır. Bu modelde roket motoru ve yakıt tankları çıkartılarak pilotun ardına eğitmen için ikinci bir koltuk eklenmişti. 163 S, bir planör olarak Me 163'ün en sorunlu özelliği olan iniş eğitiminde kullanılmak üzere tasarlanmıştır. Görünüşe göre 163 S'ler eski 163 A serisi prototiplerden dönüştürülerek üetilmiştir. Servis sırasında MK 108 toplarının düşük namlu hızı cidi bir sorun oluşturmuştur. Komet'in çok hızlı hareket etmesi sebebiyle yavaş uçan bir bombardıman uçağını iki top ile vurmak neredeyse olanaksızdı, ama bir B-17'yi düşürmek için genellikle üç vuruş gerekiyordu. Daha az deneyimli pilotların düşman uçaklarını vurabilmeleri için yaratıcı çözümler geliştirilmeye başlandı. Bunlar arasında en dikkat çekeni, Sondergerät 500 Jägerfaust olarak adlandırılan özel geliştirilmiş silahtır. Bu silah, uçağın kanatlarına yerleştirilmiş bir seri 50 mm'lik kısa namlulu tek atışlık toptur. Her kanat kökünde beşer adet olan bu toplar, uçağın üst yüzeyind yer alan bir fotosel tarafından tetiklenmek üzere ayarlanmıştır. Komet bir bombardıman uçağının altından uçtuğu zaman, bombardıman uçağının fotosele gelen ışığı kesmesi ile toplar tetiklenmektedir. Bu sayede ateşlenen topların mermileri uçağın üstüne yol alırken mermi kovanları ise kanadın alt yüzeyinden yere bırakılmaktadır. Bu sayede geri tepmesiz olan bu düzeneğin savaşta kullanıldığına ilişkin sadece bir kanıt vardır. Bu silah ile düşürülen tek uçağın bir Halifax bombardıman uçağı olduğu düşünülmektedir, ancak bir Boeing B-17 olduğu iddiaları da vardır. Tasarım hakkındaki bir diğer endişe, kısa uçuş süresiydi. Bu süre Walter'in baştaki tahminlerine hiçbir zaman ulaşamadı. Sadece sekiz dakikalık motor gücüyle uçuş sebebiyle, uçak tam anlamıyla bir nokta savunma önleyicisi ("point defence interceptor") olmuştur. Bu süreyi arttırmak için iki ayrı yanma odasından oluşan bir motor tasarımı denendi. Bu iki yanma odası üst üste durmakta, üstte olan yüksek güç gerektiren kalkış ve tırmanmada ateşlenmekte, daha düşük güçte (yaklaşık 400 kg/880 lb) itki sağlayan alt yanma odası ise seyrüsefer uçuş sırasında kullanılmaktaydı. Bu HWK 109-509.C motoru ile uçuş süresi %50'ye kadar artmaktaydı. İki 163B, V6 ve V18, deneysel olarak bu motorla donatıldı ve 1944'te denendi. 2 Temmuz 1944'te, V18 kodlu uçak Heini Dittmar kumandasında yeni bir dünya hız rekoru kırarak saatte 1,130 km (702 mil/sa) hıza ulaştı. Insomnium Insomnium, Fin melodik death metal grubu. Death metali Finlandiya folk ezgileri ve hüzünlü sözlerle birleştirmeleriyle tanınan grup, 1997'de kurulmuştur. Convair XFY Convair XFY Pogo, ABD ordusu için geliştirilmiş deneysel dikey kalkış ve inişli hava aracı. Pogo, delta kanatlara ve üç bıçaklı ters yönlere dönen pervanelere güç sağlayan 5.500 hp turboprop motora sahipti. Küçük savaş gemilerinden kalkış ve iniş yapabilecek yüksek performanslı bir avcı uçağı olarak tasarlanmış, ancak kuyruk üzerine inişin pilotlar için zorluğu sebebiyle kullanımının riskli olacağından proje iptal edilmiştir. Alejandro González Iñárritu Alejandro González Iñárritu, (d. 15 Ağustos 1963) Akademi Ödülü sahibi Meksikalı film yönetmeni. Hector González Gama ile Luz María Iñárritu'nun çocuğu olarak dünyaya gelmiştir. 2007 yılında Babil filmi ile En İyi Yönetmen Akademi Ödülü'ne ve En İyi Film Akademi Ödülü'ne aday gösterilmiştir. 2015 yılında Birdman ile En İyi Yönetmen, En İyi Film ve En İyi Özgün Senaryo ödüllerini kazanmıştır. 2016 yılında ise Diriliş ile En İyi Yönetmen ödülünü kazanmıştır. 2007 Venedik Film Festivali jüri üyelerinden biridir. Halkın Kurtuluşu Halkın Kurtuluşu, THKO geleneğinden gelen insanların, 12 Mart ayrışması sonucu ilk sayısını 1976 yılında yayınladıkları aynı isimli dergi etrafında örgütledikleri grup. Arnavutluk Emek Partisi (AEP) ve Çin Komünist Partisi (ÇKP) taraftarı olan grup, güçlü bir örgütlülük yarattı. 12 Mart sonrası Türkiye Halk Kurtuluş Ordusu geleneğinden gelen kişilerin geçici merkez komite (GMK) den sonra 1976 yılındaki çıkarttıkları dergi etrafında örgütlenen grubun görüşeri Çin Komünist Partisi ve Arnavutluk Emek Partisi arasındadır. Kendiliğindenci bir yapısı olan Halkın Kurtuluşu'nun Sosyal Faşizanlıkla itham ettiği TKP ve diğer Josef Stalin sonrası Sovyetler Birliği Komünist Partisi'ne (SBKP) taraftarlar olanlar ile yıldızı hiç barışmamıştır. Kısa sürede güçlü bir örgütlenme performansı sergileyen HK'nın 12 Eylül 1980 askeri darbesinden sonra tamamen yeniden örgütlendi. Türkiye'de Silahlı Birlikler (Dersim, Kars, Nurhak) kuruldu. Yeniden Dergi ve gazete, Radyo/TV yayınlarına başlandı (Özgürlük Dünya, Gercek, Evrensel, Hayat TV vb.) Mart 1980'de partileşme kararı alıp Türkiye Devrimci Komünist Partisi (TDKP) adını alan örgütün günümüzdeki kadroları Emek Partisi etrafında toplanmıştır. Halkın Kurtuluşu mensupları dönemin diğer sosyalist örgütleriyle zaman zaman çatışmalara girmiştir. Paul Greengrass Paul Greengrass (d. 13 Ağustos 1955) Akademi Ödülü adaylığı bulunan, BAFTA ödülü sahibi İngiliz film yönetmeni ve senarist. Yönettiği United 93 filmi ile En İyi Yönetmen Akademi Ödülü'ne aday gösterilmiş, BAFTA ödülleri çerçevesinde verilen David Lean Ödülü (David Lean Award for Direction) almıştır. Filmi aynı zamanda En İyi İngiliz Filmi dalında BAFTA'ya aday gösterilirken, kendisi de Özgün senaryo dalında ödüle aday olmuştur. 2004 yılında The Bourne Supremacy ve onun devam filmi olan 2007 yılı yapımı The Bourne Ultimatum, 2010 yılı ABD,Fransa,İngiltere ve İspanya ortak yapımı Green Zone (Türkçe adı;Yeşil Bölge) filmlerinin yönetmenidir. VTOL VTOL, Dikey Kalkış ve İniş (İngilizce: "Vertical Take-Off and Landing") sözcüklerinin kısaltmasıdır. Bu sınıflandırma az sayıda hava aracını kapsar; helikopterler, otojirler, balonlar ve hava gemileri (zeplinler) genellikle VTOL olarak sınıflandırılmazlar. Bazı hava araçları VTOL moduna ek olarak CTOL (Konvansiyonel Kalkış ve İniş/"Conventional Take-off and Landing") ve/veya STOVL (Dikey İniş ve Kısa Kalkış/"Short Take-Off and Vetical Landing") de yapabilirler. Bazı araçlar ise iniş takımları yatay hareketi desteklemediği için sadece dikey iniş-kalkış yapabilirler (Örneğin Convair XFY). Günümüzde iki pratik VTOL uçak türü vardır: Stephen Frears Stephen Arthur Frears (20 Haziran 1941) Akademi ödülü adaylığı bulunan İngiliz film yönetmeni.The Queen ve The Grifters filmleri ile En İyi Yönetmen Akademi Ödülü'ne aday olmuştur. 2007 Cannes Film Festivali'nde Jüri başkanı olarak yer almıştır. Hopal Hopal Ardahan Merkeze bağlı bir eski Ermeni yerleşkesi. Eski adları, "Kızılkilise" ve "Kuşuçmaz"'dır. Bir dönem ardahanda tahtalı "güvercinlerin" yoğun olarak yaşadığı bir köydür. 1930 larda kuraklık sebebiyle kuşların köyü terketmesinden dolayı ismi kuşuçmaz olarak değiştirilmiş en son 2007 de köye güzelyurt ismi verilmiştir. Artvin iline bağlı Hopa ile karıştırılsa da aslında pek yakındırlar. http://en.wikipedia.org/wiki/List_of_populated_places_in_Ardahan_Province Ardahana bagli koyler ve merkezler Steven Soderbergh Steven Andrew Soderbergh (d. 14 Ocak 1963) Amerikalı yapımcı, senarist, görüntü yönetmeni ve Oscar ödülü sahibi film yönetmeni. 2000 yılında Traffic ve Erin Brockovich filmleri ile En İyi Yönetmen Akademi Ödülü'nde çifte adaylık almış, Traffic flmi ile ödülü kazanmıştır. Bunun yanı sıra 1989 yılında Sex, Lies, and Videotape ile En İyi Özgün Senaryo Akademi Ödülü'ne aday gösterilmiştir. The Good German, Ocean's Eleven , Ocean's Twelve, Ocean's Thirteen gibi filmlerinde yÃ¶netmenidir. MicroProse MicroProse Software, Inc. 1982 yılında Sid Meier ve Bill Stealey tarafından Kuzey Amerika'da kurulmuş bir bilgisayar oyunu şirketiydi. Meier'in dünya çapında ses getiren oyunları "Pirates", "Silent Service", "Railroad Tycoon", "Civilization" serileri ve bir bilimkurgu oyunu olan X-COM ile oldukça iyi tanındı. 2001 yılında bağlı olduğu Hasbro Interactive'in Infogrames Entertainment, SA tarafından satın alınmasıyla kapandı. MicroProse oyunları Amerikalı video oyun geliştiricisi ve dağıtımcısı olan MicroProse'nin oyunlarının listesidir. Bu listedeki oyunlar MicroProse tarafından geliştirilmiştir. Trafik (film, 2000) Trafik, yönetmeni Steven Soderbergh olan 2000 yapımı suç filmi. Film çıktığında ilgi görmüş ve Akademi Ödülleri almıştır. Üç farklı hikâyenin asıl kahramanlarının tek isteği var: Uyuşturucuya dur demek. Hikâyelerden ilkinin baş kahramanı Javier Rodriguez Rodriguez (Benicio del Toro) ve ortağı. İkisi bir uyuşturucu taşıyıcılığını durdurunca bu olay General Salazarın kulağına gider ve böyle Salazar Javieri yanına çağırarak ona Flow Flowers denilen bir adamı yakalamasına emir verir. İçine kapanık, sakin ve işinide açıkçası çok beğenmeyen Javier bu olayda da başarılı olur ancak daha görevleri bitmemiştir. İkinci hikâyenin kahramanı ABD başkanı tarafından yeni göreve verilen saygı değer yargıç Robert Wakefield (Michael Douglas) fakat o da kızının uyuşturucu kullandığını öğrenince gittikçe daha fazla olaylar yaşanmaya başlar. Üçüncü hikâyenin kahramanları ise bir kadını sürekli kocasının gizli işleri yüzünden takip eden (Catherinze Zeta Jones) iki polisin hikâyesi (Don Cheadle ve Lius Guzman) fakat onların görevlerinde ölüm olacaktır. Film cinsellik bağlantılı sahne, aşırı uyuşturucu bağlantılı konuşma ve kullanılması, küfürler, şiddet ve kısa çıplaklıkdan dolayı 15 yaş ve üzerine uygun görülmektedir. Akademi Ödülleri'ne beş dalda aday gösterilmişler bunlardan sadece birini alamamışlardır.Steven Soderbergh En İyi Yönetmen Akademi Ödülü'nü bu film ile almıştır. Aynı sene Traffic ile birlikte "Erin Brockovich" filmi ile çifte adaylığı vardı. Film aynı zamanda En İyi Yardımcı Erkek Oyuncu Akademi Ödülü'nü , En İyi Uyarlama Senaryo Akademi Ödülü'nü ve En İyi Kurgu Akademi Ödülü'nü almayı başarmıştır. diğer dallarda aldıkları ödüllere rağmen En İyi Film Akademi Ödülü'ne aday gösterilmekle yetindiler. Catherine Zeta-Jones bu film ile Altın Küre'ye aday gösterilmiştir. Altın Küre'de Yardımcı Erkek Oyuncu ve Senaryo ödüllerini aldılar. Topher Grace ve Erika Christensen Young Hollywood Awards / Genç Hollywood Ödülleri'nde ödül aldılar. Benicio del Toro, film ile yabancı dilde genellikle konuşarak (del Toronun repliklerinin büyük bir kısmı ispanyolcaydı) Akademi Ödülü kazanan dördüncü oyuncu oldu. Benicio del Toro Benicio Monserrate Rafael del Toro Sánchez (19 Şubat 1967), Porto Riko doğumlu Akademi Ödüllü oyuncu, yönetmen, senarist ve yapımcı. Porto Rikolu avukat bir ailede doğan Benicio del Toro, 9 yaşında annesini kaybetti. 80'lerde TV dizisinde rol almaya başladı. "License To Kill" rolü ile daha da ünlendi. "Traffic" filmiyle Akademi Ödülü aldı. Benicio Monserrate Rafael del Toro Sanchez 1967 yılının Şubat ayında, Santurce, Porto Riko'da dünyaya geldi. Babası ve annesi Gustavo Adolfo del Toro Bermúdez ve Fausta Sánchez Rivera avukatlık işinde çalışmaktaydılar. Kendisinin bir de ağabeysi vardır. Del Toro daha sonra Miramar'daki Katolik okuluna gitti. Benicio 9 yaşına geldiğinde ise annesini Hepatit'ten dolayı kaybetti. 13 yaşına geldiğinde babası her iki oğluyla birlikte Mercersburg - Pensilvanya'ya taşındı. Del toro burada Mercesburg Akademisi'ne gitti. Burada oldukça iyi bir basketbol oyuncusu haline geldi. Yüksek okulu da burada bitirdi. 80'li yılların televizyon dizilerinde Benicio Del Toro, diziler de kısa rollerde bir veya iki bölüm olarak göründü. Çoğu zaman gangster (Miami Vice) veya uyuşturucu satıcısı (Drug Wars) rollerinde gözüktü. 1987 yılında Madonna'nın "La Isla Bonita" isimli video klibinde çok kısa olarak göründü. Bir süre sonra "Big Top Pee-wee" filmiyle ilk defa sinema filminde göründü.Bu ilk denemeye rağmen, yardımcı roller aramaya ve faturalarını ödemeye karar verir. Ardından James Bond - Licence To Kill filminde Dario rolünde göründü. Ve 21 yaşında olmasıyla James Bond'un "en genç kötü adamı" olmayı başardı. Kötü bir karakteri genç yaşta başarı ile canlandırması ve performansı ekipteki oyuncuları etkilediği gibi profesyonel gözleri de üzerine çekti. Ardından gişede iyi bir başarı getiren "The Indian Runner" (1991), "China Moon" (1991), "" (1992), "Money for Nothing" (1993), "Fearless" (1993) ve "Swimming with Sharks" (1994) gibi filmlerde rol almaya başladı. 1995 yılında kendisinin "The Usual Suspects" filminde yaptığı başarılı performansdan sonra sinema dünyasına kendisine iyi bir yer edindi. Bu filmde canlandırdığı Fred Fenster karakteriyle ödüller aldı. Abel Ferrara'in "The Funeral" (1996) ve yakın arkadaşı Julian Schnabelnun yönettiği "Basquiat" filminde Benny Dalmau rolünde oynadı. Yine 1996 yılında Robert De Niro ve Wesley Snipes gibi isimlerin rol aldığı "The Fan" isimli gerilim filminde Bobby Rayburn (Snipes)'un numarasını giyindiği için aralarında rekabet olan beyzbolcu karizmatik Meksikalı "Juan Primo" rolünde oynadı. Hatta 1995 yılında ilk defa yönetmenlik de yaptı. Juan Primo karakteri sayesinde NCLR Bravo ödülüne aday oldu. Hunter S.Thopmsonun ünlü kitabından yola çıkarak çekilen "Fear and Loathing in Las Vegas" filminde eleştirmenler tarafından kötü yorumlar alarak, Del Toro bir röportajında onun kendi kariyerinde bir düşüş olduğunu