düzenlenen bir futbol ödülüdür. En iyi futbolcu dünyanın her yerinden antrenörler ve uluslararası takım kaptanlarının yanı sıra gazetecilerin kullandığı oylara dayanarak seçilir. FIFA Ballon d'Or'un kuruluşu 2010 yılında "France Football"'un düzenlediği Ballon d'Or ile FIFA'nın düzenlediği FIFA Dünyada Yılın Futbolcusu ödüllerinin tek çatı altında birleştirilmesi ile gerçekleşmiştir. İlk ödül töreni 10 Ocak 2011 tarihinde Zürih, İsviçre'de gerçekleştirilecektir. France Football, 2010 Ballon d'Or ödülü için erkeklerde 23, kadınlarda 10 ve erkek teknik direktörler için de 10 kişinin bulunduğu aday listelerini ilan etmiştir. Mikronezya pasaportu Mikronezya pasaportu ülke dışına seyahat etmeyi sağlamak için Mikronezya Federe Devletleri vatandaşlarına verilir. Pasaport herhangi bir Mikronezyalı vatandaşının kimliğinin uluslararası kanıtıdır. Mikronezya pasaportu koyu mavi renktedir. Mikronezya pasaportunun ön yüzünün ortasında Mikronezya arması, bunun yukarısında "pasaport" yazısı ve armanın aşağısında ülkenin adı yazmaktadır. Pasaportta genellikle ad, fotoğraf, imza ve sahibinin doğum tarihi, ve bunu tanımlamak için yardımcı diğer faktörler içerir. Mikronezya pasaportu sahipleri I-94 veya I-94A Formu ile Amerika Birleşik Devletleri ve Mikronezya Federe Devletleri arasındaki Serbest İşbirliği Anlaşması uyarınca herhangi vize olmaksızın Amerika Birleşik Devletleri'ne seyahat edebilmektedirler. Ayrıca Mikronezya vatandaşları İngiltere'ye yapılan seyahatlerde de vizeden muaftırlar. Mikronezya pasaportuna sahip vatandaşlar, 20 Eylül 2016 tarihinden itibaren Schengen Bölgesi’ne girişte vize muafiyetinden yararlanabilmektedirler. Henley Vize Kısıtlamaları Endeksi'nin 2019 Raporu'na göre Mikronezya Federe Devletleri vatandaşları sınır kapısında vize alarak veya vizesiz 119 ülkeye seyahat edebilirler. Bu sayede Mikronezya vatandaşları Dünya'da seyahat özgürlüğü açısından 49. sırada yer almaktadır. Minangkabau dili Minangkabau dili (Minangkabauca; "باسو مينڠكاباو" , "Baso Minang(kabau)", Endonezce; "Bahasa Minangkabau") Endonezya'nın Sumatra, Riau, Jambi, Bengkulu, Cava, Açe ve Malezya'nın Negeri Sembilan bölgelerinde konuşlan Avustronezya dilidir.10 milyona yakın konuşanı vardır.Minangkabau dili konuşulduğu bölgeye göre Rao Mapat Tunggul, Muaro Sungai Lolo, Payakumbuh, Pangkalan-Lubuk Alai, Agam-Tanah Datar, Pancungsoal, Kotobaru, Sungai Bendung Air gibi birden çok diyalekte ayrılır.Avustronezya dil ailesine ait olup özellikle Malayca ile çok benzerdir.Minangkabau dili hem Arap alfabesi'nden türetilen Jawi alfabesi hem de Latin alfabesi olmak üzere iki alfabeyle yazılır. Maluku Denizi Maluku Denizi (Endonezce: "Laut Maluku") Batı Büyük Okyanusda, Endonezya adalarının içinde bulunan deniz. Bölge mercan bakımından zengindir ve birçok dalış noktasına sahiptir. Maluku Denizi, güneyden Banda Denizi ile ve kuzeyden Celebes Denizi ile sınırlanır. Maluku Denizi, baharat ticareti için aktif bir alandı ve 4 sultanlık tarafından kontrol edildi. Deniz, Maluku Deniz Plakası'ndan dolayı çok aktif bir deprem alanıdır. Leonard Petrosyan Leonard Petrosyan (Ermenice:Լեոնարդ Պետրոսյան) (d. 13 Ekim 1953 – ö. 27 Ekim 1999), yaklaşık 6 ay boyunca (20 Mart 1997-8 Eylül 1997) Dağlık Karabağ Cumhuriyeti'nin ikinci devlet başkanı idi. 1994-1997 yılları arası Başbakan olarak görev yaptı. 1999 yılında Ermenistan parlamentosu'nda öldürüldü. O zaman Ermenistan Başbakan Yardımcısı olarak görev yapıyordu. Sovyet Ordusu saflarında kısa bir süre görev yaptıktan sonra, 1974 yılında Erivan İşbirliği Enstitüsü'nde ve daha sonra Milli Ekonomi Erivan Enstitüsü'nde okudu. 1975 yılından 1990 yılına kadar Komünist Partisi'nin Martuni bölgesel topluluk tarafından yürütülen bir tarım merkezinde sık beslenme sisteminde çalıştı. 1992 yılında Ermenistan Cumhuriyeti özel programlar bölümü başkan yardımcısı oldu. 1994 yılında, Robert Koçaryan'ın Dağlık Karabağ Cumhuriyeti'nin ilk kez Cumhurbaşkanlığı başkanlığında Dağlık Karabağ Cumhuriyeti Başbakanı seçildi. Petrosyan Dağlık Karabağ Cumhuriyeti'nin devlet başkanlığını yaptıktan sonra Ermenistan'ın başkenti Erivan'a taşındı ve Ermenistan Cumhuriyeti Savunma Bakan Yardımcısı olarak atandı. 1998 yılında Ermenistan Cumhuriyeti Başbakan Yardımcısı oldu. Başbakan olarak üç yıl görev yaptıktan sonra Leonard Petrosyan, 20 Mart 1997'de görevdeki Robert Koçaryan'dan cumhuriyetin devlet başkanlığını devraldı. 8 Eylül 1997'ye kadar neredeyse 5 buçuk ay boyunca Dağlık Karabağ Cumhuriyeti Cumhurbaşkanı olarak görevine devam etti ve aynı zamanda Arkadi Ğukasyan halk oyuyla üçüncü cumhurbaşkanı seçilene kadar Başbakanlık konumunuda sürdürdü. Leonard Petrosyan Evli ve 4 çocuk babasıydı. Üsküdar'a Giderken Üsküdar'a Giderken, Selçuk Aydemir'in yazıp yönettiği ve 13 bölüm yayınlanan Türk dizisi. Scotia Denizi Scotia Denizi () Bir kısmı Güney Okyanusu'nda ve büyük bir kısmı Güney Atlantik Okyanusu'nda yer alan deniz. 900.000 km alanı kaplayan denizin en derin yeri 5.576 metredir. Oleg Yesayan Oleg Yesayan (Ermenice:Օլեգ Եսայան) (d. 1946), Ermeni politikacı ve diplomat. 5 Şubat 2010 tarihinde Rusya Devlet Başkanı Dimitri Medvedev'e güven mektubunu sunarak Ermenistan'nın Rusya Büyükelçisi olmuştur. Yesayan Dağlık Karabağ Millet Meclisi eski Başkanıdır. SelÃ§uk Aydemir Selçuk Aydemir (6 Haziran 1982, İstanbul) Türk senarist ve yönetmen. İstanbul Teknik Üniversitesi'nden Uçak Mühendisi olarak mezun olmuştur. Ancak, mezun olduğu bölüm ile ilgili şu anda bir faaliyet içerisinde değildir. Senaryosunu yazıp yönettiği Düğün Dernek filmi, Türkiye'de 2014 yılında en çok izlenen 3. film olmuştur. Son filmi 4 Aralık 2015'te vizyona girmiştir.Filmin senarist ve yönetmen koltuğunda oturmaktadır.. Aydemir 2015 Yılında "Mahalleden Arkadaşlar" isimli bir kitap çıkarmıştır. Florida Boğazı Florida Boğazı veya Florida Boğazları, Kuzey Amerika kıtasının güney-güney doğusunda yer alan, genellikle Meksika Körfezi ve Atlantik Okyanusu arasında ya da Florida Keys (ABD) ve Küba arasında olduğu kabul edilen bir boğazdır. Key West ve Küba kıyıları arasındaki en dar noktası 150 km (93 mil)dir. Boğaz, Meksika Körfezi'nden, Gulf Stream başlangıcı Florida Akıntısını taşır. Boğaz ayrıca USS Maine gibi batık kalıntıları barındırır. ABD ve Küba arasında Münhasır Ekonomik Bölge sınırı, ABD ve Küba arasında 1977 antlaşması ile belirlenmiştir ve Küba ile Florida ortasından geçmektedir. Henri Henri ÅŸu anlamlara gelebilir: Orpheus (anlam ayrımı) Otosansür Otosansür, açık bir baskı olmadan, başkalarının hassasiyetlerine saygı göstererek, herhangi bir makamın ve yetkili kurumun engellemesi olmadığı halde, kişinin kendi çalışmalarını (blog, kitap, film veya diğer anlatım araçları gibi) sansürleme veya sınıflandırması eylemidir. Otoriter ülkelerde, eserlerin yaratıcıları eserlerinden kendi hükümetleri tarafından yaptırım konusu olabilecek malzeme, bilgi ve konuları çıkarmaya yönelebilir. Çoğulcu kapitalist ülkelerde baskıcı ve etkin yargı ve yasama da, Batı medyasındaki gibi, haber ve eserlerin bunlara uygun olarak düzenlenmesi ve sansürlenmesi olarak sonuçlanır. Otosansür ayrıca, özellikle pazarın beklentilerine uyum için oluşabilir. Örneğin, periyodik bir yayının editörü, bilinçli veya bilinçsiz bir şekilde, reklam verenlerin veya yayın grubuna bağlı şirket ve holdinglerin tepkisini çekecek konuları ele almaktan vazgeçebilir. Haber medyası genellikle tartışmalı konularda ciddi tepkiler almamak için otosansür uygulamakla suçlanır. Bu kamu talebine göre, haber medyası "hiçbir risk almamakla" suçlanır. Örneğin, bazı kuruluşlar (Media Matters for America, Fairness and Accuracy in Reporting, "Democracy Now!" ve American Civil Liberties Union) medya ve yayın kuruluşlarının (özellikle Fox News) "Terörizmle Savaş" konusunda haber yaparken kendi içeriğini daha az tartışma yaratacak şekilde sansürlendiğine dair endişelerini öne sürerler. Ancak, bu her zaman otosansürün ana sebebi olarak kabul edilmez; güvenlik adına yetkililer tarafından haber kuruluşlarına bazı belli bilgilerin saklanması konusunda baskı yapılmaktadır. 1988 tarihli Noam Chomsky ve Edward Herman'ın "Manufacturing Consent" isimli kitabında yazarlar; belli bir sermaye grubuna bağlı haber medyasının, grubun market payı için sistematik bir şekilde otosansür uyguladığını iddia ederler. Bu iddiaya göre, hatta sözde liberal medyada bile, önyargı ve (çoğu zaman bilinçsiz) otosansür ile haberlerin seçimi, göz ardı edilmesi ve şirketlerin çıkarları doğrultusunda tartışma ve haberleri çerçevelemesi bunun bir kanıtıdır. Birleşik Krallık merkezli medya analiz grubu Media Lens Chomsky ve Herman'in yöntemini kendi çalışmalarında kullanmaktadır. Ayrıca, Körfez Savaşı ile başlayan ve sonraki çatışmalarda devam eden, askeri sırlarını yanlışlıkla dışarı sızmasını önlemek için gazetecilere askeri yetkililer tarafından sansür tavsiye edilmesi gibi örnekler yaşandı. 2009 yılında "The New York Times" yedi ay boyunca Afganistan'da militanlar tarafından esir alınan gazetecinin kaçırılması olayını, muhabir ve diğer rehinelerin yaşam riskini azaltmak, için bu sürede sakladı. Montreal "La Presse" gazetesinin Washington D.C. muhabiri Jean Pelletier, daha sonra "Canadian Caper" olarak anılacak, İran Rehine Krizi sırasında ABD diplomatları İran dışına kaçırmak üzere Kanada hükûmeti tarafından gizli bir girişimi ortaya çıkardı. Kişilerin güvenliğini korumak amacıyla, gazete ve yazar için önemli haber değeri olmasına rağmen, rehineler İran'dan ayrılana kadar bu haberi yayımlamadı. Politikada da bir otosansür kültürü mevcuttur. Bu, özellikle eski Sovyet Cumhuriyetleri veya bazı Asya rejimlerinin içinde yer aldığı otoriter rejimlerde daha kuvvetlidir. Singapurlu yazar ve akademisyen James Gomez bu olgu hakkında bir kitap yazmıştır. Kitabında Gomez, politik konular söz konusu olduğunda Singapur'da vatandaşları ve yabancılar da dahil otosansürle konuya yaklaştığını yazar. "Otosansür" ayrıca bilimsel yayınlarda da ortaya çıkabilir. Bazen, bir bilim insanı popüler ideoloji ve siyasal gündemden dolayı bulgularını açıklamada cesaretsiz davranabilir. Politik sebeplere dayalı bilimsel çalışmalardaki otosansüre örnek olarak Nazi Almanyası'ndaki bilim insanlarının yaygın inançla ters düşen bulguları saklaması veya Hitler'e bağlı olarak genel görelilik kuramını ortaya koyan bilim insanlarının reddedilmesi gösterilebilir. Daha yakın zamanlarda, bazı bilim insanları, kirliliğe neden olan, iklim değişiklikleri yaratan ve tehlike altındaki türler ile ilgili bulgularını gizli tutmuşlardır. Profesör Heinz Klatt; nefret yasaları, konuşma kanunu, korkaklık ve "politik doğruluğun" günümüz akademik çevrelerinde, özellikle eşcinsellik, (öğrenme) engellilik, İslam ve genetik farklılıklar gibi konularda, entelektüel baskıcı bir atmosfer oluşturduğunu öne sürmektedir. 2012 Yaz OlimpiyatlarÄ±'nda masa tenisi 2012 Yaz Olimpiyatları'nda masa tenisi müsabakaları 28 Temmuz-8 Ağustos tarihlerinde ExCeL London'da gerçekleti. 4 branşta 87 kadın ve 86 erkek sporcu mücadele etti. Banjar dili Banjar dili, (بهاس بنجر,Bahasa Banjar) Endonezya,Malezya ve Kalimantan'da Banjarlılar tarafından konuşulan bir Avustronezya dili.Endonezce ile benzerlik gösterir.Dünyada yaklaşık olarak 3,5 - 4 milyon kişinin anadilidir ve Endonezya'nın Kalimantan bölgesinde "lingua franca" işlevindedir.Banjar dili Arap alfabesi'nden uyarlanmış olan Jawi alfabesi ve Latin alfabeleri ile yazılır. Ebu Ubeyde bin Cerrah Ebu Ubeyde bin Cerrāh (d. 583 - ö. 638) (Arapça: أبو عبيدة عامر بن عبدالله بن الجراح Ebū ‘Ubeydeh ‘Emir bin ‘Abdullāh bin al-Cerrah), İslam peygamberi Muhammed'in sahabelerinden ve cennetle müjdelenmiş on sahabeden birdir. İslam tarihinde yeri önemlidir ve Ömer'in halifeliğinde ordu komutanlığı yapmıştır. Ebu Ubeyde, 583 yılında tüccar bir ailede dünyaya geldi. Ailesi Kureyş'e bağlı Beni Haris kabilesine mensuptu. İslam'dan önceki yaşamında Kureyş'te saygı değer bir kişiydi, cesareti ve tevazusuyla ünlüydü. 611 yılında yakın arkadaşı Ebu Bekir vasıtasıyla Muhammed'le temas kurdu ve Müslüman oldu. 622 yılında Mekke'den Medine'ye yapılan hicrete katıldı ve burada Muhammed tarafından Muaz bin Cebel ile kardeş ilan edildi. Ebu Ubeyde'nin ilk savaşı Bedir Savaşı oldu ve bu savaşta babası Abdullah bin Cerrah paganların ordusundaydı. O babasına saldırmaktan çekinse de babası ona saldırdı ve mücadelede babasını öldürdü. Kur'an'da bu konudan şöyle bahsetmektedir: "Allah'a ve ahiret gününe iman eden hiçbir topluluğun, babaları, oğulları, kardeşleri yahut kendi soy-sopları olsalar bile, Allah'a ve peygamberine düşman olan kimselere sevgi beslediğini göremezsin. İşte Allah onların kalplerine imanı yazmış ve onları kendi katından bir ruh ile desteklemiştir. Onları, içlerinden ırmaklar akan ve içlerinde ebedi kalacakları cennetlere sokacaktır. Allah onlardan razı olmuş, onlar da Allah'tan razı olmuşlardır. İşte onlar, Allah'ın tarafında olanlardır. İyi bilin ki, Allah'ın tarafında olanlar kurtuluşa erenlerin ta kendileridir." Mücadele Suresi, 22 625 yılında ikinci muharebesi Uhud'a katıldı. Burada Halid bin Velid yönetimindeki Kureyş ordusu Müslümanlara arkadan saldırmış, Müslümanlar zafer içinde bozgun yaşamıştı, Müslümanların çoğu ganimet için savaş meydanını terk ederken, Ebu Ubeyde Muhammed'e sadık kalmış ve bulunduğu mevziyi terk etmemişti. Muhammed'in yakın korumalığını yaptı ve Muhammed'in yanağına batan zırh parçalarını çıkarırken iki ön dişini kaybetti. Mekke'nin Fethi esnasında İslam peygamberi Muhammed onu merkezdeki kuvvetlerin komutanlığına getirmiştir. Hudeybiye Antlaşması'nın taraflarından biri oldu ve daha sonra Hayber'in fethine katıldı. İslam peygamberi Muhammed'in ölümünden sonra Ebû Bekir ve Ömer tarafından halife olarak biat edilmek istense de bu göreve Ebû Bekir’in lâyık olduğunu söyleyerek teklifi kabul etmedi. Yermük Muharebesi'ne katılan ve savaş esnasında Halife Ömer tarafından Halid bin Velid'in yerine başkomutan tayin edilen Ebu Ubeyde, Şam'ın ele geçirilmesiyle görevine başladı. Daha sonra da ele geçirilen yerlerin bulunduğu bölgenin valisi oldu. Görevi başındayken yakalandığı veba hastalığından dolayı 638 yılında hayatını kaybetti. Shane Walsh (The Walking Dead) Shane Walsh, çizgi roman serisi The Walking Dead’te yer alan kurgusal bir karakterdir ve çizgi romanla aynı adı taşıyan televizyon dizisinde Jon Bernthal tarafından canlandırılmaktadır. Çizgi roman serisinde Shane, Cynthiana Şerif Yardımcısıdır ve aynı zamanda serinin baş kahramanı Rick Grimes’ın en iyi arkadaşı ve iş arkadaşıdır. Rick'in vurulup komaya girmesinin ardından başlayan zombi saldırısından sonra Shane, Rick'in ailesini kurtarır ve onlarla birlikte hayatta kalmayı başaran diğer bir grup insana katılır. Bu sırada Shane, Rick'in karısı Lori ile yakınlaşmaya başlar. Rick ailesinin yanına döndüğünde Shane, Rick ile karısı arasındaki ilişkinin yanı sıra Rick'in gruptaki liderlik rolünü kıskanmaya başlar. Televizyon dizisinin birinci sezonunda Shane, başlarda ikinci kahraman olarak gösterilir ve Rick gelene kadar grubun geçici lideri konumundadır. Rick gruba dahil olduktan ve grubun lideri haline geldiktn sonra Shane, Rick'in kararlarına yardımcı olmaya başlar. Ancak ikilinin bir araya gelişi hiçbir zaman dostane olmaz. Dizinin ikinci sezonunda, Shane, Lori ile geçmişte yaşadığı ilişkisinin de tetiklemesiyle Rick'e yönelik gittikçe artan bir saplantıya sahip antagonistik () bir karaktere bürünerek daha sinirli ve önceden kestirilemeyen bir karakter halini alır. Shane, Cynthiana'da bir polis memurudur ve aynı zamanda şehrin Şerif yardımcısı Rick Grimes'ın da en yakın arkadaşıdır. Rick'in vurulup komaya girmesinin ve ölülerin canlanmaya başlamasının ardından Shane, Rick'in karısı Lori ve oğlu Carl'ı alarak Atlanta'da güvenli görünen bir yere yerleşirler ve şehrin dışında yaşayan ve hayatta kalmayı başarmış diğer bir gruba katıırlar. Shane gruba hükümetin bir gün gelip kendilerini kurtaracağını sürekli olarak söylemektedir. Bir gece Shane, duygusallığa muhtaç Lori ile sevişir. Shane, bunu uzun zamandır istemektedir. Rick gruba dahil olduğunda Shane'in ağzı kulaklarına varır ancak zaman geçtikçe Lori ile Rick'in yeniden yakınlaşmasını kıskanmaya başlar. Bir süre sonra Lori, Shane'in yakınlaşma girişimlerini engeller ve kısa bir süreliğine yaşadıkları ilişkinin artık sona ermesi gerektiğini söyler. Duygusal bir çöküntüye uğrayan Shane, Rick ile birlikte yakınlardaki bir ormanı kolaçan etmeye çıktıklarında Rick'i gizlice öldürmeye kalkışır ancak Carl orada belirir ve Shane'i boynundan vurarak saniyeler sonra Shane'in kendi kanında boğularak ölmesine neden olur. Shane'in cesedi grubun yaptığı bir mezarlığa gömülür. Rick daha sonra Shane'in mezarlığını ziyaret etmeye gittiğinde onun yeniden canlandığını görür ve kafasına bir el ateş ederek onu öldürür ancak onu yeniden mezarlığına gömmez. Çizgi romanın televizyon uyarlamasında Shane, Georgia şerifinin yardımcısı ve Rick Grimes'ın iş arkadaşı ve aynı zamanda partneridir. Rick, kaçan bir grup suçlu tarafından vurulup komaya girdiğinde Shane derin bir yas tutar. Ölüler canlanmaya başladığında Shane, komadaki Rick'i hastaneden kurtarmayı başaramaz. Rick'i hastanede bıraktığı için kendine kızgın olan Shane ancak Rick'i kurtarmaya çalışsaydı Rick'in karısı ve oğlunu Lori ve Carl'ı hiçbir zaman kurtaramayacağını da bilmektedir. Shane Rick'in karısı Lori'ye yönelik olan duygusal hislerini paylaşır ve ikili Rick'in artık hayatta olmadığını varsayarak cinsel ilişkiye girerler. Atlanta'da hayatta kalmayı başaran bir gruba dahil olduktan sonra Shane, grubun "geçici" lideri konumuna gelir. Shane dizinin ilk bölümü "Days Gone Bye"da devriye arabasında Rick ile birlikte sohbet ederken görülür. İkili daha sonra kaçmakta olan suçluluları yakalamak için görevlendirilir. Şüphelilerle yaptıkları silahlı bir atışma sonucunda Rick sırtından vurularak derin bir yara alır ve komaya girer. Aradan üç ay geçer ve Shane, Lori ve Carl ile birlikte, Atlanta'nın dışında kamp kurmuş ve hayatta kalmayı başarmış diğer bir grubun bir parçası olarak görünürler. "Guts" isimli bölümde Shane, Carl ve Lori ile birlikte bir kampta görünür ve T-Dog ile birlikte bir telsiz konuşması yapar. "Tell it to the Frogs" isimli bölümde, Rick'in hayatta olduğunu ve Atlanta'dan dönen grupla birlikte hayatta olduğunu öğrendiğinde çok şaşırır. Kendisini Shane ile ilişkiye girmesi için Shane'in kandırdığına inanan Lori, Shane ile olan ilişkisini sonlandırır. Kocası Ed Carol'a kötü davranmaya başladığında Shane olay yerine gelir ve hıncını Ed'den çıkararak onu öldüresiye döver ve Ed'e eğer bir daha karısına ve kızı Sophia'ya el kaldırırsa Ed'i öldüreceğini söyler. "Vatos" isimli bölümde Jim çukur kazmaya başlar ancak o çukurları neden kazdığını söylemez ve havanın çok sıcak olmasına rağmen ara vermeyi reddeder. Gruptakiler ona neden böyle davrandığını sorduğunda Jim, elindeki küreği bir silah olarak kullanmaya başlar ve bu durum Shane'i onu engellemeye zorlar. O gece kampa bir grup aylak saldırır ve gruptaki pek çok kişinin ölmesine neden olur. "Wildfire" isimli bölümde, Shane gruptaki liderliğinin Rick tarafından tehlikeye atıldığını görür ve bu durum Shane'in kendini kaybetmesine neden olur. Rick, grubun HKK'nin Atlanta'daki merkezine gitmesi gerektiğini söyler. Shane Lori'den Rick ile konuşarak onu bu fikrinden vazgeçirmesini ister ancak Lori kocasının bu fikrini destekler. Dale, Shane'in Rick'i sırtından vurup vurmamayı düşündüğü sırada onu görür. "TS-19" isimli bölümde grup HKK'ye varır. Binada artık sadece Dr. Edwin Jenner vardır. Shane sarhoş olur ve Lori'ye tecavüz etmeye yeltenir zira Lori'nin kendisini halen gizlice sevdiğine inanmaktadır ancak Lori Shane'in bu davranışına şiddetle karşılık verdiğinde Shane geri çekilir. Jenner, güç kaynaklarının tükenmesi durumunda HKK binasının kendisini yok etecek şekilde tasarlandığını söyler ve grup, binanın güç kaynakları tükenmeden ve binaya döşenmiş olan patlayıcılar patlamadan önce oradan kaçmayı başarır. 2. sezonun "What Lies Ahead" isimli ilk bölümünde Shane, gruptan ayrılma planlarını Lori ile paylaşır. Bir süre sonra Rick ile birlikte Carl'ın kazara vurulmasına sahne olur. "Bloodletting" isimli bölümde, Carl'ı vuran Otis, grubu bir veteriner olan Hershel Greene için çiftçilik yaptığı çitftlik evine götürür. Carl'ın hayatını kurtarmak için Shane, Otis ile birlikte tıbbî yardım malzemeleri almak için Federal Acil Durum Yönetim Kurumu'na (FEMA) ait bir römorka doğru yola koyulur. "Save the Last One" isimli bölümde malzemeleri alarak kaçabilmek için Shane, Otis'i bacağından vurarak onu aylaklara yem olarak kullanır ancak çiftlik evine geri döndüğünde diğerlerine, Otis'in Shane'i kurtarmak için kendisini aylaklara feda ettiğini söyler. "Cherokee Rose" isimli bölümde Otis'in cenaze töreninde onun kız arkadaşı Patricia, Shane'den Otis ile geçirdiği son dakikalar hakkında bir konuşma yapmasını ister ve Shane yine yalan söyler. Bölümün sonunda Lori, muhtemelen Shane'in olan bir bebeğe hamile olduğunu öğrenir. "Chupacabra" isimli bölümde grup kayıp Sophia'yı ararken Shane sinirli bir şekilde Rick'e grubun Sophia'yı aramakla zaman kaybettiğini ve grubun Fort Benning'e gitmesi gerektiğini söyler. "Secrets" isimli bölümde Shane, Andrea'yı silah eğitimine götürür ve ikili daha sonra Sophia'yı aramaya çıkar ancak bir süre sonra ikili arabada sevişir. Sezon arası finali olan "Pretty Much Dead Already" isimli bölümde, Glenn gruba Hershel'in samanlığının aylaklarla dolu olduğunu söyler ve Shane, kendi güvenlikleri için samanlıktaki tüm aylakların öldürülmesi gerektiğini söyler. Shane Lori'nin hamile olduğunu Rick'ten öğrendiğinde Lori ile konuşmaya gider ancak Lori ona her ne kadar bebeğin gerçek babasının kim olduğunu hiçbir zaman bilemeyecek olsa bile bebeği Rick ile birlikte büyüteceğini söyler. Dale, Shane'in son zamanlardaki tavırlarından rahatsızdır ve gruba ait olan silahları saklamaya karar verir ancak Shane onu silahları saklamaya çalışırken bulur ve silahları kampa geri götürür. Shane herkesi silahlandırır ve o sırada Rick ve Hershel, yanlarında iki aylak ile birlikte çiftlik evine varır. Herhsel halen aylakların birer insan olduğuna inanır ancak Shane bunun aksini kanıtlamak için aylaklardan birinin kalbine ateş etmesine rağmen onların halen ölmediğini gösterir. Shane ardından içerisinde aylakların tutulduğu samanlığın kapılarını açar ve içerideki aylaklar birer birer dışarı çıkmaya başlar. Samanlıktan en son çıkan aylak, grubun bir süredir aradığı Sophia'dır. Shane onu vurmaya cesaret edemez ve bu görevi Rick üstlenir. "Nebraska" isimli bölümde Shane, Hershel ile birlikte onun Sophia'nın samanlıkta olduğunu bilip bilmediği konusunda tartışmaya girer ancak Hershel bu konuda kendisinin herhangi bir bilgisi olmadığı ve samanlıktaki aylakları Otis'in getirdiğinde ısrar eder. Daha sonra yine aynı bölümde Lori, Hershel'i aramaya çıkan ancak uzun süredir geri dönmeyen Rick'i aramaya çıkar ancak bu sırada bir araba kazası geçirir. "Triggerfinger" isimli bölümde Shane, Lori'yi kurtarır ve ikili daha sonra özel bir konuşma yapar. Shane, Lori'ye karşı olan hislerinin gerçek olduğu ve ikilinin yeniden bir araya gelmesi gerektiği konusunda ısrar eder. Rick, kendilerine saldırdıktan sonra yaraladığı ve esir aldığı Randall ile birlikte kampa geri döner ancak Shane Rick'in bu riskli kararını sorgular. "18 Miles Out" isimli bölümde Rick ve Shane, Randall'ın ellerini ve gözlerini bağlar ve onu çiftlikten yaklaşık 30 kilometre ötede yer alan bir okulda bırakmayı planlar. Yolda Rick, Otis'e gerçekten neler olduğu ve Shane'in Lori ile olan ilişkisi konusunda bir tartışmaya girer. Görünüşte güvenli olan bir bina bulan ikili Randall'ı elinde bir bıçakla bir başına bırakmaya karar verir. Randall Rick ve Shane'den onu yalnız bırakmamalarını ister ve o sırada Hershel'in kızı Maggie Greene'i okuldan tanıdığını itiraf eder. Bunun üzerine Rick ve Shane, Randall'ın çiftliğin yerini bildiğinden şüphelenmelerine yol açar. Shane Randall'ı öldürmeye kalkar ancak Rick onu durdurur. İkili Randall ile ne yapacaklarını tartışırken birbirleri ile kavgaya tutuşur ve kavga sırasında kazara okul binasının camlarından birisi kırılır ve bunun üzerine içerideki aylaklar birer birer dışarı çıkmaya başlarlar. Üçlü aylaklardan kurtulmayı başarır ve çiftliğe geri dönerler. Rick Shane'in silahını ona geri verir ve ondan eğer grubun bir parçası olmaya devam etmek istiyorsa Rick'in sözünden çıkmamasını ister. "Judge, Jury, Executioner" isimli bölümde grup Randall'ı öldürmeye karar verir ancak Rick silahsız birisini öldürmeyi reddettiğinde Shane onu azarlar ve ona Rick'ten daha iyi bir lider olacağını ve Lori'nin kendisini sevdiğini söyler. "Better Angels" isimli bölümde Shane Randall'ı gizlice çiftlikten çıkarır ve ormana götürerek onu öldürür. Çiftliğe geri döndüğünde ise Randall'ın kendisine saldırdığını ve kaçtığını söyler. Shane daha sonra Rick ile birlikte Randall'ı ormanda aramaya çıkar ancak Rick'i öldürmeyi planlamaktadır. Rick ilk önce arkadaşına saldırmayı reddeder ve silahlarını bırakarak arkadaşının da silahsız birisine saldırmayacağına inandığını söyler ancak Rick hile yapmaktadır. Silahını Shane'e doğru uzatırken bıçağını Shane'e saplar. Rick Shane'e onun kendisini bunu yapmaya zorladığını söylerken hıçkırarak ağlamaya başlar. O sırada olay yerine gelen Carl, gördüklerine şaşırmıştır. Rick Carl'a doğru döner ve arkasında Shane'in bir aylak olarak yeniden canlandığından habersizdir. Carl Shane'i kafasından vurarak öldürür. "Beside the Dying Fire" isimli sezon finali bölümünde Rick, Shane'in kendisini ormana götürmesindeki asıl amacının ne olduğunu bilmesi sebebiyle Shane'i öldürdüğünü ve tüm bunlara bir son vermek istediğini söyler. Shane, dizinin üçüncü sezonunun ilk bölümü "Seed"'de Carol ve Daryl tarafından anılır ve "Made to Suffer" isimli bölümde Shane, Rick'in hayalinde Woodbury'nin savunucularından birisi olarak belirir ve Rick Shane'i hayalinde bir saniye bile düşünmeden öldürür. Shane ile daha önce bir cinsel ilişkiye girmiş olan Andrea, Shane'in öldüğünü "I Ain't a Judas" isimli bölümde öğrenir. Andrea Carol'a Rick'in gün geçtikçe daha soğuk biri haline geldiğini ve Shane Lori'yi sevdiği için onun Rick'i öldüreceğini düşündüğünü söyler. Carol ise Rick'in bunu yapması için geçerli sebepleri olduğunu söyler ve Shane'in ihanetini onun Lori'yi Rick'ten daha çok sevmiş olması ile açıklar. "After" isimli bölümde Carl, Shane'in kendisine nasıl düğüm atılabileceğini söyler ve bu Rick'in Carl'ın Shane'i her gün hatırladığını düşünmesine yol açar. Shane Walsh, "The Walking Dead" markasının ve çizgi roman serisinin yazarı ve yaratıcısı Robert Kirkman yaratılmıştır. Shane karakteri ilk kez, The Walking Dead çizgi romanının Ekim 2003'te yayınlanan ilk sayısında belirmiş ve 2010 yılında çizgi romandan uyarlanan televizyon dizisinde de ana karakterlerden biri olarak yer almıştır. Bu sebeple Shane, dizide, çizgi romanda yaşadığından çok daha uzun süre hayatta kalmıştır. Kirkman, Shane'in çizgi roman serisindeki karakterinin, televizyon dizisindeki karakterin aksine daha kısa süre hayatta kalan ve hayatta kaldığı süre boyunca çizgi romanın genel olay örgüsünde derin etkiler bırakacak bir karakter olarak tasarlandığını söyler. Kirkman ayrıca Shane'in televizyon dizisindeki karakterini çizgi roman serisindekine tercih ettiğini söyler ve iki karakter arasındaki farkı, dizinin, çizgi romandaki karakterleri alıp onları geliştirebilmesine güzel bir örnek olarak gösterir. Jon Bernthal, televizyon serisindeki Shane karakterini canlandırdı. Bu karakter, Bernthal'ın bugüne kadar canlandırdığı en popüler karakter oldu. Bernthal ve dizide daha önce Rick'i canlandırması için düşünülen Andrew Lincoln, televizyon dizisinin oyuncu alımları için yapılan elemelere birlikte başvurdular ve dizinin oyuncu ekibine seçilen ilk kişilerden olmayı başardılar. Dizinin yaratıcısı Frank Darabont, ilk seferinde, aralarında Bernthal'ın da bulunduğu tüm katılımcıları Rick karakteri için elemelere aldı ve ardından oyuncuların performanslarını incelediğinde onları Shane ve diğer karakterlerin rolleri için elemelere soktu. Ancak Bernthal, daha en başından Shane karakterini canlandırmak istemişti ve karakterin dizinin başlarında hayatını kaybedeceğini bilmesine rağmen bunun için savaştı. Robert Kirkman, Shane'in ölümünün daha dizinin ilk bölümü çekilmeye başlamadan önce planlandığını söyledi. "Frank Darabont aslında Shane'i dizinin birinci sezonunun sonunda öldürmeyi planlıyordu ancak bu sezonun sadece altı bölümden oluşacağını en başında bilmiyordu. Sezonun sadece altı bölümden oluşacağını öğrendikten sonra onu ikinci sezonun sonunda öldürmeye karar verdi." Bernthal, çok uzun süre hayatta kalmayacağını bildiği bu rolü oynamaktan zevk aldığını zira karakterin kısa süreli varlığının onun karakterin tüm renklerini göstermesini mümkün kıldığını söyledi. Bernthal, Darabont ile çok yakındı ve Darabont diziden kovulduğunda bu durumdan duyduğu memnuniyetsizliğini her fırsatta dile getirdi. Bernthal'ın Darabont'a olan bu yakınlığı sebebiyle kendisinin dizinin ikinci sezonunda çıkarıldığı söylentilerinin yayılmasının ardından Bernthal bunun doğru olmadığını belirtti. Kirkman, Bernthal'ın Shane rolünü canlandırmadaki performansını beğendiğini ve onun diziden ayrıldığını görmekten memnun olmadığını ancak onun bu ayrılığının dizinin hikâyesi için gerekli olduğunu söyledi. Bernthal ayrıca karakterin planlanan gidişatına katıldığını ve oynadığı rolü hikâye için bir asker olarak gördüğünü söyledi. Shane'in Rick'in kollarında öldüğü sahne Berthal'ın dizide yer aldığı son sahne oldu. Sahnenin çekimleri ertesi gün gün ağrıncaya kadar sürdü ve dizinin tüm oyuncuları çekimleri izlemek için oradaydı. Hatta o zaman diziden ayrılmış olan Jeff DeMunn bile Bernthal'a duyduğu saygıdan ötürü ilgili sahnenin çekimlerini izlemek için dizinin setine gitti. Bernthal, çekimler neredeyse tamamlanana kadar kendisinin bir zombi olarak yeniden canlanacağını bilmiyordu. Taktığı kontakt lensler yüzünden görmekte zorlandığını söyledi. Bölümün yönetmeni Greg Nicotero'dan zombi olarak yeniden canlandıktan sonra "Rick" kelimesini söylemeyi teklif etti. Onun bu teklifi kabul edilseydi, dizide o güne kadar konuşan tek zombi olacaktı ancak Bernthal'ın bu isteği kabul edilmedi. "The Walking Dead" dizisindeki görevi tamamlandıktan sonra Bernthal, Darabont'un TNT çektiği ve 1940larda ve 50lerde Los Angeles'teki suç dünyasını anlatan Mob City isimli dizide yer almaya başladı. Bernthal daha sonra dizinin üçüncü sezonuna ait "Made to Suffer" isimli bölümde Rick'in Shane'i hayalinde gördüğü bir sahnede yer almak için diziye kısa süreli bir dönüş yaptı. Bernthal o zamanlarda Martin Scorsese'nin "The Wolf of Wall Street" isimli filminin çekimlerini daha henüz tamamlamıştı. The "Walking Dead", Shane'in üçüncü sezondaki kısa süreli belirişini bölüm yayınlanana kadar gizli tutmayı başardı. Shane'in ölümü AMC TV mağazasında 2. sezonun Blu-ray promosyon malzemeleri arasında önceden yer aldı. Shane'in ölümü hakkında yorum yapan "The Atlantic", bu sahne hakkında: "Shane'in çizgi romanda artık yer almayı bırakmasıyla Otis, daha uzunca bir süre yaşamaya devam eder. Serinin 94. sayısında olmamıza rağmen Sophia halen hayatta." yorumunda bulundu. Glen Mazzara, Shane'in "Better Angels" isimli bölümde, daha önce bir aylak tarafından ısırılmamasına rağmen neden Amy'den çok daha kısa bir sürede bir aylağa dönüştüğünü şu sözlerle açıklamıştır: "Durumun açıklığa kavuşması için çok çalıştık. Orada ne yaptığımızı biliyorduk. İnsanları şaşırtacağını biliyorduk. Daha önce dizideki ana karakterlerden hiçbiri bu kadar çabuk bir şekilde bir zombiye dönüşmemişti. Bölümde sık sık beliren zombi saldırı görüntüleri aslında Shane'in zihnindekilerinin bir yansımasıdır. Amy, Shane'e oranla daha zayıf bir karakterdi. Ancak Shane öldürme hırsıyla doluydu. O yüzden Amy'e oranla çok daha çabuk dönüşecekti. İster inanın ister inanmayın, bir zombinin hayatında görünenden çok daha fazlası vardır. Bizim bu konuda takip ettiğimiz kurallarımız var." 2012 Emerald City Comic-Con etkinliğinde Jon Bernthal ve Laurie Holden'in yer aldığı bir panelde, Bernthal, Shane'in öldüğü sahneyi kendisinin çekmiş olması durumunda sahnenin nasıl olacağını anlatmıştır. Sahnenin sonu, Shane ve Rick'in Randall'ı aramak için gittiği yere kadar olan sahneye kadar değişmezdi. İkili bir süre sonra durduklarında Rick, Shane'e neden durduklarını sorardı. O sırada Shane, Rick'e Randall'ı öldürdüğünü itiraf ederdi ve ona, bunu daha önce Rick'in yapmış olması gerektiğini söylerdi. Shane daha sonra silahını Rick'e doğru yöneltir ve aralarında dizidekine benzer bir diyalog geçerdi ancak Shane, Rick'e, onu öldürmek için onu buraya getirdiğini söylerdi. Daha sonra Rick, Shane'e bunu neden yaptığını sorar ve "18 Miles Out" isimli bölümde gördüğümüz sahnelere atıfta bulunarak ikilinin o zaman aralarındaki sorunları giderdiklerini düşündüğünü söylerdi. Rick daha sonra silahını atar ve Shane'in silahsız birisini öldürmek zorunda olduğunu söylerdi. Shane daha sonra silahını Rick'in yüzüne doğrultur ve tıpkı dizinin yayınlanan bölümünde olduğu gibi Carl ve Lori hakkında Rick'in takındığı tavırla ilgili suçlamalarda bulunur ancak bu suçlamaların ardından Rick'e "senin karını tattım" derdi. Rick daha sonra Shane'e bıçağını saplayarak onu öldürürdü ve tıpkı dizinin yayınlanan bölümünde olduğu gibi Shane'e onu öldürmüş olmasının Shane'in suçu olduğunu söylerdi. Shane bir zombi olarak yeniden uyandığında Rick, kendi silahını atmış olduğu için Shane'in silahını alıp tetiği çekerdi ancak silahta hiç kurşun olmadığının farkına varırdı ve bunun üzerine aslında Shane'in niyetinin Rick'i öldürmek değil, Rick'in Shane'i öldürmesi olduğunu anlardı. Daha sonra Carl belirerek tıpkı dizinin yayınlanan bölümünde olduğu gibi Shane'i öldürürdü. Çizgi roman serisinde Kirkman, Lori, Shane ve Rick arasındaki aşk üçgenini kısa bir süre içerisinde sonuca bağçadı ancak TV programı bu ilişki üzerinde daga fazla zaman harcadı. Bernthal birinci sezondaki karakter için "Shane'in Rick hakkında hissettiklerini seviyorum [...] Aralarındaki arkadaşlığı seviyorum. Frank'in [Darabont] yazdığı bu inanılmaz diyaloğu Rick ile iyi bir arkadaşlık kurabilmek ve onun yanında olabilmek için kuIlanma şeklini seviyorum. Ne zaman bir yerden başlayan ancak daha sonraki kendisini tümüyle bambaşka bir konumda bulan bir karakter oluşturabilirseniz, o zaman insanların aradığı şeyi bulmuşsunuzdur." İkinci sezona gelindiğinde Shane'in karakteri daha antagonistik bir hal alır zira karakter Rick Grimes ile zıtlaştıkça daha karanlık bir hale bürünür. İlk başlarda hayatta kalanları kontrol altında tutmayı başaran kendinden emin bir karakterden eylemleri daha çok tepkisel olan ve duygusal olarak değişken bir karaktere bürünür. Ancak dizinin yapımcıları ve Frank Darabont Shane'i "kötü adam" olarak göstermekten kaçındılar. Ekip, karakteri daha çok kendine özgün ve karmaşık bir karakter olarak yansıtmak istediler. Robert Kirkman ve Jon Bernthal, shane'in "kötü adam" olarak sadeleştirilmesine daima karşı çıktılar, zira karakterin eylemleri bazen tehlikeli ya da mantık dışı görünse bile daima bir iyi niyet sonucunda gerçekleşiyordu. Shane'in yaptıklarını bazen tümüyle hayatta kalanların, özellikle de Lori ve Carl'ın güvenliğini sağlamak için yaptığında fikir birliğine varıyorlar. Shane, zombi-sonrası dünya hakkında en yaratıcı görüşe sahip olduğuna ve bu sebeple hayatta kalanları kurtarmak ve onlara liderlik etmek için en iyi karakter olduğuna inanmaktadır. Bernthal, karakterin grubun kontrolünü, aklını ve onları koruma yeteneğini kaybettikçe daha antagonistik bir hal aldığını söylüyor. Shane grubun liderliğini kaybettiğinde Rick ile savaş haline girer. Ancak Bernthal, bu durumun Shane'in Rick'in son derecede erdemli olduğuna gerçekten inanması ve bu sebeple gruba liderlik edecek kadar pragmatik biri olmadığını gerekçesiyle grubun güvenliğini tehlikeye attığını düşünmesinden kaynaklandığına inanmaktadır. İki karakter arasındaki bu farklılık, "18 Miles Out" isimli bölümde Shane'in Rick'e "Hem iyi adam olmak hem de hayatta kalmak mümkün değil. Artık değil." demesiyle özetlenebilir. Bernthal, Shane'in zombi saldırısından sonra dünyanın aldığı yeni hâli, Rick gibi diğer karakterlerden daha iyi anladığına inanmaktadır. Shane suçluluk, utanç, düşünsel doğruluk gibi konseptleri, hem kendisinin hem de değer verdiği diğerlerinin güvenliğini sağlamak için geride bırakabildi. Bernthal, olaya bu açıdan bakıldığında Shane'in Otis'i öldürmüş olmasının mantıklı olduğunu zira Otis'in kendisini yavaşlattığını ve bu sebeple kendisinin gruptaki diğerlerini koruyabilmesini engellediğini düşünmesini gerekçe gösterir. Buna rağmen Bernthal, zombilerle dolu bir dünyanın karakterleri çok daha karmaşık ve çok katmanlı bir hale getirmesine rağmen Shane'in tüm duygularını geride bırakmasının mümkün olmadığını anladığına inanır. Bernthal, Shane'in programdaki muhtemelen en duygusal karakter olduğunu ileri sürer. Kirkman da Bernthal gibi Shane'i "programın en incelikli karakterlerinden biri" olarak göstermesine rağmen, Bernthal'dan farklı olarak Rick'in yeni dünya düzenine Shane'den daha iyi uyum sağladığına inanmaktadır. Kirkman, Shane'in eylemlerinin korkudan kaynaklandığını ve Shane'in zombilerin istilasına uğramış bir dünyaya hazır olmadığını ileri sürer. Kirkman, Rick'in daha merkezci ve daha hazırlıklı olduğuna inanır ve Rick'in bir an soğuk ve bağımsız davranabilirken, diğer an sıcak ve sempatik davranabilme yeteneğine atıfta bulunur. Kirkman, "The Walking Dead"'in Shane için "gerçekten trajik bir hikâye" olduğuna inanır ve izleyicilerin karakteri algılama şekline atıfta bulunarak "Shane için her şeyden daha çok üzülmeniz gerekiyor" açıklamasında bulunur. Yüreğinin Götürdüğü Yere Git Yüreğinin Götürdüğü Yere Git (İtalyanca: "Va' dove ti porta il cuore") İtalyan yazar Susanna Tamaro'nun 1994'te yayınlanan kitabıdır. "Yüreğinin Götürdüğü Yere Git", 80 yaşındaki bir kadının torununa yazdığı gönderilmemiş mektuplarından oluşan bir romandır. Kitap, Türkiye'de 1995 yılında Can Yayınları tarafından basılmıştır. İnançlar, kuşak çatışması, aile ilişkileri ve sırların bu ilişkiler üzerindeki etkilerine de yer veren kitap İtalya'da Eco'nun "Gülün Adı" romanından sonra en başarılı İtalyan romanı olarak karşılanmıştır. Bu kitabın devamı niteliğinde olan "Yüreğimin Sesini Dinle" ("Ascolta La Mia Voce") 2007 yılında yayımlanmıştır. 1995 Kuşadası Altın Güvercin Müzik Yarışması Altıncı Kuşadası Altın Güvercin Müzik Yarışması'nda Mert Ekren "Aşkımı Çaldın" isimli şarkısı ile birinci, Şebnem Özsaran "Dön Bana" isimli şarkısı ile ikinci ve Gökhan Ketenci "Nerde?" isimli şarkısı ile üçüncü olmuştur. Mauro Tassotti Mauro Tassotti (d. 19 Ocak 1960, Roma), İtalyan eski millî futbolcudur. Futbolculuk dönemlerinde sadece Lazio ve Milan takımlarında oynadı. Şu an Milan takımının asistanlığını yapmaktadır. İtalya formasını yedi kez giydi ancak golü yoktur. Millî formayla 1988 Yaz Olimpiyatları ile 1994 FIFA Dünya Kupası'nda mücadele etti. 1994 FIFA Dünya Kupası mücadelesinde çeyrek finalde 2-1 kazanılan İspanya maçının son saniyelerinde rakip oyuncu Luis Enrique Martínez García'ya dirsek atmış ancak hakem bunu görmeden maçı bitirdi. Maç sonrasında kameraların görüntüsünde; Tassotti, rakibe dirsek atmış ve sekiz maç ceza almıştı. David Simango David Simango, Maputo Belediye Başkanı. 2009 Mozambik cumhurbaşkanlığı seçimlerinde aday oldu ve %8.59 oy aldı. Optik illüzyon Optik illüzyon (görsel illüzyon) ya da göz yanılsaması, görsel olarak algılanan görüntüler ile nesnel gerçekliğin farklı olduğu durumlar için kullanılan terimdir. Göz tarafından toplanan ve beyinde işlenen bilgiler uyaran kaynağının fiziksel ölçümü ile uyuşmayan bir algı oluşturur. Temel olarak 3 tipi vardır: Değişmez optik illüzyonlar ile temsil ettiği nesnelerden farklı algılanan görüntüler oluşturulur, fizyolojik optik illüzyonlar gözlerin ve beynin belirli bir tür aşırı uyarılması (parlaklık, renk, boyut, konum, eğim, hareket) ile etki gösterir ve bilişsel illüzyonlar, bilinçsiz çıkarımlar sonucu oluşur. Fizyolojik yanılsamaların; parlak ışıkları izleyen ardıl görüntüde olduğu gibi ya da aşırı derecede uzun değişken desenlere adapte uyaranlarda (koşullu algısal ikincil etki) olduğu gibi; parlaklık, renk, konum, boyut, hareket, vb. rakip uyarı yarışı veya içerik etkileşimi suretiyle göz veya beyin üzerinde aşırı uyarım etkisi olduğu tahmin ediliyor. Teoriye göre; bir uyarıcı, görsel işlemenin erken dönemlerinde kendine ayrılmış sinir yolunu takip eder. Bu yoğun ve yineleyici aktivite bitişikteki aktif kanallarla etkileşime neden olarak fizyolojik bir dengesizlik oluşturarak algıyı değiştirir. Hermann'ın ızgara illüzyonu ve Mach bantları biyolojik bir yaklaşımla en iyi açıklanan iki yanılsamadır. Lateral inhibisyon, algı bölgesindeki retinanın ışık ve karanlık reseptörleri aktif olmak için birbirleriyle yarış içerisine girerlerken birbirlerini etkilemeleridir. Bu açıklama Mach bantları izlerken renklerin etrafında neden artan ve azalan parlaklıklar gördüğümüzü açıklamaktadır. Bir reseptör aktifleştiğinde kendine komşu reseptörü inhibe eder. Bu inhibisyon kenarları vurgulayarak, kontrast oluşturur. Hermann ızgara illüzyonunda gri noktalar kesişim yerlerinde görülürler çünkü artmış karanlık çevrenin sonucu olarak inhibitör cevap oluşmuştur. Yeni çalışmalarda "ampirik" yaklaşımlar optik yanılsamalarda olayların açıklanmasında başarı gösterdi ve yanal inhibisyona dayanan teorilerle mücadele etmektedirler ( Howe ve ark. 2005). Bilişsel yanılsamalara dünya hakkındaki varsayımların etkileşimi ile ortaya çıkan "bilinçsiz çıkarımlar"ın yol açtığı varsayılır. Bu fikir ilk olarak 19. yüzyılda Hermann Helmholtz tarafından ortaya atılmıştır. Bilişsel yanılsamalar yaygın olarak belirsiz görüntü, deforme yanılsamalar, paradoks illüzyonlar ya da kurmaca yanılsamalar olarak ayrılırlar. Dünya anlayışı için gelen duyguları anlamlı bilgiler haline çevirmek gereklidir. Gestalt psikologlarına göre bunu yapmanın tek yolu duyusal uyaranları algılayan bireyin bunu anlamlı bir bütün halinde algılamasıdır. Tavşan-ördek illüzyonunda olduğu gibi bakış yönüne göre görüntü tavşan ya da ördek olabilmektedir. Burada şekil ve zemin yanılsaması ile zemin algısına göre şekil değişebilmektedir. Ayrıca Gestalt Teorisi Kanizsa Üçgeni'nde olduğu gibi hayali hatların oluşumunu da açıklayabilir. Burada gerçekte var olmadığı halde beyaz bir üçgen algılanmaktadır. Beynin tanıdık basit nesneleri görme ihtiyacı vardır ve tek tek öğelerden bir "bütün" görüntüsünü oluşturma eğilimi vardır. Gestalt, Almanca "form" veya "şekil" anlamına gelir. İllüzyonlar temel olarak üç boyutlu nesneleri ikinci boyutta algılamaya çalışma ile ilgilidir. Ponzo illüzyonunda beyin ikinci boyuttan üçüncü boyutu kavramaya çalışırken derinlik hissi algısı bir yanılsamaya yol açar. Burada her iki sarı çizgide aynı boyda olmasına rağmen beyin perspektif algısı nedeniyle üstteki çizgiyi daha uzun algılama eğilimindedir. Derinlik algısı ve hareket algılanması bir dizi duyusal illüzyondan sorumludur. Örneğin animasyon filmleri beynin hızla arka arkaya üretilen biraz değişik görüntülerin bir hareket olarak algıladığı yanılsamaya dayanmaktadır. Bir diğer örnek; bir uçak gibi büyük bir nesneyi yavaş hareket ediyormuş gibi bir araba gibi uçağa göre küçük bir nesneyi ise daha hızlı hareket ediyormuş gibi algılamamızdır. Aslında bir uçak bir otomobile göre çok daha hızlıdır. Burada algısal sabitlik yanılsamanın temel kaynağıdır. Renk sabitliği ve parlaklık sabitliği tanıdık bir nesneyi ondan yansıyan ışığın miktarı veya rengi ne olursa olsun aynı renkte görünür olmasından sorumludur. Bilinmedik bir nesneyi çevreleyen bölgenin parlaklğı veya rengi değiştiğinde nesnede algılanan renk veya kontrast değişimi bir yanılsama oluşturulabilir. Renk ve parlaklık sabitliği algısında olduğu gibi, beynin tutarlı bir şekil veya boyuta sahip tanıdık nesneleri anlama yeteneği vardır. Örneğin bir kapının açık ve kapalı olarak görüntüsünün retina üzerinde nasıl değişebileceğine bakılmaksızın dikdörtgen olarak algılanır. Alışılmadık nesneler her zaman şekil sabitliği kurallarına uymaz ve bakış açısı değiştiğinde değişebilirler. Shepard değişen masa illüzyonu şekil sabitliği bozulmasına dayalı illüzyona bir örnektir. New York'ta Rensselaer Polytechnic Institute'de araştırmacı olan ve optik illüzyonlarla ilgilenen Mark Changizi, görsel yanılsamalara neden olarak en fazla insanların uyanıkken deneyimlediği bir nöral gecikmeden bahsetmektedir. Işık retinaya çarptığında, saniyenin onda birinde beyin sinyallerine çevirerek dünyanın görsel bir algısını oluşturur. Bilim insanları gecikmeyi bilmektedirler ancak hâlâ insanların bunu nasıl telafi ettikleri tartışılmaktadır. Bir öneriye göre insan motor sistemi her nasılsa gecikmeyi telafi etmek için hareketlerimiz değiştirmektedir. Changizi insan görme sisteminin nöral gecikmeleri telafi etmek için geleceğe yönelik bir saniyenin onda biri sürede meydana gelecek görüntüler oluşturma kapasitesinde evrimleşmiş olduğunu iddia etmektedir. Beynimizle geleceği algılamak istediğimizde ve bu algıların gerçeklikle uyuşmaması durumunda illüzyon olşur. Örneğin, Hering İllüzyonu isimli yanılsamada merkezi bir nokta etrafında bisiklet tekeri telleri varmış gibi görünmektedir. Bunun yanında merkez noktaya paralel iki dikey çizgi görünmektedir. İllüzyon burada bizim gelecek görüşü kabiliyetimizi harekete geçirmekte ve hareket ediyormuşuz izlenimi vermektedir. Biz aslında hareket etmediğimizden ve şekil sabit olduğundan düz çizgilerde eğimli olanlar gibi görünmektedir. Optik illüzyonlar üzerinde çalışan sanatçılar: M. C. Escher, Bridget Riley, Salvador Dalí, Giuseppe Arcimboldo, Marcel Duchamp, Oscar Reutersvärd, Victor Vasarely ve Charles Allan Gilbert. İllüzyonlar üzerinde çalışan çağdaş sanatçılar: Octavio Ocampo, Dick Termes, Shigeo Fukuda, Patrick Hughes, István Orosz, Rob Gonsalves, Gianni A. Sarcone, Ben Heine ve Akiyoshi Kitaoka. Optik illüzyonlar ayrıca filmlerde zorlu perspektif tekniği olarak kullanılır. Cumartesi Anneleri Cumartesi Anneleri, 27 Mayıs 1995'ten bu yana her cumartesi günü Galatasaray Meydanı'nda oturma eylemleri düzenleyerek gözaltında kaybolan yakınlarını ve faili meçhul siyasi cinayetlere kurban giden yakınlarının faillerini arayanlardan oluşan bir topluluktur. 12 Mart 1995 tarihinde Gazi Mahallesi'nde bulunan Alevilerin çoğunlukta olduğu bir kahvehaneye durdukları bir taksi şoförünü öldürerek aynı taksiyle kahvehanedeki sivillere yönelik kimliği belirsiz kişilerce gerçekleştirilen silahlı provokatif saldırı sonucu başlayan ve şehrin diğer bölgelerine yayılan olaylar. 15 Mart 1995'e dek kent geneline yayılan olaylar sonucunda 22 kişi hayatını kaybetmiş, yüzlerce kişi yaralanmış ve tutuklanmıştır. 21 Mart 1995'te Gazi Mahallesi olayları sonrası gözaltına alındıktan sonra Hasan Ocak ortadan kayboldu. Annesi Emine Ocak, ailesi ve arkadaşları 55 gün boyunca Hasan'ı aradı. 15 Mayıs'ta, Hasan'ın işkence edilmiş cansız bedeni kimsesizler mezarlığında bulundu. Ceset, Hasan gözaltına alındıktan beş gün sonra Beykoz Ormanı'nda köylüler tarafından fark edilmişti. Hasan'ın cesedine ulaşılmasının ardından kayıplara karşı adalet arayan bir insan hakları mücadelesine dönüştü ve ilk kez 27 Mayıs'ta 15-20 kişilik bir grup, Galatasaray önünde oturma eylemi yaptı. Nadire Mater'in de aralarında bulunduğu "Arkadaşıma Dokunma" kampanyasını yürüten bir grup Hasan Ocak'ın cesedinin bulunmasıyla "Her Cumartesi aynı saatte Galatasaray meydanında sessizce oturalım." fikrini ortaya koydu. Oturma eyleminde "örgüt pankartı olmayacaktı, slogan atılmayacaktı ve her hafta bir gözaltında kaybın öyküsü anlatılacaktı." Medya oturan insanlara "Cumartesi Anneleri" adını taktı. Arjantin'de cunta yönetiminin zorla yok ettiği çocuklarını bulmak için Plaza Del Mayo meydanı'nda toplanan annelerden esinlenen gruba katılanların sayısı zaman geçtikçe binleri bulmuştur. 13 Mart 1999'da polisin müdahaleleri nedeniyle oturma eylemlerine ara veren grup, 31 Ocak 2009'da yeniden bir araya gelmeye başladı. 23 Temmuz 2016 itibarıyla 591. buluşmalarını gerçekleştiren ailelerin başlıca talepleri kayıpların devlet arşivlerinde kayıtlı akıbetlerinin açıklanması, faillerin yargılanması, Türk Ceza Kanunu'nda zorla kaybetme suçunun insanlığa karşı suç kapsamında zaman aşımına uğramayacak şekilde düzenlenmesi ve Türkiye'nin Birleşmiş Milletler Gözaltında Kayıplar Sözleşmesi'ni imzalamasıdır. Uluslararası Hrant Dink Ödülü, 2013'te Cumartesi Anneleri'ne verildi. Uruguay Eski Devlet Başkanı Jose Mujica ve eşi, 31 Ekim 2015 Cumartesi Günü 553. kez bir araya gelen Cumartesi Anneleri'ne destek olmak için Galatasaray Lisesi'nin önüne geldi. Cumartesi Anneleri'nin 700. buluşması için sözleri ve müziği Ahmet Kaya'ya ait olan 'Beni Bul Anne' adlı parça Ceylan Ertem, Ahmet Kaya ve Kayıp Yakınları tarafından seslendirildi. Cumartesi Anneleri'nin 25 Ağustos 2018 tarihinde gerçekleştirilen olan 700. haftası, İçişleri Bakanı Süleyman Soylu'nun talimatı doğrultusunda Beyoğlu Kaymakamlığı tarafından yasaklandı. Cumartesi Anneleri, Twitter'daki yaptığı paylaşımla, yasağa rağmen 699 hafta gibi bu hafta da Galatasaray Meydanı'nda olacağını aktardı. Cumartesi Anneleri'ne izin vermeyen polis, Beyoğlu'ndaki Hazzopulo Pasajı da dahil anneler ve yakınlarının oturduğu pek çok noktaya biber gazı ve plastik mermiyle saldırdı, milletvekilleri ile basın mensuplarını tartakladı, çok sayıda kayıp yakını ve hak savunucusunu gözaltına aldı. Gözaltına alınan 34 kayıp yakını ve hak savunucusu akşam saatlerinde serbest bırakıldı. Ludovico Einaudi Ludovico Maria Enrico Einaudi (d. 23 Kasım 1955, Turin, Piedmont), İtalyan piyanist ve besteci. Eğitimini Verdi Konservatuvarı'nda tamamlayan Einaudi, kariyerine klasik müzik bestecisi olarak başladıktan sonra pop, rock, folk ve dünya müziği gibi farklı tarzlarda da eserler de verdi. Sanatçının bestelediği çok sayıda film ve dizi müziği arasında "This Is England", "The Intouchables", "I'm Still Here", TV mini dizisi "Doctor Zhivago" ve Grolla d'oro ödülünü kazandığı "Acquario" sayılabilir. Sanatçının piyano ve diğer enstrümanları içeren önemli solo albümleri arasında 2001'de çıkan "I Giorni", 2009'da "Nightbook" ve 2013'te "In a Time Lapse" sayılabilir. 1 Mart 2019'da duyurduğu, yedi bölümden oluşan "Seven Days Walking" projesi ise 2019'da yedi ay içinde parça parça yayımlandı. Einaudi, Piyemonte'nin Torino kentinde doğdu. Babası Giulio Einaudi, Italo Calvino ve Primo Levi gibi yazarlarla çalışan bir yayıncı ve "Giulio Einaudi Editore"'un kurucusu iken, baba tarafından büyükbabası Luigi Einaudi, 1948-1955 yılları arasında İtalya Cumhurbaşkanıydı. Annesi Renata Aldrovandi, çocukken ona piyano çalıyordu. Babası Waldo Aldrovandi, II. Dünya Savaşı'ndan sonra Avustralya'ya göç eden bir piyanist, opera şefi ve besteciydi. Einaudi gençliğinde kendi müziğini bestelemeye başladı, ilk olarak halk gitarı çaldı. He began his musical training at the Conservatorio Verdi in Milan, obtaining a diploma in composition in 1982. Müzik eğitimine Milano'daki Verdi Konservatuvarı'nda başladı ve 1982 yılında kompozisyon diploması aldı. Aynı yıl Luciano Berio tarafından verilen bir orkestrasyon dersi aldı ve Tanglewood Müzik Festivali'ne burs kazandı. Einaudi'ye göre, "Luciano Berio Afrika vokal müziğiyle bazı ilginç çalışmalar yaptı ve Beatles şarkılarının bazı düzenlemelerini yaptı ve bana müziğin içinde bir tür haysiyet olduğunu öğretti. Ondan orkestrasyon öğrendim ve müzik hakkında çok açık bir şekilde düşündüm." Ayrıca Mali'den Ballaké Sissoko ve Ermenistan'dan Djivan Gasparyan gibi müzisyenlerle işbirliği yaptı. Müziği, minimalizm ve çağdaş pop üzerinde duran, meditatif ve sıklıkla içe dönüktür. SÃ¼rekli dalga radarÄ± Sürekli-dalga radarı "(İng. Continous-Wave Radar, CW Radar)" yüksek frekanslı bir sinyali durmaksızın yayınlar. Yansıma sinyali aynı şekilde sürekli alınır ve işlenir. Modüle edilmemiş dalgalar yayan bir sürekli-dalga radarı, bir nesnenin hızını ancak Doppler etkisi ile algılayabilir. Bu yöntemle bir hedefin menzilin tayini ve iki farklı hedefin birbirinden ayırt edilebilmesi mümkün değildir. Menzil tayini için bir zaman ölçümü yapılması gerekirse, o zaman gönderilen sinyallerin modülasyonunun (örneğin, zamansal yavaş frekans değişiklikleri), bu gönderilen sinyallerden alınan yansımanın zamanına göreli olmalıdır. Tumblr Tumblr, ABD menşeli sosyal ağ ve blog sitesidir. David Karp tarafından Şubat 2007'de kurulmuştur. Kuruluşun ardından iki hafta içinde 75.000 kullanıcıya ulaşan site sırf ABD'de toplam 13.4 milyon kullanıcıya sahiptir. Tumblr'ın benzer türdeki diğer sitelerinden farkı, popüler sosyal paylaşım siteleriyle tam bir uyum içinde çalışıyor olmasıdır. Beş yıllık süre boyunca reklamsız hizmet veren Tumblr'ın gelir kaynağının büyük kısmını özel temaların satışından alınan paylar ve gönderilerini öne çıkarmak isteyen kullanıcıların ödediği bir dolarlık ücret oluşturuyordu. Site ilk büyük reklam kampanyasını anlaştığı spor giyim şirketi Adidas ile başlattı. Tumblr, 20 Mayıs 2013 tarihinde Yahoo! tarafından yaklaşık 1.1 milyar dolara satın alınmıştır. Hizmet kullanıcıların multimedya ve diğer içerikleri kısa bir form bloguna göndermelerine olanak tanıyor. Kullanıcılar diğer kullanıcıların bloglarını takip edebilir. Blogcular bloglarını özelleştirebilirler. Blogcular için, web sitesinin özelliklerinin çoğuna bir "kontrol paneli" arayüzünden erişilir. 1 Nisan 2017 itibarıyla Tumblr 341.8 milyondan fazla bloga ev sahipliği yapıyor. Ocak 2016'dan itibaren, web sitesinde aylık 555 milyon ziyaretçi vardı Tumblr 2015 senesinin en hızlı büyüyen sosyal ağı oldu. Facebook ve Instagram gibi sosyal medya sitelerini geride bırakan Tumblr, üye sayısını tam 45% oranında arttırdı. Global Web Index’in verilerine göre aktif kullanıcı sayısını 120% arttıran Tumblr, Facebook ve Instagram’ın önüne geçti. Tumblr'ın geliştirilmesi, David Karp'ın yazılım danışmanlığı şirketi Davidville'deki sözleşmeler arasındaki iki haftalık boşlukta başladı (Karp'ın yapımcı / kuluçka makinesi Fred Seibert'in Frederator Stüdyolarıyla yaptığı eski stajyerinde yer aldı ve Tumblr'ın şu andaki karargahından bir blok ötedeydi). Karp, bir süredir tumblelogs (Mikroblog - kısa biçimli bloglar) ile ilgileniyordu ve kurulu blog platformlarından birinin kendi dönebilecek platformunu sunmasını bekliyordu. Bir yıl bekledikten sonra kimsenin yapmadığı gibi, Karp ve geliştirici Marco Arment kendi dönme platformunda çalışmaya başladı. Tumblr Şubat 2007'de başlatıldı ve iki hafta içinde hizmet 75.000 kullanıcıya ulaştı. Arment, Instapaper'a odaklanmak için şirketi Eylül 2010'da terk etti. Haziran 2012'nin başında Tumblr, Adidas ile birlikte ilk büyük marka tanıtım kampanyasını gerçekleştirdi. Adidas resmi futbol Tumblr blogunu başlattı ve kullanıcı dolabında yerleşimler aldı. Bu lansman, Tumblr'ın sitesinde ücretli reklamcılığa doğru ilerleyeceğini duyurmasından sadece iki ay sonra gerçekleşti. 20 Mayıs 2013'te Yahoo! ve Tumblr'ın Yahoo! için Tomblr'u 1.1 milyar dolar nakit karşılığında satın alması konusunda anlaşmaya varıldığı açıklandı. Tumblr'ın kullanıcılarının birçoğu bu haberlerden memnun değildi, bazıları da dilekçe başlatarak yaklaşık 170.000 imza elde etti. David Karp CEO olarak kaldı ve anlaşma 20 Haziran 2013'te sonuçlandırıldı. Tumblr, 2009'da Jeff Rock ve Garrett Ross tarafından oluşturulan bir iOS uygulaması olan Tumblerette'i satın alarak hizmet, resmi iPhone uygulamasını başlattı. Site, BlackBerry akıllı telefonlarında 17 Nisan 2010'da BlackBerry World'de bir Mobelux uygulamasıyla kullanıma sunuldu. Haziran 2012'de Tumblr, iOS uygulamasının yeni bir sürümünü yayınladı; Tumblr 3.0, Spotify, yüksek çözünürlüklü görüntüler ve çevrimdışı erişim için destek verdi. Android için bir uygulama da mevcuttur. Bir Windows Phone uygulaması 23 Şubat 2013 tarihinde serbest bırakıldı. Google Glass için 16 Mayıs 2013'te bir uygulama çıktı. Tumblr blogları isteğe bağlı olarak kullanıcıların kendileri veya anonim olarak bir yanıt için bloga soru göndermelerine izin verebilirler. Tumblr ayrıca, kullanıcıların takip ettikleri bloglara mesaj göndermesine izin veren bir "fan posta" fonksiyonu da sundular. 10 Kasım 2015'te Tumblr, kullanıcıların diğer Tumblr kullanıcıları arasında sohbet etmesine olanak tanıyan entegre bir anında ileti işlevini tanıttı. Özellik, "viral" bir şekilde yayılıyor; Başlangıçta 1500 kullanıcı grubunun kullanımına sunuldu; Sisteme kendisi tarafından erişilen herhangi bir kullanıcı tarafından bir ileti gönderilirse, diğer kullanıcılar ileti sistemine erişebilir. Gelecekte ileti sistemi yalnızca metin tabanlı sohbetleri destekler, ancak diğer özellikler (grup sohbeti ve resim gömülü gibi) gelecekte eklenecektir. Mesajlaşma platformu, kullanımdan kaldırılan fan posta sisteminin yerini alacak. Mayıs 2012'de Tumblr, Storyboard'ı başlattı; bu blog, kayda değer bloglar ve Tumblr hakkındaki kullanıcılar hakkında hikâyeler ve videolar içeren bir kurum editör ekibi tarafından yönetiliyor. Nisan 2013'te Öykü Panosu (Storyboard) kapatıldı. Hizmet, Tumblr'in ziyaretçi tabanının yarısı 25 yaşın altındaki genç ve kolej yaşlı kullanıcı kesimleriyle en popüler site oldu. Tumblr sitesinin, teknoloji gazetecileri tarafından oldukça fazla miktarda pornografik içeriğe sahip olduğu belirtildi. New York Times, "pornografi, sitedeki içeriğin bir bölümünü temsil ediyor, ancak 100 milyon blog içeren bir site için önemsiz bir miktarı temsil etmiyor" diye belirtiyor. Buna ek olarak, Tumblr'daki blogların % 16.45'inin yalnızca pornoyu içerdiğini bildirdi. Karp, Haziran 2012'de Tumblr'ın trafiğinin yüzde 2 ila 4'ünün porno olduğunu belirtti. Ancak, haber ve teknoloji sitesi TechCrunch tarafından yapılan bir analiz, Tumblr içindeki ve dışındaki tüm trafiğin %22'sinden fazlasının pornografi olarak sınıflandırıldığını gösteriyor. 20 Temmuz 2013 itibarıyla, Tumblr tarafından yürürlüğe koyulan politika güncellemeleri, "NSFW" (iş için güvenli değil) olarak sınıflandırılan sayfaların, oturum açmamış olan veya "Güvenli Mod" etkinleştiren kullanıcıların etiket sayfalarında yer almayacağı anlamına geliyor. Tumblr'a giriş yapan kullanıcılar için "Güvenli Mod" açık değilse, NSFW blogları arama ve etiket sayfalarında görünmelidir; NSFW sayfaları arama motorları tarafından endekslenir. Şubat 2012'de Tumblr'ın personel blogu, içerik politikasının intiharı, kendine zarar vermeyi ve yeme bozukluklarını (pro-ana) destekleyen veya savunan blogları yasaklamak için değişeceğini açıkladı. Tumblr'ın merkezi, New York'ta Silicon Alley'deki Flatiron Bölgesindeki 35 Doğu 21 Caddesi'ndedir. Şirket ayrıca Richmond, Virginia'da bir destek bürosu işletiyor. 1 Nisan 2017 itibarıyla Tumblr'in 406 çalışanı var. Şirketin logosu, bazı değişikliklerle Bookman Old Style'da belirlendi. Tumblr, 2011 yılı itibarıyla yatırımcılardan yaklaşık 125 milyon dolar kaynak ayırdı. Şirket, Union Square Ventures, Spark Capital, Martín Varsavsky, John Borthwick (Betaworks), Fred Seibert, Krum Capital ve Sequoia Capital'den finansman sağlamıştır. Ekim 2007'deki ilk finansman turunda Tumblr, Spark Capital ve Union Square Ventures'dan 750.000 dolar kaynak harcamıştır. Aralık 2008'de şirket 4.5 milyon dolar Serbest B fonlaması ve Nisan 2010'da 5 milyon dolar daha artırdı. Aralık 2010'da Tumblr, Seri D finansmanında 30 milyon dolarlık kaynak sağladı. Şirket Ağustos 2011'de 800 milyon ABD doları değerleme yaptı. Eylül 2011'de şirket Greylock Partners ve Insight Venture Partners liderliğindeki bir fon turunda 85 milyon dolar yükseltti. 7 Eylül 2012'de Bloomberg West'in Nicole Lapin ile yaptığı bir röportajda David Karp, sitenin reklamlarla para kazandığını söyledi. İlk reklamcılık tanıtımı, 16 deney kampanyasından sonra Mayıs 2012'de başladı. Tumblr, 2012 yılında 13 milyon dolar gelir elde etti ve 2013 yılında 100 milyon dolar kazanmayı umdu. Tumblr, 2012 yılı faaliyetlerine fon sağlamak için 25 milyon dolar harcadı. 2013'te Tumblr, şirketlerin daha büyük bir kitleye kendi yazılarını tanıtmak için ödeme yapmasına izin vermeye başladı. Tumblr Satış Direktörü Lee Brown, Tumblr'deki ortalama reklam alımını yaklaşık altı rakam olarak alıntıladı. Tumblr, kullanıcıların blog görünümlerini değiştirmeleri için temalar satarak gelir elde etmiştir. Temmuz 2016'da, reklamlar tüm bloglarda varsayılan olarak uygulanmıştır. Kullanıcılar devre dışı bırakabilir ve hizmet, bir gelir paylaşım programının daha sonraki bir tarihte uygulanacağını belirtti. 2015 yılında Tumblr, reblog mekanizmalarındaki değişiklikler nedeniyle kullanıcılar tarafından eleştirilere maruz kaldı. Temmuz 2015'te sistem, kullanıcıların postaları yeniden başlatırken diğer kullanıcıların kişisel yorumlarını kaldırmasına veya düzenlemesine izin vermeyecek şekilde değiştirildi; Mevcut yorumlar yalnızca bir kerede kaldırılabilir. Tumblr personeli, değişikliğin "yanlış yönlendirmeye" karşı savaş amaçlı olduğunu savundu. Eylül 2015'te, Tumblr, yayınlardaki yorumların konu dizilimlerinin nasıl görüntülendiğini değiştirdi; Her yayın için girintili iç içe geçmiş bir görünüm yerine, tüm isyanlar artık düz bir görünümde gösterildi ve kullanıcı avatarları da eklendi. Değişiklik, özellikle mobil platformlarda uyuşuklukların okunabilirliğini artırmak ve mevcut yorumları düzenlemenin yetersizliğini tamamlamak için hazırlandı. Orfe (film) Orfe (Fransızca özgün adı: "Orphée"), 1950 Fransa yapımı fantastik dramatik filmdir. Daha çok gerçeküstücü filmleriyle ve sıradışı ilişkileriyle tanınan Fransız şair-sinemacı Jean Cocteau'nun yazıp yönettiği bu alegorilerle bezeli film Orfe mitine dayanan şiirsel bir aşk öyküsünü anlatır. Antik Yunan mitolojisinde anlatılan söylenceler, "doğaüstü" ile harmanlanarak gerilimli bir üslupla 1950'lerin Paris'ine taşınmıştır. Filmleri adeta birer rüyayı andıran Cocteau'nun bu filmindeki başkarakteri "Orphée"'nin, aslında Cocteau'nun ta kendisi olduğu, bu nedenle filmin bir bakıma 'şifreli bir otobiyografi' olduğu ileri sürülmüştü. Filmde "Orphée" rolünü oynayan Jean Marais, eşcinsel olduğu bilinen Cocteau'nun gerçek hayattaki sevgilisiydi ve yönetmen birçok filminde daha bu yakışıklı aktöre rol vermişti. "Orfe" filmi, Cocteau'nun "Orfe Üçlemesi" (Orphic Trilogy)'nin ikinci filmidir. Aralarına uzun yıllar girmiş olan bu filmlerden ilki 1930 yapımı "Bir Şairin Kanı" (Le Sang d'un Poète), sonuncusu ise 1960 tarihli "Orfe'nin Vasiyetnamesi" (Le Testament D'Orphée)'dir. Aynı zamanda yönetmenin son filmi olan "Orfe'nin Vasiyetnamesi"nde "şair" rolünü (başrol) bizzat Cocteau üstlenmişti. "Orfe"nin "kara film"leri andıran siyah-beyaz görüntülerini Nicolas Hayer çekmiş, müziğini ise Cocteau'nun gedikli bestecisi Georges Auric yapmıştır. Gözden düştüğü hissine kapılan orta yaşlı bir şair olan "Orphée" (Jean Marais)'nin küçümsediği genç rakibi bir trafik kazasında ölünce onun patroniçesi olan güzel Prenses Ölüm (María Casares)'le tanışır ve ondan çok etkilenir. Bu arada ihmal ettiği eşi "Eurydice" (Marie Déa) de benzer bir kazada ölünce Orphée, onu geri getirebilmek için ölüler diyarına 'iner' (tıpkı söylencede anlatıldığı gibi). Cocteau, öteki dünyaya geçiş kapıları olarak diğer filmlerinde olduğu gibi aynaları kullanır. İlk gösterimi 1 Mart 1950'de Cannes Film Festivali'nde yapılan film Türkiye'de Nisan 2000'de 19. Uluslararası İstanbul Film Festivali'nde gösterildi. Orfe, 1951 yılında "en iyi film" kategorisinde BAFTA ödülüne aday gösterilmişti. Öykünün merkezi karakterleri, halk arasında çok sevilen orta yaşlı, duyarlı şair "Orphée" (Jean Marais) ve sevimli eşi "Eurydice"'dir (Marie Déa) (adları Orfe mitindeki Orphée ("Orfe", "Orpheus") Eurydice ("Evridiki") adlarıyla aynıdır, Söylencede bir ozan/müzisyen olan Orfe, filmde modern çağ şairi yapılmıştır). Orfe, meslektaşlarının toplandığı "Şairler Kahvehanesi"ne (Café des Poètes) ne zaman gelse, kendisini demode bulan genç kuşak şairler tarafından küçümsenir, hor görülür. Bu genç rakipleri arasında en popüler olanı ise Jacques Cégeste'tir (Edouard Dermithe). Bir gün kafeye hamisi şık Prenses (Maria Casarés) ve onun şoförü Heurtebise'le (François Périer) birlikte aşırı içkili olarak gelen Cégeste taşkınlık yapmaya başlar ve kavga çıkarır. Sonunda olay yerine gelen polis aralarında Cégeste'in de bulunduğu olaya karışan gençleri tutuklar. Bu sırada kolunu ısırdığı polisten kurtulan genç şair Cégeste, dışarıya kaçar, ancak yoldan hızla geçen bir çift motosikletin altında kalarak ağır yaralanır. Prenses bilinci yerinde olmayan Cégeste'i hastaneye kendi Rolls-Royce'u ile götürmek hususunda polisi ikna eder. Olayları iki masa öteden izlemiş olan Orphée'yi de şahit olarak arabasına binmeye razı eder. Gönülsüzce otomobile binen Orphée, bir süre sonra hastaneyi geçmiş olduklarını, Cégeste'in de ölmüş olduğunu farkeder. Biraz önce genç şaire çarpan motosikletlerin de otomobile eskortluk yaptığını gören Orphée daha da şaşırır. Otomobilin radyosundan sürekli olarak abuk sabuk, ama şiiri andıran mısralar duyulmaktadır. Bunlar Orphée'ye ilham verici gelir. Uzunca bir süre sonra Prenses'in şehir dışındaki yıkık dökük malikânesine gelirler. Hava kararmıştır. Burada Prenses ölmüş olan genç şair Cégeste'i yeniden hayata döndürür. Prenses dirilttiği şairi bir aynanın içinden geçirerek yeraltı dünyasına götürür. Genç şair kadına "ölüm meleğim" diye hitâb etmektedir. Orphée de aynı yoldan geçmek ister ama artık sertleşmiş olan aynı ayna onun geçmesine izin vermez. Oracıkta bayılan Orphée bir kum ocağında, su birikintisinin yanıbaşında kendine gelir. Az ileride kendisini bekleyen Heurtebise tarafından arabayla evine bırakır. Orphée'nin eşi Eurydice onu beklerken oldukça endişelenmiş ve polise haber vermiştir, zira bütün gece eve gelmeyen eşi üstelik bir de egzotik bir Prenses'le birlikte görülmüştür. Yaşadıklarından çok etkilenen Orphée ise çok ketumlaşmıştır ve karısına tek kelime bile anlatmaz, hemen kendi odasına çekilir. Orphée'nin evinde kalmaya başlayan Heurtebise ise Eurydice'in sadakati ve saflığından etkilenir ve ona aşık olur. Artık bir ölüm meleği olduğu iyice anlaşılan Prenses gece yarısı başka bir aynanın içinden geçerek uyumakta olan Orphée'yi ve Eurydice'i uzun uzun süzer. Prenses, Orphée'ye aşık olmuştur ve kıskandığı Eurydice'i yok etmeyi düşünür. Heurtebise umutsuzca yalvararak Orphée'nin radyodan gelen mısralara kulaklarını kapamasını ve tehlikede olan karısıyla ilgilenmesini ister. Oysa Prenses düzenlediği bir bisiklet kazasıyla Eurydice'i çoktan yeraltı dünyasına götürmüştür bile. Heurtebise, Orphée'ye, Eurydice'i kurtarmak için tek bir yolun kaldığını, onun da geçiş kapısı olan bir aynadan geçerek ölüler diyarına 'inmek' olduğunu söyler. Aslında bu dünyaya gitmeye can atan Orphée, eşi Eurydice'in mi yoksa tutkulu bir hayranlıkla bağlandığı Prenses'in mi peşinden gideceği hususunda tereddütlüdür. Birlikte, Heurtebise'in rehberliğinde bu ölüler dünyasında ilerlerlemeye başlarlar. Jean Cocteau bu dünyayı bombardımanda harab olmuş bir şehrin sisler içindeki sokakları ve metruk binaları şeklinde betimlemiştir. Aslında ölüm Prensesi'nin de yetkilerinin bir sınırı olduğu anlaşılır. Onun da hesap verdiği patronları vardır ve canlıların dünyasına gereğinden fazla müdahele ettiği için yeraltı ölüler dünyasının hiyerarşisi içinde başı belaya girmiştir. Eurydice'i gereksiz ve yetkisiz öldürdüğü için bir yargı kuruluna hesap verir. Heurtebise ve Orphée de tesadüfen bu yargılamanın tam ortasına düşerler. Prenses yargıçlara Orphée'ye aşık olduğunu itiraf ederken, Heurtebise de aynı şekilde Eurydice'i sevdiğini söyler. Mahkeme heyeti Orphée ve Eurydice'in ölüler dünyasına kural dışı getirilmiş oldukları içine tekrar canlılar dünyasına geri gönderilmesine karar verir. Ancak bir şartları vardır: Orphée, Eurydice'in yüzüne asla bakmayacaktır, kuralı bozar da bakarsa Eurydice kaybolacak ve tekrar yeraltı dünyasına getirilecektir (söylencede olduğu gibi). Heurtebise de onlarla birlikte gidecek aralarında bir göz teması olup olmadığını denetleyecektir. Ancak bu çok zordur, otomobilin içindeyken dikiz aynasından bir anlık göz göze gelme, Eurydice'in anında ölüler diyarına geri gitmesiyle sonuçlanır. İdolleri olan şair Cégeste'in ortadan yok olmasından Orphée'yi sorumlu tutan bir grup genç, Orphée'nin malikânesinin dışında birikerek olay çıkartırlar. İtiş kakış sırasında Orphée kendi tabancasıyla vurulur. Polislerle birlikte olay yerine gelen Heurtebise, Orphée'nin cansız bedenini Rolls-Royce'a atar ve iki motosikletli eşliğinde aynı yolları aşıp yine bir aynanın içinden geçirerek yeraltı ölüler dünyasına götürür. Burada Prenses ve Cégeste onları beklemektedir. Prenses ve Orphée birbirlerine sadakat yemini ederler. Prenses ve iki yardımcısı Heurtebise ve Cégeste'in zamanı geri çevirmek gibi bir güçleri vardır. Bu güçlerini kullanarak Orphée'yi aynaların içinden geçirerek kendi yatak odasına, sevgili eşi Eurydice'in yanına sağ salim gönderirler. Kendilerine yeterince vakit ayıramadıkları için birbirlerinden özür dileyen sevgililer sarılıp uyurlar. Prenses ve Heurtebise ise, sevdikleri bu iki ölümlüye yaptıkları jest yüzünden ölüler dünyasının egemenleri tarafından cezalandırılacaklardır. Jean Cocteau'nun, bu filminde Eski Yunan Mitolojisinde bahsi geçen bilindik Orfe söylencesini, 1950'lerin Paris'ine uyarlarken oluşturduğu fantezi dozu yüksek rüya benzeri sahneleri, zaman zaman da olsa kullandığı bazı uyuşturucuların etkisiyle tasarladığı bile ileri sürülmüştü. Cocteau'nun kendisinin de belirttiği gibi: "Bazı şeyleri kanıtlamaya çalışan eserler kadar bayağı bir şey yoktur". Seyircilerin içinde entelektüel anlamlar aramamaları gereken bu filmde de derin analizler gerektirecek kadar ciddi şeyler olmamalıdır. Bu film Orfe mitinin serbest bir uyarlaması, doğaçlama gelişen bir yorumudur. "Orfe" aynı zamanda Cocteau'nun kendi yaşamından da yansımalar içerir. Çok yönlü bir sanatçı olan Cocteau, yönetmenliğinin yanı sıra aynı zamanda bir ressam, yazar ve şairdi de. Gerçek hayatta eşcinsel sevgilisi olan Jean Marais'e filmin başrolü olan 'yaşlanmakta olan popüler şair' "Orphée" 'yi oynatmıştı. Onun karşısında genç şair Cégeste'i oyanayan Edouard Dermithe de gerçek hayatta evlat edindiği oğluydu. Filmde tanınmış bir şair olan Orphée uzunca bir süreden beri halk arasında popülerken, onu demode bulan genç nesil, Cégeste gibi yeniyetme, avangart şairleri daha çok beğeniyordu ve el üstünde tutuyordu. Şairliğini her zaman diğer meziyetlerinin üzerinde tutmuş olan Cocteau, sinemanın da şiirini yapıyordu. Fantastik ve bir rüyayı andıran gerçeküstü görüntülerle bezeli "Orfe" için, "filme çekilmiş bir şiir" tanımlaması yapılmıştı. Cocteau aynı zamanda bir özel efektler sihirbazıydı. Üstelik bütün bunları henüz sinemanın emekleme dönemini yeni aştığı 1920'li, 1930'lu yıllarda yapıyordu. Bu filmde de en sık başvurduğu teknik, "filmi geriye doğru oynatma" tekniğidir. Böylelikle cesetler dramatik bir biçimde dimdik hayata döndürülüyor, yerdeki cam parçaları bir araya getirilerek kırık bir ayna eski haline getiriliyor, oyuncular lastik bir eldiveni zahmetsizce (veya büyülü bir biçimde) ellerine geçiriveriyorlar vb. Diğer efektler arasında daha üçlemenin ilk filminde de başvurduğu, aktörleri duvara yapışıklarmış gibi hareket ettirmesi (kamerayı 90 derece yatırarak, oyuncuları duvar şekli verilmiş zeminde süründürmesi, yani yerçekiminden yararlanması) vb sayılabilir. "Orphée"den başka Jean Cocteau'nun Orfe söylencesini kendi görüş açısından irdelediği benzer iki filmi daha vardır. İlki ve sonuncusu arasında 30 yıl bulunan bu üç filme Jean Cocteau'nun "Orpheus Üçlemesi" (Orphic Trilogy) adı verilir. Bu üçleme The Criterion Collection firması tarafından bir restorasyonu takiben 3 DVD'lik bir box set olarak piyasaya verilmişti. David Karp David Karp (6 Temmuz 1986, New York), Tumblr adlı sosyal paylaşım ağının kurucusu Amerikalı yazılımcı ve girişimcidir. 2013 yılında Tumblr' i 1.1 milyar dolara Yahoo' ya sattı. Karp halen Tumblr' in İcra kurulu başkanı olarak görev yapmaktadır. Rüya (Hande Yener ve Seksendört albümü) Rüya, Türk şarkıcı Hande Yener ve müzik grubu Seksendört'ün bir remiks albümü. 11 Haziran 2012'de Poll Production tarafından yayımlandı. Yener'in "Teşekkürler" albümünden, Seksendört'ün "Akıyor Zaman" albümünden sonra piyasaya sürdüğü ilk albüm çalışmasıdır. Albümde, Ünlü grubunun bir şarkısı olan "Rüya"nın Yener ve Seksendört tarafından seslendirilen bir versiyonunun yanı sıra, Sinan Akçıl imzası taşıyan "Öfkem Var" şarkısı da bulunmaktadır. Ayrıca albümde, Yener & Seksendört'ün önceki albümlerinde yer alan şarkıların bazılarının remixleride bulunmaktadır. Hande Yener bir röportajında, Seksendört ile iş birliği projesinin Polat Yağcı'nın fikri olduğunu, düet şarkısını da Polat Yağcı'nın seçtiğini söyledi. Ayrıca albüm için Sinan Akçıl'dan "Öfkem Var" şarkısı alınarak albüme koyuldu. "Rüya" şarkısı, 2012'nin ilk aylarında kaydedildi ve 14 Nisan 2012'de TTNET Müzik'te satışa sunuldu. Albüm hakkında Türkiye'nin öne gelen eleştirmenleri ve eleştiri siteleri genel anlamda olumlu eleştiriler yapmışlardır. Radyocu Michael Kuyucu, albüm için "Rüya garip bir şarkı, arabic başlıyor, unison sesler, gürültülü ve bence biraz da kalıpların dışında bir şarkı. Ürkütücü bir şarkı yani. İçindeki alaturka motiflerde Hande’ye yakışmamış. Ancak albümde yer alan "Öfkem Var" bunun çok dışında bir düet. Bu düetin duygusunu çok sevdim. Bu şarkı Hande'ye de Seksendört grubuna da yakışmış. Temiz bir rock şarkısı diyebilirim. İçinde duyguda var, melodik bir yapıda var." yorumunda bulundu ve remixlerin başarısını takdir etti. "gercekpop.com" ise "Uzun lafın kısası coverlamak için iyi bir şarkı seçilmiş." yorumunda bulunarak "Rüya" şarkısını övdü. James Garner James Scott Bumgarner ya da sahne adıyla James Garner (7 Nisan 1928; Norman, Oklahoma - 19 Temmuz 2014; Brentwood, Los Angeles), Amerikalı oyuncu. Son zamanlarda oynadığı "Notebook" filmindeki romantik karakterle akıllara kazınmıştı. oyuncuün oynadığı filmlerden bazıları; "The Notebook", "Maverick", "Space Cowboys" bunlardan sadece bir kaçı. 1970'lerde oynadığı "The Rockford Files" dizisiyle 1977 yılında Dramada "En İyi oyuncu" dalında Emmy ödülü kazandı. 2002 yılında başrollerini Amerikalı aktris Sandra Bullock ile paylaştığı "Divine Secrets of the Ya-Ya Sisterhood" ile hayranlarının karşısına çıkan Garner, 2005'te "Sinema Oyuncuları Derneği"'nin ömür boyu başarı ödülünü almıştı. Ünlü oyuncu, 2008 yılında 80. doğumgününden haftalar sonra felç geçirmişti. II. Dünya Savaşı'na katılmamak için yaşını küçülten oyuncu 19 Temmuz 2014 tarihinde Brentwood'daki evinde 86 yaşında yaşama veda etti. Green Light (John Legend şarkısı) "Green Light", Amerikalı R&B şarkıcısı-söz yazarı John Legend'ın şarkısıdır. Sanatçının üçüncü stüdyo albümü "Evolver" (2008) için Legend, Andre Benjamin, Fin Greenall, James Ho ve Rick Nowels tarafından yazıldı. Prodüktörlüğünü Malay ve KP yaptı ve albümün ilk single'ı olarak Columbia Records etiketiyle 26 Ağustos 2008'de yayınlandı. Legend şarkıda rapçi André 3000 ile düet yapmıştır. "Green Light" "Billboard" Hot 100'da 24 numaraya kadar yükseldi, böylece sanatçının "Ordinary People" parçasıyla birlikte bu listedeki en başarılı şarkısı oldu. Amerika Kayıt Endüstrisi Birliği'dan (RIAA) platin plak sertifikası aldı. Ayrıca 2009'da En İyi Rap/Sung İş Birliği kategorisinde Grammy'ye aday gösterildi. Tümü "Evolver" albümünün kartonetinden alınmıştır. Got Money "Got Money" Amerikalı şarkıcı Lil Wayne'nin altıncı stüdyo albümü "Tha Carter III"nin (2008) üçüncü single'ı. Wayne şarkıda şarkıcı-söz yazarı T-Pain'le düet yapmıştır. Şarkıda auto-tune efektleri kullanıldı. 27 Mayıs 2008'de iTunes'ta satışa sunuldu. Lil Wayne ve T-Pain şarkıyla 2008 BET ödülleri ve 2008 MTV Video Müzik Ödülleri'nde performans sergiledi. Şarkının video klip yönetmeni Gil Green'dir ve klip 23 Haziran 2008'de yayınlanmıştır. Superstar (Lupe Fiasco şarkısı) "Superstar" Amerikalı rapçi Lupe Fiasco ve şarkıcı Matthew Santos'un şarkısı. Fiasco'nun 2007'de yayınlanan "Lupe Fiasco's The Cool" albümünün ilk single'dır. 25 Eylül 2007'de iTunes'ta yayınlandı. Şarkının video klip yönetmeni Hype Williams'tır ve klip 5 Kasım 2007'de yayınlanmıştır. "Superstar" 2009'da En İyi Rap/Sung İşbirliği kategorisinde Grammy'ye aday gösterilmiştir. I'm on a Boat "I'm on a Boat" The Lonely Island'ın ilk albümleri "Incredibad"in üçüncü single'ı. Şarkı "Saturday Night Live"ın Digital Short'tunda kullanılmıştır. Şarkıda grup R&B şarkıcısı T-Pain'le düet yapmıştır. Prodüktörlüğünü Wyshmaster'ın yaptığı şarkı rap videolarındaki, özellikle Jay-Z ve Big Pimpin'in videolarındaki, pek çok klişenin parodisidir. "I'm on a Boat" 2010'da En İyi Rap/Sung İşbirliği kategorisinde Grammy'ye aday gösterilmiştir. Survivor Türkiye: Büyük Macera Survivor Türkiye: Büyük Macera. Survivor formatının Türkiye'de uygulanan Survivor serisinin ilk yarışmasıdır. Yarışma Kanal D'de Ahmet Utlu'nun sunuculuğuyla gerçekleşmiştir. Yarışmada yarışmacılar Kuzey ve Güney takımı olarak iki gruba ayrılmışlardır. Altı kişi yarışmadan ayrıldıktan sonra adalar birleşmiştir. Adaların birleşmesinden sonra 8 kişi elenmiştir. Bu 8 kişinin elenmesiyle 2 kişi büyük finalist olmuştur ve adaların birleşmesinden sonra elenenlerin oluşturduğu jüriyle halk oyların birleşimiyle kazanan Uğur Pektaş yarışmanın büyük ödülü 150.000 YTL'nin sahibi olmuştur. Timsah kapan kaplumbaÄŸasÄ± Timsah kapan kaplumbağası ("Macrochelys temminckii"), sivri dikenleriyle ünlü kaplumbağa türü. Timsah, yılan ve neredeyse tüm deniz canlılarını yiyebilirler. Bu kaplumbağanın bir diğer özelliği de diğer su kaplumbağalarını korumasıdır. Her ne