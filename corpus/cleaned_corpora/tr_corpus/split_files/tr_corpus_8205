ve Ziraat Fakültesi’nde kurulmuştur. Bu okullarda açılan Ülkü Ocakları, dernekler statüsüne göre kurulan ve faaliyet gösteren teşkilatlar değil üniversitelerde öğrencilere tanınan “kulüp kurma”, “pano açma” gibi haklardan faydalanılarak o okullardaki ülkücü öğrenciler tarafından kurulan öğrenci toplulukları/kulüpleriydi. O dönem üniversitelerde sol görüşlü öğrenciler tarafından kurulan fikir kulüplerine karşılık Türk milliyetçisi gençler de “Ülkü Ocağı” adıyla üniversitelerde örgütlenmişlerdir. Ülkü Ocakları’nın kuruluşuyla ilgili çalışmalar iki yıl kadar kesintiye uğradıktan sonra, 1968’in Eylül ayından itibaren tekrar ivme kazanmış ve bütün üniversitelerde peş peşe Ülkü Ocağı şubeleri açılmıştır. Genç Ülkücüler Teşkilatı ortaöğrenimde, Ülkü Ocakları ise üniversitelerde teşkilatlandı. CKMP Genel Başkan Yardımcısı Dündar Taşer, Ülkü Ocakları’nın kurulması ve teşkilatlanması ile bizzat ilgilenmiş ve CKMP Gençlik Kolları’nı bu işle görevlendirmiştir. Ülkü Ocakları’nın ilk kurulduğu okullar: Ankara’da, Ankara Üniversitesi, ODTÜ, Gazi Eğitim Enstitüsü, Hacettepe; İstanbul’da, İstanbul Üniversitesi, Işık Mühendislik Okulu; İzmir’de, Ege Üniversitesi, İzmir İktisadi ve İdari Bilimler Akademisi; Eskişehir’de, Eskişehir İTİA’dır. Ülkü Ocakları ilk yürüyüşü olan “Milli Hareket Yürüyüşü”nü bu dönem içinde Ankara’da 1 Haziran 1968’de gerçekleştirmiştir. Ülkü Ocakları’nın kurulmasıyla birlikte o güne kadar okullara hakim olan sol gruplar, ülkücüler üzerinde terör havası estirmeye başlamışlardır. 4 Ocak 1968 tarihinde Ankara Üniversitesi öğrencilerinden Ruhi Kılıçkıran Ankara Site Öğrenci yurdunda TİP’li öğrenciler tarafından öldürülmüştür. Bu cinayet 12 Eylül öncesinde ülkücülere yönelik olarak solcular tarafından gerçekleştirilen ilk cinayettir. Kurulan ocakların hiçbirisi dernek statüsünde olmadığı için aralarında birlik ve koordinasyon bulunmamaktadır. Ocaklar, 1969'un Mayıs ayından itibaren MHP Gençlik Kolları Genel Merkezi’nin koordinasyonuyla, merkezileşmeye başlamış ve “Ülkü Ocakları Birliği”ne dönüşmüştür. SBF Ülkü Ocağı başkanı Aytekin Yıldırım, Hukuk Fakültesi Ülkü Ocağı başkanı Kürşat Özkan, Tıp Fakültesi Ülkü Ocağı başkanı İbrahim Doğan’ın başvurusuyla resmen 15 Mayıs 1969’da Ülkü Ocakları Birliği kurulmuştur. ÜOB’nin ilk genel başkanlığına Aytekin Yıldırım getirilmiştir. Ülkü Ocakları’nın okullardaki teşkilatlanmalarına hız verdiği bu dönemde sol grupların ülkücü gençler üzerindeki baskısı daha artmaktadır. Ankara Üniversitesi Ziraat Fakültesi öğrencisi Süleyman Özmen, solcular tarafından 72 saat mahsur bırakılan arkadaşlarını kurtarmak için geldiği Yüksek Öğretmen Okulu’nda silahla vurularak öldürülmüştür. Aynı şekilde İstanbul Üniversitesi Edebiyat Fakültesi öğrencisi Ülkücü Yusuf İmamoğlu, 8 Haziran 1970’te komünistler tarafından üniversitede silahla vurularak öldürülmüştür. Ülkü Ocakları Birliği üyesi olan Erkek Teknik Yüksek Öğretmen Okulu öğrencisi Dursun Önkuzu 23 Kasım 1970’te komünist militanlarca öldürülmüştür. Özkuzu’nun yapılan işkencenin ardından okulun üçüncü kattan atılarak katledilmesi üzerine ülkücülerin ülke genelinde başlattıkları kitlesel eylemler ile komünist örgütler protesto edilmiştir. 24 Aralık 1970 tarihinde TRT’de düzenlenen ve gençlik liderlerinin katıldığı açık oturumda Ülkü Ocakları ve Ülkücü Gençliği temsilen ÜOB Başkanı Ramiz Ongun programa katılmıştır. Milliyet Gazetesi yazarlarından Örsan Öymen’in moderatörlüğündeki programın diğer konukları Devrimci Gençlik adına Dev-Genç başkanı Ertuğrul Kürkçü ve Sosyal Demokratlar adına SDDF başkanı Semih Eryıldız’dır. Dönemin Cumhurbaşkanı Cevdet Sunay, yeni yıl resepsiyonu dolayısıyla, Köşk’e çağrılan siyasî parti liderleriyle ülke meseleleri üzerinde fikir alışverişinde bulunurken, CHP lideri İsmet İnönü’nün Ülkü Ocakları’nı suçlayan açıklamalarına, Ülkü Ocakları Başkanının TRT’deki tartışma esnasında sergilediği tavrı örnek göstererek, İnönü’ye; “Ülkü Ocakları vatansever gençlerin toplandığı yerdir.” şeklinde cevap vermiştir. Sunay’ın ülkücülerle övgü dolu sözleri üzerine, Ülkü Ocakları mensupları Cumhurbaşkanına teşekkür telgrafları çekmişlerdir. Ülkü Ocakları, 12 Mart 1971 Muhtırasından sonra Ankara Sıkıyönetim Komutanlığı’nın 27 Mayıs 1971 günü yayımladığı bildiriyle; başta Dev-Genç olmak üzere pek çok Marksist kurum ve kuruluşlarla birlikte kapatılmıştır. Ülkü Ocağı Birliği Genel Başkanlığı yapmış isimler: Aytekin Yıldırım, İbrahim Doğan, Ramiz Ongun. Ülkü Ocakları Birliği’nin 12 Mart Muhtırasından sonra kapatılmasıyla ülkücü harekette özellikle üniversitelerde büyük bir boşluk meydana gelmiştir. Bu boşluk döneminde yeniden yapılanmaya gidilerek 15 Şubat 1972’de Çankırı’da geçici olarak Türk Ülkücüler Teşkilatı kurulmuştur. Ülkü Ocakları, MHP Genel Başkanı Alparslan Türkeş’in yönlendirmesi ile 15 Eylül 1973’te Bursa’da yeniden açılmıştır. 23 Aralık 1973’te Bursa’da düzenlenen kurultayda Ülkü Ocakları Derneği’ne dönüştürülen derneğin başkanlığına Muharrem Şemsek getirilmiştir. Genel merkezi Ankara’ya taşınan Ülkü Ocakları Derneği, ülke genelinde şubeler açarak teşkilatlanmaya başlamıştır. Ülkü Ocakları Genel Başkanı Muharrem Şemsek, Türk Ülkücüler Teşkilatı Genel Başkanı Şevket Barutçu ve Başkent İTİA araştırma görevlisi Devlet Bahçeli ile tüm yurdu dolaşarak kısa sürede büyük bir teşkilatlanma sağlamışlardır. Ülkü Ocakları ülke genelinde 400 şubeye ulaşmıştır. Ülkü Ocakları Derneği Genel Merkezi’nin periyodik olarak düzenlediği konferanslara konuşmacı olarak katılanlar arasında MHP lideri Alparslan Türkeş de yer almaktadır. Ülkü Ocakları Derneği, Kıbrıs Barış Harekatı sebebiyle Kıbrıs’ta Rum ve Yunan ordusuna karşı Kıbrıs Türklerinin yanında savaşmak için gönüllüler kampanyası başlatmıştır. 23 Temmuz 1974 günü ÜOD Başkanı Muharrem Şemsek’in de bulunduğu bir heyet, Genelkurmay Başkanlığı’nı ziyaret etmiş, Genelkurmay’ı temsil eden bir Korgenerale Kur’an-ı Kerim, Türk bayrağı ve kılıç hediye etmişlerdir. ÜOD Genel Merkezinin yayımladığı basın bildirisinde; “Şerefli ve kudretli silahlı kuvvetlerimizin, soydaşlarımızı ve Kıbrıs’ımızı kıyamete kadar Türk olacak şekilde Yunanlıya yeni bir 9 Eylül göstereceğine inanıyoruz. Bu yönde bütün hareketleri coşkunlukla karşılayacak, vereceği görevlere gönüllü koşacağız” denilmiştir. Kıbrıs davasına bu dönemde de sahip çıkan Ülkü Ocakları, 25-31 Ekim tarihleri arasında Ziya Gökalp Haftası düzenlemiştir. Ülkücüler sadece Türkiye ile değil esir Türklerle de ilgileniyordu ve Ülkü Ocakları Derneği bu çerçevede “Esir Türkler Haftası” düzenlemiştir. İzmir’deki fakülte ve yurtlara sokulmayan öğrencilerin dertlerini ilgili makamlara duyurmak isteyen Ülkücüler 9 Aralık 1975’te İzmir’den Ankara’ya yürümüşlerdir. Ülkücülere yönelik sol örgütlerin terör saldırıları artarak devam ediyordu. 1976 yılı içerisinde 35 ülkücü genç, komünistler tarafından gerçekleştirilen saldırılarda hayatını kaybetti. Ülkü Ocakları hızla büyüyerek Anadolu’nun her yerinde şube açan tek dernek statüsüne sahip olmuştur. ÜOD, 1111. şubesinin açılışını, 26 Mayıs 1977 tarihinde Yozgat’ta binlerce ülkücünün katılımıyla gerçekleştirdi. O dönem Türkiye’de hiçbir siyasî hareketin Ülkü Ocakları kadar Anadolu’ya yayılmış bir teşkilatlanması yoktu. Ülkeyi saran terör, her yeri kana bulayarak her gün birkaç ülkücünün ölümüne sebep oluyordu. Ülkede tırmanan terör, giderek ülkücülere yönelik kitlesel katliamlara dönüşüyordu. Melih Kunter, Ali Alpay ve Sabahattin Güler adındaki üç ülkücünün hayatını kaybettiği 4 Eylül 1976 Elazığ Olayları, 17 Mart 1978 tarihinde Ömer Bayraktar, Salih Uluğ, Bahri Bilgin, Cevat Koca ve Sinan Koca olmak üzere beş ülkücü işçinin işkenceyle katledildiği Ümraniye Katliamı, Muslim Teke, Yılmaz Kızılay, Özcan Doyuk, Davut Korkmaz, Ahmet Güleç ve Tarık Tokat adındaki altı ülkücü öğretmenin kaldıkları lojmanda taranarak öldürüldüğü 19 Eylül 1979 Adana Katliamı, Serdar Erkenez ve Levent Erkenez’in amcaoğulları Uğur Erkenez’le birlikte babalarının gözleri önünde kaldıkları evde gece yarısı kurşunlanarak öldürüldükleri 21 Şubat 1980 Beşiktaş Katliamı, ülkücülere ve Ülkü Ocakları’na yönelen terörün, şiddetin en örneklerindendir. Ülkü Ocakları Derneği hakkında 1977 Mayıs’ında açılan ve Ankara’da devam eden dava, CHP’nin iktidara gelmesinin ardından Ankara Valiliğine atanan Vali Tekin Alp’in açtığı yeni bir dava ile hızlandırılmıştır. Bunun üzerine Konya’da kurulu bulunan Ülkücü Gençler Derneği’ni, Ülkü Ocakları’nın yerine yapılandırma çalışmaları başlamıştır. Süreç sonunda Ülkü Ocakları Derneği 22 Kasım 1978 tarihinde kapatılmıştır. Bu tarihten 12 Eylül 1980’e kadar ülkücü gençler “Ülkü Ocağı” adıyla çalışmalarına devam edememişlerdir. 15 Haziran 1977’de Konya’da kurulan Ülkücü Gençler Derneği’nin adı, 25 Mayıs 1978’de yapılan kongre ile Ülkücü Gençlik Derneği olarak değiştirilmiş ve genel merkezi de Konya’dan Ankara’ya taşınmıştır. Ülkü Ocakları Derneği’nin kapatılması üzerine Türkiye’deki 1250 Ülkü Ocakları şubesi Ülkücü Gençlik Derneği şubesine dönüştürülmüştür. Ancak ÜGD’ye yönelik baskılar da artarak devam edince, Nevşehir’de daha önce kurulmuş olan Ulu Ülkü Derneği’nin adı, 2 Mart 1980’de gerçekleştirilen kurultayda yapılan tüzük değişikliğiyle Ülkü Yolu Derneği’ne dönüştürülmüştür. Merkezi Nevşehir’de olan Ülkü Yolu Derneği, 12 Eylül’e kadar geçen sürede Ülkücü Hareket’in sözcülüğünü yapmıştır. Ülkü Ocakları Derneği Genel Başkanlığı yapmış isimler: Muharrem Şemsek, Sami Bal, Ali Batman, Selahattin Sarı, Muhsin Yazıcıoğlu, Lütfi Şahsuvaroğlu. CKMP’nin MHP’ye dönüştüğü bir diğer ifadeyle Milliyetçi Hareket Partisi’nin kuruluş kongresi olan 8-9 Şubat 1969 tarihli Adana Kongresi, partinin isim ve ambleminde yapılacak değişiklik hakkında büyük ve heyecanlı tartışmalara sahne oldu. Partinin amblemiyle ilgili “üç hilal” veya “bozkurt” olması şeklinde iki farklı görüş vardı. Nihayet kongrede büyük tartışmalar sonucunda parti amblemi olarak üç hilal seçildi. Bozkurt ise gençlik kolları amblemi olarak kabul edildi. O tarihten itibaren MHP Gençlik Kolları bozkurt amblemini kullandı. O dönem henüz yeni yeni dernekleşmeye başlayan Ülkü Ocakları da bozkurtu amblem olarak kullanmıştır ve günümüzde de kullanmaya devam etmektedir. Ülkücü selamı, serçe ve işaret parmağının kaldırıldığı bir yumruktur. Şubat 2019'da Avusturya’da yasaklanmıştır. Almanya'da ise CDU ve Sol Parti, 2018’de selamı faşist olarak nitelendirmeyi teklif etmiştir. Ülkü Ocakları, Türk milliyetçiliği fikrini benimsemiş üniversite öğrencileri tarafından kurulan ve Türk milliyetçiliği fikir sistemi çerçevesinde faaliyet gösteren bir sivil toplum kuruluşudur. Ülkü Ocakları’nın daha doğru bir ifadeyle Ülkücü Hareketin fikrî yapısının oluşmasında, Ziya Gökalp, Yusuf Akçura, Ahmed Ağaoğlu, Hüseyinzade Ali Turan, İsmail Gaspıralı, Hüseyin Nihal Atsız, A. Zeki Velidi Togan, Sadri Maksudi Arsal, Erol Güngör gibi pek çok Türkçü yazar ve aydının büyük etkisi vardır. Ülkü Ocakları ve ideolojisi hakkında farklı kesimler tarafından ileri sürülen pek çok iddia ve itham vardır. Bunlardan bir tanesi de “ırkçılık ve faşizm” iddiasıdır. Ancak bu iddia öteden beri Ülkü Ocakları mensupları ve milliyetçi-ülkücü aydınlar tarafından şiddetle reddedilmektedir. Kendilerinin ırkçı olmadıklarını, ırk kavramının, Türk milletinin bir tarif unsuru olamayacağını belirtmektedirler. MHP lideri Alparslan Türkeş "Dokuz Işık" adlı eserinin “Milliyetçilik” maddesinde ülkücü hareketin Türk milliyetçiliği anlayışının, manevî şuurlanmaya dayandığını ifade etmekte ve "“… Türklük şuuruna erişmiş, samimi olarak ‘Ben Türküm’ diyen Türktür. Türkçülük ve Türkün tayininde, sapık ölçülere, özellikle mezhepçiliğe, coğrafyacılığa, laboratuvar ırkçılığına inanmıyoruz. Başka milletleri küçük gören, dünya barışını tehlikeye koyan antropolojik ırkçılık, Türk Milliyetçilik ülküsünün dışındadır. Milliyetçilik anlayışımız, maneviyatçı, akılcı demokratik, çağdaş bir milliyetçiliktir.”" demektedir. Ülkü Ocakları’nın, bu ırkçılık-faşizm iddialarına bağlı olarak, karşılaştığı bir başka iddia ise Ülkü Ocakları’nın Türkiye’de yaşayan Ermeniler ve Rumlar başta olmak üzere farklı etnik unsurlara düşman bir ideolojiye sahip olduğu iddiasıdır. Öte yandan Ülkü Ocakları bu iddiaları da reddetmekte ve Ülkü Ocakları kurucularından aynı zamanda MHP Genel Başkan Yardımcılığı da yapmış olan Dündar Taşer, "“Türk milletinin bir büyük özelliği de başka millet ve dinlere müsamaha göstermesidir. (…) Milliyetçilik, millî vasıf ve değerleri, millî davranışları muhafaza ve devam ettirmek olduğuna göre, bundan sonra da Milliyetçi Hareket aynı yollarda yürüyecektir. Milliyetçi Hareket liderleri için azınlıkları ve etnik grupları kesecek, ezecek gibi isnatların bir iftiradan öte mânâsı olmak mümkün değildir. Çünkü milliyetçiliğin vasıflarına aykırı olur. (…) Milliyetçi Hareket bu ölçüler içinde, Türk yurdunda oturan, sevinci, tasası aynı olaylarda aynı şekilde tezahür eden, gönlü ve gözü yurda bakan bütün insanları himaye edecek, huzur ve emniyet içinde bulunduracaktır.”" demektedir. Ülkücülere göre kapitalizm, sosyalizm, komünizm, faşizm ve nasyonal sosyalizm gayri millî ideolojilerdir ve asla milliyetçilik anlayışlarında yeri yoktur. Türkeş’e göre sayılan bütün bu fikirler başka milletlerin bir kültür ve tarih mahsulüdür ve ülkücülerin devlet felsefesinde asla yeri yoktur. Sosyolog Doğu Ergil'e göre Ülkücüler, Milliyetçi Hareket Partisi'nin eylemsizliğinden memnun olmayan Türk etnik milliyetçilerinin militan gençlik kanadıdır ve 2014 itibarıyla Türk seçmenlerinin %3,6'sı tarafından desteklenmektedir. Analist Ankaralı Jan'a göre, Ülkücüler büyük ölçüde Türkiye'nin üniversitelerinde gayri resmi bir varlığa sahiptir, ancak örgütün gerçek gücü sokaklarda, ağırlıklı olarak Türk Sünni mahallelerindeki muhalif insanlar arasında bulunmaktadır. Bir kaynak, MHP ve Ülkü Ocakları'nın ordu içinde güçlü bir desteğe sahip olduğunu da iddia etmiştir. Alaattin Aldemir Gençlik Kültür ve Sanat Ocakları genel başkanlığının ardından Ülkü Ocakları genel başkanı olmuştur. Daha sonra Ülkü Ocakları Eğitim ve Kültür Vakfını kurmuş olup aynı zamanda kurucu genel başkanlık yapmıştır. Devlet Bahçeli'nin MHP Genel Başkanlığı'na seçilmesiyle birlikte Ülkü Ocakları'nın yapısında da önemli değişimler başlamıştır. Ülkü Ocakları'nın kapatılarak yerini Gençlik kollarına bırakacağı iddiaları tüm teşkilatlar büyük yankı bulmuştur. Bu çerçevede Ülkü Ocakları'nın MHP'den bağımsız bir şekilde sürdürülmesi kararını almıştır. Bu karar çevresinde Atila Kaya Ülkü Ocakları genel başkanlığına getirilmiştir. Atila Kaya, Azmi Karamahmutoğlu'ndan sonra yaklaşık 6 yıllık Ülkü Ocakları Genel Başkanlığı'ndan sonra MHP Lideri Devlet Bahçeli tarafından parti divanına yan kuruluşlardan sorumlu genel başkan yardımcısı olarak alınmıştır. Yapılan son Genel Seçimlerde İstanbul Milletvekili seçilen Atila Kaya, milletvekilliği dönemini sürdürmektedir. Atila Kaya'nın genel başkanlığı döneminde Ülkü Ocakları 2.başkanı olan Alişan Satılmış, Devlet Bahçeli'nin Ülkü Ocakları'nın başına getirdiği ikinci isim olmuştur. Alişan Satılmış yaklaşık 1,5 yıl Genel Başkanlık yaptıktan sonra yerine üniversite öğrencisi Harun Öztürk getirilmiştir. Alişan Satılmış Genel Başkanlıktan alındıktan sonra bir süre Ortadoğu Gazetesi'nde yazarlık yapmıştır. Ocak başkanlarının yaş ortalaması 26 civarına çekilerek önemli bir gençleştirme operasyonu yapılmıştır. Bu dönemde eğitim faaliyetleri üzerinde hassasiyetle durulmuş ve yayın politikası internet üzerinden de güçlendirilmiştir. Liderik okulları açılarak liderlikte yeni döneme geçilmiş ve daha iyi bireyler kazanmak için güçlendirmeler yapılmıştır. 7 yıl görev yaptıktan sonra 10 Mayıs 2012 tarihinden itibaren görevden ayrılmıştır. Aynı gün MHP Genel Başkanı Devlet Bahçeli tarafından Genel Başkan Başdanışmanı ve Gençlik Kuruluşları Koordinatörü olarak atanmıştır. MHP Genel Başkanı Devlet Bahçeli tarafından Vekaleten Ülkü Ocakları Genel Başkanlığına Mayıs 2012'de atanan Olcay Kılavuz 9 Aralık 2012 tarihi itibarıyla Ülkü Ocakları Eğitim ve Kültür Vakfı Genel Başkanlığına getirilmiştir. Daha öncesinde Niğde Ülkü Ocakları İl Başkanlığı ve Teşkilatlardan sorumlu Genel Başkan Yardımcılığı görevinde bulunmuştur. Bu dönemde kültürel ve sosyal faaliyetlerin arttığı, Ülkü Ocaklarının eğitim programlarının geliştiği görülmüştür. Ülkü Ocakları' nın etkinliklerinde görev almaya hazır olduğunu söyleyen Osman Öztunç’ u Genel Merkez Sanatçısı yapmıştır. 24 Haziran 2018 Türkiye Genel Seçimi' nde Milliyetçi Hareket Partisi Mersin 1. sıra milletvekili seçilmiştir. 1 Ocak 2019 itibarıyla görevi bıraktığını açıklamıştır. 11 Ocak 2019 tarihinde yerine MHP Genel Başkanı Devlet Bahçeli tarafından Dr. Sinan Ateş atanmıştır. 9 Ocak 2019 tarihinde MHP Genel Başkanı Devlet Bahçeli tarafından Genel Başkan olarak atanmıştır. Ülkü Ocakları'nın ilk akademisyen Genel Başkanıdır. Hacettepe Üniversitesi'nde doktorasını yapmış aynı üniversitede öğretim üyesidir. Ülkü Ocakları Dergisini akademik bir formata dönüştürmüş, göreve geldiğinde 10 bin olan tirajı kısa sürede 50 bin yapmıştır. Ülkü Ocakları bünyesinde Bilge Türk adıyla bir gençlik dergisi ile Dönence adıyla bir edebiyat dergisi çıkararak Ülkü Ocakları bünyesine iki yeni dergi kazandırmıştır. Tiyatro grupları kurmuş, Türkiye genelinde Ülkü Ocaklarına tiyatro gösterileri yaptırmaktadır. “Çevrecilik milliyetçiliktir” sloganıyla Ülkü Ocakları'nda yoğun bir çevrecilik faaliyeti başlatmıştır. Nesli tükenen hayvanlara yönelik çalışmalar yapmıştır. Ülkü Ocakları bünyesinde çocuk yayınları çıkarmıştır (Çocuklar için Nutuk ve Kutadgu Bilig). Yoğun yayın faaliyeti başlatmıştır. Ülkü Ocakları Genel Merkez sanatçılığını kaldırmıştır. Askerliğini kısa dönem deniz er olarak yapmıştır. 2 Nisan 2020 tarihinde Sinan Ateş sosyal medya hesabından yaptığı açıklama ile görevi bıraktığını söylemiştir. Ateş resmi twitter sayfasındaki açıklamasında “09 Ocak 2019 tarihinden itibaren şerefle yürütmekte olduğum Ülkü Ocakları Eğitim ve Kültür Vakfı Genel Başkanlığı görevimden akademik çalışmalarım ve üniversitedeki görevim nedeniyle bugün itibarıyla Liderimizin müsaadeleriyle ayrıldım.” demiştir. MHP MYK Üyesi ve eski İstanbul Ülkü Ocakları Başkanı Ahmet Yiğit Yıldırım MHP Lideri Devlet Bahçeli tarafından 06 Temmuz 2020 tarihinde Ülkü Ocakları Eğitim ve Kültür Vakfı Genel Başkanı olarak atandı. Son dönemlerde, teşkilat yönetimlerinin daha da merkezileştirilmesi ve disiplinin sağlanması için, Devlet Bahçeli'nin isteğiyle mahalle ya da köy gibi çok küçük yerleşim birimlerindeki ocaklar kapatılmıştır. "Ülkü Ocakları" adlı dergi Ülkü Ocakları Eğitim Kültür Vakfı tarafından çıkarılmaktadır. "Ülkü Ocakları" dergisinin bazı temsilcilikleri aynı zamanda Ülkü Ocakları'nın şubeleri olarak kullanılmaktadır. Ülkücü Hareket'in kızılelması olan Turan davasına katkıda bulunmak ve dergisine Yaş Türkistan yani Genç Türkistan adını veren Mustafa Çokay Beğ'in aziz hatırasını canlandırmak amacıyla Ülkü Ocakları Eğitim ve Kültür Vakfı Genel Merkezinin hazırladığı “Yaş Türkistan (e-dergi) 3 Aylık Fikir ve Kültür Dergisi” çıkarılmaktadır. Günümüz teknolojisinden faydalanarak hazırlanan dergi internet dergisi formatındadır. Bu dergi internetten ulaşılabilmesi yönüyle de Türk siyaset ve fikir alanında da ender yayınlardan olma unvanına sahiptir. Dergiye ulaşmak ve detaylı bir malumat almak isteyenler adresinden dergiye ulaşabilirler. Ülkücü Hareketin önemli yayın organlarından biri olan Genç Arkadaş, 15 Ocak 1975’te İstanbul Ülkü Ocakları tarafından çıkarıldı. 15 günde bir yayınlanan ve logosunun altında “Bütün karanlıklar seninle aydınlanacak” sloganı bulunan Genç Arkadaş, 1 Ağustos 1976’dan itibaren Ülkü Ocakları Derneği Genel Merkezi tarafından yayınlanmaya başladı. Yayın yeri Ankara’ya taşınana Genç Arkadaş dergisi Şubat 1979 kadar yayınlandı. 1990'ların sonunda Genç Ülküdaş adıyla tekrar yayın hayatına başladı ve daha sonrasında tekrar Genç Arkadaş adını almıştır. Dergi bir müddet ara verdikten sonra Ülkü Ocakları Genel Merkezi tarafından "Genç Arkadaş (e-dergi) Fikir ve Kültür Dergisi" olarak Ekim 2011'de tekrar yayına başlamıştır. Teknolojisinden faydalanarak hazırlanan dergi internet dergisi formatında olup oldukça kullanışlı bir yapıdadır. Liseli Bozkurtlar, 1969 yılında Alparslan Türkeş'in desteğiyle emekli binbaşı Dündar Taşer tarafından kurulan Ülkü Ocakları'nın lisedeki yapılanmasına verilen isimdir. 12 Eylül darbesi öncesi Sacit Çeyiz, Cevat Kahraman, Ayhan Yazıcı, Muzaffer Taş, Yavuz Sonbay olmak üzere 100'ün üzerinde ülkücü liseli öldürülmüştür. Ankara Kurtuluş Lisesi'nde okuduğu sırada, 11 Nisan 1980 cuma günü Abdi İpekçi Parkı'nda öldürülen Sacit Çeyiz ülkücü liseliler adına büyük çalışmalar yapmış, 1976 yılında kendi imkanlarıyla milliyetçi çizgide "Liseli Genç", 1978 yılında ise "Liseli Arkadaş" dergisini çıkarmıştır. Sacit Çeyiz'in 'Liseli Arkadaş' dergisinde yazdığı yazının ilk cümlesi şöyleydi: "Ülkücü, Ülküsünü bütün unsurlarıyla yaşayan, göründüğü gibi olma gayretinde olan insandır." 12 Eylül 1980 darbesi sonrası Ülkücü Kuruluşların kapatılması sonucu hareket 1990'lı yıllara kadar sekteye uğradıysa da Ülkü Ocakları'nın açılmasıyla birlikte yeniden yapılanma sürecine girmiştir. Türkiye'nin birçok lisesinde yapılanan Liseli Bozkurtlar'ın amacı lise gençliğinin milli ve manevi duygulardan yoksun yetişmesini önlemektir. Bu amaçla her lisenin Ülkü Ocakları çatısı altında haftalık seminerleri yapılmaktadır. Bu seminerlerde pozitif bilimlerin yanında dini eğitimler de verilir. TDEAV faaliyetleri Amerika Birleşik Devletleri merkezli olarak Türk Dünyası'nın geniş bir bölgesinde devam ettirmektedir. TDEAV Türk Dünyası'ndan Avrupa ve Amerika Birleşik Devletlerine lisans ve yüksek lisans eğitimi için gelen öğrencilere burs sağlamakta ve Newyork Avrasya Stratejik Araştırmalar Merkezi (NASA) isimli lobi merkezini fonlamaktadır. TDEAV'nin 5 yıllık master planında Newyork ve Boston'da 2 yeni Türk evi kurulması öngörülmüştür. TDEAV politika ve eğitim merkezi olarak iki ana kolda örgütlenmiştir. Politika ve strateji dairesi Türk Dünyası'nda siyasi parti, dergi ve basın yayın kuruluşlarının kurulması ve yönetilmesi, eğitim ve ARGE dairesi ise Türk Dünyasından ABD'ye gelen doktora öğrencileri ile ilişkiler ve burs konularında faaliyet göstermektedir Kuzey Kıbrıs Türk Cumhuriyeti' nde faaliyet göstermektedir. Çoğunlukla Türkiye'den Kıbrıs'a okumaya gelen üniversite öğrencileri gitmektedir. Teşkilat, daha çok gurbette birliktelik amacıyla hareket etmektedir. Ülkü Ocakları'na bağlıdır. Başkanı, Ülkü Ocakları Genel Başkanı tarafından atanmaktadır. Tekdüzen Tekdüzen, Muhasebe sistemidir. 1.1.1994'ten itibaren tekdüzen sistemine geçilmiştir. Amaç, gerçek ve tüzel kişilerin defter tutma faaliyetlerinin güvenilirliği, tutarlılığı, denetim kolaylığıdır. Tebliğ olarak "Resmi Gazete"'de yayımlanmıştır (26.12.1992-21447). Tebliğin düzenlemesi muhasebe kavramları, politikaları, mali tablolar, hesap planı ve işleyişidir. Simya Simya veya alşimi (Arapçadaki "al-Kimiya" kelimesinden gelir, İngilizceye "alchemy" olarak geçmiştir) hem doğanın ilkel yollarla araştırılmasına hem de erken dönem bir ruhani felsefe disiplinine işaret eden bir terimdir. Simya; kimya, metalurji, fizik, tıp, astroloji, semiotik, mistisizm, spiritüalizm ve sanatı bünyesinde barındırır. Simya ile en az 2500 yıldır uğraşıldığı bilinmektedir. Simya ile ilk olarak Mezopotamya, Antik Mısır, İran, Hindistan ve Çin'de uğraşılmıştır. Klasik Yunan döneminde Yunanistan'da, Roma İmparatorluğu'nun hüküm sürdüğü coğrafyada, önemli İslam başkentlerinde ve daha sonra 19. yüzyıla kadar Avrupa'da simyaya ilgi duyulmuştur. Batı simyası her zaman, kökleri ünlü simyacı Hermes Trismegistus'a uzanan ve bir felsefi-spiritüel sistem olan Hermetizm'le yakından bağlantılı olmuştur. Bu iki disiplin (simya ve Hermetizm) 17. yüzyılın önemli bir ezoterik ekolü olan Gül-haçlılar'ın doğuşunda etkili olmuştur. Erken modern dönemde, simya kimyaya dönüşmeye başlarken simyanın mistik ve hermetik dalları modern spiritüel simyanın odak noktası olmaya başlamıştır. Günümüzde simya, mistik, ezoterik ve sanatsal yönleri nedeniyle bilim tarihçileri ile filozofların ilgi alanına girmektedir. Simya, modern bilimin temelini atan disiplinlerden biridir ve günümüz kimya ve metalürji endüstrilerinde kullanılan birçok madde ve işlem eski dönem simyacılarının keşfidir. Simyanın birçok yönü bulunmasına karşın günümüz popüler kültüründe (sinema ve edebiyattaki simya/simyacı imgelemlerinin de etkisiyle) simya denince akla madenleri altına çevirmeyi deneme işlemi gelmektedir. Simyacılar hakkındaki genel görüş onların sözde bilim insanı (pseudo-scientist), hatta kaçık ya da şarlatan oldukları yönündedir. Bunun nedeni simyacıların kurşunu altına çevirmeye çalışmaları, evrenin dört elementten (toprak, hava, su ve ateş) oluştuğuna inanmaları ve zamanlarının büyük çoğunluğunu mucize ilaçlar, zehirler ve sihirli iksirler hazırlamaya harcamalarıdır. Bazı simyagerler gerçekten kaçık veya şarlatan olsa da, çoğu entelektüel akademisyenler ve önemli bilim insanlarıdır. Mesela, Isaac Newton ve Robert Boyle'un simyacı olduğu bilinmektedir. Bu gibi yenilikçi kişiler kimyasal maddelerin doğasını ve işleyişini araştırmayı denemişlerdir. Bu gibi simyagerler fiziki evrenin sırlarını keşfetmeye çabalarken deney yapmaya, geleneksel bilgi ve tekniklere, genel-geçer ampirik ilkelere ve kuramsal fikirlere dayanmak zorundaydılar. Aynı zamanda, simyagerler kimyasal süreçlerde, fiziki durum ve görünüşün büyük ölçüde değiştiği durumlarda dahi, "bir şeyin" muhafaza edildiğini kabul ederler. Bu "bir şey" ya da "öz" maddelerin bazı temel prensiplere sahip olduğu, prensiplerin birçok dış görünüş altında gizli halde bulunabileceği ve bu prensiplerin uygun işlemler sonucu ortaya çıkartılabileceği görüşü ile ilintilidir. Simyagerlerin en çok bilinen iki hedefi madenlerin altına dönüştürülmesi ve bütün hastalıkları iyileştirecek ve hayatı sonsuz biçimde uzatacak "pancea" (ölümsüzlük iksiri) yaratılmasıdır. Bu konu Petrus Bonus ve Jean de Roquetaillade'in yapıtlarında ele alınmıştır. Orta Çağ'dan itibaren Avrupalı simyagerler hem madenleri altına çevirecek hem de ölümsüzlük iksiri yaratılmasında kullanılacak efsanevi bir madde olan "felsefe taşı"nın (philosopher's stone) bulunması için büyük çaba sarf ettiler. Simyagerler, yüzyıllar boyunca büyük saygınlık gördüler ve destek aldılar. Bu saygınlık ve desteğin nedeni ne hedefleri (altın ve pancea) ne de yazınlarına hakim olan mistik ve felsefi görüşlerdi. Saygınlık ve desteğin nedeni zamanlarının kimya endüstrisine yaptıkları katkılardı. Bu katkılar arasında barutun keşfi, madenlerin test ve rafine edilmesi, metaller üzerindeki çalışmalar, mürekkep, kozmetik, boya üretimi, deri boyanması, seramik ve cam üretimi, likör ve esans üretimi vb. sayılabilir. (Avrupalı simyagerler arasında "aqua vitae" (Ab-ı hayat, Bengi Su, Hayat Suyu) üretiminin de popüler bir deney olduğu düşünülmektedir.) Diğer taraftan, simyacılar hiçbir zaman sanatlarının fiziksel (kimyasal) boyutlarını metafizik yorumlamalardan ayırma eğilimi göstermediler. Hatta, Antik Çağ'dan Modern Çağ'a uzanan dönemde "metafizikten yoksun fizik", "fiziksel tezahürden yoksun metafizik" gibi tatmin edici kabul edilmeyecektir. Kimyevi konseptler ve süreçler için ortak terminoloji eksikliği ve de gizliliğe duyulan ihtiyaç simyacıları Hristiyan ve pagan mitolojisi, astroloji, kabala ile diğer mistik ve ezoterik alanlarda kullanılan terim ve sembolleri kullanmaya itmiştir. Bu nedenle en basit kimyasal tarif bile çapraşık büyülü sözler gibi gözükmüştür. Ayrıca, simyacılar düzensiz deneysel verileri bu mistik ve egzoterik alanları kullanarak teorik bir çerçeveye oturtmaya çalışmışlardır. Orta Çağ'dan itibaren bazı simyacılar, giderek, bu metafizik boyutları simyanın gerçek temelleri olarak ve kimyasal maddeler, fiziki haller ve materyal süreçleri ise spiritüel varlık, durum ve transformasyonların tek metaforu olarak kabul etmeye başladılar. Ayrıca, hem adi metallerin altına çevrilmesi hem de mükemmel olmayan, hastalıklı, ahlaksız ve kısa ömürlülükten, mükemmel, sağlıklı, ahlaklı ve ölümsüzlüğe doğru bir evrimi sembolize eder ve bu noktada felsefe taşı ise bu evrimi mümkün kılan mistik bir anahtardır. Simyacının kendisine uygulandığında bu çifte amaç, onun cehaletten aydınlanmaya doğru evrimini sembolize eder; simyager açısından bu noktada felsefe taşı, bu evrimin gerçekleşmesini sağlayacak bazı gizli spiritüel gerçekleri ve güçleri ortaya çıkarmak için bir araçtır. Bu görüşe uygun olarak yazılan metinlerde, kriptolu simya sembolleri, şemaları ve metne ait imgeler çok anlamlı, alegorilerle dolu ve kriptolu başka çalışmalara göndermeler yapacak biçimde kullanılmıştır ve bunların gerçek anlamlarının anlaşılması amacıyla "deşifre" edilmeleri gerekmektedir. Bazı Hümanist bilginler, ruhani ve tabiat üstü alegorileri (metafizik yorumların şekillerle ifadesi) simyanın en doğru ve değerli açısı (ifadesi, görünüşü) olarak görürler ve kimyanın simyanın bir uzantısı olarak gelişmesi, orijinal Hermetic geleneğinin bir bozulmuşu (yozlaşmışı) olduğunu iddia etmektedir. Bu spiritüel simyanın çağdaş uygulayıcıları tarafından kabul edilmiş bir görüştür. Diğer bir yandan, çoğu bilim adamı bu görüşün karşısında yer almaya eğilimli olmuştur; onlara göre; simyanın metafiziksel yolda giden tarzı hiçbiryere varmayan "yanlış bir dönüş" iken, simyanın maddelerle uğraşan tarafı modern kimya biliminin gelişmesi için gerekli olan "doğru yol"du. Diğer bir bakış açısına göre, bazı pratisyenlerin tecrübesiz yorumlarının ya da diğerlerince teşvik edilen hileli beklentilerinin, daha gerçekçi simyacıların katkılarını azaltmayacağıydı. Okültizm'in dallarından biri ya da kapsadığı alanlardan biri olarak görülen simya kimi kaynaklarda iç (ezoterik) simya ve dış (egzoterik) simya olarak ikiye ayrılmaktadır. Dış simyadaki bütün kavramlar Hermes Trismegistus inisiyasyonundaki ezoterik bilgilerin anlaşılamamış sembollerinden ibarettir. Örneğin, dış simyada madenlerin birbirine dönüşümünü sağlamak anlamına gelen “büyük eser” (magnum opus), iç simyada, inisiyatik bir eğitimin sonunda elde edilen spiritüel “aydınlanma”yı ifade eder. İç simyada inisiyasyonlardaki küçük misterlere ve büyük misterlere vakıf olma “küçük eser” ve “büyük eser” diye adlandırılmıştır. “Büyük eser”i gerçekleştiren kişinin “büyük sanat”ın sonunda “felsefe taşı”nı elde etmiş, “ölümsüzlük iksirini”ni içmiş olması, inisiyatik süreç sonunda aydınlanmış olmasını simgelerdi. “İlk madde”yi (materia prima) elde etmek ise, tüm madenlerin türediği madde cevherini elde etmek değil, ruhsal varlığın ilk halini, yani maddi dünyada doğmadan önceki saf hali, saf şuur halini elde etmek anlamına geliyordu. Metalin altına dönüşmesi sembolizminde simgelenen bir anlam da ‘aura’nın arınması, altın parlaklığını gösterecek bir saflığa ulaşmasıdır. Hermes Trismegistus’a dayanan ezoterik sembollerin, o sembolleri anlayabilecek inisiyatik eğitimden geçmemiş olanların eline geçmesi dış simyayı doğurmuştur. Bu bakımdan kimi yazarlar dış simyayı okültizm kapsamında, iç simyayı ezoterizm kapsamında ele alırlar. Görüşme Görüşme yahut mülakat, gazetecilikte demeç almak üzere birisiyle yapılan konuşma veya bilimsel araştırmalarda ve anket araştırmalarında kullanılan çoğunlukla yüz yüze yapılan haber ve bilgi toplama işidir. Görüşmeler kaydedicilerle sesli ve görüntülü olarak arşivlenmektedir. Uzun süren görüşmeye ve bunun sonucuna röportaj denir. Türkiye'de röportaj edebiyatında Hikmet Feridun Es, Mete Akyol, Uğur Dündar, Fikret Otyam, Yaşar Kemal, Abdi İpekçi, Leyla Umar, Mehmet Ali Birand; dünyada Oriana Fallaci örnekleri vardır. Önceden hazırlık yapılmamış görüşmelerde görüşmecinin ustalığı gerekir. Görüşülen kişi ve görüşme konusu hakkında asgari bilgi toplanmalıdır. Bilimsel araştırmalarda ve belgesellerde önçalışma yapılmazsa konu hakkında gereken tam bilgi toplanamaz. Yazılı, görüntülü ve sesli görüşme tekniklerinin anında verilmesi 21. yüzyılda geliştiği için, görüşmecinin teknik hıza yetişmesi, bilgi hızına bağlıdır. Özellikle gazetecilikte haber yarışında güncel kişiyi önce bulan ve konuşturan kazanır. Sadece konuşturmak yetmez, güncel konuyu genişletip yenilikler getiren görüşme yapması da gerekir. Bir Hollywood yıldızıyla görüşmek, magazin ve televole görüşmesi yapmak için uzmanlaşma gerekmez ama ciddi konularda, siyaset ve ekonomi konularında görüşmecinin uzman olması gerekir. Oriana Fallaci görüşme türüne getirdiği sivri dillilik ile tanındı. Ayetullah Humeyni röportajında başörtüsünü çıkarmasıyla görüşmeye öznelliğini kattı. Kimi politik görüşmeler tehlikelidir, görüşmecinin hayatını koyduğu politik ve bilimsel görüşmeler olabilir. Görüşmede basın ahlak yasaları ve bilimsellik esastır. Eğer görüşülen kişi, söylediklerinin bir kısmını yazdırmaz veya görüntülendirmezse görüşmeci buna uyar. Görüşmecinin bilinen soruları sorması görüşmeye bir özellik kazandırmaz. Herkesin bildiğini yinelemek olur. Sarsıcı sorularla muhatap sıkıştırılırsa kamuoyunun beklediği bilgi sağlanabilirse görüşme tam olur. Görüşmeci savcı veya polis gibi sorgulayamaz. Kameranın yaygınlaşması görüşmeciyi ikinci plana itmiştir. Bu durumda kamera görüşmeciden daha fazla bilgi vermektedir. Bir politikacıyla görüşürken, bir sürü konuşma olmuş ama hiçbir şey söylenmemiş gibi olurken, kameranın politikacının mimiklerini kaydetmesi, uyuklamasını vermesi görüşmeden daha çarpıcı hale gelmiştir. Görüşülen kişi taraflı olabilir, yalan söyleyebilir, gerçeği gizleyebilir, soru sormaya fırsat vermemecesine kesintisiz boş laf üretebilir. Görüşmeci de taraflı olabilir ama kamuoyunu yanıltıcı bilgi veremez. Niyazi Karasar, "Bilimsel araştırma Yöntemi", Ankara 1994, 5.bs. Association for Educational Communications and Technology Association for Educational Communications and Technology (Eğitimsel İletişimler ve Teknoloji Derneği) Eğitim Teknolojisi bilim dalının uluslararası örgütüdür. Eğitim Teknolojisi profesyonellerinin ve akademisyenlerinin üyesi olabildiği derneğin merkezi Amerika Birleşik Devletleri'ndedir ve dili İngilizcedir. Kısaltması AECT olan dernek başta Educational Technology Research and Development olmak üzere süreli yayınlar ve başta Handbook of Research for Educational Communications and Technology olmak üzere akademik kitaplar yayınlamaktadır. Educational Technology Research and Development ( ETR&D, Eğitim Teknolojisi Araştırma ve Geliştirme ) süreli yayını eğitim teknolojisi alanındaki en prestijli hakemli dergidir. Kuruluşa ve yayınlarına kendi sitesinden ulaşılabilir. LeAnn Rimes LeAnn Rimes, tam adı "Margaret LeAnn Rimes" olan 28 Ağustos 1982 Jackson, Missisippi doğumlu ABD'nin en ünlü country müzik şarkıcılarındandır. Şarkı söylemeye 3 yaşında başlamış ve şimdiye değin 37 milyonun üstünde albüm satmıştır. Henüz 7 yaşındayken, bir Dallas Müzikal ürünü olan ""Christmas Carol""u söylemiştir. Daha sonra ""Dallas Kovboyları Futbol Oyunları""nın açılışında ""The Star Spangled Banner""ı söylemiştir. 11 yaşına geldiğinde yalnızca Dallas'ın yerel müzik marketlerinde bulunabilen ""All That"" isimli albümünü çıkardı. Bu, ""Curb Records""un ilgisini çekti. 1996 yılında ise 14 yaşındaki LeAnn Rimes ilk uzun metrajlı albümünü çıkardı. 1997 yılında çıkardığı ""You Light Up My Life : Inspirational Songs"" isimli albümüyle daha önce hiçbir Country şarkıcısının başaramadığı, 3 Bilbord Listesine, Pop, Country ve Modern Hristiyan dallarında giriş yapmayı başardı. Aynı yıl piyasaya çıkardığı ""How Do I Live"" isimli parçasıyla Billbord dergisinin ""Hot 100"" listesinde 69 hafta boyunca 1 numara kalarak kırılması güç bir rekora imza attı. Ayrıca yazılma aşamasında yardım ettiği ""Holiday In Your Heart"" isimli bir kitabın televizyon serisinde oynadı. 15 yaşındaki bir yıldız için güzel bir yıl geçiren LeAnn Rimes bir ""Amerikan Müzik Ödülü"", 2 ""Grammy Ödülü"", 3 ""Country Müzik Akademisi Ödülü"", ve 4 ""Bilbord Müzik Ödülü"" kazandı. 1998 yılında ise ""Yükselen Aktris Dalı""nda ""Lone Star Film & Televizyon Özel Ödülü""nü kazandı. 1999 yılında, aralarında ""Crazy"" ve ""I Fall to Pieces"" şarkılarının da bulunduğu 11 ayrı ülke dilinde hazırlanmış bir albüm piyasaya sürdü. 2000 yılında yaptığı film müzikleri ile de adından sıkça söz ettirdi. Küçük bir bütçeyle çekilen ""Coyote Ugly"" filminde hem oynadı hem de film müzikleri için aralarında ""Can't Fight The Moonlight"" gibi başarılı bir şarkının da bulunduğu 4 adet Diane Warren şarkısı seslendirdi. 2006 yılında Avrupa'da ""Whatever We Wanna"" isimli pop öğelerinin ağırlıklı olduğu bir albüm çıkardı. Albümde bulunan 15 şarkıdan 10'unun sözlerinin yazımında yardımcı olmuştur. Kendisiyle ilgili diğer ilginç bir özellik de kendisi gibi başarılı Country şarkıcısı olan ""Shania Twain"" ile aynı gün doğmasıdır. LeAnn Rimes, 23 Şubat 2002'de bir dansçı olan Dean Sheremet ile evlenmiştir. BayramÄ±n Olsun Bayramın Olsun, Türk şarkıcı Ümit Besen'in stüdyo albümü. 1982 yılında Emre Plak'tan yayımlandı. Araştırma tekniği Bilimsel araştırma ve yazmanın bir usulü vardır. Tez, rapor, kitap gibi formlar halinde yapılan çalışmalarda standart haline gelmiş teknik bulunmaktadır. Sayfa düzeni, satır ve paragraf düzeni, numaralandırma sistemi, bölümlendirme, başlıklar, imlâ, dilbilgisi halinde bunlar sıralanmaktadır. Sayfa düzeni sayfanın alt, üst ve yan boşluklarını ayarlamaktır. Word ilk açıldığında bunları varsayılan ayarlarla sunar, özelleştirmeyle istenilen biçimlendirme sağlanabilir. Başlık konuyla doğrudan ilgili olur. Fontlar yazıyla uyumlu yapılır. Çok fazla altbaşlık verilirse, eğer altbaşlıkların metinleri azsa araştırma başlık enflasyonuna uğrar. Bölümlendirme üç ana bölümden ibarettir: Ön bölüm, metin bölümü, son bölüm. Önsöz araştırmanın tanıtımı, amacın belirtilmesidir. Uzun olmaz. Grafikler 1.1, 1.2 sistemiyle numaralandırılır. Grafikler -her tür tablo, çizelge, şekil- listesi yapılır. Metinde kullanılan kısaltmalar bir listeyle gösterilir. Giriş'te konu kısaca anlatılır, yöntem belirtilir. Kuramsal çerçeve bilgisi verilir. İçindekiler: Ön bölüm sayfaları romen rakamlarıyla sayfalandırılır. Girişten itibaren arap rakamları kullanılır. İçindekileri numaralandırma sistemi şöyledir: I. A. 1. a. (1) (a) (i) (ii) sırasına göre. Bu yaygın sistemdir. İkinci sistemde 1, 1.1, 1.2, 1.2.1, 1.3, 2, 2.1, 2.1.1 kullanılır. Alıntı yapılan yahut özet halinde başvurulan kaynaklar verilir. Yazarlar soyadına göre dizilir. MLA sistemi yaygındır. Yazar, eserin tarihi, adı, yer, zaman. Kitap ve makaleler ayrı ayrı veya hepsi bir arada verilebilir. Kaynakça yazılış sistemi tutarsızlığını önlemenin en iyi yolu MLA'dır. APA sistemi de yaygındır. Alıntı biçimine İngilizcede citation denir. Doğrudan yapılan alıntılar tırnak içinde veya küçük puntoyla aktarılır. Dört satırdan fazla aktarmada blok yapılır. Hasangazi, Ulukışla Hasangazi, Niğde ilinin Ulukışla ilçesine bağlı bir köydür. Hasangazi, Ulukışla'ya 16 km Niğde'ye 70 km Mersin'e de 135 km uzaklıktadır. Adriano Celentano Adriano Celentano (d. 6 Ocak 1938), İtalyan şarkıcı, güfteci, komedyen, aktör ve televizyon sunucusu. Celentano, Milano'da "Il ragazzo della via Gluck" adında bir şarkı da yazdığı Via Gluck'ta doğmuştur. Eskiden saat tamirciliği yapmıştır. Bir kadın gelip eski bozuk bir saatini ona verip ortadan kaybolmuştur ve kadın o saati verdikten sonra kariyeri başlamıştır. Bu saatin kendisi için uğurlu olduğunu söylemiştir. Daha sonra Puglia'dan İtalya'nın kuzeyine taşınan ailesi için de bir şarkı yazmıştır. Celentano, Avrupa rock müziğinin öncülerinden Ghigo Agosti'nin öğrencisidir. Onun esas idolü Elvis Presley'dir. Ayrıca, Hula hoop modasının en bilinen dansçısıdır. Ornella Muti, Eleonora Giorgi ve karısı Claudia Mori ile filmlerde roller almıştır. Ayrıca İtalyan TV şovlarında da çalışmıştır. Rosalinda Celentano, Adriano Celentano ve karısı Claudia Mori'nin kızıdır. KÃ¼rdoloji Kürdoloji veya Kürt çalışmaları, Kürtçe, Kürtler, Kürt kültürü, geleneği vb. üzerine farklı disiplinler ile akademik olarak inceleme ve araştırma yapmayı amaçlayan öğreti. Günümüzde Kürdoloji şeklinde bir disiplinin olduğunu söylemek mümkündür. Bunun tek başına İranoloji ve Türkoloji gibi ayrı bir disiplin olmadığı görüşü de hâkim paradigmalardandır. Genel olarak ilk varoluş yeri Kürt nüfusunun yoğunlukta ve etkinlikte olmadığı ülkelerdir. Sovyetler Birliği'ndeki Kürtler Kürdolojinin temellerini atmıştır ve Sovyetler Birliği'ndeki çalışmalar öne çıkmıştır. Sovyet ulus sistemi ve Kürt milliyetçi hareketinin de katkısı olmuştur. Sovyetlerdeki önemli dört Kürdoloji merkezi Leningrad, Erivan, Moskova ve Bakü’de ortaya çıktı. Erivan'da düzenlenen 1934 Kürdoloji Kongresi sonrasında "Kürdoloji" kavramı yaygın hale geldi. Potansiyeli olmasına rağmen günümüzde az gelişmiş durumdadır. Owen Wilson Owen Cunningham Wilson (d. 18 Kasım 1968; Dallas, Teksas), Amerikalı oyuncu ve senarist. En çok "The Haunting" ve "The Royal Tenenbaums" adlı filmlerdeki rolleriyle tanınır. "Tenenbaum Ailesi" filmi için yazdığı senaryo ile Oscar'a aday gösterilmiştir. İrlanda asıllıdır. Kardeşi Luke Wilson da kendisi gibi oyuncudur. Wilson'un kendine özgü burnu, gençliğinde açıklanamayan bir yaralanmanın sonucudur. Tam olarak belirtilmemiş olsa da, Wilson bunun kaba davranışının veya futbol oynamanın sonucu olduğunu ima etti. Yine de özelliklerinden gurur duyduğunu itiraf etmektedir. Ağustos 2007'de Owen Wilson 3 ay önce ayrıldığı sevgilisi Kate Hudson'ın başka bir erkekle öpüşürken fotoğraflarını görünce aşırı dozda ilaç aldıktan sonra bileklerini keserek ölmek istedi. intihar girişiminde bulundu ve ardından Los Angeles'taki St. John's Sağlık Merkezi ve Cedars-Sinai Tıp Merkezinde geçirdiği depresyon nedeniyle tedavi edildi. Hastaneye yatışından birkaç gün sonra Wilson, arkadaşı Ben Stiller tarafından yönetilen ve başrolde bulunan Tropic Thunder'daki rolünden çekildi ve yerini Matthew McConaughey aldı. Wilson için çok fazla istenmeyen reklamla sonuçlandı ve o zamandan beri röportaj yapmaktan çekindi. Ocak 2011'de, Wilson ve kız arkadaşı Jade Duell'in bir oğlu oldu. Wilson ve Duell ilişkilerini o yıldan sonra bitirdiler. Ocak 2014'te, Caroline Lindqvist, Wilson'un ikinci oğlunu doğurdu. 2018'de eski kız arkadaşı Varunie Vongsvirates ile birlikte üçüncü bir çocuğu oldu. Vongsvirates'e göre Wilson Kasım 2019 itibarıyla kızıyla halen tanışmamıştır. Abaza Mehmed Paşa Abaza Mehmed Paşa (1576-1634) Osmanlı veziri, valisi, devlet adamı, kumandanı ve aynı zamanda isyancı lideriydi. Celali isyanları diğer birçok liderleri gibi hem Osmanlı Devleti'nin yüksek kademelerinde görev aldı, hem de Osmanlı Devleti'ne karşı bayrak açtı. Abaza asıllı ve köle kökenli bir devlet adamı olan Abaza Mehmed Paşa Halep valisi Canbulatoğlu Ali Paşa'nın hazinedarı olarak kariyerine başladı. Canbulatoğlu ailesi Halep'in nesilden nesile geçen valileriydi. Abaza Mehmed Paşa, Canbulatoğlu Ali Paşa'nın başlattığı Celali isyanlarında onun yanında yer aldı. 1607 yılında Canbulatoğlu'nun Amik ovasında Osmanlı sadrazamı Kuyucu Murat Paşa'nın ordularına yenilmesi sonucu esir düştü. Yeniçeri ağası Halil Paşa'nın araya girmesi sonucu ölümden kurtuldu ve bundan sonra Halil Paşa'nın himayesinde Osmanlı hizmetine girdi. Halil Paşa Osmanlı hanedanından bir kızla evlenerek Damat Halil Paşa oldu. Kaptan-ı Derya tayin edilince Abaza Mehmed Paşa'yı Derya Beyi yaptı. Abaza Mehmed Paşa Silahtarlık, Halep ve Maraş valiliği yaparak Osmanlı Devleti kademelerinde yükseldi. Osmanlı-İran Savaşları sırasında Erzurum valisiydi. 1617 yılında Damat Halil Paşa sadrazamlığa getirildi ve Serdar-ı Ekrem sıfatıyla İran'a giderken Abaza Mehmed Paşa'yı da beraberinde götürdü. İran'la yapılan savaşlar Doğu Anadolu Bölgesi'nde halk arasında büyük sancılara neden olmuştu. Örneğin Erzurum'da Osmanlı-İran Savaşları dolayısıyla çok sayıda yeniçeri bulunuyordu. Savaşlar sırasında çok sıkıntıya düşmüş olan Erzurum halkı ile halka kötü davranan yeniçeriler arasında büyük bir anlaşmazlık ortaya çıkmıştı. Bu arada Osmanlı padişahı Genç Osman yeniçeriler tarafından tahttan indirilmiş ve acımasızca öldürülmüştü. Bu olaylar sonucu Abaza Mehmed Paşa yeniçeri ocaklarının kaldırılması gerektiği sonucuna vardı. O yüzden 1624 yılında kendi valilik bölgesindeki birçok yeniçeriyi yakalatıp öldürterek bir Celali isyanı başlattı. Abaza Mehmed Paşa kendi bölgesindeki yeniçerileri öldürtmekle kalmayıp yeniçerileri tamamen ortadan kaldırmak amacıyla ordusuyla İstanbul'a doğru yola çıktı. Halktan vergi topladı. Otuzbin kişilik bir kuvvetle Sivas'ı ele geçirdi. Ankara'yı kuşattı. Bursa'yı da kuşattı ama alamadı. Niğde'ye geri çekildi. Bu yenilgilere rağmen uzun bir süre boyunca Erzurum'u yeniçerilere ve Osmanlı Devleti'ne karşı bir ayaklanma merkezi haline getirmeyi başardı. 15 Ekim-25 Kasım 1627 tarihleri arasında eski patronu Damat Halil Paşa'nın komutasındaki bir ordu Erzurum kalesini kuşattı ama Abaza Mehmed Paşa'nın komutasındaki direnişi kıramayarak geri çekildi. Ertesi yıl 6 Eylül 1628 tarihinde IV. Murat'ın yeni sadrazamı Gazi Ekrem Hüsrev Paşa'nın komutasındaki ordu tekrar Erzurum kalesini kuşattı. 14 gün süren bir kuşatma sonunda Abaza Mehmet Paşa'nın Erzurum'daki direnişini kırarak Erzurum'un kontrolünü ele geçirmeyi başarabildi. Abaza Mehmed Paşa yenildikten sonra İstanbul'a getirildi. İdam edilmesi beklenirken tam tersine zekası ve cesaretinden etkilenen IV. Murat tarafından affedildi ve 22 Eylül 1628 tarihinde Bosna beylerbeyliğine atandı. 1633 yılında IV. Murat Abaza Mehmed Paşa'ya antlaşma koşullarına uymayan Lehistan'a girmesini emretti. Vidin'de Kırım, Eflak ve Boğdan'dan gelen birliklerle buluşan Abaza Mehmed Paşa Lehistan'a girdi. Abaza Mehmed Paşa'nın Lehistan'dan çok miktarda esir ve ganimet alarak geri dönmesi üzerine Lehistan elçisi Trebzinski barış istedi. Yıllık vergi ödemek ve Dinyester nehri üzerindeki kaleleri yıkma koşuluyla Osmanlılar bu barış isteğini kabul ettiler. Lehistan tekrar antlaşma hükümlerine uymayınca 15 Nisan 1634 tarihinde IV. Murat bizzat ordularının başına geçerek Lehistan'a hareket etti. Abaza Mehmed Paşa artık padişahın en yakın çevresine girmiş ve bu seferde padişahın hemen yanında yer almıştı. 27 Nisan 1634 tarihinde ordular Edirne'ye vardığında Lehistan tekrar barışa razı oldu. IV. Murat İstanbul'a geri döndü. IV. Murat Abaza Mehmet Paşa'nın cesaretini ve kahramanlığını çok beğenmekle birlikte her zaman için bir ayaklanma çıkaracağından kuşkulanıyordu. Rum ve Ermeniler arasında çıkan bir anlaşmazlıkta, Abaza Mehmet Paşa'nın Ermenilerden rüşvet alarak onlara çıkar sağladığı gerekçesiyle 1634 yılında idam edildi. Kuyucu Murat Paşa türbesine gömüldü. Abaza Mehmet Paşa kendisine has giyimiyle ilgi toplardı.(Abaza kesimi "Çerkeska") Giyimi diğer Osmanlı Devlet adamları ve hatta padişah tarafından taklit edilmişti. Mandy Moore Amanda Leigh "Mandy" Moore (d. 10 Nisan 1984, Nashua, New Hampshire), Amerikalı şarkıcı ve sinema oyuncusu. Orlando'da büyüdü. İlk albümü 15 yaşında çıkardığı 'Candy' albümüdür. TCG Ã‡anakkale (S-333) TCG "Çanakkale" (S 333) "(USS "Bumper" SS-333"), bir Balao sınıfı denizaltıdır. Batı Hint Okyanusu'daki "Bumper" isimli bir balığın ardından isimlendirilen araç 16 Kasım 1950'ye kadar ABD donanmasında görev yapmıştır. Türk Deniz Kuvvetleri'ne verilen denizaltı, donanma tarafından 11 Ağustos 1976'ya kadar kullanılmıştır. 16.11.1950-04.05.1972 tarihleri arasında aktif hizmet vermiştir. 6 Ağustos 1944'te Electric Boat Co., (Groton, Conn.) tarafından üretilmiş ve 9 Aralık 1944'te göreve başlamıştır. 22 Nisan ve 15 Ağustos 1945 tarihleri arasında Java ve Güney Çin Denizi'nde ve Siam Körfezi'nde iki seyir görevi tamamlamıştır. Bu görevlerede 1189 tonluk bir tankeri batırmış, demir atmış küçük bir tankere hasar vermiş ve 4 değişik küçük deniz aracını topa tutarak batırmıştır. TCG Çanakkale, Bumper ismi ile ABD ordusunda hizmet verirken II. Dünya Savaşı'ndaki katkılarından ötürü madalya ile ödüllendirilmiştir. FC KÃ¸benhavn FC Kopenhag veya FC København, Danimarka'nın önde gelen futbol kulüplerinden birisidir. 1992 yılında Kıta Avrupası'nın en eski futbol kulübü Kjøbenhavns Boldklub ile Boldklubben 1903 kulüplerinin futbol takımlarını birleştirmesiyle kurulan ekip maçlarını Kopenhag'daki 38,065 kişilik Parken Stadı'nda oynamaktadır. Kulüp UEFA Şampiyonlar Ligi'nde gruplardan bir üst tura yükselen ilk Danimarka takımıdır. Brenner GeÃ§idi Brenner Geçidi, Alpler'de, 1.370 metre rakımlı bir geçittir. Romalılar döneminde Germen ülkesi ile Kuzey İtalya arasındaki başlıca yolu oluşturan Brenner Geçidi, günümüzde de Avusturya ile İtalya arasındaki en önemli geçittir. Geçitten geçen ilk karayolu 1772'de yapılmış, 1864-1867 arasında Innsbruck'u Bolzano'ya bağlanan Demiryolu hattı döşenmiştir. Honda Racing F1 Honda F1, Japon otomobil üreticisi Honda'nın Formula 1 takımıdır. Eskiden BAR Honda olan ismi, Honda takımının hisselerin tamamını almasıyla Honda F1 Racing Team oldu. Takım son kez 2008 sezonunda yarıştı, sezon sonunda ekonomik kriz yüzünden Formula 1'den çekildi. Ross Brawn tarafından satın alınan takımın adı Brawn GP olarak değiştirildi. Takımın son sezonundaki pilotları pilotları Brezilyalı Rubens Barrichello ve İngiliz Jenson Button da Brawn GP adına yarışmaya başladı. Botulizm Botulizm veya botulismus, Clostridium botulinum bakterisinin ürettiği toksinden kaynaklanan bir zehirlenme türü. Çoğunlukla, evde hazırlanmış ve uygun şekilde sterilize edilmemiş konservelerden kaynaklanır. Bununla birlikte açık yaralardan da enfeksiyon kapılabilir. C. botulinum bakterisi toprak altında oksijensiz ortamda yaşar ve ısıya dayanıklı sporlar üretir. Sporların tamamen yokedilmesi için, gıdaların en az 120 °C sıcaklıkta kaynatılması gerekir ki bu sıcaklığa ancak düdüklü tencerede veya endüstriyel ocaklarda ulaşılır. Normal tencerede kaynatma yeterince güvenli değildir. Ancak, konservede üreyen bakterilerin ürettiği zehir ısıya çok dayanıklı değildir ve gıdalar yemeden önce en az 2 dakika 70 °C sıcaklıkta pişirilirse toksinler tamamen yokolur. Botulizm, ender rastlanan ancak tehlikeli bir Klostridial enfeksiyondur. Botulismus, genel olarak toksienfeksiyöz bir hastalıktır. Hem etkenin patojenik etkisi hem de ürettiği botulismus toksini etki gösterir. "C. botulinum" Van Armenger (1896) tarafından incelenmiş ve tanımlanmıştır. Araştırmasında, tam olarak dumanlanmamış jambon yediği için zehirlenen bir grup insanı ve jambonları incelemiş ve ölen bir hastanın karaciğer ile jambondan "C. botulinum" izole etmiştir. Yine aynı araştırmacı bu etkene ait toksinleri de ortaya koymuştur. Tavuklarda ise 1913 yılında ortaya koyulmuştur. "Clostridium botulinum" adlı bakterinin organizmaya girmesi sonucunda ortaya çıkan botulizmin nedeni, konserveler, özellikle de mikroorganizmanın dirençli sporları normal pişirme yöntemleri sırasında ölmediklerinden, evde yapılan konservelerdir. Ayrıca bebeklerde, "C. botulinum" sporlarını içeren bal ve bal içeren gıda maddelerinin tüketilmesi sonucunda botülizm görülebilmektedir. Bundan başka portantre olarak adlandırılan ve vücudun herhangi bir yerinde bulunan yara vb bölgelerden etkenin dokulara invaze olması (istila etmesi) şeklinde ortaya çıkar. Bakteri, bedende enfeksiyona yol açmamakla birlikte ürettiği güçlü toksin, gözlerde uyum felci, çift görme, ağız kuruluğu, halsizlik, baş ağrısı gibi ilk belirtilerden sonra, ishal ve kusmaya neden olur; kalp ritm bozuklukları ve solunum felcine yol açarak hastayı ölüme sürükleyebilir. Tedavide özel botülizm serumuna başvurulur. Hastalıktan korunma, konservelerin sağlık kurallarına uygun hazırlanmasına, kutusunun bir yanı bombe yapmış konservelerin satın alınmamasına dayanır. Sığır, koyun ve keçilerde "Clostridium botulinum" tip C ve tip D’ nin oluşturduğu bir toksienfeksiyondur. Sığır botulismusuna Lamziekte de denmektedir. Mera veya yemlerin fosfor ve proteince yetersizliği hayvanları kokuşmuş kadavra artıklarına (yabani su kanatlıları, kemirici ve sürüngen hayvanlar) yönelterek hastalık çıkışında önemli bir role sahiptir. Etken sporu ve botulismus toksini içeren materyalin alımı ile sporlar bağırsaklarda germinatif (üreme) faza geçerek toksikasyonu oluşturabileceği gibi bazen 1 g toksik materyalin alımı bir sığırın doğrudan ölümü için yeterli olabilmektedir. Ölüm sonrası kaslara geçen etken yeni hayvanlar için öldürücü olmayı devam ettirir. "Cl. botulinum" toksini acetil kolin sentezini engeller ve motorik sinir sisteminde paralize neden olur ve paraliz sonucu oluşan bulgularla seyreder. Mortalite %90-95’e çıkabilir. En etkin, en pratik, en ekonomik koruma aşılama ile sağlanır. Botülizme neden olan toksin, Allergan firması tarafından Botox markası adı altında pazarlanmaktadır. Kozmetik kullanımının yanı sıra Botox, nörolojide servikal distoni, blefarospazm, ve çeşitli fasiyal sinir (C.N. VII) rahatsızlıklarında ve dermatolojide hiperhidrosis (aşırı terleme) tedavilerinde de kullanılmaktadır. Hayvanlarda botulizme karşı koruyucu aşı, Dollvet firması tarafından Botudoll markası adı altında pazarlanmaktadır. Williams Racing Belediye meclisi Belediye Meclisi, belde halkının yerel ve ortak nitelikteki ihtiyaçlarını gidermek amacıyla kurulan, üyeleri yerel seçimle iş başına gelen, idarî ve malî özerkliğe sahip kamu kurumudur. Üye sayısı ise belediyenin nüfusuna göre değişir, ancak dokuzdan az olamaz. Meclis, kendisinin karar vereceği bir aylık tatil dışında her ay toplanır. Belediye Meclisine, belediye başkanı başkanlık eder. Belediye meclisi üyelikleri için son genel nüfus sayımı sonuçlarına göre aşağıdaki üye sayıları geçerlidir. Fare Fare, kemiriciler (Rodentia) takımının Myomorpha alt takımından, başta ev faresi ("Mus musculus") olmak üzere çok sayıda küçük memelinin ortak adı. Belirli bir taksonomik gruba karşılık gelmeyen "fare" adı, bilimsel adlandırmada özellikle Muridae familyasının üyeleri ile Cricetidae familyasının Hespromyini oymağı (Yeni Dünya fareleri) için kullanılır. Bununla birlikte Muridae familyasının "Rattus" cinsini oluşturan ve halk arasında lağım faresi ya da keme olarak da bilinen kemiricilere sıçan denilir. Cricetidae familyasının "Microtus" cinsini oluşturan ve tarla faresi olarak da bilinen kemiriciler ise fare türü değildir. Çok hızlı kaçabilen ve çok hızlı üreyen hayvanlardır, yeryüzünün bütün karalarına dağılmışlardır. Yanaklarından omuzlarına kadar inen küçük astarlı iki dış çene keseleri vardır. Fareler bu keselerde yiyecek taşırlar, temizlemek gerektiğinde de içini dışına çıkararak çevirip temizlerler. Avurdu keseli fare yuva yaparken toprağı güçlü ön pençeleriyle kazar. Kıvrık kesici dişlerini sert toprak ve taşları yerinden oynatmak için kullanır. Kesici dişleri sürekli olarak büyüdüğü için aşınan yüzeyler hemen yenilenir. Tahıl, kök, meyve, ot, böcek gibi çok çeşitli yiyeceklerle beslenirler. Ayrıca, farelerin genetik yapısı ile insan genetik yapısının ileri düzeydeki benzerliği ve üreme hızları dolayısıyla, kobay olarak yaygınca kullanılırlar. Tarlalara, ambarlara ve evlere dadanarak insanın besin kaynaklarına ortak olurlar. İnsan eliyle yapılmış korunaklı yapılarda yaşamayı yeğleyen birçok tür, depolanmış yiyecekleri tüketen, her çeşit gereci kemiren, hatta hantavirüs,tifüs, veba gibi salgın hastalıkları taşıyabilen önemli zararlılardır. Doğada yaşayan ve kalabalık sürüler halinde bulunduklarında zaman zaman tarım ürünlerine büyük zararlar verebilir. Birçok yabanıl hayvanın en önemli besinlerinden biri olan fareler bu yönleriyle doğal dengeyi koruyan hayvanlar olarak da kabul edilir. Fare hayvanlar âleminin birer üyesi olup kemirgenler içinde incelenen memeli bir hayvandır. Fareler diğer haşerelerden farklı bir yapıya sahiptirler. Dünyanın her yerinde yaşayan ve hepçil hayvanlardır. Yapıları türlerine bağlı olarak değişmektedir fakat vücut biyolojileri aynıdır. Fare iskelet sistemine sahiptir. Bu bakımdan vücut yapısı gelişmiş bir haldedir. Farelerin bedeninde toplamda 4 ayağı vardır ve ayaklarının ucunda parmakları vardır ve her parmağının uç kısmında tırnakları bulunur bu sayede çok yüksek yerlere tırmanırlar ve çok hızlı koşarlar. Bazı fare türlerinde ön ayaklar kısa halde arka ayaklar ise çok uzun olmaktadır. Tıpkı kanguru faresinde olduğu gibi ön ayaklar çok kısa arka ayaklar ise çok uzundur. Farenin bedeninin bitiminde uzunca kuyrukları bulunur bazı türlerinde bu kuyruk bedenin 2 katı kadar olabilmektedir. Fare kuyruğunu genellikle tutunma aracı olarak kullanır. Farelerin baş kısmında ağız yapıları bulunur ve ağzının içinde sıralı halde dişleri vardır. Farenin dişlerinin özelliği çok sert cisimleri dahi kemirebilirler. Bazen mermer gibi sert cisimleri dahi kemirirler. Bu kemirilme aşamasında farenin dişleri körelir fakat farenin dişlerinin özelliği dişlerin kendisini yenilenmesidir. Farelerin tükürük salgısı da narkoz etkisinde insan ve hayvanları pasif durumda yakaladıkları zaman, özellikle geceleri bu canlıların kulak, burun, dudak ve parmaklarını kemirerek yerler. Tükürüğünün özelliğinden dolayı canlılar bunu fark etmezler. Fareler'de burun başın ön kısmındadır ve çok güçlü koku alma hissine sahiptirler. Fareler birçok hayvanı kokusundan tanır. Ve yiyeceklerin kokusunu da çok uzaktan algılarlar. Farelerde ağız ile burun arasında bıyıklar vardır. Farenin başının önünde bulunan 2 adet göz ve 2 adet dış kulak yapıları vardır. Kulaklar bazı farelerde çok büyük bazılarında ise çok küçüktür. Fareler beslenmek için yaşadığı yere göre farklı maddeleri seçerler. Bazı fareler tarlalarda ve ekinler arasında yaşarlar ve bitkilerle beslenirler. Bazıları lağımda. Bazıları sularda bazıları da tamamen doğada yaşarlar ve yaşadığı çevreden beslenirler. Bunun yanında fareler besin olarak böcekleri, ölü hayvan leşlerini ve atık olan her şeyi yerler. Fareler çeşidine ve türüne göre faklı sayıda çoğalırlar. Bazı fare türleri yılda 4 bazıları ise 6 defa yavrularlar. Fareler diğer haşerelerden farklı olarak üremede canlı yavru doğururlar. Yani fareler herhangi bir yere yumurta bırakmazlar. Evinizde fare olup olmadığını anlamak için temizlik yaptığınızda eğer evde fare pisliği var ise mutlaka evinizde fare var demektir. Fare pisliği pirinç tanesi büyüklüğünde ve siyah renktedir. Farelerin genetik yapısı tıpkı insanlara benzer bu bakımdan insanlara çok faydası vardır. Gelişen ilaç sanayisi ve tıp fareleri insan yerine kobay olarak kullanmaktadır. Bu da bilim açısından çok önemli bir güzelliktir. Fareler yaşadığı yere göre farklı isimler alırlar. Tarlada yaşayan fareler tarla faresi, lağımda yaşayanlar lağım faresi veya evlerde yaşayan küçük farelere ev faresi denir. Boksör (köpek) Boksör (Almanca: "Boxer"), orta irilikte, dolgun ama güçlü ve kendine özgü bir biçimi olan bekçi köpeği ırkı. Cesareti ve dayanıklılığı, zeka, her canlının yavrularına karşı sempati duyması, koruyucu, kollayıcı gözüpeklik, çeviklik ve gücü birleştiren boksörün yüksekliği, omuzdan yere kadar yaklaşık 53–64 cm, ağırlığı 30 kg kadardır. Kısa, parlak, yumuşak derisi, kızıl ya da kahverengi zemin üstüne benekli ya da çizgili ya da ayak, göğüs ve kafada beyaz çizgilidir. Burnunun ucundan ağızın ve çenenin sonuna kadar siyah bir renge sahiptir. İlk olarak 19. yüzyıl'da Almanya'da üretilen boksör ırkı, buldog ve mastif kırmasıdır. 1950'lerin ortasında beğenilen ırklar arasına girmişse de günümüzde eskisi kadar yaygın değildir. Bütün buldoglar gibi, modern boksörün ataları, köpek ve boğa dövüşleri için yetiştirilirlerdi. 19. yüzyıl'da bu sporlar yasa dışı sayılınca boksörler Almanya'da polis köpeği olarak yetiştirilmeye başlanmıştır. 2006 Tayland darbesi Eylül 2006 Tayland darbesi Tayland Kraliyet Ordusu tarafından başbakan Thaksin Shinawatra hükümetine karşı yapılmıştır. Darbe Tayland'daki uzun bir politik krizin arkasından gelmektedir. 19 Eylül 2006'da Bangkok devlet binasının çevresinde 14 tankın pozisyon aldığı ve ortalama 50 askerin binaya giriş yaptığı rapor edilmiştir. Olay sırasında başbakan Thaksin New York'taki Birleşmiş Milletler binasindan Korgeneral Sonthi Boonyaratglin işten çıkarmış ve Bangkokta olağanüstü hal ilan etmiş, Genelkurmay başkanı Ruangroj Mahasaranond'ın olağanüstü emirleri yerine getirmesini emretiği rapor edilmiş. Thailandın anayasası askıya alınmıştır.. Tayland milli televizyonu askeri kuvvetlerin Bangokun kontrolünü "kanun ve düzeni sağlamak" için aldığını beyan etmiş ve sonrasında vatansever müzik eşliğinde Kral Bhumibol Adulyadej'ın görüntülerini yayımlamıştır. BBC World, CNN, CNBC ve Bloomberg Television gibi yabancı haber kanalarının yerel yayını durdurulmuş fakat uluslararası yayına devam etmeleri engellenmemiştir. Televizyon görüntüleri Amerikan yapım M113 Zırhlı personel taşıyıcıları be M998 HMMWV araçlarını şehrin sokaklarında gösteriyordu. Yerel bütün televizyonlar döngü halinde her şeyin çabucak halledileceğinine dair ordunun konuşmasını yayımlıyolar. Tayland ordu televizyonun yayınına göre "Politik Reform Konseyi" yönetimi ele geçirmiştir ve aşaıdakini belirtmiştir: Associated Presse göre, Tayland ordusu Korgeneral Sondhi Boonyaratkalinin yönetimi ele geçirdiğini ve geçici başbakan Chitchai Wannasathit ile Savunma bakanı Thammarak Isaragura na Ayuthayanın tutuklandığını doğruladı. Darbe aylardır süren Taylanda kargaşa olduğu ve ordunun darbe planlarının olduğu yonundeki söylentilerinden sonra gelmiştir. Temmuz 2006'daki Thaksin taraftarı olduğuna inanılan yaklaşik yüz orta rütbeli subayın tayini ordu içinde görüş ayrılıklarının olduğu yönündeki körüklüyordu. Darbe Taylandın demokrasiye 1992'deki daha önceki darbeden sonra gelmektedir. BBC Newsun raporuna göre darbenin liderleri Kral ile bu akşam görüşüp kurmak istedikleri geçici hükûmeti tartışıcaklar. Birleşmiş Milletler Tayland başbakanının birkaç saat içinde konuşma yapmasına olanak sağlamak için programı değiştirdiklerini beyan etmiştir. Sergey Prokofyev Sergey Sergeyeviç Prokofyev, (Rusça: "Серге́й Серге́евич Проко́фьев"; "Sergey Sergeyeviç Prokofyev"; (d. 23 Nisan 1891 Sontsovka, Rusya, şimdi Ukrayna – ö. 5 Mart 1953 Moskova, Rusya) birçok değişik müzik türünü ustalıkla icra edebilen, bu özelliği ile 20. yüzyılın en önemli yorumcularından sayılan ünlü piyanist ve besteci. Prokofyev; Sontsovka, o zamanlar Rusya İmparatorluğu'nda şu an ise Donetsk Oblast, Ukrayna'da bulunan bir köyde dünyaya geldi. Annesi bir piyanist babası ise zengin bir ziraat mühendisi idi. Prokofyev'in olağan dışı müzik yeteneği 5 yaşında ortaya çıktı. Müzik eğitimi, annesinden aldığı piyano dersleriyle başladı. Bir süre sonra, dinleyicilerini aile dostları ve komşuların oluşturduğu konserler vermeye başladı. Üzerine eserler yazmak amacıyla temalarını not aldığı, küçük köpek yavruları adını verdiği bir not defteri tutmaktaydı. Annesi, St. Petersburg da oturan babasını ziyarete gittiğinde, büyük şehrin müzik ortamını görmesi için Sergei'yi de yanında götürürdü. Bu geziler sayesinde Prokofyev, Rus bestecilerinin büyük çaplı yapıtlarını dinleme fırsatı bulmuştu. 7 yaşında ise satranç oynamayı öğrendi ve bu oyunu zamanındaki şampiyonlarla boy ölçüşebilecek kadar ustaca oynadı. Prokofyev'in hayatı boyunca bu ikili (müzik ve satranç) bir tutku olarak kaldı. 1902 yılında yorum dersleri almadan önce bile birkaç tane yenilikçi eser bestelemişti. İlk zamanlarında ürettiği bir Fa majör eserinde siyah notalara dokunmayı sevmediğinden si bemolü kullanmamıştı. Yeteri kadar teorik alt yapıyı öğrendikten sonra kendi tarzını oluşturacak denemelere başladı. 1910 yılında babasının ölmesi ile birlikte ekonomik desteği de sona erdi, ama bu süreye kadar edindiği ünü ile kendi yaşamını geçindirebilecek kadar para kazanabildi. 1918 yılının Mayıs ayında hem Rusya'daki devrimin etkisi ile huzursuz ortamdan kaçmak hem de kendi deneysel müziğini yapabileceği daha rahat bir ortam bulmak için kalıcı bir süreliğine olmak üzere Amerika'ya doğru hareket etti. Müziğinin olgunlaşmasında önemli bir yere sahip olan film müziğine duyduğu ilgiden dolayı film endüstrisinde bulundu. Kendine ve diğer birtakım Rus bestecilerine ait kaydı bulunmayan piyano eserlerinin kayıtlarını yaptı. San Fransisko'ya ulaştıktan sonra hemen diğer ünlü Rus sığınmacılarla karşılaştırıldı. Bundan sonra da New York'ta bir solo konser vermek üzere yolculuğa çıktı. Bunu diğer konserler izledi. Bir opera bestelemek için bir anlaşma imzalamasına rağmen çeşitli sorunlardan dolayı bu opera macerası başarıya ulaşamadı ve bu başarısızlık Prokofyev'in Amerika macerasının da sonu oldu. 1920 yılında Rusya'ya başarısız bir şekilde dönmek istemediğinden dolayı Paris'e gitti. Burada kendisinin müziğine daha hazır olan bir ortam bulan Prokofyev yarım bıraktığı işlerine geri döndü ve onları bitirdi. 1930'lu yılların başında Prokofyev'in evine duyduğu özlemin artması ile eserlerinin prömiyerlerini daha sık olarak kendi ülkesinde yapmaya başladı. 1934 yılında Prokofyev kalıcı olarak Sovyetler Birliği'ne geri döndü. Ailesi ise kendinden bir yıl sonra geri dönebildi. Sovyetler Birliği'ndeki değişen politikalar sayesinde kendine daha özgür bir alan bulabildi, yalnız bu politikalar Rus yorumcuların neredeyse tümüyle dışarı ile olan ilişkisini koparıyordu. 1941 yılında geçirdiği ilk kalp krizi ile bozulmaya başlayan sağlığı savaş ve savaş sonrası yıllarda giderek bozularak 5 Mart 1953 günü 62 yaşında iken ölmesine neden oldu. Aspergillus oryzae Aspergillus oryzae (Çince: 麴菌, 麴霉菌, 曲霉菌, pinyin: qū meí jùn, Japonca: 麹, 麹菌, koji veya koji-kin) Çin mutfağı ve Japon mutfaklarında kullanılan, soya fasulyesini fermente edip miso ve soya sosu üreten bir mantardır. Mantar ayrıca her iki çeşit ülkenin kültüründe de pirinç, patates ve tahıllardaki nişastayı şekere dönüştürüp sake, şoçu ve huangjiu fermantasyonu için kullanılır. Japon mutfağında koji olarak adlandırılan mantar kültürünün hazırlanmasında pişmiş pirinç, arpa veya soya fasulyasına "A. orizae" sporları serpilir. 3-4 gün boyunca %90-95 nem ve 42 °C'de bekletilir, düzenli alıklarla karıştılır. Her bir pirinç tanesi böylece ince bir miselium tabakası ile kaplanır. Sporlar oluşmadan mantarın büyümesi durdurulur. Kojide çeşitli enzimler mevcuttur, bunların arasında amilaz, proteazlar, sulfatazlar, nükleazlar, fosfatazlar, transglikozidazlar ve diğerleri sayılabilir. Koji, sonra deniz tuzu ve soya fasulyesi ile karıştırılarak miso yapımında kullanılır. "Kırmızı "kōji-kin"", başka bir tür olan "Monascus purpureus"'tur. "A. oryzae" genom dizini Japon biyoteknoloji şirketleri tarafından çözülmüştür . Sekiz kromozom toplam 37 milyon çift bazdan oluşur. Bu organizmayla aynı cinsten olan genetik model organizma Aspergillus nidulans ve insanlarda hastalık etmeni olan Aspergillus fumigatus'a oranla genomu üçte bir daha büyüktür . Fazladan olan genlerin çoğu ikincil metabolit üretimiyle ilişkili olduğu tahmin edilmektedir. Genom dizini belirlenmiş olan suş, RIB40 veya ATCC 42149 olarak adlandırılır, doğal-tiptir, endüstride de kullanılır. Kuzu tandır Kuzu tandır ya da tandır kebabı, Türk mutfağında yer alan bir et yemeğidir. Isparta yöresinde Isparta fırın kebabı olarak adlandırılmaktadır. Kuzu eti, soğan, domates, patates ve biber ile hazırlanır. Kerry King Kerry Ray King (d. 3 Haziran 1964; Los Angeles, Kaliforniya) Amerikalı thrash metal grubu Slayer'ın Jeff Hanneman ile birlikte iki asıl gitaristinden biridir. Slayer'ı grubun diğer gitaristi Jeff Hanneman ile birlikte kurmuştur. Kısa bir süre Megadeth ile de çalışmıştır. Ayrıca Beastie Boys'un No Sleep Till Brooklyn adlı şarkısında konuk olarak çalmıştır. Yine aynı grubun Fight For Your Right isimli parçasının klibinde de oynamıştır. Kerry King'in tercihi olan B.C. Rich'in en iyi modellerinden biri Warlock'tur ve bu modelde ismini taşıyan KKV tasarlanmış ve üretilmiştir. 9'da 9 9'da 9, 1998 yılında Raks müzik çıkışlı 9 ayrı şarkıcının yer aldığı albümdür. Parça listesi şöyledir: Kola Kola; karamel ile renklendirilen, şekerli veya tatlandırıcılı, kafein içeren, alkolsüz, sodalı bir içecek. Botanikte Cola acuminata olarak geçen ağacın meyveleri ve onun meşrubat olarak kullanılan haline verilen isimdir. Bu meyvenin tohumunun kırmızı bir suyu vardır. Dünyadaki kola piyasasının büyük çoğunluğunu ortaklaşa olarak ellerinde tutan Coca-Cola ve Pepsi firmaları Amerikan menşei olduğu için, kola içeceği, özellikle de Coca-Cola markası sıklıkla Amerikan, İsrail, Batı veya emperyalizm karşıtı protestoların merkezinde yer alır. Bunun en yakın zamandaki örnekleri Danimarka'daki karikatür krizi ve Irak'ın İşgali esnasında yaşanan kola boykotlarıdır. Educational Technology Research and Development Educational Technology Research and Development, (ETR&D, Eğitim Teknolojisi Araştırma ve Geliştirme ) Eğitim Teknolojisi bilim dalının uluslararası akademik örgütü olan Association for Educational Communications and Technology'nin (AECT, Eğitimsel İletişimler ve Teknoloji Derneği) yayınladığı süreli bir akademik dergidir. ETR&D, eğitim teknolojisi alanındaki en saygın hakemli dergidir. İki bölümden oluşan derginin birinci kısmında alanda yapılan araştırmalar ikinci kısmında ise geliştirilen teknolojilere ağırlık verilmektedir. Korkusuz Korkak Korkusuz Korkak, 1979 yapımı komedi türündeki Türk filmi. Başrolünde Kemal Sunal'ın oynadığı filmin yönetmenliğini Natuk Baytan yapmıştır. Bir şirkette masa başı bir işte çalışan ve fakir bir adam olan Mülayim, kirasını bile ödeyememektedir. İş arkadaşları tarafından ezilen ve ev sahibi tarafından evden atılmakla karşı karşıya kalan Mülayim tam bu dönemde ölümcül bir hastalığa yakalandığını öğrenir. Doktor 6 ay sonra öleceğini, son günlerini dilediği gibi yaşamasını tavsiye eder. Birden değişen Mülayim iş arkadaşları ve patronu tarafından ezilmek bir yana, kendisi patron gibi davranmaya başlar. Mahalleye bırakılmış bir bomba ile oyuncak gibi oynayıp, patlattığı için bombacı Mülayim lakabı takılır. Ancak bu arada aldığı son piyango biletine büyük ikramiyenin çıktığını öğrenir. Altı ay ömrü kaldığını düşünerek, tüm parasıyla bir umumi tuvalet yaptırır. Bu arada mafya babası Ayı Abbas ile Mülayim arasında mücadele başlayacaktır. Ölmek için 6 ay beklemeye sabredemeyen Mülayim, Sansar Selim aracılığıyla kendisini öldürmek üzere Gaddar Kerim'i tutar. Kerim, Abbas'ın adamlarını bertaraf eder. Bu arada aslında gayet sağlıklı olduğunu, doktorun bir hata yaptığını öğrenen Mülayim artık eskisi gibi korkusuz değildir. Hemşire Sevil, Mülayim'e yardımcı olur ama Mülayim korkusunu engelleyemez. Etrafındaki herkesi, kendi tuttuğu ve kimliğini bilmediği kiralık katil sanmaktadır. En sonunda Gaddar Kerim ve Ayı Abbas tarafından sıkıştırılan Mülayim tuhaf bir şekilde her ikisinin elinden de kurtulacaktır. Öğretim teknolojisi Öğretim teknolojisi, kurumsal, tasarlanmış, müfredatlandırılmış ortamlardaki "istendik öğrenme"nin geliştirilmesi için kullanılabilecek süreç ve araçların çözümlenmesini, tasarlanmasını, geliştirilmesini, uygulanmasını ve değerlendirilmesini inceleyen bilim dalıdır. Tanımdan da anlaşıldığı üzere öğretim teknolojisi Eğitim teknolojisi'nin eğitim teknolojisi bilim dalının uluslararası örgütü olan Association for Educational Communications and Technology (AECT, Eğitimsel İletişimler ve Teknoloji Derneği) tarafından oluşturulmuş tanımına oldukça benzemektedir. Zaten eğitim teknolojisi ve öğretim teknolojisi arasındaki temel fark eğitim teknolojisi tüm eğitim faaliyetlerini göz önünde bulunduruyorken öğretim teknolojisinin daha çok örgün eğitim kurumlarındaki öğrenmeler üzerinde duruyor olmasıdır. Bu bağlamda öğretim teknolojisinin eğitim teknolojisinin bir dalı olduğu söylenebilir. Veyahut da eğitim teknolojisinin öğretim teknolojisini de kapsayan daha geniş bir paradigma olduğu belirtilebilir. EÄŸitim bilimleri Eğitim bilimleri ya da pedagoji, eğitimi inceleyen bilim dallarının tamamına verilen addır. Eğitim bilimleri ailesi özellikle son yüzyıl içerisinde büyük bir gelişim kaydetmiş, 1960 sonrasında, post-sputnik döneminde hızlanarak bugünkü geniş aileyi oluşturmuştur. Eğitim bilimleri aşağıdaki şekilde listelenebilir: Bu alanlara başkaları da eklenebileceği gibi alanların her birisi kendi dallarına ayrılırlar. Metropolis Pt. 2: Scenes From A Memory Metropolis Pt. 2: Scenes From A Memory, 1999 yılında, Dream Theater'ın 5. albümü olarak yayınlandı. Nicholas'ın kendi iç çekişmeleri ve onun geçmiş yaşamında Victoria Page olarak yaşadığı aşk, cinayet ve sadakatsizlik üzerine yoğunlaşmaktadır. Adından da anlaşılacağı üzere "Metropolis Pt. 2: Scenes From A Memory"; grubun ikinci albümü "Images and Words"'te yer alan bir şarkı olan ""ın devamı niteliğindedir. Bununla birlikte grup bu şarkıyı Metropolis Pt. 1 olarak isimlendirirken, bu şarkının devamının da olacağını bildirmek amacını gütmüyorlardı. Aslında bu şekilde isimlendirmelerindeki tek amaç bir şakadan ibaretti. Grubun fanlarının yoğun isteklerinin ardından grup "Part 2" üzerinde çalışmaya başladılar. Önceleri, grup elemanları, Part 2 üzerinde bir albüm değil de bir şarkı olarak çalışmaya başlamışlardı. İlk olarak, grubun dördüncü albümü Falling Into Infinity çalışmaları sırasında, 1996/97 yıllarında Part 2'nin adı geçmeye başladı. Şarkı hiçbir zaman yayınlanmamıştı, ayrıca albümün kayıt şirketi de o zamanlarda bir çift diskli albüm çıkartma niyetinde değildi, bu sebeple şarkı bir kenara atıldı. Grup klavyede Derek Sherinian ile birlikte, daha sonraları tekrar üzerinde çalışılmak üzere 23 dakikalık bir demo kaydında bulundular. Mike Portnoy'un kaydın dağıtılmamasına dair tüm ısrarlarına rağmen, bu kaydın sadece 12 dakikalık bir versiyonu internet yolu ile dağıtıldı. Beşinci albümün kayıt aşamalarına gelindiği zaman, grup tekrar bu kayda geri döndü ve bu şarkıyı tam bir albüm haline getirdiler. Albümün çıkmasının hemen ardından yapılan dünya turunda, albümün tamamı çalındı. 2000 yılında, dünya turunun Kuzey Amerika bölümünün son konseri, grup üyelerinin albüm hakkında görüşlerini ve albümün hikâyesini de içeren adıyla bir DVD'de satışa sunuldu. Bu albüm, ayrıca Jordan Rudess'in de yer aldığı ilk albüm olma özelliğini taşıyor. Albümün son şarkısı ayrıca Dream Theater'da yeni bir müzikal deneyimin oluşmasına da olanak sağladı. Bu albümden itibaren albümlerin son şarkılarının son saniyeleri, bir sonraki albümün ilk parçasının ilk saniyelerinden oluşmaktaydı. Bu gelenek, Dream Theater'ın 2002 tarihli Six Degrees of Inner Turbulance ve 2004 tarihli Train of Thought ve 2006 tarihli Octavarium ve son olarak 2007 tarihli Systematic Chaos albümlerinde de devam etti. Bu albüm, Guitar World dergisinin Ekim 2006 tarihli sayısında da tüm zamanların en başarılı 100 gitar albümü sıralamasında 95. sırada yer almıştır. John S. Pemberton John Stith Pemberton (8 Temmuz 1831–16 Ağustos, 1888), Amerikalı eczacı. Coca-Cola'nın ilk üreticisi. Pemberton'un 1886 yılında bir ilaç olarak ürettiği şurup, küçük değişikliklerle alkolsüz bir içecek olarak küresel bir tüketici kitlesine Coca-Cola markası olarak ulaşmıştır. Ann Eliza Clifford Lewis ile evlenmiştir. 1854'te Charley Pemberton adında tek oğulları doğmuştur. Turgut Sunalp Turgut Sunalp (d. 31 Ağustos 1917 İstanbul - ö. 28 Ağustos 1999, İstanbul, Türkiye), Türkmen-Boşnak asıllı Türk asker, diplomat ve siyasetçi. Macide Kezer (Dizdarevic) ve Abdullah Sunalp (Biberovic) çiftinin oğludur. 1936 yılında İstanbul'da Harbiye'den, 1945 yılında İstanbul'da Harp Akademisinden mezun oldu. 1960 yılında Kıbrıs Cumhuriyeti'nin kurulmasından sonra ilk Türk alay komutanı olarak adaya çıktı. 1962 yılında Tuğgeneral rütbesine terfi etti. Bu rütbe ile Genelkurmay Harekât Daire Başkanlığı görevinde bulundu. 1964 yılında Tümgeneral rütbesine terfi etti. Bu rütbe ile Erzurum 29. Tümen Komutanlığı ve İstanbul'da Kara Harp Akademisi komutanlığı yaptı. 1968 yılında Korgeneral rütbesine terfi etti. Bu rütbe ile Brüksel NATO Türk Askeri Heyeti Başkanlığı, Kocaeli'de 15. Kolordu Komutanlığı görevini yaptı. 1972 yılında Orgeneral rütbesine terfi etti. Bu rütbe ile Genelkurmay II. Başkanlığı ve Harp Akademileri Komutanlığı görevinde bulundu,1975 yılında Ege ordusunu kurdu ve kurucu komutanlığını yaptı. 1976 yılında emekli olduktan sonra 1980-1982 yılları arasında Kanada'da Ottawa büyükelçiliği görevinde bulundu. 12 Eylül Darbesinden sonra siyasi parti çalışmalarına izin verilmesiyle, 41 arkadaşı ile birlikte Milliyetçi Demokrasi Partisini (MDP) kurdu ve partinin Genel Başkanlığı'na seçildi. Orgeneral Kenan Evren'in seçimden bir gece önce yaptığı televizyon konuşmasında, seçmenleri Milliyetçi Demokrasi Partisine oy vermeye çağırması, Turgut Özal liderliğindeki Anavatan Partisinin iktidara gelmesini engelleyemedi. 1983 genel seçimlerinde liderliğindeki MDP 71 sandalye kazanarak üçüncü parti olarak meclise girdi. 17. dönem İzmir Milletvekilliği yaptı. 1985 yılında partinin genel başkanlığından ayrıldı. 28 Ağustos 1999 tarihinde kalp ve böbrek yetmezliği nedeniyle yaşamını kaybetti. Evli ve iki çocuk babasıydı. Smirnoff Smirnoff, İngiliz firması Diageo'ya ait bir votka markası. Millî Güvenlik Konseyi Millî Güvenlik Konseyi, 12 Eylül Darbesi ile ülke yönetimine el konulmasından sonra yasama yürütme ve yargı yetkilerini kullanmak üzere Türk Silahlı Kuvvetleri'nin Genelkurmay Başkanı Orgeneral Kenan Evren, Kara Kuvvetleri Komutanı Orgeneral Nurettin Ersin, Hava Kuvvetleri Komutanı Orgeneral Tahsin Şahinkaya, Deniz Kuvvetleri Komutanı Oramiral Nejat Tümer ve Jandarma Genel Komutanı Orgeneral Sedat Celasun'dan oluşan cuntadır. 7 Kasım 1982 Türkiye anayasa referandumu ile onaylanan Anayasa'nın Geçici 1. maddesi uyarınca Kenan Evren Cumhurbaşkanı seçilerek yedi yıllık görev süresi başlamış oldu. Millî Güvenlik Konseyi'nin varlığı da, 6 Kasım 1983 tarihindeki genel seçimlerin ardından, TBMM’nin Başkanlık Divanı'nın oluştuğu 7 Aralık 1983'te sona ermiştir. Anayasa'nın Geçici 2. maddesi uyarınca, Millî Güvenlik Konseyi üyeleri, 6 yıl süreyle Cumhurbaşkanlığı Konseyi üyesi sıfatını aldılar. Akademi Ödülleri Akademi Ödülleri veya popüler adıyla Oscar ödülleri, film endüstrisindeki sanatsal ve teknik başarılara verilen ödüllerdir. Ödüller, Kaliforniya merkezli Sinema Sanatları ve Bilimleri Akademisi ("Academy of Motion Picture Arts and Sciences") tarafından yılda bir kez verilir. Akademi üyelerinin oylarıyla verilen ödüller, sinema dünyasında uluslararası bir başarı göstergesi olarak kabul edilir. Ödül kazananlara verilen heykelciğin resmi adı "Akademi Liyakat Ödülü" (Academy Award of Merit) olmasına rağmen heykelcik çoğu zaman "Oscar" lakabıyla anılır. Heykelcik, art deco üslubunda tasvir edilmiş bir şövalyedir. 1929'da Los Angeles'ta verilmeye başlanan ödüller, yılda bir kez ve çoğunlukla şubat ayında düzenlenen törenle dağıtılır. Akademi'nin yaklaşık 6.000 sinema profesyonelinden oluşan üye listesi gizli tutulur. Üyelerin çoğu Amerika Birleşik Devletleri'nde bulunsa da şartları karşılayan diğer ülke vatandaşları da Akademi'ye üye olabilir. 93. Akademi Ödülleri töreni 9 Şubat 2020'de Hollywood'daki Dolby Tiyatrosu'nda düzenlenmiştir. Ödülün orijinal ismi "Academy Award of Merit" idi. Ödüle neden Oscar dendiğini tam bilinmemekle birlikte hakkında pek çok söylenti vardır. Bir söylentiye göre Bette Davis'in heykelciği ilk kocası