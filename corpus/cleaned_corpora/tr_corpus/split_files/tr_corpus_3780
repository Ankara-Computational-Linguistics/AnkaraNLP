ilk saldırıda Goguryeo kale sınırında başarısız olmuştur. Bazı durumlarda Tang ordusu açık (kale dışı) savaşlarda Goguryeo kuvvetlerini yenmiştir. Ansi Kalesi'nde General Yeonsu ve Go Hyezin dışında savaşa 150.000 asker seferber olmuştur. Li Shiji ve Imparator Taizong tarafından yapılan taktikle 11.000 asker ve arkasından gelen Shangsun Wuji komutasındaki 15.000 askerle Goguryeo generallerini şaşkına uğratarak yenmiştir. Goguryeo'nun kayıpları 20.000 asker ve 36.000 askeri esir düşmüştür. Ancak, Imparator Taizong için Ansi Kalesi bir sorundu ve ilk olarak bu kalenin alınması gerekiyordu. İlk savaştan kalan Goguryeo askerleri Ansi Kalesi'ne takviye olmuştur. Tang Ordusu Ansi Kalesi'ni kuşatmıştı ancak Tang Ordusu için Ansi Kalesi'ni feth etmek mümkün değildi. Uzun bir kuşatmadan sonra, Imparator Taizong Ansi Kalesi'nin yanına bir dağ inşası emrini verdi. Ansi Kalesi'nin duvarları kadar yüksek bir dağ inşa edildi. Ancak dağ Ansi Komutanı Yang Manchun tarafından kuşatılarak çökertilmiştir. Ansi'de Yang ve Yeon Gaesomun ile gerçekleşen iç savaş sırasında, Gaesomun kaleyi almak için Yeon'a darbesi başarısız olmuştur. Tang Ordusunu Ansi'de yenildikten sonra İmparator Taizong bu yarayı kapatmak için orduyu tekrar seferber etmiştir. Sonuçta Imparator Taizong Ansi Kalesi'ni ele geçiremedi ve Tang Ordusu ağır kayıp vererek geri çekildi. 649 yılında, İmparator Taizong'un ölümünden sonra savaşı Taizong'un oğlu İmparator Gaozong yönetmiştir. İmparator Gaozong Gaesomun ile kişisel rekabet etmiştir ve ikinci savaşta Tang Goguryeo'yu feth edememiştir. Güneybatıda Goguryeo müttefiki Baekje, Silla ile yapılan savaşları yenmiştir. Goguryeo sekiz yıl boyunca Tang ittifakı Silla'ya saldırmıştır.666 yılında(tarih 664-666 değişebilir), Yeon Gaesomun'un ölümünden 3 yıl sonra Goguryeo yıkılmıştır. Yeon Gaesomun "Ben öldükten 3 yıl sonra öldüğümü söyleyin" demiştir, çünkü bu 3 yılda Goguryeo'nun kendini toparlaması için yeterli zaman bulmuştur. Eğer Yeon un öldüğünü Tang öğrenirse erkeği ölmüş dişi kaplana benzeyen Goguryeo'ya sefer düzenlerdi. Yeon Gae Somun Goguryeo'nun Kahramanı olmuştur, Çin'in Lioazong bölgesini fethetmiştir, Tang'ın ve Silla'nın korkulu rüyası olmuştur. Silla-Tang ittifakı sonrası, kıtlıklar ve iç çatışmalar yüzünden yorgun düşen Goguryeo, 668 yılında Tang İmparatorluğu tarafından devrilmiştir. Eczacıbaşı Spor Salonu 1966'dan bu yana Türk Sporu'na büyük katkıları bulunan Eczacıbaşı, ilk spor tesisini 21 Ağustos 1973'te Türkiye'ye kazandırdı. Özel sektör kuruluşu tarafından yapılan ilk salon olan Eczacıbaşı Spor Salonu, İstanbul Levent'teki ilaç Fabrikası'nın arkasında yapıldı. Yıllarca birçok millî sporcunun yetişmesine sahne olan Eczacıbaşı Spor Salonu 2000-2001'de son sezonunu yaşadı. Eczacıbaşı SK'nün ikinci yeni ve modern tesisi; 24 Temmuz 2001'de Ayazağa'da açıldı. 1.700 metrekarelik alana kurulu kapalı spor tesisinde; Türkiye Ligi, Türkiye Kupası ve Avrupa Ligi maçları oynanmakta. Kulüp 2001'den bu yana Ayazağa'daki tesiste başarılarına yenilerini eklemektedir. 1.700 m²'lik alana kurulu kapalı spor tesisinin spor sahası yaklaşık 1.000 m²'dir. Voleybol zemin kaplaması taraflex olan salon, teleskobik tribünlerle beraber 1.000 seyirci kapasitesine sahiptir. Tesis içinde; takımlar için dört, hakemler için bir soyunma odası, fitness salonu, sauna ve jakuzi, doktor odası, basın çalışma odası, toplantı odaları, ofisler ve kafeterya bulunmaktadır. Pomos putu Pomos putu, bir Kıbrıs köyü olan Pomos'dan tarih öncesi bir heykel. Heykel Bakır Çağı dönemine tarihlenir, MÖ yaklaşık 30ncu yüzyıl.. Heykel, Lefkoşa'da (Nicosia) Kıbrıs Arkeoloji Müzesi'nde gösterimdedir. Heykel, kolları açık bir kadını temsil eder. Bu olasılıkla bir bereket sembolü olarak kullanılır. Kıbrıs'ta pek çok benzer heykeller bulundu.. Daha küçük versiyonları boynunda bir nazarlık taşıyordu ki bu onun küçük bir kopyası idi. 2008 yılında Kıbrıs para birimini Euro'ya uyarladı. Kıbrıs'ın tarih öncesi sanatının bir örneği olarak bu put Kıbrıs euro madeni paraları 1 ve 2 euro'da gösterilmek için seçildi. Pomos Pomos (Yunanca Πωμός) Baf Bölgesi'nde bir köydür, Polis Chrysochous'un 17 km kuzeydoğusunda yer alır. Kıbrıs'ın uzak köylerinden biri olmasına rağmen pek çok kültürel olaylara ve festivallere ev sahipliği yapar. Burada keşfedilen Pomos putu ile meşhurdur. Rezervuar Kanişleri Rezervuar Kanişleri, Bülent Usta'nın yazdığı absürt komedi tarzındaki oyun. Oyun Hakan Boyav tarafından İzmir Devlet Tiyatrosu'nda 2009 sezonundan beri sahnelenmektedir. Oyun Sistem karşıtları, entrikalar, işkence kabusları üzerinden Quentin Tarantino’ya gönderme yaparak terör, birey-sistem çatışması, işkence, adalet gibi olguları absürt komedi tarzında tartışıyor. Aynı evde yaşayan birbirinden farklı karakterleri ve geçmişleri olduğu anlaşılan üç sistem karşıtı, absürt tavırları ve replikleriyle denk geldikleri her türlü tabuya eğlenceli bir tarzda gönderme yapıyorlar. Oyunun türü absürt ile modern komedi arasında gidip geliyor. AÅŸelya Aşelya (, "Ahelya") Kıbrıs'ın Baf Bölgesi'nde Baf Uluslararası Havalimanı yakınında konumlanan bir köydür. Roland Topor Roland Topor, (d. 7 Ocak 1938 Paris - ö. 16 Nisan 1997), Fransız oyun yazarı, ressam, şair, yönetmen ve film yapımcısı. Fransız sanat hayatının önde gelen isimlerinden olup, eserlerindeki sürreal yaklaşım ile dikkat çekmiştir. Roland Topor, 1976 yılında Roman Polanski tarafından filme uyarlanan "Kiracı" (Le Locataire chimérique, 1964) adlı romanın yazarıdır. Romanda; Polonya asıllı Parisli bir kiracının; kendimizi tanımlamak, yabancılaşma gibi "rahatsız edici" sorular sorması anlatılır. Ardından "Joko'nun Yıldönümü" (Joko's Anniversary, 1969) adlı bir roman daha yazar. 1989 yılında bu romanı oyunlaştırır. Oyunda grotesk öğeler kullanmış ve ezen-ezilen ilişkisini kara-mizahla anlatmıştır. 1994 yılında yazdığı "Masanın Altında" (L'Hiver sous la table, 1994) adlı oyunda ise giderek küçülen ve yalnızlaşan bireyin sıkışmışlığını kadın-erkek ilişkisi üzerinden anlatmış, kendi tarzı olan kara-mizahı bu oyununda da kullanmıştır. Yönettiği filmlerin yanı sıra Werner Herzog'un "Phantom der Nacht (1979)" orijinal isimli filminde de oyuncu olarak rol almıştır. Tanımazsın Beni Kaldırımlar, sözleri Ülkü Aker tarafından yazılan ve Sevda Karaca tarafından seslendirilen şarkıdır. Şarkının müziği Rıfat Şanlıel'e aittir. Lenin'in Vasiyeti Lenin’in Vasiyeti, Bolşevik lider Vladimir Lenin tarafından 1922 yılı sonu – 1923 yılı başında yazılan belge. Belgede Lenin Sovyetler Birliği yönetim organlarında değişiklik yapılması gereğini bildirmektedir. Ayrıca Sovyet liderleri hakkında düşüncelerini de sıraladığı belgede özellikle Josef Stalin’in Sovyetler Birliği Komünist Partisi Genel Sekreteri görevinden alınmasını önermiştir. Lenin belgenin Nisan 1923'te yapılacak olan XII. Kongre’de okunmasını istiyordu. Ancak Mart ayında geçirdiği beyin kanaması yüzünden felç oldu ve konuşma yetisini kaybetti. Bunun üzerine vasiyet eşi Nadejda Krupskaya tarafından gizlendi ve saklandı. Krupskaya, Lenin’in iyileşeceğini umuyordu. Ancak Lenin’in 21 Ocak 1924 günü ölmesiyle beraber vasiyeti Komünist Partisi Merkez Komitesi Sekretaryasına teslim etti. Vasiyetin Mayıs 1924’te yapılacak olan XIII. Kongre delegelerine de bildirilmesini istedi. Lenin’in vasiyeti, partide Troçki'ye karşı örgütlenmiş olan Josef Stalin, Grigori Zinovyev ve Lev Kamenev’i çok zor durumda bıraktı. Eğer vasiyet örtbas edilirse haklarındaki eleştiriler partililer tarafından öğrenilmemiş olacaktı. Ancak parti önderliği ve Bolşevikler arasındaki saygınlığı tartışılmaz olan önderleri Lenin’in isteğini kabul etmemeleri daha büyük sorunlara yol açardı. Partinin yönetimiyle ilgili özellikle Leon Troçki ile iktidar mücadelesinin ortasında olan liderlik açmazda kalmıştı. Sonunda Merkez Komitede önerilen ve kabul edilen uzlaşmaya göre vasiyet XIII. Kongre delegelerine aşağıdaki şartlarla verilecekti: Öneri Merkez Komitede Nadejda Krupskaya’nın muhalefetine rağmen kısmi çoğunlukla kabul edildi. Bu şekilde vasiyet Lenin’in öngördüğü etkiyi yaratmadı. Stalin ise Merkez Komite'ye istifasını sunmasına rağmen bu talep Troçki'ye karşı güç kaybetmek istemeyen Zinovyev ve Kamenev'in itirazıyla kabul edilmedi. Stalin Genel Sekreterliğe devam etti. Ancak belge parti içinde süren hizip mücadelelerinde sürekli gündemde kaldı. 1924-1927 yılları arasında Sol Muhalefet ile Stalin-Buharin ekibi arasındaki mücadele döneminde Stalin 1926 Temmuz ayındaki Merkez Komite birleşiminde vasiyeti okumak zorunda kaldı. Vasiyetin tashih edilmiş bir versiyonu Aralık 1927’de yapılan XV. Kongresinde delegelere basılı olarak verildi. Ancak belge parti dışında yaygın olarak basılmadı. Vasiyetin varlığı ve içeriği ile ilgili olarak batı ülkelerinde ilk haberler Max Eastman’ın Lenin Öldüğünden Beri adlı 1925 yılında yazılan eseriyle ortaya çıktı. Sovyet liderliği ise konuyla ilgili olarak bir reddiye yazısı yazması için hâlen Politbüro üyesi olan Troçki’yi görevlendirdi. Troçki Eastman’ın verdiği bilgileri reddeden bir yazı kaleme aldı ve yayınladı. Stalin döneminde belgenin varlığından bahsetmek Bolşevik karşıtı propaganda kapsamında suç olarak değerlendirildi ve ceazi yaptırım uygulandı. Stalin’in 1953 yılında ölmesinden sonra 1956 yılında yapılan ünlü XX. Kongre ile birlikte vasiyet resmen yayınlandı. Stalin'e karşı kişisel düşmanlığını gizlemeyen Kruşçev bu vasiyeti Anti-Stalinizasyon kampanyasında koz olarak kullandı. Lenin’in vasiyeti, Lenin’in siyasi vasiyeti olarak değerlendirilen ve son dönemlerinde dikte ettirerek kaleme aldığı eserlerle karıştırılmamalıdır. Bu eserlerde Lenin dünyadaki ilk sovyet deneyiminin izlemesi gerektiğini düşündüğü görüşlerini aktarır: Belge aslında Lenin’in kendisinin de dahil olduğu Sovyet hükümetinin bir eleştirisidir. Gelecekte partide yaşanması muhtemel tehlikelerden bahsedilerek bazı öneriler yapılmıştır. Stalin ve Troçki eleştirisi: Lenin, Stalin’in kullanabileceğinden daha fazla güce sahip olduğunu ve eğer onun yerine geçerse tehlikeli olabileceğini düşünüyordu. Birkaç hafta sonra yaptığı eklemede Stalin’in Genel Sekreterlik konumundan alınmasını önerir: 30 Aralık 1922 günü Ulusal Sorun Üzerine adlı eserinde Lenin; Gürcistan Olayı ile ilgili olarak Feliks Dzerjinski, Grigori Ordjonikidze ve Stalin’i eleştirerek Büyük Rus milliyetçiliği ile itham etmiştir: Lenin, vasiyetinde diğer Politbüro üyelerini de eleştirmekten geri durmayacaktır: Son olarak genç Bolşevik önderler Nikolay Buharin ve Georgi Pyatakov eleştirilecektir: Korkuyorum Anne Korkuyorum Anne (veya diğer adıyla İnsan Nedir Ki?), Reha Erdem'in yazıp yönettiği, 2004 yapımı Türk filmi. Zamanı belli olmayan bir dönemde geçen film, hafızasını yitiren Ali (Ali Düşenkalkar) karakterinin kafa karışıklıkları ile gelişen karmaşayı anlatır. Öykünün paralelinde insan vücudunda olanların aktarımıyla "İnsan nedir ki?" sorusunun yanıtı aranır. Övelemeç Övelemeç, Mersin yörüklerinin ve köylülerinin eskilerden beri kahvaltı için yaptıkları bir yiyecektir. Kuru soğan doğranıp sıvı yağda kavrulur. İçine bir çay kaşığı pul biber atılıp soğumaya bırakılır. Maydanoz ve domates küçük küçük doğranır; peynir ayrı bir yere rendelenir. Sac ekmeğini ufalanır, hazırlanan malzemeler ufalanan saç ekmeğinin içine karıştırılır. Tereyağı ve kavrulmuş soğan da karışıma eklenir. Bu karışım mümkün olduğunca kurutmadan yoğrularak avuç içiyle şekillendirilir. Bostanabad Bostanabad (Farsça: بستان‌آباد), İran'ın Doğu Azerbaycan Eyaleti'nde şehir. Eyaletin aynı isimli Bostanabad şehristanı'nın Merkezi bahşı'nda bulunan şehrin 2006 yılı resmî nüfusu 16.592 kişi ve 3.937 hanedir. Eyaletin orta kısmında, Tebriz'in 55 km. doğusunda yer alır. Halkı Azeri Türküdür ve şehirde Türkçe konuşulmaktadır. Ünlü İran'lı şair Muhammet Hüseyin Şehriyar buralıdır. Şehir ve çevresinin geçim kaynağı tarım ve hayvancılıktır. Ayrıca halı üretimi ve küçük el sanatları gelişmiştir. Duzduzan Duzduzan (Farsça: دوزدوزان), İran 'ın Doğu Azerbaycan Eyaleti'nde şehir. İdari olarak Serab şehristanı'na bağlıdır. Erdebil-Tebriz yolu üzerindeki şehrin 2006 nüfusu 3.161 kişidir. Eyaletin orta-doğu kısmında yer alır. Eyaletin dağlık kısmında bulunduğundan soğuk ve yağışlı bir iklime sahiptir. Halkı Azeri Türküdür ve şehirde Türkçe konuşulmaktadır. Şehir ve çevresinin geçim kaynağı tarım ve hayvancılıktır. Gogan Gogan (Farsça: گوگان), İran 'ın Doğu Azerbaycan Eyaleti'nde şehir. İdari olarak Azerşehr şehristanı'na bağlıdır. Deniz seviyesinden 1.340 m.yüksekte kurulan şehrin 2006 nüfusu 10.949 kişidir. Eyaletin kuzeybatı kısmında yer alır. Halkı Azeri Türküdür ve şehirde Türkçe konuşulmaktadır. Şehir ve çevresinin geçim kaynağı tarım ve hayvancılıktır. Özellikle cevizleri ülke içinde meşhurdur. Hayat Var Hayat Var, Reha Erdem'in yazıp yönettiği, ergenlik çağındaki bir kızın hayatında karşılaştığı zorlukları konu alan 2008 yapımı Türk sinema filmi. 14 yaşındaki Hayat (Elit İşcan), babası ve yatalak dedesi ile birlikte, İstanbul Boğazı'na açılan bir dere ağzına kurulmuş ahşap bir evde yaşamaktadır. Babası ailenin hayatta kalmasını sağlamak için küçük teknesiyle bu sularda balıkçılık yaparken, bir taraftan da bazı yasadışı işler yapmaktadır. Hayat bu zorlu, sert ve acımasız dünyaya doğmuştur ama yaşama sıkı sıkıya sarılır. Dünyadaki adaletsizliklere karşı cesaretini, dayanıklılığını ve umudunu yitirmez. Avustralya pelikanÄ± Avustralya pelikanı ("Pelecanus conspicillatus"), büyük su kuşlarıdır. Avustralya ve Yeni Gine kıyılarında yaygın görünürler, bazen Fiji'de, Endonezya'nın belli kısımlarında ve Yeni Zelanda'da gezerler. Avustralya pelikanı ilk kez Hollandalı doğabilimci Coenraad Jacob Temminck tarafından 1824 yılında tanımlanmıştır. Avustralya pelikanı orta-boy pelikan standartlarına göre boyu: 1,6 - 1,8 m (5.3–6 ft), bir kanat açıklığı ile 2,3 - 2,5 m (7.6–8.3 ft) ve 4–13 kg ağırlığındadır. Arap levhasÄ± Arap levhası, Orta Doğu'da bulunan ve Arap Yarımadası ile kuzeyini kapsayan bir levhadır. Milyonlarca yıldır Afrika ve Hint levhaları ile Avrasya levhası ile çarpışma halindedir. Bu levhanın Avrasya levhası ile çarpışması sonucu Zagros Dağları ve Güneydoğu Toros Dağları oluşmuştur. Kuzeyde Avrasya levhası, doğuda Hint levhası veya Hint-Avustralya levhası ve batı ile güneyde Afrika levhası ile komşudur. I. Argişti I. Argişti (Ermenice: Արգիշտի, Argişti), MÖ 785 yılından MÖ 763 yılına kadar hüküm sürmüş bir Urartu kralı. Günümüzdeki Ermenistan'ın başkenti olan Erivan kentinin temelini oluşturan Erebuni Kalesi'nin kurucusudur. Asurlular'a karşı zaferler kazanarak günümüz Suriye'sinin kuzey kısmını ülkesinin topraklarına kattı. Böylece, Urartu Krallığı'nı Orta Doğu'nun en güçlü devleti haline getirdi. Ayrıca, imparatorluğun sınırlarını kuzeyde Sevan Gölü'ne kadar genişletti. I. Argişti iktidarı döneminde Urartular askeri ve ekonomik açıdan tam bir zirve noktasına eriştiler. Batıda ülkenin sınırları genişletilerek Asur ticaret yolları üzerinde kurulmuş yerleşim birimleri ve Transkafkasya'daki Erebuni kalesi Urartu topraklarına dahil edildi. Geliştirdiği sulama kanalları ve yollardan Urartu Krallığı sathında bir ağ inşa etti. "Argiştihinili" ( Urartuca: URU AR-gi-iş-Ti-N-hi-Li ) - Eski bir Urartu şehir devleti. M.Ö. VIII-VI yüzyıllarda Urartular'ın Kafkaslara doğru yayıldığı I. Argişti zamanında Urartu Devleti'nin Başkenti olarak kuruldu ve kral Argişti'nin onuruna şahre "Argiştihinili" adı verildi. "Argiştihinili" Armavir Kentinin 15 kilometre güneybatısında bulunan Argiştihinili Kalesi kalıntıları "Nor-Armavir" ve "Armavir-Merkez köyleri" arasında Aras nehrinin kıyısında Ermenistan'da yer almaktadır. Argişti'nin Aras Nehri ile onun bir yan kolu olan Kasakh nehri arasında sulama kanallarından oluşturduğu ağ şehir ile ayni zamanda inşa edilmişti. Bugün hâlâ bazı kanallar gözle görünebilmektedir. Bu kanalların açılması 160,000 metre küp toprağın yerinden çıkarılmasını gerekli kılmıştı. Argisztihinili 5x2 km planı ile boyutları dikdörtgen şeklinde inşa edilmişti. Batı ve doğu bölgelerinde şehre ait yapılar tepeler de büyük bir kale bulunmaktadır. Argisztihinili, yaklaşık 1.000 ha alanda etrafı duvarlarla çevrili ve çevresinde toplam uzunluğu yaklaşık 40 km'ye varan ve kısmen günümüzde bile kullanılan sulama kanalları mevcuttu. Bilim adamlarına göre, bu kanalların inşası için 160,000 m³ toprak getirtildiği, kaleler için ise 40,000 m³ kaba volkanik-bazalt taşı kullanıldığı zannediliyor. Yine buralarda araştırmalar yürüten bilim adamları, savaş esirlerinin bu kanalların yapımında sıklıkla kullanılmış olabileceğini öne sürmektedir. Argisztihinili antik şehri, ayni zamanda Ararat Vadisinin idari ve ekonomik kontrol merkezi konumunda bulunmaktaydı. Worlds Collide Worlds Collide Apocalyptica grubunun altıncı stüdyo albümü. 17 Eylül 2007'de piyasaya sürülmüştür. Albümde Till Lindemann, Corey Taylor, Adam Gontier, Dave Lombardo, Tomoyasu Hotei ve Cristina Scabbia ile çalışılmıştır. Peter Graves Peter Graves, (d. 8 Mart 1926, Minneapolis - ö. 14 Mart 2010, Los Angeles), Amerikalı sinema ve TV dizileri oyuncusu. 1967'den 1973'e kadar CBS kanalı'nda oynayan "" dizisinde rol alan sanatçının kardeşi James Arness de kendisi gibi bir oyuncudur. Graves, 1944 yılında Southwest Lisesi'nden mezun olduktan sonra ABD Ordusu Hava Kuvvetlerine katıldı. II. Dünya Savaşı sonuna kadar süren iki yıl boyunca orduda görev yaptı. Daha sonra "Phi Kappa Psi kardeşliği" adlı katolik bir topluluğa katıldı. 1950 yılında Joan Endress ile evlendi. Bu evlilikten üç kızı ve altı torunu olan sanatçı, 70'i aşkın film ve dizide rol aldı. En çok "Görevimiz Tehlike" dizisindeki "Jim Phelps" rolüyle tanındı. 2010 yılı Mart ayında ölen oyuncuün naaşı yakıldı. Ä°ngilizce Wikipedia BÃ¼lent Usta Bülent Usta şu kişilerden biri olabilir: HadiÅŸehr Hadişehr (Farsça: هادی‌شهر, ), İran'ın Doğu Azerbaycan Eyaleti'nde şehir. İdari olarak Culfa şehristanı'na bağlıdır. Deniz seviyesinden 1.034 m yüksekte kurulan şehrin 2006 nüfusu 27.842 kişidir. Eyaletin kuzeybatı kısmında yer alır. Halkı Azeri Türküdür ve şehirde Türkçe konuşulmaktadır. Halk ağırlıklı olarak Şii'dir. Şehir ve çevresinin geçim kaynağı tarım ve hayvancılıktır. Vali (anlam ayrımı) Vali ÅŸu anlamlara gelebilir: Hayko Hayko aşağıdaki anlamlara gelebilir: Hayk, Ermeni milletinin kurucusu olduğuna inanılan efsanevî patrik Reuben (Beni Ä°srail) Tekvin'e göre Reuben veya Reuven (), Yakup ve eşi Lea'nın ilk oğluydu. Reuben kabilesinin kurucusuydu. Reuben isminin anlamı için iki fikir ortaya atılmıştır. Yakup Lea'yı diğer eşi Rahel gibi sevmiyordu ve Lea bu duruma üzülüyordu. Bu sebeple ilk görüşe göre Reuben ismi ""O (Tanrı) çilemi gördü"" anlamına gelen "raa beonyi"den gelir; diğer bir görüşe göre ise Lea'nın bir oğul doğurması Yakup'un sevgisini kazanması için bir araç olacağından ""O (Yakup) beni sevecek"" anlamına gelen "yeehabani"den türemiştir. Klasik rabinik edebiyata göre ise kökeni ""Gör, oğul"" anlamına gelen "ra'a ben"dir. Bazı uzmanlara göre, isminin son harfi "n" yerine "l" olabileceği olasılıklar arasındadır. Josephus'un Reuben hakkındaki yazılarında bu isim için "Reubel" yazdığı görülür; bu da Arapçada "Ra'abil" olan "kurt" anlamına gelebileceğini belirtir. Tora'da kısaca Reuben'in Rahel'in hizmetçisi Bila'yla cinsel ilişkiye girdiği yazılıdır. Babası Yakup da Bila'yla yatıp ondan iki çocuk (Dan ve Naftali) sahibi olduğu için rabinik kaynaklarca bu olay ensest ilişki olarak kabul edilir. Geleneksel olarak Yahudilik'te ilk doğan erkek çocukların (behor) özel bir yeri vardır ve bu çocuk baba tarafından kutsanır. Rabinik kaynaklara göre Reuben'in Bila ile olan olayı Yakup'u kızdırdığından behorluk hakkını Yosef'e verdi; krallar Yehuda'dan ve rahipler Levi'den geldi. Bazı kaynaklar ise Reuben'in Bila ile yatmadığını, annesi Lea'yı korumak için Bila'ya zarar verdiğini, bu olayın da Yakup'u kızdırdığını savunur. Yine aynı kaynaklarca olayın gelişimi şöyledir: Yakup, en sevdiği karısı Rahel ölünce, cariyesi Bila'nın yatağını kendi yatağının yanına çekti ve Reuben bu yatağı uzaklaştırdı. Klasik rabinik metinlerde Rebuen'in pişmanlık duyduğu, et ve şaraptan vazgeçip meditasyon yoluyla tövbe ettiği yazılıdır; ayrıca bu Tora'ya göre ilk "tövbe" hareketidir. Tövbe ile birlikte Tanrı Reuben'i ödüllendirip soyundan Hoşea'yı ona armağan etmiştir. Ayrıca, Reuben kardeşi Yosef'in hayatını kurtardığı için ilk sığınak şehirleri onun topraklarında kurulmuştur. Yosef'e yapılan düzmecede Reuben onun öldürülmesine karşı çıkıp hayatını kurtardı, Yosef'e yapılan bu düzmece sonunda Yosef'in Mısır'da kardeşlerinin karşısına çıkması ilahi bir cezaydı. Rabinik yazıtlarda Reuben'in sorumluluk sahibi olduğu ve kardeşleri Yosef'i İsmailoğullarına sattığı için kızgın olduğunu dile getirir. Reuben 9 Kislev'de doğup 125 yıl yaşadı. Sefer haYaşar kitabında Reuben'in cesedinin bir tabuta konup sonradan İsrail'e götürülüp gömüldüğü anlatılır. Bazı dinbilimcilerce Reuben sembolik bir kişiliktir. Bu tezi savunanlara göre Lea ve Rahel'den gelenler orijinal İsrailoğullarını ve hizmetçilerden (Bila ve Zilpa) gelenler ise İsrailoğullarına sonradan katılan halkları belirtmektedir. Reuben, Lea'dan geldiği için orijinal İsrailoğullarındandır. Antik Ma'in bulgularında ise "r-b-n" (ünlü harfler yazılmamıştır) isimli bir Arap kavmi bulunduğu belirtilmektedir. Tora'da Reuben'in oğulları Hanok, Pallu, Hesron ve Karmi olarak belirtilirken eşlerinin adları verilmemiştir. Reuben (anlam ayrımı) HeÅŸtrud Heştrud (Farsça:هشترود, ), İran'ın Doğu Azerbaycan Eyaleti'nde şehir. İdari olarak Haştrud şehristanı'na bağlıdır ve bu şehristanın yönetim merkezidir. Deniz seviyesinden 1.150 m.yüksekte kurulan şehrin 2006 nüfusu 18.418 kişidir. Eyaletin orta-güney kısmında yer alır. Tebriz'e 134 km.uzaklıktadır. Halkı Azeri Türküdür ve şehirde Türkçe konuşulmaktadır. Şehir ve çevresinin geçim kaynağı tarım ve hayvancılıktır. Ayrıca geleneksel halıcılık yaygındır. Heris Heris (Farsça: هریس), İran'ın Doğu Azerbaycan Eyaleti'nde şehir. İdari olarak Heris şehristanı'na bağlıdır ve buranın idari merkezidir. Deniz seviyesinden 1.900 m. yüksekte kurulan şehrin 2006 nüfusu 9.513 kişidir. Eyaletin doğu kısmında yer alır. Halkı Azeri Türkü'dür ve şehirde Türkçe konuşulmaktadır. Nüfusun çoğunluğu ağırlıklı olarak Şii'dir. Şehir ve çevresinin geçim kaynağı tarım ve hayvancılıktır. Şehir ülke içinde ve dışında halı ve kilimleri ile meşhurdur. Horand Horand (Farsça: هوراند, Hūrānd), İran 'ın Doğu Azerbaycan Eyaleti'nde şehir. Eyaletin Ahar şehristanı'ndaki, aynı isimli Horand bahşı'nın yönetim merkezi olan şehrin 2006 yılı resmi nüfusu 3.876 kişi ve 907 hanedir. Tebriz'in kuzeybatı kısmında yer alan kent, eyaletin 42. büyük şehridir. Halkı Azeri Türküdür ve şehirde Türkçe konuşulmaktadır. Şehir ve çevresinin geçim kaynağını tarım ve hayvancılık oluşturur. Ilhıcı Ilhıcı "(Farsça:"ایلخچی, "; Azerice: İlxçi)", İran'ın Doğu Azerbaycan Eyaleti'nde şehir. İdari olarak Osku şehristanı'na bağlıdır. Şehrin 2006 nüfusu 13.927 kişidir. Eyaletin orta kısmında yer alır ve Tebriz'e 25 km. uzaklıktadır. Halkı Azeri'dir ve şehirde Azerice konuşulmaktadır. Gulam Hüseyin Saidî (1935-1985) bir eserinde, bu kentin İran'da en fazla Sünni'nin yaşadığı yer olduğunu belirtmiştir: Şehir ve çevresinin geçim kaynağı tarım ve hayvancılıktır. Özellikle soğan ekimi yapılır. Aya Marina Hrisohus Aya Marina (Yunanca Άγια Μαρίνα) Kıbrıs'ın Baf kazasında Dillirga yöresinde bir köydür. Aya Marina Kelokedaron Aya Marina Kelokedaron (Yunanca Αγία Μαρίνα Κελοκεδάρων) Kıbrıs'ın Baf kazasında Baf'ın doğusunda Kelokedara kasabasına yakın bir köydür. Kelokedara İngilizce Kelokedhara (Yunanca Κελοκέδαρα) Kıbrıs'ın Baf Bölgesi'nde Salamiou'nun 6 km güneybatısında konulanan bir köydür. HÃ¼seyin Baradan-Ã‡ekilin Aradan Hüseyin Baradan-Çekilin Aradan, Oyuncu Hüseyin Baradan'ın ismine kafiyeli olarak Çekilin Aradan adının konduğu, oyuncunun ilk başrolünü oynadığı komedi filmdir. Film Aram Gülyüz yönetmenliğinde 1965 yılında çekilmiştir. Anılarında belirttiğine göre Hüseyin Baradan, başrol oynadığı bu filminden 10.000 Lira almıştır. Bu ücret o yılların star oyuncusu Ayhan Işık'ın film başına aldığı standart ücret olduğu için "Türk sinema tarihinde bir başrol oyuncusu ile aynı parayı alan tek karakter oyuncusu" unvanını da kazanmış oluyordu. Neca João Alexandre Duarte Ferreira Fernandes veya tanınan adıyla Neca (d. 31 Aralık 1979, Lizbon), Portekizli futbolcudur. Portekiz'in SC Farense takımında forma giymektedir. Profesyonel futbolculuk kariyerine 1997'de, Belenenses'te başladı. 2005-2006 yıllarını Vitória'da geçirdikten sonra Marítimo'ya transfer oldu. 2007'de, Süper Lig ekiplerinden Konyaspor'a kiralandı. Ertesi yıl, yine Süper Lig'de mücadele eden Ankaraspor'a transfer oldu. 2009-10 sezonu sonunda Ankaraspor'un küme düşürülmesinin ardından eski takımı Vitória'ya döndü. Yeşil-beyazlıların uzun süredir ilgilendiği Portekizli futbolcu Neca ile anlaşmaya varıldığı duyuruldu. 2007 yılında Konyaspor formasını giyen ve performansıyla beğeni kazanan Portekizli futbolcu, daha sonra Ankaraspor'a transfer olmuştu. Son 2 sezonda da Portekiz 1. Lig ekiplerinden Vitória Setúbal takımının formasını giyen yıldız futbolcu yeşil-beyazlı kulüple yeniden anlaşmaya vararak 1 yıllık sözleşmeye imza attı. Konyaspor bu transferle birlikte 10 numara mevkisi için arayışlarını da sonlandırmış oldu. Mason Moore Megan Morrisson ya da takma adıyla Mason Moore (1 Şubat 1985, Kaliforniya), Amerikalı kadın pornografik film oyuncusu. İlk pornografik filmini 23 yaşında çeken oyuncu çeşitli söyleşilerde ve kendine ait sayfalarda seks yapmayı çok sevdiği için porno endüstrisine ayak bastığını söylemiştir. Sosyal sitelerden birinde kendine ait sayfada hayatında ilk kez sarhoş olup film kopması yaşadığı zaman ertesi gün kalktığında yatağında 3 erkekle uyandığını söylemiştir. Göğüsleriyle ilgili hayranlarına hitaben hiç doğal göğüsleriyle görüntülenmemesinden dolayı ""Aslında benim büyük göğüslerim var ama onları daha büyük olanlarla değiştirdim"" demiştir. Brazzers, Bangbros ve Reality Kings isimli porno şirketlerinde çalışmıştır. Afarca Afarca(afar af) Cibuti, Etiyopya ve Eritre'de konuşulan dillerden biridir. Bu üç ülkede toplam 2.6 milyon kişi tarafından konuşulmaktadır. Afar dili hiçbir ülkenin resmi dili değildir,ancak Etiyopya'nın Afar bölgesinde idari ve eğitim dili statüsüne sahiptir. Fonksiyon uzayı Matematikte fonksiyon uzayı bir "X" kümesinden bir "Y" kümesine tanımlı fonksiyonların oluşturduğu kümeye verilen bir addır. "Fonksiyonlar kümesi" yerine "fonksiyon uzayı" denilmesinin nedeni matematiğin kendi içindeki uygulamalarında bu kümenin genellikle topolojik uzay veya vektör uzayı olarak ortaya çıkmasıdır. Matematiğin değişik alanlarında fonksiyon uzayları ortaya çıkar: Fonksiyonel analizin önemli amaçlarından biri fonksiyon uzaylarını topolojik vektör uzayları haline getirecek yeterli teknikleri geliştirip sonlu boyutlu normlu uzaylar için geçerli olan fikirleri bu halde fonksiyon uzaylarına uygulamaktır. Arnavutluk'un idari yapılanması Arnavutluk'un idari olarak 12 il (, 351 belediyeye (, ayrıca bunlardan 72'si şehir () statüsündedir) ve 3000'den fazla köye ayrılmaktadır. Arnavutluk'un çeşitli nedenlerden varlığı boyunca idari düzeni değişmiştir. Ülke 28 Kasım 1912 tarihinde Osmanlı İmparatorluğu'ndan bağımsızlığını kazandığında İşkodra, Manastır ve Yanya vilayetleri topraklarının üzerinde kurulmuştu. 1925 yılında Arnavutluk 10 ile ve 57 ilçeye bölündü. 1959'da iller kaldırıldı ve ülke 26 ilçeye bölündü. Erseke'nin adı 1978 yılında Kolonya olarak değiştirildi. Haziran 1991 yılında yapılan büyük bir değişiklik ile 10 yeni ilçe daha kuruldu. Bulqiza Debre'den, Delvine Ayasaranda'dan, Devoll Görice'den, Has Kökes'ten, Kavalye Dıraç'tan, Kuçova Berat'tan, Leş Akçahisar'dan, Malësia e Madhe İşkodra'dan, Malkasra Fier'den ve Peklin Elbasan'dan ayrıldı. 2000 yılında ise ilçeler idari olarak kaldırıldı ve yerlerine 12 il kurularak idari bölümler bugünkü hale getirildi. Aya Marinuda Aya Marinuda (Yunanca Αγία Μαρινούδα) Kıbrıs'ın Baf kazasında Baf'ın 7 km doğusunda konumlanan bir köydür. Take My Life, Please Take My Life, Please, "Simpsonlar"ın yirminci sezonunun onuncu bölümüdür. Orijinal yayını ABD'nin Fox kanalında 15 Ocak 2009 yılında başlamıştır. Bölümde, Homer'ın lisedeyken sınıf başkanlığını kaybetmesini hileli bulduktan sonra eğer sınıf başkanı olsaydı hayatının nasıl olacağını bilmek için fırsat bulur. Luigi'nin restoranında yemek yerken bir aşçının özel bir sos kullandığını öğrenir ve neler olacağını görür. Bölümün yazarlığını Don Payne, yönetmenliğini ise Steven Dean Moore yapmıştır. 720p çözünürlüğünde ilk HDTV kalitesindeki Simpsonlar bölümüdür ve bölümde yeni bir açılış sahnesi vardır. Televizyon eleştirmenlerinden karışık eleştiriler alan bölümü 6,82 milyon kişi izledi. Ayvarvara Ayvarvara veya Engindere (Yunanca Αγία Βαρβάρα) Kıbrıs'ın Baf Bölgesi'nde bir köydür. Özgün ismi "Ayvarvara" olup 1958'de Türkçede "Engindere" ismi verilmiştir. 1974'teki Kıbrıs Harekâtı'ndan önce Kıbrıslı Türklerin çoğunluğu oluşturduğu karma bir köydü. 1960 nüfus sayımına göre köyde 130 Kıbrıslı Türk, 99 Kıbrıslı Rum yaşamaktaydı. 1974'te Kıbrıslı Türklerin ayrılması sonrası bir dönem göçmen Rumların yerleştirilmesi için kullanılsa da günümüzdeki nüfusu asıl sakini olan Rumlardan oluşmaktadır. Dolibarr Dolibarr ERP/CRM, küçük ve orta ölçekli şirketler ve kurumlar için açık kaynak koduna sahip bir ERP/CRM yazılımdır. Yazılım, Kurumsal Kaynak Planlaması (ERP) ve Müşteri İlişkileri Yönetimi (CRM) ile ilgili farklı özellikler içerir. Önceden yüklü modüller arasından kullanmak istediklerinizi açıp, diğerlerini kapatabilirsiniz. Bu yazılım GNU Genel Kamu Lisansı 3.0 License lisansı altında derlenmiş olup, İnternet erişimi olan her yerden erişilebilen bir web uygulamasıdır. Dolibarr'ın stratejisinde şu yatar: K3Y rule: kural覺na uyan bir ERP/CRM yaz覺l覺m覺 olmak. Dolibarr, muhasebe dışında ERP/CRM 'nin en önemli özelliklerini içerir. Çok sayıda modülün aktif olmasına rağmen sistem yüksek derecede modülerdir ve kolay kurulum/kullanım sağlar. Dolibarr'ın ana özellikleri Bu özellikler Dolibarr'ın en son versiyonunda bile henüz yoktur: Dolibarr, PHP dilinde yazılmıştır ve MySQL veritabanı kullanır. Birçok hosting ve serverla çalışabilir. Dolibarr, hertür PHP konfigürasyonuyla çalışır ve ekstra PHP modülüne gerek duymaz. Ayrıca Dolibarr'ın hiçbir teknik bilgi ve tecrünbeye gerek duymayan kullanıcılar için tek bir exe dosyasıyla Windows ve MAC sistemlere kurulan versiyonu da vardır. Windows için DoliWamp ve MAC için ise DoliMamp kullanabilirsiniz. Dolibarr, Nisan 2002'de Rodolphe Quiedeville tarafından başlatıldı, CVS olarak kaydedildi ve Savannah tarafından host edildi. Jean-Louis Bergamo, kurum yönetim modülünü başlattı. Version 1.0 Eylül 2003'te piyasaya sürülmüştür. Temmuz 2008, Rodolphe projeyi yönetmesi için Laurent Destailleur (ayrıca bir diğer popüler açık kaynak kodlu yazılım olan AWStats yaratıcısı) 'e yetki verdi. ca_ES / da_DA / de_DE / en_AU / en_US / es_ES / fi_FI / fr_BE / fr_FR / it_IT / nl_BE / nl_NL / no_NO / pl_PL / pt_PT / pt_BR / ro_RO / ru_RU / tr_TR / Yeryüzündeki En Büyük Gösteri Yeryüzündeki En Büyük Gösteri, Britanyalı biyolog Richard Dawkins'in onuncu kitabıdır. 3 Eylül 2009 yılında İngilizce olarak İngiltere'de ve 2010'un Mart ayında Türkiye'de Türkçe olarak basılmıştır. Kitap, 2011 Nisan'ı itibarıyla İngiltere, Kanada, İrlanda ve Avustralya’da en çok satan kitap durumundadır. Kitabın çevirisi İstem Fer, Kahraman İpekdal, B. Duygu Özpolat ve Uygar Polat tarafından gerçekleştirilmiş, Uygar Polat ve Tunç Tuncay Bilgin editörlüğünü yapmıştır. Amerika Birleşik Devletleri'nde çıkışının ilk haftası en yakın rakiplerini ikiye katlayarak The Sunday Times'ın en çok satanlar listesinde zirveye yerleşti. Ayrıca kitap Richard Dawkins ve eşi Lalla Ward tarafından sesli kitap olarak da yayınlandı. Dawkins kitabı için -evrim konusundaki "kayıp halka" tartışmalarına esprili bir gönderme yaparak- ""Yazılarımın kayıp halkası"" der ve kitabı şöyle tanımlar: Kitap 400 civarı sayfada 13 bölümden ve sonunda "Tarihi Yalanlayanlar" adlı bir ekten oluşmaktadır. Başlıklar aşağıdaki gibidir: Sıfır Kenti Sıfır Kenti, 1988 Sovyetler Birliği yapımı deneysel fantastik filmdir. Özgün adı Gorod Zero (Город Зеро) olan film 31 Mart - 15 Nisan 1990 tarihleri arasında düzenlenen 9. Uluslararası İstanbul Film Festivali'nde de gösterilmişti. Ermeni asıllı Sovyet sinemacı Karen Şahnazarov'un yönettiği ve aynı zamanda Aleksandr Borodyansky'yle birlikte özgün senaryosunu yazdıkları film, Mosfilm stüdyolarında üretilmiştir (Şahnazarov bundan 10 yıl sonra Mosfilm Stüdyoları'nın genel müdürü olacaktır). Filmin başrolünde aktörlük ve yönetmenlik dışında aynı zamanda bir şair ve hiciv ustası olan Leonid Filatov rol almıştır. Ayrıca Aşk Gözyaşlarına İnanmıyor filminin yönetmeni Vladimir Menshov da bu filmin oyuncularından biridir. Sovyet bürokrasisine özgü çıldırtıcı saçmalıklarla dolu Kafkavari absürt öyküsüyle, ayrıca David Lynch ve Andrey Tarkovski filmlerini anımsatan mistik tarzıyla "Sıfır Kenti", Moskova'dan bir iş için trenle küçük bir kasabaya gelen orta yaşlı makine mühendisi Aleksey Varakin (Leonid Filatov)'in burada başından geçen tuhaflıkları anlatmaktadır. Washington Post'un sinema yazarı Hal Hinson bu filmden "Sovyet tarzı bir Alacakaranlık Kuşağı" (The Twilight Zone) şeklinde bahsetmiştir. "Sıfır Kenti" İtalya'da düzenlenen Bergamo Film Günleri'nde "Bronz Rosa Camuna", Sovyetler Birliği'nde ise "en iyi yapım tasarımı" dalında "Nika Ödülü" nü kazanmıştı. Orta yaşlı makine mühendisi Aleksey Varakin (Leonid Filatov) sabahın alacakaranlığında küçük bir kasabanın istasyonunda trenden iner. İndiği tren gözden uzaklaşıp sislerin içerisinde kaybolur. Ortalıkta kimselerin görünmediği ıssız istasyondan güçlükle bulduğu bir taksiye binerek oteline gelir. Buraya Moskova'daki ana fabrikadan görevli olarak gönderilmiştir. Bu kasabada kendileri için klima cihazları üreten fabrikaya yapılması gerekli değişiklikleri bildirmek için gelmiştir. Ancak kasabaya adım attığından beri karşılaştığı tuhaflıklar bu fabrikada da devam eder. Fabrika müdürünün genç sekreteri çırılçıplak bir şekilde daktilosunun başında çalışmaktadır. Aleksey afallar ama bu durum diğer görevlilerce çok doğal karşılanmaktadır. Müdür, Aleksey'in konuşmak istediği baş mühendisinin 8 ay önce ölmüş olduğunu o anda telefonla aradığında öğrenir ama buna pek şaşırmaz. Aleksey'e bir hafta sonrasına randevu verir. Aleksey dönüş treninin saatini beklerken bir lokantaya gider. Tuhaf bir orkestranın sahnede tango benzeri parçalar seslendirdiği bu tenha lokantada yemekten sonra garson, üzerine basarak istemediğini belirtmesine rağmen şefin Aleksey için yapmış olduğu özel pastayı masaya getirir. Kendi büstü şeklinde yapılmış olan pastayı görünce şaşıran Aleksey, garsonun onu dilimlemeye başlamasıyla öfkelenerek masadan kalkar. Garson Aleksey'e pastayı yemezse şefin çok üzüleceğini söyler ve ardından bir silah sesi duyulur. Pastasının beğenilmediğini düşünen şef salonun ortasında tabancayla intihar etmiştir. Herkesin adeta çıldırmış gibi davrandığı bu kentte savcı da farklı davranmaz. Bir intihara şahit olduğu için Aleksey'in kasabayı terketmemesini önerir. Yine de kasabadan gitmeyi düşünen Aleksey istasyona gelir. Danıştığı tuhaf davranışlı görevliden Moskova'ya bir tren olup olmadığını bile öğrenemez. Artık gece olmuştur. Komşu kasabaya gidip oradan trene binmek üzere bir taksi tutar ama taksici şehrin çıkışına geldiklerinde o noktadan daha ileriye gidemeyeceğini söyler ve onu indirir. Yola yürüyerek devam etmek isteyen Aleksey yolun bir noktada bittiğini görür (Bu sahneler 10 yıl sonra, 1998'de çevrilecek Amerikan filmi The Truman Show'da da aynen vardır). Yolu bırakarak ormanın içine sapan Aleksey ışıl ışıl parlayan bir binaya gelir. Burası şehir müzesidir. Müzenin yaşlı müdürü ona müzeyi gezdirir. Hem arkeolojik buluntular hem de mum heykellerle düzenlenmiş dioramalar şehrin uzak ve yakın tarihi hakkında şüphe götürür hatta saçma olayları anlatmaktadır (örneğin Truvalıların ve Romalıların burada yaşamış oldukları gibi). O saatte şehre otobüs olmayınca bir müze görevlisinin lojmanında kalan Aleksey, yemekte görevlinin küçük oğlundan şaşırtıcı şeyler işitir. Çocuk onun asla bu kasabadan ayrılamayacağını, 2015 yılında da burada gömüleceğini söyler, hatta mezar taşının üzerine yazılacakları da okur. Onunla ilgili başkalarının bilemeyeceği ayrıntılı bilgileri de sıralamış olduğu için Aleksey donar kalır.(Bu sahne de Stanley Kubrick'in bir Stephen King uyarlaması olan The Shining filmini anımsatır) Bu kez de şefin oğlu Makmud'u öldürmüş olabileceğini ileri süren savcı ona kasabayı terketmemesini söyler. Olay aydınlanıncaya kadar da şefin oğlu rolünü oynamasını ondan rica eder. Bu arada kasabanın ilk Rock'n Roll dansçısı zannedilerek hayran kulübü tarafından şerefine verilen bir dans toplantısına katılır, ısrar üzerine tanımadığı kişi hakkında bilmediği konuda bir konuşma yapar. Bu ve benzeri birçok tuhaflıktan sonra can havliyle ormana doğru kaçan Aleksey bir göle ulaşır. Kıyıda bulduğu bir kayığa bindikten sonra gölde amaçsızca seyrederken film biter. Eurosport News Eurosport News, 54 ülkede ulaşılabilen, 21 dilde, uydu üzerinden ve kablolu yayın yapan uluslararası bir spor kanalıdır. Sahibi Fransa merkezli holding TF1 Group'tur. Eurosport News'in izleyicilere sunduğu en önemli hizmet 7/24 durmaksızın ve sürekli yenilenen haber kuşağıdır. Tüm spor dallarıyla ilişkili son gelişmeler gün içinde yaklaşık 15 sefer izleyiciye ulaştırılan haber bültenleriyle takip edilebilir. Kanal Digitürk’ten ve KabloTV’den kaldırılmıştır. Drip Drop Drip Drop (Türkçe: Damla Damla), Safura Alizade tarafından seslendirilen ve Azerbaycan'ı 2010 Eurovision Şarkı Yarışması'da temsil eden İngilizce şarkıdır. Hermann Tilke Hermann Tilke (d. 31 Aralık 1954, Olpe), Alman mühendis, Formula 1 ve motor yarışı pist tasarımcısı, araba yarışcısı ve oyuncudur. 1980 yılında bazı VLN (Nürburgring serileri) ve 24 saat Nürburgring yarışında yarışmıştır. En büyük başarısı Dirk Adorf ile VLN serilerinde yaşamışlardır. "Lamborghini Gallardo - Raeder Motorsport" filminde kendini oynamıştır. Aynı zamanda Dirk Adorf'la birlikte yarıştıkları günleri canlandırmışlardır . Tilke 1984 yılında Tilke GmbH şirketini kurmuştur. Şirket bünyesinde birçok yarış pistleri, test pistleri, gökdelenler, oteller, alışveriş merkezleri, geri dönüşüm tesisleri, spor ve eğlence merkezleri ve şehir planlamacılığı dalında çeşitli işler yapmıştır. Aynı zamanda İstanbul'da bulunan İstanbul Park'ın tasarımcısıdır. Aleksandr SerafimoviÃ§ Alexander Serafimovich (Rusça: Алекса́ндр Серафимо́вич, "Alexander Serafimovich Popov", 19 Ocak 1863 - 19 Ocak 1949)Rus -Sovyet yazar, Kazak asıllıdır. Günümüzde Tsimlyansky olarak bilinen Rostov Oblastın yakınlarında Nizhne-Kurmoyarskaya'da doğdu. 1924'te yazdığı Demir Tufanı isimli romanıyla bilinir. Kitap Rus iç savaşını anlatır ve gerçek olaylar üzerine kurulmuştur. Üç yaşındayken, babası bir Kazak alayı ile beraber Polonya'ya tayin edildiği için ailesi ile birlikte Polonya'ya gitti. 1874'te daha sonra Serafimovich olarak adlandırılan Ust-Medveditskaya'ya yerleşti. Babasının ölümünden sonra elde ettiği askeri bir bursla Petersburg Üniversitesi'nde matematik ve fizik öğrenimi gördü. Lenin'in ağabeyi Alexander Ulyanov ile tanışıp devrimci bir öğrenci grubuna katıldı. 1887'de III. Aleksander için bir suikast bildirisi yayınladığı gerekçesiyle tutuklandı ve sürgüne gönderildi. Bu sırada ilk öyküsü Buz Üstünde'yi (На льдине- 1889) yazdı. 1902 yılında Leonid Andreyev'in evinde Maksim Gorki ile tanıştı. Gorki'nin yayınevi Znanie, üç ciltten oluşan hikâyelerini bastı. 1910 yılında Finlandiya'yı ziyaret etti. I. Dünya Savaşı'nın patlak vermesinden sonra 1915'te Sibirya Galacia'da Lenin'in kızkardeşi Maria Ulyanova ile beraber tıbbi işlerde görev aldı. Yazar Büyük Anayurt Savaşı sırasında cephelerde savaş muhabirliği yaptı. Ekim Devrimi'ni destekleyen ilk yazarlardan biri oldu. 1918 yılında Komünist Parti'ye katıldı. İç savaş sonrası Tvorchestvo yönetim kurulunda ve Oktyabr baş editörü olarak yayın işlerine devam etti. 1942 yılında, edebiyata uzun yıllar yaptığı katkılar nedeniyle, Stalin nişanı aldı. 19 Ocak 1949'da Moskova'da öldü. Stephanie Solomonides Stephanie Solomonides (d. 1982, Lefkoşa), Güney Kutbu'na ilk ulaşan Kıbrıslı. Kaspersky Commonwealth Antarctic Expedition'ın bir parçası olarak kutba 29 Aralık 2009 günü ulaştı. O da kendisiyle birlikte olan yedi kadın gibi İngiliz Milletler Topluluğu'na üye olan ülkelerden olan 800 aday içinden seçilmişti. Solominides ayrıca Lefkoşa İngiliz Okulu'nda eğitim gördü ve şu anda bir Bilgisayar Uygulama Yöneticisidir. Lookout Burnu, Kuzey Karolina Lookout Burnu, ABD'nin Kuzey Karolina eyaletinin South Core Banks'in güney noktasıdır. South Core Banks, Kuzey Karolina'da bulunan doğal adalardan biridir. Batıda Onslow Körfezi, doğuda ise Raleigh Körfezi tarafından çevrelenir. Beaufort'un 11 mil güneydoğusunda, Carteret ilçesi'nde bulunur. Erdoğan Büyükkasap Erdoğan Büyükkasap (3 Şubat 1962; Tosya, Kastamonu - 18 Mart 2010, Erzincan), Türk akademisyen. 1983 yılında Lisans, 1988 yılında Yüksek Lisans eğitimini Atatürk Üniversitesi'nde tamamlamıştır. 1994 yılında Doçentlik ve 1999 senesinde Profesörlük unvanını yine aynı üniversitede kazanmıştır. Erzincan Üniversitesi eğitim fakültesinda dekanlık yapmıştır. Ölmeden önce hem eğitim fakültesinin dekanı hem de üniversitenin rektörüydü. Bu iki görevi beraber yürütmekteydi. "Atom ve Molekül Fiziği" ve "Fen Bilgisi ve Fizik Eğitimi" dallarında Türkiye'nin sayılı akademisyenleri arasında gösteriliyordu. 18 Mayıs 2007 tarihinde, Ahmet Necdet Sezer tarafından Erzincan Üniversitesi kurucu Rektörü olarak atanmıştır. Evli ve iki çocuk babasıydı. Eğitim Fakültesi yerleşkesindeki lojmanında iple ile kendini asarak yaşamına son vermiştir. Bakır bölgesi, Michigan Bakır bölgesi (orijinal adı İngilizce: Copper Country), ABD'nin Michigan eyaleti içerisinde yer alan, Keweenaw bölgesinin tamamını kapsayan, Houghton, Baraga ve Ontonagon bölgelerinin büyük kısmını içine alan yarımada. Zengin bakır rezervleri ve 1845-1960 yılları arasında yoğun olarak işletilen bakır madenleri nedeniyle yarımada bu adla anılmaktadır. ABD'nin olduğu kadar dünya ölçeğinde de bakır madeni üretimi açısından öneme sahiptir. Michigan, ABD'de 19. ve 20. yüzyılda endüstriyel anlamda lokomotif sektör bakır madenciliği olmuştur. Bakır madenciliği ABD'de sanayileşme sürecinde ana sektörlerden biri olmuştur. Michagan'ın Keweenaw yarımadası, MÖ 3000'li yıllardan beri bakır yataklarının yerli halklarca kullanıldığı bir alan olmuştur. Tarihi süreç içerisinde Avrupa'dan yapılan göçler ile birlikte 1840'lı yıllarda ancak modern anlamda madencilik faaliyetleri görülmektedir. 1850-1881 yılları arasında üretim en üst düzeye çıkmıştır ve ABD'de toplam üretimin 4'te 3'ü bu bölgeden elde edilmiştir. Bunların dışında bölge turizm ve kereste imalatı ile ekonomik değer taşımaktadır. Demografik açıdan ise Fin, İsveçli, Danimarkalı ve Norveçli nüfusun yoğun olarak göç ettiği bir bölge niteliği taşımaktadır. Bu göç sürecinde madenciliğin önemli etkisi vardır. Kırsal karakterini büyük ölçüde muhafaza etmiş olan bölgede, McLain Eyalet Parkı, Pocupine Dağları Eyalet Parkı, Keweenaw Ulusal Tarih Parkı bulunmaktadır. Kerime Nadir Kerime Nadir Azrak (5 Şubat 1917 - 20 Mart 1984), Türk yazar. İstanbul'da doğan Kerime Nadir, Saint Joseph Fransız Kız Lisesi'ni bitirdi. Şiir yazmaya başlamasının ardından ilk öyküleri Servet-i Fünun, Uyanış, Yarımay gibi dergilerde yayımlandı. Düz yazı türündeki çalışmaları Aydabir, Yedigün, Hayat dergilerinde çıktı. 40'tan fazla roman yazan Nadir'in konuları, genellikle kırık aşklar üzerine oldu. "Hıçkırık" adlı romanında Mustafa Tosun'u ve eşi Üftade hanım'ın yaşamöykülerini konu edindiği sanılmaktadır. 30 civarında eseri senaryolaştırılarak sinema filmi çevrildi. "Yazarlığını topluma ve gerçeklere sırt çevirerek kendi dünyasında sürdürmekle" eleştirilmesinin yanı sıra; okuma sevgisi aşıladığı yönünde olumlu yorumlara da hedef olan yazar; uzun yıllar Maçka Palas'ta kalmıştır. Bazı romanları yabancı dillere de çevrilen Nadir'in romanları 5 milyondan fazla satış yapmıştır. Kerime Nadir'e ait Özel Arşiv, Kadın Eserleri Kütüphanesi ve Bilgi Merkezi Vakfı'ndadır. Şimon (Beni İsrail) Tora'nın Tekvin kitabına göre Şimon () Yakup'la Lea'nın ikinci oğlu ve Şimon kabilesinin kurucusudur. Bazı dinbilimcilerce Şimon sembolik bir kişiliktir. Bu tezi savunanlara göre Lea ve Rahel'den gelenler orijinal İsrailoğullarını ve hizmetçilerden (Bila ve Zilpa) gelenler ise İsrailoğullarına sonradan katılan halkları belirtmektedir. Şimon, Lea'dan geldiği için orijinal İsrailoğullarındandır. Buna rağmen Debora'nın Ezgisi'nde kabileler listelenirken Şimon'un ismi verilmemektedir bunun için bazı dinbilimciler Şimon'un belirgin bir kabile olmadığını savunurlar. Yakup'a Reuben'i doğuran Lea hala Yakup'un sevgisini kazanamayınca Tanrı bunu gördü ve ikinci oğluna "Şimon" adını verdi. İbranice "O (Tanrı) çilemi duydu" anlamına gelen "şama on"dan türemiştir; Tora'da adı geçen ve "Tanrı işitti" anlamına gelen İsmail de aynı kökten geldiğinden bazılarınca Şimon'un İsmailî bir grup olduğu düşünülür. Klasik rabinik kaynaklarda bu isim "Tanrı'yı dinleyen" anlamına geldiği savunulur. Başka bir görüşe göre ise Zimri'nin Midyanlı bir kadınla ilişkiye girmesi sonucu "şam 'in" yani "günah var" anlamına gelmektedir. Tora'da anlatıldığına göre Kenanlı Şekem, Dina'ya tecavüz etti (bazı versiyonlarda sadece sarkıntılık etti); bu olaya karşı Şimon (Levi ile birlikte) düzen kurarak Şekem'in şehrindekileri sünnet edilmesini sağladı ve sünnetten sonraki zayıflıklarından yararlanarak şehrin erkeklerini öldürüp vahşice intikam aldı. Yakup bu olaya çok sinirlenince Şimon'un soyunun bölünmesini ve dağılmasını dileyerek onu cezalandırdı. Bazı dinbilimcilerce, Şimon'a verilen bu ceza, Tora'nın bazı yerlerinde kabileler listelenirken adının geçmemesine mazeret olarak sonradan eklenmiştir.. Klasik rabinik kaynaklar Şimon'un korkusuz ve kıskanç bir kişiliği olduğunu, Yakup'un en sevdiği oğlu Yosef olduğu için Yosef'e karşı düşmanca ve kindar duygular beslediğini vurgular. Klasik kaynaklara göre Şimon insanlık dışı hareketlerine karşılık ilahi cezaya çarptırılıp sağ eli tutuldu; tövbe edince de bir hafta sonra eli iyileşti. Yosef hikâyesinde, Yosef Mısır'dayken kardeşlerine Benyamin'i ona getirmelerini ister ve kardeşlerin dönüşünü garantiye almak için Şimon'u rehin tutar. Klasik rabinik kaynaklarca Yosef'in Şimon'u alı koymasının nedeni Levi'den ayırmaktı çünkü ikisi birlikte Şekem'e zarar verdiği gibi Mısır'a da zarar verebilirdi. Başka bir teoriye göre ise Şimon'un rehin alınmasının sebebi Şimon'un Yosef'e yaptığı ihanetti Sefer haYaşar'a göre Şimon rehin kalmak için gönüllü değildi ve onun zaptedilmesi için başına 70 nöbetçi kondu, fakat gür sesiyle bağırarak nöbetçileri korkuttu. Başka bir metinde ise Şimon Yosef'e yaptıklarından duyduğu pişmanlık yüzünden gönüllü olarak rehin kalmayı kabul ettiği yazılıdır. Jubile kitabında Şimon'un 21 Tevet'te doğduğu yazılıdır ve Tekvin'e göre altı oğlu vardı. Bazı kaynaklarda çocuklarının annesi Şekem'li "Bonah" bazı kaynaklardaysa kız kardeşi Dina olarak gösterilir. Birçok rabinik kaynakta 120 yaşında, abisi Rebuen'den üç yıl evvel öldüğü belirtilir fakat Numbers Rabbah kitabında ise abisi Reuben öldükten "sonra" evin reisi olduğu yazar. Şimon (anlam ayrımı) Mihai Eminescu Mihai Eminescu (miˈhaj emiˈnesku) (15 Ocak 1850 – 15 Haziran 1889), bir romantik şair, romancı ve gazetecidir ve sıklıkla Romanya'nın en ünlü ve etkileyici Rumen yazarı olarak gösterilir. Mihai Eminescu, Junimea Edebiyat Topluluğu'nun aktif bir üyesiyken, aynı zamanda Muhafazakâr Parti'nin (1880-1918) resmî yayın organı olan "Timpul" ("Zaman") gazetesinin de bir editörüydü. İlk şiir kitabı henüz 16 yaşındayken yayımlandı ve 19 yaşındayken öğrenim görmek için Viyana'ya gitti. Şairin yaklaşık 14.000 sayfayı içeren, 46 ciltten oluşan elyazmaları, Titu Maiorescu tarafından 25 Ocak 1902 yılında yapılan bir toplantı sırasında Rumen Dili Akademisi'ne (Rumencenin en yüksek otoritesi) hediye olarak sunuldu. "Luceafarul" (Akşam Yıldızı), "Oda in metru antic" (Antik Vezniyle Ode) ve "Epistles/Satires" (Beş Mektup) ünlü çalışmalarından bazılarıdır. Şiirlerinde sık sık doğaüstü, mitolojik ve tarihi konular kullandı. Genel olarak çalışmaları Alman Felsefeci Arthur Schopenhauer'ın etkisini taşımaktadır. Eminescu, 3 Şubat 1889 tarihinde Bükreş'teki Marcuta (Marcutsa) hastanesine kaldırıldı, daha sonra Caritas Sanatoryumun'da da bir süre tedavi gördü. 15 Haziran 1889 yılında sabah saat 04:00 sıralarında Doctor Şutu'nun Sanatoryumu'nda tedavisi sürerken öldü. 17 Haziran'da Bellu Mezarlığı'nda bir ıhlamur ağacı altında toprağa verildi. Ölümünden sonra 28 Ekim 1948 tarihinde Rumen Dili Akademisi üyeliğine seçildi. Annesi Raluca Iuraşcu Moldova Aristokratı bir ailenin varisiydi. "Mihail" (vaftiz kayıtlarında görüldüğü şekli ile) veya "Mihai" (kendisi tarafından kullanılan şekli ile) Romanya'nın Moldova Coğrafi Bölgesi'ndeki Botoşani şehrinde doğdu. (Moldova için Osmanlı Tarihi'nde "Boğdan" olarak söz edilmektedir). Çocukluğunun ilk yıllarını Botoşani ve İpoteşti'de ailesi ile birlikte geçirdi. 1858-1866 yılları arasında, Cernauti'deki okulda öğrenim gördü. Dördüncü sınıfı 82 öğrenci arasından 5. olarak geçti ve daha sonra iki yıl Ortaokul'a (gymnasium) devam etti. Eminescu'nun yazar olduğunun ilk kanıtı 1866 yılında görüldü. Aynı yılın Ocak ayında Rumence öğretmeni Aron Pamnul'un ölmesi ile, içinde "M. Eminescu" imzalı Aron Pumnul'un Mezarı'nda (La mormantul lui Aron Pumnul) şiirin bulunduğu Gymnasium Öğrencilerinin Gözyaşları (Lacramioarele Invataceilor Gimnaziaşti) başlıklı bir kitapçık yayınlandı. 25 Şubat tarihinde Eğer Sahip Olsaydım (De-aş avea) şiiri Pest'te Iosif Vulcan tarafından çıkarılan Familia isimli dergide yer aldı. Bu istikrarlı bir şiir yayım zincirinin başlangıcıydı. Ayrıca, onun soyadının sonundaki Slav kökenli "-ici" (Eminoviç gibi okunup, Eminovici olarak yazılmaktaydı) ekini beğenmeyerek, besbelli Rumence olacak şekilde "Mihai Eminescu" olarak değiştiren şahıs, Iosif Vulcan'dı. 1867 yılında Iorgu Caragiale Tiyatro Topluluğuna yazman ve suflör olarak katıldı, bir sonraki yıl Mihai Pascaly'nin topluluğuna geçti. Bunların her ikisi de dönemlerinin lider tiyatro toplulukları arasında olup, daha sonra gelenler ise Matei Millo ve Fanny Tardini-Vladicescu idi. Çok az sonra Bükreş'e yerleşerek, Milli Tiyatro'da (Teatrului National) yazman ve kopyacı oldu. Bu yıllar boyunca şiir yazmaya ve yayımlamaya devam etti. Ev kirasını Heinrich Theodor Rotscher'in kitabının hiç bitiremeyeceği yüzlerce sayfasını çevirerek karşıladı. Aynı zamanda, Harcanmış Dahi (Geniu Pustiu) romanının yazımına başladı ve ölümünden sonra 1904 yılında bitmemiş bir şekilde basıldı. 1 Nisan 1869 tarihinde, Rumen Folkloru ve Rumen Edebiyat Tarihi ile ilgili belge derlemesi amacını güden "Orient" Edebiyat Çevresi'nin kurucuları arasında yer aldı. 29 Haziran'da, bu edebiyat çevresinin üyeleri değişik bölgelere gitmek için görevlendirildiler. Bu kapsamda, Eminescu'ya Moldova Coğrafi Bölgesi verilmişti. O yaz, Çeşmeci Parkı'nda (Parcul Cismigiu) muvazzaf asker olan kardeşi Iorgu ile karşılaştı, bu karşılaşma sırasında kardeşinin, kendisinin ailesi ile ilişkilerini yeniden canlandırma teklifine karşı çok sert bir tepki vermişti. Yine o yılın yazında, Pascaly Tiyatro Topluluğu'nu bırakarak, Cernauti ve Iasi'a gitti. Ailesi ile bağlarını tazeledi ve böylece babası gelen Sonbahar'da Viyana'da öğrenimini sürdürme izni ile ilgili söz verdi. Her zaman olduğu gibi, şiir yazmaya ve yayımlamaya devam etti. Özellikle, Eflak'ın önceki hakimi Barbu Dimitrie Ştirbei'in ölümü ile ilgili Prens Ştirbei'in Ölümü'ne (La moartea principelui Ştirbei) bir broşür çıkardı. Ekim 1869 dan 1872'ye kadar Viyana'da öğrenimini sürdürdü. Felsefe ve Hukuk Fakültesi'nde "Olağanüstü Öğrenci" olarak görüldü. Aktif bir öğrenci olarak, Ioan Slavici ile yardımlaşıyordu. Viyana'yı Veronica Micle sayesinde öğrenmişti. Junimea (gençlik) tarafından yayına hazırlanan Edebiyat Konuşmaları'na (Convorbiri Literare) destek verdi. Bu kültürel organizasyonun liderleri Petre P. Carp, Vasile Pogor, Theodor Rosetti, Iacob Negruzzi ve Titu Maiorescu kendi politik ve kültürel görüşleri ile Eminescu'yu hayatının sonuna değin etkilediler. Eminescu'nun Venüs ve Bakire Meryem (Venere şi Madona) şiirinden çok etkilenen Convorbiri Literare'nin editörü Iacob Negruzzi, onunla görüşmek için Viyana'ya gitti. Negruzzi daha sonra, Eminescu'yu Viyana'daki bir kafede, o kadar genç insan arasından uzun saçları, düşüncelerinde kaybolan bakışlarının oluşturduğu romantik görünüşü ile nasıl ayırdığını yazacaktı. 1870'te Pest şehrinde yayınlanan Federatiunea'da "Varro" mahlası ile Avusturya-Macaristan İmparatorluğu'ndaki Rumenler ve diğer azınlıkların durumu ile ilgili üç makale yazmıştı. Yine Pest'de, Albina (Arı) Gazetesi'nde çalışmaya başladı. 1872'den 1874'e kadar Junimea'dan elde ettiği ücretin sayesinde Berlin'de öğrenciliğe devam etti. 1874-1877 arasında, Junimea'nın Lideri ve Iaşi Üniversitesi'nin rektörü Titu Maiorescu ile olan arkadaşlığı sayesinde, Vaslui ve Iaşi (Yaş) İdari Bölgeleri'nde vekil öğretmen, ve müfettiş, Iaşi Postası'nda (Curierul de Iaşi) editor ve Iaşi'daki Merkez Kütüphane'de yönetici olarak çalıştı. Convorbiri Literare"yi çıkarmaya devam etti. Junimea Edebiyat Kulübü ile tanıştırıp, orada yazı yazmaya ikna ettiği Ion Creanga ile iyi arkadaş oldular. 1877 yılında, 1883 yılına kadar birinci katılımcısı olarak kaldığı, 1880 yılında baş yazarı olduğu "Timpul" gazetesinde çalışacağı şehre, Bükreş'e taşındı. Bu süre boyunca, Mektuplar (Scrisorile), Akşam Yıldızı (Luceafarul) ve Antik Vezniyle Ode (Oda in Metru Antic) şiirlerini yazdı. Romanya'nın Osmanlı İmparatorluğu'na karşı savaştığı 1877-1878 yıllarındaki, Türk-Rus Savaşı'na (93 Harbi) rastlayan ve diplomatik yarış sonucunda Yahudi İnancı'na sahip olanlara Romanya Vatandaşlığı sunulması (verilmesi) şartına bağlanan, uluslararası alanda Romanya'nın tanınmasını sağlayacak bu dönemde verdiği eserler en dikkate değer olanlardır. Eminescu bu şarta ve Berlin Anlaşması'nın diğer bir koşulu olan, karşılığında Karadeniz'deki eski Osmanlı bölgesi olan Kuzey Dobruca'nın verilmesi ile Romanya'nın Güney Besarabya'yı (Moldova'nın bir kısmı) Rusya'ya bırakılması şartına karşı durdu. Haziran 1883'te, şair ciddi derecede hastalandı ve Dr. Şutu'nun (Şutsu diye telaffuz ediliyor) gözetiminde hastaneye yatırıldı. Aralık 1883'te, Titu Maiorescu'nun ön yazısı ile şiirlerinden seçmelerin yer aldığı Poesii Kitabı çıkarıldı. Bu son yılda, bipolar bozukluk (manik depresif psikoz) sorunu yaşadı. 15 Haziran 1889 tarihinde sabah saat 4 sıralarında hastanede öldü. Otopsisi üstünkörü şekilde yürütülerek, ölümünün gerçek nedeni gizemini koruduysa da, frengi bulaştığı biliniyordu. Ancak yine de bu konuda belli bir anlaşmazlık vardır. Bazıları onun politik nedenlerle suikasta uğradığını ileri sürerler. Bükreş'te Bellu Mezarlığı'nda toprağa verildi. Son kaynaklara göre, zamanın Rumen ve Avusturyalı Otoriteleri Eminescu'nun bu hastalığını sahneye koyarak, o sıralarda imzalanan Rumen-Avusturya Anlaşmasına karşı oluşan güçlü politik muhalefeti azaltmak amacındaydılar. Gizli anlaşma, Romanya'nın Avusturya idaresi altındaki Transilvanyalı Rumenlere desteğini sona erdirmesini talep etmekteydi. Bir süre için böyle de oldu ve bu nedenle güvenilir Transilvanyalı Rumenler Bükreş'ten ayrıldılar. Eminescu da devamlı olarak izlenmekteydi ve doğrulanmamış tek frengi teşhisi bir Rumen doktor tarafından verilmişti. Rumen tarihçi Nicolae Iorga, Eminescu'yı Modern Rumen Dili'nin manevi babası olarak görmüştür. Ortak bir kanı ile, en büyük ve ülke şiiri en iyi temsil eden Rumen Şairi olarak görülmektedir. Rumen Şiiri'nin Efsane Şairi: Mihai Eminescu (Ali Narçın, Ozan Yayıncılık, ISBN No:9789944143295), Eminescu'nun hayatı ile ilgili bilgiler ve eserlerinin Türkçe çeviri çalışmaları bulunmaktadır. Şiirleri doğadan ve aşktan, nefret ve sosyal eleştiriye kadar geniş bir konu yelpazesi göstermektedir. Çocukluk yılları, son şiirlerinde derin bir nostalji ile tekrar uyanmıştı. Eminescu Arthur Schopenhauer'ın çalışmalarından etkilenmişti. Bazıları onun en dikkate değer şiiri Luceafarul'un, Vedic Cosmogony'nin unsurlarını taşıdığı fikrindeydiler. Eminescu'nun şiirleri 60'ın üzerinde dile çevrildi. Hayatı, çalışmaları ve şiirleri Rumen kültüründen büyük bir şekilde etkilenmiş olup, şiirleri Rumen okullarında geniş bir şekilde öğretilmektedir. En dikkate değer şiirleri şunlardır: Eminescu Rumenler için büyük bir değerdir. Şarkılarda ve edebi eserlerde yer alır, saygı ve sevgi görür. Hatta bir şarkıda, Romanya halkının değerlerini kaybetmesi durumunda, Eminescu'nun Rumenleri yargılayacağı söylenmektedir: "Eminescu sa ne judece!" (Eminescu bizi yargÄ±layacak!) Boncuk YÄ±lmaz Boncuk Makbule Yılmaz (13 Mayıs 1981), Türk oyuncu. Anadolu Üniversitesi İletişim Fakültesi mezunudur. Trenle seyahat ederken Ahmet Uluçay ile tanışmasıyla birlikte, 2004 yılında "Karpuz Kabuğundan Gemiler Yapmak" filmiyle oyunculuğa başlamıştır. Bu filmdeki "Nihal" rolüyle aynı yıl düzenlenen yirmi altıncı Siyad Türk Sineması Ödülleri'nde ""Umut Veren Genç Kadın Oyuncu Ödülü""'nü almıştır. Bu filmdeki başarısıyla beraber, ""Kızlar Yurdu"", ""Sıla"" ve ""Haneler"" gibi yapımlarda bulunmuştur. Mayıs 2013'te kendisi gibi oyuncu olan Fethi Kantarcı ile evlenmiştir. Boşnak İsmail Paşa Boşnak İsmail Paşa, (?-1 Ağustos 1664, Szentgotthárd) Boşnak asıllı Osmanlı paşası ve Budin valisi. İsmail Paşa, süvari kumandanı olarak Köprülü Mehmet Paşa ve Köprülü Fazıl Ahmed Paşa'nın seferlerine katıldı. Kandiye Kuşatması'nda çarpıştı. IV. Mehmet saltanatında evliliği ve bağlantıları aracılığıyla orduda önemli görevler alarak yükseldi. 28 Ağustos 1660 tarihinde Budin Valisi Seydi Ahmet Paşa'nın ölümü üzerine Budin Valiliğine atandı. Erdel ve Macaristan'da askeri harekatlarda bulundu. Köprülü Fazıl Ahmed Paşa'nın Avusturya seferinde, 1663 yılında Slovakya'nın Nové Zámky kentinde bulunan Uyvar Kalesi'nin alınmasında yararlılık gösterdi. 1 Ağustos 1664 tarihinde cereyan eden St. Gotthard Savaşı'nda süvari kuvvetlerine komuta etti ve bizzat katıldığı çarpışmalar esnasında şehit düştü. Yes Yes ÅŸu anlamlara gelebilir: Selam Olsun (albÃ¼m) Selam Olsun, birden çok sanatçının albümünün adıdır. Sessiz sinema (anlam ayrımı) Sessiz film ÅŸu anlamlara gelebilir: Kore Budizmi Kore Budizmi, özellikle Mahayana öğretilerinden etkilenmiştir. Mahayana Budizmi Silla Hanedanlığından Gorya Hanedanlığına kadar geçen zamanda (7. yüzyıl- 14. yüzyıl sonraları) tüm ülkeye yayılmış ve birleşik Silla Krallığı zamanında en parlak dönemini yaşamıştır. Silla Krallığı’nın yıkılmasının ardından, Goryeo tarafından hakimiyet ele geçirilmiş ve Joseon Krallığı kurulmuştur. Goryeo, Budizm geleneğini yıkıp Konfüçyüsçülüğü güçlendirmiştir. Bugün Kore’de hala Mahayana Budizm’i inancı yaygındır. ReÅŸit Rahmeti Arat Reşit Rahmeti Arat, (tam adı, Abdürreşid Rahmeti Arat, (15 Mayıs 1900 - 29 Kasım 1964), ordinaryüs profesör unvanına sahip Türk dil bilimci ve bilim insanı. Arat, Kazan Türklerinden olup, karşılaştırmalı Türk dili araştırmalarının Türkiye'deki kurucusu ve uygulayıcısı olan dil bilginidir. Bugünkü Tataristan’ın başkenti olan Kazan yakınlarındaki Eski Ücüm’de, 15 Mayıs 1900'de dünyaya geldi. Babası İsmetullah Bey, annesi Mahbeder Hanım'dır. Çocukluğu ve gençliği Eski Ücüm'de ve Kazan'da geçen Arat, ilköğrenimini doğduğu köyde tamamladı. Daha sonra, amcası tarafından şimdiki Kazakistan’ın Kızılyar (Peterpavel) şehrine götürülerek, yenilikçi anlayışla öğrenim veren Türk-Tatar mektebine verildi. Burada Rusça da öğrendi. İçsavaş üzerine askere alındı, yaralı bir hâlde Mançurya’nın Harbin şehrine gitti.Harbin’deki Türk-Tatar cemaati arasında yaşamaya ve çalışmaya başladı. 1921’de yarım kalan lise eğitimini tamamladı. 1922’de yüksek eğitim için Almanya’ya gitti. Berlin Felsefe (Edebiyat) Fakültesi'nde, Prof. Willi Bang-Kaup'ın öğrencisi oldu. Buradan doktora derecesi ile mezun oldu. Mezuniyetinden sonra bir süre hocası Bang ve arkadaşı Annemarie von Gabain ile birlikte Berlin'de çalışan Arat, bu süre zarfında Turfan'da bulunan Uygur metinlerinin tasnifi ve neşri ile meşgul oldu. Berlin Üniversitesi’nde ve Prusya İlimler Akademisi’nde öğretim üyesi iken, 1933 yılında Türkiye'ye İstanbul Üniversitesi’ne davet edildi ve burada Eski Türk Dili Kürsüsü profesörü oldu. 26 Nisan 1958'de ordinaryüs profesör unvanı aldı. Ölüm tarihi olan 29 Kasım 1964'e kadar da İstanbul Üniversitesi Edebiyat Fakültesi'ndeki vazifesine devam etti. Arat'ın önemli çalışmalarından biri, "Kutadgu Bilig" gibi Türk edebiyatı açısından önemli birçok eseri günümüz Türkçesine çevirmiş olmasıdır. Günümüzde kullanılmakta ve satılmakta olan en kapsamlı Kutadgu Bilig çalışması, hâlen onun imzasını taşımaktadır. Öğrencisi Muharrem Ergin hocasi için “ölümü yalnız memleketimiz için değil, Türkiyat ilmi için de dünya çapında büyük bir kayıptır.” demiştir. Ferhang HÃ¼seyinov Ferhang Hüseyinov (16 Şubat, 1949 - 16 Şubat, 2010) Azeri-Sovyet besteci, keman sanatçısı ve eğitimcidir. Prof. Ferhang Hüseyinov 16 Şubat 1949 tarihinde Azerbaycan'ın başkenti Bakü'de doğdu. Müzik eğitimine Azerbaycan Devlet Konservatuvarı Nightingale (Bülbül) Müzik Okulu'nda başladı ve 1968 yılında mezun oldu. 1969-1971 yılları arasında Azerbaycan Devlet Konservatuvarı'nda Karp Dombeyev ile keman, Kara Karayev ile kompozisyon çalıştı. 1971-1975 yılları arasında, eğitimine kemanda Leonid Kogan, kompozisyonda Aram Khachaturian ile Moskova Devlet Konservatuvarı'nda devam etti yüksek onur derecesi ile mezun oldu. 1975 yılında Bakü'ye döndü ve Azerbaycan Devlet Konservatuvarı'na keman ve kompozisyon dalında profesör olarak atandı. Bu süre içerisinde Azerbaycan Bestecileri Birliği üyesi oldu. Bakü ve Moskova Yaylı dörtlülerinin birinci kemancılığını da yapan sanatçı, bu grup ile birçok ülkede konserler verdi. 1972 yılında solist olarak Moskova Devlet Konservatuvarı Orkestrası ile Berlin'de konser verdi. Aynı yıl Herbert von Karajan yarışmasında altın madalya ile ödüllendirildi. Bir keman sanatçısı olarak Azerbaycan'da modern müziğin ileri gelen yorumcularından birisiydi. Aynı zamanda bestecilik yönü ile üretmiş olduğu eserler Karayev, Enescu, Bartok ve Khachaturian etikisinde gelişmiştir. Besteci olarak ilk uluslararası başarısını 1991 yılında Japonya'da yapılan "İpekyolu" (Silk Road) yarışmasındaki birincilik ödülü le kazanmıştır. Ardından, 18. yy.da Japon kahraman bir denizci olan "Kodayu" hakkında bir opera yazmak için görevlendirilmiştir. Bu eserin ilk seslendirilişi 1993 yılında yine Japonya'da gerçekleştirilmiş ve büyük başarı kazanmıştır. 1995 yılında "May Peace Prevail on Earth" adlı oratoryo ile Birleşmiş Milletler Barış ödülüne layık görülmüştür. Aynı zamanda yine Birleşmiş Milletler tarafından Soprano ve yaylı dörtlü için yazdığı "Stabat Matter" ile bir ödül daha kazanmıştır. Bu başarıların ardından Grove Müzik Ansiklopedisi'nde kendisine de yer verilmiştir. 2000 yılında Paraguay'da UNESCO taradından düzenlenen "Jose Asunsiyon Flores" yarışmasında "Capriccio Guarani" adlı eseri ile birincilik ödülü almıştır. 1992 yılında eşi Leyla Hüseyinova ile birlikte Türkiye'ye yerleşmiş ve Adana Çukurova Üniversitesi Devlet Konservatuvarında keman öğretim görevlisi olarak çalışmaya başlamıştır. 2002 yılında kurulan ve Haifa Prag'da düzenlenen Uluslararası Master Class kurucularındandır. Bu süre içerisinde İsrail Yeni Oda Orkestrası için "Ladino Fantasy" adlı eserini yazmıştır. Mersin Devlet Opera ve Balesi'nin siparişi üzerine bestelediği "Queen Aba" (Kraliçe Aba) adlı balesi 2005 yılında gerçekleştirilen ilk seslendirilişinde çok büyük başarı elde etmiştir. Besteci, keman sanatçısı ve iyi bir eğitimci olan Prof. Ferhang Hüseyinov 2010 yılının Şubat ayında, Azerbaycan Devleti tarafından Devlet Sanatçısı unvanı ile ödüllendirilmiş fakat bu ödülü almak için doğduğu şehir olan Bakü'ye gittiği sırada sağlık durumunun aniden bozulması nedeni ile hayata veda etmiştir. = Eserleri = Malen’kiy prints “Küçük prens”,1991 "(A. Efendiyev, A. de Saint-Exupery)" seslendirilmemiştir.Kodayu,1993 "(E.Aoki, K.Hoshu: Hokusa Bunryaku) (Rusça versiyonu: K.Yamashita)" Tokyo / Japonya. Queen Aba, 2005 "(Libretto: Altay Bayram, Choreography: Shamil Teregulov)" WP2005 Mersin Devlet Opera ve Balesi / TÃ¼rkiye Keman Konçertosu, 1969 "(İlk seslendirilişi 1972 F. Huseyinov & Azerbaijan Müzik Akademisi Oda Orkestrası)"Yaylı Çalgılar Serenadı, 1981 "(İlk seslendirilişi 1981 Azerbaijan RT Senfoni Orkestrası)"Orkestra için Konçerto “Zamanda Yolculuk”, 1991 "(İlk seslendirilişi 1991 Tokyo Senfoni Orkestrası)"Cappricio Guarani "(“Jose Asuncion Flores” Uluslararası Yarışması birincilik ödülü, Paraguay)"Ladino Fantasy, 2002 yaylı çalgılar için. "(İlk seslendirilişi 2002 Robert Canetti & Ukrayna Oda Orkestrası, İsrail)" 1973 Keman ve Piyano için 5 Parça. "(İlk seslendirilişi 1973 Moskova, F. Hüseyinov & A. Toradze)"1974 Piyano Sonatı 1979 "(İlk seslendirilişi 1980 Azerbaycan Tarafından, Moskova Müzik Yayıncılığı tarafından yayınlanmıştır.)"1974 Piyano için Prelüd ve Toccata. "(İlk seslendirilişi 1980 Azerbaycan Tarafından)"1975 Sonata for Violin. "(İlk seslendirilişi 1975 Moskova, 1980 Moskova Müzik Yayıncılığı tarafından yayınlanmıştır.)"1978 Piano Pieces for Children 1982 Supraphon tarafından yayınlanmıştır.1978 Sonata for Violoncello. "(İlk seslendirilişi 1979 Moskova, 1982 Moskova Müzik Yayıncılığı tarafından yayınlanmıştır, 1984 “Melodiya” Kayıt şirketi tarafından yayınlanmıştır.)1979 Fuga (Piyano için). 1982 Moskova Müzik Yayıncılığı tarafından yayınlanmıştır.)"1981 Pamyati shug Ali “In memory of Ashug Ali” Obua ve Yaylılar için. "(İlk seslendirilişi Azerbaycan Filarmoni Orkestrası.)"1988 Yaylı çalgılar dörtlüsü. (İlk seslendirilişi 1988 Almanya, Azerbaydan Devlet Kuarteti.1989 Konçertino 10 enstrüman için "(İlk seslendirilişi İsviçre, Basel Oda Orkestrası)." 1981 Gimn solnstu “Güneşe İlahi” "(Antik Mısır dilinden çeviren Doblhofer)" Soprano ve Yaylı Dörtlü için. "(İlk seslendirilişi 1982 Moskova Radyo ve Televizyon Senfoni Orkestrası)."1981 Hammurabi Kanunlarının Altıncı Paragrafı (Acadians Text) Bas ve 13 Enstruman için. "(Seslendirilmemiştir)"1985 Pesn’o pobede “Zafer Şarkısı” "(F. Godzha, R. Rza, S. Vurghun)" Soprano, Bas, Koro ve Orkestra için Kantat. "(İlk seslendirilişi 1985 Azerbaycan Filarmoni Orkestrası ve Opera Solistleri)"1987 Antivoyennaya kantata “Savaş-karşıtı Kantat” "(T. Aslanlı)" Soprano, Koro ve Orkestra için. "(İlk seslendirilişi 1987 Azerbaycan Filarmoni Orkestrası ve Opera Solistleri)"1992 Stabat Matter, Soprano ve Yaylı Dörtlü için. "(İlk seslendirilişi 1992 Azerbaycan Müzik Akademisi Orkestrası ve Azerbaycan Opera Solistleri)" 1994 Jesus Redemptor, Soprano ve 8 Enstrüman için Oda Kantatı . (Seslendirilmemiştir)1995 4 Şarkı (D. Rathaus, A. S. Pushkin, A. K. Tolstoy) Bariton ve Piyano için. "(İlk seslendirilişi 1998 Adana/Türkiye.)"1995 May Peace Prevail on Earth "(R. Fielding, N. Newhall, Veni creator spiritus hymns)" Soprano, Bas, Teyp, Org ve Orkestra için Oratoryo. "(İlk seslendirilişi 1995 Azerbaycan Senfoni Orkestrası ve Korosu)" Ses ve Görüntü Kayıtları Vasili Blohin Vasili Mihayloviç Blohin (Rusça : Васи́лий Миха́йлович Блохи́н; 7 Ocak 1895 - 3 Şubat 1955), Sovyet generali, stalinist NKVD’de, Genrih Yagoda, Nikolay Yejov ve Lavrenti Beriya’nın komutası altında baş infazcı olarak hizmet görmüştür. Stalin tarafından titizlikle, 1926 yılında seçilen Blohin, Stalin rejimi sırasında infazların çoğunu yerine getiren infazcılar takımının liderliğini yapmıştır (çoğunlukla da Büyük Temizlikler sırasında). Sovyet hükümeti tarafından Stalin rejimi sırasında yapılan infazlara ilişkin verilen resmi rakam 828.000′dir ve Blohin 26 yıllık dönemde bizzat on binlerce kişiyi – uzun süren bir kitle infazıyla öldürülen 7.000 Polonya subayı da dahil – infaz etmiştir. 1937′de Liyakat Nişanıyla, 1941′de de Kızıl Bayrak Nişanıyla ödüllendirilmiştir. Blohin, Rusya’da, bir köylü ailesinde doğdu, birinci dünya savaşında Çarlık ordusunda hizmet gördü ve 1921 yılının Mart ayında Çeka’ya girdi. Tutanakların son derece yetersiz olmasına rağmen, sertliği ve Stalin’in deyimiyle “karanlık işler” denen, suikast, işkence, baskı ve gizlice yerine getirilen infazlarda son derece usta olduğu kanıtlanmıştır. Önce Stalin’in gözüne çarpmış, hızla terfi etmiş ve NKVD’nin Üst Yönetiminin, bu tür amaçlar için kurulmuş kommandatura bölümünün başkanı olmuştur. Bu bölüm, Stalin tarafından, özel olarak “karanlık işlerin” yerine getirilmesi amacıyla kurulmuş oldukça geniş bir yapıdır. Karargâhı, Moskova’daki Lubyanka cezaevinde olan bu bölüm Stalin’in onayı altında çalışmış, emirlerini doğrudan doğruya ondan almış ve NKVD içindeki üç kanlı tasfiyeye rağmen bu birim ömrünü sürdürmüştür. Baş infazcı Blohin’in, Lubyanka iç hapishanesindeki resmi görevi Kumandanlıktı ve gerçek görevini denetimsiz şekilde ve resmi kayıtlar olmaksızın sürdürmekteydi. Sıradan infazların çoğu, yerel çekistler ya da onun biriminden daha alt infazcılar tarafından yapılmışsa da, üst düzeydekilerin infazını Blohin bizzat yerine getirmiştir, örneğin Moskova Gösteri Mahkemelerinde mahkûm edilen eski Bolşevikler ve NKVD’nin üç şefinden gözden düşen ikisinin (1938′de Yezhov’un emriyle Yagoda’yı, 1940'ta Beria’nın emriyle de Yezhov’u, aynı yöntemle, önce soyup bayıltıncaya kadar döverek, sonra da vurarak öldürmüştür) infazları onun tarafından yerine getirilmiştir. Blohin'in en fazla dikkat çeken fiili, 1940 Nisan'ında Sovyetlerin Polonya İstilası sırasında, Ostaşkov Subay kampındaki 7 bin Polonyalı subayın infaz edildiği Katyn Ormanı Katliamı'dır. Bu katliam, 4 Nisan’da Stalin'in, NKVD şefi Lavrenti Beria’ya verdiği talimatla (kesa NKVD’nin 00485 nolu emri) gerçekleşmiştir. İnfazlar birbiri ardına 28 gecede tamamlanmıştır. Kalinin’deki (şimdiki Tver) NKVD karargahında özel olarak inşa edilimiş bodrumdaki infaz bölümünde infazlar doğrudan NKVD’nin resmi infazcısı Blohin tarafından yerine getirilmiştir. Blohin, gecede 300 infazın gerçekleştirilmesine karar vermiş ve bunun için, mahkûmların küçük bir bölüme tek başlarına getirilerek öldürüldüğü etkili bir sistem planlamıştır. “Leninist oda” adı verilen bu odaya getirilen mahkûmlar, yandaki odada elleri çözülmeden çabuk ve üstünkörü bir kimlik sorgulamasına tabi tutuluyor ve bundan sonra infaz odasına sokuluyorlardı. Kırmızıya boyalı odanın duvarları ses geçirmeyecek biçimde özel olarak yapılmıştı, betondan yapılan zemin eğimliydi ve su akma kanalıyla hortum bulunuyordu. Mahkûmun sırtını dayayacağı bir kütük yer alıyordu içeride. Deri kasap önlüğü, şapka ve dirseklere kadar eldiven giyen Blohin, böylece üniformasını kan lekelerinden korumuş oluyordu. Blohin, mahkûmu kütüğün önüne itekliyor ve Alman Walther marka 2.25 ACP tabancasını kurbanın kafatasına doğrultarak ateşliyordu. Walther marka tabancalarla dolu çantasını daima yanında getiriyordu, çünkü Sovyet TT-30 tabancalarına güveni yoktu, hele böyle ağır bir işte.Genellikle Alman gizli servis mensuplarınca kullanılan Alman tabancalarının kullanılmasının bir diğer sebebi de, günün birinde cesetler bulunursa, infazların Sovyetler tarafından yapıldığını inkâr edebilmekti. 20 ila 30 kadar yerel NKVD ajanı mahkûmları infaz odasına götürüyor, kimliklerini soruyor, infazdan sonra cesetleri alıp götürüyor ve hortumla zemini yıkayarak kanları temizliyorlardı. Bazı infazlar Devlet Güvenlik kıdemli yarbayı Andrey M. Rubanov tarafından yerine getirilse de baş infazcı Blohin’di ve ününü kesintisiz bir şekilde ve hızla yerine getirmesiyle yapmıştı. NKVD’nin politikasına ve operasyonun karanlık doğasına uygun olarak infazlar gece yapılıyor ve karanlığın bastırmasından şafak sökene kadar devam ediyordu. Belirlenen 300 infaz kotası Blohin tarafından ilk geceden sonra 250′ye indirildi, çünkü infazların tam karanlıkta yapılmasına karar verilmişti. İnfaz odasından çıkarılan cesetler kara kapı denen yerden çıkarılıp kamyonlara balık istifi yığılıyor ve iki gecede bir Mednoye denilen mevkiye taşınıyorlardı. Blohin burada iki buldozer ayarlamıştı. Buldozerler cesetleri kazılan çukurlara döküyor ve üstünü kapatıyorlardı. Her gece 8-10 metre derinliğinde 20-25 çukur kazılıyor ve bunlar sabaha kadar doluyordu. Blohin ve takımı gece boyunca on saat durmaksızın çalışıyordu, Blohin’in her mahkûm için harcadığı zaman ortalama 3 dakikaydı. Blohin, iş bittikten sonra personeline votka ikram ediyordu. 27 Nisan 1941′de, Blohin’e gizlice Kızıl Bayrak Nişanı verildi ve kendisine, Stalin’den, “özel görevleri etkili bir şekilde örgütlediği ve büyük beceri gösterdiği” için aylık ikramiye bağlandı. 28 günde 7000 infaz yerine getirerek kitle katliamında en büyük rakamı yakalamış kişi olduğu muhakkaktır. Her ne kadar Lavrenti Beria, giderayak onun “kusursuz hizmetlerini” övmüşse de, Stalin’in ölümünden sonra zorla emekli edilmiştir. Beria’nın tasfiyesinden sonra, Nikita Kruşçev tarafından yürütülen destalinizasyon kampanyası sırasında rütbeleri geri alınmıştır. Söylentiye göre, alkolizme batmış, aklını kaçırmış ve 1955 yılı şubat’ında “intihar” ederek öldüğü duyurulmuştur. Chieh-she-shuai A-shih-na Chieh-she-erh ya da A-shih-na Chieh-she-shuai veya Ashina Jiesheshuai, Geleneksel: 阿史那結社率 / Basit.: 阿史那结社率 , Pinyin: āshǐnà jiēshèshuai, Wade-Giles: ashihna chieh-she-shuai, Orta Çağ Çincesi: (Guangyun): ʔɑ-ʃĭə˥-nɑ˩ kiet-ʑĭa˥-ʃĭuĕt, d. ? - ö. 19 Mayıs 639), Doğu Göktürk Kağanlığında Aşina (Aşina, Aşena, Asena, Asina) ailesinin mensuplarından ve Çin Tang Hanedanında Chunglangchiang (Zhonglangjang, 中郎將, "Korgeneral")lığa kadar yükseltilen Fan-chiang (蕃將 / 蕃将, fānjiāng, "Yabancı general")lardandır. Şipi Kağan'ın oğullarından olup "Tuli Kağan" (突利可汗, Tölis qaγan, küçük kağan) unvanını kullanan Ashina Shihpopi (阿史那什缽苾 / 阿史那什钵苾, āshǐnà shénbōbié, d. 602 - ö. 631)'nin kardeşidir. Türk tarihçiliğinde, ilk kez Nihal Atsız tarafından kullanılan Kürşad adıyla bilinmektedir. 27 Mart 630 tarihinde Yin Dağları (Çogay) civarında meydana gelen Yinshan Muharebesi (陰山之戰 / , yīnshān zhī zhàn)'nde yenilen Illig Kağan'ın esir düşüp Doğu Göktürk Kağanlığı'nın yıkılmasından önce, 21 Arallık 629 tarihinde ağabeyi (aynı zamanda Tai Tsung'un kan kardeşi) Tölis Kağan'ın Tang Hanedanı'na sığınmasıyla birlikte geldi ve zamanla yükseldi. Ancak Chieh-she-shuai düzenbaz olduğu için Tölis Kağan tarafından dışlandı. Chieh-she-shuai ağabeyine karşı kin besledi ve Tölis Kağan'a iftira atıp Tang Hanedanı'na karşı isyan etmeyi planlamakta olduğunu Tai Tsung'a ihbar etti. Ondan sonra imparator Tai Tsung, Chieh-she-shuai'yi önemsemez oldu ve rütbesi uzun süre yükselmedi. Shunchou (Eyaleti) Askerî Valiliğine atanmış Tölis Kağan, 631 yılında imparatoru ziyaret etmek üzere yola çıkıp Pingchou'ya kadar geldiğinde hastalıktan 29 yaşında öldü. Tai Tsung çok üzüldü ve Chungshu Shihlang ("Özel Kalem Bakanlığı Müsteşarı") Ts'en Wenpen'e bir kitabe yazdırdı. Ardılı olarak Ho-lo-ku (阿史那賀邏鶻 / 阿史那贺逻鹘, āshǐnà hèluógǔ) getirildi. 13 Mayıs 639 tarihinde Tai Tsung yaz sarayı olan Chiu-ch'eng Sarayı (九成宮 / 九成宫, jiǔchéng gōng)'na geldi. Chieh-she-shuai gizlice eski kabileleriyle irtibata geçerek yaklaşık 40 yandaşı kazanıp imparatora karşı suikastı planladı. Jiucheng Sarayı'ından Tai Tsung'un prensi olup Tai Tsung'un ölümünden sonra Kao Tsung olarak tahta geçecek olan Chin Kralı Li Chih 'in dışarı çıkarken açılacak kapıdan yararlanarak sarayın içine girerek doğrudan imparatorun yatak odasını basarak başarılı olabileceğini düşündü. 19 Mayıs 639 tarihinde Ho-lo-ku'yu korumaya alıp gece sarayın dışında gizledi. Ancak o gün şiddetli fırtına yüzünden Li Chih saraydan çıkmayınca Chieh-she-shuai şafak vakti geldiğinde açığa çıkacaklarından endişe ettiği için saraya saldırdı. Chieh-she-shuai ve adamları savaşarak dört savunma hattını aşarak onlarca muhafızı öldürdüler. O sırada yardıma yetişen Che-ch'ung Sun Wu-k'ai ve adamları mücadele ederek isyancıları geri püskürttüler. İsyancılar ahıra sığınarak yirmi küsur atı çalıp kuzeye kaçtılar. Vey Nehrini geçerek eski topraklarına ulaşmak amacındayken sınırdaki Tang devriyeleri tarafından yakalandılar ve kılıçla kesilerek öldürüldüler. Yalnızca Tuli Kağan'ın oğlu Ho-lo-ku affedilerek Çin'in içlerindeki Ling-wai'a sürgün edildi.. Chieh-she-shuai'nin isyanından sonra Göktürklerin Sarı Irmak'ın güneyinde bulunmalarının iyi olmadığını dile getirenler çoğaldı. Tai Tsung da Göktürk siyasetini değiştirmeye karar verdi. 13 Ağustos 639 tarihinde Tai Tsung, "Sarayı Muhafız Birliği Sağ Wu-wei Büyük General", Hua Eyaleti Askerî Müsteşarı ve Huai-hua Vilâyet Kralı olan Li Simo (Aşina Simo)'yu Chilipi Kağan olarak atadı ve Kutao'nun verilmesine, çeşitli eyaletlerde oturan Göktürk ve etnik azınlıkları Sarı Irmak'ın kuzeyine götürmesine ve orada surlar inşa ederek uzun süre sınır kalelerini muhafaza etmesine dair ferman çıkardı. Ancak Chilipi Kağan Seyantolardan korkarak kaleden çıkmak istemeyince Tai Tsung, Sinong ("Tarım Bakanı") Kuo Sipen'i Seyontolara yollayarak, Göktürklerle savaşmaması talimatını verdi. Sabahattin Ali Yüksek Muallim Mektebi'nden arkadaşı olan Hüseyin Nihal Atsız'dan bir piyes için tarihî ve kahramanca bir konu istedi ve Atsız "Kür Şad" adı ile anlattı. Sabahattin Ali anlatılanları kullanarak "Kür Şad" adında âciz bir aşık karakter tasarladı ve bu karakterin yer aldığı "Esirler" adlı oyununu, 1 Haziran - 1 Eylül 1936 tarihleri arasında "Varlık" dergisinde yayımladı. 1939 yılında Hüseyin Nihâl Atsız "Kopuz" dergisine verdiği yazısında "Kür Şad" 'dan bahsedip üniversite meydanında tek parçalı sade bir taşla kırk bir kılıçtan ibaret bir abidenin dikilmesini önerdi. Daha sonra 1946 yılında kaleme aldığı "Bozkurtların Ölümü" romanındaki "Kür Şad" karakteri bu kişiden esinlenerek yaratılmıştır. (Ancak roman karakteri "Kür Şad" 'ın babası "Çuluk Kağan"'dır.) Atsız, 1947 yılında "Kür Şad" dergisini yayımlamaya başladı ve derginin ilk sayısı için "En Büyük Türk Kahramanı Kür Şad" adlı yazıyı bizzat yazıp "Yarınki Türkeli"