olmayı başardı ve 30 ülkede ilk onda yer aldı. Lost Highway tüm dünyada 4 milyonluk bir satış gerçekleştirdi. Lost Highway Japan Tour Edition isimli 1 CD ve 1 DVD den oluşan sürüm grubun "Lost Highway" turnesini desteklemek adına sadece Japonyada yayımlanmıştır. DVD 2007 yılında Los Angeles'ta kaydedilen Stripped.com tarafından yayınlanmış bir Bon Jovi konserini içermektedir. "CD": "DVD": L-DOPA L-DOPA ya da Levodopa (3,4-dihidroksi--fenilalanin) aminoasit yapısında bulunan, dopamin öncülü. L-DOPA vücutta ve beyinde dopamine çevrilir. Dopamin eksikliği durumunda, dopamin kan-beyin bariyerini geçemediği için L-dopa halinde verilir. Dopamin eksikliği görülen Parkinson ve Dopa-duyarlı distoni hastalarında, beyindeki dopamin miktarını artırmak için, dopamin sentezinde öncü molekül görevi üstlenebilen L-DOPA molekülü kullanılır. Veya dopamini yıkan enzimler olan katekol-O-metiltransferaz (COMT) ve monoaminoksidaz (MAO) inhibitörleri verilir. Metilfenidat Metilfenidat (MPH) (ticari isimleri: Concerta, Methylin, Ritalin, Equasym XL, Quillivant XR) fenetilamin grubuna ait, dikkat eksikliği-hiperaktivite bozukluğu (DEHB), narkolepsi ve kronik yorgunluk sendromu tedavisinde sıklıkla reçete edilen merkezi sinir sistemi (MSS) uyaranıdır. Metilfenidat 50 yılı aşkın süredir çalışılmakta ve araştırılmaktadır, DEHB tedavisinde oldukça iyi bir tesir ve güvenlik kaydı bulunmaktadır. Orijinal patenti CIBA'ya aittir fakat şu anda Novartis bu patente sahiptir. İlk olarak U.S Food and Drug Administration (FDA) tarafından 1955 yılında hiperaktivite tedavisi için lisanslandırılmıştır. 1960'ların başlarında reçetelendirilmeye başlanan ilaç 1990'larda DEHB tanısının çok daha geniş çevrelerce kabul edilmesiyle aşırı miktarda reçetelendirilmiştir. DEHB ve diğer benzer durumlar, öz-düzenleme fonksiyonlarından (örn. inhibisyon, motivasyon ve hafıza) sorumlu olan prefrontal korteks başta olmak üzere beyindeki dopamin ve norepinefrin fonksiyonlarının az çalışmasıyla alakalıdır. Metilfenidat'ın hareket mekanizması öncelikle dopamin geri alınım inhibitörü olarak katekolamin geri alınımını inhibe etmeyi içerir. Metilfenidat dopamin taşıyıcıları, norepinefrin taşıyıcıları engelleyerek sinaptik boşlukta bu maddelerin miktarının artmasını sağlar. Bunlara ek olarak kanser-ilişkili yorgunlukta da kullanılabilir. MPH bir merkezi sinir sistemi uyarıcısı olup belirgin etkisi motor aktivite yerine mental aktivite üzerinedir. 1990 Kuşadası Altın Güvercin Müzik Yarışması Dördüncü Kuşadası Altın Güvercin Müzik Yarışması'nda Cem Karaca "Kahya Yahya" isimli şarkısı ile birinci, Burhan Şeşen "Söz mü Babacığım" isimli şarkısı ile ikinci ve Grup Denk "Nerdesin" isimli şarkıları ile üçüncü olmuştur.Tüm şarkılarda orkestrayı Turhan Yükseler yönetmiştir. https://web.archive.org/web/20130208011842/http://www.altinguvercin.com.tr/videolar/1990-yili-altin-guvercin-sarki-yarismasi-finali_a/ Muhtar Avezov Muhtar Omarhan oğlu Avezov (Kazakça Мұхтар Омарханұлы Әуезов, Rusça: Мухтар Омарханович Ауэзов.) (28 Eylül 1897 – 27 Haziran 1961), Kazak eğitimci, yazar, çevirmen, eleştirmen, siyasetçi, düşünür. Kazakların en verimli yazarlarından biridir. Kazak destanları ve genel Türk edebiyatı ile araştırmalar yapmış; hikâye, çeviri, deneme, roman türlerinde eserler vermiştir. Kendisi için ""Doğunun Şolohov'u"" veya ""İkinci Abay"" tabirleri kullanılır. Kazak edebiyatında batılı tarzda nesir geleneğinin ilk temsilcisi kabul edilir. Tüm hayatı boyunca en çok etkilendiği kişi Abay Kunanbayoğlu 'dur. En ünlü eseri, onun hakkındaki ""Abay Yolu"" adlı dört ciltlik destansı romanıdır. Kendisine verilen değer sonucu Kazakistan'da onun hakkında "Muhtartanuv " (Muhtar Avezov'u tanıma ve öğrenme bilimi) biçiminde tek bilim adamı hasredilen araştırma alanı oluşturulmuştur.. 1897 yılında Doğu Kazakistan Eyaletinde (o zamanki adı Semey ili) Şingiz Dağı (Şıngıztavı) Köyü’nde dünyaya geldi. “"Kocalar"” veya ""Haşımiler"" diye adlandırılan göçebe bir Kazak ailesine mensuptu. Babası varlıklı bir köylü olan Omerhan, annesi Abdilda Tacibayeva idi. Babasından ziyade dedesi Avez ve ninesi Dinasil tarafından yetiştirildi. On bir yaşında dedesini kaybetti; eğitim hayatı şehirdeki ağabeyi Kasımbek'in yanında devam etti. Yetiştiği çevrede Abay'ın şiirlerini ezbere bilinmekte, şarkı veya türkü biçiminde söylenmekte idi. Altı yaşındayken büyükannesi Dinazil ile Abay'ın evinin bulunduğu Aygerim'e gidip Abay'ı orada gördü. Ünlü bilge o yedi yaşındayken hayatını kaybetti. Avezov'un Abay'a karşı çocukluk yıllarında başlayan hayranlığı, daha sonraki yıllarda araştırmaya ve onu tarihi çerçeveye oturtmaya kadar gitti. Medrese eğitiminin ardından 1908'de Abay ismindeki Rus okulunu bitirdi. Bir yıl sonra Semey'deki beş yıllık bir okula girdi. Rus kültürü, edebiyatı ve dili ile ilk yakın teması Semey'deki okulunda başladı. 1915-1919 arasında Semey Öğretmenlik kursunda eğitim gördü. Sanatla ilgili çalışmalarına 1917’de oyun yazarlığı ile başladı. İlk oyunu ""Enlik Kebek"", konusunu ulusal bir efsaneden alıyordu. Eser kadın haklarını konu aldığı için kadınlara ithaf edildi. Oyunu sahneleyecek sahne ve oyuncu olamadığından arkadaşlarının yardımıyla Abay’ın eşinin obasında bir çadırda sahneledi. Böylece Kazak Türklerinin kültür hayatına tiyatro girmiş oldu. Perdelerini 1926 yılında açan Kazak Dram Tiyatrosu'na bu eseri nedeniyle Muhtar Avezov'un adı verlimiş ve Enlik Kebek oyunu onlarca yıl sahnelenmiştir. 1918'de tiyatro çalışmalarının yanı sıra ""Abay"" isimli edebi derginin redaktörü olarak çeşitli makaleler de yazmaya başladı. ""İnsanlığın Temeli Kadın"" adlı ilk yazısında kadın hürriyeti ve eşitliği ile ilgili fikirlerini açıklayan Avezov, on bir ay çıkan dergide halkı bilgilendirici, aydınlatıcı popüler yazılar kaleme aldı. Sovyet Hükümeti'nin oluşumundan sonra siyasi faaliyetlerde bulundu; Semey Bölge Meclisinde, Orenburg'da Kazakistan Merkez Yöneticisi Komitesinde resmi görevler aldı. Bu arada edebiyat çalışmalarına da ara vermeden devam etti. İlk hikâyesini ""Argın" takma adı ile 1921'de yayımladı. Bu, ""Korumasızların Günü"" adlı hikâye idi. 1921 - 1926 yılları arasında ""Arğın, Jayausal, Komr, Ayğak"" mahlaslarıyla hikâyeler yayımlamaya devam etti. 1922 yılında, ""azat dinleyicisi"" sıfatı ile Taşkent'teki Orta Asya Devlet Üniversitesi'ne girdi; bir yandan da "Çolpan" dergisinde çalışmaya başladı. Ertesi yıl Leningrad Üniversitesi'nin Filoloji bölümüne geçti. 1924-1925 yıllarında Semey'e dönerek orada Kazak edebiyatı ve edebiyat tarihi dersleri veren Avezov, 1924 yılının kış aylarında, Semey’de Abay’ın vefatının 20.yıl dönümü için, bir bilim toplantısı yapılmasına öncülük etti. 1925'te tekrar Leningrad'a gidip üniversite eğitimine devam etti İlk evliliğini yirmi yaşında iken tanınmış bir ailenin kızı olan Rayha ile yapan ve Muğamila adında bir kızı olan Muhtar Avezov, kısa süren ilk evliliğinden sonra ikinci evliliğini Abay'ın torunu Mağaviya'nın kızı Kemila ile yapmıştı. Bu eşinden de ayrıldı. 1926'da Leningrad Üniversitesi’nde beraber okuduğu Valentina Nikalayevna Kuzmina ile yaptığı evlilik uzun yıllar devam etti. Bu evlilikten Eldos, Leyla, Eldar, Emar isimli üç oğlu ve bir kızı oldu. 1927 yılında yayınladığı ""Edebiyat Tarihi"" adlı eseriyle, Kazak edebiyat tarihini bilimsel olarak inceleyen ilk araştırmacılardan birisi oldu. 1928 yılında yüksek tahsilini tamamlayıp Taşkent'e döndü ve Taşkent Üniversitesi'nin Şark Fakültesi'nde yüksek lisansını tamamladı. 19. yüzyıldaki büyük Kazak isyanının önderi Kene Sarı Han'ı konu alan eseri "Han Kene" yi 1928'de yazdı ancak eser rejim tarafından yasaklandı. Eseri 1983'te, yazarın ölümünden 22 yıl sonra yayınlanabilmiştir. 1920li yılların sonlarına doğru realist hikâyeler yazmaya başlayan Muhtar Avezov, Kazak hikâyeciliğinin realist kurucularından biri olarak kabul edilmiştir. ""Karaşkaraş"" (1927) ve ""Kökserek"" (1929) bu tip hikâyelerinin en önemli örneklerindendir. 1930-1938 yıllarında ""Kazak Milliyetçisi, Pantürkist, Alaşordacı"" suçlamasıyla tutuklanarak zindana atıldı 32 aydınla birlikte yargılanıp cezalandırıldı. Bu arada inançlarını ve yazdıklarından bazılarını "açık inkara" zorlandı. 1932-1937 yılları arasında Kazak Akademik Drama Tiyatrosunun Edebi bölümünde görev aldı. Aynı zamanda üniversitede veterinerlik ve öğretmen enstitülerinde Kazak edebiyatı dersleri verdi. Shakespeare, Gogol, Tolstoy, Çehov, Jack London’un eserlerini Kazakça'ya tercüme etti. Onun çevirdiği Gogol'un Müfettiş oyunu ile Shakespeare’in trajik oyunları otuz yıl Kazak sahnesinden inmemiştir. En büyük eseri Abay Yolu için bilgi ve belge araştırmayı gençliğinden beri sürdüren Avezov, romanın ""Tatyana’nın Dağdaki Şiiri"" başlıklı bölümünü 1937 yılının 10 Şubatında ""Kazak Edebiyatı"" gazetesinde yayımladı. Bu ilk bölüm yayımlandıktan sonra romanın yazım süreci devam etti. 1940 yılında “"Abay Trajedisi"” (L. Sobolev ile) öyküsünü, sonra film senaryosunu, opera librettosunu, bilimsel yönünü yazdı. “Abay” piyesi, Abay’ın sahnede hayat bulduğu ilk oyunu oldu. Dört ciltlik bir roman olan Abay Yolu'nun birinci cildi 1942, ikinci cildi 1947, üçüncü cildi 1950 yılında ""Akın (şair)"", dördüncü cildi ise 1952 yılında ""Abay Jolı (Yolu)"" adıyla yayımlanmıştır ve bütün ciltleri 1956 yılında ""Abay Yolu"" adıyla çıkartılmıştır. Yazar romanında ünlü şair Abay'ın yaşadığı dönemdeki feodal yapıyı, Kazak topraklarındaki keskin sınıf mücadelesini, sınıfsal çözülmeleri, Kazak halkının göçebe hayat tarzını, sosyal dengesizlikleri aktarmıştır. Yazar, 1942 yılında ünlü şair İlyas Jansugurov'un dul eşi Fatima Gabitova ile evlendi, bu evlilikten oğlu Murat dünyaya geldi (1943). 1942-1961 arasında "S. M. Kirov Kazak Devlet Üniversitesi"nin profesörü, filoloji bilimlerinin doktoru oldu. 1946 yılında Kazakistan Bilimler Akademisi'ne üye seçildi ve Kazakistan'da en yüksek bilimsel unvan olan "akademik" unvanını aldı. Avezov, 1955-1959 yılları arasında Kazakistan Yüksek Sovyeti'nde milletvekili oldu. Hindistan, Demokratik Almanya Cumhuriyeti, Çekoslovakya, Japonya ve Amerika Birleşik Devletleri'ne giden Avazov, devlet adamları ve üst düzey yetkililer ile fikir alışverişinde bulundu; Kazakistan'ı yurt dışında temsil etti. 1955'teki Hindistan seyahatinden sonra ""İndiya Oçerkterin"", 1960'ta Amerika seyahatinden sonra ""Amerika Eserlerin""isimli çalışmalarını yayımladı. Hayatının son yıllarında ""Ösken Örken"" romanını yazdı. Sovyetler Birliği Yüksek Parlamentosu tarafından iki defa ""Kızıl Bayrak"", ""Lenin Nişanı"" ile ödüllendirilen sanatçıya 1960 yılı sonlarında ""Kazakistan'ın Bilim Emekçisi"" unvanı verildi. 28 Haziran 1961 günü Moskova'da hayatını kaybetti. Almaata'da defnedilmiştir. 1961 yılında Sovyet Kazak Bilimler Akademisi Edebiyat ve Dil Enstitüsü, “"M. Avazev Edebiyat ve Dil Ensitüsü"” adını aldı. Yazarın Almaata’da 1951-1961 yılları arasında hayatını geçirdiği ev 28 Haziran 1963’te “"Avazev Edebiyat Anı Evi Müzesi"” adı ile müze olarak ziyarete girdi. 1997 yılı UNESCO kararı ile “Avezov Yılı” ilan edildi. Kazakistan’da Avezov’un tüm akademik eserleri 50 cilt halinde basıldı. Almatı'da Opera ve Bale Tiyatrosu, üniversite, akademi gibi yerler onun resim ve heykelleri ile donatılmıştır. Talamus Talamus, diensefalonun bir parçasıdır. Koku duyusu hariç, tüm sistemlerden gelen afferent(duyusal) sinyaller için bir kapı olarak kabul edilir. Ayrıca amaca yönelik bilinçli davranışlardan sorumludur. Vücuda gelen çeşitli uyaranlara bir çeşit filtre görevi yapar. Bu sayede konsantrasyon sağlanabilir. Koku hariç tüm duysal uyaranlar için ara istasyondur. Uyaranları azaltma, güçlendirme, iletmeme fonksiyonu mevcuttur, önemsiz uyaranlar filtrede azaltılırken, önemliler artırılır, bu sayede konsantrasyon mümkün olmaktadır. Serebral korteks ile duysal sistemin kontrolünde de rol alır. Ayrıca bazal gangliyonlardan ve serebellumdan gelen uyaranları motor kortekse gönderir, bu yolla istemli hareket düzenlenmesinde önemli rol oynar. Talamus, diensefalonda yer alan en büyük oluşumdur ve mezensefalon ile telensefalon arasında bulunur. Anatomik olarak beynin merkezindedir ve kortekse her yönden sinir lifleri gönderir. İnsanlarda talamus 5.7 cm. uzunluğunda olan ampul biçiminde iki yarıdan oluşur. Bunlar 3. ventrikülün iki tarafında simetrik olarak ve yaklaşık 30 derecelik oblik durumda yerleşmiştir. Talamus çok sayıda çekirdekten oluşmuştur ve bunları birbirinden ayıran özel bir lamel yapısı bulunur. Talamus, hepsi de posterior serebral arterin dalı olan çeşitli arterler tarafından beslenir. Talamus çok sayıda göreve sahiptir. Subkortikal alanlar ile korteks arasında durak oluşturur. Koku alma hariç bütün duyular sinyalleri alıp bunları korteksteki ilgili alana ileten talamus çekirdeklerine sahiptir. Örneğin görme duyusunda, retinadan yola çıkan sinyaller talamusun lateral genikülat nükleusuna ulaşır, buradan da oksipital lobdaki primer görme korteksine iletilirler. Talamus bilgiyi sadece iletmez, aynı zamanda işlemden de geçirir. Medial genikülat nükleus orta beyindeki inferior kollikulus ile primer işitme korteksi arasında röle görevi yaparken ventral posterior nükleus dokunma ve propriosepsiyon duyularını primer somatosensör kortekse ulaştıran bir röledir. 1972-73 TÃ¼rkiye 1. Futbol Ligi Türkiye 1. Futbol Ligi 1972-1973 Sezonu, Türkiye 1. Futbol Ligi'nin 15. sezonudur. Dominic Cooper Dominic Cooper (d. 2 Ağustos 1978) İngiliz oyuncu. Greenwich, Londra'da doğdu. Pek çok filmde, radyoda ve tiyatroda rol aldı. Dakin karakterini The History Boys filminde canlandırmıştır. filminde Fatih Sultan Mehmet'i, Mamma Mia! filminde Sky rolünü oynamıştır.2011 yapımı ((Şeytanın İkizi)) filminde Uday Hüseyini canlandırdı. 2012 yapımı olan Vampir Avcısı : Abraham Lincoln filminde Henry rolünü canlandırmıştır. The Devil's Double filminde iki karakteri canlandırarak büyük övgü toplamıştır. Ayrıca Captain America: The First Avenger'da ve Agent Carter'da Howard Stark rolünü üstlenmiştir. İlk sezonu tamamlanmış olan The Preacher dizisinde başroldür. Jesse Custer rolünü oynamaktadır. Dizinin ikinci sezonu 2017'de çıkacaktır. Bir Åžehnaz Oyun Bir Şehnaz Oyun, Turgut Özakman tarafından yazılan seyirlik bir oyundur. 1990 yılında Özbekistan'ın başkenti Taşkent'te ve 2001 yılında Kocaeli Belediyesi Şehir Tiyatroları tarafından sahnelenmesinin ardından, Çukurova Üniversitesi Drama Topluluğu, Çanakkale Sanat Tiyatrosu, Eskişehir Şehir Tiyatroları, Ankara Devlet Tiyatrosu gibi topluluklar tarafından da oynanan eser, 1983 yılında başrollerini İlyas Salman, ve Şener Şen'in paylaştığı bir sinema filmi olarak da çekildi. İki saat 20 dakika süren oyun, kalabalık kadrosunun yanında müzik ve dans ögeleriyle de güçlendirilmiş. Yıl 1914, İstanbul.. I. Dünya Savaşı öncesi müttefik ülkelerin İstanbul'a geldiği günlerde zaptiye amiri Recep efendinin yanında çalışan saf Müştak, genelevde çalışan Şehnaz'a aşık olmuştur. Hurşit ise, Şehnaz'ı kendi pavyonunda çalıştırmak istemektedir ve bu yolda her şeyi göze alır. Osmanlı İmparatorluğu'nun son günlerinde halkın içinde bulunduğu durum bu konu çerçevesinde ele alınmaktadır. İDT web sayfasında oyun Åžampiyon (film, 2008) The Wrestler Darren Aronofsky'nin yönettiği 2008 yapımı film. Mickey Rourke, Ernest Miller, Marisa Tomei ve Evan Rachel Wood filmin başrollerinde yer almaktadır. Film galasını 2008 Venedik Film Festivali'nde yapmış ve En İyi Film'e verilen büyük ödül olan Altın Aslan'ı kazanmıştır. Fox Searchlight filmin ABD'deki dağıtım haklarını almış ve film ABD'de 19 Aralık 2008'de gösterime girmiştir. Türkiye'de ilk gösterimi 15 Şubat'ta !f Film Festivali'nde yapan film, Tiglon dağıtımcılığıyla 20 Mart'ta vizyona girmiştir. 80’lerin en başarılı profesyonel güreşçilerinden biri olan Randy ‘Koç’ Robinson (Mickey Rourke), artık New Jersey civarındaki okul ve müsamere salonlarında dövüşerek kuruşu kuruşuna geçinmeye çalışmaktadır. Yalnız, özel hayatında başarısız, tek ailevi bağı olan kızıyla arası kopuk bir adamdır. Ringe çıkmanın heyecanı, dövüşün adrenalini ve kalan hayranlarının sevgisiyle hayata tutunur. Ancak bir karşılaşma esnasında kalp krizi geçirince, doktoru, Randy’ye bir daha güreşmemesi gerektiğini söyler. Şov dünyasına bu şekilde zoraki bir veda eden Randy, hayatını gözden geçirmek durumunda kalır. Bir süre için işler yolunda gidecek gibi gözükür. Süpermarkette tezgahtar olarak işe girer, kızıyla ilişkisini düzeltmeye başlar ve bir striptizci olan Cassidy (Marisa Tomei) yakınlaşır. Ancak dövüşün cazibesi karşı koyulmazdır ve bir süre sonra ringe geri dönmeye karar verir. Adidas Azteca Adidas tarafından Azteca Mexico, Meksika'da 1986 FIFA Dünya Kupasının resmi maç topuydu. Hem de ilk olarak tam olarak sentetik FIFA dünya kupası topu olması özelliğini de taşımaktadır. Ayrıntılı bir şekilde dekore edilen tasarım, ev sahipliği yapan ulusun yerli Aztec mimarisi ve duvar resimleri ile telkin edilmiştir. Adidas Etrusco Unico Etrusco Unico, 1990lar'da Adidas tarafından yapılan bir futbol topudur. İtalya'da 1990 FIFA dünya kupasının ve İsveç'te UEFA Euro 1992'in resmi maç topuydu. İsmi ve karmaşık tasarımı, İtalya'nın mazisinden ilham alınarak tasarlandı. Adidas Fevernova Fevernova, 2002 FIFA Dünya Kupası resmî maç topu. Adidas tarafından imal edilmiştir ve göreneksel tango top tasarımlarından bir farklılaşmayı temsil eder. Adidas Fevernova, göreneksel tango tasarımından farklılaşmayı sağlayan için 1978'in, 1978'de tanıştırdığından beri ilk dünya kupası maç topuydu. Topun üzerindeki logodaki renk kullanımında tamamen Asya kültürü temel alındı. Kırmızı dekoratif desenler "ateşin gücü"nü temsil ederken topun üzerine basılı desen Dünya Kupasının oynanacağı ülkelerin karakteristik yazılarına atıfta bulunmaktadır. Altın rengi ise Dünya Kupası organizasyonunun enerjisi sembolize etmektedir. Sahip olduğu şeffaf dış yüzey, Fevernova'nın rüzgâra karşı dayanıklılığını sağlamasının yanında testlere göre, topun hızını %15 daha arttırmaktadır. Pat Nixon Thelma Catherine "Pat" Ryan Nixon (d. 16 Mart 1912 – ö. 22 Haziran 1993), Amerika Birleşik Devletlerinin 37. başkanı Richard Nixon'ın eşidir. 1969'dan 1974'e kadar ABD First Lady'sidir. Kısaca Pat Nixon denilmiştir. Nevada'da doğdu, Los Angeles'ta büyüdü. Liseden 1929'da mezun oldu. Ardından Fullerton College ve daha sonra Güney Kaliforniya Üniversitesi'ne devam etti. 1940'ta evlendiği Nixon'la iki kızları oldu. 1993'te 81 yaşında akciğer kanseri nedeniyle öldü. Yusuf Ziya Ekrem Cemilpaşa Ekrem Cemilpaşa ya da Ekrem Cemil Paşa (Burc) ya da Cemilpaşazade Ekrem (Kürtçe: اکرم جهمیل پاشا Ekrem Cemîl Paşa; 22 Şubat 1891, Diyarbakır - 31 Ocak 1974, Şam), Kürt siyaset adamı. 1891'de Diyarbekir'in önde gelen ailelerinden Cemil Paşazade Kasım Bey ve Çerkes Hayriye Hanım'ın oğlu olarak doğmuştur. İlk öğretimini evde özel olarak tamamladıktan sonra 1901'de girdiği Diyarbakır Askerî Rüştiyesi'nden 1908'de mezun olmuştur. Lise öğrenimi için İstanbul'a gönderilmiş ve 1912'de İstanbul Sultanisi'nden mezun olmuştur. Aynı yılda ilk legal Kürt öğrenci derneği olarak İstanbul'da kurulan Kürt Talebe Hêvî Cemiyeti'nin üyesi olmuştur Matematik eğitimi için ailesi tarafından Lozan'a gönderilmiş ve orada bir yıl okuduktan sonra Belçika'nın Gent kentine geçmiştir. Ancak I. Dünya Savaşı'nin başlamasıyla diğer Osmanlı öğrencileri gibi İstanbul'a dönmek zorunda kalmıştır. Topçu olarak Çanakkale Cephesinde savaştıktan sonra gönderildiği Şark Cephesi'nde yaralanmıştır. Tedavi gördükten sonra Diyarbekir'de Mustafa Kemal (Atatürk)'in şifre zabitliğini ve Nihat (Anılmış)'ın karargâh kumandan yardımcılığını yaptıktan sonra Filistin Cephesi'ne gönderilmiştir. Nablus Yarmasıyla kendi birliği yok edilince Halep'ten Mardin'e, oradan da Diyarbekir'e dönmüştür. 1918'de Diyarbekir'de Kürt Teâli Cemiyeti'ni kurmuş ve bir süre başkanlığını yapmıştır. 1919'da İstanbul'a geçerek oradaki Kürdistan Teâli Cemiyeti'nin de resmi üyesi olmuştur. 1919 yılı Haziran ayında Ekrem Cemilpaşazade, İngiliz istihbarat yüzbaşısı Covbertin Noel ile birlikte Diyarbakır'a geldi. Ellerindeki izin belgesine göre Kürt ve Ermenilerin nüfusunu araştırmak için gelmişlerdi. Burada İngilizlerin himayesinde Kürdistan kurmak için halka propaganda yaptığı için Diyarbakır Vali Vekili Mustafa Bey tarafından tutuklama kararı çıkarılması üzerine Diyarbakır'ı terkederek Halep'e kaçtı. 9. Ordu Müfettişi Mustafa Kemal Paşa'ya gönderdiği telgrafa göre, Diyarbakır vali vekili Mustafa Bey, bu ildeki Kürt Teali Cemiyeti'nin faaliyetlerine o zaman yürürlükteki dernekler kanunu gereği son verilmiştir. Cemilpaşazade Ekrem Bey, daha sonra kaçak olarak İngiliz İstihbarat Yüzbaşısı Covbertin Noel ile birlikte Malatya'ya gelerek Nutuk adlı eserinde yer alan belgeye göre Ali Galip olayına adı karışmıştır. 1919 yılının Haziran ayında, Diyarbakırlı Cemil Paşanın oğlu Ekrem'in hakkında Diyarbakır'da tutuklama kararı çıkarılınca kanun kaçağı olarak gittiği Halep'te İngiliz istihbarat yüzbaşısı Covbertin Noel, Bedirhan aşiretinden Celâdet (Bedirhan), Kâmuran (Bedirhan) ile buluşarak Malatya'ya gelmiştir. Burada kendilerini daha önce İstanbul'da Kürt Teali Cemiyeti üyeleri ve Yüzbaşı Noel ve İngiliz Yüksek Komiseri Hohler ile yapılan toplantı gereğince Malatya Mutasarrıfı Halil karşılar. Daha sonra Sivas'a yeni atanmış Elazığ eski valisi emekli Yarbay Ali Galip kendilerine katılır. Yanlarında 20-25 silahlı Kürt, bir İngiliz çavuşu ve eri de vardır. Alınan istihbarata göre bölgedeki Kürt aşiretlerden silahlı adamlar kendilerine katılma hazırlığı içindedir. Ali Galip Bey'in silahlı Kürtler ile birlikte Sivas Kongresini basmasından şüphelenen, İngiliz casusu Noel ile birlikte yapılan ayrılıkçı propagandanın halkta yarattığı olumsuz tesiri telgraf ile haber alan Mustafa Kemal, Ali Galip, Noel, Halil Rami Bey ve etrafındakilerin tutuklanması emrini verir. Grup Kahta yönüne kaçar. Malatya'ya doğru gelmekte olan silahlı Kürt aşiretleri Ali Galip ve etrafındakilerin kaçtığını öğrenince dağılırlar. 1920'de Kürdistan'ın bağımsızlığını amaçlayan Kürt Teşkilat-ı İçtimaiye Cemiyeti'ni kurmuştur. 1921'de tekrar Anadolu'ya dönüp Diyarbekir ve Mardin yöresinde beş aydan fazla kaldıktan sonra bölgeyi terkedecekken Abdülkerim'ê Midyadî tarafından ihbar edilip yakalanmış ve Ankara'ya gönderilmiştir. 1922'de İstiklal Mahkemesince beraat etmiştir. 1925'te Şeyh Said İsyanı esnasında tutuklanıp İstiklal Mahkemesinde yargılanmış ve Kastamonu Cezaevine gönderilmiştir. 1928'de tahliye edildikten sonra İstanbul'a sürülmüştür. Altı aylık sürgünden sonra Diyarbekir'e dönebilmiştir. Ancak 19 Mart 1929'da Suriye'ye iltica etmiştir. Suriye'de Hoybun örgütüne girmiştir. Bu dönemde Hoybun örgütü "Şimali Kürdistan'a bir taarruz harekâtı" planlamış ve Ekrem de harekât guruplarından birinin komutanı seçilmişse de Fransız yönetimi Hoybun yöneticilerini Suriye'nin Kürt bölgelerınden Şam'da topladıkları için harekâta katılamamıştır. 1932'de Suriye'de kurulan Civata Arîkariyê Jibo Belengazên Kurd Li Cizîrê (Cezire Yoksul Kürtlere Yardım Derneği)'nin üyesi olmuştur. 1933'te Türkiye vatandaşlığından çıkarılmıştır. 1937'de Fransız yönetimi tarafından diğer Cemilpaşazadelerle birlikte Tüdmür'e sürülmüştür. 1937'de Kadri Cemilpaşa ile birlikte "Civata Azadî û Yekîtiya Kurdan" (Kürtlerin Özgürlüğü ve Birliği Örgütü)'ın sorumlusu olmuştur. 1939 ile 1946 yılları arasından Hoybun'un siyasi temsilciliğini yapmıştır. 1967'den sonra Şam'da oturmuş ve 1972'de "Dîroka Kurdistan Bi Kurtebirî-I" yazmıştır. Bu dönemde Necmettin Büyükkaya, Ömer Çetin başta olmak üzere siyasi nedenlerle Türkiye'den Suriye'ye sığınmak zorunda kalan çok sayıda Kürtlere yardımcı olmuş ve evlerine konuk etmiştir. 31 Aralık 1974'te Şam'da ölmüş ve Şam'da Heyy'ul Ekrad (Rukneddin) mahhalesinin mezarlığına defnedilmiştir. Kürtçe, Türkçe, Fransızca, Farsça ve Arapça biliyordu. Çerkes asıllı Cavidan Hanım ile evli olup bu evlilikten Xeyrîye, Jale, Xenden, Pervin, Newzad olmak üzere beş çocuğun babasıydı. Yaprak Özdemiroğlu Yaprak Özdemiroğlu, (d. 14 Ağustos 1963, Ankara), Türk tiyatro, sinema ve dizi oyuncusu, balerin. İstanbul Üniversitesi Devlet Konservatuvarı Bale Bölümü mezunu olan Özdemiroğlu, profesyonelliğe tiyatro ile başladı. 1981 yılında Yeşilçam'a geçerek sinema ve dizi filmlerde rol aldı. Sanatçı, Attila Özdemiroğlu'nun kızıdır. Åžeyh Ubeydullah Nehri Şeyh Ubeydullah Nehri (Kürtçe: شيخ عبيدالله نهرى Şêx Ubeydûllahê Nehrî), (lakap: İbn Ahî Turk) (1826 Şemdinli, ö. 1883 Mekke) Osmanlı döneminde hem Osmanlı'ya karşı hem de Kaçarlara karşı isyan eden Kürt lideri. Nakşibendi tarikatının Halidî kolunun şeyhlerinden Seyyid Taha Hakkârî'nin oğlu olup Şeyh Ubeydullah İsyanı olarak adlandırılacak isyanı başlatmıştır. Seyyid Abdülkadir'in (ö.1925) babasıdır. Mathieu Valbuena Mathieu Valbuena (; d. 28 Eylül 1984, Bruges), Olimpiakos ve Fransız millî takımlarında forma giyen sağ ayaklı orta saha futbolcusu. On numara pozisyonunda da forma giyebilmektedir. Futbola 6 yaşında ES Blanquefort takımında başladı. 3 yıl burada top koşturduktan sonra 1993 yılında Bordeaux takımına geçti. 2003 yılına kadar Bordeaux gençlik takımlarında futbol oynadı. 2004 yılında Libourne takımına bonservissiz şekilde transfer oldu, böylece profesyonel kariyeri başladı. Bu takımda 55 maça çıktı ve 10 gol attı. Performansı ile Marsilya'nın dikkatini çekti. 1 Temmuz 2006 tarihinde 800 bin € karşılığında Marsilya'ya transfer oldu. Marsilya'da 2014 yılına kadar forma terletti ve Marsilya onun tanındığı ve yıldızlaştığı takımdı. Marsilya'da toplam 330 maça çıktı. 38 gol atıp, 59 asist yaptı ve 21.414 dakika süre aldı. Bir kez de şampiyonluk yaşadı. 2 Ağustos 2014 tarihinde Dinamo Moskva takımına 7 milyon € karşılığında transfer oldu. Moskova'da sadece bir yıl geçirmesine karşın 40 maçta forma giydi. 6 gol atıp 17 asistlik bir performans gösterdi ve hemen 1 yıl sonra, 11 Ağustos 2015'te yapılan anlaşmaya 6 milyon € karşılığında Olympique Lyonnais'a transfer oldu. Lyon'da 76 maça çıktı. 12 gol 14 asist yaptı. 1 Temmuz 2017 tarihinde Fenerbahçe'ye 1,5 milyon € bonservis karşılığında transfer oldu. Valbuena, ilk millî maçına 26 Mayıs 2010'da Fransa'nın, Kosta Rika ile oynadığı maçta dakika 65'te oyuna girerek çıktı ve dakika 83'te takımının ikinci golünü kaydetti. Fransa millî futbol takımı ile 2010 FIFA Dünya Kupası'nda boy gösterdi. Bu turnuvada sadece 21 dakika forma giyebildi. Fransa, FIFA Dünya Kupası'ndan elenirken Valbuena bu sefer Avrupa Şampiyonası Elemelerinde forma giymeye başladı. Başarılı grafiği ile dört maçta görev aldı. 2012 Avrupa Futbol Şampiyonası'nda kadrodaydı fakat forma şansı bulamadı. 2014 FIFA Dünya Kupası Elemeleri'nde her maçta forma giydi. FIFA Dünya Kupası 2014'te, takımı çeyrek finale giderken kendisi 4 maçta forma giydi. 335 dakika süre aldı. 3 asist 1 gol ile FIFA Dünya Kupasını tamamladı. Bu onun forma giydiği son turnuvaydı. Fransa millî takımında toplam 51 maça çıktı 8 gol, 20 asist yaptı ve 2948 dakika süre aldı. Bordeaux'nun alt yapısında oynayan Valbuena, boyu çok küçük olduğu için kulübünden ayrılmaya mecbur kaldı. 19 yaşında Lagon (5. lig) külübüne gitti ve bir yıl sonra, Libourne-Saint-Seurin (3. lig) takımına katıldı. 2005-06 sezonunda, 29 maçta 19 gol atarak üçüncü ligin en iyi oyuncusu seçildi. Valbuena, 1 Temmuz 2006 tarihinde 800 Bin € bonservis bedeliyle Marsilya'ya transfer oldu. 15 Temmuz 2006'da İntertoto Kupası'nda Dnipro takımına karşı 12 dakika süre aldı ve bu Marsilya formasını profesyonel anlamda giydiği ilk maçtı. Ligue 1'de ilk 12 hafta kadroya alınmadı. 13. hafta, Lille ile oynanan maçta kadrodaydı fakat yedek bekledi. Bir hafta sonra Valenciennes FC maçında 6 dakika süre alabildi. Böylece, Marsilya forması ile ligde ilk maçına çıkmış oldu. Aralıklarla genelde maç sonlarında süre alma şansı buldu. Skora ilk katkısını 29. hafta oynanan OGC Nizza maçında, 16. dakikada Renato Civelli'ye attığı gol pası ile yaptı. Bu maçta 87 dakika süre alarak yavaş yavaş kalıcı olmaya başladı. Ligde ilk golünü 37. hafta oynanan Saint-Étienne maçının 86. dakikasında kaydetti ve takımı bu maçı 1-2 kazandı. Bir anlamda galibiyeti getiren isim oldu. Valbunena, 2006 - 2007 sezonunda Marsilya formasıyla toplam 397 dakika süre alabildi. 17 maça çıktı, 1 gol 2 asist yaptı. Marsilya o sezon ligi ikinci sırada bitirdi ve Şampiyonlar Ligi'nde oynamaya hak kazandı. Valbuena, Marsilya'daki ikinci sezonunda ligde ilk maçta 41 dakika süre aldı. İlk 4 hafta ara ara süre alarak devam etti. Beşinci hafta kadroda değildi. Altıncı haftada 90 dakika sahadaydı. Sonraki üç hafta kadroya giremedi. Dönüşünde ilk 11 çıkmaya ve fazlaca süre almaya başladı. 2007 - 2008 sezonunda ligde skora ilk katkısını 23. hafta oynanan Caen maçında 41 ve 44. dakikalarda attığı gollerle yaptı. İki hafta sonra oynanan Paris Saint-Germain FC maçında bir asist yaparak ligdeki ilk asistini de yapmış oldu. Marsilya, sezonu 62 puanla üçüncü sırada tamamladı. Şampiyonlar Ligi'nde Marsilya A grubuna düştü. Grupta, Porto, Liverpool ve Beşiktaş ile eşleşti. İlk maçta, Beşiktaş'ı Fransa'da 2-0 mağlup ettiler. İkinci maçta, İngiltere deplasmanına gittiler. Liverpool'u 0-1 mağlup etmeyi başardılar. Bu maçta gol 77. dakikada Valbuena'dan geldi. Bu maçtan sonra Portekiz deplasmanından bir puan çıkardılar fakat geri kalan maçlarda yenilince grupta üçüncü oldular ve UEFA Avrupa Ligi'ne düştüler. UEFA'da son 32 turunda, Rus temsilcisi Spartak Moscow ile eşleştiler, Fransa'da 3-0 galip geldiler. Rusya'da 2-0 yenilseler bile ilk maçta atılan 3 gol sayesinde turu geçtiler ve Zenit ile eşleştiler. İlk maçı Fransa'da 3-1 kazandılar. İkinci maç Sankt-Petersburg Arena'da 2-0 mağlup olunca deplasman golü gereği, Zenit'e elendiler. Valbuena, 2007, 2008 sezonunda toplam 2800 dakika süre aldı. 42 maça çıktı. 5 gol 1 asist ile oynadı. Valbuena, Marsila ile birlikte bu sezon ilk lig maçına beşinci hafta oynanan Bordeaux maçında çıkabildi. İlk üç hafta kadroda yer almazken, dördüncü hafta yedek bekledi. Bordeaux maçında da sadece dokuz dakika süre alabildi. İlk asistini dokuzuncu hafta Valenciennes FC maçının on üçüncü dakikasında Bakari Koné'ye attığı pas ile yaptı. Bir hafta sonra Stade Vélodrome'da Paris Saint-Germain FC'e 2-4 mağlup oldukları maçın kırk beşinci dakikasında takımının ikinci golünü kaydetti. Ligin on yedinci haftası OGC Nizza'yı konuk ettikleri maçta 45+2'de Mamadou Niang'a gol pasını attı ve bir asist daha yapmış oldu. Marsilya bu mücadeleden 2-1 galip ayrıldı. Ligin yirminci haftasında ligin on altıncı sırasında yer alan AJ Auxerre deplasmanının yetmiş sekizinci dakikasında takımının ikinci golünü kaydetti ve Marsilya bu deplasmandan 0-2 galip çıktı. Bir sonraki hafta ligin son sırasındaki AC Le Havre'ı konuk ettiler. Valbuena bu maçı da boş geçmedi ve 25. dakikada Benoît Cheyrou'dan aldığı pasla topu ağlara gönderdi ve 2008/2009 sezonunda üçüncü golünü attı. Ligin otuz birinci haftasında Grenoble Foot 38 maçında iki asist birden yaptı. Marsilya bu maçı 4-1 kazandı ve bitime yedi hafta kala liderlik koltuğunu ele geçirdi. İki hafta sonra Lille maçında maç 1-1 devam ederken Valbuena, Niang'a attığı gol pası ile maçın 1-2 olmasında büyük rol oynadı ve Marsilya bu maçı 1-2 kazanıp liderliğini sürdürdü. Şampiyonluğa adım adım ilerleyen Marsilya, ligin otuz altıncı haftası kendi evinde Olympique Lyonnais'a 1-3 mağlup olunca ikinci sıraya düştü ve ligi ikinci sırada tamamladı. Valbuena, ligde toplam 31 maça çıktı, 1970 dakika süre aldı. 3 gol 5 asistlik katkı yaptı. Fransız orta saha futbolcusu, takımının Avrupa Şampiyonlar Ligi Elemelerinde verdiği mücadeleye ortak olamadı. SK Brann ile oynanan iki maçta da kadroda değildi. Marsilya iki maçtada SK Brann'ı mağlup edip Şampiyonlar Ligi'nde gruplara kaldı. Şampiyonlar Ligi'nde D grubuna düştüler. Liverpool, Atlético Madrid ve PSV ile mücadele ettiler. Toplam dört puan toplayıp UEFA Avrupa Ligi'nin yolunu tuttular. Valbuena, Şampiyonlar Ligi'nde 6 maça çıkıp 222 dakika süre aldı gol veya asist yapamadı. Avrupa Ligi'nde son 32 turunda Twente ile eşleştiler. Fransa'da maç 0-1 Twente üstünlüğü ile bitti. Hollanda'daki maçı Marsilya 1-0 kazanınca maç uzadı ve penaltılarda 7-6 galip gelen Marsilya, Twente'yi eledi. Valbuena bu maçta forma giymedi. Bir sonraki tur yine bir Hollanda temsilcisi Ajax ile eşleştiler. Maç Fransa'da Marsilya'nın 2-1'lik üstünlüğü ile biterken Valbuena ikinci golün asistini yaptı. Deplasmanda 90 dakikalık sürede Ajax'a 2-1 yenildiler. Böylece maç uzatmaya gitti. Uzatma dakikalarında Tyrone Mears'ın attığı golle skoru 2-2 yaptılar ve Ajax'ı da kupanın dışına itip çeyrek finale kaldılar. Çeyrek final'de Shakhtar Donetsk ile eşleştiler. Donetsk iki maçta da galip gelip Marsilya'yı eledi. Valbuena, UEFA Kupası'nda 5 maça çıktı, 1 asist yaptı. Coupe de France'da ikinci maçta Olympique Lyonnais'a 1-0 mağlup olarak elendiler. Coupe de la Ligue'de ilk turda FC Sochaux'a 1-0 mağlup olarak veda ettiler. Valbuena, 2008/2009 sezonunda toplam 45 maça çıktı, 2695 dakika süre aldı. 3 gol 6 asistlik performans gösterdi. Fransız orta saha futbolcusu bu sezon ligde ilk maçına Grenoble Foot 38 maçının son 11 dakikası çıktı. Sonraki haftalar belli aralıklarla forma şansı buldu. İlk golünü dokuzuncu hafta Nancy deplasmanının beşinci dakikası kaydetti ve takımı bu mücadeleden 0-3 gibi bir skorla ayrıldı. Bu golden sonra uzun süre gol ve asist anlamında suskun kalan Valbuena, bu suskunluğunu Valenciennes maçının yetmiş yedinci dakikasında bozdu. Marsilya Fransız yıldızın gol attığı maçta 5-1 galip geldi ve şampiyonluk için iddiasını sürdürdü. Valbeuna, bir sonraki hafta Monako deplasmanında maç 1-1'ken dakika 89'da sert bir orta açtı. Nicolas N'Koulou'ya çarpan top ağlara gitti ve Marsilya şampiyonluk için kritik bir viraj olan deplasmandan 1-2 galip ayrıldı. Marsilya yirmi sekizinci hafta oynanan Paris Saint-Germain FC maçında 0-3 galip geldi ve bitime 10 hafta kala liderlik koltuğunun sahibi oldu. Valbuena, 1-2 biten US Boulogne deplasmanının kırk dördüncü dakikasında gol atarak takımının liderliği sürdürmesine yardımcı oldu. Bir sonraki hafta Saint-Étienne maçının altıncı dakikasında takımının tek golünü attı. Marsilya bu maçta 1-0 galip geldi ve şampiyonluğa yürümeye başladı. 15 Mayıs 2010'da Valbuena'nın 76 dakika forma giydiği maçta, Marsilya ligin son sırasındaki Grenoble'ı 2-0 mağlup ederek şampiyonluğa ulaştı. Valbeuna, ligde 31 maça çıktı 5 gol atıp 3 asist yaptı. Patricia Carli Patricia Carli (12 Mart 1938) Taranto, İtalya), İtalyan asıllı Fransız pop şarkıcısı, besteci ve şarkı sözü yazarı. Yé-Yé tarzı müziğin önde gelen temsilcilerinden olan Carli ününün doruğunda olduğu 1960'lı yıllarda Türkiye'ye de defalarca konserler vermeye geldi ve Sezen Cumhur Önal'ın sözlerini yazdığı kendi parçalarının Türkçe aranjman plaklarını doldurdu. Kendi şarkılarının sözlerini de yazan Patricia Carli daha sonra şarkı söylemeyi bırakarak Nicoletta, Dalida ve Claude François gibi şarkıcılara söz yazmaya devam etti. 12 Mart 1938'de İtalya'nın Taranto şehrinde Rosetta Ardito adıyla dünyaya gelen Patricia Carli Belçika'da yaşarken Fransız müzik çevrelerinin dikkatini çekerek bu ülkeye davet edildi. 1963 yılında yerleştiği Fransa'da Bel-Air plak şirketi ile uzun süreli bir kontrat imzaladı ve ikinci EP (Extended Play) 45'lik plağı 'Demain Tu Te Maries'bir hit oldu. ("Türkçe: Yarın evleniyorsun") 1963 tarihli bu şarkının bestesi de Carli'ye aitti. Şarkının diğer bir adı ise "Arrête, arrête, ne me touche pas" ("Türkçe: Dur, dur dokunma bana") idi. Uzun süre listelerde kalan şarkının siyah beyaz klipleri (Avrupa'da henüz TV yayınları renkli değildi) sürekli olarak televizyonlarda gösterildi (Bugün de bu kliplere internet üzerinden ulaşılabiliyor). Yine 1963'te yaptığı 'Les Mal-aimés'ile başarıyı sürdürdü. Bu parçayı Sezen Cumhur Önal'ın yazdığı sözlerle Türkiye'de de plak yaptı, parçanın adı 'Boğaziçi' (veya Özlerim İstanbul'u) olmuştu. Patricia Carli'nin aynı parçasının başka bir aranjmanını da Fecri Ebcioğlu Ajda Pekkan için yapmıştı, bu parçanın adı da 'İlkokulda Tanışmıştık' olmuştu. Sezen Cumhur Önal Carli'nin 'Encore Une Fois' adlı parçasına da Türkçe sözler yazdı ve yine Carli'ye 'Bir Gün Sana Döneceğim' adıyla plak yaptırttı. Bu Türkçe plaklara birkaç tane daha eklenecekti. 1964'te Danimarka'nın başkenti Kopenhag'da yapılan 9.cu Eurovision Şarkı Yarışması'nda bestesini yaptığı "Non Ho L'Età (per amarti) " (Türkçesi: "Yaşım tutmuyor, yeterince büyük değilim") adlı parçayı İtalya adına Gigliola Cinquetti seslendirdi ve parça yarışmanın birincisi oldu. Aynı yıl San Remo Müzik Festivali'nde aynı parçayı bu kez Patricia Carli ve Gigliola Cinquetti birlikte seslendirdiler ve bu festivalin de büyük ödülünü kazandılar. (Parçanın diğer bir adı da "Je suis à toi" idi). Sözlerini Teoman Alpay'ın yazdığı ve bestesi Metin Bükey'e ait olan Türkiye'de Berkant'ın seslendirdiği ve onunla özdeşleşen "Samanyolu" adlı şarkı, 1969 yılında Hollandalı pop şarkıcısı David Alexander Winter tarafından "Oh Lady Mary" adıyla seslendirildi ve Batı dünyasında tanındı. Parçayı tüm dünyada tanıtan şarkıcı ise Patricia Carli olmuştur. Şarkının plağı 1968 yılında 100.000'in üzerinde satarak Türkiye'de platin plak alan ilk plak olmuştur. Patricia Carli baştan beri kendi şarkılarının çoğunun sözlerini de yazıyordu. Bir süre sonra şarkı söylemeyi bırakarak Nicoletta, Dalida, Claude François ve Annabel Buffet gibi şarkıcılara söz yazmaya devam etti. 1978 yılında 'L'Homme De La Plage' adlı parçasıyla bir dönüş yapmayı denedi. "Not:EP (Extended Play, plakta ikisi ön yüzde ikisi arka yüzde olmak üzere 4 şarkı olduğunu ifade eder. Plak yine önlü arkalı 2 şarkı bulunduran 18cm çaplı 45 devir/dak'lık vinil disklerle aynıdır)" II. Franz (Kutsal Roma imparatoru) II. Franz ("Franz II, Heiliger Römischer Kaiser" - İngilizce: Francis II) (12 Şubat 1768 – 2 Mart 1835), Üçüncü Koalisyon'un Austerlitz Savaşı'nda Napolyon Bonapart'a yenilmesinden sonra Kutsal Roma Cermen İmparatorluğu'nu 1792 yılından 6 Ağustos 1806 yılına kadar yöneten ve onu fesheden son Kutsal Roma İmparatorudur. 1804 yılında Avusturya İmparatorluğu'nu kurdu ve "I. Franz (Avusturya)" unvanıyla 1804 yılından 1835 yılına kadar bu imparatorluğu yöneten ilk Avusturya İmparatoru oldu. Bu nedenle tarihte "Doppelkaiser" (double emperor) unvanlı sadece tek imparator olarak isimlendirildi. 1804 ve 1806 yılları arasındaki iki yılda Franz, Tanrının Azizi, Seçilmiş Kutsal Roma İmparatoru, Daima aziz ve yüce, kalıtsal yolla elde edilen Avusturya İmparatoru veya "Almanya ve Avusturya" imparatoru olarak adlandırıldı. Ayrıca "I. Frenc" olarak Macaristan kralıydı. I. Franz Napolyon Savaşları'nda Napolyon Fransa'sının rakibi olarak liderlik rolüne davam ediyordu. Avusterlitz Savaşından sonra pek çok yenilgiye katlanıyordu. Kızı Marie Louise (Avusturya)'nın Napolyon Bonapart ile 10 Mart 1810 tarihinde evlenişi, onun en şiddetli yenilgisiydi. Franz II. Leopold (Kutsal Roma İmparatoru) (1747 – 1792) ve III. Charles (İspanya)'nın kızı Maria Luisa of Spain (1745 – 1792)'nin oğullarıydı. Franz, Taskonya'nın başşehri Floransa'da doğdu. Bu yer babası tarafından 1765-1790 yılları arasında Taskonya Büyük Dükü unvanı altında yönetildi. Franz çocukluğunu etrafındaki kardeşleriyle birlikte mutlu bir şekilde geçirdi. Ailesi Franz'ın gelecekte imparator olacağını biliyordu. (Çünkü amcası II. Josep (Kutsal Roma İmparatoru) iki evliliğinden de yaşayan bir çocuğa sahip değildi.) Ve böylece genç arşidük Franz 1784 yılında Viyana İmparatorluk Sarayı'na eğitimi ve gelecekteki rolü için gönderildi. İmparator Franz 1804 yılında Avusturya Arşidükü sıfatıyla Avusturya İmparatorluğunu kurmuştu.1806'da Kutsal Roma Cermen'in yok olmasıyla İmparator Franz Avusturya'ya kaçmıştır. Avusturya Kraliyet Ailesi'nin lideri ve imparator adına vekaleten Avusturya'yı yöneten Kral Karl Philipe, Kral Franzla işbirliği yaparak onu Avusturya İmparatoru ve Bohemya Dükü ilan etti. Bu yüzden İmparator Franz Avusturya ve Bohemya'yı da krallıklarına ekleyerek büyük bir imparatorluk kurdu. Kral Karl Philipe ise Avusturya, Bohemya, Hırvatistan, Macaristan ve Slovenya Orduları Başkumandanı ve Budapeşte, Slovenya ve Zagrep Dükü ayrıca Avusturya vekil Kralı ilan edildi. II. Franz dÃ¶rt defa evlendi: İlk eşi Elisabeth (Württemberg)'den bir kız çocuğu, ikinci eşi Maria Teresia (İki Sicilyalılar) dan sekiz kız ve dört erkek çocuğu olmuştur. Liberty City Liberty City (Türkçesi: "Özgürlük Şehri"), "Grand Theft Auto" adlı video oyunu serisinin altı oyununun geçtiği kurgusal şehirdir. Şehir, New York şehrini örnek alınarak tasarlanmıştır. "Grand Theft Auto", "Grand Theft Auto III", "Grand Theft Auto Advance", "" ve "Grand Theft Auto IV"te kullanılmıştır. Liberty City'de çeteler, fakirler, zenginler, Çinliler gibi topluluklar farklı mahallelerde toplanmıştır. Şehirde birçok çete ve mafya bulunmaktadır. Düşman çetelerin birçok farklı amacı vardır. Çeteler ana karakteri gördüklerinde öldürmeye çalışmaktadır Özellikle düşman mahallerinden geçerken buna dikkat edilmelidir. Bu özellikle GTA III adlı video oyununda geçerlidir. GTA III'ten beri böyle kişiler yeni oyunlarda çoğaltılmıştır. Son model bir araç park edildiğinde polisin olmadığı bir bölgede aracın çalınması olasıdır. GTA 4'te Liberty City'nin nüfusu 8,363,710'dur. (Bohan:1,045,463, Dukes:1,418,844, Algonquin:4,331,205, Broker:1,368,198). Alderney ayrı bir bölge olup Alderney City (Merkez) nüfusu 300,000'dir. Gta.wiki'ye göre nüfus 4,000,000'dur. Şehir 3 adadan ve bir dağlık araziden (upstate) oluşur. Adalar: Oyuna buradan başlanır. Haritanın en doğusunda olup şehrin en küçük bölümüdür. Bu ada mafyalarla ve çetelerle dolu olup suç oranı yüksektir. Bölgede yoğunlukla yerleşim vardır ve limandan ötürü sanayi gelişmiştir. Adanın tamamını gezen hava ray bulunur. Bu sistem sırayla Baillie İstasyonu (Saint Mark's), Kurowski İstasyonu (Chinatown veya Çin Mahallesi) ve Rothwell İstasyonu'ndan (Hepburn Heights) geçer. Güney'de Atlantic İskeleleri ve Portland Limanı bulunur ve Liberty City'nin tek yük gemisi limanı budur fakat çok küçüktür; sadece iki gemi demirlemiştir (gemilerden Base Act 2 görevinde batırılır). Daha yukarıda ise Portland kumsalı bulunur fakat buraya hiç kimse gelmez. Çeşitli bölgeler ve çok sayıda bina olmasına rağmen her yerde suç işleyen mafya ve çeteler vardır. Adada bir çöplük, bomba garajı ve bomba garajından Portland Limanı'na ulaşan eski bir tünel vardır. Staunton'a Callahan Köprüsü ile ulaşılır. İkinci adadır ve tam Liberty City'nin ortasındadır. Portland'dan büyüktür. Burası da bir suç şehridir. Bu şehir Liberty'nin merkezidir. İş merkezlerinin büyük çoğunluğu bu adada bulunur. Şehirdeki finans bölgesi bu adadadır. Uptown semti, Midtown semti ve Downtown semti olarak üç kısıma ayrılır. Uptown'da Carson General Hospital adında bir hastahane, Aspatria Stadyumu, Liberty Kampüsü ve Panlantic inşaat alanı bulunur. Midtown'da ise Bellevile Parkı (bir havuzu ve tam ortasında küçük bir adacık olan, tuvaletleri, anıtı, tahta evi ve basketbol sahası olan park) bir alışveriş merkezi, küçük bir iskele, siteler ve evler bulunur. Shoreside Vale'ye Shoreside Lift Köprüsü ile ulaşılır ve bu köprü belirli aralıklarla gemi geçişi için açılıp kapanır. Bu sırada yolun bir kısmı yukarı yükselir. Downtown'da ise Torrington ve Bedford Point adında önemli yerler bulunur ve burada gökdelenler vardır. Burası Staunton'un finans kısmıdır. Burada Yakuza'nın başı olan Asuka Kasen'in kardeşi Kenji'nin gazinosu, şehrin ileri gelenlerinden biri olan Donald Love'un Love Media şirket binası, siteler, polis merkezi ve çeşitli dükkanlar bulunur. Oyundaki en büyük adadır fakat yerleşim azdır, burası daha çok yazlık evlerle dolu bir tatil köyüdür. Batıda bulunur, yerleşim az olmasına rağmen ticari anlamda gelişmiş bir bölgedir. Çünkü oyundaki tek havaalanı olan Francis Uluslararası Havalimanı buradadır ve kargolar bu yolla şehre gelir. Gelir kaynağı sadece bu değildir, küçük fabrikalar vardır ve en önemli baraj olan Cochrane Dam, Shoreside'yi ikiye ayırır. Baraj şehrin su ve elektrik ihtiyaçlarını sağlar. Barajın arkasında su dolu bir havza vardır. Shoreside baraja kadar küçük bir nehir ile ikiye ayrılır ve bu iki kısmı Shoreside Vale Kemer Köprüsü birbirine bağlar.Tünellerle dağlık alana ulaşılır ama tüneller kapalıdır. Shoreside'nin yukarsı dağlık bir alandır burada bir gözlem evi (ulaşılamaz) bulunur,daha geride ise Ghost Town adında harabe evlerden oluşan terk edilmiş bir kasaba bulunur. Dağların gerisi yoktur. Bu yüzden bu bölgeye ulaşmak zordur. İklim soğuktur, sürekli yağmur yağar ve sis bastırır. Tüm şehri dolaşır. İstasyonları: Yeraltı kara yolu tünelidir. Portland'dan (kuzeyinden) başlar, Staunton'a gider, burada ikiye ayrılır. Bir kolu hastaneden çıkar.Diğer kolu ise Shoreside Vale gider ve burada yine ikiye ayrılır. Bir kolu Wichita Gardens'tan (Wichita Bahçeleri) çıkar. Bu, sitelerin bulunduğu kuzeydeki bölgedir. Diğer kolu ise havaalanına doğru gider, burada daha küçük iki kola ayrılır. Ses filtresi Pop filter ya da ses filtresi, ses kayıt stüdyolarında mikrofonla kayıt yaparken oluşan ses patlamalarını filtrelemek için kullanılan bir çeşit ses filtresidir. Ses patlamalarını önleyerek daha arı bir ses elde etmek için kullanılmasının yanında konuşma esnasında mikrofona gelmesi muhtemel tükürükleri de engellerler. İnsan tükürüğünde bulunan tuzun pas yapma etkisi vardır, dolayısıyla kayıt esnasında "pop filter" kullanımı mikrofonun ömrünü de uzatır. Filtre Yeni Ortadoğu Haritası Mahir Kaynak ve Emin Gürses'in 2007'de yayımlanan Strateji-Analiz kitabının adıdır. Kitap, 2006 Eylül'üyle 2007 Ocak'ı arasında Mahir Kaynak ve Emni Gürses'le yapılan röportajlardan oluşur. İki bölümdür; Birinci Bölüm: Yeni Ortadoğu Haritası İsrail'in İstediği Haritadır. İkinci Bölüm: Yeni Ortadoğu Haritası Irak'ın Parçalanmasıyla Uyumlu Bir Haritadır. Önsöz'den: "Bu kitapta Ortadoğu'nun geçmişini, 11 Eylül'ü, Afganistan ve Irak'ın işgalini, Büyük Ortadoğu Projesi'nin hangi aşamada olduğunu öğreneceksiniz." Soğuk Savaş'tan sonra dünya çok değişti. Artık hiçbir şey eskisi gibi değil. Büyük Ortadoğu Projesi şu anda hangi aşamada? Yeni Ortadoğu haritası çizildi mi? Her şeyden önemlisi Türkiye ne yapmalı? Hem içeride hem dışardıa nasıl bir politika izlemeli? Bölgenin kaderi Amerika ve Batıdan ziyade Türkiye'nin elinde mi? Elbise askısı Elbise askısı, gömlek, tişört, ceket gibi elbiselerin kırışmadan düzgün bir biçimde elbise dolabına ya da duvar askısına asılması için insan omuzu biçiminde tasarlanmış bir eşyadır. Bazı elbise askılarının altında düz bir çıta bulunur ve bu da pantolon asmak için kullanılır. Yine bazı çeşitlerinin her iki kenarlarında bayanların eteklerini asmaları için küçük kancalar bulunabilmektedir. Amerikalı iş adamı Albert Parkhouse, 1904 yılında bir kış günü işe geç geldiğinde tüm askılıkların dolu olduğunu fark etti. Eline geçen bir parça teli bükerek, paltosunu buna astı. Kıyafet askısı bugünden sonra geliştirilmeye başlandı. TavukÃ§uluk Tavukçuluk; tavukların, et, yumurta ve diğer yan ürünlerinin elde edilmesi amacı ile yetiştiriciliğinin yapıldığı hayvancılık kolu. Tavukçuluğun tanımının kısa olmasına rağmen, aslında oldukça geniş bir sektördür ve diğer sektörlerle sıkı bağları olması dolayısıyla oldukça ilginçtir. Araştırma ve bilim alanlarında eğitim sektörü, biogenetik ile; yem alanında tarımın bitkisel üretimi, ithalat sektörü, yem endüstrisi ile; aşı ve ilaç alanında ilaç sanayi ile; ürünlerin satılmasında pazarlama sektörü ile; her türlü alet, ekipman, mekanizasyon ihtiyaçlarında yan sanayi sektörü ve tarıma dayalı sanayi ile yakın ilişki içindedir. Tavukçuluk ürünleri, günümüzün önemli bir sorunu olan yetersiz beslenme üzerinde anahtar konumdadır. Çünkü tavukçuluk ürünleri, doğası gereği bol miktarda, oldukça hızlı ve en düşük maliyetli ürün grubudur. Tavuk etinin protein içeriği kırmızı et ile aynı seviyelerde, yağ içeriğinin ise daha düşük olması nedeniyle aynı zamanda daha sağlıklıdır. Kırmızı etlerde yağ et dokusu içinde de bulunur. Tavuk etinde yağ, etin içinde değil, karın boşluğu ve deri altında toplanmıştır. Diyet yapanlarca bu kısımların ayıklanması tavuk etindeki yağ oranını önemli ölçüde düşürmektedir. Bu durumda tavuk etinin beslenmedeki değeri bir kat daha artmaktadır. Tavuk etinin bağ dokusunun az ve liflerinin kısa olmasından dolayı pişirilmesinin ve sindiriminin kolay ve ekonomik olması da ayrıca üstün tarafıdır. Tavuk yumurtası, protein ve vitaminlerce zengin, lezzetli, sindirimi kolay ve diğer gıdalarla birlikte rahatça tüketilebilen, başka hiçbir besin maddesine ihtiyaç duyulmadan içinde tam ve sağlıklı bir canlının oluşmasını sağlayabilen eşsiz bir gıdadır. Bunların yanında tavukçuluk yan ürünleri; aşı üretimi, yem ve gübre yapımı, matbaacılık, fotoğrafçılık, derilik, şarapçılık, tekstil, pastacılık, sabun ve şampuan imalatı, boyacılık, ev tekstili, bazı biyolojik ürünlerin üretiminde kullanılmaktadır. Ayrıca tavuklar laboratuvarlarda deney hayvanı olarak da kullanılmaktadır. Tavukların üreme ve çoğalmadaki üstün yetenekleri, hayvancılık sektörünün en önemli kozu haline gelmesini sağlamıştır. Islah edilmiş yumurtacı bir tavuk 64 haftalık verim döneminde 345 yumurta yumurtlayabilmektedir. Yine et ırkı bir piliç hayatının 40. gününde 2472 gram canlı ağırlığa ulaşabilmektedir. Ayrıca bu ağırlığa ulaştığı gün, bir kilogram canlı ağırlık için sadece 1710 gram karma yem tüketerek, yemin ete dönüşüm oranında rakipsiz bir sonuca ulaşmaktadır. Örnek verecek olursak, bu oran sığırlarda ancak 3 katı fazlasıyla elde edilebilir. Entegre üretimlerde kapasite çok yüksek olduğu için havalandırma ve ortam şartları çok önemlidir. Olması gereken değerden farklı bir değer oluşursa sürü riske girer. Isınız 10-30 dakika sorunlu olursa ölümler başlar. Tavukçulukta en yoğun üretim şeklidir. Tavuklar 50x50 cm ebatlarında zemini eğimli metal kafeslerde yetiştirilir. Yan yana ve katlar şeklinde düzenlenen her bir kafeste 5-6 tavuk bulunabilir. Batarya sistemi adı da verilen sistemlerde 50 bin adet tavuklu sürüler oluşturulabilir. Bu tür yetiştiricilikte tavuklarda tüy çekme, yamyamlık gibi ciddi davranış bozuklukları görülmektedir. Hayvanlarda görülen bu tür davranışlara karşı tavukların gagalarını keserek önlem alınmaktadır. Avrupa Birliği, 1 Ocak 2012 tarihinden itibaren batarya sistemi ile tavuk ve yumurta yetiştirtirmeyi yasaklamıştır. Bu tür kafeslerde konvansiyonel kafeslere göre hayvan sağlığını artırıcı bazı önlemler alınmıştır. Kafes alanı daha geniştir ve içinde bir tünek, yemlik, suluk, aşındırıcı şerit bulunmaktadır. Bu sistemde kafes yoktur, tavuklar etrafı çevrili kapalı veya açık bir alanda dolaşabilmektedir. Mera tavukçuluğu ile karıştırılmamalıdır, hayvanların yoğunluğu hakkında herhangi bir sınırlama yoktur. Bu tür tavukçulukta tavuklar geniş ve açık bir arazide serbestçe dolaşabilmektedir. Serbest dolaşım tavukçuluğundan ayırt etmek için hayvan başına düşen alanın en az 4m2 olması öngörülmektedir. Askı Malta Åžahini (film, 1941) Malta Şahini (özgün adı: "The Maltese Falcon"), John Huston'ın Dashiell Hammett'ın aynı adlı romanından uyarladığı ve yönettiği 1941 ABD yapımı filmdir. Romanın bu üçüncü sinema uyarlamasında özel dedektif Sam Spade'i Humphrey Bogart, onun femme fatale müşterisini Mary Astor oynadı. Bu oyunculara karakter oyuncusu Peter Lorre ve ilk sinema filminde oynayan Sydney Greenstreet eşlik etti. Yönetmen John Huston'ın da ilk filmi olan Malta Şahini, üç dalda Akademi Ödüllerine aday gösterildi. Film, San Francisco'lu bir özel dedektifin kendisini üç hırslı ve acımasız kişinin mücevher kaplı ve değeri milyon dolarlar eden bir şahin heykelini ele geçirmek için verdiği mücadelenin içinde bulmasını konu alır. "Malta Şahini", sinema eleştirmeni Roger Ebert'a ve "Entertainment Weekly"'ye göre göre tüm zamanların en iyi filmlerinden biridir. Ayrıca "kara film" kavramını ortaya atan Fransızca kitap "Panorama du Film Noir Américain" tarafından bu türün ilk örneği olarak gösterildi. İlk gösterimi New York'ta 3 Ekim 1941'de yapıldı. Film 1989'da Kongre Kütüphanesi'nde ABD Ulusal Film Arşivi'ne dahil edildi. Malta Şahini (anlam ayrımı) Malta Şahini, şu başlıkları ifade ediyor olabilir: Manuel Pellegrini Manuel Pellegrini (d. 16 Eylül 1953, Santiago, Şili) Şilili eski futbolcu ve teknik direktör. Futbolcu olarak kariyerinin tamamını ülkesi takımlarından Universidad de Chile kulübünde geçirmiş, takımına 13 sezon boyunca hizmet etmiştir. Teknik direktör olarak çoğunlukla Arjantin ve Şili'de takımlar yönetmiştir. San Lorenzo, Pellegrini yönetiminde Arjantin'de ilk lig şampiyonluğunu yaşamıştır. Şili'de "el ingeniero" (mühendis) lakabıyla tanınan Pellegrini, teknik adamlık kariyerine 1987-88 sezonu devam ederken ülkenin en popüler takımlarından biri olmasına rağmen o sene isteneni veremeyen ekibi Universidad de Chile takımında başladı. Palestino ve O`Higgins takımlarını yönettikten sonra Şili'nin en büyük takımlarından biri olan Universidad Catolica'nın başına geçti. Alberto Acosta ve Nestor Gorosito gibi kaliteli futbolculardan kurulu bir ekip olan takımını 1993-94 ve 1994-95 sezonlarında ancak 2.'liğe taşıyabildi. Pellegrini, 1 Temmuz 2004 yılında La Liga ekiplerinden Villarreal CF ile sözleşme imzaladı. Takımıyla ilk sezonunda ligde 3. olarak Şampiyonlar Ligi'ne katılma hakkı elde edip, UEFA Kupası'nda da çeyrek finale kaldılar. Şampiyonlar Ligi'nde mücadele ettikleri 2006-06 sezonunda ise büyük bir başarı gösterip yarı finale kadar yükseldiler ancak yarı finalde Arsenal FC'ye elendiler. Sonraki sezonlarda da takımını ligde 5. ve 2. yapan Pellegrini yakalanan çıkış ve istikrarın geçici olmadığını da ispatlamış oldu. Sarı Denizaltı'nın tarihinde önemli bir yer edinen Şili'li teknik adam, istatistiklere göre de son 25 yılda İspanya'da başarılı olmuş Güney Amerika'lı teknik patronlar arasında Vanderlei Luxemburgo'nun ardından en başarılı 2. hoca konumunda. 2007 sezonu sonunda Villarreal tarafından kendisine 2011 yılına kadar sözleşme uzatma teklifi iletildi. Buna rağmen 2008-09 sezonu sonunda Villarreal yöneticisi José Manuel Llaneza, Pellegrini'nin gelecek sezon takımda devam edemeyebileceğini ve Real Madrid takımının Şili'li hocayı almak istiyorsa sözleşme fesih bedeli olarak 4m € ödemek zorunda olduğunu belirtti. 1 Haziran 2009'da Pellegrini resmen yeni Real Madrid teknik direktörü olarak basına tanıtıldı. Böylelikle Başkan Florentino Pérez'in ikinci döneminde birlikte çalışacağı ilk hoca da Manuel Pellegrini olmuş oldu. Pellegrini imzasının ardından Kaká'nın transferi ile igili olarak "Eğer Şampiyonlar Ligi'ni kazanmak ve yeniden dünyadaki en iyi takım olmak istiyorsak, dünyadaki en iyi oyunculara ihtiyacımız olacak." açıklamasını yapmıştır. Başarısız gecen sezonun ardından gorevine 27 Mayıs 2010 tarihinde son verilmistir. Şilili teknik direktör, 2010 yılında Katarlı Şeyh Abdullah bin Nasser bin Abdullah Al Ahmed Al Thani tarafından satın alınan Málaga CF'nin başına geçmiştir. 2012-13 sezonunda, tarihinde ilk kez Málaga'yı Şampiyonlar Ligi'nde çeyrek finale çıkarmıştır. Buna rağmen, sezon sonunda kulüpten ayrılacağını açıklamış ve 2013-14 sezonu öncesinde İngiliz takımı Manchester City'nin başına geçmiştir. 14 Haziran 2013'te Pellegrini, resmen yeni Manchester City teknik direktörü olarak açıklanmıştır. Liga Deportiva Universitaria de Quito Club Atlético San Lorenzo de Almagro River Plate Villarreal 15 Haziran 2009'da güncellenmiştir. Malta Åžahini Malta Şahini, Dashiell Hammett'ın 1930'da basılmış dedektiflik romanıdır. "Polisiye Yazarlar Derneği" ve "Amerika'nın Gizemli Yazarları"'nın yayınladığı en iyi 100 polisiye romanı listelerinin her ikisinde de yer almıştır. İlk olarak seri halinde "Black Mask" dergisinde yayımlandı. Eser birkaç kez sinemaya uyarlandı. Baş karakter Sam Spade yalnızca bu romanda ve daha az bilinen üç hikâyede yer almasına karşın, kül yutmaz özel dedektif türünün gelişimini gösteren belirgin bir figür kabul edilir - örneğin Raymond Chandler karakteri Philip Marlowe, büyük oranda Hammett'ın Spade karakterinden etkilenilerek yazıldı. Spade, Hammett'ın isimsiz ve pek çekici sayılamayacak karakteri The Continental Op'tan ayrılır. Sam Spade kendisinden önceki dedektiflerin pek çok özelliğini bünyesinde toplamıştır; özellikle keskin tarafsızlığı, ayrıntıları kaçırmayan keskin gözleri ve kendi adaletini sağlamak konusundaki gözükaralığı ve kararlılığı. O, perişan halde olanı, ahlâksızı ve hayatın bayağı yanını gören, ancak yine de kendi "lekesiz idealizm"ini koruyan adamdır. 2 MayÄ±s 1808 2 Mayıs 1808, (ayrıca Memlükler'in Saldırısı olarak bilinir), İspanyol ressam Francisco de Goya'nın tablosu. Eser, eş resmi, "3 Mayıs 1808" ile birlikte ve Madrid'deki Prado Müzesi'nde sergilenmektedir. Ressam, bu iki eseri, iki ay arayla 1814 yılında çizdi. 1808 yılında Fransızlar, İspanya'yı işgal etti. Napolyon, Portekiz'deki ordusunu büyütmeyi bahane ederek, İspanya hanedanını ele geçirmek ve burada kazandığı gücü abisi Joseph Bonaparte'a bırakmak istiyordu. İspanya kraliyet ailesini ortadan kaldırmaya çalışmaları Madrid'de büyük bir isyan başlattı. Bu isyan, 2 Mayıs ile 3 Mayıs 1808 tarihleri arasında Mareşal Joachim Murat komutasındaki orduya karşı gerçekleşti. "2 Mayıs 1808", Fransız ordusunda yer alan seçilmiş Memlükler'in isyan eden halka saldırısının başlangıcını anlatır. Kalabalık, Memlükler'i Mağribiler olarak görür ve kızgın bir tepki verir. Dağılmak yerine, Memlükler'e saldırırlar ve vahşi bir arbade çıkar. Resim, Puerta del Sol yakınlarındaki Calle de Alcalá'da çizildi. Goya'ya bu eser, 1814 yılında, Fransızlar'ın İspanya'yı terk etmesi sonrası, geçici İspanyol hükûmeti tarafından ısmarlandı. Bu hükûmet daha sonra yerini VII. Fernando'ya bırakacaktı. Ressam, Madrid halkını, bıçak gibi kaba silahlar kullanan, tanınmayan kahramanlar olarak resmetti. Bu da geri dönen kralı çok memnun etmedi. Bu yüzden iki tablo da uzun yıllar boyunca kamuya açık alanlarda sergilenmedi. Goya tek bir hareketi ya da noktayı resmetmeyi reddettip, dramatik bir şekilde kaotik bir manzara çizmeyi tercih etti. Böylece eser gerçekçilik akımına daha da yaklaştı. İspanya İç Savaşı sırasında, Madrid, Franco'nun alayı tarafından bombalanırken İkinci Cumhuriyetçiler'in oluşturduğu hükûmet eserleri Prado Müzesi'nden taşımaya karar verdi. Goya'nın tablolarını taşıyan kamyon kaza yapınca "2 Mayıs" çok büyük ölçüde zarar gördü. Kaybolan kısımları bile oldu. Tablo daha sonra onarıldı fakat izleyenlere iç savaşı hatırlatması için sol tarafı onarılmadan bırakıldı. Kore'de Katliam Kore'de Katliam, İspanyol ressam Pablo Picasso'nun 1951 tarihli tablosu. Çalışma dışavurumculuk akımının örneklerinden biridir ve Francisco Goya'nın 1814 tarihli Madrid'de 3 Mayıs 1808 isimli tablosundan esinlenerek yaratılmıştır. "Madrid'de 3 Mayıs 1808"'de, Napoleon'un askerlerinin İspanyol sivillerini öldürmesi anlatılır. Goya'nın bu tablosundan ilk olarak Manet etkilenmiş ve 1867 yılında İmparator I. Maximilian'ın İnfazı isimli bir tablo çizmişti. Picasso da bu geleneğe devam etti. Tıpkı Goya'nın çalışmasında olduğu gibi "Kore'de Katliam"'da da iki ayrı parça vardır. Resmin sol tarafında bir grup çıplak Koreli kadın ve çocuk durur. Sağ tarafta ise ağır silahlar donanmış, Amerika Birleşik Devletleri'ni temsil eden şövalyeler vardır. Şövalyeler de çıplaktırlar, fakat kocaman kolları ve canavarları andıran güçlü kasları vardır. Erkeklerin robot benzeri görünüşleri aynı zamanda onları soytarı gibi göstermektedir. Resmi yaptığı dönemde, Picasso, komünist ideolojiden uzaklaşmaktaydı. Fakat bu çalışmanın, onun komünizme olan sempatisini gösterdiği düşünülür. Ressam, eseri, Amerika Birleşik Devletleri'nin Kore Savaşı'ndaki politikasını protesto etmek için yaptı. 2,1 metrelik uzunluğu ile bu çalışma, "Guernica"'ya göre daha az anıtsaldır. Fakat Guernica'daki temel kavramları ve etkileyici ateşliliği içinde barındırır. Desulforudis audaxviator Desulforudis audaxviator bakterisi, yeryüzeyin 1.5 km ile 3 km altındaki suda yaşar. Güney Afrika'da Mponeng altın madeninde yeryüzeyinin 2.8 km altından alınan su örneklerinde saptanmış tek bakteridir. Yaklaşık 4 µm uzunluğa sahip, çevreleyen kayalardaki minerallerin radyoaktif bozunumundan elde ettiği kimyasal yiyeceklerle milyonlarca yıl sağ kalmış, gıda için güneş ışığına ihtiyaç duymayan az sayıdaki bilinen organizmalardan olan ve kendi ekosisteminde yalnız olan bir türdür. Bu bakterilerin benzeri yoktur. Dünya yüzeyinden milyonlarca yıl izole olmuşlardır. Bu içinde yaşadıkları suyun analizinden anlaşılmıştır ve bu suya yüzeyden gelen başka bir su sızıntısı olmamıştır. Derinliklerdeki bu ortamın Dünya'nın başlangıcındaki ortama benzemesi, oksijenli atmosferden önceki yaratıkların neye benzediği konusunda bilgi verebilir. Yüz milyonlarca yıl önce, gezegendeki ilk birkaç bakteri benzer şartlarda gelişmiş olabilir. Yeni keşfedilen mikroplar hayatın kaynağı konusunda bilgi verebilir. Bakterinin ismi Jules Verne'nin, "Dünya'nın Merkezine Seyahat' isimli romanından gelmektedir. Kahraman Prof. Lidenbrock, latince bir hitap bulur: "Descende, audax viator, et terrestre centrum attinges" (İn, cesur yolcu, Dünya'nın merkezine ulaşacaksın). Kemençeci Vasilaki Kemençeci Vasilaki, (d. 1845, Silivri - ö. 1907, İstanbul; Rumca: Βασιλάκης ὁ Λυράρης) Rum asıllı klasik kemençe virtüözü. Asıl adı ""Vasil""dir. Müzisyenliğe küçük yaşlarda başladığı için ""Vasilcik"" anlamına gelen ""Vasilaki"" adıyla tanındı. 1845'te Silivri'ye bağlı Litros kasabasında doğdu. Müzisyenliğe küçük yaşlarında Silivri'deki panayır, düğün ve meyhanelerde klarnet çalarak başladı. Fenerli Yorgi adındaki bir kemençeciden klasik kemençeyi öğrendi ve klarnet çalmayı bıraktı. 1870'te Galata'ya geldi ve semtin çalgılı kahvelerinde kemençe çaldı. O dönemde Lavtacı Andon'la tanışıp, onun takımında çalmaya başladı. Lavtacı Andon'dan ve ağabeyi Civan'dan Türk müziği repertuvarını öğrendi. Tamburi Cemil, Udi Nevres gibi önemli sanatçılarla birlikte çalıştı. Kabasaz takımlarında köçekçe ve oyun havası çalmak için kullanılan klasik kemençeye yeni bir çalış tekniği getirdi ve kemençeyi Klasik Türk müziğine kazandırdı. Tamburi Cemil ve Vasilaki'den sonra kemençe, kabasaz takımlarından çıkarılıp incesaz takımlarına dahil edildi. Yaşamı boyunca üç tane peşrev, bir tane saz semaisi ve Mahmut Celalettin Paşa'nın şarkıları için de ara nağme besteledi. 1907'de İstanbul'da öldü. Yeşil Parti (Amerika Birleşik Devletleri) Yeşil Parti, ABD'deki siyasi partilerden biri olup dünyadaki diğer yeşil partilere benzeyen bir siyaset izlemektedir. Yeşil Parti ilk defa 1996 ABD başkanlık seçimlerine katıldı. Partinin başkan adayı Ralph Nader, başkan yardımcısı adayı Winona LaDuke'le birlikte 22 eyalette seçime katıldı ve 685.297 oy kazandı ( oyların % 0,7 si). Aynı adaylar 2000 ABD başkanlık seçimlerinde tekrar Yeşil Parti'yi temsil ettiler. Bu sefer 44 eyalette yarışan Nader/LaDuke çifti 2.883.105 oy aldı (oyların %2,7 si). Partinin 2008 ABD başkanlık seçimlerindeki adayı Georgia eyaletini 1993-2003 ve 2005-2007 yılları arasında ABD Temsilciler Meclisi'nde temsil etmiş olan siyahi siyasetçi Cynthia McKinney'dir. İplikçik Liberteryen Parti (Amerika BirleÅŸik Devletleri) Liberteryen Parti, sivil özgürlükleri, müdahalesizliği ve laissez-faire ekonomiyi destekleyen, refah devletinin kaldırılmasını savunan ABD'deki liberteryen politik partidir. Parti, 11 Aralık 1971 tarihinde kuruldu. ABD 2012 Başkanlık Seçim Sonuçları Bağ Bağ aşağıdaki anlamlarda kullanılır: Adidas Questra Questra, futbol ailesine 1990'ların ortasında büyük uluslararası müsabakalar için Adidas tarafından üretilen bir futbol topudur. İsmi, "Yıldızlar için macera" "(İngilizce:The quest for the stars)" anlamı olan eski bir sözcükten türetildi. Ailenin ilk topu basitçe, Questra olarak adlandırıldı. Başlangıçta Amerika Birleşik Devletleri'nde 1994 FIFA Dünya Kupası'nın resmi maç topu olmak için tasarlanandı. O topun popülaritesi yüzünden, 1996'da üretilen Questra'nın iki yeni sürümü vardı. Onların biri, Questra Europa adlandırıldı, ve İngiltere'de Euro 1996'ın resmi maç topu olmak için tasarlandı. Diğer topun ismi Questra Olympia'ydı ve 1996 Yaz Olimpiyat Oyunları'nda futbol turnuvasının resmi maç topuydu. Questra'nın son sürümü, İspanyol birlik maçlarında ve 1996-97 mevsimde İspanyol ulusal takımı tarafından kullanılan Questra Apollo'ydu. Questra Apollo, kraliyetin İspanyol Futbol Federasyonu'nun logosunun uygulanması dışında 1994 FIFA Dünya Kupası'nda kullanılan orijinal Questra ile aynıydı. Tozlaşma Tozlaşma ya da polenleşme, bitkinin erkek organında üretilen polenlerin çeşitli nedenlerle dişi organın tepecik bölümüne yapışması olayına denir. Böylece tepeciğe yapışan polenler, dişicik borusundan yumurtalığa iner döllenme meydana gelir. Döllenmiş yumurtaya zigot denir. Zigot gelişerek embriyoyu oluşturur. Bu polenlerin dişicik borusuna taşınması hava, su ve böceklerle olabilir. İlkbaharda çevremizdeki hava rüzgârla uçuşan çiçek tozlarıyla dolar. Çiçek ­tozları bitkilerin erkek üreme hücrelerini taşıyan mikroskobik taneciklerdir. Bu tane­ciklerden biri bir çiçeğin yapışkan tepeciğine konduğu zaman, içindeki erkek üreme hücresi çiçekteki dişi üreme hücresiyle birleşir. Bu birleşmeye döllenme denir ve döllenmenin sonucunda bitkinin çoğalmasını sağlayan tohumlar oluşur. Tozlaşma, çiçek tozlarının erkek organdan dişi organa taşınma sürecidir. Bu süreç aynı çiçeğin erkek ve dişi organları arasında ger­çekleşirse "kendine tozlaşma", iki ayrı çiçeğin arasında gerçekleşirse "çapraz tozlaşma" de­nir. Ama, çapraz tozlaşmada yalnız aynı türden bitkilerin birbirini dölleyebileceği unu­tulmamalıdır. Tüm "üstün" yapılı bitkiler, yani çiçekler, otlar, çalılar, iğne yapraklı ve geniş yapraklı ağaçlar tozlaşma sürecinden yararlanan canlı­lardır. Evrimsel açıdan daha alt basamaklarda yer alan, yosunlar ve eğrelti otları gibi basit bitkilerin üreme yöntemleri ise farklıdır. Çiçek tozları genellikle çapı 0,05 milimetreyi geçmeyen, gözle görülemeyecek kadar ufak taneciklerdir. Bu nedenle bazı bitkiler çiçek­ tozlarının kendi türünden başka bitkilere aktarılmasında rüzgârlardan yararlanır. İlk bakışta bu size işi şansa bırakmak gibi gelebi­lir; ama bitkiler o kadar çok çiçek tozu üretir­ler ki, bunların bir bölümü mutlaka amacına ulaşır. Örneğin, bir tek köknar kozalağının rüzgârlara saldığı çiçek tozu taneciğinin sayısı birkaç milyondur. Rüzgârla tozlaşan bitkilerin çiçekleri genel­likle küçüktür ve öbürleri gibi pek dikkat çekici değildir. Örneğin, söğüt gibi bazı ağaç­ların çiçekleri rüzgârda sallanan sarkık başak­lar (tırtıl) halindedir. Buğdaygillerin çiçek ba­şakları ise havada uçuşan çiçek tozlarını yakalayabilmek için ince püsküller oluşturmuştur. Pek çok bitki çiçek tozlarının aktarılmasında hayvanları kullanır. Tozlaşmada rol oynayan hayvanların başında arılar gelir. Çiçekten çiçeğe dolaşarak bal özü arayan arılar bir çiçeğin erkek organlarından kanat ve ayakları­na bulaşan çiçek tozlarını, daha sonra konduk­ları başka bir çiçeğin dişi organının tepeciğine bırakırlar. Eğer bir bitkinin çiçek tozları başka türden bir bitkinin tepeciğine konarsa döllenme gerçekleşmez; ama aynı türden bir bitki­nin tepeciği üstüne konarsa, her çiçek tozu taneciği dişi organın boyuncuğundan yumurta­lığa doğru ince bir kılcal boru uzatır. Bu borucukların yardımıyla yumurtalığa ulaşan erkek üreme hücreleri buradaki dişi üreme hücreleriyle birleşir, yani onları döller. Pek çok bitki bal özü taşıdığının bir göster­gesi olan, göz alıcı renklere bürünmüş, keskin ve hoş kokulu çiçekleriyle hayvanları kendine çeker. Böylece çiçeğe gelen hayvan bal özüyle ödüllendirileceğini bilir. Ayrıca, bitkisel şe­kerlerden ötürü yapışkan ve tatlı olan çiçek­ tozları da çekiciliği artırır. Bazı bitki türleri ise bal özü sunmadığı halde, öbür çiçekli bitkileri taklit ederek hayvanları renkleriyle kandırabilir. Bazı orkideler bu aldatmacayı daha da ileri götürerek çiçeklerini böceklere benzetir. Ör­neğin, Ophrys cinsinden orkideler toprak arısının dişisine benzeyen çiçeklerinden ötürü erkek toprak arılarının akınına uğrar. Erkek organ bu yanılgıyla dişi taklidi çiçekle çiftleşmeye çalışırken orkidenin erkek organlarından kopan çiçek tozları böceğin başına yapışır. Daha sonra başka bir orkideye gittiğinde çiçek tozlarını o çiçeğin tepeciğine bulaştırır. Bazen de bitkiler, böcekleri kendine çeke­bilmek için güzel renkli ve hoş kokulu çiçekle­rin tersine, kötü kokulu çiçekler üretir. Örne­ğin, Rafflesia cinsinden bazı türlerin çiçekleri, kokmuş eti andıran çok kötü bir koku yayar. Ne var ki, insanlar için dayanılmaz olan bu koku, yumurtalarını bırakabileceği bir hayvan leşi arayan sinekleri çiçeğe çekerek tozlaşma­da çok önemli bir rol oynar. Kahkaha çiçeği ve petunya gibi, çiçekleri huniye benzeyen bazı bitkilerde bal özü çiçeklerin dibinde, yani ulaşılması oldukça zor bir yerde bulunur. Bu tip çiçeklerden ancak kelebekler gibi uzun, borumsu dilleri bulunan böcekler bal özü alabilir ve böylelikle tozlaş­maya yardımcı olabilir. Kuşlar ve yarasalar da tozlaşmada görev alan hayvanlardandır. Örneğin mine ağacı ve çin gülü çiçeklerinden beslenen kolibriler ga­galarına ve başlarına bulaşan çiçek tozlarını bir çiçekten ötekine aktarırlar. Karanlık bas­tığında yuvalarından çıkarak yiyecek aramaya koyulan yarasalar ise gece açan çiçeklerin çevresinde uçuşarak bal özü yalarlar ve bu arada yüzlerine bulaşan çiçek tozlarını öbür çiçeklere taşırlar. Bazı su bitkilerinin çiçek ­tozları ise akarsularla taşınır. Anayasa Partisi (Amerika BirleÅŸik Devletleri) Anayasa Partisi ABD'deki tutucu siyasi partilerden biridir. 1992 yılında Vergi Mükellefleri Partisi adı altında kurulmuş, 1999 yılında adını değiştirerek Anayasa Partisi adını almıştır. Anayasa Partisi'nin 2006 yılı itibarıyla 366.937 kayıtlı üyesi bulunmaktadır. Demokratik Parti ve Cumhuriyetçi Parti'nin ardında üçüncü büyük parti durumundadır. Anayasa Partisi Amerikan Bağımsızlık Bildirisi'nin ilkelerini yansıtan bir program izlediğini öne sürmektedir. Aynen Liberteryen Parti gibi Laissez faire bir ekonomiyi savunan Anayasa Parti kürtaj, eşcinsel evlilik, yasa dışı göç gibi konularda Cumhuriyetçi Parti'ye benzer bir siyaset izlemektedir. 26 Nisan 2008 tarihinde Anayasa Partisi baptist din adamı Chuck Baldwin'i 2008 ABD başkanlık seçimlerinde başkan adayı olarak seçmiştir. Baldwin'in yanı sıra Memphisli Avukat Darrell Castle başkan yardımcısı adayı olarak yarışmıştır. Bağlama (anlam ayrımı) Bağlama aşağıdaki anlamlarda kullanılır: Adidas Tricolore Adidas tarafından Tricolore, Fransa'da 1998 FIFA Dünya Kupası'nın resmi maç topuydu. Finallerde kullanılması için ilk multi-renkli toptu. 1978'de ortaya çıkan klasik tango tasarımına dönen son dünya kupası topuydu. Mavi tasarım, 1998'de dünya kupasının ev sahipleri olan Fransız ulusal takımın renklerini temsil etmekti. Üç renkli bayraklar, hem de (Fas'ta yapıldı) 1970 telstardan beri Avrupa'nın dışında imal edilen ilk Adidas dünya kupası maç toplarıydı.Ayrıca bu top, 2000 UEFA Kupası finalinde kullanılan maç topudur. Bisfenol A Bisfenol A veya BPA, (CH)C(CHOH) formülüne sahip sentetik organik bileşik. İki hidroksifenil grubu barındırır, difenilmetanlar ve bisfenoller altında incelenir. Renksiz katı halde bulunan BPA, organik çözücülerle çözünse de suda çok az çözünür. 1957 yılından beri ticari anlamda üretimi devam eden BPA bazı plastiklerin ve epoksi reçinelerinin yapımında kullanılır. BPA-bazlı plastik daha berrak ve serttir. Bu nedenle su şişeleri, spor ekipmanları, CD'ler ve DVD'lerde yoğun olarak kullanılır. BPA içeren epoksi reçineleri ise su borularını astarlamak için kullanılır. Bunun yanında birçok endüstriyel yiyecek-içecek kaplarının iç yüzeyini kaplamakta ve satış fişlerinde kullanılan termal kâğıtların yapımında kullanılır. 2015 yılında tahmini olarak 4 milyon ton üretilen BPA, dünya çapında en çok üretilen kimyasal maddelerden biridir. Hidroklorik asit başta olmak üzere, asit sınıfındaki maddeler aracılığıyla işlenmeye müsait olan madde, aşağıdaki gibi elde edilebilmektedir: BPA, hormon-benzeri bir östrojen taklit etme özelliği gösterir. Bu nedenden ötürü son yıllarda yiyecek kaplarında kullanımı tartışmalıdır. 2008 yılından beri bazı hükümetler maddenin güvenliğini araştırdılar ve bazı satıcıları polikarbonat ürünler satmaktan vazgeçmek zorunda bıraktılar. FDA, bebek biberonlarında ve bebek maması kaplarındaki BPA ruhsatını kaldırdıysa da bunun sebebi güvenlikten ziyade marketteki BPA talebinin bitmesiydi. Avrupa Birliği ve Kanada BPA'nın biberonlarda kullanılmasını tamamen yasakladı. FDA, 2014 başında yayınladığı araştırmalardan "BPA günümüz gıda standartlarında güvenilirdir" sonucunu çıkardı. EFSA ise düzenli aralıklarla yaptığı çalışmalarda BPA'nın güvenilir olduğunu çürütecek bir sonuca varamadıysa da var olan bazı anlaşılmazlıkların araştırılmaya devam edeceğini belirtti. Dünya Sağlık Örgütü'nden INFOSAN'ın yaptığı araştırmalar bisfenol A'nın farelerde lösemi ve testis interstisyel kanseri oranını arttırdığı sonucuna vardı. Ancak araştırmada eklenen nota göre "bu çalışmalar istatistiki değerlerdeki cüzzi farklılıklardan ötürü yeterli ikna ediciliği taşımamaktadır." 2010 yılında yapılan incelemede bisfenol A'nın kanser riskini arttırdığı sonucuna varıldı. En az bir çalışma da maddenin epigenetik değişikliklere yol açan DNA metilasyonunu baskıladığı sonucuna vardı. Reform Partisi (Amerika Birleşik Devletleri) Reform Partisi, Amerika Birleşik Devletleri'ndeki siyasi partilerden biridir. 1995 yılında iş adamı Ross Perot tarafından Demokratik ve Cumhuriyetçi Partilere bir alternatif oluşturmak amacıyla kurulmuştur. Ekonomik konularda tutucu bir siyaset izleyen Reform Partisi genellikle sosyal konulardan uzak kalmayı tercih etmektedir. İş adamı Ross Perot 1992 ABD başkanlık seçimlerine bağımsız bir aday olarak katılmış 19.741.065 oy kazanarak (oyların % 19'u) Theodore Roosevelt'in 1912 yılındaki başkan seçilmesinden bu yana bir bağımsız adayın elde ettiği en büyük başarıyı elde etmiştir. Bu başarıdan cesaret alan Ross Perot 1995 yılında Reform Partisi'ni kurarak 1996 ABD başkanlık seçimlerine katıldı. Bu sefer oyların ancak % 8'ini alabildi. Reform Partisi'nin seçimlerdeki en büyük başarısı partinin Minnesota eyaletindeki vali adayı olan Jesse Ventura'nın 1998 yılında Reform Partisi'nden vali seçilmesidir. Partiyi 2008 ABD başkanlık seçimlerinde Ted Weill/Frank McEnulty ikilisi temsil etmiştir. Bağlaç (anlam ayrımı) Bağlaç aşağıdaki anlamları sahiptir: Giuoco Piano Giuoco Piano hamleleriyle başlayan bir satranç açılışıdır. Giuoco Piano (İtalyanca: "sessiz oyun") bilinen en eski açılıştır. Portekizli Damiano bu açılışı 16. yüzyılda, İtalyan Greco 17. yüzyılda uygulamıştır. Bu açılış İtalyan Oyunu olarak da bilinmektedir. Giuoco Piano 19. yüzyıl boyunca etkili olmuş ancak savunma ağırlıklı oyundaki yalınlaştırmalar Ruy Lopez gibi açılışların daha sık kullanılır duruma gelmesini sağlamıştır. Beyazın c4 karesindeki fili siyahın ...d5 ile merkez konumunu güçlendirmesini engeller ve hassas f7 karesindeki piyonu tehdit eder. Beyazın amacı d2-d4 oynayarak merkezi denetlemek ve siyah şaha saldırmaktır. Siyah ise beyazın bu oyununu boşa çıkarmak amacıyla taş değişimini arzular ve e5 karesindeki merkez piyonunu korumaya çalışır. Beyaz, dördüncü hamlesi için birçok seçeneğe sahiptir. Beyaz 4.c3 oynar ve merkezdeki lerleyişi sağlayan d2-d4 hamlesine hazırlık yapar. Siyah 4...Ve7 ile merkezde gücü elinden bırakmamaya çalışabilir ya da 4...Af6 ile karşıakın başlatabilir. Oyun 4...Ve7 5.d4 Fb6 6.0-0 d6 7.a4 a6 8. h3 Af6 9.Ke1 0-0 şeklinde sürer. Daha saldırgan bir hamle olan 4…Af6 ilk kez 17. yüzyılda Greco tarafından çözümlenmiştir. Greco Akını beyazın büyük taşlardan birini feda etmersiyle başlar. Oyun şu şekilde sürer: (Greco 8.0-0 oynayarak vezir tarafındaki kaleye yapılacak bir tehdidi kışkırtmıştır. 8...Axc3!? 9. bxc3 Fxc3 10. Vb3 hamlelerinden sonra siyah 10...Fxa1 ile bu kaleyi alırsa beyaz 11.Fxf7+ Şf8 12.Fg5 Ae7 13.Ke1 ile siyah veziri ele geçirir. Bu tuzak bugünkü oyuncular tarafından çok iyi bilinmektedir. Siyah 8...Fxc3 oynayarak bu tehdidi savuşturur. 8...Axc3 9.bxc3 hamle dizisinin ardından izlenecek en iyi yol 9...d5! 10.cxb4 dxc4 11.Ke1+ Ae7 12.Va4+! Fd7 13.b5 O-O 14.Vxc4 Ag6!'dır.) Moller akını 1898 yılında bu hattı yeniden canlandırmıştır. Danimarkalı oyuncu Jørgen Møller "Tidsskrift for Skak" adlı makalesinde bu hamleye ait bir çözümleme sunmaktadır. Moller Akını, beyazın gelişim üstünlüğü ve tempoyu eline geçirmek amacıyla bir piyon feda etmesiyle başlar: (9...Ae5 de oynanabilir.