adına mücadele etti. 1996'da Ethnikos Achna'ya geri döndü ve 2002'de futbol kariyerini sonlandırdı. Lukas Hacilukas Lukas Hacilukas (Yunanca: Λούκας Χατζηλούκας, 6 Haziran 1966, Lefkoşa), Kıbrıs Rumu teknik direktör ve eski millî orta saha futbolcusu. Digenis Akritas Morphou takımının teknik direktörlüğünü yapmaktaydı. 2010 yılından itibaren ASIL Lysi takımının başına geçti. Yedi yıl boyunca APOEL'de yardımcı antrenörlük yaptı. Kurucu Meclis (Rusya) Tüm Rusya Kurucu Meclisi (Rusçası: Всероссийское Учредительное Собрание), Rusya’da 1917 Ekim Devriminden sonra toplanan ve demokratik seçimlerle seçilmiş olan yasama organı. 5-6 Ocak 1918 günlerinde sadece 13 saat toplanabilmiştir. Sovyet iktidarının tanımayı reddettiği için Bolşevikler tarafından lağvedilmiştir. Demokratik yollardan seçilmiş olan bir Kurucu Meclisin toplanarak Rusya Anayasasını yazması 1905 Devriminden önce tüm sosyalist partilerin talepleri arasındaydı. Devrimin bastırılmasından sonra Çar II. Nikolay bazı temel hakları vermeye razı olacak ve devlet güdümünde bir parlamento olan Duma’nın 1906 yılında kurulmasına izin verecekti. Toplanmasına izin verilen Duma’nın anayasa yazma veya rejim değişikliği yetkisi bulunmuyordu. Ayrıca Duma’da öne çıkan siyasi parti sosyalistler değil liberal bir monarşiden yana olan Kadetlerdi. Duma Çarın izin verdiği çerçevede yasalar düzenlese de liberal yasa teklifleri Çar tarafından atanan üyelerden oluşan bir üst parlamento veya bizzat Çar tarafından veto edilmekteydi. Duma’nın bu yapısı Kurucu Meclis taleplerinin devam etmesini sağlayacaktır. 1917 Şubat Devrimi ile Çarlık rejiminin devrilmesiyle birlikte iktidarı Geçici Hükûmet alacaktır. Geçici Hükûmet liberal Çarlık Dumasının devamı durumundadır. Ancak Geçici Hükûmetin otoritesi devrim sürecinde etkili olan işçi ve askerler tarafından kurulan taban örgütü olan Petrograd Sovyeti tarafından sınırlandırılmaktadır. Bu dönem ikili iktidar dönemi olarak bilinir. Devrilen Çar II. Nikolay tahttan kardeşi Mihail Aleksandroviç lehine feragat edecek, ancak kardeşi de tahtı reddedecektir. Dumanın devamı olan hükûmet ise sürekli olarak kendisini “geçici” olarak tanımlamakta, asıl hükûmetin Kurucu Meclisin toplanmasından sonra belirleneceği savunmaktaydı. Geçici Hükûmetin varlığı hem bu “geçici”lik durumu, hem sürmekte olan I. Dünya Savaşı, hem de devrimci altüst oluş arasında karmaşıklaşmıştı. Geçici Hükûmette önce Savaş Bakanı olan Aleksandr Kerenski daha sonra başbakan olmasıyla beraber Kurucu Meclis seçimlerinin savaşın sona ermesinin ardından yapılacağını bildirir. Buna rağmen Temmuz 1917’de aldığı bir kararla Rusya’yı cumhuriyet ilan eder ve “önparlamento” olarak adlandırdığı kurum için seçim yapmak istediğini açıklar. Bu hareket tarzı her cepheden eleştiriye uğrar. Monarşi yanlıları Rusya’nın bir oldu bittiyle cumhuriyet yapılmasını kabul etmezken, sosyalistler ise Petrograd Sovyetinin etkisini kırmak olarak gördükleri açılıma karşı çıkarlar. Kerenski hükûmeti Kornilov Olayının ardından iyice güçsüzleşecek ve Ekim Devrimi ile birlikte Bolşevikler tarafından devrilecektir. Bolşeviklerin Kurucu Meclise bakışları 1917 yılında şekillenir. İlk başta tüm diğer sosyalist partiler gibi fikre destek verdiler. Ancak sürgünde bulunan Bolşevik lider Lenin Nisan ayında Petrograd’a döndüğünde partinin sloganı “Tüm iktidar Sovyetlere!” olacak ve iktidarın işçi ve askerlerin taban örgütlenmesi olan sovyetler tarafından alınması öngörülecektir. Muhalefet tarafından sürekli olarak dile getirilen Kurucu Meclisin toplanması fikrinin ertelenmesi Geçici Hükûmete karşı kullanılmakta ve sovyet iktidarında seçimlerin yapılacağı dile getirilmekteydi. 25 Ekim (7 Kasım) 1917 günü Bolşevikler Geçici Hükûmeti devirerek Petrograd Sovyetinin organı olan Askeri Devrimci Komite aracılığıyla iktidarı alarak toplanmakta olan 2. Tüm Rusya Sovyetleri Kongresine verirler. Kongrede Bolşevikler ve müttefikleri Sol SR’lar 650 delegeden 390’ına sahiptir. Bu çoğunluk adına hareket ederek ilk devrimci hükûmet olan Sovnarkom oluşturulur. Kongrede bulunan ancak azınlıkta kalan Menşevik ve SR’ların protesto ederek kongreden ayrılır. İktidarlarının ilk haftalarında Bolşevikler Rusya’daki neredeyse tüm önemli şehir merkezlerinde iktidarı alırlar. Sadece etnik olarak Rus olmayan bölgelerde başarısız olacaklardır. Yeni hükûmet sadece sosyalist olmayan ve karşı-devrimci basın organlarını kapatacak ve Çarlık döneminden beri liberal muhalefet yapan anayasal monarşi yanlısı Kadetler partisi ile Çarlık yanlısı örgüt Karayüzleri kapatır. Bu şartlar altında ve görece huzur altında 12 Kasım 1917’de Kurucu Meclis seçimleri yapılır. Resmî yayınlarda Bolşevikler kendilerini geçici olarak iktidarı almış olarak gördüklerini belirterek Kurucu Meclisin toplanmasını beklediklerini açıklamışlardır. Oy verme hakkı olan seçmenlerin %60’ının oy kullandığı seçimlerde aşağıdaki sonuçlar alınır: Ancak ülkenin muazzam büyüklüğü, savaşın sürmesi ve iletişim olanaklarının kısıtlılığı yüzünden bu sonuçlar o sırada bu bütünlükte elde edilemez. Yapılan kısmî sayım (79 oy verme merkezinden 54 tanesi)bilgileri genelde tüm siyasi partiler tarafından kabul edilmektedir: Sonuç olarak Bolşevikler aldıkları %22 ila 25 arasında oyla Rusya’daki şehir merkezlerinde işçilerin ve cephedeki askerlerin neredeyse tamamının desteğini almış konumdadır. Kırda ise %57-58 oranında oy almış olan SR’ların hakimiyeti vardır. Ancak özellikle SR’lardan ayrılan ve Bolşevikleri destekleyen Sol SR’ların örgütsel konumu oylamaya yansımamıştır. Bolşevikler Kurucu Meclis seçimlerinden hemen sonra birinci parti olamayacakları durum karşısında yalpalamaya başlarlar. 14 Kasım günü Tüm Rusya Köylü Vekilleri Sovyetleri Olağanüstü Kongresine hitap eden Lenin, ülkenin durumuna göre gereken şekilde hareket edeceklerini belirtirken, silahların elden bırakılmamasını vurguladı. 21 Kasım günü Donanma Halk Komiseri Pavel Dibenko 7 bin Bolşevik yanlısı Kronstadt denizcisini 26 Kasım günü toplanması muhtemel olan Kurucu Meclis gündemiyle Petrograd’da alarma geçirir. Kronstadt Deniz Üssündeki yapılan ve 20 bin işçi ve askerin katıldığı toplantıda Kurucu Meclis’in ancak karşı-devrimci burjuvalardan oluşmadığı ve Ekim Devrimini desteklemesi durumda destekleneceğini açıklanır. SR’lar ile Sol SR’lar arasındaki bölünme Kasım ayında tamamen kopma noktasına gelir ve Bolşeivkler Sol SR’larla birlikte koalisyon hükûmeti kurar. 28 Kasım günü Sovyet hükûmeti anayasal monarşi taraftarı liberal parti Kadetleri halk düşmanı ilan eder, parti kapatılır ve liderleri tutuklanır. Aynı gün Kurucu Meclisin toplanma tarihi Ocak ayı başına ertelenir. İlk başta erteleme kararı teknik zorluklarla açıklansa da Lenin’in Kurucu Meclis gündemiyle ilgili ideolojik hazırlık içerisinde olduğu 26 Aralık günü yayınlanan tezleriyle anlaşılır: Lenin’in açıklamalarının ardından Kurucu Meclisin toplanmasına karşı gerçekleştirilmesi muhtemel bir baskıya her Bolşevik razı değildir. Aralık ayında Kurucu Meclis’e vekil seçilen Bolşeviklerin çoğu meclisin toplanmasından yana olsa da Lenin önderliğindeki Bolşevik Merkez Komitesi parti tarafından benimsenen Lenin hattının vekiller tarafından izlenmesini sağlayacaktır. 5 Ocak 1918 günü sabahleyin Kurucu Meclis lehine yapılan kitlesel bir gösteri Bolşeviklere bağlı askerler tarafından dağıtılır. Kurucu Meclis Petrograd’daki Tauride Sarayında 5 Ocak günü saat 16:00 ile 6 Ocak günü saat 04:40 arasında ilk ve tek oturumunu yapar. Bolşevikler adına söz alan İvan Skvortsov-Stepanov Kurucu Meclis’e dair Bolşevik fikirlerini dile getirir: Bolşevik vekiller tarafından önerilen ve Kurucu Meclisin Sovyet hükûmeti olan Sovnarkomu tanımasıyla ilgili karar önerisi reddedilir. Böylelikle Kurucu Meclis ve buradaki SR çoğunluk Ekim Devrimini tanımamış olurlar ve ülkedeki iktidar için alternatif olmak için ilk adımı atarlar. Meclis başkanlığı seçminde SR önderlerden Viktor Chernov 244 oy alarak Bolşeviklerin adayı olan Sol SR lideri Maria Spiridonova’nın aldığı 153 oyu geçer ve başkan olur. Kurucu Meclisin Sovnarkomu tanımaması üzerine olağanüstü toplanan Sobyet hükûmeti Meclisin kapatılması yönünde karar alır. Bolşevik vekil Fyodor Raskolnikov tarafından okunan bir metinden sonra Meclisteki Bolşevik ve Sol SR vekiller oturumu terk ederler. Lenin verdiği talimatta Meclisi zorla dağıtmaya gerek olmadığını, oturumun tamamlanmasından sonra ertesi gün hiçbir vekilin salona alınmamasıyla sorunun halledileceğini belirtir. Birleşim uzun saatler boyu sürer. Mecliste bekleyen Kızıl Muhafızların komutanı A. G. Zheleznyakov, başkan Chernov’a yaklaşır ve muhafızların çok yorgun olduğunu, toplantıya ara verip herkesin eve gitmesini sağlamasını ister. Bunun üzerine Chernov, SR vekillerin teklif ettiği toprak reformu yasa tasarısını, Rusya’nın cumhuriyet olma yasa tasarısını okur. Ayrıca İtilaf Devletlerine çağrı yapan bir metin de okunur. Metinde demokratik bir barış çağrısı yapılmaktadır. Metinler okunduktan sonra oylanarak kabul edilir. Birleşim ertesi gün öğleden sonra 17.00’de toplanmak üzere dağılır. Ertesi gün vekiller saraya geldiklerinde binanın kilitli olduğunu görüp, Sovnarkom’un aldığı Kurucu Meclis’i kapatma kararını öğrenirler. Karar aynı gün VtsIK tarafından da onaylanır. Tauride Sarayına giremeyen vekiller Gureviç Lisesinde toplanarak birkaç gizli oturum düzenler. Ancak durumun tehlike arzetmesi üzerine başka çare aranır. Bazı vekiller Ukrayna milliyetçilerinin kurmuş olduğu Rada’nın bulunduğu Kiev’e gidilmesini önerse de Bolşevikler Rada’yı yenilgiye uğratınca Kiev Bolşevik egemenliğine geçer ve bu plan gerçekleşmez. Durumu değerlendirmek üzere toplanan SR Merkez Komitesi Bolşeviklere karşı silahlı mücadeleyi reddeder. SR Merkez Komitesi, Bolşeviklerin ne kadar eleştirilirse eleştirilsin Çarlık otokrasisinden farklı olarak işçilere ve askerlere dayandığını belirterek, işçi ve askerlerin ikna edilmesiyle sorunun çözüleceğine karar verir. SR ve Menşevikler Sovyet iktidarını eleştirseler de Bolşeviklere karşı silahlı mücadeleye başvurmayacaklardır. Ekim Devrimi sırasında terk ettikleri ve artık VtsIK olarak adlandırılan sovyet yönetim organına geri dönerler. Bolşeviklerin ülke sorunları çözememesiyle beraber oluşan kriz döneminde yapılacak Sovyet seçimlerinde çoğunluğu alarak Sovyet iktidarına geçeceklerini ve Kurucu Meclisi yeniden toplayacaklarını planlarlar. SR ve Menşevikler planlarında kısmen başarılı olurlar. Kışın yapılan Sovyet seçimlerinde Bolşevik karşıtları başarılı olacaktır. Ancak Sovyet hükûmeti seçim sonuçlarını kabul etmeyecek ve Bolşevik karşıtlarının galip geldiği Sovyetleri tanımayacaktır. Buna karşılık SR ve Menşevikler Sovyet organının benzeri olan İşçi Asamblelerini kurarlar. Ancak bu kurumlar Bolşevikler tarafından tanınmayacaktır. 3 Mart 1918 günü Almanya İmparatorluğu ile imzalanan Brest Litovsk Antlaşmasından sonra SR önderliği Bolşevikleri Alman ajanı olarak görmeye başlar. SR’lar artık Kadetlerle bile ittifak yapmayı razı durumdadır. Bolşeviklere karşı cephe kurma çalışmaları başlar. Ancak çalışmalar görüş farklılıklarından dolayı başarısızlığa uğrar; SR’lar Kurucu Meclisin yeniden toplanmasında ısrarcı olurken, Kadetler Kurucu Meclis seçimlerinde başarısız olduklarından ötürü seçimlerin yenilenmesini isterler. 7 Mayıs 1918 günü Moskova’da toplanan 8. SR Parti Konseyi Kurucu Meclisin toplanmasını sağlamak için silahlı mücadele başlatılmasına karar verir. Yeni başlamış olan Rus İç Savaşı sırasında Sibirya’da bulunan Çekoslovak Lejyonu ayaklanmış ve bölgedeki Bolşevik iktidarını devirerek Beyaz Ordu lehine savaşa dahil olmuştur. Bu ortamda SR faaliyetleri Bolşevik egemenliğinden uzaktaki Ural ve Volga bölgesine kayacaktır. 8 Haziran 1918 günü beş Kurucu Meclis üyesi SR Tüm Rusya Kurucu Meclis Komitesini (Komuch) Samara’da kurar. Komuch, Sovyet iktidarını tanımayarak kendi iktidarını ilan eder. Komuch, Çekoslovak Lejyonunun desteğini alarak otoritesini genişletse de hakim olduğu Ural-Sibirya bölgesinde karmaşık yapılı çok sayıda etnik, yerel, Kazak, monarşi yanlısı ve liberal güç odakları bulunmaktadır. Komuch’un bunlarla ilişkileri çok gergin olur. Komuch bölgeye gelen Kurucu Meclis vekillerinin sayısının artmasıyla genişler ve Eylül 1918’e gelindiğinde 90 kişiye ulaşır. Artık Komuch, Bolşevik karşıtı yerel hükûmetlerin oluşturduğu bir koalisyon olmaktadır. Komuch amacını Kurucu Meclisin yeniden toplanması olarak açıklar. Ayrıca Kurucu Meclis toplandığı zaman onun otoritesini tanıyacağını da açıklar. Komuch giderek otoritesini kaybetmektedir. SR liderlerden Viktor Chernov 19 Eylül 1918 günü Samara’ya gelince Komuch ile diğer Beyaz Ordu kanadıyla ilişkiler gerilir. Chernov, monarşi yanlısı ve aşırı muhafazakâr gördüğü diğer unsurlarla işbirliğinden vazgeçilmesi için SR Merkez Komitesini ikna etmeyi başarır. Kasım 1918’de monarşi yanlısı askerlerin gerçekleştirdiği darbeyle Komuch devrilecek ve bölgede Beyaz Ordu komutanı Amiral Aleksandr Kolçak egemen olacaktır. Darbeden sonra Chernov hem Bolşeviklere hem de Beyaz Ordu hareketine karşı üçüncü bir yol formüle eder. Ancak zaten parçalı konumda olan SR’lar bağımsız bir üçüncü bir yol kuramayacaklardır. Sağ kanat SR’lardan Avksentiev ve Zenzinov Kolçak’dan izin alarak ülke dışına çıkarken, sol kanat SR’lar Bolşeviklere katılacaktır. Üçüncü yolda ısrar eden Chernov ise Kolçak yönetimine karşı Aralık 1918’de başarısız bir darbe girişiminde bulunur, çok sayıda SR üyesi idam edilir. Şubat 1919’da yeniden toplanan SR Merkez Komitesi Bolşeviklere karşı silahlı mücadeleyi sona erdirir. Bunun üzerine Bolşevikler SR Merkez Komitesinin Moskova’ya gelmesine ve parti yayın organlarını yayınlamalarına izin verir. Ancak sürmekte olan iç savaş sırasında SR Merkez komitesi tutuklanacak ve mahkemede yargılanacaktır. SR liderleri idam cezasına çarptırılsalar da idam edilmeyecek ve çeşitli hapis cezalarına çarptırılacaklardır. Kurucu Meclis yanlısı ana akım olan SR’lar tasfiye edilmiş olsa da İtilaf Devletleri de Kurucu Meclis’in toplanmasını istemekteydiler. Rus İç Savaşı sırasında sürmekte olan I. Dünya Savaşı Doğu Cephesinde ilan edilen ateşkes yüzünden Almanya’nın Batı Cephesine asker kaydırması İtilaf Devletlerini zor durumda bırakmıştı. Rusya’nın yeniden savaşa dahil olmasını isteyen bu devletler Bolşeviklere karşı askeri müdahalelerde bulunacak ve Beyaz Ordu birliklerini aktif olarak destekleyecektir. 26 Mayıs 1919 günü İtilaf Devletleri Kolçak’a kendisini Bolşeviklere karşı desteklemelerinin koşulları arasında Kurucu Meclisin yeniden toplanmasını da sıralarlar. 4 Haziran 1919 günü Kolçak bu önerileri kabul etse de Kurucu Meclisi yeniden toplamayacağını, o seçimlerin Bolşevik iktidarı sırasında yapıldığı için geçersiz olduğunu belirtir. 12 Haziran günü İtilaf Devletleri adına verilen cevapta Kolçak’ın şartı kabul edilecektir. Aslına bakılırsa Beyaz Ordu komutanlarından Kolçak da General Anton Denikin de önceden belirlenmeme prensibine göre hareket ediyordu. Buna göre Bolşevikler yenilmeden Rusya’nın nasıl bir sistemle yönetileceğine dair bir açıklamada bulunmuyorlardı. İki lider de geçmişe dönüş olmayacağını açıklasalar da hakim oldukları bölgelerde yaptıkları uygulamalar monarşi dönemine özlem içinde olduklarını gösteriyor ve işçi, köylü ve askerlerden tepki görüyordu. Karmaşık bir yapıya sahip Beyaz Ordu bileşenlerinin olası bir zafer durumunda nasıl hareket edeceğine dair bir belirsizlik bulunmaktadır. Hangi akımın üstün geleceği, Kurucu Meclisin toplanıp toplanmayacağı belirsizdi. İç savaştaki Bolşevik zaferinden sonra 1921 yılı başlarında Paris’de toplanan 38 Kurucu Meclis üyesi bir araya gelerek bir hükûmet kurmaya çalışsa da bu girişim başarısız olacaktır. Sylvester Stadler Sylvester Stadler (d. 30 Aralık 1910 - ö. 23 Ağustos 1995), II. Dünya Savaşı sırasında SS-Brigadeführer ve Waffen-SS Tümgenerali. Savaşta en genç Alman genellerinden biriydi. Savaş, 1945'te bittiği zaman sadece 34 yaşındaydı. 1933'te (SS) Schutzstaffel'e katılmadan önce bir elektrikçi olarak çalışıyordu. 1935 ve 1936'da Bavyera'da SS-Junkerschule Bad Tölz'de subay okuluna katıldı. 1939 Haziran'da bir bölük kumandanı ve Mart 1942'de bir tabur kumandanı oldu. 10 Temmuz 1944'te seçkin bir tümen olan 9. SS Panzer Tümeni Hohenstaufen komutanı oldu. Kurt Meyer'le beraber, Alman silahlı kuvvetlerde en genç tümen komutanları arasındaydı. Hohenstaufen tümeniyle Doğu Cephesi'nde, Fransa'da, Polonya'da Normandiya'da, Ardenler Taarruzu'nda ve Macaristan'da savaştı ve Mayıs 1945'te Avusturya'da ABD Ordusu'na tümeniyle birlikte teslim oldu. 1936 yılında evlendi ve üç oğlu vardı. Augsburg-Haunstetten'de 23 Ağustos 1995 tarihinde öldü. Steve Holmes Christian Christof ya da takma adıyla Steve Holmes (d. 23 Mart 1961, Sibiu), Alman pornografik film oyuncusu, yapımcısı ve yönetmeni. Kariyerine 1996 yılında başlamıştır. Holmes aslen Romanya'nın Transilvanya bölgesindendir. 1968 yılında ailesi Türk sınırını geçmeyi başardı ve İstanbul'da Alman konsolosluğuna sığındılar. 2002 yılından beri Los Angeles ve Budapeşte'de yaşamaktadır. Holmes; Nacho Vidal, Rocco Siffredi, Brandon Iron ve Manuel Ferrara gibi ünlü pornocularla çalışmaktadır. Barselona'da bir sahne çekerken Holmes ve Princess Donna yerel yetkililer tarafından tutuklandı fakat daha sonra sertbest bırakıldılar. 4. Uluslararası İstanbul Sinema Günleri'nde gösterilen filmler 4. Uluslararası İstanbul Sinema Günleri'nde gösterilen filmler İstanbul Kültür ve Sanat Vakfı tarafından düzenlenen film gösterileri ilk kez 1982'de, 10. "Uluslararası İstanbul Festivali" kapsamında bir film haftası şeklinde başladı. Bu film gösterileri 1984'te İstanbul Festivali kapsamından çıkartılarak İstanbul Sinema Günleri adı altında bağımsız bir sinema etkinliği olarak 1988 yılına kadar sürdürüldü. Bu yıldan sonra uluslararası alanda da kendini kanıtlayan etkiniğin adı Uluslararası İstanbul Film Festivali olarak değiştirildi. Aşağıdaki listede 15 Nisan - 28 Nisan 1985 tarihleri arasında düzenlenen 4. Uluslararası İstanbul Sinema Günleri'nde gösterime sunulan filmlerin tamamı yer almaktadır. (*) Yunan yönetmen Costas Ferris'in "Rembetiko" adlı filminin gösterimi Denetim Kurulu tarafından reddedildi. Hayley Hayley İngiliz İngilizcesinde kadınlara verilen bir isim ve ingilizcede bir soyisimdir. Toroslar (anlam ayrımı) Alain Poher Alain Émile Louis Marie Poher (d. 17 Nisan 1909 – ö. 9 Aralık 1996), merkez eğilimli Fransız siyasetçi. Val-de-Marne ilini temsilen 1946-1995 yılları arasında senatörlük görevinde bulundu. 3 Ekim 1968 ile 1 Ekim 1992 yılları arasında Senato Başkanlığı görevini yürüttü. 1969 ve 1974 yıllarında iki kez vekaleten cumhurbaşkanlığını üstlendi. 1969 Cumhurbaşkanlığı Seçimleri'nde aday olmasına rağmen ikinci turda Pompidou'ya karşı kaybetmiştir. Val-de-Marne'da doğan Poher "École Normale Supérieure"'de maden mühendisliği okumuştur. 19 Ağustos 1938 tarihinde Henriette Tugler ile evlenmiş ve bu evlilikten bir kızı olmuştur. Aynı yıl politik yaşamına ekonomi bakanlığında bürokrat olarak başlamıştır. Schumann'ın himayesi altında senatoya seçilen Poher 40 yılı aşan bir süre senatörlük yapmış hem kendi kasabasının belediye başkanlığını yürütmüş hem de bazı hükümetlerde görev almıştır. Schumann gibi Avrupa'ya entegrasyonu benimseyen Poher 1966-1969 arası Avrupa Parlamentosu Başkanlığı yapmıştır. Poher, De Gaulle'ün istifası nedeniyle 1969'da 2 ay süreyle cumhurbaşkanlığı yapmış bu dönemde seçimlerin güvenli bir şekilde yapılmasını temel amaç olarak gütmüştür. Yine 5 yıl sonra bu defa eski rakibi Pompidou'nun ölümü dolayısıyla bir süre daha cumhurbaşkanlığı vazifesini üstlenmiş ve geçiş dönemini başarıyla tamamlamıştır. Alain Poher merkez eğilimli bir siyasetçi olarak birçok defa senatörlerin takdiriyle Senato Başkanı seçilmiş ve bu görevi 1992'ye kadar sürdürmüştür. 3. Uluslararası İstanbul Sinema Günleri'nde gösterilen filmler 3. Uluslararası İstanbul Sinema Günleri'nde gösterilen filmler İstanbul Kültür ve Sanat Vakfı tarafından düzenlenen film gösterileri ilk kez 1982'de, 10. "Uluslararası İstanbul Festivali" kapsamında bir film haftası şeklinde başladı. Bu film gösterileri 1984'te İstanbul Festivali kapsamından çıkartılarak İstanbul Sinema Günleri adı altında bağımsız bir sinema etkinliği olarak 1988 yılına kadar sürdürüldü. Bu yıldan sonra uluslararası alanda da kendini kanıtlayan etkiniğin adı Uluslararası İstanbul Film Festivali olarak değiştirildi. Aşağıdaki listede 23 Nisan - 6 Mayıs 1984 tarihleri arasında düzenlenen 3. Uluslararası İstanbul Sinema Günleri'nde gösterime sunulan filmlerin tamamı yer almaktadır. Sieneke Sieneke - Hollandalı sanatçı ve söz yazarı. 2010 Eurovision Şarkı Yarışması'nda ülkesini Ik ben verliefd, Shalalie adlı şarkıyla temsil etmiştir. Sieneke Eurovision 2010'da Hollanda için ikinci yarı finalde yarıştı ancak elemeyi geçemedi. Barney Stinson Barney Stinson, Amerikalı CBS televizyonunda yayınlanan ve yaratıcıları Carter Bays ve Craig Thomas olan durum komedisi "How I Met Your Mother" 'da Neil Patrick Harris tarafından canlandırılan kurgusal bir karakterdir. 37 yaşındadır ve bugüne kadarki tüm bölümlerde görünmüştür. Dizinin beş ana karakterinden biridir. En iyi arkadaşı olduğunu iddia ettiği -ki ne zaman etse, Marshall onu, Ted'in en iyi arkadaşının kendisi olduğu şeklinde düzeltir, evlenip sakin bir yaşam sürmek isteyen Ted Mosby'nin aksine, Barney, onun yeni kız arkadaşlarla tanışması için türlü yöntemlere başvurur. Karakteri canlandıran Harris'e göre; Ted'in Robin'le çıkmaya başlaması, Ted'in üniversitedeki oda arkadaşı Marshall'ın Lily'yle nişanlanması ve daha sonra evlenmesi gibi diğer dört ana karakterin dizi boyunca genelde ilişki içerisinde bulunmaları, Barney'i aralarında tek bekar yaptığı için Barney, arkadaşlarına kızgındır. Neil Patrick Harris, oyuncu seçmelerine dizinin oyuncu yönetmeni Megan Branman tarafından davet edildiğinde, sadece Branman ile yakın arkadaş oldukları için çağrıldığını düşünüyor ve rolü kazanma şansı olduğuna inanmıyordu. Harris oyuncu seçimleri hakkında daha sonra şöyle demiştir: ""Çekimi çok önemsemedim ve bu bana bir özgürlük sağladı."" Seçim sahnesi, lazer tabancalarıyla bir oyun sahnesiydi ve Harris bir atlayış gerçekleştirirken yanlışlıkla sandalyeye takıldı ve duvara yapıştı. Ancak CBS yöneticileri Harris'in performansını beğendiler ve rolü ona hemen teklif ettiler. Harris, Barney'i "çılgın durumlar yaratmayı ve sonra bu durumları oturup izlemeyi" seven biri olarak betimliyor. Dizide neredeyse her zaman (uyurken bile) takım elbise giyen Barney, 30'lu yaşlarının başında, özgüveni yüksek bir kadın avcısı (özellikle babalarına düşkün olanlar) olarak ikiyüzlü bir şekilde fikrini sürekli kabul ettirmeye çalışır. Örneğin "Shelter Island" bölümünde Ted ve Stella'nın düğünlerine davet etmedikleri halde, hoşlandığı Robin'i düğüne getirtmeyi başarmasındaki gibi, genelde şansına güvenir ve kendi yolunda giden bir olayı yönlendirme girişiminde bulunur. Ayrıca bir hayli rekabetçidir; değerini arkadaşlarına ispatlamak için onların cümlelerinden farklı anlamlar çıkarır ve kendine garip görevler verir. "I Heart NJ" bölümü boyunca birisi onun yumruğuna cevap verinceye kadar onu yere indirmeyi reddetmesindeki gibi gururlu ve inatçıdır; görüşlerine sıkı sıkıya bağlıdır. Bölümün sonunda çabalamaktan yorulan Barney'i, elini bileğinden iple tavana asmış bir şekilde görürüz. Her ne kadar The Early Show onu "tamamen nedensiz yaşayan" biri olarak tanımlasa da Barney yaşamını, "Limon Yasası"nı ("Lemon Law") da içeren bir kurallar bütünü olan "Kardeşlik Kanunu"na ("Bro Code") göre sürdürür. Baştan başa karmaşık kişilğine rağmen dizinin yaratıcılarından Craig Thomas onun için şunları söylüyor: ""Yalnız kalmaktan gerçekten çok korkan, kırılgan bir karakter. İnsanlardan sadece onu sevmelerini, onlar için önemli birisi olmayı ve emrini izleyecek müritler istiyor."" Barney ayrıca, kendisini canlandıran Neil Patrick Harris gibi bir ilüzyonisttir. Arkadaşları nefret etse de (bu nefreti ikinci sezonun onuncu bölümü "Single Stamina" ve dördüncü sezonun dördüncü bölümü "Intervention"'da görüyoruz) en sevdiği numaralar ateş içerenlerdir. Barney numara ve sihirlerini genelde kız tavlamak için kullanır. En çok başvurduğu kız tavlama yöntemi, onlara kendisi hakkında süslü ancak tamamen yalan yanlış hikâyeler anlatmaktır, bazense takma adlar kullanır. Bunların yanında, "Atlantic City" bölümünde üç Çinli kumar arkadaşı olması ve Monday Night Football oyununda kendini kaybetmesinde gördüğümüz gibi bir de hakim olamadığı kumar problemi vardır. Ayrıca metroseksüeldir, manikür yaptırmaktan zevk alır, takım elbiseler hakkında iyi bir bilgi birikimi vardır ve gurmedir. "Last Cigarette Ever" bölümünde tuttuğu beyzbol takımı New York Mets play-off turundan her matematiksel olarak elendiğinde bir sigara yakmasıyla bir New York Mets fanatiği olduğunu görürüz. AC/DC grubunun da hayranıdır. Dizi boyunca Barney; bakımlılığı, nüktedanlığı ve yaratıcılığıyla birçok kez ön plana çıkmıştır. Arkadaşlarına sıkı sıkıya bağlıdır, grubun en zenginidir ve terzisiyle Ukraynaca, şüphe uyandıran Kuzey Koreli iş arkadaşlarıyla Korece ve başkalarıyla da Çince'nin Mandarin lehçesinde konuştuğu gibi İngilizceden başka diller de konuşabilir. Görünüşe göre, dördüncü sezon bölümü "The Possimpible"'da yayınlanan çılgın özgeçmiş videosunu kendi hazırladığından ortalamanın üstünde bir video düzenleme yeteneği de vardır. "The Playbook" bölümündeki "Lorenzo Von Matterhorn" taktiğinde ayrıntılarıyla öğrendiğimiz gibi Barney, oldukça yetenekli bir internet sitesi tasarımcısı gibi görünüyor. Birden fazla sahnede gösterildiği üzere, Ted ve Marshall gibi o da piyano çalabilmektedir. İnsan davranışlarını anlamakta ustadır ve bunu temel olarak olayları kendi isteği doğrultusunda yönlendirmek -genelde kız tavlamak- için kullanır. New York maratonunu bir gün bile antrenman yapmadan koşması ve "Fiyat Doğru!" ("The Price is Right!") yarışmasına katılıp tüm ürünlerin fiyatlarını doğru bilmesi gibi çılgınca yetenekleri vardır. Beşinci sezonun on beşinci bölümünde görüldüğü üzere telefon numarası 1-917-555-0197'dir. Barney'nin aile hayatı "Showdown" adlı bölümde zamanda geri dönüşlerle anlatıldı. Megan Mullally'nin seslendirip Frances Conroy'un canlandırdığı, önüne gelenle cinsel ilişkide bulunan bir kadın olarak betimlenen Barney'nin annesi, oğlu babasının kim olduğunu sorduğunda onu susturmak için "The Price is Right" yarışmasının emektar sunucusu Bob Barker'ı gösterdi. Barney'nin, Wayne Brady'nin canlandırdığı, kendisine hiç benzemeyen, eşcinsel ve siyahi bir erkek ve sözü edilen ve bir kız olmak üzere iki kardeşi vardır.Kız kardeşi ilk defa "Ring Up!" bölümünde görülmektedir. "The Leap" bölümünde Lily, küçükken kemancı olmak istediğini ortaya çıkarmıştır. 6. sezonun 19. bölümü olan "Legendaddy" bölümünde gerçek babası ortaya çıkar.Babası ailesi olan bir direksiyon öğretmenidir. "Game Night" adlı bölümde Barney'nin, gençliğinde, ilk ciddi sevgilisi Shannon'la birlikte "Barış Gönüllüleri"'ne katılmaya çalışan bir idealist olduğu ortaya çıktı. Ancak sevgilisi onu takım elbiseli bir çapkın için terk ettiğinde çılgına döndü ve annesinin arkadaşı "erkek yapan" Rhonda French ile 23 yaşında ilk cinsel ilişkisini yaşadı. Rhonda'yı tatmin ettiğini sanmasından duyduğu başarının hızıyla, tercih edildiği adam gibi o da bir takım elbiseli çapkına dönüştü ve erkekler için bir rol modeli oldu. Birinci sezonun sonunda arkadaşları Marshall ve Lily nişanlarını bozduklarında, Marshall'ı gerçek aşkına sadık kalabilsin diye kadınları onun etrafından uzaklaştırması gibi Barney'nin yumuşak ve cömert yönleri sadece zamanda geri dönüşlerle görünmez. Barney, Lily New York'a geri dönsün diye uçak biletini bile almıştır. Birinci sezon bölümü "Live Among the Gorillas"'da dünyanın en büyük "tenis topunun üzerindeki yeşil şeyler" üreticisi Altracell isimli bir şirkette çalıştığı söylense ve dördüncü sezonun sekizinci bölümü "Woooo!"'da İsveçli mimarlık firması SVEN'in lideri, Barney'nin pozisyonunun "Araştırma Kurulu Şefi" olduğunu ortaya çıkarsa da Barney'nin mesleği ayrıntılarıyla açıklanmamıştır. Ancak "gelecekteki Ted", Barney'nin çalıştığı şirketi açıklarken ekranda, Altracell'in asıl getirilerini silah tüccarlığı ve güdümlü füze satışı gibi başka kaynaklardan sağladığını ima eden bazı fotoğraflar gösterilmiştir. Dördüncü sezonda, şirketi, Goliath Ulusal Bankası'nı satın almıştır fakat Barney artık bu bankanın yönetiminde çalışmasına rağmen hala güçlü bir yöneticidir ve birinci sezondan beri eski bürosunu kullanmaya devam etmektedir. Yine dördüncü sezonun "Happily Ever After" bölümünde, tutuklu bir bayana kendini avukat olarak tanıtmıştır, ki bu da ardından ""Nasıl dışarı çıkacağını konuşalım."" demesiyle, muhtemelen bayanı bir an önce kaldırmak için söylediği bir yalan olsa gerek. Uzmanlık alanı ne olursa olsun, Barney, beşlinin içinde oldukça varlıklı ve tartışmasız en zengini görünmektedir. Lüks bir apartmanda yaşamaktadır ve evinde ikisi de önlerinde durdukları duvarların büyüklüğünde iki televizyonu ve Yıldız Savaşları'ndaki bir klon askeri olan Stormtrooper kostümü vardır. Son dakikada San Francisco'ya uçak bileti ya da binlerce dolarlık posta pulları gibi pahalı ürünleri sıklıkla satın alır. Dördüncü sezonun bir bölümünde Barney'nin hayatında 200. kadınla yatışını kutlamasını arkadaşları bile iğrenç bulmuştur. O ise bu durumu 7. sınıfta Matthew Penning adlı bir arkadaşının 100 kadınla yattığını iddia etmesi üzerine bu sayıyı bir gün ikiye katlayabileceğine dair bir iddiaya girmiş olmasıyla açıklamıştır. Panning'i çağırıp ona listesini gösterdiğinde tüm hayatını "12 yaşında söylenen beyaz bir yalan"ın üzerine kurduğunu öğrenir, ancak yine de inanmadığını belirtir ve kendi kendine hayattaki yeni amacının ne olduğunu sorgular. Bu arada ona selam veren taburedeki Robin'i görür ve yaşamının ne kadar boş olduğunu fark eder. Barney'nin hikâyesi dördüncü sezonda Robin'e içten içe aşık olmasıyla ilginç bir hal almıştır. Dördüncü sezonun son bölümü "The Leap"te Robin'le hisleri hakkında bir hastane odasında yüzleşmek zorunda kalır ve ona sevdiğini söyler. İkisinin de birbirlerine karşı hisleri vardır ancak ciddi bir ilişkiden korkmalarından dolayı bu konuyu bir karara bağlayamamışlardır. Beşinci sezonda ilişkilerine özel bir ad vermeksizin çıkmaya başlamış, ancak buna rağmen ikisi de çift olarak yaşamayı sevmişlerdir. Hatta Marshall ve Lily ile onlar arasında "en iyi çift"in kendileri olduklarını dahi düşünmüşlerdir. Ne yazık ki ilişki, ikisi için de kötü sonuçlara yol açmaya başlamıştır. Barney kötü beslenme alışkanlıklarından sızlanmaya, Robin ise Barney'le beraber olmanın yarattığı düş kırıklığıyla kendine özen göstermemeye başlamıştır. Bunun sonucunda ayrılmaya ve arkadaşlıklarını sürdürmeye karar vermişlerdir. Beşinci sezondaki "Robin 101" bölümünde, Barney'ye Dikkat Eksikliği ve Hiperaktivite Bozukluğu (ADHD) tanısı konulduğunu öğreniyoruz ki bu da insanlarla konuşurken dikkatinin birden dağılmasını açıklıyor. Yine beşinci sezonda Huzursuz bacak sendromundan muzdarip olduğunu öğreniyoruz. 2010 Super Bowl maçında Barney, üstünde ""Hey Bayanlar, Barney Stinson'u Arayın: 1-917-555-0197"" yazan bir kartonla izleyiciler arasında görülmüştür. Bu numaraya yapılan aramalar, Barney'le MacLaren's Pub'da 12 Ekim 2016 Çarşamba tarihinde buluşmaya davet eden bir kayıtlı mesajla cevaplanıyor, ki bu da büyük olasılıkla dizinin gelecek bölümlerinden birinin senaryosunun bir parçası. Beşinci sezonun on sekizinci bölümü "Say Cheese"de, fotoğraflarda asla kötü çıkmadığını, aksine hep aynı pozda (bir eli kravatında ve gülümserken) çıktığını söyler. Robin; o cips ve sos yerken, kendi telefonunu düşürüp o yerden alırken ve ceketinde bir delik olduğunu söyleyip ceketini çıkarttırırken kötü fotoğraflarını çekmeye çalışır ancak başaramaz. Barney ilk kötü pozunu Lily'nin 33. yaşgününde (2011 baharında) verecektir. Barney, en çok akılda kalan cümlesini, ilk kez dizinin ilk bölümünde arkadaşlarına onun gibi giyinmelerini belirterek söylüyor: ""Takım elbise giy!"" ("Suit up!"). Daha sonra bu kalıbın Shannon'dan ayrılırken gördüğü, televizyondaki bir takım elbise reklamından geldiğini öğreniyoruz. Dizinin yaratıclarından Thomas'a göre bu kullanım, Barney'nin takım elbiseyi "sürüden ayrılan bir süperkahramanın kostümü" gibi görmesinin bir işareti. Cümle, birçok bölümde tekrarlandı ve Cadılar Bayramı'nda Ted'e yedek pilotu olması için ""Uçuş takım elbisesi giy!"" ("Flight suit up!") ve ""Senin için penguen takım elbisesi bile giydim!"", yine Ted'i kışın Central Park'ta bir igloo yapmaya davet ederken ""Kar takım elbisesi giy!"" ("Snow suit up!") ve Robin ile Lily bir lise mezuniyet balosuna giderken ""Hafifmeşrep ol!"" ("Slut up!") gibi Barney genelde ne giyilmesini istiyorsa ona göre uyarlandı. Hatta cümle Facebook'ta bir "Uluslararası Takım Elbise Giyme Günü"nün düzenlenmesine bile yol açtı. ""Takım elbise giy!"" cümlesinin yanında Barney, sıklıkla arasına ""Bekleyin"" ekleyerek, birçok durumu genelde ""Efsanevi!"" olarak betimler. Örneğin dizinin ikinci sezonu ""Efsa - Bekleyin!..."" sözüyle bitmiş ve üçüncü sezonu ""...nevi olacak!"" sözüyle başlamıştır. Dizide Barney genelde McLaren's Pub'da Ted yanında beklerken çekici bayanlara yaklaşır ve bir diyalog başlatmak için ""Eeeee, Ted'le tanıştınız mı?"" diye sorup ortadan kaybolur. Thomas bunun gerçek hayattan alınmış bir olay olduğunu söylüyor ve eskiden bir arkadaşının bayanlarla tanışmak için buna benzer bir yöntemi kullandığını ekliyor. Ayrıca bir sohbet başlatmak için ""Babacığınız geldi!"" ve uydurma hikâye veya teorilerini inandırıcı kılmak için ""Gerçek bir hikâye."" kalıplarını da kullanmaya meyillidir. Bahse girmeyi oldukça seven bir karakter olan Barney, kendisine önerilen hemen tüm bahisleri aynı cümleyle kabul eder: "İddia kabul edildi!" (""Challenge accepted"") O kadar ki, bazen laf olsun diye söylenen ve "Bahse girerim..." diye başlayan ifadeleri bile bu şekilde onaylar, ya da iddiaya girmek için söylenmemiş sözleri bile iddia kabul ederek ""Challenge accepted"" sözüyle hemen o işe girişir ve ciddi ciddi başarmaya uğraşır. "Muhteşem"liğini öne çıkarmak için özenle hazırlanmış ahlaksız hikâyelerini ""Gerçek bir hikâye."" sözüyle beraber anlatır. Ayrıca ne iş yaptığı ne zaman sorulsa kısa bir kahkahayla beraber ""Lütfen!..."" cevabını verir. Kardeşi James'e, nasıl ikisinin farklı ten renklerine sahip olduklarını sorduğunda o da aynı yanıtı almıştır. Düşüncelerinin inanılırlığını arttırmak amacıyla istatistikler uydurur ve genelde bu istatistik "83" sayısını içerir. Avukat arkadaşı Marshall ise bu istatistiklerin saçmalıklarını bulduğunda kendi lafını söyler: ""Haklandı!"" Barney sıklıkla "Çak!" kelimesinden farklı cümleler türetir: ""Tekrar çak!"", ""Telefonda çak!"", ""Sessiz çak!"", ""Çerçeveyi dondurarak çak!"", ""Teorik olarak çak!"", ""Kelimelerle çak!"", ""Bileklerle çak!"", ""Kendi kendine çak!"", ""Ayaklarla çak!"", ""Pençeyle çak!"", ""Üzgün çak!"", ""Kapıya çak!"" gibi. Bir diğer kalıbı olan ""Nabeeeeeer?"" dediğinde ikinci heceyi uzatır, çok tiz bir tonda söyler ve ardından yine birinden ona çakmasını ister. Barney, biri ona güya yapılamayacak bir şey olduğunu söylediğinde ""Meydan okumanı kabul ediyorum!"" cümlesini de sıkça kurar. Genelde bu olay, "meydan okuyan"ın aslında gerçekten meydan okumak istemediğini açıklaması ancak Barney'nin buna inanmamasıyla devam eder. Dördüncü sezondan itibaren Barney, bu cümleyi ""Meydan okuma kabul edildi!"" şekline dönüştürmüştür. "Aldrin Justice" bölümünde de görüldüğü gibi Marshall ona sıkı not veren anayasa hukuğu profesöründen bahsettiğinde Barney, onu bir puma olarak betimler ve onunla yatma üzerine meydan okumasını kabul eder. "Murtaugh" bölümünde, Ted ona "Murtaugh Listesi"'nin bitirilemeyeceğini söylediğinde, listedeki tüm görevleri yerine getirmeye çalışır. "As Fast As She Can" bölümünde Ted'in teklifine ""EveT EDiyorum!"" gibi içinde Ted geçen bir cevap verir. Barney'nin sıkça kullandığı kalıplardan biri de ""Kafanı kıçından çıkar Lily!""dir. Bu kalıp genelde Lily Barney'e, beğenmeyeceği bazı fikirler öne sürerken duyulur. Bu kalıbın farklı bir versiyonu "Girls vs. Suits" bölümündeki ""Bana takım elbise gibi yakışanı yok"" şarkısında görülebilir. Kasıtlı olsun veya olmasın, Barney'nin (birinci sezon hariç) sezon sonlarında Ted'e sessizce bir soru sorması süregelen bir olgudur: İkinci sezonda yeniden ekürisi olmasını sorması, üçüncü sezonda yeniden arkadaş olmayı sorması ve dördüncü sezonda Robin'le olan ilişkisini sürdürmesi için affetmesini sorması gibi. "The Early Show", Barney'i dizinin başarısındaki en önemli nedenlerden biri olarak göstermiştir. "Macleran's" ise onun dizinin en ünlü karakteri olduğunu ve genelde en sevilen karakterlerin Barney gibi kendine has lafları olanlar olduğunu belirtmiştir. 2006'da "TV Land", Barney'nin ""Takım elbise giy!"" lafını en iyi 100 replikten biri olarak seçmiştir. Senaristler artık daha az "her bölüm tekrar eden cümle" yazmak istediklerinden, Barney'nin imzası sayılabilecek cümlelerine benzer replikler, günümüzde ABD'de yayınlanan dört durum komedisinin sadece birinde var. 2007, 2008 ve 2009 yıllarında Harris, Barney'i canlandırdığından dolayı Emmy Ödülleri'nde "prime time'ın en sıradışı yardımcı oyuncusu" adayı olmuştur. 2008 yılında ABD'de Fireside tarafından sözde Barney'nin, gerçekte dizinin senaristlerinden birinin yazdığı, Barney'nin "hayatını yaşadığını" anlatan "Kardeşlik Kanunu" ("The Bro Code"), 2009'da ise bunun devamı olan "Kardeşlik Devam Ediyor" ("Bro on the Go") kitapları basılmıştır. Artuklu beyleri listesi Artuklu Beyliği 1102-1409 yılları arasında Mardin, Hasankeyf ve Harput bölgelerinde hüküm süren bu Türkmen beyliği Sökmen Bey'e dayanan Sökmenoğulları ve İlgazi Bey'e dayanan İlgazioğulları olarak iki hanedana ayrılmışlardır. Sökmenoğulları Hasankeyf ve Harput Beyleri olarak iki dala ayrılmıştır. Bu hanedana mensup beyler, hüküm sürdükleri sırayla şu şekildedir: Hasankeyf Beyleri Harput Beyleri İlgazioğulları ise Mardin ve Halep Beyleri olarak iki dala ayrılmıştır. Bu hanedana mensup beyler, hüküm sürdükleri sırayla şu şekildedir: Mardin Beyleri Halep Beyleri Roma İmparatorluğu'ndaki su kemerleri listesi Bu Roma'nın kendi dışındaki Roma su kemerleri listesi olup, modern ülkelere göre sıralanmıştır. Romalılar, İmparatorluk içindeki büyük şehirlerde su kemerleri inşa ettiler. Onların kalıntıları (bazıları hala işlev görmekte) bugün hala pek çok yerde bulunabilir. Artuk Bey Artuk Bey (d. ? - ö. 1091), Artuklu Beyliği'nin kurucusu olan Türk komutandır. Oğuzlar’ın Döğer boyuna mensup olup, 1063 yılında kendisine bağlı Türkmenlerle Selçuklu Sultanı Alparslan’ın hizmetine girdi. Bazı yabancı kaynaklarda telaffuzdan kaynaklı sebeplerle kendisinden Urtuk, Ortok, Ortuk ve Artak şeklinde bahsedilmiştir. Babası Eksük (Eksik) Bey, Selçuklular döneminde alt rütbede askeri komutan anlamına gelen “salar” unvanına sahipti. 1071’de yaşanan Malazgirt Meydan Muharebesi’nde görev alan Artuk Bey, Romen Diyojen ile Alp Arslan arasında imzalanan barış antlaşmasının VII. Mihail tarafından kabul edilmemesi üzerine diğer Selçuklu emirleriyle birlikte Kızılırmak’ı geçerek Orta Anadolu’ya akınlarda bulundu. 1072’de İmparator VII. Mihail, Norman ve Frank paralı askerlerinde bulunduğu Bizans güçlerini Anadolu’ya göndermişti. Ancak bir süre sonra Bizans komutanları ile Avrupalı paralı askerler arasında anlaşmazlık sonucu Norman-Frank paralı askerlerin komutanı Ursel’in (Roussel de Bailleul) isyanını bastırmakla Mihail’in amcası İoannis Dukas (Sezar) ile general III. Nikiforos görevlendirildi. İoannis Dukas 1073 yılında Sakarya Irmağı dolaylarında Ursel’e yenilerek esir düştü. Ursel esir aldığı Dukas’ı imparator ilan ederek İstanbul’u ele geçirmek amacıyla Sapanca Dağlarında üs kurdu. Durumun vahametini anlayan III. Nikiforos bu isyanı bastırmak için, o sıralarda İzmit dolaylarından akınlarda bulunan Artuk Bey ile iletişim kurarak onu Ursel üzerine saldırmaya ikna etti. 1074’de Artuk Bey’in yaptığı saldırıda gafil avlanan Ursel ve İoannis Dukas (Sezar) esir alınarak büyük bir bedelle Bizans’a teslim edildi. Artuk Bey tüm bu başarılı seferlerini sürdürürken, büyük olasılıkla Anadolu’daki fethi yöneten Kutalmışoğlu Süleyman ile arasının açılması nedeniyle Sultan Melikşah tarafından görevinden alınarak 1076’da Luristan valiliğine atandı. Bu görevdeyken Lahsa ve Basra’da Karmatilerin, Bağdat’taki Halife’ye ve Selçuklular’a karşı başlattıkları isyanı bastırmakla görevlendirildi. Basra’ya gelen Artuk Bey şehre sokulmasa da ihtiyacı olan yiyecek ve diğer ekipmanı tedarik edebildi. 1077 yılı Ocak ayında Katif şehrine harekete geçerek burayı dirençle karşılaşmadan ele geçirdi. Ahsa’ya gelerek müttefik emirlerden Abdullah bin Ali ile birlikte Karmatiler’i kuşattıktan bir süre sonra Karmatiler teslim olmayı kabul etti. Bu esnada Bayreyn’e geçerek buradaki Karmatiler’i de itaat altına aldı. Diğer taraftan teslim şartlarını kabul eden Ahsa’daki Karmatiler şehri teslim etmeyerek yeniden savunmaya geçtiler. Artuk bey burayı yeniden kuşatsa da havaların sıcaklığı nedeniyle bir kısım askerini, Abdullah bin Ali’ye destek için kardeşi Alpkuş emrinde bırakarak Bağdat’a gitti. Burada Halife tarafından karşılanarak başarılı seferine istinaden kendisine Rükniddin ve Zahirüddin unvanları verildi. Bağdat'tan Basra’ya geçen Artuk Bey burada bulunurken kardeşi Alpkuş’un, bölgede kendi hakimiyetini kurmak isteyen Abdullah bin Ali tarafından öldürüldüğünü haber aldı. Hızlıca hareket edip Ahsa’yı kuşatsa da uzun süre geçmesi nedeniyle Abdullah’ın oğlu Ali’yi kardeşinin kanının diyeti olarak alarak Luristan’a geri çekildi. Selçuklu vasalı olarak Güney-Güneydoğu Anadolu’daki bazı yerleşimler Mervaniler emirlerin yönetimi altında bulunmaktaydı. 1080’de emir Nizamüddin Nasr’ın ölümünden sonra yerine geçen Nasruddevle Mansur’un yaptığı bazı icraatları, topraklarında yaşayan halkı rahatsız etmesinin yanı sıra Selçuklular içinde tehdit oluşturmaya başlamıştı. Bu esnada halifenin vezirliğinden azledilen Cuheyroğlu Fahruddevle Selçuklu Sultanı Melikşah’ın huzuruna çıkarak onu Mervaniler üzerine bir sefere çıkmaya onu ikna etti. Melikşah tarafından yarı bağımsız hükümdar anlamına gelen melik unvanı verilerek Diyarbakır bölgesinin hakimi olarak atandı (Temmuz 1083). Artuk Bey’de diğer birçok Selçuklu emirleriyle birlikte Fahruddevle’ye yardım için görevlendirildi. Sıkışık bir durumda kalan Nizamüddin Nasr, kendisine yardım karşılığında Diyarbakır, Cizre ve bazı kaleleri kendisine vereceğini belirterek Musul, El-Cezire ve Halep hakimi olan Şerefüddevle Müslim’in desteğini aldı. Şerefüddevle Müslim’in Diyarbakır önlerine gelip burada ordugahını kurduğu bilgisini haber alan Selçuklu kuvvetleri Fahruddevle, Artuk Bey ile Çubuk Bey önderliğinde Diyarbakır’a doğru harekete geçti. Şerefüddevle Müslim kuşatıldığını anlayınca akrabalık bağı bulunan Fahruddevle ile barış yapmaya çalıştı. Esasen Fahruddevle onunla barış yapıp zarar görmeden çekilmesi için Selçuklu kuvvetlerini geri çekmeye karar verse de Artuk ve diğer Türkmenler buna razı olmadı. Bu esnada büyük ihtimalle Artuk Bey’in iznini alan Çubuk Bey ani bir baskınla Şerefüddevle Müslim’in ordusunu dağıtırken, Şerefüddevle’de kaçarak Diyarbakır kalesine sığındı. Fahrüddevle bu olayı haber alınca tüm ganimetin İsfahan’da bulunan sultana gönderilmesini istemişse de Artuk Bey bunu kabul etmemiştir. Bunun yanı sıra Artuk Bey, kendisine haraç vermeyi öneren Şerefüddevle Müslim’in emniyetli bir şekilde topraklarına çekilmesini de sağladı (Ağustos 1084). Bu yaşananlardan sonra Selçuklu ordusundan ayrılan Artuk Bey, Fahrüddevle’nin şikayeti üzerine Melikşah’ın huzuruna çıkmak için İsfahan’a geçti. Melikşah tarafından hoş karşılanmayan Artuk Bey, bunun üzerine Suriye Selçukluları yöneticisi Tutuş’un hizmetine girdi. Tutuş tarafından kendisine Kudüs ve yöreleri ikta olarak verildi. Bu sırada Musul ve Halep bölgesi emiri Şerefüddevle Müslim ile Anadolu Selçuklu Devleti hükümdarı I. Süleyman Şah arasında sınır çatışmaları yaşanmaktaydı. Süleyman Şah 1084’de Antakya’yı ele geçirdikten sonra Halep’i de topraklarına katmak istiyordu. Müslim bu durum karşısında Artuk Bey’den yardım istedi. Artuk Bey, Anadolu’daki görevlerinden alınmasında rolü olan Süleyman Şah’a karşı Müslim ile ittifak yapmayı kabul etti. Ancak tam olarak ittifak gerçekleşmeden Süleyman Şah ile savaşa giren Müslim yenilerek öldürülmüştü. Artuk bey bundan sonra güçlerini toparlayarak Diyarbakır üzerine sefer hazırlıklarına başladı. Bu sırada Sultan Melikşah kendisini yeniden bağlamak amacıyla ona değerli hediyeler yollamıştı. Ancak Artuk Bey bunları kabul etmeyerek bir nevi sultana karşı isyanını göstermişti. Bunun üzerine Melikşah bölgedeki emirlerine Artuk Bey’i kontrol altına alma talimatı gönderdi. Bu emirler Artuk Bey tarafındaki Türkmen beylerine elçiler yollayarak onların sultana isyan içinde bulunmamalarını istediler. Türkmen beylerinin büyük bölümünün kendisinin hizmetinden ayrılması üzerine El-Cezire topraklarına çekildi. Süleyman Şah 1085’de gönderdiği ulaklarla Halep kumandanına şehrin kendisine teslimini istedi. Kale kumandanı İbnülhuteyti ise Melikşah’a haber göndererek gelecek cevaba göre hareket etmek istiyordu. Sultandan cevabın gelmemesi üzerine kale komutanı bu sırada Dımaşk’ta bulunan Tutuş’a haber göndererek şehri teslim almasını istedi. Artuk Bey’in de desteğini alan Tutuş harekete geçerek şehre yürüyünce Süleyman Şah’ta karşı harekete geçti. 4 Haziran 1086’da meydana gelen ve Artuk Bey’in önemli rol oynadığı Ayn Seylem Muharebesi’nde Süleyman Şah öldükten sonra Tutuş şehrin kendisine teslimini istedi. Kale kumandanı İbnülhuteyti bu seferde şehri ona teslim etmeyerek sultan Melikşah’a teslim edeceğini bildirdi. Bunun üzerine Tutuş ile birlikte Halep’in kuşatılması ve sonrasında da şehrin büyük bölümünün ele geçirilmesinde bulundu. Ancak şehri tam ele geçiremeden Sultan Melikşah’ın Halep’e yaklaştığı haberi üzerine Tutuş Dımaşk’a, kendisi de Kudüs’e çekildi. Bundan sonraki süreçte faaliyetleri hakkında pek bir bilgi bulunmayan Artuk Bey, 1091 yılında Kudüs’te vefat etmiştir. Ölümünden sonra oğlu İlgazi Bey tarafından babasının adıyla bilinen Artuklu Beyliği kurulmuştur. Diğer oğlu Sökmen Bey’de bu beyliğin Sökmenoğlu kolunu yönetmiştir. Antonio Marcegaglia Antonio Marcegaglia (d. 12 Aralık 1963, Mantova), İtalyan iş insanı aynı adlı sanayi grubunun Yönetim Kurulu Başkanı ve CEO’su. 1987 yılında Milano Luigi Bocconi Üniversitesi’nde tam notla mezun oldu ve birkaç gün sonra şirket bünyesinde çalışmaya başladı. Kişisel gelişimi ve o zamanların orta boy İtalyan işletmesinin büyümesi arasında güçlü bir bağ tesis ederek şirketi, bugünkü önemli küresel oyuncu konumuna getirmiştir. Antonio Marcegaglia’nın katkıları sayesinde, grubun faaliyet gösterdiği alanlar çoğalır; 1988 yılında Bioindustrie Mantovane kurulur, Osteria Grande (Bologna)’deki Oskar, Lugo di Romagna (Ravenna)’deki Ennepi’ye ait Nuova Omec, Fontanafredda (Pordenone)’deki Imat devralınır; 1989 yılında ise Gallarate (VA)’daki CCT ve Capalle (FI)’deki Elt.Ca devralınır ve Saronno (VA)’da Marcegaglia Impianti kurulur. Aynı yılda, Motteggiana (MN)’deki Fergallo, Sant’Atto (TE)’deki SIM ve Montebello Vicentino (VI)’deki Elletre gruba katılırlar. 1991 yılında Grup, Cusago (Milano)’da bulunan Resco Tubi ile Fiume Veneto (PN)’de bulunan OMF'yi satın alır. 1994 yılında satın alınan Desio (Milano)'daki Brollo Profilati, 1996 yılında Milano'nun girişinde yer alan ve "eski Breda" olarak bilinen alanda satın alınan 80 bin metre karelik yeni yerine taşınır; 1995 yılında ise Milano’daki ETA Euro Tubi devralınır ve Sesto al Reghena (PN)'de mukim Allu's şirketi iştirakler arasındaki alır. Bu şekilde tesis edilen yeni şirket ve üretim yapısı sayesinde grup, artık metal ev eşyaları, beyaz eşya endüstrisinde kullanılan metallerin ve metal bileşenlerin elektrostatik boyanması alanlarında da faaliyet gösterir duruma gelmiştir. Bu arada metalürji birimi, küçük kalınlığa sahip paslanmaz çelik boru ve soğuk haddeli profillerin üretimi ile güçlenmiştir. 1996 yılında, yenilenebilir kaynaklardan enerji üreten tesislerin inşasına yönelik Euro Energy Group kurulur. 1997 Ocak ayında, soğuk çekme ve galvanizli çeliğin işlenmesinde ve haddelenmesinde uzman kuruluş olan Buova Forsidera SpA, Corsico (Milano) ve Albignasego (Padova)’da bulunan tesisleri ile birlikte satın alınır. Atıkların ve biyokütlelerin gazlaştırılması aracılığı ile enerji üretmeye yönelik sistem ve stratejileri geliştiren Green Power’in Antonio Marcegaglia’nın çabaları ile kurulması ile, Grubun enerji sektöründeki faaliyetleri 1997 yılında genişlemeye devam eder. 1998 yılında, endüstriyel ve güç kazanların projelendirilmesi ve imalatı ile iştigal eden Boiler Expertise kurulur. Aynı yıl zarfında: - Mezzolara di Budrio (BO)’daki Astra’nın devralınması; - haddeleme treni saçları üreten Siderplating tesisi, Marcegaglia San Giorgio di Nogaro (Udine) adı ile devralınması. Antonio Marcegaglia’nın başlattığı şirket gelişim programı, Pozzolo Formigaro (Alessandria)’daki Morteo Nord, Milano, Graffignana (Lodi) cve Potenza’da bulunan Ponteggi Dalmine’nin devralınması ile 1999 yılında da sürer. 2001 yılında, Puglia Bölgesinin Gargano mevkinde yer alan Pugnochiuso tatil merkezi satın alınır. sadece birkaç yılda gerçekleştirilen 500 milyon Euro’yu aşan bir yatırımın sonucunda, Ravenna’daki büyük tesis 2001 yılında hizmete açılır: bu tesis, İtalya’nın en önemli ikinci demir çelik kutbudur. 2002 yılında da, Taranto ilinin eskiden Belleli’ye ait olan arazisinin üzerine, Potenza’dan sonra Güney’in en önemli ikinci üretim tesisi hizmete açılır. Beyaz eşya endüstrisine yönelik ürünler sektörüne gerçekleştirilen yatırımlar, San Lorenzo in Campo (Pesaro)’da bulunan BVB’nin satın alınması ile daha da güçlenir. 2004 yılı, Grubun turizm sektöründeki faaliyetleri açısından bir milat temsil etmektedir; nitekim bu yıl zarfında, Banca Intesa ve Ifil grubu ile ortaklaşa, Sviluppo Italia Turismo'nun %49 hissesi satın alınır. 2007 yılında Antonio Marcegaglia, Gabetti Property Solutions’un sermayesine katılımı sağlar ve Ravenna’daki tesisi 300 milyon Euro’Luk ek yatırımla güçlendirir. Enerji sektöründe de gelişme kaydedilir; kontrol edilen Arendi şirketi, fotovoltaik panellerin üretimine başlar. Turizm alanındaki faaliyetler de, İtalya’nın ve Avrupa’nın en önemli otel kompleksi olan ve Sardunya adasının Santa Margherita di Pula mevkiinde yer alan Forte Village'nin işletme hakkı devralınır. Kısa bir süre sonra sıra, Sassari iline bağlı Stintino’daki “Le Tonnare" tatil köyüne gelir. 2007 yılında, Boltiere (BG) tesisi güçlendirilir. 2008 yılında, Castenuovo Berardenga (SI)’deki Castel Monastero turistik tesisi ile La Maddalena (SS)’deki “Ex Arsenale” konutları satın alınır. Grubun kurucusu baba Steno’nun vefatının ardından Ekim 2013'te Antonio Marcegaglia, Marcegaglia’nın Başkanı olarak atanmıştır. 1989 yılında Antonio Marcegaglia , Marcegaglia Grubunun uluslararası seviyeye ulaşma politikasını başlatarak, uluslararası pazarlardaki doğrudan varlığını güçlendirir. 1989 yılında Düsseldorf'ta kurulan Marcegaglia Deutschland, kendi ürünlerini Alman ve Kuzey Avrupa pazarlarına dağıtımını amaçlamaktadır. Bunun yanı sıra, Londra yakınlarında United Stainless Steel ve soğuk ve sıcak şeritlerden kaynaklı boru üreten Marcegaglia U.K. kurulur. 1997 yılında sıra, Dudley, West Midlands’taki Marcegaglia UK’ye gelir. 1991 yılında Antonio Marcegaglia, Grubun Okyanus aşırı Ülkelere de uzanmasını sağlayacak projesini hayata geçirir. 1991 yılının ikinci yarısında Philadephia’da mukim Bishop Tube, 1992 Şubatında da Greenville’de bulunan Damascus devralınır. Bu iki önemli üretim birimi, daha sonraları paslanmaz çelik üretiminde uzman Damascus-Bishop Tube Company’ye ait vermiştir. 1993 yılında Antonio Marcegaglia, Fransa ve Benelüks Ülkelerinde paslanmaz çelik ve ürünlerin pazarlanması ile iştigal eden Belçikalı Cotubel grubunu satın alır; aynı yıl içinde, Birleşik Krallık'ta kaynaklı boru pazarlamasını yürütecek olan Central Bright Steel ticari işletmesini kurar; bu işletme, 1997 yılında Birmingham bölgesinde üretime başlamıştır. 1998 yılının yaz aylarında, Pittsburgh yakınlarındaki geniş Munhall sanayi bölgesinde, sonradan Damascus-Bishop Tube Company’yi de bünyesine katacak olan Marcegaglia USA’nın kurulacağı geniş bir arazi satın alınır. Aynı dönemde ABD’de, İtalya’da bulunan ana şirketlerin uzantısı konumundaki iki yeni firma kurulur: Birmingham (Alabama)’daki Oskar USA ve Wheaton (Illinois)’deki Oto Mills Usa. Antonio Marcegaglia’nın çabaları sonucunda 1999 yılında Marcegaglia Iberica, Marcegaglia Ireland, Marcegaglia France, Marcegaglia Austria ve 2005 yılı itibarı ile cirosunu üçe katlamış, tesislerini genişletmiş ve personel sayısını 1000'e çıkarmış olan Marcegaglia do Brasil kurulur. Bu arada Bremen’de, Arbed Grubu ile ortak girişim sonucunda, kaliteli çelik üreti mine yönelik ilk Marcegaglia şirketi kurulmuştur. 2000 yılında Leioa, İspanya’da mukim Earcanal satın alınır. Arbed ile tesis edilen ortaklıktan sonra Marcegaglia Grubu, 2004 yılında Corus Grubu ile Teesside’de mukim İngiliz çelik tesislerinin on yıl boyunca ortak işletilmesine yönelik bir anlaşma imzalar; bu şekilde, kangal ve sac üretiminde kullanılacak yıllık bir milyon adet yarı mamul çelik plakasını maliyetine temin etme imkânına kavuşur. Aynı yıl zarfında, San Paolo’da Oto Mills do Brasil kurulur. 2005 yılında Marcegaglia do Brasil tesisleri genişletme çalışmaları sürer; Haziran ayında Antonio Marcegaglia, Grubun yurt dışındaki dördüncü üretim tesisini, Polonya, Praszka'da hizmete açar; tesiste, soğutma amaçlı borular, yalıtılmış paneller ve desenli saclar üretilmektedir. Bir sene sonra, 20 kilometre uzaklıktaki Kluuczbork’ta, boru ve çekme ürünlerin imalatı yapan bir tesis hizmete girer. 2007 yılında Antonio Marcegaglia, Katar’ın Doha kentinde Marcegaglia Gulf’u kurar. Endüstriyel faaliyetlerin genişlemesi, 2008 yılında da devam etmiş, yüksek hassasiyete sahip karbonlu paslanmaz çelik borularının imal edildiği ilk Asya tesisini Şangay’in yaklaşık 350 kilometre kuzeybatısında yer alan Yangzhou, kentinde hizmete açar; aynı yıl zarfında Cluj kentinde Marcegaglia Romania kurulur ve Rusya’nın Vladimir kentinde yeni bir tesisin inşa faaliyetleri başlar. SÃ¶kmen Bey Sökmen Bey Türk komutan ve yönetici. Babası Artuk Bey'in 1091'deki ölümünden sonra Büyük Selçuklu Devleti tarafından Kudüs valiliği Sökmen Bey'e verildi. Sökmen Bey Ağustos 1096'ya dek bu görevde kaldı. 1098 ve 1104 yılları arasında Artuklu Beyliği'nin bir kolu olan Sökmenoğulları'nın kurucusu olarak Hasankeyf beyliği yaptı. Mayıs 1104'te Harran'ı kuşatarak Musul yönünde ilerlemek suretiyle Bağdat'ı fethetmek isteyen Haçlılar'ca yönetilen Urfa Kontluğu'nun kontu Baudouin du Bourg ve Tilbaşar Lordu Joselin de Courtenay'yi Harran Muharebesi'nde ("Belih Çayı Muharebesi") ağır bir yenilgiye uğrattı ve onları esir etti. Ekim 1104'te Şam yakınlarındaki Karyeteyn'de öldü. Ä°lgazi Bey İlgazi Bey veya tam ismiyle Necmeddin İlgazi bin Artuk (d. 1062 - o. 8 Kasım 1122) Türk askeri ve yöneticisi (1062-1122). Artuklu Beyliği'nin kurucusu Artuk Bey'in oğullarından biridir. Büyük Selçuklu Devleti Sultanı Melikşah kardeşi Tutuş'u Suriye'de valisi olarak atamıştı ve Tutuş'un valilik döneminde Artuk Bey'e de Kudüs valisi görevi verilmişti. Artuk Bey bu görev başında olduğu zaman oğulları İlgazi Bey ve Sökmen Bey Kudüs'e vali olarak atandılar. Tutuş 1095'te ölünce Şam'da Selçuklu Devleti idaresini oğlu Rıdvan alıp saltanatını ilan etti ama buna kardeşi Dukak isyan ederek Halep idaresini eline aldı. Böylece Suriye Selçukluları ikiye bölünmüş oldu. Kudüs valileri olan İlgazi Bey, Sökmen Bey ve Antakya valisi olan Yağı-Sayan, Dukak'ın tarafını tuttular. Fakat sonunda İlgazi Bey ile Dukak'ın arası açıldı; Dukak, İlgazi Bey'i tutuklattı ve Kudüs valisi olarak Sökmen Bey kaldı. Bu tutuklama uzun sürmedi ve serbest bırakılan İlgazi Bey tekrar Kudüs'e dönerek kardeşi Sökmen Bey ile birlikte, biraz çekişmeli olsa da, Kudüs'ü idareye yeniden başladı. 1098'de Mısır'da hüküm süren Fatimilerin esas iktidar sahibi olan başveziri Afdal Şehinşah büyük bir Fatimi ordusuyla Kudüs üzerine yürüdü ve şehri kuşattı. Kudüs'te hüküm süren Sökmen ve İlgazi, Birinci Haçlı seferi Haçlılarının kuşattığı Antakya'ya yardım için gitmişler; orada Antakya'ya yardım için gelen Kerboğa'nın harekatına katılmış ve Kerboğa'nın yenilgisinden sonra Kudüs'e yeni dönmüşlerdi. Kudüs kalesi 40 gün kadar direndi ama sonunda Fatimilerin eline geçti. El-Afdal İlgazi Bey ve Sökmen Bey'e iyi davrandı ve onları ve maiyetlerini kuzey Suriye'ye gitmek üzere serbest bıraktı. Bundan sonra İlgazi ve kardeşleri güney Anadolu, kuzey Suriye ve Cezire civarlarına yerleştiler. İlgazi Bey Kasım 1101-Nisan 1105 arasında Büyük Selçuklu Devleti'in hükümdarı Sultan Mahmud tarafından Bağdat askeri valisi olarak atandı. Kardeşi Sökmen Bey 1104'te Haçlılara karşı çok önemli bir savaş olan Harran Muharebesi'ni kazandı ama kısa bir zaman sonra Trabluşsam'ı kuşatan Haçlı komutanı Toulouse kontu IV. Raymond üzerine gitmekteyken Kasım 1104'te öldü. Böylece İlgazi Bey aynı zamanda Mardin Beyi olmuş, İlgazioğulları hanedanını da kurmuştur. Fakat bu arada yeğeni İbrahim Bey isyan etti ve 1108'e kadar İlgazi Bey ile İbrahim arasındaki çatışma sürdü. Beyliği sırasında güney Anadolu'ya yerleşmeye çalışan Haçlılar ile Selçuklu emirleri arasında yapılan mücadelelere, devamlı bir Selçuklu ittifakına girmeden, karışmıştır. 1110'da Urfa Kontluğu idaresinde bulunan Urfa'nın Selçuklularca kuşatmasına katılmış ama Haçlıların direnişi yüzünden Urfa'yı alamamışlardır. 1114'te (sonradan Helep Emiri olacak) yeğeni Balak ile Selçuklu Musul valisi olan Aksungur el-Porsuki ile savaşa girişmiştir. Bu savaşta galip gelen İlgazi ve Balak, Büyük Selçuklu Sultanı'nın kardeşi Mesud'u esir olarak ele geçirmişlerdir. 1115'te İlgazi Humus'ta vali olan Khir-Han ile savaşa girmiş; bir müddet Humus şehrini kuşatmış; ama kısa müddette Khir Han'a yenik düşerek esir olmuştur. 1110 yılın sonuna doğru İlgazi, Şam atabeyi Tuğtekin ve Halep valisi Emir Lülü ittifak ederek Antakya'yı kuşatan düşmanları olan Selçuklu generali Bursuk'a karşı Antakya'yı savunan Haçlı komutanları olan Antakya Prensi Ruggero di Salerno, Kudüs Kralı I. Baodouin, Trablus Kontu Pons ve Urfa Kontu Baudouin ile birlikte hareket etmişlerdir ama Bursuk ile savaşa girmemişlerdir. Emir Lülü'nün bir komplo ile öldürülmesinden sonra İlgazi, Mayıs 1117'de Halep'i ve Halep Emirliğini ele geçirmiştir. 28 Haziran 1119'da Tellu Afrin Muharebesi'nde Prens Ruggero di Salerno komutasındaki Antakya Prensliği ve Haçlı ordularını imha etmiştir . Zamanının tarihçisi İbni Kalanışı, İlgazi Bey'in bu galibiyetini "en iyi galibiyetlerden biri olup geçmiş dönemlerde İslam ordularına Tanrı bu kadar iyi bir galibiyet ihsan etmemiştir... Ama İlgazi içkiye düşkünlüğü dolayısıyla bu galibiyetten tam sonuç alamamış; devamlı içkili olması dolayısıyla liderlik gösterememiş ve emrindeki Türkmen ordusu da ellerine geçen talandan sonra dağılmıştır" şeklinde hem övmüş hem de tenkit etmiştir.. Buna rağmen Antakya civarında bulunan Atharıb, Zerdana, Sarmin, Ma'arrat al-Nu'man ve Kafr Tab şehirleri ve kaleleri tekrar Müslümanların eline geçmiştir. Urfa Kontu iken İlgazi ile çatışan ve sonra Kudüs Kralı olan II. Baudouin kendi ordusu ve Antakya Prensliği ve Trablus Kontluğu müttefik ordularını İlgazi Bey üzerine sürmüştür. 14 Ağustos 1119'da bu defa Tellu Dânis Muharebesi'nde her iki tarafta pek çok zayiat vermekle beraber yenilgiye uğratmıştır . Ertesi yıl İlgazi Nusaybin'i ele geçirdi ve Urfa Kontluğuna akınlar yaptı, sonra dikkatini Doğu Anadolu'ya çekti. 1121'de Haçlılarla barış yaptı ve büyük bir ordu hazırlamaya koyuldu. O yıl Gence Sultanı ile birlikte büyük bir ordu ile Gürcistan Krallığına hücuma geçti. Gürcistan Kralı olan IV. Davit ile yaptığı "Didgori Muharebesi"'ni kaybetti. Bu muharebe hakkında yazan Hristiyan tarihçi Urfalı Matthew bu Hristiyan galibiyetini çok abartılı bir şekilde vermiştir. 1122'de İlgazi Bey ve yeğeni Balak, Urfa Kontu olan I. Joselin'i mağlup edip esir aldılar. İlgazi Bey, Kasım 1122'de Silvan'da öldü ve bu kentte defnedildi. Ölümünden sonra yeğeni Balak Halep Emirliğine ve oğulları Süleyman ve Timurtaş Mardin'de Artukoğulları beyliğinin başına geçmişlerdir. İnaloğulları Beyliği İnaloğulları Beyliği veya Yinaloğulları Beyliği 1098-1183 tarihleri arasında Amid (Diyarbakır) ve çevresinde küçük bir bölgede hüküm süren Türk beyliğidir. 1092 yılında Büyük Selçuklu Sultanı Melikşah'ın ölümünden sonra bölgedeki Türkmen beylerini yenerek Amid şehrinin valisi olan Sadr tarafından kuruldu. Sadr'ın ölümünden sonra oğlu İnal bağımsızlığını ilan etti. Ancak İnal'ın kısa bir süre sonra ölmesi üzerine beylik varlığını çevredeki büyük ve güçlü Türk beyliklerinin hakimiyeti altında devam ettirdi. İl-Aldı döneminde beylik tekrar bağımsızlığına kavuştu. İl-Aldı, Ahlatşahlar Beyliği ile savaşarak topraklarını genişletti. 1124 yılında da İsmaililerle savaştı. 1133 yılında Zengilerle yapılan savaşın İl-Aldı'nın yenilmesiyle sonuçlanmasına rağmen beylik varlığını devam ettirdi. İlaldı'nın 1142 yılında ölmesinden sonra beylik, topraklarının çoğunu ele geçiren Artukluların hakimiyetini kabul etmek zorunda kaldı. Beyliğe, 9 Mayıs 1183 tarihinde Selahaddin Eyyûbî tarafından son verildi. Jon Lilygreen Jon Lilygreen "tam adıyla:" Jonathan Michael Lilygreen ( d. 4 Ağustos, 1987; New Port, Galler, Birleşik Krallık) Galli şarkıcı. 2010 Eurovision Şarkı Yarışması'nda Kıbrıs'ı grubu The Islanders ile birlikte "Life Looks Better in Spring" adlı şarkıyla temsil etmiştir. Dilmaçoğulları Beyliği Dilmaçoğulları Beyliği, 1085-1192 yılları arasında Bitlis ve Erzen'de (Batman-Kozluk-Oyuktaş Köyü-Yeşilyurt Mezraası) egemen olan Türk beyliğidir. Kurucusu, Büyük Selçuklu hükümdarı Alp Arslan'ın komutanlarından Dilmaçoğlu Mehmed Bey'dir (Hükümdarlığı: (1085-1104). Kuruluş döneminde Büyük Selçuklu Devleti'ne biçimsel bağlılığını sürdüren Dilmaçoğulları, Toğan Arslan döneminde (1104-1137) en parlak yıllarını yaşadılar. Saltuklular ve Artuklular ile birlikte Haçlılara ve Gürcülere karşı savaştılar. Beyliğin kurucusu Dilmaçoğlu Mehmed (Muhammed) Bey, Sultan Alp Arslan devrinde Bekçioğlu Afşın, Ahmed Şâh gibi Türkmen beyleri ile Bizans idaresindeki Anadolu’ya akınlarda bulunuyordu. Malazgirt Savaşına da iştirak eden Dilmaçoğlu Mehmed Bey, daha sonra Selçuklu ordusunun Halep çevresinde gerçekleştirdiği fetihlere katıldı. 1085 yılında Diyar-ı Bekir (Diyarbakır) alındıktan sonra Bitlis ve Ahlat'ta Selçuklu kuvvetleri tarafından zaptedildi. Bitlis ve havalisi Mehmed Bey’in idaresine bırakılarak ona iktâ (kullanım hakkı) edildi. Bu suretle Dilmaçoğulları Beyliği kurulmuş oldu. Önce Kılıç Arslan'a, onun ölümünden sonra da Ermenşahlar’a (Ahlatşahlar) bağlandı. Togan Arslan daha sonra Artuklular'dan İl Gazî'ye tâbi olmuş ve bu hükümdarla beraber Haçlılara ve Gürcülere karşı savaşmıştı. Hüsâmeddîn Kurt zamanında (1137-1143), Irak Selçuklu sultanı Mes’ûd, kardeşi Selçuk-şâh’a Ahlat, Malazgird ve Erzen bölgesini iktâ etmişti. 1138 Selçuk-şâh bu bölgeyi tahrip ettiği gibi, halkına da kötü davranmıştı. 1192 yılında Ermenşâhlardan Begtimur, Bitlis'i zapt etti. Bundan sonra Dilmaçoğulları Beyliği Erzen ve havalisinde 14. yüzyılın sonların kadar hüküm sürmüş, muhtemelen Akkoyunlular devrinde tarihe karışmıştır. Life Looks Better in Spring "Life Looks Better in Spring", (Türkçe: "Yaşam ilkbaharda daha güzel görünüyor") Jon Lilygreen ve The Islanders tarafından seslendirilen ve Kıbrıs'ı temsil eden Eurovision 2010 şarkısıdır. Abdullah Quilliam İsmini Abdullah Quilliam olarak değiştiren William Henry Quilliam (10 Nisan 1856 – 1932), 19. yüzyılda hristiyanken din değiştirerek müslüman olan, İngiltere'deki ilk İslam merkezinin ve caminin kurucusudur. Daha sonra Henri Marcel Leon veya Haroun Mustapha Leon isimlerini de kullanmıştır. William Quilliam Liverpool'da varlıklı Manx ailesinin bir üyesi olarak 1856'da doğdu. Babası Robert Quilliam saat imalatçısıydı. William eğitimini Liverpool Institute'de ve Man Adası'ndaki King William's College'da tamamladı. 1878'de hukuk danışmanı olarak işe başladı. Quilliam bir Hristiyan olarak büyümesine rağmen İslam'ı öğrendi ve Müslüman oldu. Müslüman olmasına dair iki farklı tez vardır. İlkine göre 1882 yılında güney Fransa'ya giderek oradan da Cezayir ve Tunus'a geçtikten sonra Müslüman olduğu düşünülmektedir. İkincisine göre ise 1887 yılındaki Fas ziyaretinden sonradır. Liverpool'a döndükten sonra Abdullah Quilliam ismi ile Büyük Britanya'da İslam'ın yayılması için çalışmıştır. Quilliam 1889 yılında Liverpool'da Liverpool Müslüman Enstitüsü'nü kurdu. Bu enstitü yüzlerce Müslüman'ı toplayan İngiltere'deki ilk camiydi. Ardından Haschem Wilde ve Nasrullah Warren'nin destekleriyle gayrimüslimlere de eğitim veren bir Müslüman koleji açıldı. Kolejde haftalık yapılan Münazara ve Edebiyat Derneğine Müslüman olmayanlar da katıldı. Quilliam diğer insanların da Müslüman olmalarına vesile oldu. Bunlar arasında Metodist olan annesi ve oğlu ile bilim adamları, entelektüelleri de kapsayan 150 kadar kişinin Müslüman olmasında öncü rol oynadı. Quilliam İslamî bilgi bakımından donanımlıydı. Yazılarıyla ve kurduğu yarım merkeziyle de İslam'a girenlerin sayıları arttı. Aktif yazar ve denemeci olarak, 1893'ten 1908'e kadar haftalık "The Crescent" ("Hilal") adında bir gazete çıkardı. İslam dünyasına birçok ziyarette bulundu ve İslam dünyası liderlerinden madalyalar aldı. İslam dünyasında tanınmasını sağlayan ve 13 dile çevrilen "The Faith of Islam" ("İslam İnancı") isimli kitabı üç baskı yaptı. İngilizce konuşan Müslüman Batı Afrika ülkeleri ile kapsamlı temaslara geçti. Lagos'taki 1984 yılında yapılan Şeyh Bey Camii'nin yapımını kapsayan ve sahil şeridini de içine alan geziye çıktı. II. Abdülhamid tarafından İslam Şeyhi olarak İngiltere'ye atandı. Aynı zamanda İran Şahı tarafından İran konsolos yardımcısı olarak da Liverpool'da görevlendirildi. İslâm Enstitüsü kurması için Afganistan Emiri'nden maddi destek aldı. 1908 yılında İngiltere'den avukat olmak için ayrıldığında Liverpool'daki işleri bıraktı. Oğlu, William Quilliam'ın cami ve İslam merkezi olarak inşa ettiği yapıları kapattı. William Quilliam olmadan Liverpool'da İslam etkisini yitirdi. 1914 Aralığında H.M. Leon adıyla İngiltere'ye döndü. Çoğu vaktini Onchan'da geçirdi. 1932 yılında Brookwood Mezarlığına Kur'an'ın çevirisini yapan Abdullah Yusuf Ali, Muhammad Marmaduke Pickthall yanına gömüldü. Müslüman olan Batılılar Qulliam üzerinden İslam'a bakmayı öğrendiler. 1996 yılında kurulan Abdullah Quilliam Topluluğu ile onun düşünce sistemi yaşatılıyor. Brougham Terrace'da bazı mekanları cami, İslam merkezi ya da eğitim merkezi olarak restore etmek için para topluyor. 2008 yılında "yanlış anlaşılan İslam'ı doğru anlatmak" iddiasıyla çalışma başlatıldı. Filistin Sokak Filistin Caddesi, ya da yaygın adıyla Filistin Sokak, Ankara'nın Çankaya ilçesinde Gaziosmanpaşa semtinde bulunan bir cadde. Cadde Arjantin Caddesi ile Kuleli Sokak arasında bulunur. Cadde, Ankara'nın diğer ünlü caddelerinden Reşit Galip Caddesi ve Nenehatun Caddesi ile kesişir. Kamaniçe Kalesi Kamaniçe Kalesi, (Ukraynaca: Кам'янець-Подільська фортеця, Lehçe: Stary Zamek w Kamieńcu Podolskim) şu anda Ukrayna'nın Kamyanets-Podilski kentinde bulunan tarihi bir Polonya kalesidir. 1672-1699 yılları arasında 27 yıl boyunca Osmanlıların eline kalmış, Osmanlı Devleti'nin Kamaniçe Eyaleti'nin eyalet merkezi olarak işlev yapmıştır. Kale hakkındaki ilk yazılı bilgi 14. yüzyıla aittir. O dönemde bölge Litvanya Büyük Dükalığı'nın egemenliği altında bulunuyordu. Kale 14. - 18. yüzyıllar arasında Lehistan-Litvanya Birliği, Osmanlı Devleti ve Rus Çarlığı'nın bölgedeki çekişmelerinin odak noktası oldu. 1648-1654 yıllları arasında Zaporizya Kazaklarının Lehistan'a karşı başlattığı Khmelnytsky Ayaklanması sırasında kale Kazaklar tarafından kuşatıldı. 1672 yılında Osmanlı padişahı IV. Mehmet'in komutasındaki 300.000 kişilik bir ordu kaleyi kuşattı. Osmanlı kuvvetlerine 40.000 askerlik Kırım ve Kazak kuvvetleri de yardım etti. Kale 18 Ağustos 1672 günü Osmanlı ordusuna teslim oldu. Bu tarihten sonra Osmanlılar kaleyi yeni kurdukları Kamaniçe Eyaleti'nin başkenti yaptılar. Ancak 27 yıl sonra Osmanlı-Kutsal İttifak Savaşları'nı kaybeden Osmanlılar 1699 yılında imzaladıkları Karlofça Antlaşması'yla kaleyi Lehistan'a geri verdiler. Kale 18. yüzyılda önemini kaybetti. Hapishane olarak kullanıldı. 21 Nisan 1793 tarihinde Polonya'nın ikinci paylaşımı üzerine Rus İmparatorluğu'nun eline geçti. Daha sonra 1917 yılında kurulan Ukrayna Sovyet Sosyalist Cumhuriyeti'nin bir parçası haline geldi. 1991 yılından bu yana da Ukrayna topraklarında yer almaktadır. Bizans-Osmanlı savaşları Bizans-Osmanlı Savaşları, bir dizi karmaşık savaşlardan ibarettir. Savaşlar sonucunda Osmanlı İmparatorluğu yükselmeye devam etmiş, Bizans İmparatorluğu ise düşmüştür. 1204 yılında IV. Haçlı Seferi sonucu işgal edilen İstanbul ve daha sonrasında zayıflayan Bizans kaos içindeydi. Bu durumdan yararlanan Anadolu Selçuklu Devleti, Bursa dahil Anadolu içlerine kadar yayıldıysa da İstanbul'u fethedemedi. Bizanslılar, 1261 yılında Latinler tarafından işgal edilmiş İstanbul'u geri aldılar. Ortodoks Bizanslılar, Latinlerden nefret ediyorlardı. Bizans İmparatorluğu'nun çevresinde bulundurduğu II. Bulgar İmparatorluğu, Sırp Krallığı, Epiris Krallığı ve bazen de kendisine baş kaldıran Mora Krallığı yüzünden Asya'da bulunan ordularını Trakya ve Balkanlara kaydırmasına sebep oldu.Bu sıralarda Anadolu Selçuklu Devleti Moğolların saldırılarına uğruyor ve gücünü kaybediyordu.Moğollarla savaş neticesinde Anadolu Selçuklu Devleti içinde bulundurduğu beyliklere ayrıldı.Bu ayrılan beyliklerden biri de 1299 yılında Osman Gazi tarafından kurulmuş Osmanlı Beyliği olarak kurulan ve sonralarında Bizansla çok şiddetli muharebeleri girecek olan Osmanlı İmparatorluğu idi. Yaklaşık 50 yıl içinde Anadolu'daki tüm toprakları kayboldu.1380 yıllarında, Osmanlı Askerleri Trakya'ya çıkmış ve hızla fetih hareketlerine başlamıştı. 1400'lere gelindiğinde Bizans'ın Konstantinopolis, Mora yarımadası, Selanik ve Egede bulunan birkaç adadan oluşuyordu.1396 Niğbolu Savaşı ve Haçlı Seferi, 1402 Timur istilası ve 1444 Varna'daki son Haçlı Seferi ile Konstantinopolis’in isminin İstanbul olmasını geciktirmişti. Bizans-Selçuklu savaşları sonrasında Türklerden çeşitli boylar Anadolu'ya göç etmişlerdi. Anadolu Selçuklu Devleti'nin çökmesiyle birlikte 13. yüzyıl'da Anadolu Selçuklu Devletine bağlı beylikler bağımsız veya yarı bağımsız bir hal almaya başladılar. Yaşlı Anadolu Selçuklu Sultanı'ndan Osmanlı Devleti'nin kurucusu Osman Bey uç beyi olarak atandığı beyliği ister. Anadolu'da ise Anadolu Selçuklu Devletine isyanlar baş göstermekte idi. Anadolu Selçuklu Sultanı ile Osman Bey'in arası ise çok iyiydi. Bu nedenle Anadolu Selçuklu Sultanı bu toprakları Osman Bey'e teslim etti. Macaristan millî basketbol takımı Macaristan millî basketbol takımı, Macaristan'ı uluslararası turnuva ve maçlarda temsil eden basketbol takımıdır. 1935 Avrupa Basketbol Şampiyonası: 10 takım arasında 9. oldu Ferenc Velkei, Zoltan Csanyi, Ferenc Kolozs, Sandor Nagy, Laszlo Rozsa, Istvan Szamosi, Emil Kozma, Tibor Lehel, Sandor Lelkes, Zoltan Szunyogh (Coach: Istvan Kiraly) 1939 Avrupa Basketbol Şampiyonası: 8 takım arasında 7. oldu Ferenc Velkei, Zoltan Csanyi, Istvan Szamosi, Sandor Csanyi, Janos Szabo, Geza Bajari, Geza Kardos, Aba Szathmary, Janos Gyimesi, Gyula Stolpa (Coach: Istvan Kiraly) 1946 Avrupa Basketbol Şampiyonası: 10 takım arasında 3. oldu Ferenc Nemeth, Tibor Mezofi, Ferenc Velkei, Geza Kardos, Gyorgy Nagy, Laszlo Kiralyhidi, Geza Racz, Ede Vadaszi, Geza Bajari, Antal Bankuti (Coach: Istvan Kiraly) 1947 Avrupa Basketbol Şampiyonası: 14 takım arasında 7. oldu Ferenc Nemeth, Tibor Mezofi, Geza Bajari, Istvan Timar, Ede Vadaszi, Gyula Toth, Geza Kardos, Erwin Kassai, Bela Bankuti, Laszlo Kiralyhidi, Laszlo Nadasdy, Antal Bankuti (Coach: Istvan Kiraly) 1948 Yaz Olimpiyatları: 23 takım arasında 16. oldu Tibor Mezofi, Gyorgy Nagy, Tibor Zsiros, Geza Kardos, Jozsef Kozma, Istvan Timar, Attila Timar, Janos Halasz, Istvan Lovrics, Ede Vadaszi, Antal Bankuti, Laszlo Novakovszky 1952 Yaz Olimpiyatları: 23 takım arasında 16. oldu Janos Greminger, Tibor Mezofi, Tibor Zsiros, Laszlo Hodi, Laszlo Banhegyi, Pal Bogar, Janos Simon, Tibor Cselko, Peter Papp, Tibor Czinkan, Gyorgy Bokor, Ede Komaromi, Gyorgy Telegdy 1953 Avrupa Basketbol Şampiyonası: 17 takım arasında 2. oldu Janos Greminger, Tibor Mezofi, Laszlo Hodi, Janos Hodi, Tibor Zsiros, Laszlo Banhegyi, Janos Simon, Tibor Cselko, Tibor Remai, Peter Papp, Tibor Czinkan, Pal Bogar, Gyorgy Bokor, Ede Komaromi (Coach: Janos Pader) 1955 Avrupa Basketbol Şampiyonası: 18 takım arasında 1. oldu Janos Greminger, Tibor Mezofi, Laszlo Toth, Janos Hodi, Tibor Czinkan, Janos Dallos, Tibor Zsiros, Laszlo Banhegyi, Janos Bencze, Laszlo Hodi, Peter Papp, Pal Bogar, Tibor Cselko, Janos Simon (Coach: Janos Pader) 1957 Avrupa Basketbol Şampiyonası: 16 takım arasında 4. oldu Janos Greminger, Laszlo Toth, Tibor Zsiros, Laszlo Gabanyi, Laszlo Banhegyi, Janos Simon, Istvan Liptai, Tibor Czinkan, Janos Bencze, Pal Borbely, Zoltan Judik, Ervin Keszey, Istvan Sahin-Toth (Coach: Zoltan Csanyi) 1959 Avrupa Basketbol Şampiyonası: 17 takım arasında 4. oldu Janos Greminger, Tibor Zsiros, Laszlo Gabanyi, Tibor Czinkan, Janos Simon, Laszlo Banhegyi, Arpad Glatz, Janos Bencze, Otto Temesvari, Zoltan Judik, Miklos Bohaty, Merenyi (Coach: Janos Pader) 1960 Yaz Olimpiyatları: 16 takım arasında 9. oldu Janos Greminger, Tibor Zsiros, Laszlo Banhegyi, Janos Simon, Laszlo Gabanyi, Istvan Liptai, Arpad Glatz, Otto Temesvari, Janos Bencze, Gyorgy Polik, Zoltan Judik, Miklos Bohaty (Coach: Janos Pader) 1961 Avrupa Basketbol Şampiyonası: 19 takım arasında 6. oldu Laszlo Gabanyi, Janos Bencze, Istvan Liptai, Otto Temesvari, Istvan Sahin-Toth, Gabor Kulcsar, Geza Gyulai, Gyorgy Polik, Janos Tuboly, Miklos Bohaty, Jozsef Kovacs, Valer Banna (Coach: Janos Pader) 1963 Avrupa Basketbol Şampiyonası: 16 takım arasında 4. oldu Janos Greminger, Janos Simon, Laszlo Gabanyi, Janos Bencze, Otto Temesvari, Arpad Glatz, Pal Koczka, Gyorgy Polik, Tibor Kangyal, Gyorgy Vajdovics, Jozsef Prieszol, Miklos Bohaty (Coach: Tibor Zsiros) 1964 Yaz Olimpiyatları: 16 takım arasında 13. oldu Janos Greminger, Laszlo Gabanyi, Janos Bencze, Arpad Glatz, Tibor Kangyal, Gyorgy Polik, Miklos Bohaty, Janos Racz, Andras Haan, Jozsef Prieszol, Pal Koczka, Odon Lendvay (Coach: Tibor Zsiros) 1965 Avrupa Basketbol Şampiyonası: 16 takım arasında 15. oldu Gyorgy Polik, Janos Racz, Matyas Ranky, Jozsef Toth, Pal Koczka, Laszlo Koranyi, Odon Lendvay, Laszlo Orbay, Istvan Fekete, Ferenc Haris, Valer Banna, Gabor Kulcsar (Coach: Tibor Zsiros) 1967 Avrupa Basketbol Şampiyonası: 16 takım arasında 13. oldu Imre Nyitrai, Laszlo Gabanyi, Tibor Kangyal, Gyorgy Polik, Jozsef Prieszol, Valer Banna, Laszlo Orbay, Laszlo Koranyi, Jozsef Kovacs, Istvan Halmos, Odon Lendvay, Gabor Kulcsar (Coach: Janos Szabo) 1969 Avrupa Basketbol Şampiyonası: 12 takım arasında 8. oldu Laszlo Gabanyi, Jozsef Kovacs, Istvan Banhegyi, Jozsef Prieszol, Valer Banna, Laszlo Orbay, Szabolcs Hody, Istvan Hegedus, Odon Lendvay, Istvan Gyurasits, Tamas Palffy, Sandor Geller (Coach: Rezso Eszeki) 1999 Avrupa Basketbol Şampiyonası: 16 takım arasında 13. oldu Kornel David, Robert Gulyas, Istvan Nemeth, Laszlo Czigler, Laszlo Kalman, Rolland Halm, Erno Sitku, Tibor Pankar, Tamas Bencze, Zoltan Boros, Laszlo Orosz, Zalan Meszaros (Coach: Lajos Meszaros) Teknoloji açığı teoremi Teknoloji açığı teoremi 1961’de Posner tarafından ortaya atılmıştır. Malın ilk icat edilmesi ile başkaları tarafından taklit edilmesi arasındaki gecikme süresi üzerinde durduğu için buna “gecikmeli taklit hipotezi “de denir. Sanayileşmiş ülkeler arasındaki ticaretin büyük bir bölümü yeni mal ve üretim süreçlerine dayalıdır. Bunlar çoğunluğu ileri sanayileşmiş ülkelerde kurulu bulunan yenilikçi firmalar tarafından geliştirilir. Yenilikler, patent ve fikri mülkiyet hakları yasaları ile korunur. Yeniliği ilk kez bulan firma onun monopolcüsü olur. Bu hipoteze göre, yeni bir mal veya üretim süreci bulan sanayileşmiş ülkeler, bu malların ilk ihracatçıları olurlar. Ancak zamanla teknoloji taklit yoluyla, ya da zamanla serbest bir mal durumuna gelerek öteki ülkelerin ellerine geçtikten sonra, o ülkeler emeğin ucuzluğu veya doğal kaynak üstünlükleri nedeniyle söz konusu malı ilk icat eden ülkelerden daha ucuza üretirler. Böylece adı geçen mal, daha az gelişmiş durumdaki bu ülkeler tarafından ihraç olunmaya başlar. Malı ilk icat edenler bu ülkelerle rekabet edemedikleri için onu şimdi dışarıdan ithal ederler. 7. Cadde, Ankara 7. Cadde ya da diğer adıyla Aşkabat Caddesi, Ankara'nın Bahçelievler semtinde bulunan cadde. Uzun süre trafiğe kapatılma tartışmasıyla gündemde kalan caddede 27 Eylül 2009 tarihinde bir referandum yapıldı ve ankete 1831 kişi katıldı. 1003 kişi caddenin trafiğe kapatılmaması yönünde oy verirken, 800 kişi ise caddenin trafiğe kapatılması için oy kullandı. Ankette 28 oy da boş çıktı. Serbest stil kayak Serbest stil kayak, kayağın akrobatik bir spor biçiminde yapılan çeşidi. Serbest stil kayağın 2 ana türü "Mogul" ve "Aerial"dır. Üçüncü bir tür ise daha sınırlı bir şekilde uygulanan "Acro"dur. Mogul stilinde mogul adı verilen küçük çıkıntılarla dolu yüksek bir tepeden aşağıya doğru kayarken iki rampanın da üzerinden atlamak gereklidir. "Aerial" stiliyse bir rampa üzerinden atlayıp havada dönüşler ve spinler yapmayı içerir. Bir olimpiyat sporu olarak kabul edilmeyen "Acro", bir tepe üzerinde yapılan jimnastik hareketleriyle dansın bir araya gelmiş hâlidir. Serbest stil kayağın ilk çeşitleri 1960'lar ve 1970'lerin başları itibarıyla ciddi olarak yapılmaya