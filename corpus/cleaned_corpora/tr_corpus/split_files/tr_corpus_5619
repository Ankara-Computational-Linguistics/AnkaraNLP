altına alındı. 1980’lerle beraber başlayan süreç 17 Şubat 2008 tarihinde Kosova’nın bağımsızlığını tek taraflı olarak ilan etmesiyle son bulmuştur. Hâlihazırda Kosova Cumhuriyeti olarak bağımsız bir devlet statüsündeki ülkenin, bağımsızlığını tanımayan Sırbistan ve diğer bazı Ortodoks halklı devletlerle uluslararası siyaset arenasında müzakereleri sürmektedir. 1991 yılında Yugoslavya'nın dağılması üzerine Kosova'daki yerel etnik Arnavut liderler tek taraflı bağımsızlık ilan etmelerine rağmen, 1990'lı yıllarda bağımsızlığı güvence altına almayı ve otonomiyi geri getirmeyi amaçlayan pasif direniş harekâtı başarısız oldu. 1990'lı yılların ortasında, etnik Arnavut isyan harekâtı, Kosova Kurtuluş Ordusu ("UÇK") ("Kosovo Liberation Army" "KKO" veya "KLA"; "Arnavutça: Ushtria Çlirimtare e Kosovës"), Sırp hedeflerine saldırmaya başladı. 1998 yılının yazında, Arnavutlar Sırp yönetimine karşı kitle protestolarına başladılar. Polis ve ordu kuvvetleri UÇK'yı ezmek için gönderildi. Kosovalılara yapılan baskının devam etmesi üzerine, NATO, Kosova ve Sırbistan'da bulunan hedeflere Mart 1999 tarihinde hava operasyonlarına başladı (Kosova Operasyonu). Aynı zamanda, Kosovalılara (büyük kısmı Kosova Arnavutlarına ve bazı yerlerde Kosovalı Türklere) karşı, Sırp güçleri tarafından etnik temizliğe başlandı. Yüz binlerce mülteci Arnavutluk, Makedonya, Karadağ ve Türkiye’ye kaçmaya başladı. Uluslararası Lahey Adalet Divanı araştırmalarında en az 2.000 cesede ulaştığını açıkladı. 11 haftalık NATO bombardımanından sonra, Slobodan Miloşeviç birliklerini ve polislerini geri çekmeye zorlandı. 750.000 Kosovalı mülteci evlerine geri döndü. Bu bölgedeki Sırp nüfusun yarısına tekabül eden 100.000 Sırp, evlerini terk etti. Birleşmiş Milletler, Kosova'nın bağımsızlık ya da Sırp egemenliğinden birine dönene kadar bölgeyi kontrolü altına aldı. Böylece Kosova geniş ölçüde bir özerklik kazanmış oldu. Kosova temsilcileri ile ABD, AET, Sırbistan ve Rusya arasında Kosova'nın statüsü konusunda yapılan görüşmeler 8 yıl sürdü. Görüşmeler hiçbir sonuç vermeyince ABD, NATO ve AB Kosova'nın bağımsızlık düşüncesine desteklemeye başladılar. Nihayet 17 Şubat 2008 pazar günü Kosova meclisi tek taraflı olarak bağımsızlığını ilan etti. Rusya, Yunanistan, Kıbrıs, Sırbistan ve İspanya bağımsızlığa karşı çıkan devletlerdir. Kıbrıs Cumhuriyeti ve Yunanistan'ın bağımsızlığa karşı çıkma nedeni, Kosova'nın, Çamlık (Çamerya) ve KKTC için bir örnek olmasıdır. Rusya ise batılı devletlerin diğer yeni bağımsız olan ülkeleri (Abhazya, Güney Osetya, Kuzey Kıbrıs vb.) tanımadıkları için Kosova'nın bağımsızlığını bir çifte standart olarak görmektedir. Harry Houdini Harry Houdini, asıl adı Erik Weisz (24 Mart 1874 - 31 Ekim 1926), Macar asıllı Amerikalı illüzyonist. Özellikle, bağlı durumda girdiği kilitli bir sandıktan kurtulma numarasıyla ünlüdür. Macaristan'dan ABD'ye göç etmiş bir hahamın oğluydu. Küçük yaşta trapezciliğe başladı. 1894'te evlendiği Wilhelmina Rahner, sonraları Beatrice Houdini adıyla sahne gösterilerinde kendisine yardımcı oldu. 1900'lerin başlarında Houdini zincir, kelepçe, ip gibi bağlardan ve kilitli sandıklardan kurtulma gösterileri ve tehlikeli numaralarıyla uluslararası düzeyde ün kazanmıştı. Encyclopedia Britannica'nın 13. basımına (1926) yazdığı gözbağcılık maddesinde, başarısını bir ölçüde büyük fiziksel gücüne ve hafif çarpık bacaklı oluşuna bağlıyordu. İğneleyici bir mizah anlayışı olan Houdini sonraları, Britannica okurlarının, bacaklarındaki çarpıklıkla bağlardan ve kilitlerden kurtulması arasında ilişki kurmaya çalışacaklarını umduğunu söylemişti. Tipik gösterilerinden birinde Houdini, zincirlerle bağlanmış durumda bir sandığın içine konuyor, sandık kilitlenip halatlarla bağlandıktan sonra ağırlık eklenerek bir tekneden suya bırakılıyor ve suyun altında sandıktan çıkan Houdini tekneye dönüyordu. Yine açık havada gerçekleştirdiği başka bir gösterisinde, yerden yaklaşık 23 m yükseklikte ve baş aşağı asılı durumda, üzerindeki deli gömleğinden kurtuluyordu. Houdini, düşünce okuyanlar, medyumlar gibi doğaüstü güçleri olduğunu öne sürenlerle mücadele ederek bunların şarlatan olduğunu, doğal yollar ve çeşitli hileler kullandıklarını öne sürüyordu. Bu konuda "Miracle Mongers and Their Methods" (1920; Mucize Tüccarları ve Yöntemleri) ve "A Magician Among the Spirits" (1924; Ruhlar Arasında Bir Büyücü) adlı kitapları yazdı. Bütün bunlara karşın Houdini ve karısı ilk ölenle sağ kalanın iletişim kurmaya çalışacağı bir ruh çağırma deneyi yapmaya karar verdiler. Houdini daha önce öldü ve karısı, kendi ölümünden (1943) bir süre önce deneyin başarısız olduğunu açıkladı. Adını Fransız gözbağcı Jean-Eugéne Robert-Houdin'den alan Houdini'nin, "The Unmasking of Robert-Houdin" (1908; Robert Houdin'in Maskesini Çıkartmak) adlı bir kitabı daha vardır. Ayrıca Harry Houdini'nin pijama cebi (üstünde "HH" harfleri bulunan ve Harry Houdini'yi temsil eden) ölümünden önce 2.500 dolara fakat ölümünden sonra 3.000 dolara satılmıştır. Soda (içecek) Soda, sodalı su ya da karbonatlı su; içinde çözülmüş halde karbondioksit gazı bulunan su. Çoğu meşrubatın ana maddesini teşkil eder. Şekerli, aromalı veya sitrik asit (asitliği düzenleyici) ihtiva eden soda türleri gazoz olarak adlandırılır. Karbondioksitin suda çözdürülmesi işlemine karbonasyon denir. Sonuçta karbonik asit açığa çıkar. (kimyasal formulü HCO). Karbonik asit Karbonik asit, karbondioksidin sulu çözeltisi olan zayıf asittir. Gazozun içinde bulunur. Ayrıca, yağmur suyu da zayıf karbonik asit çözeltisidir. Formülü HCO şeklindedir. Suda çözündüğünde H/HO ve HCO(bikarbonat) iyonlarına ayrılır. Gundadalur Stadyumu Gundadalur Stadı Faroe Adaları 'nın başkenti Tórshavn'daki 5.000 kişilik stattır. Bu statta B36 Torshavn ve Havnar Bóltfelag takımları oynamaktadır. Stadyum 1911 yılında açılmıştır. 1999 Avrupa Kadınlar Voleybol Şampiyonası 1999 Avrupa Bayanlar Voleybol Şampiyonası, 20-25 Eylül 1999 tarihleri arasında İtalya’da düzenlendi. Yirmibirincisi yapılan şampiyonaya sekiz ülke katıldı. Maçlar Roma ve Perugia kentlerinde oynandı. Aşıklar (film, 1968) Aşıklar 1968 ABD yapımı psikolojik dramatik filmdir. Filmin özgün adı olan The Swimmer Türkçede Yüzücü anlamına gelmektedir. Film 1970'li yıllarda TRT Televizyonunda bu özgün adının tam çevirisiyle gösterime sunulmuştu. Yönetmenin eşi olan Eleanor Perry'nin senaryosunu John Cheever'ın aynı adlı hikâyesinden uyarlayıp yazdığı filmi Frank Perry yönetmiştir. Perry aynı zamanda filmin yapımcılarından da biridir. Ancak 1966 yılında çekimlerine başlanan film 1968'e kadar bitirilemedi. Bazı görüş ayrılıkları nedeniyle Frank Perry projeyi bırakınca filmi Sydney Pollack tamamladı. "Aşıklar" 'ın önemli rollerinde Burt Lancaster, Janet Landgard ve Janice Rule oynamışlardır. Connecticut'ın varlıklı banliyölerinden birinde pırıl pırıl güneşli bir yaz gününde orta yaşlı dinç görünüşlü bir adam olan Ned Merrill (Burt Lancaster) üzerinde mayosu olduğu halde dostlarından birinin bahçesinde ortaya çıkar. Her birinde yüzme havuzu olan köşklerin sıralandığı bir sayfiye vadisidir burası. Ned teker teker komşuları ve dostları olan bu insanların yüzme havuzlarına dalıp çıkarak kendi evine doğru bir yolculuk yapmaya karar verir. Evden eve, yüzme havuzunundan yüzme havuzuna geçilerek yapılan bu uzun yolculuk tüm vadiyi katedip kendi evine gelinceye kadar sürecektir. Yolculuğun her etabında Ned geçmişte yaşadığı bir olayla yüzleşir. Akşam çökmeye başladıkça Ned'in enerjisi de tükenmeye başlar ve uğradığı evlerde daha soğuk karşılanır. Gün sona erdiğinde ise yaz artık sonbahara dönüşmüştür. Luna 1 Luna 1 (E-1 serisi), ya da Rusça "Rüya" anlamına gelen Мечта (Okunuşu: "Meçta"), Ay'ın yakınlarına ulaşan bir dizi uzay aracının ilkidir. Sovyetler Birliği tarafından 2 Ocak 1959'da Baykonur Uzay Üssü'nden Vostok roketiyle uzaya fırlatılmıştır. 4 Ocak 1959'da Ay'ın 5995 km yakınından geçmiştir. Güneş yörüngesine giren ilk insan yapısı nesne olmuştur. Yörüngesi Dünya ile Mars arasındaydı. 2001 Avrupa Kadınlar Voleybol Şampiyonası 2001 Avrupa Bayanlar Voleybol Şampiyonası, 22-30 Eylül tarihleri arasında Bulgaristan’ın Sofya ve Varna kentlerinde düzenlendi. Yirmi ikinci şampiyonaya on iki ülke katıldı. Luna 2 Luna 2 (E-1A serisi), Ay'ın yakınlarına ulaşan bir dizi uzayaracının ikincisidir. Sovyetler Birliği tarafından 12 Eylül 1959'da Baykonur Uzay Üssü'nden Vostok roketiyle uzaya fırlatılmıştır. 13 Eylül 1959'da Ay'ın yüzeyinde Sessizlik Denizi'nin batısına Aristides, Arşimet ve Autolycus kraterlerinin yanına çarparak Ay yüzeyine inen ilk insan yapısı nesne olmuştur. Yasujirō Ozu Tokyo'nun Fukagawa bölesinde doğan Ozu, beș kardești. Gübre satıcısı olan babası 1o yaşındayken onu kardeșleriyle birlikte memleketine yollamıştı. Bu nedenle Mart 1913'ten 1924'e dek Matsusaka'da yaşadı. Doğum gününde vefat eden Ozu'nun Kita-Kamakura'daki mezar taşında "hiç" ya da "hiçlik" anlamına gelen, Japonca "mu" 無 işareti kazılıdır. Yasujirō Ozu, sinemada minimalist geleneğin en eski mimarlarındandır. Japanya'daki Zen kültürünün dinginliği ve sadeliği filmlerine hakim olmuştur. Ozu filmlerinde kamera, çok ender örnekler dışında hiç kıpırdamaz. Daha geç filmlerinde hiç çevrinme (pan), kaydırma (şaryo) ve optik kaydırma (zoom) gibi yöntemlere rastlanmaz. Daima insan görüşüne en yakın olan 50 mm objektif kullanılır. Ozu’nun kullandığı tek filmsel noktalama işareti kesmedir, fakat bu etki için yapılan hızlı kesme ya da metaforik anlam amaçlı yan yana kesme değil; olayların ritmik dizgesini belirten düzenli kesmelerdir. Kamera genellikle oyuncuların göz hizasının altında, Japonların geleneksel evlerinde oturdukları tatamilerin seviyesindedir. Ozu hemen tüm filmlerinde aynı oyuncularla çalışır. Bu gibi özellikleriyle Ozu sinema tarihinde kendine farklı bir yer edinmiştir. Filmlerinde Japon toplumunun geçirdiği köklü değişimi yansıtmaya çalışmıştır. Yönetmenliğe kısa komedi filmleri ile başlamıș, 1930'lar itibarıyla daha ciddi konulara yönelmiştir. Evlilik, aile, kuşaklararası ilișkiler Ozu'nun 1930 sonrası filmlerinin ana temalarını olușturur. Nagaya Shinshiroku (1947), Geç Gelen Bahar (1949), Erken Gelen Yaz (1951), Tokyo Hikayesi (1953) ve Ohayo (1959) gibi filmleriyle Ozu, dünya sinema tarihinin en etkili ve iz bırakmış yönetmenlerinden birisi olarak görülmektedir. 12-27 Nisan 2003 tarihleri arasında gerçekleşen 22. Uluslararası İstanbul Film Festivali'nde, "Anısına" başlıklı bölümde Yasujirō Ozu'nun 7 filminden oluşan bir retrospektife yer verilmiştir. Luna 3 Luna 3 (E-3 serisi), Ay'ın yakınlarına ulaşan bir dizi uzayaracının üçüncüsüdür. Sovyetler Birliği tarafından 4 Ekim 1959'da Baykonur Uzay Üssü'nden Vostok roketiyle uzaya fırlatılmıştır. 6 Ekim 1959'da Ay'ın güney kutbunun 6.200 km üzerinden geçmiştir. Ay'ın öte yüzünün ilk fotoğrafları bu uzayaracı tarafından çekilmiştir. Bu fotoğraflarda dağlık arazi ile Mare Moscovrae (Moskova Denizi) ve Mare Desiderii (Arzu Denizi) adı verilen karanlık ve alçak rakımlı iki bölge görünmekteydi. Arzu Denizi'nin daha sonra daha küçük Mare Ingenii (Marifet Denizi) ve karanlık diğer kraterlerden oluştuğu gözlemlenmiştir. Luna 9 Luna 9 (E-6 serisi), Lunik 9 olarak da bilinir, Sovyetler Birliği'nin Luna programından insansız bir uzayaracıdır. 31 Ocak 1966'da Baykonur Uzay Üssü'nden Molniya roketiyle uzaya fırlatılmıştır. 3 Şubat 1966'da Ay'ın yüzeyine yumuşak iniş yapabilen ilk uzayaracı olmuştur. Luna 10 Luna 10 (E-65 serisi), Lunik 10 olarak da bilinir, Sovyetler Birliği'nin Luna programından insansız bir uzayaracıdır. 31 Mart 1966'da Baykonur Uzay Üssü'nden Molniya roketiyle uzaya fırlatılmıştır. 3 Nisan 1966'da Ay'ın yörüngesine girdi ve 3 saat sonra Ay çevresinde ilk turunu atarak yörüngeye giren ilk insan yapısı nesne oldu. Sami AyanoÄŸlu Sami Ayanoğlu, (d. 21 Nisan 1913, İstanbul - ö. 7 Kasım 1971, İstanbul) Türk tiyatro, sinema oyuncusu, yönetmen, senarist, yapımcı. Küçük yaşta anne ve babasını yitiren Sami Ayanoğlu, "taşmektep" ve Darüşşafaka'da okumasına karşın, bir dizi şanssızlık sonucu eğitimini tamamlayamadı. Darülbedayi'nin "tiyatro meslek okulu"na giriş sınavını kazanarak, bugün Şehir Tiyatroları adını almış kuruma girdi. Aynı kadroda birlikte yer aldıkları ve sonradan Türkiye'nin ilk kadın tiyatro sahibi olacak olan oyuncu Şayeste Savaşman ile evlendi. Şehir Tiyatroları'nda birçok oyunda rol aldı, yönetmenlik yaptı. Kamera karşısına geçerek, sinema dünyasında da yerini alan Ayanoğlu, oyunculuğun dışında yapımcılık ve senaristlik de yaptı. Şarkıcı Bora Ayanoğlu'nun babasıdır. Riva Aquarama Riva Aquarama, Carlo Riva tarafından tasarlanan Aquarama modeli. İlk kez 1962 yılında Riva firması tarafından çıkarıldı. Aquarama, Tritone modelinin torunu sayılabilirdi; arka kısımdaki güneş banyosu bölümü ve ikiz motor özelliği gibi birçok özelliğini ondan almıştı. Aquarama ayrı ön koltuklar, suya daha kolay erişim sağlayan arka kısım gibi yeni özellikler de barındırıyordu. 8 metre uzunluğunda ve 2,5 metre genişliğindeki Riva Aquarama 370, 620 ve 700 beygir gücünde üç çeşit motor seçeneği ile üretilmişti. Toplam 762 adet üretilen Riva Aquarama modeli 1996 yılında üretimi sonladı. Toplam üretimin içinde 203 tane Süper Aquarama, 8,7 metre uzunluğunda sadece 7 adet üretilen Aquarama Lungo, 278 adet de Aquarama Özel (Specials) üretilmiştir. En son model şu an İstanbul'da bulununan Rahmi Koç Müzesi'nde sergilenmketedir. PowerTürk Müzik Ödülleri PowerTürk Müzik Ödülleri, 2007 ve 2008'de PowerTürk TV tarafından dağıtılmış ödüllerdir. 2019'da tekrar dağıtılmıştır. Ödül töreni 1 Mart 2007 tarihinde Lütfi Kırdar Kongre ve Sergi Sarayında gerçekleştirildi. Ödüller 19 Şubat 2008 tarihinde Lütfi Kırdar Kongre ve Sergi Sarayında gerçekleştirilen törenle sahiplerine verildi. Ödüller 13 Nisan 2019 tarihinde gerçekleştirilen törenle sahiplerine verildi. Ödüller 9 Şubat 2020 tarihinde gerçekleştirilen törenle sahiplerine verildi. ALS - MNH Derneği ALS - MNH Derneği, merkezi İstanbul'da olan bir sivil toplum kuruluşu'dur. ALS - MNH Derneği, 2001 yılında, 10 kişilik bir kurucular topluluğu tarafından etkinliğe başlamıştır. ALS-MNH Derneği, ALS-MNH hastaların her yönü ile ilgilenen bir dernektir. ALS-MNH (Amyotrofik Lateral Skleroz Motor Nöron Hastalığı) nedenlerinin önlenmesine, temel ve klinik araştırmaların, medikal ve cerrahi yaklaşımların, klinik uygulamaların, hastaların yaşam standartlarının kalitesinin yükseltilmesine, genel olarak rehabilitasyonuna ve buna bağlı olarak ortaya çıkan sosyal sorunlarını en üst seviyede çözümlemeye çalışır. Bu amaç için ilgili tüm kurum, kuruluş ve derneklerle işbirliği yapar. ALS - MNH Derneği, amacı doğrultusunda; kongreler, bilimsel konferans, kurs, seminer, sempozyum ve benzeri bilimsel, yönetsel ve sosyal toplantılar düzenlemekte, dergi, broşür ve kitaplar yayınlamakta, Türkiye'de bulunan ALS (Amyotrophic Lateral Sklerosis) hastalarına yardım ve destek sağlamak için gece ve spor turnuvaları düzenlemek, düzenlenen programlara katılmaktadır. Ayrıca dernek, internet sitesi kurarak dünyaya açılmak, ALS-MNH hastalığının tıbbi gelişimini izlemek için yurt dışında yapılacak toplantılara temsilci göndermek, bu toplantılardan çıkan sonuçları üyelerine ve kamuoyuna bildirmek için haftalık / aylık gazete dergi çıkarmak ve broşürler hazırlamak. ALS-MNH hastalarına ve ailelerine uygun tedavi ve tıbbi yardım sağlamak, ALS-MNH hastalarına ve ailelerine yardım etmek ve ev hastalarına ev tedavisinin kalitesini yükseltmek, sosyal aktivitelerine yapmak ve topluma hastalık konusunda bilgi vermek, ALS-MNH hastaları ve onların aileleri arasında canlı bağlantı sağlamak. Bu bağlantıyı Devlet ve diğer sosyal kaynaklarla kurarak bilgi ve yardım alışverişini sağlamak, ALS-MNH'yi başlıca mücadele edilecek şiddetli bir hastalık listesine almak, ALS-MNH hastaları için solunum tedavi merkezi sağlamak, internet üzerinde ALS-MNH online servisi kurarak bilgi alışverişini sağlamak gibi etkinliklerdfe bulunmaktadır. Toga Toga, yaklaşık altı metre uzunluğundaki bir kuşağın vücuda belirli bir yöntemle sarılmasıyla (dolanmasıyla) elde edilen ve genellikle bir tunik üzerine giyilen Antik Roma'nın en karakteristik giysisi. Toga istisnasız yünden ve içine giyilen tunik de genellikle ketenden yapılırdı. Roma tarihi boyunca, toga genellikle erkekler tarafından giyilirken kadınlar stola giymeyi tercih etmişlerdir. Roma Yurttaşı olmayanların toga giymesi yasaktır. Toga Romalıların bilinen en eski giysisidir. Kapalı mekanlarda ya da tarlada çalışılırken çıkartılan Toga, sadece dışarıda giyilirdi. (Bunu Cincinnatus'un bir hikâyesinden öğreniyoruz: bir gün tarlada çalıştığı sırada, Senatonun ulağı gelerek, senato tarafından diktatör ilan edildiğini bildirmek istemiş, bu sırada uzaktan ulağın gelişini gören Cincinnatus hemen karısını eve göndererek Togasını getirtmiş ve böylece heyeti uygun bir şekilde kabul edebilmiştir.) Hikâyenin gerçekliği tartışmalı olabilir ancak yine de Romalıların konu üzerindeki hassasiyetine iyi bir örnektir. Toga, Romalıların giyim kuşamında oldukça popüler bir yere sahipti. Zamanla giysinin stili değişmiştir. Romalılar, Yunanlar ve Etrüskler tarafından da giyilen bir tür gömleği ("tunica", ya da Yunanca chiton) kendilerine adapte etmişler, böylece toga daha kabarık bir görünüme kavuşmuş ve biraz daha gevşek bir tarzda giyilmiştir. Bunun sonucu Toga savaş gibi hareket gerektiren durumlarda daha kullanışsız bir hale gelmiştir. Böylece, tüm askeri etkinliklerde toganın yerini bir tür yünlü manto olan "sagum" almıştır. Aslında barış zamanlarında da toganın yerini "laena", "lacerna", "paenula" ve diğer düğmeli ya da kapalı manto tipleri almıştır. Ancak toga İmparatorluğun "hâkim cüppesi" olarak varlığını muhafaza etmiştir. Toga'nın günlük hayattaki kullanımının gittikçe azalması giysinin zaman içerisinde bir tören giysisi olarak önemini arttırmıştır. MÖ 5. yüzyıl civarında ve hatta daha öncesinde bile, Toga Roma yurttaşlığının karakteristik alameti olarak kabul edilirdi. Yabancıların ve hatta sıradan Romalıların bile giymesi yasaklanmıştı ve sadece mevki alameti olarak üst düzey magistralar giyebiliyordu. Toga askerler tarafından giyilmediğinden, bir barış işareti olarak addedilirdi. Siviller bazen, askerlerin giydiği "sagum'a" tezat olacak şekild "toga-giyen" anlamında "togatus" olarak adlandırılırdı. Cicero'nın "De Officiis" adlı eserinde bulunan "cedant arma togae" deyimi, tam olarak "barış savaşla yer değiştirsin" ya da "askeri güç sivil güce dönüşsün" manasında "silahlar yerlerini togalara bıraksın" anlamına gelir. Her biri farklı kullanım alanlarına sahip pek çok toga çeşidi vardır. Ä°ki partili sistem İki partili sistem oy hakkı bulunanların iki büyük parti arasında seçim yaptığı ve kazananın mecliste çoğunluğu sağlayarak iktidara geldiği bir sistemdir. ABD, Jamaika ve Malta örneklerinde katı biçimde iki partili sistem görülür, bu sistemde iki parti dışında üçüncü bir partinin ülkedeki siyasi sisteme etkisi neredeyse hiç olmaz. Birleşik Krallık gibi ülkelerde ise siyasete yön veren iki dominant parti görülür, üçüncü veya dördüncü partiler ülkenin siyasi sistemine az da olsa etki edebilir ve dominant iki partinin kazanmasında veya kaybetmesinde etkili olabilirler. İki partili sistemler çoğunlukçu demokrasi modelleridir. İki partili sistemler gerçekte çok partili sistemin özelleşmiş bir türüdür, hatta İki partili sistemi çok partili sistemden ayırmak bazı hallerde çok zordur. Gerçekten de böyle bir uygulamada bir ülkede yalnızca iki partinin zorunlu varlığı anlaşılmaz. Bu durum yasal bir zorlamanın sonucu değildir. O ülkedeki mevcut partiler içerisinde, güçlü ve baskın bir biçimde iki büyük partinin siyasal yaşama egemen olmasıdır. Bu sisteminin belirleyici özelliği, büyük partilerden birinin koalisyon yapmak zorunda kalmadan iktidara gelmesidir. Seçim mücadelesi, seçmenler açısından iki eğilim arasındaki bir tercih sorununa dönüşmüştür. Böyle bir sistemde üç tip seçmen bulunur. a) İki büyük partinin sadık ve her ne olursa olsun görüşü değişmeyen seçmenleri b) Kararsız seçmenler c) Sistemin işleyişi ile ilgisi bulunmayan ve oy kullanmayan seçmenler. Ayrıca var olan küçük partilere oy veren ama toplamdaki oranı hiçbir etkiye sahip olmayan seçmenler de dördüncü olarak ele alınabilir. Partiler daha çok kararsız seçmenin oylarını almaya ve bazen de sandığa gitmeyen kitleyi ikna etmeye çalışırlar. Oy kullanmayan seçmen kitlesinin büyüklüğü ise dikkat çekici hususlardan biridir. İki partili sistemde iki büyük parti dışında, diğer partilerin iktidara gelebilme yetenek ve güçleri çok uzun bir zaman boyunca kaybolmuştur. İktidar genellikle iki parti arasın­da el değiştirmekte ve bir parti her zaman parlamentoda çoğunluğu temsil ettiğinden siyasal istikrara imkân vermektedir. Bir diğer yararı partilerin çoğunluk oyuna sahip olabilmek için genellikle merkeze yakın, ılımlı politikalar izlemek zorunda kalmasıdır. Bu nedenle, partilerin yaklaşımları ve programları itidalli (orta yolda, ılımlı) ve gerçekçi olmaktadır.Bu sistemin dezavantajı ise ülkede bulunan çeşitli siyasal eğilimlerin temsil şanslarının olmayışıdır. Bu yapıdaki önemli bir ölçüt tartışması ise iki büyük partiden başka küçük partilerin meclise girebilmeleri ancak uzun yıllar boyunca hükûmete koalisyonla bile olsa gelme imkânı bulamamaları hâlinde sistemin İki Partili olarak kabul edilip edilmeyeceği üzerinedir. Ayrıca üçüncü ve hatta dördüncü ama küçük partilerin bulunması durumunda ise sistem biraz daha değişebilmektedir. İki parti sistemi kendi içinde ikiye ayrılabilir. Ã‡ok partili sistem Çok partili sistem oy hakkı bulunanların birçok parti arasında seçim yapabildiği bir sistemdir. Çok partili sistemler demokratik ve çoğulcu modellerdir. Kara Avrupası ülkelerindeki demokrasilerin çoğu bu sistemle işlemektedir. Belirleyici özelliği ikiden çok partinin siyasal yaşamda etkin ve etkili olması, ancak hiçbirinin iktidarı sürekli olarak elinde tutamıyor oluşudur. Hükûmet farklı partiler arasında belirli bir bağıntı olmaksızın ya tek başına ya da koalisyonlarla el değiştirir. Toplum yapısının çok parçalı, çok uluslu, çok kültürlü olduğu ülkelerde kurumlaşmış bir sistemdir. Çok partili hayat demokrasininin bir gereği olarak görülür. Günümüzde çoğulcu demokrasilerde insanlar özgür düşünceleri doğrultusunda ülke yönetiminde söz sahibi olabilecek partiler kurabilmektedirler. Ülke yönetimi tek bir siyasi düşünce ve grubun elinde olmadığı için denetim olanağı artar. Eleştirel ve alternatif farklı siyasi partiler tek bir ideolojinin hegomanyasına engel olur. Farklı fikirlere söz hakkı verir ve böylece toplumsal gelişimi arttırır. İnsanlar yönetimde farklı düşünceleri görüp değerlendirerek kendi iradeleriyle seçme hakkına sahip olurlar. Oylar diğer partilere gitmesin diye farklı düşünceleri kendi partisinde barındırmaya çalışan partiler daha kapsayıcı hale gelir. Partiler arası rekabet gelişimi ve ağın gereklerini takip etmeyi hızlandırır. Bu sistemde toplumdaki birçok düşünce grubu mecliste temsil şansı bulabilir. Kimi örneklerde bir parti çoğunluğu sağlayamaz ve koalisyonlar sağlanarak iktidar oluşturulur. Ancak istikrarı yakalamak da bu nedenle zorlaşabilir. Aşırı fikir çatışmaları hızlı karar almayı engeller. Brezilya, Danimarka, Finlandiya, Hindistan, Endonezya, İrlanda, İsrail, İtalya, Meksika, Hollanda, Yeni Zelanda, Norveç, Pakistan, Portekiz, Romanya, Sırbistan, Güney Afrika, Güney Kore, İspanya, Sri Lanka, İsveç ve Filipinler kendi demokrasilerinde etkin birçok partili sistem kullanan ulusların örnekleridir. Bu ülkelerde, genellikle tek parti tek başına bir meclis çoğunluğunu elde edemez. Bunun yerine, birden fazla siyasi parti güç blokları halinde koalisyonları oluştururlar. Federalist YazÄ±lar Federalist Yazılar (İngilizce: Federalist Papers veya kısaca The Federalist) Amerikan Anayasası'nın onaylanmasını destekleyen Alexander Hamilton (1, 6–9, 11–13, 15–17, 21–36, 59–61, ve 65–85), James Madison (10, 14, 18–20, 37–58, 62–63), ve John Jay (2–5, 64) tarafından yazılan 85 makaleden oluşan bir yazı dizisidir. Yetmişyedi tanesi Ekim 1787 - Ağustos 1787 yılları arasında "The Independent Journal" ve "The New York Packet" arasında yayımlanmıştır. Hepsinin derlenmiş hali ile yayımlanması ise 1788 yılında J. ve A. McLean tarafından "The Federalist" ismiyle yapılmıştır. Entojen Dini ve şamanik ritüellerde, manevi/mistik tecrübeleri tetikleme amacıyla çeşitli şekillerde kullanılan, psikoaktif maddeler içeren bitkilerin genel adı. Bu maddeler, sinir sistemini doğrudan etkileyen moleküllere sahip bitkilerden elde edilir. Eski yunancada "içsel kutsallık" anlamına gelen ἔνθεος (entheos) ve "üretmek" anlamna gelen γενέσθαι (genesthe) kelimelerinden "insanın içindeki kutsallığı uyandıran" anlamında yakın zamanda türetilmiştir. Tanımı 1979'da Carl A. P. Ruck tarafından şöyle yapılmıştır: ""Dar anlamıyla, şamanik veya dini ayinlerde yer aldığı gösterilebilen, bu imgelem-türeten ilaçlar entojen olarak adlandırılabilir sadece, ama daha gevşek anlamda terim, geleneksel entojenlerin ayinsel alımında kayıt edilenlere benzer bilinç değişimleri sağlayan diğer doğal ve yapay uyuşurucular için de kullanılabilir."" Bazı entojen bitkiler ve içerdikleri maddeler için: Joyride Joyride 1996 yapımlı cinayet, gençlik ve dram filmidir. Filmi Quinton Peeples yazıp yönetmiştir. Başrollerinde ise Tobey Maguire, Amy Hathaway, Wilson Cruz, Christina Zilber, James Karen, Adam West ve ayrıca Detektif Lopez rolünde Akademi Ödüllü Benicio Del Toro vardır. Atriyal septal defekt Atriyal septal defekt (kusur) ya da kısaca ASD (İngilizce: "Atrial septal defect"), kalbin sağ ve sol kulakçıklarını ayıran atriyal septumun üzerinde bir delik bulunması durumuna verilen isimdir. Sol kulakçık temiz kanın kalpte toplandığı odacık iken sağ kulakçık vücuttan gelen kirli kanın kalpte toplandığı odacıktır. Ancak bu iki odacığı biribirinden ayıran atriyal septum üzerinde bir delik olduğu durumda akciğerlerden gelen temiz kanın bir bölümü, bu delikten geçerek sağ kulakcıktaki vücuttan gelen kirli kan ile karışır. Bu karışımın miktarı kusurun yani deliğin büyüklüğü ile orantılıdır. Zaten temiz olan kanın bir kısmı kirli kan ile, temizlenmek için tekrar akciğerlere pompalanır ve bu da akciğerlerin daha fazla çalışmasını neden olur. Eğer bu kusur giderilmez ya da kendi kendine kapanmaz ise ilerleyen yaşlarda kalp yetmezliğine ve pulmoner yüksek tansiyona neden olabilir. 39. Sinema Yazarları Derneği Ödülleri 39. Sinema Yazarları Derneği Ödülleri, Sinema Yazarları Derneğinin 2006 yılında Türkiye'de gösterime giren filmleri değerlendirerek 2007 yılının başında düzenlediği ödül töreni. 38. Sinema Yazarları Derneği Ödülleri 38. Sinema Yazarları Derneği Ödülleri, Sinema Yazarları Derneğinin 2005 yılında düzenlediği ödül töreni. Dpkg dpkg, Debian paket yönetim sisteminin temelini oluşturan yazılımdır. codice_1 .deb paketlerini yüklemeye, silmeye ve onlar hakkında bilgi toplamaya yarar. dpkg düşük seviyeli bir araçtır. APT gibi yüksek seviyeli araçlar, paketleri uzak kaynaktan çekmeye ve karışık paket ilişkilerini halletmeye yararlar. Son kullanıcılar, paket ilişkilerini otomatik olarak düzenleyen ve kullanıcı dostu arayüzüne sahip aptitude veya synaptic gibi araçlara teşvik edilirler. codice_1 Ian Jackson tarafından 1993 yılında yaratılmıştır. İlk başta Perl ile yazılmış olan programın ana bölümü, daha sonra C ile tekrar yazılmıştır. dpkg ismi "Debian pakcage (Debian paketi)"nin kısatlması idi. dpkg isminin anlamı geliştirilmeye açıktı, dpkg yazılımı Debian politikalarında ve Debian paketlerinde "deb package format (deb paketi formatı)" olarak geçti. Bir .deb paketini yüklemek için: Yüklü paketlerin listesini almak için: Yüklü bir paketi silmek için: dkpg-dev bir paketi yapmak için bir dizi araç barındırır. Bunlar: Åžatuo Şatuo (Çince: 沙陀 pinyin: shā tuó, Sha-t'o), Batı Göktürk Kağanlığı’nın İşbara Kağan (Çince: 沙缽略可汗, aslı adı: 阿史那賀魯 Aşina Helu)'nun sülalesinden olan bir kol. Cungarya havzası'ından Çin'in kuzey kesmine giren Şatuo'lardan Li Keyong (李克用) Tang Hanedanı'nın son döneminde meydana gelen Huang Chao (黄巢)'nın isyanını Ya Jun (鴉軍 Yā Jūn; anlamı: Karga Ordusu; Siyah renkli üniformayı giyidikleri için) adlı seçkin atlılar ile bastırıp ün ve güç kazanmıştı. Fakat Li Keyong'un rakibi Zhu Quanzhong (朱全忠), Li Keyoung ile güç mücadelesini kazanarak Hou Liang'u kurmuştu (Beş Hanedan On Krallık döneminin başlangıcı). Li Keyong'un oğlu Li Cunxu (李存) Hou Liang’i yıkarak Hou Tang (後唐; MS923-936) kurmuştur. Ardından Li Cunxu (李存)'nun üvey oğlu ve üçüncü imparatoru olna Li Siyuan (李嗣源)'ın üvey oğlu Shi Jingtang (石敬) Hou Tang'ı yıkarak Hou Jin (後晉 MS936-946) kurmuştur. Hou Han (後漢; MS947-950) ve Hou Zhou (後周; MS951-960) da Şatuo askeri gücüne bağlı generaller tarafından kurulmuştur. Şatuo, Çin’i birleştiren Kuzey Song Hanedanı (北宋; 960-1127)’nın askeri teşkilatında da etkli olmuştu. Mehmet DinÃ§ Mehmet Dinç, TBMM 1.ve 2. dönem Biga, 3. Dönem'de Çanakkale Milletvekilliği yapmıştır. Ayrıca Meclis Kavanini Maliye, İktisat ve Defteri Hakani Encümenliklerinde görev almıştır. TBMM'ne Çanakkale’den seçilerek, bölgenin diğer milletvekilleri ile beraber Hafız Hamdi (Dumrul), Hamit (Karaosmanoğlu), 23 Nisan 1920’de toplanacak olan Birinci Meclis’e katılmak üzere Ankara’ya çok zor şartlarda ulaşabilmişlerdir. 1871 yılında Ezine’de dünyaya gelen Mehmet Dinç, rüştiyeden mezun olmuştur. Babası Ali Beyzade (d.1842), annesi Ümmügülsüm'dür. Az konuşan, çok okuyan ve kendini yetiştirmiş biridir. Farsça bilen Mehmet Dinç, Biga’da milletvekilliği öncesi uzun yıllar dava vekilliği yapmıştır. Ayrıca ziraat ve ticaretle uğraşmıştır. 29 Ekim 1923 günü önce Halk Fırkası gurubunda daha sonra da Meclis Genel Kurulunda görüşülerek kabul edilen tasarı ile birlikte TBMM’ye verilen Cumhuriyet’in ilanı yönündeki önergenin Meclis Genel Kurulu’nda kabul edilmesiyle Cumhuriyet resmen kabul ve ilan edilmiştir. TBMM’nin 2.Dönem birinci toplantı yılına ait tutanaklarda Cumhuriyet’in ilanı için verilen bu önergedeki isimlerin arasında Biga Milletvekili Mehmet Dinç de yer almaktadır. Birinci Büyük Millet Meclisi Evrak ve Tahrirat Müdürü Necmettin Sahir Sılan tarafından, 23 Nisan 1920'de çalışmalarına başlanan ilk Meclis üyeleri arasında yapılan anket, 'İlk Meclis-Birinci Dönem Milletvekillerinin Gelecekten Beklentileri Anketi' adı altında TBMM Başkanlığı tarafından kitaplaştırılmış olup içerisinde Mehmet Dinç Bey’inde cevabı yer almaktadır. “Kazanılacak olan ulusal bağımsızlık savaşımızın bolluk getirici-aynı zamanda: bilgi ışığını taşıyıcı- ve verimli olması neye bağlıdır?” sorusuna Biga Milletvekili Mehmet (Dinç) Bey “makineların hızla kurulmasına bağlıdır” diye cevap vermiştir. Mehmet Dinç, TBMM’nin 3. Dönemi sonunda milletvekilliğinden ayrılmıştır. Ankara’dan ayrılarak Çanakkale’nin kazası Ezine’ye yerleşmiştir. Meclis Umumi Azalığı görevini Çanakkale’de bir süre sürdürmüş ve yanı sıra zeytincilikle uğraşmıştır. Evli (Hatice) ve iki çocuk (Ali Mesut ve Nuriye) sahibi olan Mehmet Dinç daha sonraları Çanakkale’nin Geyikli Köyü'ne yerleşmiştir. 1.2.1952 yılında vefat etmiştir. Vatana hizmetten dolayı Yeşil şeritli İstiklal Madalyası vardır. Naaşı Geyikli Köyü mezarlığında bulunmaktadır. Bagel Bagel, ABD, Kanada ve Birleşik Krallık'ta yaygın olarak tüketilen mayalı hamurdan yapılmış kalın ve halka şeklinde bir ekmek çeşididir. İlk kez Polonya'da ortaya çıktığı varsayılan Bagel'ın yapımında maya, un, şeker, tuz ve su kullanılır. Şekil bakımından açmaya benzer, tat bakımından ise susamsız simiti andırır. İlk zamanlar Yahudi azınlıklar tarafından tüketilen Bagel, daha sonra ABD ve Kanada'da yaygınlaşmıştır. Amerika'da özellikle New York ve Kaliforniya eyaletlerinde çok tüketilmektedir. Simitten farklı olarak suda haşlanan bagel ın susamlı, çörekotlu, sarmısaklı, soğanlı, haşhaşlı çeşitleri vardır. Genellikle ortadan kesilip ısıtılarak, içine krem peynir, domates, salam konularak kahvaltıda yenilebildiği gibi, İngiltere'de içine biftek, tavuk veya ton balığı konularak sandviç olarak yenilmektedir. Bagel'in dünyadaki benzerleri, Türkiye'de simit, Rusya'da bublik ve sushki, Çin'de Naan, Avusturya'da Beugel olarak isimlendirilmektedir. Serkan Altunorak Serkan Altunorak (d. 24 Aralık 1976, Ankara), Türk oyuncu ve seslendirme sanatçısı. Hacettepe Üniversitesi Tiyatro Bölümü mezunudur. Daha sonra Mimar Sinan Üniversitesi'nde konservatuvarin güzel sanatlar bölümünü bitirdi. 1999 yılında "Ayrılsak da Beraberiz"de Unisex Bekir, 2006 yılında "İmkansız Aşk"ta Cem, yine 2006 yılında "Gomeda"da Tolga, 2007 yılında "Kara Duvak"ta Merdan'ı canlandıran oyuncu, 2008 yılında ise "Sınıf" dizisinde Umut karakterini ve DOT'ta Kürklü Merkür oyununda Eliot karakterini canlandırdı. Bu aralarda "Melekler Korusun" adlı dizide bir konservatuvar öğretmenini canlandırdı. Ayrıca Dot'un bu sezon yine çok ses getirecek oyunu "Shopping and f***ing " oyununda oynamaktadır. Fatih Akın'ın Sezen Aksu'nun "Yanmışım Sönmüşüm Ben" şarkısına çektiği klipte rol aldı. "Yaseminname", "Çocuklar Duymasın" ve "Karım ve Annem" dizilerinde de konuk oyuncu olarak rol almışlığı vardır. 2006 yılının ekim ayında, Ebru Gündeş ile birlikte rol aldığı "İmkansız Aşk" dizisinin bir sahnesinde rol gereği rus ruleti oynaması gerekiyordu. Tabancayı kafasına dayayan Serkan Altunorak, tetiği çektiği anda kanlar içinde yere yığılmıştı. Kuru sıkı tabancanın dolu unutulması yüzünden ağır yaralandı ve uzun süre tedavi gördü. Dizi ise yayından kaldırıldı. 2011 yılında Bir Günah Gibi dizisinde Suat karakterini oynamıştır . Yine aynı yıl yayın hayatına başlayan Muhteşem Yüzyıl adlı diziye üçüncü sezonda Taşlıcalı Yahya rolü ile dahil olmuştur. Mikrodevlet Mikrodevletler bağımsız, fakat çok küçük alan veya nûfusu olan devletlerdir. Bu devletlerin Birleşmiş Milletler'de "bir ülke, bir oy" prensibinden dolayı nispeten büyük etkileri vardır. En küçük mikrodevlet, 2003 sayımlarına göre 911 vatandaşı ve 44 hektar yüzölçümü olan Vatikan'dır. İtalya'nın başkenti Roma'da merkezi olan Malta Şövalyeleri, uygulamada yüzölçümü olmayan bağımsız devlet statüsündedirler. Vatikan ve Malta Şövalyeleri'nin ikisi de BM üyesi olmayıp sadece daimi gözlemci statüsü taşımaktadırlar. Mikrodevletler, bağımsız devlet olarak kabul edilmeyen mikrouluslarlarla karıştırılmamalıdırlar. Manş Adaları gibi tam bağımsızlığa kavuşmamış özel bölgeler de mikrodevlet sayılmazlar. Opel Combo Opel Combo, Opel'in 1994'ün Kasım ayında Opel Corsa şasisi üzerine geliştirip satışa sunduğu hafif ticari araç modelidir. 2001'in Şubat ayında Corsa gibi yenilendi ve ikinci nesline kavuştu. 2004'ün Temmuz ayında çok yönlü versiyonu City Plus satışa sunuldu. Combo şu an Astra ve Corsa'daki 1.3 CDTİ 70 ps'lik ve 1.7 CDTİ 100 ps'lik dizel motorlarla satılmaktadır. Combo'nun 1.7 CDTİ versiyonunda stepne (yedek lastik) bulunmamaktadır. 1.3 CDTI motorlarda, 1.7 CDTI motorların aksine Triger kayışı değil zincir kullanılmaktadır. Opel, 2012 yılında Fiat ile anlaşıp Combo'yu yenilemiştir. Opel Combo 2012, Fiat Doblo 2012 ile arka ve öndeki logolar dışında tasarım olarak birebir aynıdır. Konuşma (film) Konuşma (İngilizce özgün adı: The Conversation), 1974, ABD yapımı psikolojik gerilim filmi. Filmin yönetmeni ve yapımcısı olan Francis Ford Coppola, aynı zamanda filmin senaryosunu da yazmıştır. Filmin önemli rollerinde Gene Hackman, John Cazale, Allen Garfield ve Frederic Forrest oynamışlardır. Aynı yıl Cannes Film Festivali'nin büyük ödülü olan Altın Palmiye bu filme verilmişti. "Konuşma", 1995 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Harry Caul (Gene Hackman) çok gelişmiş elektronik aletler kullanarak dinleme ve izleme yapma konusunda uzman bir özel dedektiftir. Sahibi olduğu özel dedektiflik bürosuna başvuran müşterilerinin istediği kişileri izleyip seslerini banda almaktadır. Paranoid ve ketum bir kişiliğe sahip Caul'e başvuran bir iş adamı, dedektiften genç bir erkek ve kadını izlemesini ister. Caul genç çifti izlerken kaydettiği konuşmalardan etkilenir ve artık olaya sadece bir "iş" olarak bakmaz. Aldığı Ödüller: AdaylÄ±klar: Devon Aoki Devon Edwenna Aoki (d. 10 Ağustos 1982, New York), Japon asıllı Amerikalı manken ve oyuncu. Babası Japon, annesi İngiliz ve Alman asıllı olan Aoki New York'ta doğdu ve Londra'da Amerikan Okulu lisesine gitti, California ve Londra'da büyüdü. Babası Hiroaki "Rocky" Aoki, eski Olimpiyat güreşçisi ve 10 Temmuz 2008 tarihinde ölümüne kadar Benihana restoran zincirinin kurucusuydu. Annesi Pamela Hilburger, bir takı tasarımcısıdır. Devon Aoki 13 yaşında modelliğe başladı. 14 yaşında Storm Model Management ile kontrat imzalandı. 1998 yılında 16 yaşındayken, Aoki Versace'nin yüzü Naomi Campbell'ın yerini aldı. Sin City (2005) adlı filmde Miho karakterini oynayarak başarılı bir performans sergiledi. Üvey kardeşi Steve Aoki, Los Angeles DJ ve Dim Mak Records'un kurucusudur. Devon Aoki, James Bailey ile evli ve üç çocuğu, bir oğlu ve iki kızı vardır. Kızı Alessandra, Guess Kids bahar 2018 reklam kampanyasında yer aldı. 24 Şubat 2004'te General Motors tarafından sunulan üçüncü yıllık yardım moda defilesi sırasında mankenlik yapmıştır. Aoki ve kardeşi Steve Aoki, Mart 2018'de San Francisco'daki 2018 Kızıl Haç Gala'ya ortak başkanlık ettiler. Drill (EP) Drill, İngiliz rock grubu Radiohead'in ilk ticari albümüdür. İlk kez 5 Mayıs 1992'de Birleşik Krallık müzik listelerine 101. olarak girdi. Çok zor bulunan bir albümdür. "Thinking About You" parçası, önceki kaset Manic Hedgehog'dakiyle aynıdır, fakat "You" tekrar yorumlanmıştır. "Prove Yourself", "Thinking About You" ve "You"parçaları, grubun ilk uzunçalar albümü olacak "Pablo Honey" için 1993 yılında tekrar kaydedildi. Albümdeki bütün parçalar Oxon'daki Courtyard Studio'da kaydedildi. Kayıt sırasında grubun ismi hala "On A Friday" idi. Kayıtlardan sonraki ay isimlerini "Radiohead" olarak değiştirdiler. Şarkıda kayıt mühendisliğini ve yapımcılığı Chris Hufford, mikslemeyi de Timm Baldwin üstlenmiştir. Erol Büyükburç Erol Büyükburç, (22 Mart 1936; Adana - 12 Mart 2015; Etiler, İstanbul), Türk pop müziği sanatçısı. Lise yıllarında kurduğu ilk müzik grubuyla, Florya plajında müzik yaptı. İstanbul Belediyesi Konservatuvarı’na giden Büyükburç, bir yandan da şan dersleri aldı. Müzik hayatına 1961'de "Little Lucy" adlı bestesini plak yaparak başladı. Balkan Festivali'nde "En İyi Şarkıcı" ödülünü aldı. Uzun yıllar Efsaneler Orkestrası ile çalıştı. Erol Büyükburç, ilk albümü olan ""Sevgi Çiçekleri""ni 1975 yılında çıkardı. Lise yıllarında müziğe giriş yapan sanatçı, İstanbul Belediyesi Konservatuvarı'na devam etmiştir. Kurduğu "Erol Büyükburç Vokal Grubu" ile sahne almıştır. Bütün bu başarılarından dolayı kendisine "Yerli Elvis" denilmeye başlanmıştır. 20 fotoroman, 6 taş plak, 5 long play, 75 tane 45'lik, 200'e yakın ödül, 1800 civarında bestesi bulunan Erol Büyükburç'un; "Senden Vazgeçtim", "Bende Bu Gönül Nerde" ve "Seni Beklerim" isimli üç bestesinin sözleri ise, ünlü sanatçı Onur Akay'a aittir. Büyükburç, ayrıca 30'a yakın filmde de rol aldı. 1. Eşi: Ayla Tayman. Tayman ile kısa süre evli kaldılar. Türkan Türker ile birlikteliğinden Ajlan ve Jeyan adında müzisyen iki kızı var. 2. Eşi: Emel Büyükburç. Emel Büyükburç'un 2001 yılında vefatına kadar süren 25 yıllık evliliğinden Evren adında virtuoz piyanist ve öğretim görevlisi olan bir kızı var. 3. Eşi: Gönül Demirkol. Erol Büyükburç'un 1,5 yıl evli kaldığı Gönül Demirkol'dan da Özlem adında bir kızı var. 4. EÅŸi: Ute Esser. 22 Temmuz 1999'da kızı Ajlan Büyükburç'u trafik kazasında kaybetti. 2001 yılında da eşi Emel Büyükburç'u karaciğer yetmezliği sonucu kaybetti. Sanatçı, İstanbul Etiler'deki evinde 12 Mart 2015 tarihinde ölü bulundu. Cenazesi Cemal Reşit Rey Konser Salonunda düzenlenen törenin ardından Zincirlikuyu Mezarlığında defnedildi. Daewoo Lacetti Lacetti, GM Daewoo'nun 2004 yılından beri ürettiği kompakt sınıf otomobil modelidir. Güney Kore, Slovakya, Romanya, Azerbaycan, Çin ve Özbekistan ülkeleri dışında Chevrolet markası adı altında satılmaktadır. Sedan,Hatchback ve Station Wagon karoserli Lacetti'de 1.4, 1.6, 1.8 benzinli ve 2.0 TCDI dizel motorlarla satılmaktadır. Kadri Aytaç Kadri Aytaç (6 Ağustos 1931, İstanbul - 28 Mart 2003, İstanbul), Türk futbolcu ve teknik direktör. 28 Mart 2003 tarihinde hayatını kaybetti. Cenazesi 30 Mart 2003 tarihinde Şişli Camii'nde kılınan öğlen namazını müteakip Feriköy Mezarlığı'nda toprağa verildi. Futbola, 1944'te Beyoğluspor'da başladı. 1951'de Galatasaray'a transfer oldu. 1958-1959 Sezonu başında, 57.000 liralık ücretiyle Karagümrük'e transfer olurken; Türk futbol tarihinin de ilk pahalı transferi oluyordu. Daha sonra Fenerbahçe ve Mersin İdman Yurdu takımlarının da formasını giydi. Futbol yaşamı boyunca Galatasaray formasıyla 1963'te ve Fenerbahçe ile 1961'de lig şampiyonluğunu yaşadı. 38 kez Ordu Millî, 26 kez A millî takımı için forma giydi. 1967'de yardımcı antrenör ve aynı zamanda futbolcu olarak transfer olduğu Mersin İdman Yurdu'nda 1970 yılında faal futbolu bıraktı. Burada ilk önce Lefter Küçükandonyadis yanında futbolculuğu yanında yardımcı antrenör olarak görev aldı. Takımda hemen takım kaptanı olup takımının 1966-67 sezonunda takımının 1. Lig şampiyonluğu yaşayarak Süper Lig'e yükselmesinde büyük katkısı oldu. Daha sonra aynı görevleri hem Cihat Arman'ın yanında hem de Galatasaray'da ve Türkiye millî takımında beraber oynadığı Turgay Şeren'in yanında üstlendi. Mayıs 1969 tarihinde Turgay Şeren'in Mersin İdman Yurdu istifa etmesinden sonra yardımcı antrenörlükten bu göreve getirildi. Fakat bu görevinden kulüp içinde yaşanan fıkır ayrılığı olduğundan 1969-70 sezonunun ilk karşılasmasından sonra istifa ederek kulüpten ayrıldı. Yeni sezon için Denizlispor'un teknik direktörlük teklifini kabul ederek bu göreve geldi. 1980-81 sezonu öncesinde, Türkiye 2. Futbol Ligi'nde mücadele eden Aydınspor'un teknik direktörlüğüne getirildi. Çalıştırdığı takımlar arasından 1967'de Mersin İdman Yurdu, 1975'te Orduspor, 1983'te Gençlerbirliği ve 1995'te İstanbulspor'u Süper Lig'e çıkardı, bu takımlar dışında Tirespor, Çaykur Rizespor, Kayseri Erciyesspor, MKE Ankaragücü ve Karşıyaka'yı çalıştırdı. 1957 Ekim'inde Akgül Aytaç (kızlık soyadı İşbilen) ile evlendi. Çiftin, 11 Temmuz 1958 tarihinde Güngör adlı kızı dünyaya geldi. DVD-RW2 DVD-RW2, DVD diskler için yeni bir formattır. DVD Forum tarafından kabul gördü. Araştırdığı forumlardan birisi bilgisayarda USB 2.0 flash sürücü portuna takılan çift katmanlı yazıcılardır. Buna bir örnek ETC olarak bilinen bir firma tarafından üretildi. Bu formatı Sony şirketi de yeni DVD kaydedicilerinde kullandı. Şu an için kullanılan yaygın bir format değildir. SÄ±rlar ve Yalanlar Sırlar ve Yalanlar (İngilizce: Secrets & Lies), 1996 Büyük Britanya yapımı Mike Leigh filmidir. Başrollerinde Brenda Blethyn ile Marianne Jean-Baptiste'in oynadığı film, başarılı bir Afrikalı-Britanyalı olan Hortense Cumberbatch'in ailesinin tarihini araştırdığında annesinin işçi sınıfından beyaz bir kadın olan Cynthia Rose Purley olduğunu öğrenmesiyle yaşananları anlatır. Leigh filmin senaristi olarak görünse de, diyalogların çoğunluğu doğaçlamadır. Leigh her bir oyuncuya rolleri anlatıp onların kendi repliklerini yaratmalarına imkân tanımıştır. Filmin bazı sahneleri Whitehouse Way, Southgate, Londra'da çekildi. Barda geçen ve Cynthia'nın gerçekten de Hortense'in annesi olduğunu fark ettiği duygusal sahne, yaklaşık 8 dakikalık kesintisiz bir çekimden oluşur. Film eleştirilerine yer veren "Rotten Tomatoes" sitesinde %93 olumlu reyting aldı, ortalama reytingi 8,7 oldu. "Sırlar ve Yalanlar", En İyi Kadın Oyuncu (Brenda Blethyn), En İyi Yardımcı Kadın Oyuncu (Marianne Jean-Baptiste), En İyi Yönetmen ve En İyi Orijinal Senaryo dalında Oscar'a aday gösterildi. Film ayrıca, 1996'da Cannes Film Festivali'nde Altın Palmiye ile En İyi Kadın Oyuncu (Brenda Blethyn) ödüllerini, Altın Küre Ödüllerinde Drama Dalında En İyi Kadın Oyuncu Ödülünü ve 50. BAFTA Ödülleri'nde En İyi Kadın Oyuncu Ödüllerini kazandı. Channel 4 kanalında açıklanan 50 Films to See Before You Die listesinde 49. sırada bulunmaktadır. Mirny Mirney Maden Ocağı (Yakutça: Мирнэй (Mirney), Rusça: Кимберлитовая алмазная трубка «Мир»}} "Kimberlitovaya Almaznaya Trubka "Mir""; Türkçe: kimberlite elmas "Dünya" veya "Barış") anlamına gelen Mir elmas madeni Mirney, Doğu Sibirya, Rusya içinde yer alır. Dünyanın en büyük çukurlarından biri olan "Mirney" Sibirya'nın doğusunda bulunmaktadır. Yaklaşık 525 metre ve 1,25 km çapındadır. Aslen bir elmas madenidir. Bingham Kanyonu Madeni'nden sonra dünyadaki en büyük ikinci çukurdur. Richard Kuhn Richard Kuhn (d. 3 Aralık 1900, Viyana - ö. 1 Ağustos 1967, Heidelberg, Almanya), Alman biyokimyacı. Karotenoitler ve vitaminler üzerine yaptığı çalışmlarla 1938 yılında Nobel Kimya Ödülünü kazanmıştır ancak ödülünü II. Dünya savaşı'ndan sonra alabilmiştir. Enzimlerle ilgili doktorasını 1922 yılında Münih Üniversitesi'nde tamamladıktan sonra Zürih'teki bir teknik okulda çalışmaya başladı. Daha sonra Heidelberg Üniversitesi'nde profesör oldu ve Kaiser Wilhelm Enstitüsü'nün başkanlığını yaptı. Bir başka bilim insanı Paul Karrer'le hemen hemen aynı zamanlarda B2 vitamininin bileşimini açıkladı. Bu vitamini bir gram miktarında elde eden ilk araştırmacı oldu. Ayrıca daha sonraları çalışma arkadaşlarıyla birlikte B6 vitaminini ayırmayı başardı. DVD Forum DVD Forum, donanım, yazılım, medya ve şirketleri içeren uluslararası bir organizasyondur. DVD ve HD DVD formatlarını geliştirimek amacıyla kurulmuştur. Kurulduğu yıl olan 1995'te DVD Konsorsiyumu olarak adlandırılmıştı. DVD Forum, DVD formatı hakkındaki düşünce ve bilgileri paylaşmak amacıyla kuruldu ve teknik gelişme ve yenilikleri desdekler. DVD Forumdaki üyeler herhangi şirket ve DVD araştırma, geliştirme veya imalatla ilgili konulara açıktır: Yazılım firmaları ve diğer DVD kullanıcıları formatı geliştirmek için de katılım için teşvik ediliyor. Forum üyeleri eklenen diğer DVD formatlarını destekleyebilirler. DVD Forum diğer resmi DVD format patentlerinden sorumludur. Grup DVD formatının lisans ve logolarını korumakla yükümlüdür. Referans bilgileri ve makaleleri DVD Forum üyeleri için yayınlar. DVD Forum yönetim kurulu tarafından seçilir. Başkanlığını bir şirket yapar ve üç şirket yardımcı başkanlık yapar. Bunların her biri müşteri hizmetleri, içerik danışmanlğı ve bilgi teknolojileri konusunda görev yapar. Başkan ve sekreter (sözcü) iki yıllık periyotlarla seçilir. Ayrıca aşağıdaki kurul DVD formun yönetiminde bulunur. Organizasyona on şirket üyedir: 2003'te DVD Forum'da 208 üye vardı. Şimdilerde ise 195 üye bulunmaktadır. Şubat 2008 Ay tutulması Tam Ay tutulması Perşembe sabahı 21 Şubat 2008 de meydana geldi (Avrupa ve Afrika; Çarşamba akşamı, 20 Şubat Amerika kıtaları için). Bu 2008 yılı içinde öngörülen iki tam ay tutulmasının ilkiydi.Sonraki tam ay tutulması 21 Aralık 2008 yılında meydana gelecek. Ay penumbral gölge bölgesine saat 00:35 UTC ve umbral gölge bölgesine ise saat 1:43 de girdi.Toplam olarak 3:01 ile 3:52 arasında 51 dakika sürdü.Ay Lumbra gölgesini saat 5:09 da ve penumbra gölgesini saat 6:17 da terk etti. Giresun Kalesi Giresun Kalesi, Giresun'un gezilebilecek tarihi mekânlarındandır. Kalede çeşitli etkinlikler de düzenlenmektedir. Giresun Kalesi kentin kuzeyindeki yarım adanın kente hakim tepesi üzerinde yer almaktadır. Kalenin günümüze kadar gelebilen kalıntıları merkez kule ve ona bağlı güneydeki sur duvarlarıdır. Sur duvarlarının tabanındaki dikdörtgen büyük blok taşlardan yapılmış bölümü, surların ve kalenin Helenistik ve Roma Dönemi'ne kadar gittiği izlenimini vermektedir. Antik kaynaklarda "Bronz Duvarlı Kale" olarak anlatılan Giresun kalesi, muhtemelen Pontus Kralı Pharnakes (I.) zamanında yapılmıştır. Trabzon İmparatorluğu'nun 1300'lü yıllarda Türklere karşı en son sınır kalelerinden birisidir. Bu nedenle 1301 yıllarında Trabzon imparatoru Alexius (II.) tarafından tamir ettirilmiştir. Kalenin denize hakim oluşu ve ticaret yollarının birleştiği noktada bulunuşu kıyı kontrollü amaçlı askeri bir yapı olduğunu göstermektedir. Kalenin en yüksek mevkisinde Atatürk'ün kişisel muhafızı Topal Osmanağa'nın mezarı, denize bakan kuzey yamacında ise Şehitlik ve Hacı Bektaşi Veli'nin müridi Kurbande'nin türbesi bulunmaktadır. Ã–mer Adil Ömer Adil (1868, İstanbul - 1928, İstanbul), Türk ressam, öğretmen. İzlenimci bir ressam olan Ömer Adil, Sanayi-i Nefise Mektebi'nde ders veren ilk Türk resim öğretmenlerindendir. Sanayi-i Nefise Mektebi'ni (bugünkü Mimar Sinan Güzel Sanatlar Üniversitesi) bitirdi. Mezuniyetinin ardından bir İtalya seyahati yaptı. İtalya’dan önemli bir birikimle döndü. İtalyan sanatı, onun manzaralarında daima etkisini gösterdi. Yurda döndükten sonra mezun olduğu okul olan Sanayi-i Nefise Mektebi'nde ders vermeye başladı. Bu okulda yabancı öğretmenlerle çalışmaya başlayan ilk Türk ressam idi. 1919' da Müfide Kadri Hanım ile birlikte İnas Sanayi-i Nefise Mektebi (Güzel Sanatlar Kız Okulu) müdürlüğünü yaptı. İzlenimci bir ressam olan Ömer Adil daha çok manzara ve iç mekan resimleri yaptı. Bazı resimleri; "Deniz Kenarında Eski Binalar" (1897), "Kızlar Atölyesi" (1919), "Göreve Koş" (1924), "Ada’dan Manzara" , "İstirahat Zamanından İstifade". Kalkanlı, Hizan Kalkanlı. Bitlis'in Hizan ilçesine bağlı bir köydür. Bitlis'e 109 km, ilçeye 58 km uzaklıktadır. 2007 itibarıyla nüfusu 801'dir. Köyde ilköğretim okulu bulunmaktadır. Sağlık ocağı ve sağlık evi yoktur. PTT şubesi ve kanalizasyon şebekesi de bulunmamaktadır. Kışları çok sert geçer. Heyelan bölgesidir. RAW RAW aşağıdaki anlamlara gelebilir: Gaste Gaste, 11 Şubat 2008 günü yayın hayatına başlayıp 19 Şubat 2009'da kapanan ve yalnızca İstanbul'da dağıtılan eski bir günlük gazetedir. Ücretsiz olarak Free News tarafından yayımlanmakta, danışmanlığı dünyada ücretsiz gazete fikrini başlatan Pelle Anderson tarafından yapılmaktaydı. 28 sayfa olan "Gaste" yayın hayatına başlar başlamaz "Hürriyet" tarafından da aynı formatta "20 Dakika" tabloidi yayımlanmaya başlandı. "20 Dakika" magazinel ve çok sınırlı haber veren bir tabloid iken "Gaste" gazetesinde yerel ve ulusal, uluslararası haberler kültür, araştırma vd. haberler gibi zengin bir içerik sunulmaktaydı. Birleşmiş Milletler üyesi devletler Birleşmiş Milletlere (BM) üye devletler bu maddede sıralanmaktadır. BM'in şu anda en son katılan Güney Sudan ile birlikte 193 üye devleti olup hepsi de Birleşmiş Milletler Genel Kurulunun üyesidir. Birleşmiş Milletler Sözleşmesi'nin 2. bölümünün 4. maddesine göre Prensipte yalnız bağımsız devletler BM üyesi olabilir. Fakat dört üye ülke (Beyaz Rusya, Hindistan, Filipinler ve Ukrayna), üye olduklarında bağımsız değildiler. Bunun dışında Güvenlik Konseyi'nin ve Genel Kurul'un tasdiki gerektiğinden Montevideo Konvansyonu'na göre bağımsız olan bazı varlıklar, BM tarafından bağımsız ülke sayılmadığı veya bazı BM üyelerince muhalefet olduğundan üye değildirler. Uluslararası örgütler, sivil toplum kuruluşları ve devletliği veya bağımsızlığı kesin olarak tanımlanmamış varlıklar, ancak onlara seçme hakkını tanımayıp sadece Genel Kurul'da konuşma hakkı veren Birleşmiş Milletler Genel Kurulu gözlemcisi olabilirler. Farsça sözcükler Farsça Sözcükler Farsça, İran İslam Cumhuriyetinin resmî dilidir. Okullarda öğretilen dil ile konuşma dili farklıdır. Okullarda öğretilene "ketābi" (kitaptaki gibi) denir. Konuşmada bazı harfler düşer, kısaltılır veya değişime uğrar. Örneğin kitap dilinde "na mi danam" (bilmiyorum) sözü söylenişte "ne mi dunam" olarak, "na mi khaham" (istemiyorum) sözü "ne mi kham" olarak telaffuz edilir. Konuşmada "ā" (uzun a) harfi "u" olarak telaffuz edilir. Örneğin Hune (Türkçe: ev) sözcüğü Hūne, Pānsad (Türkçe: beş yüz) Punsad olarak telaffuz edilir. Farsça türetilmiş sözcükler açısından çok zengin bir dildir. Ön adlardan, adlardan, eylemlerden yeni sözcükler türetmek için ekler kullanılır. Profesör Mahmoud Hessaby Farsçada 226 milyon sözcük türetilebileceğini göstermiştir. Aşağıdaki tabloda sözcüğünün şimdiki zaman kökünden türemiş yeni sözcüklere örnekler mevcuttur: Geçmiş zaman köküne gelen eklerle oluşturulan sözcükler için örnek tablo: Farsçada yazı, sağdan sola doğru yazılırken sayılar, Türkçedeki gibi soldan sağa doğru yazılır ve okunurlar. Farsçada sayılar arasına و harfi getirilir. Sayıların arasına getirilen bu bağlaç harfi, "o" sesi olarak okunur. Not: Farsçada sayıları, sıra sayılarına dönüştürmek için sayıların sonuna م (om) veya مین (omin) eklerinden biri getirilir. İran'da iki çeşit takvim vardır. Resmi olarak hicri-şemsi takvimi kullanılır. Baharın gelişinin habercisi olan 21 Mart (Nourūz) hicri-şemsi takviminin yılbaşısı olarak kabul edilir. Ayların başlangıç ve bitiş zamanları zodyaktaki 12 burçla uyumludur ve bu yüzden kişinin doğduğu ay aynı zamanda burcudur. Not: Farsça kökler aynı zamanda geniş zaman kipinin kökleridir. Bu maddede kullanÄ±lan transkriptler, S. Haim, "The Lager Persian English Dictionary", Ferhang-e Moaser Publishing Co., Tehran, Iran, 1991. adlı sözlükteki yazılışların Türkiye Türkçesine uygun (' sh → ş, ch → ç, ee → ī, oo → ū ' olarak) şekilde değiştirilmiş halidir. Ayrıca sözcüğün sonundaki okunulmaz ة harfi yazılmamaktadır. "Türkçe Telaffuzu" başlığı altında verilen okunuşların kaynakçası: Ana toplardamarlar Ana toplardamarlar; üst ve alt olmak üzere ikiye ayrılan, vücuttan dönen oksijence fakir kanı kalbe getiren toplardamarlardır. İkisi de sağ kulakçığa açılır. Alt ana toplardamar karınsal aort ile yan yana bulunur ve vücudun alt kısmından topladığı kanı yukarı taşır. Vücuttaki en büyük toplardamardır. Yaklaşık 10-12 uzunluğunda, 20–30 mm çapındadır. Üst ana toplardamar kalbin üstünde bulunur ve kafadan ve kollardan kan getiren sağ ve sol brakiyosefalik toplardamarlar ile birleşme noktası oluşturur. Yaklaşık 6–8 cm uzunluğunda olup, 20 mm çapındadır. Hidrazin Hidrazin (NH) amonyaktaki bir hidrojen yerine NH (amino) grubunun geçmesi sonucunda oluşur. Hidrazindeki her bir N atomunun yükseltgenme basamağı ( değerlik ) -2'dir. Hidrazin bifonksiyonel bir bazdır. Susuz NH dumanlar oluşturan renksiz bir sıvıdır. Kaynama noktası 114 °C’dir. Havada ısı vererek yanar. NH (s) + O(g) â†’ N (g) + 2 HO (s) Bazik sulu çözeltilerinde kuvvetli bir indirgendir. Kendisi yükseltgenerek azotu oluşturur. Amonyak çözeltisinin sodyum hipoklorit ile etkileşmesinden elde edilir. Kauçuk ve plastik ürünlerin,patlayıcı maddeler ve mantar öldürücü ilaçların yapımında kullanılır. NH + NaOCl → NaOH + NHCl (hızlı) NH (g) + NHCl + NaOH â†’ NH + NaCl + HO DVD-DL DVD+R DL ("veya Türkçesiyle Çift Katmanlı Çok Amaçlı Teker (DL(Dual Layer) Çift Katmanlı anlamına gelir") DVD+R9 DVD+R formatından DVD+RW Anlaşması tarafından türetildi. İlk kullanımı Ekim 2003'te olmuştur. DVD+R DL diskler kaydedilebilir iki boya katmanı kullanır. Her bir katman yaklaşık 4,7 GBlık kapasiteye sahiptir. Çift katmanlı diskin kapasitesi hemen hemen 8.55 GB (veya 7.96 GiB)dır. Diskler birçok DVD aygıtları tarafından okunabilirler(eskileri daha az uyumluydu) ve sadece DVD+R DL ve Super Multi sürücüler kullanılarak oluşturulabilirler. DL sürücüler 2004'ün ortalarında satışa çıkarıldı. DL medyanın fiyatı (Disk başına 1 ile 5 Dolar arası) tek yüzlülere göre çok fazladır. En son DL sürücüler çift katmanlı bir diski (16x' kadar) mevcut tek katmanlılara (20x'e kadar) göre daha yavaş yazarlar. Çift katmanlı bir tekrar yazılabilir versiyon DVD+RW DL diye adlandırılır, fakat kullanılabilmesi için uyumlu DVD sürücüler piyasaya çıkana kadar bunlarda piyasaya sürülmeyecek. Kıyaslama için, aşağıdaki tablo dört temel kaydedilebilir medya için depolama kapasitelerini gösteriyor. DVD-RAM bunların dışındadır. SL (Single-Layer) tek katmanlı diskler için, DL (Double-Layer) ise çift katmanlı diskler için kullanılan bir kısaltmadır. Haluk Baysal Haluk Baysal, (1918 - 21 Eylül 2002) Türk mimar. Galatasaray Lisesi’nden mezun oldu. Ardından 1944 yılında Güzel Sanatlar Akademisi’nden mezun oldu. 1951’de Melih Birsel ile birlikte ile Türkiye’nin ilk serbest mimarlık bürolarından biri olan Baysal-Birsel Mimarlık Bürosu’nu açtı. Mimarlık çalışamalarını 1968 yılına dek kesintisiz olarak Baysal-Birsel Mimarlık Bürosu’nda sürdürdü. Aynı zamanda, 14 Şubat 1965 ile 13 Şubat 1967 tarihleri arasında 11. ve 12. Dönem Mimarlar Odası başkanlığı yaptı. Emniyet Genel Müdürlüğü ile Mardin, Adana, Isparta ve Kütahya Valilikleri yapmış olan Tevfik Hadi Baysal'ın oğludur. Eserlerinden bazıları şunlardır; FileZilla Server FileZilla Server Microsoft Windows için yazılmış açık kaynak kodlu ve ücretsiz bir FTP sunucu yazılımıdır . Yazılımın kaynak kodlarını http://www.SourceForge.net adresinden temin edilebilir. FileZilla Resmi Sitesi Paul Dano Paul Franklin Dano (d. 19 Haziran 1984) Amerikalı oyuncu ve yapımcı. Paul Franklin Dano çocukluk yıllarını ebeveynleri Gladys Pipp ve Paul Dano ile birlikte doğum yeri olan New York'ta geçirmiştir. Ailesinin Wilson Connecticut'a taşınmasıyla eğitim hayatının nerede devam edeceği belli olan Dano, Wilton High School'dan 2002 yılında mezun oldu. Çocukluk yıllarından itibaren halk tiyatrolarında yer almaya başlayan Dano, ailesinin de desteğiyle New York'ta da rol bulmaya başladı. Broadway'deki rol arayışı, 12 yaşındayken ilk kez sahneye çıktığı Inherit the Wind adlı oyunla son buldu. Bu oyunda Dano, George C. Scott ve Charles Durning ile birlikte aynı sahneyi paylaştı. 2009 yılının Nisan ayından itibaren Zoe Kazan ile ilişkisi devam etmektedir. 17 yaşındayken sinemada ilk büyük rolünü oynadı ve Howie Blitzer'i canlandırdığı bağımsız film L.I.E. ile tanınmaya başladı. 2006 yapımı Little Miss Sunshine filminde tek isteği bir jet pilotu olmak ve bu isteğini gerçekleştirene kadar da konuşmamaya ant içmiş Nietzsche hayranı Dwayne karakterini canlandırmıştır. Bu film En İyi Film dahil 4 dalda Akademi Ödülleri'ne aday gösterildi ve 2 Oscar kazandı. Paul Thomas Anderson'ın 2007 yapımı filmi There Will Be Blood'da Eli ve Paul Sunday'i canlandırdı. Film En İyi Film dahil 8 dalda Oscar'a aday olmuş, Dano ise BAFTA En İyi Yardımcı Erkek Oyuncu Ödülü'ne aday gösterilmişti. Melek Kobra Melek Kobra, (d. 1915, İstanbul - ö. 26 Kasım 1939, İstanbul), tiyatro, sinema ve opera oyuncusu. Tanınmış operet bestecisi ve emprezaryosu Muhlis Sabahattin Ezgi’nin kızı olan Melek Kobra, 15 yaşındayken Cumhuriyet gazetesinin açtığı bir güzellik yarışmasına girerek hayata atıldı ancak bu yarışmada dereceye giremedi.Kendisi Türkiye'nin ilk dünya güzeli olan Keriman Halis'in de kuzenidir. İlk olarak 1931 yılında babasının oluşturduğu "Muhlis Sabahattin'in Çocukları"" adlı toplulukta operetlerde sahneye çıktı. Daha sonra Darülbedayi'ye giren sanatçı, Toto Karaca, İsmail Dümbüllü, Şevkiye May gibi isimlerle çalıştı, ünlü "Ayşe Opereti"'nde Ayşe rolünü oynadı. Bu süreçte, seslendirme sanatçısı Ferdi Tayfur ile evlendi. 1932 yılından sonra, babasının, Muhsin Ertuğrul'un filmlerine müzik yapmaya başlamasıyla, kamera karşısına da geçerek sinemada oyunculuk yaptı. Söz Bir Allah Bir (1933),Milyon Avcıları (1934) rol aldığı filmlerdendir.Milyon Avcıları filmi çekimlerinde Adalet Cimcoz'un erkek kardeşi Ferdi Tayfur ile tanıştı ve evlendi. Eşi Ferdi Tayfur'un uyuşturucu bağımlılığından da etkilenerek uyuşturucu kullanan Kobra, yaşamında "Ezgi", "Tayfur" ve en son kendi seçimi olan "Kobra" soyadlarını kullandı. Ferdi Tayfur ile boşanmalarının ardından Muhsin Ertuğrul'un Kral Lear rolünü oynadığı aynı isimli oyunda ağzından kan gelmesi üzerine tüberküloz olduğu belirlenmesiyle, sahneden uzaklaştı. Cerrahpaşa hastanesi ve Yakacık Sanatoryumu'nda gördüğü tedavilerin ardından yaşamını yitirdi. Ölümünden 69 yıl sonra, anı defterleri, Gökhan Akçura tarafından ""Hatıratım"" adıyla kitaplaştırıldı. Melek Kobra'nın hayatı 2013 yılında Rüstem Ertuğ Altınay tarafından oyunlaştırılmış ve Tiyatro Boyalı Kuş tarafından sahnelenmektedir. Melek Kobra'yı Yeşim Koçak canlandırmaktadır. Cute FTP Cute FTP bir FTP istemcisi yazılımıdır. 1996 yılından beri GlobalSCAPE tarafından geliştirilmektedir. Program bir bilgisayar ile bir FTP sunucusu arasında dosya transferi gerçekleştirebilmeyi, boyutu ve türü ne olursa olsun resim, müzik veya yazılım transfer edebilmeyi sağlar. Program HTML düzenleme, aktarımlarda devam, ara ver, dur desteği gibi özellikler barındırmaktadır. Ücretli bir yazılımdır ve açık kaynak kodlu değildir. DVD+RW DVD+RW optik diskler için standart bir isimdir: DVD'nin birkaç türünden biridir ve 4,7 GB'lık kapasiteye sahiptir (yaklaşık olarak 4.7 × 10 bayt; normalde her bir sektörde 2048 bayt olan 2295104 sektör bulunur) film, müzik ve diğer verileri depolamak için kullanılır. DVD+RW rastgele yazım erişimi, ki bunun anlamı, diski silmeden veri eklenebilir ve geri alınabilir. Bu işlemler 1000 kere yapılabilir. Uygun işletim sistemi sayesinde, DVD+RW medyası büyük bir disket gibi işlem görür. DVD-RW'nin aksine yer açmak için silinmesine gerek kalmadan tekrar yazılabilir. Başalngıçta DVD+RW ayrık veriler (zamanla değiştirilen) veya dosyaların yedeklenmesi için yeniden kullanılabilen diskler gibi üretilmişti. Bununla birlikte, bunlar (ve DVD-RW'ler) bilgisayar kullanıcıları tarafından DVD-R veya DVD+R disklerden daha az kullanılıyor. Çünkü bunlar kalıcı dosya yedeklemesi için uygun değildir (çünkü tekrar yazılamayan medya daha ucuzdur). Benzer sebeplerden dolayı, tekrar yazılabilen diskler çok geniş kullanım alanına sahip değildirdir. Kişisel kullanıcılar da daha çok DVD videolar için DVD-R ve DVD+R'yi tercih ediyorlar. DVD+RW veya DVD-RW çoklu geçici kayıtlar için pahalı olmayan bir kullanım sağlar: bunlar yedekleme için günlük diskler olarak kullanılabilir. Ucuz ve kullanışlı olmalarından dolayı TV kanallarının yayın akışlarında kullanılıyorlar, DVD+RW diskler şimdilerde günümüzün DVD oynatıcılarının %25'i tarafından destekleniyorlar ve hibritlerinin (karışımlarının) çoğu (DVD±RW) sürücülerdir. Tekrar yazılabilen DVD'ler Linux'un frowisofs programı gibi Unix-like işletim sistemi tarafından da yazılabilirler. Windows XP de DVD'leri okuyabilir ve kaydedilebilen diskleri yazabilir, fakat tekrar yazılabilen DVD'leri yüklü bir program olmadan yazamaz. Bununla birlikte, çoğu yeni ve güncelleştirilmiş PC'lerde okuma ve yazma için sürücü (ve program) vardır. Fakat DVD-RAM'lar hariç. Çok az kişi bunun yazılımını kullanır. Bütün tekrar yazılabilen (DVD+RW, DVD-RW, ve DVD-RAM) diskler Windows Vista ve Mac OS X işletim sistemleri, GNOME ve KDE(K3b kullanarak) masaüstü ortamlarınca yazılılabilirler. MÃ– 216 Single Single ya da Türk Dil Kurumu tarafından önerilen Türkçe karşılığıyla tekli, müzisyenlerin, çıkarmayı planladıkları albümlerinden seçtikleri bir veya iki parçadan oluşan müzik albümüdür. Toplam süresi 10 dakika civarındadır. Genelde A ve B yüzü olarak iki bölümden oluşur. B yüzünde, A yüzündeki parçaların tekrar düzenlenmiş halleri (remix) ve uzunçalar albümlerde yayımlanmayan şarkılar bulunur. İnternetin yaygınlaşmasıyla müziği dinleme ve/ya da satın alma alışkanlıkları değişse de singlelar (tekliler) radyolarda çoklukla çalınması sebebiyle şarkıların halka duyurulmasında hâlâ etkilidir. Ayrıca 1980'lerde kliplerin artmasıyla, klip sürümleri de sıklıkla kullanılır oldu. Farklı türleri vardır: Radiohead diskografisi Bu sayfa İngiliz rock grubu Radiohead'in diskografisidir. Grubun beş üyesi vardır; Şubat 2008 itibarıyla yedi stüdyo albümü, 23 tekli, 11 EP, ve bir "Box set" yayımlamışlardır. Albümleri dünya çapında 23 milyon satış rakamına ulaşmıştır. Box Set, 10 Aralık 2007 tarihinde, stüdyo albümlerinin hepsini hem CD olarak, hem de grubun amblemi olan ""Radiohead ayısı"" şeklinde bir USB bellek aygıtı olarak bir kutuda birlikte yayımlanmıştır Modern Rock listesi sadece radyo yay覺nlar覺n覺 kapsamaktad覺r. * Listedeki "Let Down", "Optimistic" ve "Bodysnatchers" teklileri hiçbir zaman perakende satışa sunulmamıştır. Burada sayılmalarının sebebi billboard.com'daki listeye girmiş olmalarıdır. ** "Lucky" teklisi de hiçbir zaman perakende satılmadı. Listede bulunma sebebi, grubun tam tekli listesini oluştırmaktır. Abdullah Baştürk Abdullah Baştürk (d. 29 Mayıs 1929, Yalova – ö. 21 Aralık 1991, İstanbul), Türkiye Devrimci İşçi Sendikaları Konfederasyonu (DİSK) Genel Hizmet İşçileri Sendikası başkanlığı yapmış sendikacı ve işçi. Yalova'nın Güney Köyünde doğdu.Ortaokulu maddi güçlükler nedeniyle yarıda bıraktı, işçiliğe başladı.Çeşitli işlerde çalıştıktan sonra 1950'de askere gitti. Dönünce sıhhi tesisatçılığa başladı. 1955 yılında İstanbul Büyükşehir Belediyesi Fen İşlerinde sıhhi tesisatçı olarak çalışmaya başladı. 1961 yılında İstanbul Büyükşehir Belediyesi Fen İşleri Sendikasına üye oldu ve ilk genel kurulunda genel sekreterliğe seçildi. Bu sendikanın adı daha sonra İstanbul Belediye İşçileri Sendikası olarak değiştirildi. Baştürk'ün genel sekreteri olduğu sendika 1962'de milli tipe dönüştürüldü; adı Türkiye Genel Hizmetler İşçileri (Genel-İş) Sendikası olarak değiştirildi. Genel-İş'in kurucuları arasında olan Baştürk, Kasım 1962'de yapılan genel kurulda Genel-İş'in genel başkanlığına, 1964'te Türkiye İşçi Sendikaları Konfederasyonu Yönetim Kurulu üyeliğine seçildi. 1963 yılında Bursa belediye işçileri onun önderliğinde 274 ve 275 sayılı yasaların çıkmasından sonraki ilk yasal grevi yaptılar. 1966'da Yalınayakların Yürüyüşü olarak da anılan "Çorum Belediyesi Temizlik İşçileri Yürüyüşü" ve 1967'de Manisa Belediyesi işçilerinin grevi ve "Anayasa Yürüşü"ne önderlik etti. 1969'da Yozgat Milletvekilliği'ne seçildi. 1971 yılında Kızılcahamamda toplanan Türk İş Yönetim Kuruluna Petrol İş, Deniz Ulaş İş, Yol İş genel başkanları ile birlikte dörtler raporunu sundu, Türk-İş yönetimini eleştirdi. Bu rapor daha sonra yeni katılımlarla 12'ler ve 24'ler Raporu adını aldı ve Türk İşçi Hareketi için Sosyal Demokrat Düzen Raporu'na dönüştü. Baştürk, 1973 seçimlerinde CHP'den İstanbul Milletvekilliği'ne seçildi. Sendikanın 1976 Haziranında Türk-İş üyeliğinden ayrılması ve DİSK'e katılması kararı almasına öncülük etti. Aralık 1977'de yapılan DİSK 6. Genel Kurulunda DİSK Genel Başkanlığı'na ve PSI yönetim kurulu üyeliğine seçildi. 1979 ve 1980 1 Mayıs kutlamaları nedeniyle iki kez tutuklandı. 12 Eylül 1980 askeri darbesinin ilk saatlerinde gözaltına alındı, daha sonra tutuklandı ve 4 yılı aşkın bir süre cezaevinde kaldı. DİSK davasında "Anayasal düzeni yıkmaya teşebbüs" ettiği iddiasıyla TCK’nin 146. maddesinden idam talebiyle yargılandı ve beraat etti.Kimilerine göre proletarya ihtilali yoluyla sosyalist devlet kurmak iddiasıyla yargılandı. Bu arada 1987'de İstanbul Milletvekili seçildi. 1991 yılında mahkeme kararıyla yeniden faaliyete başlayan DİSK'in başına geçti. Abdullah Baştürk , uluslararası düzeyde de ağırlığı olan bir sendika lideri olarak tanındı. DİSK, 1985'te ETUC üyeliğine kabul edilince, ETUC Yönetim Kurulu Üyeliği'ne seçildi. Bu görevi ölünceye kadar sürdü. 1987 yılı sonunda, daha önce bir kez Nelson Mandela'ya verilen İsveç Sendikal Hareketi Özgürlük Ödülü ile ödüllendirildi. DİSK Davası'nda yapmış olduğu savunma 1986'da Türkiye'de Sendikacılık yargılanıyor: Abdullah Baştürk'ün Savunması adıyla yayımlandı ve 1987'de PSI tarafından İngilizce olarak basıldı. 7 Aralık 1991'de DİSK'in 8. Genel Kurulu'nu hazırlamak üzere DİSK Tüzük Genel Kurulu'nu topladı. Sendikaların mal varlıklarının yeniden geri alınması çalışmalarını yaparken beyin kanaması geçirdi ve 21 Aralık 1991 günü öldü. Abdullah Baştürk anısına, Baştürk ailesi, Edebiyatçılar Derneği ve DİSK/Genel-İş Sendikasıyla birlikte beşincisi düzenlenen yarışmaya geçen yıl 91 öykücü 132 öyküyle katılmış, yarışmada birinciliğe tersanelerdeki çalışma koşulları, ilgisizlik ve duyarsızlığı anlatan "Gemilerde Zalim Var" adlı öyküsüyle Mehmet Atilla değer görülmüştü. Anavatan Anavatan, toplumların ilk yurdu, ilk vatanları, ilk yerleşimleri anlamına gelir. Anavatan kavramı toplumların tarih sahnesinde ilk kez devlet veya devletvari bir yapılanma kurdukları topraklar anlamına gelir. Bireyler için bu kavram doğup büyüdüğü, ailesinin tarihsel kökenlerinin olduğu yerdir. Toplumların savaşlar ya da sömürgecilik doğrultusunda elde ettiği yerler de zamanla anavatan kavramına dahil olabilmektedir. Coğrafi ve biyolojik anlamlardaki kullanımı da mevcuttur. Elektronik istihbarat Elektronik istihbarat veya ELINT / SIGINT (ing."Electronic intelligence" ve "Signal intelligence"), modern ve yüksek teknolojinin etkin kullanımına dayalı bir istihbarat türevi olup, düşman veya potansiyel tehdit unsurları tarafından kullanılan haberleşme aygıtları ve diğer elektronik cihazların yaydığı radyo dalgalarıyla veya kablo üzerinde taşınan analog ve dijital aktarımın çeşitli yöntemlerle yakalanıp analizi sonucu gizli bilgilerin elde edilmesi tekniğini ifade eden kavramdır. Türkiye'de Milli İstihbarat Teşkilatı, Türk Silahlı Kuvvetleri ve Emniyet Genel Müdürlüğü, İstihbarat Daire Başkanlığı tarafından gerçekleştirilmektedir. Agrafobi Agrafobi, cinsel istismara maruz kalma korkusudur. Hastalık genelde hastanın geçmişinde yaşadığı istismarlardan etkilenerek gelişir. Cinsel istismar örnekleri tedirgin olmasına, panik atak geçirmesine neden olabilmektedir. Yarıkkaya, Yalvaç Yarıkkaya, Isparta ilinin Yalvaç ilçesine bağlı bir köydür. Köy, 1928'den beri aynı adı taşımaktadır. Isparta il merkezine 125 km, Yalvaç ilçe merkezine 20 km uzaklıktadır. Ahmet Berman Ahmet Berman (30 Kasım 1931; Karagümrük, İstanbul - 25 Aralık 1980, İstanbul), Türk futbolcudur. Galatasaray ve Beşiktaş'ın eski futbolcularındandır. Beşiktaş'ta oynadığı yıllardan beri "Kambur Ahmet" diye anılmaya başlandı. 1954 FIFA Dünya Kupası finallerine katılan kadroda yer aldı. Futbola İstanbul'da doğduğu semtin takımı olan Fatih Karagümrük altyapısında başladı. Burada adında çabuk söz ettirdi ve neticesinde Beşiktaş'a transfer oldu. Galatasaray teknik direktörü Leandro Remondini'nin Ahmet Berkman'ı ısrarla takımında görmek istemesi üzerine 1959-60 sezonunun başında Galatasaray'a transfer oldu. Burada 1962 ve 1963'te lig şampiyonu olan kadrolarda yer aldı. 1965-66 sezonun başında Vefa'ya transfer oldu ve burada iki sezon oynadı. 26 Haziran 1968'de, Galatasaray ile ligdeki futbolculardan oluşan bir takım arasında oynanan ve Galatasaray'ın 2-1'lik üstünlüğüyle sonuçlanan jübile maçıyla birlikte futbolculuk kariyerini sonlandırdı. Millî takım formasını Beşiktaş'ta 16, Galatasaray'da 13 kez giydi. Toplam 29 kez yer aldığı millî takıma 2 kez kaptanlık yaptı. 1954 FIFA Dünya Kupası finallerine katılan kadroda yer aldı. Futbolculuk kariyerinin ardından bir dönem Ali Sami Yen Stadyumu müdürlüğü yaptı. 25 Aralık 1980'de, İstanbul'da, geçirdiği kalp krizi sonucunda vefat etti. Cenazesi, ertesi gün Şişli Camii'nde kılınan namazın ardından Feriköy Mezarlığı'na defnedildi. Geometrik dağılım \!| Olasılık kuramı ve istatistik bilim dallarında "geometrik dağılım" şu iki şekilde ifade edilebilen ayrık olasılık dağılımıdır: İstatistikçiler aynı varsayımlara bağlı olarak "geometrik dağılım" için iki degişik şekilde açıklama ortaya çıkartmışlardır. Bunlar mantıken eşit olmakla beraber iki açıklamanın birbiri ile mutlak karıştırılmaması gerekir. Bunlardan ikinci açıklamaya "kaydırılmış" geometrik dağılımı adı verilmektedir. Bunlardan hangisinin geometrik dağılım olarak kabul edilip kullanılacağı elverişlilik ve matematiksel göreneklere göre değişir. Birinci açıklamaya göre eğer her bir deneme için başarılılık olasılığı "p" ise, tek bir başarı elde etmek için gereken "k" deneme sayısı için olasılık şöyle verilir: burada "k" = 1, 2, 3, ... Eşit şekilde, "kaydırılmış" geometrik seri açıklamasına göre, eğer her bir deneme için başarılılık olasılığı "p" ise, ilk başarıyı elde etmeden "k" sayıda başarısızlık elde etme için olasılık şöyle verilir: burada "k" = 0, 1, 2, 3, ... Dikkat edilirse burada iki değişik açıklama için değişik rassal değişken, "X" ve "Y", kullanılmıştır. Her iki açıklamada da olasılık serileri bir geometrik seri olarak elde edilir. Bir örnek olarak bir kusursuz zar atma deneyine bakılsın ve bir zar arka arkaya ilk defa "6" gelmesine kadar atılsın. İstenen bir sonucu elde etmek için gereken zar atılma sayısı için bir sonsuz sonuç seti (1, 2, 3, ... ) bulununur ve her bir deneme için yani her zar atışı için "6" gelmesi olasılığı "p" olur. Eğer "6" gelmeden önce atılması gereken zar sayısının olasılığı ilgi konusu ise bu birinci tip bir geometrik dağılımdır; eğer ilk "6" atmadan yapılan başarısız zar atması sayısı olasılığı ilgi konusu ise bu ikinci tip (kaydırılmış) geometrik dağılımdır. Geometrik dağılım gösteren "X" rassal değişkeni "X" için beklenen değer 1/"p" ve varyans değeri (1 − "p")/"p" : olur. Benzer şekilde, geometrik dağılım gösteren "Y" rassal değişkeni için beklenen değer formula_18 ve varyans değeri ise formula_19 formula_21 değerinin "Y" için beklenen değer olduğu kabul edilsin. O zaman "Y" için olasılık dağılımının kümülant değeri formula_22 şu matematik yineleme ilişkisine (recursion) uyar: Geometrik dağılımın her iki alternatif şekli için "p" değerinin tahmini, dağılımın beklenen değerinin örnekleme ortalamasına eşit varsayımının kabulu suretiyle yapılabilir. Bu tahmin tipi istatistik kuramında tahmin için momentler yöntemi adı ile anılır. Geometrik dağılım için "p" değerinin bu yönteme göre tahmin edilmesi bir maksimum olabilirlilik tahmini ortaya çıkarır. Özellikle geometrik dağılımın birinci alternatifi için formula_24 için formula_25 olduğu zaman bir örnekleme olduğu kabul edilsin. O zaman "p" değerinin tahmini şöyle verilir: Bayes tipi sonuç çıkartıcı istatistik kuramına göre ise "p" parametresi için eşlenik önsel dağılımı bir Beta dağılımı olur. Eğer herhangi bir "p" parametre değeri için önsel olarak :Beta("α", "β") verilmiş ise, sonsal dağılım şöyle ifade edilir: "α" ve "β" değerleri sıfıra yaklaştıkca, sonrasal ortalama olan formula_29 maksimum olabilirlilik tahmini olan formula_30 değerine yaklaşır. Diğer alternatif halde, formula_24 için formula_32 olduğu halde bir örneklemin ifadesi formula_26 olsun. Bu halde "p" şöyle tahmin edilir: Bir Beta("α", "β") önseli için verilmiş "p" için sonsal dağılım şudur: Tekrar, sonsal ortalama olan formula_29 değerinin, "α"ve "β" sıfır değerine yaklaştıkca, maksimum olabilirlilik tahmini formula_30 değerine yaklaşır. gösteren rassal değişken değerleri tabandan yukarıya doğru, tavana en yakın tam sayıya yuvarlanırlarsa bu tam sayı halindeki rassal değişken de geometrik dağılım gösterir. Bruce Perens Bruce Perens açık kaynak topluluğunun lideridir. Açık Kaynak Tanımı'nın yaratıcısı olan Perens aynı zamanda, açık kaynak ve manifestosunun ilk resmi duyurusunu yapmıştır. Eric S. Raymond ile birlikte Open Source Initiative'in yarı kurucusudur. 2005 yılında Birleşmiş Milletler Kalkınma Programının daveti ile Birleşmiş Milletler Bilgi Toplumu Dünya Zirvesinde açık kaynağı temsil etmiştir. Günümüzde Perens, hala aktif olarak açık kaynağı bazı ülke valiliklerinde ve çokuluslu şirketlerde temsil etmektedir. Perens Richard Stallman'ın özgür yazılım felsefesine karşın, kaygılı kişilerin özgürlükten çok kârı düşünmeleri ve açık kaynak ile özgür yazılımın aynı fenomenin sadece iki yolu olduğunu düşünmektedir. Stallman ve Raymond bu fikre katılmamaktadır. Perens eski Debian Proje Lideri, Software in the Public Interest'in kurucusu, Linux Standard Base projesinin kurucusu ve proje lideri, BusyBox'un yazarı ve UserLinux projesinin kurucusudur. Ayrıca, "Bruce Perens'in Açık Kaynak Serisi" isimli kitap serisininde yazarıdır. Perens, bir GNU/Linux belgeseli olan Revolution OS'ta da boy göstermiştir. Haziran 2005'ten Aralık 2007'ye kadar SourceLabs'ta çalışan Perens, şu an Kilobot'un CEO'sudur. Perens ilk olarak Açık Kaynak Tanımı'nı Debian Sosyal Sözleşmesi'nin bir parçası olan Debian Özgür Yazılım Yönergesi'nde yaratmıştır. Debian Sosyal Sözleşmesi'nin bir taslağını 1997 yılının Haziran ayında sadece Debian geliştiricilerine açık olan debian-private mail listesinde yayınlamıştır. Debian geliştiricilerinin tartışarak geliştirdikleri ve değiştirdikleri taslak ay sonuna yayınlanmıştır. Açık Kaynak Tanımı ilk olarak 9 Şubat 1988'de Slashdot üzerinde olmuştur fakat Slashdot'ta bulunan linkinin bozuk olması nedeniyle 10 Şubat'ta Linux Gazette'de yer almıştır. Adak (film) Adak, Tarık Akan ile Necla Nazır'ın başrollerde oynadığı 1979 yapımı Türkçe dram filmdir. Atıf Yılmaz'ın yönetmenliğini yaptığı, yapımcılığını Yeşilçam Filmciliğin üstlendiği 1979 yapımı filmin konusu, 1962-64 yılları arasında Erzincan'ın Üzümlü ilçesinin Pelitli köyünde geçen bir olaydan alınmıştır.