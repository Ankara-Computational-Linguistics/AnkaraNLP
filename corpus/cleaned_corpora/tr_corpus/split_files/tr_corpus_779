olmak anlamında çift kanatlı olmaktır. Zaten tinde derinleşmek ötekine hizmet ederken emeğinde kendini keşfetmekten geçer. Emek verirken insan aslına bağlı olarak açılan sıfatlar ile de kendini keşfetme olanağı edinir. Bu nedenlerden dolayı nübüvvet her daim velayete galiptir. Veliliğin başlangıcı nübüvvettir ve velayetin sonucunda ise nübüvvete geri dönmek tinde derinleşmenin, insanı kâmil olabilmenin gereğidir. Ötekine hizmetinde emek verirken insan, Rabbini kendi üzerinde sıfat ve efal de gerçekleştirirken bulur ve 94 Tevhid Okumaları duygusunda yaşar. Bu olurken de ötekini kendine- aslına yükseltmenin sonucunda yabancılığı rıza ve bizlikte olumsuzlamış olarak aşar/ aştırır. Bunun ile beraber nübüvvette, ötekine hizmet ederken potansiyelini gerçekleştirirken, ötekinin duygusuna bağlı olarak hüviyetinde Rabbin sıfatlarının duygusu üzerinden karakter edinimi söz konusu olandır. Ötekine hizmetin sonucunda ise kendini ötekinin tinde özgün olan yaratılışında görürken kendine tanık olmak da başka bir cihetten gerçekleşir. Böyle olmak ile beraber ötekilik aşılırken biz olmakta kendilik, aynı çizgide varoluşunu yaşamakta bulunur. Velayet ba harfinin altındaki nokta gibidir. Her şey kendilik bilincinde –ben olma bilincinde noktalanırken, aslı ile kendilik bilincini bulmak veliliğin gereğidir. Her veli, Rabbini üzerinde bulduğu baskın kuvveti olan sıfatı doğrultusunda kendiliğini de Rabbi ile bulur… Ve Rabbi ile bulduğu makamında seyirdedir. Velayette doruk kendilik bilincinde –Ben olmanın şuurunda Ali olmaktır. Şah'ı velayet bu bağlamda velilikte son noktadır. Nübüvvette ise hizmet verildiğinde ba harfinin noktası nun harfinin noktasına terfi eder. Aslı ile kendini bulan, aslından hareketle hizmette iken kendisine yönelinmesi ile kıble edinilen olarak kendini bulur. Aslını, değer belirimine göre ereğinde yaşar… Nübüvvette zorunluluklar/ olması gerekenler, nedenler ve sonuçları bağlamında amaca bağlı olarak ne için olunduğuna dair -zamanın galip düşüncesi karşısında olması gerekenin aklı verilerek- ifade edilir. Risalette, olması gereken erek belirimine göre istidada bağlı olarak –zamanın koşul, talep, ihtiyaç, beklenti ve ahkâmına göre- yorumlanır. Velayette ise olması gereken, duygusunda yaşanır/ yaşanması da gerekir. **** İslam başlığı altında İslam'ın şartları olan şahadet, salah, oruç, zekât ve haccı işlemek gerekir. Bununla beraber tevhit kelimesi olan la ilahe illallah ile beraber imanın şartlarını da işlemek de yarar vardır. İmanın şartları Allah'a, meleklerine, kitaplarına, nebilerine, hayır ve şerrin Allah'tan olduğuna –kader ve kazaya, öldükten sonra dirilmeye iman etmektir. İslam'ın şartları Amaca bağlı amaç edilen ile bütünlenmenin, erek odaklı yaşamanın, ortak kimlik edinmenin, ortak amaçta bütünleşmenin vb. neticelerin gereğidir. İslam'da ibadet 95 Tevhid Okumaları eylemseldir ve eylem içkin olan –potansiyelde bulunan- sıfatlarının belirimleri ile aşkın duran özneye/ Allah'a ermenin aracıdır. İnsan için dış dünya evvel, iç dünya ise ahir âlemdir. Allah için ise iç dünya evvel, dış dünya ahir âlemdir. İbadetler ile insan dış dünyanın nesnelliğinden iç dünyanın öznellik, tinsel alanına yükselmeye yol arar. Nesnelerini kendine dayanak kılan insan, dayanaklarından ve nefsi emaresinin tekbenci tutum ve davranışlarından ibadet –hizmet ile arınırken, üzerinde sıfat ve esma tavırları ile galip Rabbi olan Allah'a da ermeye yol edinmiş olur. Böylece dış âlemin nesnelliğinden iç âlemin öznelliğine doğruda taşınmış olur. Dışsal olan değil, içsel olan alan kendini bulduğu mabedi olur. İbadet -hizmet başkası olarak dışsal algılanan mabuda tapınmaktan öte, neden Allah'a ereğinde yaşanmasına olanak veren araçlardır. Dinde nedenlerden daha çok amaçsal kılınana göre yaşamın idealize edilmesi söz konusudur. Allah ise dinde, neden olduklarına aşkın, ibadetler ile yakin gelinmeye çalışılandır… Değer belirimi ile öncelenendir. Kelimeyi tevhit olan la ilahe illallah a da bakıldığında neden Allah'tan daha çok öncelenmesi ile yönelmesi gereken, erekte duran Allah anlamlı kılınır. İbadetler ritüel olmaktan ziyade ortak değerler edinimi ile ortak kimlikte ortak bilinç edinmenin gereğidirler. İbadetler İslam'da yukarıda bahsi geçen neticeler için araç olup amaç değillerdir. İbadetler şart olarak sorumluluk alan insanın, toplumsal ve bireysel düzeyde kişilik gelişiminin de bir parçasıdır. Şahadet getirme, insanın sözü ile kendisini değer yükleminde amaçsal kıldığı ile kendisini anlamlı kılması ve bu doğrultuda yaşamına yön ve biçim vermesinin gereğidir. Namaz, insanın kendisini dış dünyadan tenzih ederken Rabbi olan Allah'a ermesinin aracıdır. Bir olan ile birliğin bilincine ermeye yol edinmektir. Oruç, dış dünyaya yönelmişliklerden uzaklaşarak insanın iç dünyada niyeti üzeri bütünlüğünü korumaya çalışmasıdır. Bireysel ibadetler içinde en önemli olandır. Hem ahlaki hem nefsi emmarenin dürtülerinden ve güdülerinden yana terbiye olmanın hem de Allah'ın nuru ile nurlanmanın gereğidir. Zekât, beraber var olmanın hakkı gereği insanın öteki dediğine insanca el uzatırken üzerlerindeki haklarını vermesinin gereğidir. Allah'ı kulu üzerinde ki hakkının paylaşım ile verilmesinin ve malın vicdani olarak insana yük olmamasının gereği olarak helal kılınmasının gereğidir. Zekât ile insan rahmet etmenin zevkine varmış olarak bencilliğini aşmaya da yol bulur. Hac, beytullah olan insanın Allah'ın beyti olan Kâbe üzerinden kendi öz varlığı olan rabbine hicret etmesinin gereğidir. 96 Tevhid Okumaları Daha nice faydaları ile beraber ibadetleri manevi yolun olmazsa olmazları olarak görmek gerekir. Bütün ibadetler insanı Allah'a yakin kılmanın aracıdırlar. Hakk'a yakin gelen için ise ibadet halka el uzatmanın hizmet aracıdırlar. İnsanlığa olumlu biçimde örnek ve nur ile nefes alabilecekleri bir alan oluşturmanın da gereğidirler. Kötülüğe karşı bir set oluşturmanın da gereğidirler. Ortak ibadetler ile toplumsal ilişkilerde ortak kimlik edinmenin, ilkeleri içselleştirmenin, Allah'a bağlı olarak kıbleye yönelmişlikte motivasyonun –şevkin artması vb. nedenler ile bakıldığında ibadetlerin bir dinin olmazsa olmazı oldukları görülür. İbadetler ile kul, bireysel düzeyde takva ile toplumsal düzeyde ise ortak değer belirimleri ile şerden yana korunmuş olarak muhafaza edilmiş olunur. İbadet, Allah için rıza ile yapılan herşeyi kapsar. Her ne ki helal kılınmış olarak meşrudur ve Allah için yapılması uygundur Allah için yapıldığında ibadet hükmü taşır. Bunun dâhilinde olarak Allah için yapılan, insanın öz varlığına varması içinde araçtır. Bu nedenden dolayı yakin gelene kadar ibadet et denilmiştir. İbadetler sonucunda yakin elde edilirse eğer ibadet yakin gelmek için değil, Allah'a sıfat ve esmalarını hakkı gereği duygusunda yaşamanın aracıdır. Yani ibadet hizmet niteliği kazanır… Ve ibadette evvela Allah kıble edinilirken, yakinliğin elde edilmesi sonucunda hizmet niteliği kazanması ile Allah ile halka yönelinir. Yakinden sonra ibadet, Allah'a hizmetin halka hizmetten geçmesinde biçim kazanır… Ve olması gereken olması gerektiği için yapılırken Allah'a yakinlik masivaya düşmeden hep canlı tutulur/ tutulmaya çalışılır. Hizmeti edenler hizmet ederken yaşadıklarının duygusunda Allah ile yakin bulurlar. Hizmet ederken hizmette Allah bulunur. Bu bağlamlarda hizmet insanın kendi için de yaptığıdır. Başlangıcında ibadet ise ibadet edenin kendi varoluşunu Allah ile hissetmeye de kapı aralar. İmanın şartları İnsanın ideal olan değer belirimlerine göre yaşamına yön vermesinin gereğidir. İdeal olana iman etmek yapısal olarak insan yaşamını hem iç dünyasında idealine bağlı yorumlamacı olarak inşa etmesinin, hem de dış dünyada olan biteni idealine göre yaşamasının gereğidir. İmanın şartları ile insan, idealine aldığı ile anlam ve değer ediniminde yaşamına yön verir. Bu bağlamda metafizik bir dünyaya sahip insan için imanın şartları hem yaşam duruşu edinmenin hem de karakter ediniminde sağlam bir zemin edinmenin gereği olarak görülürler. Dikkat edilecek olunursa İslam'ın şartları edimseldir ve amaçta belirene teslimiyet içerirken müslim olmanın ve müslim kimliğini edinmenin de gereği olarak görünür. 97 Tevhid Okumaları İmanın şartları ise ideal olanın kabul edilmesine göre kalbidir ve aidiyetleri ve sorumlulukları belirleyerek vicdanın tesis edilmesini sağlar. Ayrıca imanın şartları emin olunan ideal olana göre mümin olmanın gerekleri olarak görülürler. Şeyh Arslan Dımaşki'nin de dediği gibi iman halktan uzak kılar. Yakin ise kişiyi kendinden uzak kılar. İman ehli mümindir ki mümin, Allah ile bakar. Yakin ehli Ariftir ki arif, Allah ile Allah'a bakar. Yani iman ile mümin, âlemlere Allah ile bakarken böylesi mertebenin zemininde arif olan, âlemlere aşkın bakışımda, tevhidin gereği olarak öznellikte/ spekülatif –yansıtmalı- düzeyde şahsı olan ile şahıs belirimlerinde ki belirişine kulluk perdesinde müşahittir. İslam'ın şartları şahadet hariç vakte tabidir. İmanın şartları ise insanın iç dünyasında zamansızları olarak andaki değişmezleridir. İmanın şartları ile insandan amaçlanan ise zamansızları olarak değişmezlerini kendinde gerçekleştirmesi ve yaşamında da vakte tabi olduğu biçimde göstermesidir. Bu durumda İslam'ın şartları değer olarak özde edinilenin vakitte belirmesinin zemini olur. Böylece insan idealinde olanın değer olarak amaçta belirmesi ile edindiği ritüelleri doğrultusunda yaşamsal kılınan, sanatsal bir etkinliğin içinde kendini bulur… Ki kendine uyanabilsin. İslami çizgide İslam'ın ve imanın şartlarına –olmazsa olmazlarına- ek olarak bu çizgide tesis edilen vicdanın şartlarını da eklemekte yarar vardır. Vicdanın şartları Vicdan usun ilkeler –evrensel değerler doğrultusunda usun işletilmesidir. İnsani ilişkilerde ötekinin hak-had belirimleri üzerinden vicdan uyandırılır. İnsan kendini ötekini hak-had belirimlerine göre özeleştirisini yaparak sorgulamakta ise vicdan edinmeye başlar. Değerlere bağlı olarak vicdan uyandırılır. Değerler doğrultusunda aidiyet ve sorumluluklar ile belirli olan meşruiyetlere göre de vicdan edinilir. Vicdan üç zamanlıdır. Geçmişte kalan ama hatırası canlı olanlar doğrultusunda vicdanda, insan kendini kınayan ve hesabını görendir. Şimdiki zamanda vicdan ile hak-batıl ayrışımına ve değer belirimlerine göre olması gerek –doğru olan tercih edilir. Bu durumda vicdan, usun zekâ belirimine de haiz olarak, karar verme veya ahlaki değerlere göre yargıda bulunma melekesi olarak görülür. Gelecek zaman belirimine göre ise vicdan üzerinden yaşanan, geçmişin ve olanın tecrübeleri üzerinden kendiliğin değil de, ötekinin hak-had belirimlerine göre hareket edilmesidir. Vicdanlı insan sezgisinde bilir ki yaptığı her şeyin kendine geri dönüşümlü olarak yaptırımları vardır. Hem bu nedenden dolayı hem de ötekinin 98 Tevhid Okumaları hukukunun fedakârlık ile öncelenmesi sebebiyle vicdan üç zamanlı melekemiz olarak görünüş bulur. Zaten ussal olarak da üç zamanlı bakışımlarda bulunuruz. Tarihsel olgusallık, şimdi ve burada olan ve olabilecek olanın öngörüsü üzerinden bakışımda bulunuruz. Nefsi emmare mertebesinde de deneyimi edilenler, deneylenmek için yönelmiş olunanlar ve beklentisinde olunan, gerçekleşmesi istenenler olmak üzere üç zamanlı yönelmişliklerde bulunuruz. Üç zamanlı olmak demek sibernetik bilinç işlevselliğinde stratejik hesaplamalar yaparak karar almak ve uygulamada bulunmak anlamını taşır. Üç zamanlı olmayandan, kendilik bilinci edinerek kendi için hareket etmesini beklememek gerekir. Vicdan insana verilmiştir… Ve vicdan üzerinden insan ilkelerin veçhelenmesine sebep iradeye direnmese eğer gerçekleşen ilkenin duygusunda –hâlinde vücuda gelmesi ile insan olma niteliğini de kazanmış olarak tinde vücuda gelir. Böylece insan beşeri ilişkileri -yani her türlü biyolojik ve nefsi emmareye bağlı sebepgerekçeleri- üzerinden âdem iken vicdan ile insan olmayı bulur. Vicdan insan olmanın ön şartıdır. Had ve hak belirimlerine göre –adil- yaşamak, gelecek öngörüsüne göre ideal ve doğru olanı yaşamak, koşul ve ihtiyaç belirimlerine göre salih amellerde bulunmaktır. Vicdanın şartları tesis edilmeden insan tam anlamı ile İslam olamaz. Çünkü yaşam alanlarında –hem iç hem de dış dünyasında- Hakk'ı hak ve had belirimlerine göre yaşayamaz. İnsandan amaç edilen, hak ve had belirimlerine göre Hakk'ı yaşamasıdır. Adalet, vicdanda öncelen temel şarttır. Bununla beraber belirtelim ki vicdanın ve imanın şartları tinde hakiki insan olabilmenin şartlarıdır. Bununla beraber insanın doğada insan olarak görünmesinin tinsel şartları da vardır. İnsan olmanın şartlarıise okumak –öğrenmek-, anlam bulmak ve değer üretmek ile iç dünyada halk edilmek, ayrıca dış dünyaya edim ve üretimler ile kendinde olanın beyanı üzeri kendini hep yenileyerek özgün bir biçimde üretebilmektir. İnsan olmak kendini üretmekten geçer ki kendini zamanın ahkâmına göre yenilemeyenler, yeniden özgün bir biçimde üretmeyenler diğer insanlık safhalarının gölgesinde kendilerini bulurlar. Kendini zamanın ihtiyaç ve koşullarına –zamanın ahkâmına- göre yeniden üreten ve ürün veren insan tarih öznesi olan insandır. İnsan yenilenmemekte ve yeniden özgünlükte üretememekte ise tarih öznesi olmaktan öte tarih öznesi olanların –gölgesinde- nesneleri olurlar. İlim ve ahlak, insanın halk edilmesinde öncelenen şarttır. 99 Tevhid Okumaları 100 Tevhid Okumaları DUA Kulun ihtiyaçlarını başkasından değil, Rabbi olan Allah'tan dilemesi duadır. Dua bir nevi, bir çocuğun mevlasından ihtiyacının giderilmesini temenni etmesidir. Ne kadar sıdk ve samimiyetle ihtiyaçlı olunan istenirse eğer istenilen sonuçta verilebilir/ edinilebilir. Duanın gerçeği kulun rabbe yakinlik bulması için isteğini/duayı vasıta edinmesidir. Duanın kabulü ile kul, imanı ölçüsünce Rabbine veren olarak tanık olurken yakin gelir. Bu durumda dua, kuluna Rabbinin varlığının ispatıdır. Dua, Allah'ın kanıtlanabilir olarak varlığının gerçekliliğinin sınandığı yöntem olarak insanlığa hediye edilmiştir… Ama dua eden için dua Rabbi ile muhabbet bulmasının gereği olarak gerçekleşir. Kul rabbi ile dualarında konuştukça, duanın kabulü ile de Rabbi kuluyla konuşmuş olur. Önemli olan, Rabbimizle dua ile konuşmaktır ama Rabbin kulunun duasını kabulü ile kuluna konuşması muhabbete ve imanın kuvvetlenmesine sebeptir. Bu durumda dua bir ibadet olarak Allah'a yakinleştirici olma özelliği ile kulun yakinlik bulması üzeri Allah'tan gayri düşüren şeylerden uzak kılınmasının aracı olarak arınma yöntemidir. İbadet olan, hem arındırmalı hem de yakin kılmalıdır. Dua ile kul, Rabbine ihtiyacı doğrultusunda, acziyetinide göstermiş olarak kendisini sunar. Duanın kabulü ile de Rabb kulunu kabul ettiğinin mesajını duanın kabulü ile göstermiş olur. Bu neden ile dua hitap-muhatap ilişkisinde Allah ile rab sıfatı gereği kulunun mevlası olarak yakinlik bulması için gerekli kılınmıştır. Böyle olsa da dua, tasavvufta kulun seyri seferinin çocukluk devresidir. Hakk'a erişildikten sonra dua yapılası değildir. Çünkü yapılası olan, olması gereken ne ise onun eylemde ve tasarruf –potansiyellerin amaca bağlı gerçekleştirilmesi- gereği gerçekleştirilmesidir. İnsan için yetişkinliğin/ rüştün gereği olarak bu da olması gerekendir. Allah'a eren veli için olması gerekenin yapılması hak olandır. Bu mertebede dua belki başkaları adına Allah'a ricada bulunmak olur… Ki bu mertebede dua insanın kendi dışında tanık olacağı rabbi değil, kendi üzerinde hazır olan Rabbine müracaatıdır. Bu mertebeden ötesi ise onların ol dediği olur ayetinin mertebesinde insanın Allah'a ermekte yetkinlik edinmesidir… Ki bu düzeyde insanda ol diyen, zaten Allah'tır. Dua, kabul edilmesi ile Allah'ın ispatı, muhabbetullaha ermenin başlangıcı, kendini gerçekleştirmeye doğru yol edinmenin de başlangıç aşamasıdır. Seyri sefer iman, dua ve muhabbetle başlar. Duanın kabul görmediği durumda insandan istenen karşılaşılan koşul ve ihtiyaç durumlarında olması gerekeni kendisinin yapmasıdır. 101 Tevhid Okumaları Bu da insanın kendisini gerçekleştirmesi için gereklidir. Kendi dışında bulduğunun iradeyi gerçekleştirmesi, insanı nedenini dışında bulan çocuk gibi kılar. Kendi özünden hareketle iradenin gerçekleşmesini sağlamak ise insanın yetişkinliğinin bir göstergesidir. Bu nedenle dua, sonunda yerini eyleme bırakmış olarak kendini Rabbine bağlı olarak gerçekleştirmenin de başlangıç aşamasıdır. Dua sadece istemek ile yetinmek değil, istenene doğru yapılması gereken ne ise onun yapılmasını da gerekli kılar. Bu durumda dua ihtiyaçlı olunanı istemekten öte, isteneni edinmenin edimlerini hakkı ile yerine getirebilmek için yapılmalıdır. Duanın kabulü, istenenin edinilmesinin gereği olan edimleri yerine getirmekle mümkün kılınır. Ki duanın kabulünü de istenene karşı şevk ve azim ile edimlerde bulunmakta olduğumuzu gördüğümüzde anlarız. Bunun haricinde sadece naza dayalı ve beklenti içeren ve duanın kabulüne doğru sevk edici olmayan duaların kabulü, çocukluk devresinin saflığı ile alakadarlıktan öte değildir. İnsan saf bir gönülle Allah'tan bir şey isterse Allah kuluna vermemeye hayâ eder derler. Duada en önemli olan bir durumda dua eden ile dua eden arasındaki ilişkide dua edilen Allah'ın rububiyet sıfatları gereği dua eden kuluna kabul ettiği duanın karşılığını vermesi sonucunda kendisini ulûhiyet sahibi kılarak da rububiyet tavrında görünüşe taşımasıdır. Duayı en anlamlı kılan ayet kullarım Benden sual etmekteler. De ki Ben onlara yakinim, dua edenin duasına icabet ederim ayetidir. Allah, kendisine dua edenlerin Rabbidir. Dua eden kendisine yöneldi ve kendisinden istedi diye sevinir. Dua bir nevi Rabb ile tanışmanın aracıdır, Rabbe yakin gelmenin de aracısı olarak tenzihin gereğidir. Dua ile rabbine yönelen tenzihte Rabbine sığınmış olarak kabul görür. Bilinmeyi isteyen, kendine dua edilmesi ile tanınmak istemekte. Yalnızca kendisinden istenmesi ile de la ilahe illallah (ın) yaşanmasını takdir etmekte. Dua ile kul, şirksiz olarak Allah'a yönelmiş olması ile kulluğunu bulur. Kul olanın ise duası kabul olur. Dua konusunda dikkat edilecek bir noktada istenen gerçekleştiğinde istenenin gerçekleştiğine tanık olacak idrakte bulunulmasıdır. İnsan istedikleri verildiğinde, duasının gerçekleştiğinin idrakinde olduğunda yakinlik hâsıl olur. Dua hep olması gerekendir… Ama kabul sürecinde ve yetişkinlik sonucunda yerini, eyleminde olması gerekeni gerçekleştirmeye bırakmalıdır. Duada önemli olan bir durumda, irade ve iradenin gerçekleşmesidir. İnsan varoluşunu idealar zemininde iradeye bağlı gerçekleştirir. Duada irade etmek ile irade birliğinde insanın kendi öz varlığına yol bulması gerçekleşir. Allah bir kulunu 102 Tevhid Okumaları kendine murat etti mi, dua etmesine sebep acziyetle –dertle- karşı karşıya bıraktırır. İsteyen kendi, gerçekleştiren de kendidir. Ben istemeden siz isteyemezsiniz ayetini bu bağlamda da anlamak gerekir. İrade öz varlıktan –şahsı mutlaktan- hareketle mevcudatta görünüş bulur ve gerçekleştirilmesine doğru hareket devam eder. İrade edilenin evvelde –iç dünyada öncelenmesi sebebiyle her fiil Allah'a bağlı olarak gerçekleşir. Dua'nın kabulü ile buna tanık olmak da bir fiil deneyleyerek gerçekleşir. Samimi duada iradenin gerçekleşmemesi söz konusu değildir… Ama hikmetine bağlı olarak iradenin ne vakit gerçekleşeceği ucu açık ve belirsizdir. İsterken kul, verirken Allah, kulunu kendine murat eder. Bu nedenle kulun isteğinde, Allah kendisinin irade ettiğini gizil tutar. Tevhid bahsi dâhilinde fena mertebelerine de kısaca değinmekte ve hatırlatmakta yarar vardır. Zaten bir alt başlığın ana konularından bir tanesi de fena mertebeleridir. 103 Tevhid Okumaları 104 Tevhid Okumaları Başka bir deyişle de tasavvuf Allah'a erdemler ve irfan ile varmak ve güzel ahlakın gereğinde irfan ile ideal olanda gerçek olanı yaşamak demektir. Tasavvuf tevhitte/ irfanda bilinçlenen insanın, erdemlerde Hakk'ı hakikatine bağlı olarak hakkı gereği yaşaması gerektiğinin bilincinde yaşamasıdır. Tasavvuf, insan olanı bulmak ile başlar. İnsan bulunduğunda, insan olmaya örnek olan ile iç dünyada ilkeler ile insan, anlam-değer bağlamında eylemleri üzerinden duygusunda ve iradesine bağlı olarak inşa edilir. İnsan bulunmadan Allah da bulunamaz. Kâinat üzerinden Allah'ı bilebiliriz ama insan ile Allah'ı bulabiliriz… Ve Allah'a insan kendisinde kavuşabilir –erebilir. Bilmek, bulmak ve ermek tasavvufun gerçekleştiği alanları belirli kılar. Bilmek, ilim ve tefekkür bulmak, edim (amel) ve tanıklık ermek ise öznellik ve yaşamak düzeylerinde, sufinin yaşamını ereğine bağlı olarak belirli kılar. Tasavvuf, âdemliğin nedenselliği ve ne için olduğunun düşünsel düzeyde aranması ile başlar, insanı bulmak ile devam eder. Âdemi aramak, insan olarak kendi bulmak ve Hakk'ı da insanlığında bulmak ile sonuçlanır. Nerden gelinmekte, nereye gidilmekte kimden gelinmekte, kime gidilmekte nasıl ve ne için varolunmakta ise varlıksal olarak kendilik sorgulanmaktadır… Ve âdem kendi varoluşunun derdine düştüğünde tasavvufun kapısı aralanmış olur ve insan olarak kendini bulmaya doğru yol edinilir. İnsan ise kendini inanmışlıkta bulur. Aslı ile varolunduğunun bilincini edindiğinde ise aslına inanmışlığında değil, aslının kendi olduğunun şuurunda bulunur ve insan olduğunun inanmışlığında kendini bulunur. Âdemi aramak ve insanı bulmak, Mehdi veya Mesih beklentisi gibi değildir. Âdemin kendiliğini araması insanı bulması bir yönü ile de her zamanda hazır olan hazreti insana geri dönmesidir. Hazreti İnsanda –insanlıkta- Allah'a ermek, tasavvufta öncelenendir. Hazreti İnsan hem şahsı manevidir hem de hazırda örneği bulunan İnsanı Kâmildir. Birilerini beklemek yerine insanda, insanlıkta hazır olanda âdemliğin aranması ve insanın bulunması gerekir. İnsan dışında, meleke kuvvetleri güçlü olan mahlûkatı önceleyen her türlü öğreti de insanın insanlığına, Hakk'a, kendiliğine kendini ötelemesidir. Tasavvufta gaye, Allah'a ermek ve insanlığını Allah ile bulmaktır… Ki hizmete öncelen hep insandır. Nübüvvette dahi hizmet, Hakk adınainsana yapılır iken insanın insanlığını bulması için değil midir. 105 Tevhid Okumaları Şuurlu ve bilinçli her mevcut, ereğe bağlı kendiliğini aradığında veya anlam arayışında bulunduğunda kendini tasavvufta bulur. Tasavvufta erek edinilen hangi varlık düzeyi ise ona göre amaç belirimleri doğrultusunda yapılacaklar belirli kılınır. Bu da amaç edinilene ulaşmakta, insan doğasındaki sıfat ve esma –tavır- çeşitliliği sebebiyle yöntem –tarik- çeşitliliğine sebep olur. Önemli olan ise varılması erdem –şeref- olarak görülene varmaktır. İnsan yapısal düşünür ve amaca bağlı olarak değer edindikleri üzerinden yapısal hareket eder ve ürünler verirken yapısal –merkeziyetçi- olarak yaşamı her türlü alanda biçimlendirir. Yol (tarik) amaca bağlı yapısal bir uygulamadır. Böyledir ama yaşam ilişkilerinde yapısal kılınan zemininde hareket edilse de yaşananlar sonucunda duygusunda insanın neye hamilse, hamil olduğunu gerçekleştirmesi üzerinden insanlığını özgünlükte bulması yapısallığa aşkın olarak kendini bulmasıdır. Bu nedenle insan yapısallığa aşkın olarak varoluşunu bulur ve yaşar. Âdemi aramak, her ne kadar yapısal veriler üzerinden gerçekleşse de insan, iç dünyada anlam-değer bağlamında, duygusunda yaşadıklarında kendini bulur. Duygusunda ve iradesine bağlı yaşananlarda kendiliğe dışsal kalınmadan varoluş, nesnesi üzerinden deneyimlenir. Yapısal olan, nesnel düzeyde ussaldır… Ve ussal olan, kendiliğe dışsal olarak nesnesi üzerinden ikilikte ötekiye tanıklıkta belirir. Ussal olanda ya – ya da belirlenimlerinde yargısallık vardır. Öznel olanda ise irade ve duygusuna bağlı olarak ussal olanın hem - hem de belirimlerinde tavırlara zemin olduğu görülür… Ve insan, duygusunda yaşadıkları ile de yapısallığa –ussal olana aşkın bakar ve yapısallığa aşkınsal olduğu, gerçekleştirdiklerinde yaşar. Belki de bu yönü ile tasavvuf zorunlu kılınan sisteme, putlaştırılan nesnelliğe ve ussal ifade edilenin öznelliğe galip gelmesine bir itiraz olarak yitik özne olmaktan aşkın özne olmayı sezgisinde önceleyen olması ve nesnesine aşkınsal duygusunda yaşamayı, özneyi -insanı önceleyen olarak postmodern söyleve yakın durur… Ve yapısallığı olumsuzlamaktan öte, yapısallığı insanın kendini gerçekleştirmesinin aracı kılar. Önemli olan da yapısal ve nesnel olanın amaç edinilmemesidir, hak ve hakikate göre değer beliriminde amaç edilene bağlı olarak işlevsel kılınmasıdır. Amaç kendini gerçekleştirmek olmalıdır… Ki bu bağlamda tasavvufta insan, kendini ararken kendini gerçekleştirmesi gerekendir. İmamı Rabbani'nin Muhyiddin Arabî'ye getirdiği eleştiriyi de yapısallık ve öznellik bağlamında ele almakta fayda vardır. Yapısal olan kâinat ve yaratıcı özne arasında organik ve duygusunda yaşanan bir bağ kurmak yerine aynı olduklarının yargısına karşı, Rabbani tarafından bir itirazın ifade edildiğini söyleyebiliriz. Rabbani Beyazıt Bestami'nin Cübbem altında Allah'tan başkası yok ifadesini de bu bağlamda, 106 Tevhid Okumaları beden-özne aynılığından daha çok, duygusunda yaşanana dikkat edilmesi gerektiğini belirtir ve örnekler. Âlemler ile Allah'ın aynılığına itirazda yapısal kılınan –ussal olan ile yargısında ikilikte bulunulurken, duygusunda yaşanan da kendine dışsal kalınmadan şahsiyetin deneyimlenmesi arasındaki ince çizgiyi görmek gerekir. Devleşen yapıda –sistemde, tapınılan nesneler ile niteliği dışında yüklenmiş değerlerde inandıklarımız, kendi elimiz ile yapıp da kendine yitik özneler olmamıza sebep olanlardır. Dinde putperestlik olarak kabul görenlere dikkat ettiğimizde din, davet ettiği ile gerekçesinde postmodern bir söyleve haizdir. Zaten sürecinde gerçekleşene dikkat edildiğinde öznelliğin öncelenmediği durumlarda varlık olarak Allah şahsı ile müdahildir… Ki öncelenmesi gereken özneye dikkat çekilir. Her zamanın ahkâm ve mertebe açılımlarında da buna farklı açılardan tanık oluruz. Bu durumda her sürecinde gerçekleşende Allah'a tanıklık kaçınılmazdır. Ussal –yapısal olanı eylemde aşmak, eylemde gerçekleştirdiklerinde öznelliğini bulan insanın sisteme aşkın yaşaması, -sadece tüketen, nesnesinde ve arzularında kendine yitik öznenin kurtarılması- tasavvufta öncelenendir. Bu nedenden olsa gerek ki tasavvufta, önce insan denilmekte ve ilim irfana katılmaktadır… Nesnesinde değil, duygusunda yaşananda insan bulunmaktadır. Sen-ben rıza ile paylaşımda aşılır, Bu yapılırken de iktidar arayışına, nefsi emmareye galip olarak öteki ile yabancı olmaktan kurtulup biz olmaya kapı aralanır. Çoklu ilişkilerde insan biz olacak ise sevgi, rıza, tevazu, hoşgörü, aynı zeminde varoluş vb. ile bilinçlendiğinde selamı bulması gerekir. Ki tasavvuf ile öncelenen de bir anlamda budur. Demem o ki insan bulunduğu sistemleri devleştirmeden, nesnelerini tapınılacak hâle getirmeden, eli ile yaptıkları inanç dayanakları olmadan vb. arzularını sınırsızca yaşamadan, olması gerekeni görememekte. Kendine yitik özne iken, ötekinin hukukunu da yitirdiğinde hakikate yitik özne olarak kendini bulur. Kendisine din ile teklif edilene ise tasavvuf ile erme olanağı bulur. Kendisine teklif edilen ise yitiklikten, kendine yabancı durmaktan kurtulmaktır –hüviyeti Hakk'tır. Mutlak özne ile aşılamaz ve tüketilemez olan ile kendilik bulunduğunda ise her nesne –sistem kendini gerçekleştirmenin nesnesi olmaktan öte değildir. Yapısal zemin üzerinden kendiliğin tecrübe edilmesinde, özellikle sohbet ve melâmetin tasavvufta tarik olarak yöntem edinilmesi, öncelenmesi önem gösterir. Çünkü sohbet, duruma, ihtiyaca ve talebe göre duygusunda anlam-değer akışında aslına bağlı olarak gerçekleşirken, özgün bir yaratım alanı -anı oluşmasına sebeptir. 107 Tevhid Okumaları Melâmette ise amaca doğru yürürken nesnel yapısal kılınanlardan öte öncelenen, yaşamın kendisinde insanın, tecrübeleri doğrultusunda varoluşunun anlam ve değerini duygusunda keşfederek yaşamasıdır. Tasavvufta tarikler bir çeşitlilik olsa da tasavvuf sohbet ve melâmette görünüş bulur. Özvarlığından hareketle varoluşunu duygusunda tecrübe etmek, tasavvufta öncelenendir. Sohbet insana varlık aynası iken melâmet de insanın nesnelliğe bağlı yapısallığı amaç edinmeden kendine yol bulmasını kolay kılar. Sohbette insan, Allah'a, kendine yol bulur melâmette ise insan, yaşam ilişkilerinde Allah'ı erdemlerin duygusunda asli olarak yaşama olanağı bulur. Melâmet derken de tarik olarak Melâmiliği kastetmemekteyim… Melâmet sözlükte ayıplama, kınama, çıkışma anlamlarını içerse de kastettiğim nesnel yapısallığı amaç edinerek, dışa yönelmişlikte takılı kalınmasına, kendiliğin öncelenmesi ile itirazda bulunarak ilkeli tutum ve davranışlarda bulunmaktır. Melâmette öncelenen insandır, özeleştirisi -vicdanı- üzerinden insanın kendilik bilincini edinirken olması gerekenleri yapmasıdır. Her ne durumda olunursa olunsun, Allah içinken insan için, hayırlı olan tutum ve davranışlarda bulunulmasıdır… Ama Melamiliğin nesnel yapısallık içeren tariklere karşı itirazını da önemsemek gerekir. Kendi nefsi ile mücadele içinde iken nefsi emmarenin arzularını yerine getirmemek için aykırı tutum ve davranışlarda bulunmak, Melâmilikte görülen bir durumdur. Melâmette aykırı olmak, nefsi emmarenin keyfiyeti doğrultusunda arzuların fantezi düzeyinde gerçekleştirilmesi değil, nefis emmareye aykırı tutum ve davranışlarda bulunulmasıdır. Böylesi, ilkeli olan her tutum ve davranış nefsi emmareyi edim ve yargısında kınamak anlamını da içerir. Önemli olan ise nefsi emmareyi kınamakta –melâmette- kalmak değil, ötekinin hak-had belirimlerine göre de insani ilişkilerde hakkaniyet ilkesi gereği letafet sahibi, fütüvvet ehli olarak tutum ve davranışlarda bulunmaktır. Toplum, nesnelin yapısal dünyasında dışa dönük yaşıyorsa eğer -ki dışa dönük yaşamak toplumsal ilişkinin gereğidir-, hakkaniyetli olmayı varsın yanlış anlasınlar veya aykırı görsünler. Önemli değil. Toplumsal yaşamda faziletli yaşamak ve insanın hayrına tutum ve davranışlarda bulunmak ve bu doğrultuda insanın kendini gerçekleştirmesinin imkânlarını kullanması aykırı görülmekte ise toplumsal yapısallığın eleştirisi olarak aykırılık şarttır. Nefsi emmaresi ile yaşayan insana, idealde insan olmayı örneklemek gereklidir. Bu durumda güzel ahlak, eylemde görünüş bulan değerlerde insana ayna tutulması gereklidir. 108 Tevhid Okumaları İlkeler tinde gerekliliktir. Gerekli olduklarını, nefsi emmarenin hep kendi için olması ve hep kendi için kılmaya çalışması sebebiyle toplumsal yaşamda öteki ile ilişkide olması gerekli olanlar olarak tecrübe etmekteyiz. Ötekinin hukuku ilkeleri, birlikte yaşamın sürdürebilirliği için zorunlu kılar. Hukuk ise ilkelerin toplumsal yaşamda idealize edilmesi çabası olarak görünür. Tasavvufta öncelenen ise Allah'ın hukukudur. İnsan üzerinden kendini gerçekleştirme iradesinin ereğinde gerçekleşmesidir. Tasavvufta gaye Allah'a ulaşmak/ yakin ve insanı kâmil olmaktır. Amaçta nedenlerin belirli kılınması sebebiyle de sezgi, keşif, tefekkür, tecrübe ve duygulanım/hâller üzeri yaşananlar, sibernetik bir seyir durumuna sahiptir. İnsan seyri sefer sürecinde Allah'a erdiğinde varlık olarak kendindedir. Âlemlere döndüğünde ise hizmette kendini gerçekleştirmenin zevkinde yaşar. İnsan hizmetinde nedeni kendi olmadığının bilincinde olarak, nedeni olanı gerçekleştirdiklerinde yaşarken oluşta kendini bulan olur. İnsan için yokluktur demek yerine hiledir demeyi tercih etmekteyim. Çünkü yokluk mahiyete tabidir. İnsan ise mahiyet sahibidir. İslam tasavvuf sürecinde tevhid tevhidi vücud, tevhidi şuhud ve tevhidi kusud gibi itikat ekolleri ile gelişim bulmuştur. Bu başlık altında işlenmesi gereken 1. Muhabbetullah Hitap-muhatap ilişkisinde tanışma, buluşma, kavuşma evresi. Muhabbetullahın gerçeği ise sevmektir. Sevmek aşk ile sevmek olunca insan, sevdiğinde kendini tüketir ve sevdiğini kendinde doğurur. 2. Marifetullah Her varlık kendi ile bilinir. Allah ile Allah'a tanık olma ve O'nun şahsının bilgisi ile olup bitmekte olanları kritik etme. 3. Hizmet Hakkaniyet ilkesi doğrultusunda öteki ve nesnesi üzerinden ilişkilerde Allah için edimlerde ve üretimlerde bulunurken Allah'ı hakkı ile yaşamanın gereğidir. Hizmet marifetullahtan önce, ilkelerin eylemde ve üretimlerde gerçekleştirilmesi gerekli kılan Müslimlik mertebesinde görülür. Bu mertebede kul Allah'ı kendine dışsal bulur ve ikilik perdesinde yapılması gerekenleri yapması ile hizmetini –ibadetini bulur. Allah ile edinilen marifetullahtan sonra ise hizmet, kulun Allah'ı Rabbi sıfatı ile bulurken, sıfat ve esma tavırlarının gereğinde yaşanmasında gerçekleşendir. Böylesi hizmette kul, kendi olanı, hizmet gerçekleşirken 109 Tevhid Okumaları veya sonucunda kendi olarak bulur. Hizmet, -sonucundan bakıldığında, kulluktan ilahiyata yükselmenin gereğidir. Kul hizmetinde Allah'ı buldukça tevhitte bakışım sahibi olarak seyirdedir… Allah'a erdikçe ise ikiliğin perdesinden kurtulmuş olarak öz kendiliğini bulur. Hizmet, Allah ile özgürleşmenin gereğidir… Ki kul olunmadan, insanın aslına ve ahretine bağlı olarak özgürleşmesinden bahsedemeyiz. İnsan, seyri seferde hatmi meratib ederken, ya celvette halvet ya da halvette celvet ile Rabbi olan Allah'a yol bulur. Celvet, bulunduğu konumu, alanı terk etme anlamını içerir. Halvet ise tenhaya çekilme anlamına gelir. Böyle olsa da tasavvufta celvet, halk için halka Hakk'ın sıfatları ile geri dönmeye denir. Halvet ise Hakk için halktan uzaklaşmak anlamını taşır. Halvette celvet de Hakk için halk terk edilir. Kalp yurdu sahibine teslim edilir. Celvette halvette ise halkın içinde iken mevki, makam vb. terk edilerek halk ile asgari ilişkilerde bulunularak Allah'a, Allah için yapılan edim ve üretimler ile hizmette iken ermeye yol bulunulur. Sonuçta ise Hakk'a hizmet için, halkın iyiliği için Hakk'tan halka dönülür. Özünde Hakk ile dışında halk ile olunur. Bu üç başlık ile beraber işlenmesi gereken iki başlık daha vardır. I. Fena mertebeleri İnsan benliğini hilede bulur ve hilede bulduğu benliğinin olduğundan emin –inanmış- olarak benlik sahibi olarak tutum ve davranışlarında gizli şirkte bulunur. Allah ise bana kendin ile gelme der. Tasavvuf ehli için fena, gizli şirk olan benlik hilesinden kurtulup Hakk ile kendinin kaim ve daim olduğunun idrakine ve hâline ermesidir. Fenadan istenen muhabbettir. Sonuçta edinilecek olan ise Allah'a kulun kulluk bilinci itibarı ile kendi için değil de Hakk için oluşu ile ermesidir. Fenanın doruğu fakr-dır-. Fakr mertebeleri sonucunda kul bekaya ermiş olarak kendi iç dünyasındaki bütünlüğünü Allah ile bulmuş olur. Fena mertebeleri muhabbet mertebeleridir ki aşkın şiddeti ölçüsünce kul, nefsi emmaresinden yana fena buldukça Allah'a erer. Fena mertebelerinde insandan istenen, kendisi varken Allah'a eremeyeceği sebebiyle kendi yokluğuna ermesidir. Terk etikleri ile öz varlığına yol bulurken kendinde olumsuzlayamayacağı –terke edemeyeceği olan ile kendiliğini bulmasıdır. 110 İlmen yakin, ayn-el yakin, hak-el yakin. İlim ile tanıklık mertebeleridir. Tevhid Okumaları Tevhidi efal, tevhidi sıfat, tevhidi zat. Kâinat seyrinde Allah'a tanıklık seyridir. Tevhidi efal, tevhidi sıfat, Zat. İnsan olma sürecinin seyrinde Allah'a tanık olma seyridir. Fenafiş şeyh, fenafir resul, fenafillâh. İnsan olanı bulduğunda insana biat ile Allah'a erme seyri. Bu seyirde öncelenen kâmil olan insana muhabbettir. Kâmil insan sevildikçe insan kendi aslına da yol edinir. Çünkü kâmil insanda kendini görünüşe taşıyan Allah'tır ve Allah ile insan kendisini bulmaya yol edinir. Tasavvuf, idealde bulunan insanın –ötekinin yaşanması üzerinden insanın kendini bulma seyridir. İnsan olanı -insanlığı, insan yaşadıkları üzerinden keşfeder. Bu mertebede gözden göze, özden göze, gözden öze, özden öze seyri ile şahısta aynılık, sıfatlarda –esma tavırlarında birlik ve eylemde amaca bağlı olarak (Allah'a ermek) nesnesine aşkın bütünlükte kendini bulmak istenendir. İnsan fenafillâhtaise ayn-el yakin her anında Allah iledir hak-el yakin de ise daim salâtta kendini eylem ve ürettikleri üzerinden Rabbi olan Allah ile bulur. Allah'ta kendini bulur ama kulluk perdesinde en yalın biçimde –saflıkta Allah'ı ihlâsı üzeri yaşamaktadır. Fena seyrinde önemli olan sevgiye, aşka, şevke bağlı olarak Azim esması gereği kulun erek ile rabıtalı (bağ kurmuş olması) olarak istikamet edinmesidir. Kıble istikbal olarak bilincin önünde dururken, edimlerde yaşanan olarak gerçekliğine tanık olunur. Kâinatta Allah'ı biliriz ama insan kapısına varmadan Allah'ı bulamayız, İnsanda Allah'ı bulmadan da kendimizde Allah'a kavuşamayız. Pir idealde durandır, mümkün duygusuna –hâline bağlı olarak yaşandığında, kendisi olana da ermek imkânı edinilir. İnsan insana kavuşmadan yol belirsizlikte fıtrata veya hanif olarak sadece yaşanması ile yürünendir. İnsan bulunduğunda ise yolda belirsiz olan belirli kılınır. Hak olan söz talim edildikçe Allah'a ermemek 111 Tevhid Okumaları uzaklarda kalır. İnsan yaşar O'nu, yaşadığında kendi olarak bulacaktır O'nu. İnsanı bulan ise İnsan cemalinde seyredecektir Rabbi olan Allah'ı. Kâh esma tavrında kâh sıfat belirimlerinde. Bu mertebelerde dikkat edilmesi gereken bir konu da ruhbanlıktır. Ruhban, Allah adına iş görmeye çalışan ve maneviyatta kendine vazife çıkaran kişilere denir. Pirin, (şeyhin, mürşidin) bundan farkı kuldan değil, Allah'tan ruhsatlı olması sebebiyle, üzerinde iş göreni Allah iken kendine durumdan vazife çıkarmamasıdır. Ruhbanlık dinde otorite olarak insanın kendini hakkı gereği gerçekleştirmesinin engelidir. Bu da kilise tarihi ile tecrübe edilmiştir. Tariklerde ise taliplerin mürşitlerinden tövbe almaları, yersizce himmet beklemeleri Piri, talibin taleplerine bağlı olarak bir nevi ruhban kılar. Tarikten amaç, yersizce taleplerde bulunmak değil, olması gerekenler yaşanırken talibin taleplerini hakkı gereği yerine getirirken kendini gerçekleştirmesidir. Pir her ne kadar ruhban olmasa da Allah ile birebir yaşanması gerekenler öznel olarak deneyimlenirken, pirden olmaz işler istenmemelidir. Talipler yaşamda kendi başlarına yürümeyi öğrenmesi gerekenlerdir. Pirlerini ruhbanları kılması gerekenler değildirler. Elbette ki pir bize ayna olacak, bildiği ile irşat edecek, vicdanda aydınlanmamıza ışık tutacaktır. Bunda önemli olan ise talibin piri ruhban edinmemesidir. Tariklerde ruhbanlık, taliplerin talepleri üzeri çocukluk devrelerinde pirlerine yakınlaşmanın vesilesi olarak gerçekleşir. Bu da yetişkinliğe ermenin bir gereği olarak ilk evrelerinde olur… Ve kısmen de olması gerekir. Çünkü çocukluk devresinde insan, rububiyetin gereği kâmil insanı dayanak edinir/ edinmesi de gerekir. II. 112 Terki dünya, terki ukba, terki terk. İnsanın gönül dünyasına değeri dışında koyduklarını terk etme seyri. Gönül Allah yurdudur, kendisinden başka biri ve neleri istemez. Beka mertebeleri Beka, daim olan mertebe seyri safhasında hem uhrevi âlemlerde seyir edilir hem de öznel olarak insanın kendini bulduğu insanlık Tevhid Okumaları hilesinden uyanılmış olarak Allah ile öznellik değil de özneliğin idrakine erilir. Fena mertebelerinde kul kendi olanı kendine dışsal bulmuş olarakyakin gelir. Beka mertebelerinde kul, kul olmadığının bilincinde kendi olan ile sadece kendidir. Ben olan ben-e ermiştir. Kendi olanı kendi olarak bulmuştur ki Benlik bu mertebede haktır, hilede ki kendilikten kurtulmuştur. Bazı beka mertebelerinde, uhrevi olan değişmez âlemler de seyir edilir… Ki böyle seyirler, kul bilincinde gerçekleşse de uhreviyete aidiyet sebebiyle beka seyri olarak kabul görmüştür. Miraç hadisesi de buna örnek verilebilinir. Bekabillah, bekada fenafillâh, bekayı nevand. Uhrevi mekânsal mertebeler seyridir. Hak-el yakindende yakin. Öz kendiliği ile bilinçlenenin, nesnesi üzerinden ilişkilerinde Allah'ı yaşadığının bilincinde olduğu mertebedir. Allah'ın esma ve sıfat tecellisi, ismi faal gereği tavırlarında tezahür etmesi seyridir. Kulun edimleri üzerinden Asli tecellide Allah görünür. Hak-el yakinden de yakin mertebesinde, esma ve sıfatları fena tecellisinde müşahede edeni değil de baki olandan hareketle yaşanmasında eylemde Allah kendini görünüşe taşır. Cem, hazreti cem, cem-ül cem, ahadiyet-ül cem. Bu mertebeler şahıs mertebeleridir. Öznelliğine uyanışın mertebeleridir. Bu başlık altında işlenmesi gereken bir konu da Şeriat. Hukukun sürdürebilinir bir toplumsal yaşam için gerekliliği ve öngörülür bir gelecek tahayyülü ile ilerlemek için zorunluluğu önemlidir. Vicdan, korku, haklar, hadler ve adalet bu başlığın ana konularıdır. Şeriat, nefsi emmarenin tabiatı doğrultusunda güvenilmez olan insan ile neden bulur. İlkelerin toplumsal yaşamda görünüşü ve ilkelerde tavırlarda bulunan Allah'ı kendisini insan tini üzerinden görünüşe taşımasının tinsel zeminidir. Şeriatta sabır istenir. Şeriatta sabır ise ereğe bağlı tutarlı tutum ve davranışlarda bulunmayı gerektirir. 113 Tevhid Okumaları Şeriatta önemli olan, suçun meşru görülmemesi için cezanın hak olmasıdır. Ceza hak görüldüğünde ise gelecek belirimi olarak önünde durduğu içindir ki insanı, hukuka göre stratejik düşünmeye evriltir. İnsan hukuk ile bireysel olarak stratejik düşünmeye aşkın olarak ötekinin hukuku üzerinden stratejik düşünmek zorunda kalır. İslam hukukunda ceza hükmünde öncelenen ise kısastır. Kısasta suç olarak yapılanın birebir karşılığı suçluya uygulanır. Böylece ötekinin acısını hissetmeye olanak da verilmiş olunur. Ötekinin acısını bilmeden insanın nefsini ötekine göre sınırlamasında terbiye etmesi beklenemez. Ayrıca toplumda intikam hissinin de adaletin sağlanmasıyla önüne geçilmiş olunur. Kısasın uygulanması ile hem toplum vicdanı rahatlar, hem de suçu işleyen teselli bulur. Böylece bireysel olarak yaşama tutunma nedeni bulunurken toplumsal olarakta toplumun siyasal ve ahlaki meşruiyet sınırları belirlenmiş olunur. Kısasta ceza, suçun meşru olmadığının ve ceza hükmüne göre akıbet bilincinin edinilmesi gerektiğinin aklını verir. Toplumda meşruiyet sınırları belirdiğinde evrenseller toplumsal yaşamın gerçeği olarak görünüş bulurlar. Kısas, tinde ilkelerin adalet zemininde yaşanmasının da gereğidir. İlkeleri yaşayan insanda ise Allah, sıfatları zemininde esma tavırlarıyla görünüş bulur. Bu da insanın tinde hayat bulması için gerekli olandır. Böyle olsa da kısas ile hedeflenen –öncelenen en önemli durum toplumsal yaşamda cezanın caydırıcı olması nedeni ile emniyetin sağlanmasıdır. Böylelikle sürekli ve sürdürülebilir bir toplumsal yaşam hedeflenir. Bunun ile beraber suçlunun ahret hesabının, cezasının burada verilmesi sebebiyle kaldırılmasıdır. Bu da ahrete iman düşünüldüğünde hem insanı terbiyesi bağlamında sınırlayıcı olması hem de geleceğini kurtarması adına önemlidir. Ceza hükmüyle adaletin tesis edilmesi suç işlemede caydırıcı olduğunda gelecek öngörüsü ile toplumsal yaşam kolaylaştırıldığı gibi emin adımlarla geleceğe doğru yürünür. Kısas ile ahret azabının kefaretinin ödenmesinden dolayı da hesabı görülecek olmamanın rahatlığı ile yaşanır. Kısas hem psikolojik, hem toplumsal hem de ahret ve akıbet adına insan için hayati önem taşır… Ayrıca tinde ilkeler ile hayat 114 Tevhid Okumaları bulmanın gereğidir. Adalet, toplumsal yaşamda insanın hikmetinin görünmesinin gereğidir. Şeriat (hukuk), nefsi emmare sebebi ile toplumsal yaşamda öteki ile ilişkilerde edinilmesi gereken olarak görünür. Şeriatta yasa, evrensellere tutunmak için gereklidir. Nefsi emmare sebebi ile şeriat, insanı insan ile olan ilişkilerinde kendini meşru olan hak-had belirimlerinde gerçekleştirmesinin gereğidir. Şeriat, insani olduğu kadar –doğaya tâbi ve tine ait olarak insan yaşamı öncelendiğindeinsan için olandır. Tarik. Nafile ibadet yoludur. Sevgi, hakkaniyetli olmak ve yakin gelmek bu yolun gereğidir. Tarik erek beliriminin değer olarak içselleştirilmesi, ereğe yetişilmesi, ereğin yaşamda görünüşe taşınmasının gereği olarak belirir. Tarikte izlenen ise metot uygulaması ile değer belirimine göre sonuç almaktır.Tarikte sabır istenir. Tarikte sabır ise sadakat gerektirir. Tarik, insanı bulmak ve insana hizmet ile Allah'a ermenin yol olarak yöntem kılınmasıdır. Pir denilen Allah'ı insanlığında bulmuş olandır ki sonuçta kendisine erişilmesi ile Allah'a da erme olanağı da edinilmiş olunur. Mürşidi olmayanın mürşidi şeytandır denilmiştir. Bundan kasıt, mürebbisi olmayanın nefsi emmaresine tutsak olacağıdır. Nefsi emmare ise idealde duran ve iş gören insan bulunduğunda terbiyesi mümkün olandır. Mürebbisi olan ise korku ile had belirimi, aşk ile de olması gerekenleri şevk ile yaparken nefsi emmaresini terbiye eder. Tarikte öncelenen doğaya ait sebep- sonuçlar, biyolojiye ait sebepgerekçeler ve psikolojiye ait arzularına göre ideal görülen beklentilerin aşılmasını sağlayarak insani hassasiyetlere, geri dönülmesi ve evrensele bağlı değerler edinilmesi ile insan olunmasıdır. Tarikten amaç insan yetiştirmektir. İnsan ise Allah'a kendinde kavuşmuş olmalıdır ki hizmetinde insanı kıble edinerek Allah'a hizmet etmiş olması ile Allah'ı hakkı ile yaşamış olsun. Bu olduğunda insan nedenini ereğinde yaşadığı Rabbi olan Allah ile bulmuş olur. 115 Tevhid Okumaları Tarikatta yapılan nafile ibadet ve riyazetler ile insanın, insani duygu ve hissiyat melekelerinde duyarlılığının artması da amaçlanır. Böylece sezgi, keşif ve idrakte basiretinin artması, Allah ile nurlandıkça da gerçekleşir. Amaç nura erdikçe, ilmi ledün ile basiret – görüş- sahibi de olmaktır… Ve insanın Allah'ı rabbi sıfatlarında duygusunda – hâlinde- hakkı ile yaşamaya olanak bulmasıdır. İlkeye bağlı eylem pratiği, melekelerin kuvvetlenmesini sağlarken, değerlere bağlı olarak insani duygulanımlarda (merhamet, sevgi, af etmek, sorumluluk vb.) duyarlılığın artmasına da nedendir.İnsan olunacak ise eğer duygular ve insani duyarlılık varoluşsal gerekliliklerdir. Hakikat. Allah'ın bilgisine ermektir. Allah bilgisine göre de rızaya ermeyi gerektirir. Rızaya ermek hakkaniyetli tutum ve davranışların sonucunda elde edilir. Fedayı nefs ve fedayı can ile bu mertebe,Allah'a adanmışlığın mertebesidir. Bildiği Allah'ı değer olarak görüp O'na adanmayanlar hakikatin bilgisinde kalmışlardır. Hakikatte öncelenen âlemleri mevcut nesnel gerçeklerinden öte, aslına bağlı gerçeklik belirimine göre tevhidin gereğinde keşfetmektir. Hakikat sahibi Allah'a, mevcudata aşkınsal olan öznel seyrinde, mevcudata aşkın bakışım ile tanık olmaktır… Ve insanın Allah'ı, öz şahsı olarak bulmasıdır. Allah'a Allah ile tanık olmaktır. Hakikat iç dünyanın, mikro evrenin gerçeğidir. Dış dünya belirimi/ belirimleri ile iç dünyanın hakikatin göstergeleridir. Marifet. Hakikat bilinendir, tanık olunandır önemli olan ise hakikatin hak kılınmışlar –tekil ve tikel belirimler üzerinden- ve belirli kılınmış hadler üzeri yaşadıklarımızda tezahürüdür. Bu da marifettir. Marifette istenen ise sulh ve sükûnettir. Beşeri gereksinimlere göre beliren ihtiyaçların hak-had belirimi üzerinden helal –meşru kılınmışlar üzerinden gerçekleştirilmesi insanın rabbi olan Allah'ı insani ilişkiler üzerinden bulmasına nedendir. Marifet, yaşamın her yönü ile Allah için kılınması ile hizmetinde Allah'ın asli tecellide yaşanmasıdır. 116 Tevhid Okumaları Hâl, makam ve mertebe bu üçlü tasavvufun en temel kavramlarındandır. Hal Duygusunda yaşanan idea –ilkelerdir. Aşk, merhamet, cömertlik vb. Makam Duygusuna bağlı olarak edinilen kalıcı öznel belirimlerdir. Zat, velilik, mürşitlik, nebilik, kutupluk, ariflik, vb. Mertebe Nesnesine bağlı olarak beliren ve sınıflandırılmış öznel veya nesnel seyirlere sahip varlık düzeyleridir. Âlemler, fena veya beka seyirleri vb. Tasavvufta tarik ehline mürid denir. Yetiştiriciye pir, mürşit, şeyh, mürşidi kâmil denir. Öznel olarak kendinde Allah'a Rabbi sıfatı gereği eren veliye Arif denir. Arifler, rabbi sıfatı gereği yaşarken, yaşadıklarını Allah'a atfederek tevhidin gereğinde yaşarlar… Ama tevhid ikilikte bulunmaktır ki Allah ve kul ikiliğinde kulun Rabbini yaşarken kendinden ötelemesi, hakikatinden bakıldığında gizli şirktir. İşte, arifi billâh denilen makamda, kul-Allah ikiliği yaşananın duygusunda aşılır. Düşüncede ve ifadede Rabbine ötelemede bulunmadan Allah öz kendilik olarak ilkelerin duygusu üzeri yaşanandır… Arifi billâh hüviyetini Hakk'ın kendisi olarak bulan ve yaşayandır. Arif ise Allah'ın hüviyetine, kulluğun liyakat duygusu sebebi ile kendini öteleyendir… Yani kendini yaşarken kendinden kaçandır. Tasavvuf, yedi merhaleden ibarettir 1. Birinci seyir, arınmaktır. Tenzihte seyir etmektir. Ölmeden önce ölmektir. Nafile ibadetler ile Allah'a yol tutmaktır. 2. İkinci seyir, nurlanmaktır. Arınırken Allah'tan nefes almak, ruhlanmaktır. 3. Tefekkür ve keşif ile bulmak -tanık olmak. 4. Sezgisinde, irfanında ve ilminde bulduğunu duygusunda yaşamaktır. 5. Duygusunda yaşadığının hâline vakıf olmaktır. İrfan sahibi olmaktır. Sıfat ve esmaları hakkı gereği yaşamaktır. İlminde bulduğunu taliminde yaşamaktır. Aslına bağlı olarak kendini gerçekleştirmektir. 6. Duygusunda yaşadığını, ötekinin ahlakına bağlı olarak edep ve erkân üzeri idealize ederek güzel ahlaka taşımaktır. Hakikati hak-had belirimler üzerinden hakkı gereği yaşamaktır. 7. Hakkaniyet ilkesi ile hizmet ederken, emek üzeri hizmetinde de Allah'ı bulmaktır. İnsana hizmet ederken Allah'a hizmetinde Allah'ı hakkı gereği yaşamaktır. Emeği üzerinden ürettiğinde özgünce, tinde kendini gerçekleştirmektir. 117 Tevhid Okumaları Böyle olmak ile beraber sohbet, tasavvufta muhabbetullaha ermenin gereği olarak en zaruri olan insan yetiştirme vasıtasıdır. Yetişme sürecinde insanın nurlanması ve bedendeki nur kapılarının açılması doğrultusunda salihlerden olması gerçekleşir. Salihler denilen Allah'ın yeryüzündeki veli kullarıdır, erenleridir. Erenlerin büyüklerine kutup denir. Kutup kendinde Allah'ı rabbi sıfatı gereği tasarruf ettiği ölçüde bulandır. Erenleri büyük kılan, Allah'ın nuru ile varoluş bulmalarıdır. Nura erdikleri ölçüde, enerji merkezleri açık olduğu kadarı ile Allah'tan beslenirler. İrfanları, tasarrufları sıfat ve esmalarına bağlı olduğu kadarı ile zamanın ahkâmında bağlıdır. Erenler yeryüzünün sorumluları, idare ve sevk edicileridir. Allah o halifelerinin mevcudiyeti üzerinden yeryüzüne mana hazinesini indirir… Ve işlerini görür. Yeryüzünde dönen işler kırklar, on ikiler, yediler, dörtler, üçler ve bir kişi olmak ile beraber birçok velinin ruhani tasarrufu ile gerçekleşir. Yeryüzünün mirasçıları salihler olarak hep velilerdir. Demem o ki her ne aranması gerekirse insan kendinde, insanlıkta aramalıdır ve bulmalıdır. Kâinatta şu an itibarı ile insan olmaktan daha büyük bir şeref yoktur. Ne mutlu insan olabilene, insanlığını Allah ile bulabilene. Bu nedenledir ki insan cinden, melekten, uzaylı diye beklediklerinden, süflilerden vb. mahlûkattanhaberden olmalıdır ama medet beklememelidir. Önce insan olduğunu unutmadan, evrensel değerler ışığında ötekinin hukukunu da gözeterek, insanlığı kıble edinmek, insanın önceliği olmalıdır. Tasavvuf mertebelerini –aşamalarını yukarıda belirtilen biçimde bilmek, âdemi insan kılmaz. Öncelenenler doğrultusunda yapılan her türlü mertebe, sınıflandırma veya yapılandırma, varlık ile alakadar olarak varoluşa dair gerçekliği varsa eğer nerede olduğumuzu görmek için gereklidir. Yasalar veya ilkeler evrenseller olarak öncelenmeleri ile yapılanmayı, sınıflanmayı veya mertebe olarak düzeylendirmeyi de beraberinde getirir. Her türlü sınıflandırma, mertebelendirme veya yapılandırma usta daha kolay anlamak, bu doğrultuda da tinde ilerleyişte daha hızlı ilerlemek için gereklidir. Her türlü sınıflandırmaya veya mertebelendirmeye bağlı olarak görünüş bulan yapı, kontrollü harekete, ilerlemeye ve anlamaya nedendir… Ama insanı böylesi ussal nesnel kılınanlarda bulamayız. İnsan, her mertebede, mertebede yaşadıklarının duygusunda öznellikte mertebeye aşkın yaşayandır. Demem o ki ussal olan ve usun nesnesi olmaktan öte varoluşun nesnesi olan yapısal kılınanı amaç edinmeden, nesnelliğinde tanımlamak, anlamak ve hakkı 118 Tevhid Okumaları gereği yaşamak gerekir. Hakkı dışında yaşanan her mertebe ya nesnelliğinden uzak öznel kılındığı düzeyde bencilliğe, iktidar edinimine sebep olabilir. Denetim ve kontrol gerekçeleri ile beraber sistemleştiğinde -kurumlaştığında ise otoriter yapılanmalara neden olur. Böylesi durumlarda insan, sistemin -kurumun bakısı altında ezik ve kendini hakkı ile gerçekleştiremediği için de kendine yitik kalır. Bu durumda insan ya sistemle yaşamayı öğrenecektir ya sistemi kendisi için kılma –iktidar- yollarını edinecektir ya sistemi yenileme denemelerine gidecektir ya da sisteme asi kendini gerçekleştirme yolları arayacaktır. Her kendini gerçekleştirme ise örnek alındığında öncelenmesi ile sistemleşmeye -kurumsallaşmaya da nedendir. Önemli olan ise sistem veya kurum olarak yapıda hak ve hakikate göre neyin öncelendiği, amaç –değer belirimlerine göre nasıl işlevsel kılındığıdır. Öteki ile görünür olan üçüncü şahıslar ile de meşruluğu kabul edilen hak-had belirimlerine göre insanın, kendini gerçekleştirmesinin kolaylıklarının da önü açık bir biçimde sağlanması sistemde –kurumsal olan da öncelenmesi gerekendir. Bu durumda sistem -kurum her yeni kendini gerçekleştirme ile de yenilenmeye açık olmalıdır. Katı sistem –kurumlar liyakate, değerlere bağlı muhafazakâr oldukları ölçüde insana aidiyet ve sorumluluklar yüklemiş olmaları ile kendilerini korurlar. Böyle olsa da yenilenme tarih sahnesinden ötelenmemenin gereğidir. Yenilenmeyen her yapı, kırılgan hatlara sahip olmaya başlar ve yenilenmediği takdirde yeni olanın görülmesi ile beraber sığ, yoz tutum ve davranışlarda bulunması ile beraber yıkılma sürecinde bulunur veya yıkılmaya mahkûmdur. Bunları belirtmemin sebebi, tasavvufta insan öncelendiği içindir ki hak ve hakikate bağlı olarak her yeni olan ile yenilenmek, rahmetten istifade etmenin gereğidir. Bu nedenle tasavvuf ehli, her daim yenilenebilecek gönül genişliğine ve ferasete basirete sahiptir/ sahip olmalıdır. Zaten İslam'da öncelenen insan olduğu içindir ki din yapısı altında insan ezik kalmaktan ziyade, kendisini hakkı ile gerçekleştirebilecek kolaylıklara sahiptir. Din bu durumda hukukunda dahi, insana kolaylıklar sağlayarak daha rahat hareket alanı edinilmesi ile daha rahat ve güzel biçimde yaşamayı önceler. İnsanın insanlığının nedenine bağlı olarak insanca yaşayabilmesini önceler. Düşüncede öncelenen, yaşamda ise değer olarak öncelenen yapısallığa sebep olması üzerinden otorite olması sonucunda düşünce ve yaşam alanlarını, toplumsal bilinçte karşılık bulduğu ölçüde, meşru olan hak-had belirimlerine göre sınırlı tutar. Bu ortak düşünce ve yaşam alanı edinmek için önemlidir. Böyle olsa da 119 Tevhid Okumaları öncelenenin otorite olması erek –hedef, amaç- belirimine göre hareket etmek – edimlerde bulunurken ereğin yaşamda görünmesi- için gereklidir. Bunun dışında, otoriteye sebep yapının/ yapısallığın nesnelliği dışında amaç edinilmesi sonucunda ise düşüncede sığlığa ve yaşamda bağnazlığa tanık olunur. Amaç, erekte duranın yaşamda gerçekleşmesidir… Amaca taşıyacak nedenler insan bilincinin önüne hakkının dışında değer olarak alındığında, amaçtan sapılır. Bu nedenle erekte değer belirimi olarak insan bilincinin önünde duran Allah'a yetiştirecek nedenler, nesnel olmalarının hakkı dışında amaç edinildiğinde Allah'tan da uzaklaşılır. Yapıya/ yapısallığa aşkın yaşaması gereken insan, yapıyı/ yapısallığı öncelediğinde düşünce ve yaşam alanlarında otoriteyi belirli kılar. Amaç, otorite edinmek olmasa da yapı/ yapısal olan otorite amaç edinilmeden, düşünce ve yaşam alanlarının kapsayıcı olarak geniş tutulması gerekir… Ve ortak yaşam alanı ve yaşam biçimlerine göre meşru olan hak- had belirimleri doğrultusunda sığ değil, çeşitliliğinde zengin olan bir yaşam öngörülmelidir. Efendimiz Muhammed Mustafa da hakikate memur iken şeriata duçar (yakalanmış, uğramış tutulmuş) olmuştur… Ama şeraitten önce insanı öncelemiştir. Siyerde de buna tanık olunacak birçok kıssa bulunur. İslam şeriatında öncelen ötekinin hukukudur… Hukukun kendisinin ululanması ve insanın göz ardı edilerek öncelenmesi söz konusu değildir. Her içtihat ve itikat mezhebinde de görülen yapının/ yapısallığın öncelendiğidir. Bu da tek tipte görülen ve kendi gibi olamayan insan yığınlarına tanık olmaya nedendir. Elbette ki içtihat ve itikat mezhepleri düşüncede ve uygulamada bir çeşitlenmedir… Ama önemli olan, insanın öncelenmesi ile Allah için olduğu yaşamda, asli nedeni ile kendini bulmasının engellerini kaldırmak olmalıdır. Mezhepleri ululamak ve mezhep insanı yetiştirmek ile yapıyı kendi kılan insana tanık olunur. Ötekine hep yabancı durulur. İnsan olandan ise beri kalınır. Bu durumda insan, kendini ait bulduğu yapının/ yapısallığın ardılı olarak özgünlükten yoksun yaşar. Kendiliğin özüne bağlı olarak yeniden üretilmesi için dışsal olanın dışsal yaşam alanında belirleyici olması gerekirken içsel olan tinsel alanı nesnellikte takılı bırakmak ile belirli kılmaması gerekir. Tinsel olan öznel ve içsel olan düşünce, duygu ve anlam bulma alanıdır ki bu alanda her şey amaca ereğe bağlı olarak yapılanır… Ve nesnel olan her yapı/ yapısallık, iç dünyada amaca taşımanın gereği olarak biçimsellikten içeriğe yükselişin gereği olarak insan bilincinin önünde durur. Bu nedenle biçimsel olanın içeriğini –ruhunu edinmek 120 Tevhid Okumaları biçimsel olana takılı kalmak ile olmaktan öte, amaca bağlı olarak edimlerde bulunmak ile edinilir. Bunun dışında yenilenmekten uzak, anlam daraltmaları ile sadece yapıyı ululamaya dayalı ve yapıyı önceleyen zihniyetlerde taassup, yozlaşma ve nesnelde –suretlerde, biçimsellikte- kalınması sebebiyle tek tipleştirilen insanda sığlık görülür. Hakikat sebebiyle insan hukukunun öncelenmediği her yapıda yozlaşma kaçınılmazdır. Allah'a ve dinine hizmet, ilkesine bağlı olarak değişen ahkâm ve koşullara göre yenilenmeyi, rahmetin açılımı gereği zorunlu kılar. Yenilenmemek Allah'a ve dinine hizmetten insanı beri bırakır ki Allah ve dinine hizmet edecek yeniliğe açık ve edim ve ürettikleri ile yenilemeye neden, yeni birileri hep bulunur. Sizler dinimize hizmet etmezseniz, sizleri giderir dinimize hizmet edecekleri getiririz. Dine hizmet demek, dinin gereklerini gerçekleştirmek demektir ki dinde gerçekleştirdiklerimizin sonucunda Allah'ı hakkı ile yaşamış olalım. Yukarıda anlatılanlar ile anlamak gerekir ki tasavvuf sistemler -kurumlar içinde tek tiplikte kendini bulan âdemin, yapıya/ yapısallığa baskın gelerek –aşkın yaşayarakkendini özü ile gerçekleştirmenin yoludur. Yapıyı/ yapısallığı nesnesi bilip amaca – Hakk'a- bağlı yaşarken Hakk'ı yaşadıklarında bulmanın yoludur. Geçmişi önüne almadan, arkada bırakmadan ibreti ile yanında tutarken günü geleceğe –akıbete/ ahrete göre gerçekçi olarak yaşamanın yoludur. Yol, Korku, Ümit,Korkuları Aşmak, Birey Olmak ve Korkusuzluğa – Selamete Kanat Açmak İnsan, fıtratı ve idealleri gereği değer belirimlerine göre günü koşul ve ihtiyaçlarına göre yaşarken varoluşunu, nesnesi üzerinden gerçekleştirdiklerinde bulur. Yaşadıkları, idealler doğrultusunda değer belirimlerine göre ereğinde kendini gerçekleştirmesinin yoludur. Yaşam ereğe bağlı yaşadıklarına göre olguya dayalı nedenler nesnel kılınır… Ve varoluş nesnesine bağlı olarak yaşanırken, kendini gerçekleştirmenin yolu edinilir. Ereğe bağlı her nesnel belirim ise değer belirimine göre öznel kılındığı ölçüde varoluşun dayanağı ise eğer korkunun görünüşüne nedendir. Dayanaklar, ereğe – geleceğe bağlı güvencelerdir… Güvenceleri yitirmek ise -yitirme düşüncesi dahikorkuyu insana hâkim kılar. İnsan varoluşunu acılarda ve korkuda hisseder. Korku hâkim olduğu ölçüde, insanı korku nesnesinde takılı bırakırken, kendiliğe dışsal 121 Tevhid Okumaları kılar. Buna rağmen korku şiddetine göre varoluş, nesnesi üzerinden iliklerine kadar hissedilir. İnsan reflekssel korkularında dahi varoluşunu kendiliğine dona kalışında bulur. Kaybedeceklerinin, başına geleceklerin endişesi ile korkularını kaygı ile deneyimler. Olağanın dışında tehlike gösteren ile uyarıldığında ürpermek, titremek, paniklemek vb. durumlarda karın bölgesinden yukarıya doğru yükselen korkuda haşyet deneyimlenir. Kendiliği zorlayan, kendilikte dona kalmaya sebep ve nefes almakta zorlanacak kadar azamete tanık olunduğunda korku heybette deneyimlenir. Korku nesnesi üzerinden yaşanırken korkanı ana taşır… Anda yaşanan ise varoluşunu hissetmeye sebep, nesnesi üzerinde yaşanan korkudur. Böyle olsa da geçmişin acı tecrübeleri endişede yaşanan korkuyu kaygı ile gelecek algısına göre yaşamaya neden iken korku anda kendiliğini muhafaza etmenin, korumanın gereği olarak üç zamanlı yaşanır. Bu durumda korku, aciz düşülene göre iş yapmaya korkanı sevk ederken, stratejik düşünmeye de neden olur. Korku ile stratejik düşünen ise kendini maskeler, maskelendikleri arkasında düşünmeye, iş görmeye başlar. Böylece varoluş, varsayılan dayanaklara göre yaşamak için, korku ile tutunduğumuzdur. Korku, yaşama -yaşamın nesnelerine de tutundururken kendilik bilinci –ben bilinci de korkuya neden olana -ötekine- bağlı olarak görülen had-hak belirimleri ile varoluş sınırları belli olanın kendisini muhafaza etme çabasında gelişir. Korku ile varoluş, kendiliğin değer olarak belirimine sebeptir. Bu durumda korku, Allah'ın Hafız ismine bağlı olarak varsayılanlara göre edinilen benliği korumanın güdüsü mahiyetinde iş görür. Allah mahlûkatını Hafız esması ile tutan, koruyandır. Korku da bu ismin dirimsel deneyimlerindendir. Böyledir. Ama korku nesnesi, varoluş sınırlarını gösterirken kendiliğini de korkulan olarak görünüşe taşır. Aşırı korkulan bilinçte otorite –hâkim, rab ise korkuya teslim mahkûm olunur. Bu durumda korku kendini gerçekleştirmenin, varoluşu hakkı ile yaşamanın önünde engel olarak durur. Korkan korktuğuna ezik, korktuğunun güdümü altında kılıbık, korktuğunun iradesine bağlı köle vb. durumlarda korkuyu nesnesine bağlı kılındığı yaşamın prangası olarak bulur. Böyledir. Amakorku hayati ise yaşama tutunmanın gerçeği olarak insanın varoluşsal savunma güdüsüdür. Korkan yaşama korku ile tutundukça, kendi potansiyeli olan melekelerini daha hızlı ve kabil olduğu ölçüde kullanmaya başlar… Bu durumda ümit etme ve sonrasında cesaret, korkudan sonra uğranan 122 Tevhid Okumaları duygulardır. Böylece insan imkânlarını kullanmanın eminliği ile özgüven bulurken korkuya mahkûmluğu da aşmanın yolunu edinmiş olur. Korku kendinde, gölgesi altında kalınası değil, hikmetin gerçekleşmesi için bir araçtır. Varlıksal olmaktan daha çok ilinektir… Ve aşılması da gerekli olandır. Ümit ve ümit ile hayata tutunmak da korkudan sonra gerçekleşir. Korku -havf kaybetme, yitirme doğrultusunda kaygı, tehlike gösteren durumlar üzerinden de endişeye nedendir. Kaygı endişenin, edişe de kaygının farklı yüzü gibidir. Bu durumda korku ümit (reca) ile hedefe, gerçekleşmesi istenene, varılması gerekene yönelmenin önceleyeni olarak aşılması gerekendir. Her önceleyen gerçekleştiğinde, erekte olana göre aşılması da gerekendir. İlkeler ise önceleyen olarak yaşanması ile aşkınsallığa taşıyandır. Korkuda insan, varoluşunda hayata tutunurken, ümit ile de hedef/ amaç/ erek belirlemeleri ile yaşama, gerçekliğe tutunur. Ümit yaşamda gerçek olanlara geri dönmenin, gerçeğe tutunmanın önceleyeni olarak cesaret ile aşılması gerekendir. Cesaret insanın korku, ümit sürecinin sonunda kendiliğine geri dönmesinin gereğidir ki sonucunda bulunan özgüvende varoluşundan eminlik edinilendir. Ümit, yarına inanmaktır yarına tutunmaktır. Yarını yaşanan günde bulmaya/ ermeye çalışarak gayrete sarılmanın da gereğidir. Umut, azim ile ayrılmaz olan iki kardeştir. Umudu yitirmek kardeşinden de uzaklaşmaya nedendir. Korkular çığ gibi büyürken hüsrandan asalete, mahrumiyetten afiyete, mahkûmiyetten hürriyete doğru kurtuluşun ilk adresi umuttur. Hep çaresizliklerde umuda tutunuruz… Ki gerçekleşenin, kendimizi de gerçekleştirmenin fırsatı olduğunu yakalayabilelim. Küfürden, zulümden, örtülü olmaktan, Allah'a yönelerek ümit ederken, acziyetten kurtuluşa kapı aralanır. Ümit edilen ile acziyetin daraltan, sıkan, korkutan çaresizliklerinden kurtulmaya yol edinilir. Korkularda kalmak, hakikate örtülü kalındığından dolayı bir nevi küfürdür. Umut böylesi küfürden kurtulmanın ilk durağıdır. Acziyette, hüsranda, mahrumiyette, mahkûmiyetteolan insan, umut ve azim ile silkelenirken kendilik bilincini de korumaya alır. Karanlıklar denizinde boğulurken, önünü görmez olan insan umut ile bir nefs alır ve önünü görmek için bir doğrulur. Yüzülecek ise korku deryasında ümit, yüzmeye sebep iken sahili gösteren bakışta bulunur. Olması gerekenin gerçekliğini edinmeninde sebebi olur. Korku olup-bitmekte olanın gerçeğine tanık kılsa da korku nesnesinde kalındığında korkanı olanın gerçeğinden de koparabilir. Bu 123 Tevhid Okumaları durumda ümit, gerçekte olması, yaşanması gerekene kapı aralar. Ümit, olması gerekenin gerçeğini taşır. Umut göklere uzanan çaresiz kulun eli olsa da Allah'ın çaresiz kuluna göklerden uzattığı ellerinden bir eldir. Bu ele tutundukça iyilik, doğruluk, güzellik, insanın doğru yolu olur. Nefsi emmareye aldanıp da insanlıktan uzaklaşılmaz. Umut insanlıktan uzaklaşmamanın, nedenini ilkelerde –idealarda bulmanın da adresidir. Umut, gönülde huzuru bulmaya doğru, cennetin kapısını da aralayandır. Cennet kapılarının sırrıdır umut. Çatışkılar içinde halk edilen insan, her cennet kapısına umut ile yol tutarken, iman ile geçer her kapıdan… Ve umut edene, cömert olanlardır her kapıyı açan. Fahri Kainat Muhammed Mustafa Veren el alan elden üstündür demektedir. Allah kuluna hakkını kulu eliyle vermekte değil midir. Cömertlik yiğitliktir… Ve yiğit olanlar, umut edenleri cennete taşır. Gönülde huzur ve selametin kapısını aralarlar. Umut edene Allah, elbette bir kulundan yetişir. Önemli olan ise umut ederken korkuya yenilmemektir. Küfrün deryasında nefse yenilerek kötülük denilen öz kendiliğe örten işlere bulaşmamaktır. Umut etmek cennetin kapısında beklemektir. Azim ile cennetin kapısında bekleyenler, mahkumiyetten hürriyete, mahrumiyetten afiyete, hüsrandan asalete doğru yürüyenlerdir. Umut, her ne kadar korkulanlardan yaşama tutunmak olsa da iradede öncelenenin gerçekleşmesinin duygusu olarak belirdiğinden, olması istenenin gerçekleşmemesi kaygısına da hamildir. Umut ettiklerimiz, olmaması riskine karşılık kaygısı ile beklediklerimiz veya kaygısı ile gerçekleştirmeye çalıştıklarımızdır. Olma ihtimalinin inanç/ iman ile canlı tutulması ise gerçekleşmesinin ihtimalini artırır. İnançsızlık, umut edilenden uzaklaştırırken insanı, korkuya, paniğe, travmaya, depresyona da teslim kılar. Olmazların umut ile olur kılındığını unutmadan, insanın yaşama tutunma katığının umut olması gerekir. Böyledir. Ama korku ile korkana verilen lütuflardan bir tanesi de korken dona kalınmasa eğer düşünce melekesine dönüldüğünde, düşüncenin çözüm üretme yetisi olarak çalışmasıdır. Aşk, sevgi, şevk, umut vb. gibi duygularda zekâ motivasyonlarını bulmuş olarak cilalanırken –belirginleşirken, evvela korku zekânın kapısını aralar, anlayışın oluşmasına yardımcı olur. Eğitim ve öğretimde korkak olanlardan dâhilerin –dehaların çıkması da korkularını motivasyona çevirmeleridir. Düşünce ve kıpıları korkunun gölgesinde gelişime açık olurlar. Yeter ki korku baskı altında bırakmasın, amaca bağlı gerçekleştirilmek istenenin 124 Tevhid Okumaları motivasyon duygusu olsun. Sonuçta başarı elde edildiğinde ise dağ gibi korkular olsa aşılmış olunur. Böyledir. Ama korkan, belli bir amaca bağlı olarak geleceği kaygı ve tehdit ile bilincinin önünde bulduğunda istenenin gerçekleşmesinin aracı olarak korkuyu yaşar. Bu durumda korku ya yoldan –hak ve hakikaten uzaklaşmanın- ya da kendi aslına yol bulmanın, terbiye edilmenin gereği olarak amaca ulaşılana kadar araç olarak kullanılır. Böyledir. Ama korku, korku nesnesine varoluşsal olarak şiddetli bir biçimde tanık olmaya neden iken korkulanı kendinde belirgin kılmaya -hıfz etmeye ve onda olanı da ruhsal düzeyde gerçekleşen kendine taşımaya neden ruhsal beslenmeye de nedendir. Bu nedenledir ki korkulanın kimler olduğuna dikkat etmek gerekir. Çünkü korkulan, korkanın meleke zemininde ruhsal düzeyde, mizaç ve meşrep yönelmişlikleri iledoğduğunda, korkandan görünüş bulur. Bu durumda korkulana aynı biçimde yönelmek kendisine ayna olmak olur. Bu durum korkanın korkusunu kendinden yansıtan köpeklerde, ezilmiş halkların başkaldırısında, yetişmekte olan çocuklarda özellikle ergenlerde görülür. Korku bu durumda bir nevi oluşturduğu morfik rezonans etki alanı oluşturması ile hem kendiliğin aktarımı hem korkunun aktarımı, hem de kişilik biçimlerinin duygusunda aktarımına da nedendir. Bu sevgide yapıcı biçimde gerçekleşirken, korkuda uyarılmış olarak gerçekleşir. Böyledir. Ama biyolojik sebep-gerekçelerden olan üremenin toplumsal gerekçelerine ve hayatta kalma güdüsüne bakıldığında da korkunun, bu düzeyde yönelmişliklere neden olduğu da görülür. Bu da korkuyu hayati düzeyde önemli kılar. Zaten korku olmasaydı, kör -aptalca cesaret sınırlanamazdı. Korku ile varoluşunu korumaya çalışan, hayati düzeyde ilişkilerine dikkat etmek zorunda kalır. Böyledir. Ama ceza veya ötekinin kendini korumasının gerekliliği düşünüldüğünde korku, insanın biyolojik sebep-gerekçelerinin de ötekinin hukuku üzerinden meşru sınırlarda gerçekleşmesinin nedeni olur. Bu da öteki ile insan olabilmenin gereği olarak hukukun temel belirleyici duygusunun korku olduğunu gösterir. Böyledir. Yukarıda anlatılanlar ile beraber anlamak gerekir ki korku Ali Keremallahü Vech'in dediği gibi hikmetin başıdır. Çünkü tanık olmanın ilk evresi her ne kadar duyular ile gerçekleşse de korku ile de nesnesine tanıkken, 125 Tevhid Okumaları melekelere bağlı olarak nedenini gerçekleştirmenin –hikmetini, kendi gerçekliğini yaşamaya doğru zorlanılır. Böyledir. Ve korkan insan sığınak arar ve korkanın Rabbi olan Allah'a yönelmesi korkuları üzerinden gerçekleşir. Bu durumda Rabbine duası ile sığınan için korku, Rabbine ermenin kapısını aralar.Allah'tan korkan, nefsi emmaresi sebebiyle meşru olmayan yaptıklarının karşılığını göreceğinden ve Allah'ın adaleti ile karşılaşmasından dolayı korkar. Sığınmaya sebep korku ise sevgiye döner ve sevgi ile aşılmış olarak geride bırakılır. Ve sığınılan, selamete taşırken zatı gereği sevilir. Sığınmaya sebep korku, sevgiye gebedir. Rububiyete tanık kılar. Böyledir. Ama korku ile korkulana ulûhiyet belirimlerinde tanıklık gerçekleşir. Aşkta ise rububiyeti ile Allah'ın kulunu muhafaza ettiğine tanık olunur. Ulûhiyette eylemin şiddetinde kendini açık etme, rububiyette ise nesnesi üzerinden muhabbet ile kendini görünüşe taşıma vardır. Allah ulûhiyette azameti gereği kendinde iken rububiyetinde kuluna rahmeti gereği yönelmişlikte bulunur. Ulûhiyeti gereği her görünüşte ise korku, azametin heybeti karşısında gerçekleşir. Kalpte dona kalma ile tanık olma söz konusu olandır. Nurani ve melek tecellilerinde ise kul, ürperti ile kendinde cereyan eden korkuyu karın boşluğundan itibaren iliklerine kadar hisseder. Böyledir. Ama korku, ötekini değer edinen için, tedirgin olma, kaybetme, ayrı düşme, yitirme, telaşlanma, layık olamama, liyakatini gösterememe vb. durumlarda aidiyetler ve sorumluluklar edinilmesi üzerinden insani ilişkilerde de görülür… Korku sosyalleşmeye –toplumsallaşmaya yönlendirici birey olmaya zorlayıcı da olan duygudur. Böyledir. Ama aşırı korkular –travmalar (sarsıntılar), insanı asosyal de yapabilir… Aşırı kaygıya sebep aşırı korkular ile görülecek olan ise yaşanan durumların niteliğine göre travma, depresyon (tükenmişliğe, acziyete, umutsuzluğa düşmek), evhamlanmalara paranoyaklık (aşırı şüpheciliğe) vb. durumlara sebebiyet verebilir. Her şey yerinde ve hakkı gereği ölçüsünde gereklidir… Aşırı düzeyde fazlası ise takıntılı olunduğunda ruhsal sorunlara neden olabilir. Böyledir. Ama öteki ile ilişki hak-had belirimlerini açık eder. Böyle olsa da üçüncü bir şahıs olarak gözcü olan bir öteki ile meşru alanlar belirli olur. Meşru olan her şey rahatlık ile yapılırken, meşru olanlar ile belirli olan meşru olmayanlar, yapılması yasak olarak bilinç dışı kılınır. Üçüncü şahıslar ile görünür olan yasaklar korku sınırları –eşikleri olarak belirginleşir. Korku özellikle kaygı düzeyinde bilinç dışını belirli kılan duygu olarak görülür. Bu durumda toplum sağlığı adına korku, 126 Tevhid Okumaları olması gerekendir. Kolektif bilinç edinilirken de korku sınırları -eşikleri olan yasaklar, haram edilenler ile de meşru alanlar ve yapılması gerekenler -helaller belirli kılınırken, toplumda sağlıklı bir toplum bireyi olmak da söz konusu olandır. Birey olmak,korku eşikleri üzerinden gerçekleşir. Fıtri gerekçeler doğrultusunda korku ile sosyalleşmeye itilen, toplumun belirli kıldığı rol modele göre olmaktan daha çok kendini özgünce gerçekleştirmenin, toplumda tamamlayıcı olmanın sonucunda birey olmayı bulmalıdır. Toplumun rol modelleri, her ne kadar ihtiyaç duyulana göre olsa da önemli olan bireyin kendini imkânlarına göre belirli kıldığı doğrultuda gerçekleştirmesidir. Umut edilen ise hayallerin peşinde koşmak olsa da geçmişin acı tecrübeleri ve geleceğe kaygı -korku ile bakılması insani ilişkilerde gerçekçi olmaya korkanı zorlar. Böyle olduğu içindir ki mülkiyet ve emek üzerinden gerçekleşen bütün insani ilişkilerin temelinde korkunun hâkim olduğu gerçeğine tanık oluruz. Böyledir. Ve ortak korkularımız ile korkularımızı aşacak aynı amaçlarda buluşuruz. Sebep-gerekçelerimize bağlı olarak çıkar amaçlı buluşsak da hukuk çizgisinde buluştuklarımız ile korkularımızı aşarız. Bu durumda korku toplumsallaşmanın ve ortak akılda buluşarak öngörülebilinir bir geleceğe doğru yürümenin önceleyeni olan duygudur. Ortak korkular, ortak akılda buluştuklarımız ile sürdürebilir bir toplumsal yaşamda selametin edinilmesine de kapı aralar. Böyledir. Ama korku, geleceğe doğru adım atmanın gereği olarak görülür. Böyle olsa da korku eşikleri aşıldığında, suç ve ceza sonuçsallığına göre korku, yaşanacakların öngörülmesi doğrultusunda geleceğe kaygı ile bakışı belirli kılar. Bu da gelecekte mesul kılınmayacağa göre edimlerde bulunmak ile aşılması gerekendir. Bu nedenle korku, özgürlüğünde anahtarı olarak taşınması gerendir. Bu anahtarı taşımayanlar, geleceklerinden kopuk günde yaşadıkları ile günü kurtarırlar… Ama yarını, mesul kılındıkları ile yüzleşecekleri, hesaplaşacakları ve cezasını çekecekleri gün olarak bulurlar. Mesul kalınanlar ile korkmaya gebe bırakılan, mesul kılındıklarını hakkı ile yerine getirdikçe –yaşadıkça selametini bulur, özgürlüğüne kapı aralar. Korku eşikleri üzerinden mesuliyet çizgileri edinen korkan için korku, insan olabilmenin gereğidir. Biyolojik olan fıtri, sebep-gerekçeler ise fedakârlık/ feragat ahlakı ile aşıldığında ise korku yaşamda gerçekliğini yavaş yavaş kaybetmeye başlar. Yaşam ilkelerin idealize edildiği edimler ve üretimler sonucunda paylaştıkça güzelleşir… Ve korku yerini huzura, selamete ve güzelliğe bırakır. 127 Tevhid Okumaları Böyledir. Ve korkanın korktukları yolunu yokuş kılar… Korkan korktuğu ile yüzleşmediği sürece hep korku nesnesinde takılı kalmış olarak kendine dönmeye fırsat bulamaz. Korkan korktukları ile yüzleşmelidir. Hak olanı görüp ona göre yaşamalıdır. Batıl zayi olacağından, korkuya neden olmayı yitirir… Ve korkan cesarette kendini bulduğunda kendinden emin yokuşları düz yol kılar kendine. Nefsi emmaresi olana iyi olanı, doğru olanı –olması gerekeni yapmak zordur. Zor olan aşıldığında ise korku uzaklarda kalır. Korku varlıksal değil, ilinektir. Bu nedenle imtihan edilmenin de duygusu olarak görülse de aşılması gereken olarak önümüzde durur. Sınanan için olması gerekeni yapmak, hem sınandığını aşmak, hem de sınanırken uyanan korkuyu aşmaya nedendir. Her halükarda korkan, korkuları ile yüzleşecektir/ yüzleşmelidir. Korkacak birileri veya nesneleri kalmadığında, varoluşunu öz varlığı ile bulacaktır. Çünkü o korkacak bir şeyi olmayandır. Korkular ile sınadığı kendisine vardığında, korkacak bir şeyi de kalmayandır. Bu durumda rahmet, geride bıraktıklarına geri dönmesinin kaygısını uyandırdığında, korkanlar için selametin eli olunur. Ümmetim, ümmetim denildiği gibi ne olursan ol gene de gel denir. Bilinmeyene korku ile yürüyenlere yol ışığı olunur… Ve yol korkakların yolu değil, korkuları olup da aşanların, selamete kanat açanların yoludur. Dikkat edilmesi gereken ise korkuyu aşmak yerine travmada takılı kalınmasıdır. Bunun ile beraber korkuyu yitirmek, üst yapı kurumlarını yitirmek, insan olmanın sınırlarını yitirmektir… Ki bu durumda gerçekleşen deliliktir. Delileri deli kılan üst yapı kurumlarını yitirmesi ile korku sınırlarını yitirmiş olmalarıdır. Böyledir. Ama yaratma –üretme ile ürettiği üzerinden potansiyelini yaşamanın heyecanında yenilenen insan, sevgi ile kalpte tazelenir, korku ile de yaratılışın kodlarına –varoluşunun sınırlarına, acziyete- geri döner. Korku, acziyetin görünüş bulmasını sağlar. Bencilce yaşamaya da sebep olabilir. Benciliği aşan için korku, ötekinin mesuliyetini de yüklenmek olarak biçim kazanabilir. Bazen ötekinden mesul olmak insanı korkutur. İnsan, sevdikçe mesuliyetten doğacak olan korkuları da aşar… Mesuliyet vicdani ise eğer olması gerekeni yapamamaktan, mesul olduğuna sahip çıkamamak, sorumluluğunu yerine getirememekten de korkar. Her mesul kılınan, insana emanettir. Emaneti hakkı ile ilkesine bağlı yaşamak korkuyu uzaklaştırır. İnsan geleceğe doğru rahat bir nefes alarak kaygıdan uzak, kendiliğini hakkı ile yaşamaya da kapı aralar. Böyledir. Ama nefsi emmarede fıtri gerekçeler sebebiyle istenenin yerine gelmemesi kaygısı, varoluşa tehdit görülene karşı benliğin savunulması ve 128 Tevhid Okumaları keyfiyetin bozulması, kaybetmelerin, isteksizce elden çıkanların, savunmasız kalmanın korkusuna da gebe olarak öfkeye nedendir. Öfke genelde, nefsi emmarenin keyfiyetlerine dokunulması sebebiyle görülse de kendiliğe tehdit algılananlara karşı öz benlik savunması olarak da görülür. Öfke geçici deliliktir. Öfke anında insanın öteki ile sınırları olan yasak ve değerler bakışımı, üst yapı kurumları vb. iş görmezler. Nefsi emmarenin değerleri alaşağı ettiği andır öfke. İnsan inandığı her şeyi hiçe sayar. Ötekine zarar vermeyi kendi önceliği kılar. Nefsi emmare her ne kadar korkak yaratılışlı olsa da öfke anında kendini aşar… Anne, baba, kardeş vb. gibi değerler de insanın gözünden kaybolur gider. Öfke, hırs, açgözlülük, bencillik vb. nefsi emmare duygularının kökeninde korkunun yattığını da bilmekte fayda vardır. Nefsi emmaresi ile yaşadığı her şeyi kendi için kılan insan, nefsi emmaresi ile