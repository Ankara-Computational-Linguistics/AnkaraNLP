saatinde attığı 3 golle geri dönüş yaparak kupayı kazanmış oldu. "Ev sahibi takımlar en başta listelenir." Taylan TaylancÄ± Taylan Taylancı (1983, Adana - 19 Eylül 2011, Adana), eski Türk basketbolcudur. İlk olarak Çukurova Üniversitesi'nde başlayan sonrasında Adanaspor'da kariyerini sürdürmekteydi. 19 Eylül 2011 tarihinde takımının antrenmanı sonrası motosikleti ile real yolunda ilerlerken ehliyetsiz bir sürücü tarafından elektrik direğine çarptırılarak ağır yaralandı. Tedavi gördüğü hastanede hayatını kaybetti. 1968 Football League Cup Finali 1968 Football League Cup Finali Wembley Stadyumu'nda 2 Mart 1968 tarihinde oynandı. Arsenal ve Leeds United takımlarını karşı karşıya getiren maç EFL Cup tarihinin 8. finali oldu. Leeds United önceki sezonun Fuar Şehirleri Kupası finalistiydi. Arsenal 1952 FA Kupası finalinden bu yana ilk kez Wembley'e çıkıyordu. Bu maç her iki kulübün de ilk Lig Kupası finali oldu. Terry Cooper 20. dakikada maçın tek golünü attı. Bu golden sonra, Leeds kalesini gole kapattı ve maçın geri kalanı için üst düzey bir savunma performansı göstererek kupaya uzandı. Bu başarı ile birlikte Leeds'te Don Revie'nin hükümdarlığında ilk büyük kupa kazanılmış ve kulüp tarihinin en başarılı dönemlerinden biri başlamış oluyordu. Arsenal ise bir sonraki sezonda Lig Kupası Finali'ne ulaşıyor ancak finalde Swindon Town takımına kaybediyordu. "Ev sahibi takımlar en başta listelenir." Odaköy Odaköy aşağıdaki anlamlara gelebilir: Hırka-i Saâdet Hırka-i Saâdet veya Bürde-i Saâdet Muhammed peygambere ait olduğuna inanılan ve Topkapı Sarayı Hırka-i Saadet Dairesinde bulunan keçi tüyünden yapılmış geniş kollu hırkadır. Hırkanın bizzat peygamber tarafından şair Kâ'b Bin Züheyr'e bağışlandığı rivayet edilmektedir. I. Selim Mısır'ı fethettiğinde diğer kutsal emanetler ile birlikte hırkayı da İstanbul'a getirilmiştir. Kutsal Emanetler arasında sayılır. 1.24 m. boyunda geniş kollu ve siyaha çalan yünlü kumaştan yapılmıştır. İç kısmı, krem renkli yünden kaba bir kumaşla kaplıdır. Önünde sağ tarafında 23x30 cm. ebadında bir parçası noksandır. Sağ kolunda da eksiklikler olan hırka 57x45x21 cm. ebadında üsten açılan çifte kapaklı altın bir çekmece içinde, bohçalara sarılmış olarak muhafaza edilmektedir. 1962'den beri Topkapı Sarayı’nda halkın ziyaretine açıktır. I. Selim'den Halife Abdülmecit'e kadar her Ramazan ayının 15. günü padişahların bu hırkayı çıkarıp yüz sürmeleri ve daha sonra tekrar yerine koymaları bir saray adeti olmuştu. Erkek kardeşi Büceyr'in Müslüman olmasından hoşnut kalmayan Kâ'b Bin Züheyr, Muhammed’i ve İslam’ı hicveden şiirler yazardı. Mekke’nin Müslümanlar tarafından fethinin ardından, Kâ'b Bin Züheyr için idam kararı alındı. Müslüman olan Kâ'b Bin Züheyr, daha önce yaptıklarından pişmanlık duyarak gizlice Medine'ye gitti, kendisini tanıtmadan Muhammed’in huzuruna çıktı. Muhammed tarafından affedileceğini öğrenince kendini tanıttı ve peygamberi öven ünlü şiiri Kaside-i Bürde’yi yazdı. Kaside'yi çok beğenen Muhammed, sırtından hırkasını çıkararak Kâ'b Bin Züheyr'e hediye etti. Bu hırkayı Muaviye b. Ebi Süfyan satın almak istedi ve on bin dirhem teklif etti ama Kâ'b Bin Züheyr onu satmaya razı olmadı. Ancak ölümünden sonra Muaviye yirmi bin dirhem karşılığında hırkayı satın aldı. Sırayla Emevilere ve Abbâsilere geçen hırka bir süre Mısır'da korundu ve Abbâsi halifeleri tarafından bazı törenlerde giyildi. Kuantum metafiziÄŸi Kuantum ve metafizik bir arada bir bütün olarak değerlendiren, bunu evrenin daha önce tanımlanamamış fizik ötesi; metafiziği bilimi ile açıklamaya çalışan resmi açıdan akademisyenlerce gerçekliği hala daha tartışma konusu edilen, tam olarak bilimsel kanıtlarla ispat edilememiş olsa da kamu oyu tarafından büyük bir dikkatle bu konudaki düşünürlerin yayınladığı bilimsel niteliği hala tartışma konusuu olan birçok makale mevcuttur. Kuantum metafiziği insan beyninin kullandığı nöropatik olarak kullanılan fizyolojik elektriksel bağların temel alır, beyin bir elektrik jenaryörü gibi kas istemelerini artırabildiği gerçeğinden beyinin etrafa beyinsel algı seviyesinde elektromanyetik dalga boylarında beyinlerin birbiri ile telepatik bir iletişim içerisinde olduğu varsayımıyla, sosyal etki çerçevesinde ortak bir bilinçin yer ve zaman açısında tesadüfi durumların yaratılması için denk getirilme sürecinin oluşturulduğuna inanılmaktadır. Buna göre kişilerin belli bir hedef doğrultusunda mesleki kariyer açısında birbirini destekleyebilecek nitelikteki insanların bir şekliyle bir araya gelmesini sağlayan tesadüfi olayları kuantum metafiziği çerçevesinde değerlendirilmektedir. Bu konuda uzun yıllar çalışma yapmış birçok tanınmış metafizik otoritesi olan kişilerin açıklaması kamu oyunun kuantum metafiziğini hayal kur ve zengin ol şeklinde algılamasının yanlış olduğunu bir insanın belli bir değere ulaşabilmesinin, zaten toplumun yarattığı değerler ölçüsünde bir hedef olduğu için bir insanı farklı bir sosyal konuma gelmesi kişinin anlayışına bağlı olarak maddi hedefler veya sosyal hedefler olarak algılanıp yorumlanabilir bu her 2 hedefinde basamak noktasının insan olduğu noktasının üzerine deyinmektedirler. Fakat birçok ticari meta haline getirilen özellikle kitaplarda toplumun hazır tüketim malzemesi açısında olayın yanlış anlaşılması ve kuantum metafiziği felsefesinin yanlış bir şekilde insanlara bir ticari ürünmüş gibi tüketimi hiçbir şekilde kuantum metafiziğinin felsefesiyle bağdaşmamaktadır. Hücresel nörobilim Hücresel nörobilim, nöronların hücresel seviyede incelendiği bilim dalıdır. Nöronların morfolojik ve fizyolojik özellikleri incelenir. Nöromühendislik Nöromühendislik, biyomedikal mühendislik alanı içinde bir alt disiplindir ve nöral sistemlerin anlaşılması, onarımı, yenilenmesi ve geliştirilmesi için mühendislik tekniklerini kullanmaya dayanır. AkÃ§akoca Merkez Camii Akçakoca Merkez Camii Düzce’nin Akçakoca ilçesinde yer alan ve de Selçuklu Kıl Çadırları’ndan esinlenerek tasarlanmış bir çatı örtüsüne sahip olan bir camidir. Ergün Subaşı tarafından tasarlanan cami projesine 1989 yılında başlandı. İnşaatı Ekim 2004’te tamamlanan yapının en belirgin mimari özelliği klasik tek çatı sistemi yerine Selçuklu mimarisinde kullanılan sekizgen köşelerin üzerine oturtulmuş Türk otağ çadırından esinlenilmiş bir çatı sisteminin olmasıdır. Ergün Subaşı Ergün Subaşı Türk mimar. Düzce’nin Akçakoca ilçesinde yer alan Akçakoca Merkez Camii’sini tasarlamıştır. 28. Uluslararası İstanbul Film Festivali 28. Uluslararası İstanbul Film Festivali, 4 - 19 Nisan 2009 tarihleri arasında İstanbul Kültür Sanat Vakfı (İKSV) tarafından düzenlenen film festivali. Bülent Özükan Bülent Özükan (1954, İzmir) gazeteci, yazar ve yayın yönetmeni. İletişim Yayınları’nın kurucularından ve Boyut Yayınlarının sahibidir. Ankara Üniversitesi Siyasal Bilgiler Fakültesi mezunu. İstanbul Üniversitesi Sosyal Bilimler Enstitüsünde Yüksek Lisans eğitimi gördü. Birçok gazete ve dergide gazeteci ve yayın yönetmeni olarak çalıştı. 1983 yılında İletişim Yayınları’nın kurucuları arasında yer aldı. 1985 yılında Boyut Yayın Grubu’nu kurdu. Bir müzayedede bulduğu orijinal "Cihannümâ" üzerine ekibiyle beraber bir süre çalıştı ve sade bir dille 2008'de yayımladı. 2016'da Pitoresk İstanbul adlı serginin genel yönetmenliğini yaptı. Calcio Lecco 1912 Calcio Lecco 1912, İtalya'nın Lombardiya bölgesinin Lecco şehri merkezli futbol kulübü. 1912'de kurulan ve Serie D'de mücadele eden takım, iç saha maçlarını 4.997 kişilik Stadio Rigamonti-Ceppi'de oynamaktadır. Demir Adam Demir Adam, Marvel Comics'in Mart 1963'te çıkardığı bir süper kahraman. Gerçekte adı Anthony Edward Stark'tır. Kimliğini açıklamaktan çekinmez. Tony Stark rolünü Robert Downey Jr. oynamaktadır. Rolünden ardından son verilmiştir. Babası Howard Stark, annesi Maria Stark'tır. Babası Howard Stark, Stark Endüstrileri'nin kurucusudur. Babası süper asker projesinde yer almış, Ajan Carter ve Steve Rogers (Kaptan Amerika) ile çalışmıştır. Kaptan Amerika'ya kalkanını babası vermiştir. Ünlü bir mucit ve milyarder olan Tony Stark, "Stark Endüstrileri" adlı babasından kalan şirketin başına geçer ve silah üretimine başlar. Silahlardan para kazanır ve insanların kanına girer. Bu durum Tony Stark'ı insanlara karşı sorumlu hissetmesine neden olur. Babasının ve kendisinin iş ortağı olan Obadiah Stane'nin gizli bir iş birliği ile Afganistan'daki bir terör örgütü Tony Stark'a bir suikast düzenler. Bu suikastte Stark'ın vücuduna şarapnel parçaları girer. Özellikle kalbi büyük hasar görür. Tony Stark'ın ölmemesi için Yinsen isimli bir cerrah Tony'nin göğüsüne bir çeşit mıknatıs yerleştirir ve Tony'nin ölümü engellenir. Kendisi de ark-reaktörünü ve o reaktörden güç alan ilk zırhını icat eder ve oradan kaçmayı başarır. Yaptığı ilk zırhı oldukça ilkeldir ve bu zırhı kendisi yönetmektedir. Tony'nin kurtulduğunu öğrenen iş ortağı Obadiah Stane, onu şirketten attırmaya çalışır. Tony, zırhın tasarımını mükemmelleştirerek J.A.R.V.I.S'i zırha dâhil eder. Tony Stark'ın bu zırh içinde hata yapma olasılığı çok düşüktür. İlk olarak kendisine suikast düzenleyen terör örgütünün bir kampını havaya uçurur. Daha sonra da Iron Man olmaya karar verir. Stark'ın yaptığı zırh çok fonksiyonludur. Zırhın bilgisayarı "J.A.R.V.I.S" sayesinde düşmanlarını kolayca yenebilir. Zırhında çok gelişmiş güçlü ve akıllı füzeler, değdiği yeri yok eden lazerler, manyetik kalkanlar, püskürtücü ışınlar (Repulsor) ve ayaklarında uçmaya yarayan roketleri vardır. Zırh her aşamada geliştirilmiştir. Zırh ark-reaktörü, itici motorlar ve çeşitli silahlardan oluşmuştur. Avengers Endgame'de Tony Stark zırhına nano teknoloji ekledi ve bu sayede artık yanında zırhını taşıma gereksinimi duymuyor. Tony Stark ölmeden önce Spider-Man için Edith adlı bir yapay zeka destekli gözlük bıraktı. Edith'in açılımı "Even Death I'm The Hero" yani Türkçe karşılığı "Ölüyken Bile Kahramanım" Joan Gamper Joan Gamper (d. 22 Kasım 1877 - ö. 30 Temmuz 1930) eski adıyla Hans Kamper, İsviçreli bir futbolcu, kulüp başkanı ve kulüp kurucusu. İsviçre ve Katalunya'da, FC Zürich ve FC Barcelona kulüplerinin kurucusudur. Hans-Max Gamper (annesinin kızlık soyadı Haessig de İspanyol kaynaklarda doğum ismine eklenir) İsviçre, Winterthur'da dünyaya geldi. August Gamper ve Rosine Emma Haessig çiftinin beş çocuğundan üçüncüsü ve en büyük erkek çocuktu. Annesini sekiz yaşında veremden kaybetti ve ailesi Basel'e taşındı. Gençlik yıllarında Gamper bisiklet ve koşu ile ilgileniyordu. Hayatı boyunca spor sever bir kişilik olan Gamber, futbolun yanında rugby, tenis ve gold gibi sporlarla da uğraştı. İsviçre'de FC Basel'de futbol oynayıp, kaptanlık yapması ve FC Zürich'in kurucularından biri olup, o takımda da forma giymiş olması ile İsviçre'de ün kazandı. 1897'de işleri nedeniyle Fransa'nın Lyon şehrine giden Gamper, burada da Athletique Union takımında rugby oynadı. 1898'de amcası Emili Gaissert'i ziyaret etmek için Barselona'ya geldi. Aslında Afrika'ya gidip, orada şeker ticareti ile uğraşmak istiyordu ancak şehri çok sevince orada yaşamaya karar verdi. Daha sonra Katalanca'yı öğrendi ve adının Katalan versiyonu olan Joan Gamper'i kullanmaya başladı. Muhasebeci olarak Crédit Lyonnais ve the Sarria Railway firmalarında, gazetede spor yazarı olarak da iki İsviçre gazetesinde yazıyordu. Daha sonra yerel İsviçre Evangelist Kilisesi üyesi olup, Sarrià-Sant Gervasi'ndeki yerel Protestan topluluk içinde futbol oynamaya başladı. Ayrıca "Los Deportes" adlı bir dergi çıkartıyordu. 22 Ekim 1899'da dergiye bir futbol kulübü kurmak amaçlı bir reklam bastırdı. Olumlu yanıt verenlerle beraber 29 Kasım'da toplandılar ve FC Barcelona kuruldu. Kurucular arasında İsviçreli, İngiliz ve İspanyollar vardı. Kulüp renklerinin Gamper'in eski takımı FC Basel'den etkilenmiş olabileceği iddia edilmektedir. Gamper, takımın kurucusu olsa da sadece yönetim kurulunda ve takım kaptanı olarak yer aldı. Sadece 22 yaşında olan Gamper, sadece futbol oynamayı istiyordu. 1899-1903 arasında FC Barcelona ile 48 maça çıkıp, 100'den fazla gol attı. Takım arkadaşlarından biri de daha sonra Barcelona başkanlarından olacak Arthur Witty'ydi. 1900-01 sezonunda Barcelona tarihinin ilk kupası olan Macaya Kupası'nı kazandılar. O turnuva tarihin ilk Katalan şampiyonası olarak sayıldı. 1902'de ilk Copa del Rey finalinde forma giydi ancak Club Bizcaya'ya 2-1 kaybettiler. 1908'de Gamper ilk defa FC Barcelona'nın başkanı oldu. Kulüp kapanmanın eşiğindeyken başkanlığa geçme kararı aldı. Kulübün en iyi oyuncuları futbolu bırakmış ve yerine uygun transferler yapılamamıştı. Bu da kulübün performansında düşüşe yol açtı. 1905'te kazanılan Katalunya Şampiyonluğu dışında bir kupa kazanamamışlar ve bu nedenle ekonomik kriz içindeydiler. Gamper, 5 dönem (1908-09, 1910-13, 1917-19, 1921-23, 1924-25) kulüp başkanlığı yapıp, 25 yıl kulüple ilgilendi. En önemli başarılarından biri Barça'nın kendi stadına sahip olmasını sağlamaktı. Kulüp 1909'a kadar farklı sahalarda mücadele ediyord. Gamper, yerel iş adamlarından finansman sağladı ve 14 Mart 1909'da 6,000 kişilik kapasiteli Carrer Indústria'ya taşındılar. Ayrıca kulüp üyelerinin sayısını arttırmaya çabaladı. 1922'de 10,000 civarında kulüp üyesine ulaştı. Taraftar sayısındaki artış, 20,000 kişilik Camp de Les Corts stadına geçmelerini sağladı. Daha sonra kapasite 60,000 kişiye çıkarılacaktı. Gamper ayrıca kulüp tarihinin en golcü ismi efsane Paulino Alcántara'nın transferini sağlayıp, 1917'de takımın başına Jack Greenwell'i getirdi. Bununla beraber kulübün saha performansı artmaya başladı. Gamper döneminde, FC Barcelona 11 Katalunya Şampiyonluğu, 6 İspanya Kupası ve 4 Pyrenees Kupası kazanarak, ilk altın çağını yaşadı. Greenwell yönetimindeki takımda Alcantara dışında Sagibarba, Ricardo Zamora, Josep Samitier, Félix Sesúmaga ve Franz Platko gibi futbolcular yer aldı. Son başkanlık dönemi üzücü sonlandı. 24 Haziran 1925'te FC Barcelona taraftarları İspanya millî marşını yuhalarken, şehri ziyaret eden İngiliz Donanma Bandosu'nun çaldığı İngiltere millî marşını alkışladı. Primo de Rivera diktatörlüğü Gamper'i Katalan milliyetçiliğini desteklemek ile suçladı. Les Corts stadı altı aylığına kapatıldı. Gamper, kişisel ve finansal sıkıntılarının getirdiği bir depresyon sonucu intihar etti ve Montjuïc mezarlığına gömüldü. 1966'da FC Barcelona başkanı Enric Llaudet, Gamper anısına Joan Gamper Kupası'nı başlattı. Sezon öncesi düzenenlenen bu turnuva yabancı takımlar konuk edilip, geleneksel olarak kulübün gelecek sezon oynatacağı takımı seyircisine göstermek amacını taşıyordu. Kulüp ayrıca Gamper'in üyelik numarasını emekliye ayırdı. Şehrin Les Corts bölgesinde bir caddeye adı verildi. 2002'de kulüp, Gamper'in 125. yaş gününü kutladı. 2004 yılında 1910'dan beri Barcelona'da ofisi olan İsviçreli sigorta şirketi Winterthur Grubu, FC Barcelona'nın basketbol takımına sponsor oldu ve takım, Gamper'in doğum yeri olan Winterthur FCB adını alıp, ismi 2007'ye kadar formalarında taşıdı. 1, 2, 3 Soleils 1, 2, 3 Soleils (1, 2, 3 Güneşler), yaygın Raï müziğin üç ustaları olarak tanındılar. Cezayirli sanatçı Rachid Taha, Khaled ve Faudel, tarafından yapılan konser albümü. Palais Omnisports de Paris-Bercy Paris konseri, eşsiz bir müzik olayı 1998 yılında gerçekleşti ve şarkıları en ünlü üç sanatçı artı birkaç Cezayir klasikleri oluşuyordu. Tamamı 23 şarkıdan oluşan albüm, 1999 yılında Barclay tarafından yayımlanan Steve Hillage tarafından üretildi ve düzenlenen iki disklere bölündü. Ark 21 albümün kısaltılmış bir bir Compact Disc sürümü olarak piyasaya sürüldü. AllMusic 5 üzerinden 4 puan vermiştir. Tehdit (hukuk) Tehdit, hürriyete karşı işlenen bir suç olup; Türk Ceza Kanunu'nun 106. maddesinde "bir başkasına, kendisinin veya yakınının hayatına, vücut veya cinsel dokunulmazlığına yönelik bir saldırı gerçekleştireceğinden bahsetmek" olarak tanımlanmaktadır. Bir kişiyi malvarlığı bakımından zarara uğratacağından veya kötülük yapacağından bahsetmek de yine tehdit suçu kapsamındadır. Suçun; silahla, failin kimliğini gizleyerek, birden fazla kişiyle veya suç örgütü desteğiyle gerçekleştirilmesi halinde suç nitelik kazandığından, verilecek ceza artar. Tehdit amacıyla suç işlenmesi halinde, işlenen suç veya suçlar için ayrıca ceza verilir. Ä°ftira İftira, Türk Ceza Kanunu'nun "Adliyeye Karşı Suçlar" bölümü, 267. maddede "yetkili makamlara ihbar veya şikayette bulunarak ya da basın ve yayın yoluyla, işlemediğini bildiği hâlde, hakkında soruşturma ve kovuşturma başlatılmasını ya da idarî bir yaptırım uygulanmasını sağlamak için bir kimseye hukuka aykırı bir fiil isnat etmek" olarak tanımlanmaktadır. Karşılıklılık Etiği gereği; basın ve yayın yoluyla işlenen iftira suçundan dolayı mahkûmiyet kararı verilmesi halinde hüküm, suçun işlendiği veya eşdeğeri basın ve yayın organıyla ilan edilmekte ve ilan masrafları hükümlüden tahsil edilmektedir. Aşkın Her Hali Aşkın Her Hali, Tuğba Özerk'in Haziran 2009'da Avrupa Müzik'ten çıkan 4. stüdyo albümüdür. Aklımda Sen Varsın "Aklımda sen varsın", Tuğba Özerk'in 28. Haziran 2011'de Avrupa Müzik yapımcılığında yayımlanan 5. albümüdür. Cliff Robertson Cliff Robertson (d. 9 Eylül 1923, La Jolla, San Diego, Kaliforniya - ö. 10 Eylül 2011, Stony Brook, New York (eyalet)), Amerikalı oyuncu. Ciddi ve yetenekli bir oyuncu olan Cliff Robertson oynadığı filmlerde sorunlu karakterleri başarıyla canlandırdı. Birçok filmde oynamasına karşın çizgi romandan alınıp sinemaya aktarılan Örümcek Adam'ın sinema versiyonunda "Peter Parker"n amcası "Ben Parker" rolüyle hafızalarda kalan oyuncu 10 Eylül 2011 tarihinde 88 yaşında öldü. Konteyner taşımacılığı Konteyner taşımacılığı, çeşitli konteyner türleri sayesinde yapılan taşımacılığı anlatır. Konteynerler standart ölçülerde üretildikleri için çok çeşitli şekilde yüklenebilir, farklı araçlara aktarılabilir, bu sayede verimli bir taşıma sağlarlar. Konteynerlerin açılmaksızın gemilere, kargo uçaklarına, trenlere veya karayolu taşımasına uygun araçlara yüklenebilmeleri uluslararası alanda yaygın olarak kullanılmalarını sağlamıştır. Konteyner taşımacılığının kökenleri İngiltere’deki maden sanayisine dayanır. 1795 yılında ilk kez vagon benzeri konteynerlere yüklenen kömür, yükleme boşaltma yapılmaksızın kanaldaki gemilere yüklenerek sevk edilmiştir. 1830’lu yıllara gelindiğinde artık özellikle demiryolu ve gemilerde taşınabilen çok sayıda konteyner türü yaygın hale gelmişti. Zamanla taşıma için kullanılan ahşap konteynerler yerlerini demirden konteynerlere bıraktı. 1900’lü yıllarda kapalı konteynerin ilk örnekleri görüldü. Birleşik Krallık’ta çok sayıda demiryolu şirketi birbirine benzer konteyner kullanır durumdaydı. 1920’li yılarda doğan ihtiyaç gereğince konteyner ölçüleri standartlaştırıldı. Ancak oluşturulan standart İngiltere ile sınırlı kaldı. ABD’de yoğunluklu olarak 1920’li yıllarda kullanılmaya başlayan konteyner özellikle Chicago, Milwaukee, Wisconsin bölgelerinde yaygın olarak kullanılıyordu. Konteyner taşımacılığı özellikle ABD sanayisi tarafından II. Dünya Savaşı sırasında yaygın olarak kullanılmıştır. 1955 yılında taşımacılık şirket sahibi Malcom McLean, mühendis Keith Tantlinger ile birlikte çalışarak farklı taşıma yöntemleriyle taşınabilecek evrensel konteyner ölçü standartlarını geliştirmeye koyuldular. Ortaya çıkan konteyner 8 feet (2.4 m) yüksekliğinde 8 ft (2.4 m) genişliğinde ve 10 ft (3.0 m) uzunluğunda bir konteynerdi. Konteyner 25 mm (0.98 in) kalınlığında çelik sacdan imal edilecekti. Konteynerin dört bir köşesine rahatça kaldırılıp indirilmesi için kilit mekanizmaları eklenmiştir. Tasarımın patentini alan ikili konteyner standartlaştırılmasında önemli bir adım atmış olur. II. Dünya Savaşı sırasında ilk konteynerleri kullanan ABD Silahlı Kuvvetleri daha sonraki dönemde dahil olduğu Kore Savaşı ve Vietnam Savaşı sırasında lojistik ihtiyaçları için konteyner taşımacılığına ağırlık verecek, bu alanda gelişmeler yaşanacaktır. Sevk süresinin azalmasını sağlayan konteyner taşımacılığında, konteyner yapısal özelliklerinin de artık standartlaşması ihtiyaç haline gelir. Sadece konteyner taşınan ilk sevkiyat 1951 yılında Danimarka’da gerçekleşmiştir. Aynı yıl Seattle ile Alaska arasında konteyner taşımacılığı yapılmaya başlanmıştır. Konteyner taşımacılığı için ilk üretilen özel gemi "Clifford J. Rodgers" 1955 yılında Montreal’de üretilmiş ve ilk yolculuğunda Vancouver – Alaska hattında 600 konteyner taşımıştır. Konteyner taşımacılığının yoğunlaşmaya başladığı dönemde konteyner ölçülerinin standart altına alınması çabaları yavaş ilerlemiştir. Şirketler, özellikle de büyük ABD şirketleri kendileri tasarladıkları konteynerlerde ısrar ediyor ve ABD içinde çok sayıda birbiriyle uyumsuz konteyner ölçüleri bir arada var olmaya çalışıyordu. Sonunda Avrupa demiryolları, ABD demiryolları, ABD karayolları ve ABD deniz taşımacılığı yetkililerinin bir araya gelmesiyle ortak bir dil yakalanmıştır. Buna göre en öne çıkan dört ISO standardı konteyner taşımacılığını standartlaştırmıştır: Günümüzde kargo taşımacılığının neredeyse tamamına yakını konteyner taşımacılığıyla yapılmaktadır. Konteyner taşımacılığının en yoğun olduğu ülke Çin olurken en yoğun liman ise Singapur olmuştur. Konteyner taşımacılığının yük taşımacılığında ve ticari hayattaki değiştirici etkisi öngörülememiş, toplam ticaret hacminin artmasına yol açarak gelişmeye olumlu yönde katkı sağlamıştır. Bunun yanı sıra konteyner ölçülerinin standartlaşması taşımacılık alanındaki araçların da standartlarının oturmasına yol açmıştır. Konteynerin kapalı ve içeriğini göstermeyen yapısı hırsızlığı azaltmış, konteyner kapılarının elektronik aletlerle tüm yolculuk boyunca izlenebilmesi mal güvenliğini artmıştır. Demiryolu hat açıklığı farklı olan ülkelerdeki taşımacılığın artması yönünde olumlu etkisi olan konteyner sayesinde demiryolu hat farklılığı sorunu aşılmıştır. Konteyner ölçüleri standartlaştırıldığında beş farklı uzunlukta konteyner çeşidi 20-feet (6.1 m), 40-feet (12.2 m), 45-feet (13.7 m), 48-feet (14.6 m), ve 53-feet (16.2 m) olarak belirlenmiştir. Konteyner kapasite hacim değeri ise 20 feet konteyner eşdeğeri TEU olarak belirtilir. 20 feet konteyner dolu brüt ağırlığı 24 ton olurken 40 feet konteyner için bu değer 30.480 tondur. Konteyner yükseklik değerini belirleyen önemli bir husus da demiryolu tünellerinin yüksekliği olmuş, 8 feet (2.4 m) bu şekilde belirlenmiştir. Belli başlı havayolu şirketleri kendi standart konteynerlerini kullansalar da Uluslararası Hava Taşımacılığı Birliği (IATA) ULD adı verilen kargo konteynerini standart hale getirmek istemektedir. Günümüzde sık kullanılan diğer konteyner standartlarından bazıları şunlardır: Konteyner ağırlığının ilave olarak yüke eklenmesinden dolayı asıl taşımacılıkta harcanan yakıt miktarını artırır. Ancak artan yakıt bedeline rağmen taşımacılık verimliliğinin artması sonucu bu artış göz ardı edilebilir seviyededir. Bazı durumlarda demiryollarının müsait olmasına gore konteynerler üst üste sevk edildiğinde maliyet daha da düşmektedir. Konteynerler çeşitli yasadışı kaçakçılık faaliyetlerinde kullanılmıştır. Silah kaçakçılığından insan kaçakçılığına kadar geniş yelpazedeki suçlar konteyner sayılarının muazzam olmasından ötürü denetlenememektedir. Konteynerler sürekli olarak kullanılmak üzere imal edilmişlerdir. Bir yük varış yerine götürüldükten sonra konteynerin yeniden başka bir yükü taşımak üzere çevrime dahil olması planlanmıştır. Boş konteynerlerin ihtiyacın fazla olduğu yerlere yönlendirilmesi planlama gerektiren bir çalışmadır. Ayrıca son dönemlerde yeni konteyner üretmektense kullanılmış konteynerlerin elden geçirilerek yeniden kullanılması tercih edilmektedir. Bunun yanı sıra artık taşımacılıkta kullanılmayan konteynerler de çok çeşitli amaçlarda değerlendirilmektedir. Konteynerler denizyolu taşımacılığı sırasında fırtınalı havalarda veya deniz kazaları sonucu denize düşüp kaybolabilmektedir. Dünyada her yıl yaklaşık 2 ila 10 bin konteyner denizde kaybolmaktadır. Denize düşen çoğu konteyner derhal batmakta, yükünün durumuna göre batmayan konteynerler de deniz taşımacılığı için tehlike arzeden engeller haline gelmektedir. Kaza sonucu denize düştükten sonra içindeki yükü dağılan konteynerler Oyuncak ördek olayı örneğinde olduğu gibi bilimsel çalışmalar için önemli veri sağlamıştır. Konteynerler taşımacılık alanı dışında özellikle konut alanında kullanılmaktadır. Geçici konut veya kalıcı konut olarak da kullanılabilen konteynerler kimi zaman da atölye olarak değerlendirilmektedir. Hamilton prensibi Fizikte, Hamilton prensibi, William Rowan Hamilton’un sabit eylem ilkesinin formülasyonudur (tarihsel formülasyonlar için bu makaleye bakın). Fiziksel bir sistemin dinamikleri Lagrange tabanli bir fonksiyonel için varyasyonel bir problemin tarafından belirlenir. Lagrange, sistemi ve üzerine etki eden kuvvetler ile ilgili tüm fiziksel bilgileri içeren bir fonksiyondur. Varyasyonel problemi ise fiziksel sisteminde hareketin diferansiyel denklemlerine eşdeğerdir ve türetilmesini sağlar. Hamilton prensibi klasik mekaniği için formüle edilmiş olsa da elektromanyetik ve yerçekimsel alanlar gibi klasik alanlarda geçerlidir ve hatta kuantum mekaniği, kuantum alan teorisi ve kritiklik teorileri kadar uzatılmıştır. Hamilton ilkesi, bir sistemde formula_1 genelleştirilmiş koordinatlarla formula_2 tanımlanan gerçek evrimi olan formula_3’yi belirtilen iki durum formula_4 and formula_5 ve belirtilen iki zaman formula_6 and formula_7 arasında eylem fonkiyonel’in durgun noktasi (varyasyonu sıfır olan nokta) olduğunu belirtiyor, ki orada formula_9 sistemin Lagrange fonksiyonudur. Yani, gerçek evrimin herhangi "birinci derece" perturbasyonu (en fazla) "ikinci derece"'ye sonuçlanır, formula_10'de değişir. formula_10 eylemi bir fonksiyoneldir, yani, giriş olarak bir fonksiyonu alır ve tek bir skaler numara geri verir. In terms of functional analysis, Hamilton's principle states that the true evolution of a physical system is a solution of the functional equation Potomani Potomani veya psikojenik polidipsi sürekli ve kontrol edilemez bir şekilde su içme isteği ile karakterize olan bir hastalıktır. Hasta ulaşabileceği herhangi sıvıyla ve de özellikle suyla bu isteğini yerine getirir. Potomani tehlikeli sonuçlara yol açabilir. Günlük su tüketimi 10 litreyi aşarsa, vücut miktarın tamamını ememez. Potomaniden birçok ölüm nedenleri de su zehirlenmesine dayanıyor. Bazı patolojilerde (böbrek hastalıkları, şeker hastalığı...) potomaninin özelliklerine rastlansada potomaniden bahsedilemez. Söz konusu potomani psikiyatrik kökenli bir bozukluktur, yani kesinlikle organik temeli yoktur. Tedavisi psikoterapi veya psikotrop ilaçlardan oluşuyor. Elland Road Elland Road İngiltere'nin Leeds şehrinde bulunan futbol stadyumu. Leeds United, kurulduğu 1919 yılından bu yana iç saha maçlarını bu stadyumda oynamaktadır. Stadyum daha önceleri Leeds City takımının iç saha maçlarına ev sahipliği yapmaktaydı. Elland Road, 37,890 seyirci kapasitesine sahiptir. İngiltere'de seyirci kapasitesi bakımından en büyük on ikinci futbol stadyumudur. Ayrıca Premier League'de olmayan ikinci büyük stadyumdur. Stadyum daha önce FA Cup yarı final maçları ve İngiltere'de uluslararası maçlara ev sahipliği yapmış, Euro 96 için sekiz adet stadyumdan birisi olarak seçilmiştir. Daha önce, Elland Road 20. yüzyıldan bu yana öncelikle futbol için kullanılmasına rağmen, 1980'lerin ortasında birkaç sezon Hunslet Hawks takımı tarafından Ragbi ligi için kullanılmıştır. Stadyum 29 Mayıs 1982 tarihinde Queen müzik grubu tarafından, Hot Space Tour kapsamında binlerce seyirci önünde ilk kez bir konser mekanı olarak kullanılmıştır. İrlandalı rock grubu U2'de 1 Temmuz 1987 tarihinde Joshua Tree Tour kapsamında World Party, The Fall, Misyon ve Pretenders'ın tarafından desteklenen bir konser organizasyonunu bu stadyumda düzenlemiştir. Happy Mondays isimli müzik grubuda 1 Haziran 1991 tarihinde bu stadyumda konser düzenlemiştir. Leeds merkezli müzik grubu Kaiser Chiefs ise, The Enemy, Kate Nash, Friendly Fires ve Young Knives desteği ile 24 Mayıs 2008 tarihinde stadyumda konser vermiştir. 3 Haziran 2011 Cuma günüde Rod Stewart stadyumda bir konser vermiştir. Bunun yanında 2009 yapımı Tom Hooper'ın yönettiği Lanet Takım (The Damned United) filminde, A Touch of Frost isimli Drama dizisinde ve Tom Hooper'ın yönettiği 2010 yapımı Zoraki Kral (The King's Speech) filminde, Wembley Stadyumu'ndaki 1925 Britanya İmparatorluğu Sergisi'nin kapanış törenine ayarlanmış olan açılış sahnesi, Leeds United'ın stadyumu Elland Road ile Bradford Bulls'ın stadyumu Odsal Stadyumu'ndaki mekânda çekildi. Elland Road, ilk halka hitap ediş yolundaki prensin kekemeliğinin konuşma unsurları için seçilirken Odsal Stadyumu ise 1925 yılındaki Wembley Stadyumu'na benzerliğinden ötürü seçildi. Ekip, stadyumu sadece bir futbol maçı sonrası akşam 10'da kullandı ve dönem kostümleri giymiş şişme mankenler ile tribünleri doldurdu. Hareket eden ve bağıran aktörler, sahada dizilen askerlerin yanı sıra kabalık ve ekstra kalabalık izlenimi vermek için vermek için sahaya serpiştirildiler, yapım sonrasında VFX'den geçerek eklendiler. Ekstralar için açık oyuncu seçimi arayışı, 16 Aralık 2009 tarihinde beklenen filmin öncesinde ortaya konuldu. Stadyumda 1987 yılında geniş bir katılımla üç gün süren Yehova'nın Şahitleri adında dini bir kongre düzenlendi. Her yıl bu kongrelere ev sahipliği yapmaktadır. Leeds United, Leeds City kulübünün dağılmasından kısa bir süre sonra 1920-1921 sezonunda lige katılmıştır. Takımın ilk sezonunda ortalama seyirci sayısı 16.000'den fazla idi. 2005-06 sezonu itibarıyla Leeds United takımının maçlarına toplam 42,339,944 seyirci katılmıştır. O sezon 25,689 seyirci ortalaması yakalanmıştır. Bu rakam İngiltere'de en yüksek 10. ortalama olarak kayda geçmiştir. Tablo, bu yüzyılın başından itibaren Leeds United takımının oynadığı sezonların ortalama seyirci sayılarını göstermektedir: TÃ¼rkiye biteyi, Clinopodium Türkiye biteyinde "Clinopodium" cinsine bağlı toplam 11 takson bulunmaktadır. Bunlar 15 tür ve 8 alt türe ayrılır. Endemik takson sayısı 3'dür. Clinopodium RV K. Piri Reis K. Piri Reis Araştırma Gemisi (tam adı Koca Piri Reis) Türkiye'nin çok disiplinli bilimsel deniz araştırmalarının yapılabildiği ilk gemisidir. Adını Piri Reis'ten almıştır ve 1978 yılında Batı Almanya'da yapılmıştır. Günümüzde Dokuz Eylül Üniversitesi tarafından kullanılmaktadır. Kıyıya yanaşmaya gereksinim olmaksızın 15-20 gün araştırma yapabilme kapasitesine sahiptir. Boyu 36 m, eni 8.10 m, draftı minimum 2.30 m, maksimum 2.8 m, yüksekliği 3.8 m, tonajı 300 grosston, 80 netton'dur. Gemi, modern aletlerle oşinografi gibi çeşitli alanlarda araştırma çalışmaları yürütmek için bir laboratuvar ile, deniz biyolojisi, denizaltı jeolojisi, petrol, gaz arama ve deprem mühendisliği için jeofizik araştırmaları yapabilir. Gemi tarafından gerçekleştirilen araştırma faaliyetleri, diplomatik, askeri, bilimsel ve ekonomik boyutları ile bazen de siyasi açıdan önemlidir. 1987 yılında Yunanistan bölgede petrol ve gaz aramaya başlayacağını duyurdu. Türkiye, Yunanistan'ın bu hareketini savaş sebebi sayacağını açıkladı ve gemi Türkiye tarafından Ege Denizi'ne petrol ve gaz araması için gönderildi. Gerginlik, NATO ve ABD'nin arabuluculuk çabaları ile giderildi. Kıbrıs Cumhuriyeti hükûmetinin, Akdeniz'de petrol ve gaz arama için bir girişim başlatma kararının ardından Türkiye, Kuzey Kıbrıs karasularında petrol ve gaz aramak için Kuzey Kıbrıs ile bir anlaşma imzaladı. Bu amaçla, araştırma çalışmaları yürütmek için Türk hükûmeti tarafından yaptırılan K. Piri Reis, 23 Eylül 2011 tarihinde İzmir Urla Limanı'ndan ayrılarak Doğu Akdeniz'de göreve başladı. Augustus Tapınağı Augustus Tapınağı; Ankara'nın Altındağ ilçesinde, Hacı Bayram Camii'nin hemen bitişiğinde bulunan ve tarihi milattan önceki dönemlere kadar dayanan bir tapınaktır. Günümüzde bir duvarı ve tavanı tamamen yıkılmış, diğer cepheleri de ciddi derecede hasar görmüş olan yapı; orijinalinde dikdörtgen planlıdır. Tapınağın; daha önceki yıllarda Frig tanrıları Kibele ve Men'e adanmış fakat zaman içerisinde aldığı ağır hasarlar sonucunda yıkılmış olan bir kutsal mekanın üzerine inşa edildiği düşünülmektedir. Tahminen MÖ 25-20 yılları arasında, son Galat hükümdarı Amintas'un oğlu Pilamenes tarafından, Roma İmparatoru Augustus adına bir bağlılık nişanesi olarak yaptırılmıştır. 21. yüzyıla gelene kadar pek çok depreme ve hava kirliliği gibi diğer yıkıcı çevresel etkenlere maruz kalan tapınağın duvarları büyük oranda yıkılmış ve içinde bulunan yazıtlar da zarar görmüştür. Dünya Anıtlar Fonu, yapının yok olmasını engellemek ve bir an önce restorasyon çalışmalarının başlamasını sağlamak amacıyla 2002 ve 2004 yıllarında yayımladığı listelere Augustus Tapınağı'nı da dahil etmiş; bunun üzerine Amerikalı hayırsever Robert W. Wilson'ın bağışladığı parayla Türkiye Cumhuriyeti Kültür ve Turizm Bakanlığı ile Orta Doğu Teknik Üniversitesi ortaklaşa bir çalışma gerçekleştirerek taş ve mermer yüzeylerin ne durumda olduğunu gösteren bir hasar tespit çalışması gerçekleştirmiştir. 2007 yılında, Kress Derneği'nin "Avrupa Koruma Programı" çerçevesinde finanse edilen bir toplantıda ise konuyla ilgili uzmanlardan binanın yüzeylerinde meydana gelen aşınmaların ilerlemesi ve bununla nasıl mücadele edilmesi gerektiği konusunda fikir alışverişi yapılmıştır. Ayrıca aynı sene bakanlık tarafından tapınağa özel bir birim oluşturulmuş, 2008 yılında da Ankara Büyükşehir Belediyesi öncülüğünde alanın imar planı çıkartılmıştır. Yapılan arkeolojik araştırmalar ile daha önceki zamanlarda şehri ziyarete gelmiş yabancı seyyahların bıraktıkları gravür ve betimlemelerden yola çıkılarak tapınağın yıkılmadan önce etrafı sütunlarla çevrili, dikdörtgen planlı bir yapı olduğu anlaşılmıştır. Bu sütunların birbirine paralel olarak, uzun duvarlarda on beşerli, kısa duvarlarda altışarlı gruplar halinde yan yana sıralandığı; ayrıca binanın ön kapısında dört, arka cephesinde de iki tane sütun yeri olduğu tespit edilmiştir. 5. yüzyıl dolaylarında, Bizans İmparatorluğu döneminde cephelere pencereler açılmış ve bir kilise haline getirilmiştir. Günümüzde yalnızca iki yan duvarı ile kenarları işlemeli olan kapı kısmı ayakta durmaktadır. Kanuni Sultan Süleyman döneminde, Kutsal Roma İmparatoru I. Ferdinand'ın diplomatik temsilcisi olarak İstanbul'a gönderilen Flaman diplomat Ogier Ghiselin de Busbecq; aynı zamanda Ankara'yı ziyaret eden ilk yabancı seyyahlardandır. Şehirde yaptığı gözlemleri özenle kayıt altına almış ve karşısına çıkan bütün Yunanca ve Latince yazıtları kopyalamıştır. Augustus Tapınağı'na yaptığı ziyaret esnasında binanın duvarlarına kazınmış olan İmparator Augustus'un vasiyet metnini ilk keşfeden kişi de kendisi olmuştur. Yazıtlar, beraberindeki Janos Belsius tarafından kayıt altına alınmış; tapınağın ilk çizimi ise Alman tüccar Hans Dernschwam tarafından yapılmıştır. Busbecq; o zamanlarda dahi tapınağın harap halde ve tavanı da dahil olmak üzere duvarlarının yıkılmış olduğunu anlatır. Ayrıca yine kendisinin tahminlerine göre bina daha önceleri bir vali tarafından resmi ikametgâh olarak kullanılmıştır. Günyüzüne çıkartılan vasiyet metninin ise yarısının sağ taraftaki duvarda, diğerinin de sol tarafta olduğunu söylemiş ve üst satırların gayet iyi okunduğunu, orta kısımlardan itibaren boşlukların ortaya çıktığını ve en alt bölümlerin ise tamamen tahrip olduğunu aktarmıştır. Dernschwam ise kendi yazılarında yapının tavanın olmadığını, iç kısımda imamlar için yapılmış on adet oda bulunduğunu ve güney cephedeki duvarda demir parmaklıklarla kapatılmış üç yüksek pencere yer aldığını anlatmıştır. 18. yüzyılda, dönemin Fransa Kralı XIV. Louis'nin eski eserler uzmanı olarak Ankara'yı ziyaret eden seyyah Paul Lucas da Hacı Bayram Camii’nin yanında iki büyük duvar sırası bulunduğunu; bu duvarların sütun kaideler ve başlıklarla bezendiğini aktarır. Ayrıca Lucas'ya göre tapınağın duvarları, daha eski dönemlerden kalma başka yapılardan devşirilen malzemelerle inşa edilmiştir. Yine Louis tarafından Ankara'ya yollanan bir diğer kişi ise Fransız botanikçi Pitton de Tournefort'dur. Tournefort; Ankara'nın en güzel Anadolu şehirlerinden biri olduğunu söyleyerek başladığı notlarında ise yapının büyük taş bloklardan ve beyaz mermerden inşa edildiği, giriş kısmının köşelerinin hala ayakta olduğu yazılıdır. Mimar ve arkeolog Charles Texier; "Description de I’Asie Mineure I" ve "Principal Ruins of Asia Minor" adlı eserlerinde tapınağa ait çizim ve gravürlere yer vermiştir. Sık sık İtalya'daki Roma dönemi tapınaklara gönderme yapan Texier, Ankara'daki bu yapının Roma'daki binalardan daha gösterişli olduğunu söylemiştir. İmparator Augustus’un hayattayken yaptığı işleri anlatan Res Gestae Divi Augusti'nin bir kopyası da Augustus Tapınağı'nın duvarlarına işlenmiştir. Roma’daki orijinal yazıt kaybolduğu için bu metnin günümüze ulaşmış olan tek tam kopyasıdır. Bu yüzden tarihçiler tarafından ""Monumentum Ancyranum"" ("Ankara Anıtı") olarak adlandırılmıştır. Kırmızı boyayla ve iki farklı dilde kaydedilen metinlerden Latince olanı, yapının ante duvarlarının pronaos'a (ön oda) bakan yüzüne; Grekçe olansa güneydoğudaki cella (kutsal bölüm) duvarının dışa bakan tarafına yazılmıştır. Latince metinde imparatorun rahipleri ve onların görevleri boyunca gerçekleştirdikleri işleri anlatan bir liste yer alırken, Grekçe metinde ise daha sonraki dönemlerde yaşamış olan bir rahiple alakalı bilgiler bulunur. Roma tarihi açısından oldukça büyük bir öneme sahip olan Ankara Anıtı, dünya tarihi içinde değerlendirildiğinde de evrensel bir kültürel mirastır. Yazıtla ilgili ilk çalışmalar 1800’lü yıllarda William John Hamilton, Otto Puchstein ve Theodor Mommsen tarafından yapılmıştır. Mommsen, bu yazıtın önemine dikkat çekmek amacıyla ""Yazıtlar Kraliçesi"" olarak tanımlamıştır. Hamas İsrail tutuklu takası Hamas İsrail tutuklu takası Hamas'ın elinde bulunan İsrail askeri Gilad Şalit'in serbest bırakılması kaşılığında İsrail hapishanelerindeki 1027 Filistinli mahkûm'un serbest bırakılmasını öngören takas anlaşması. Hamas ile İsrail arasındaki takas anlaşması 11 Ekim 2011 tarihinde imzalandı. Anlaşmanın ilk aşaması 18 Ekim 2011 tarihinde tamamlandı. Buna göre Haziran 2006'dan bu yana Hamas'ın elinde bulunan Gilad Şalit İsrailli yetkililere teslim edildi. İsrail hapishanelerindeki Filistinli 477 mahkûm da serbest bırakıldı. Serbest bırakılan Filistinlilerden 10'u Türkiye'ye 15'i Katar'a 15'i de Suriye'ye gönderilecek. Kalan 550 Filistinli ise iki ay içinde serbest bırakılması bekleniyor. Halen İsrail hapishanelerinde 5 bin civarında Filistinli tutuklu ve mahkûm bulunuyor. 1990 FIBA Dünya Basketbol Şampiyonası 11. FIBA Dünya Basketbol Şampiyonası 8-20 Ağustos tarihleri arası'nda Arjantin'de düzenlendi. Turnuvaya 16 takım katıldı. Yugoslavya takımı 12 yıl aradasn sonra üçüncü kez şampiyonluğa ulaştı. Turnuvanın en değerli oyuncusu Toni Kukoc oldu. A ve B Grubu'nda ilk iki sırayı almış takımlar madalya mücadelesi verdiler Mervan Barguti Mervan Hasib İbrahim Barguti () (d. 6 Haziran 1959, Ramallah), Filistinli siyasetçi ve askeri lider. 1. ve 2. İntifadanın lideri olarak kabul edilir. Barguti 6 Haziran 1959 tarihinde Ramallah'ın 13 km kuzeybatısındaki Kober köyünde, fakir bir ailenin yedi, çocuğundan biri olarak dünyaya geldi. 15 yaşında iken El Fetih'e katıldı. 18 yaşındayken İsrail tarafından tutuklandı. Hapiste iken orta öğretimini tamamladı ve İbraniceyi iyi derecede öğrendi. 1983'te kaydolduğu Batı Şeria'daki Birzeit Üniversitesini tutuklanma ve sürgün sebebiyle ancak 1994'te bitirebildi. Daha sonra Bir Zeit Üniversitesi uluslararası ilişkiler bölümünde yüksek lisansını tamamladı. Üniversite öğrencisi iken El Fetih içinde aktif olarak siyasetle ilgilendi. 21 Ekim 1984'te evlenen Barguti bir kız ve üç erkek çocuk babasıdır. 1987'deki 1. Filistin intifadasının önemli liderlerinden olan Mervan Barguti, İsrail tarafından tutuklandı ve Ürdün'e sınırdışı edildi. 7 yıl sürgünde kaldı. 1994 Oslo Anlaşması'ndan sonra Batı Şeria'ya geri döndü. 1996'da Filistin Meclisine Ramallah milletvekili olarak seçildi. 1999′da El Fetih'in Batı Şeria sorumlusu oldu. 2000 yılında başlayan 2. Filistin intifadasının da lideri olan Barguti, 15 Nisan 2002'de Ramallah'ta İsrail ordusu tarafından tutuklanarak Kudüs'teki polis merkezine götürüldü. Yapılan yargılama sonucu 5 defa müebbet ve ayrıca 40 yıl hapse mahkûm edildi. Palindromik sayÄ± Palindromik sayı, iki taraftan okunduğu zaman okunuş yönüyle aynı olan sayılardır. Ã–rnek: 1, 4, 8, 99, 101, 363, 4004, 9889, 13531 vb. 40M Turán 40M Turán, II. Dünya Savaşı'nda kullanılmış bir Macar tankı. Toplam 424 adet, 2 tipte üretilmiştir: Turan I, 40mm; Turan II, 75 mm'lik top taşımaktadır. Tasarımında Çekoslovak Škoda T-21 orta tank prototipi temel alınmıştır. 1986 FIBA Dünya Basketbol Şampiyonası 1986 yılında 5 temmuz - 19 temmuz tarihleri arasında İspanya'da düzenlenen FIBA Dünya Basketbol Dünya Şampiyonasında ABD takımı şampiyon oldu. 1982 FIBA Dünya Basketbol Şampiyonası 1982 FIBA Dünya Şampiyonası 15-28 temmuz tarihleri arasında Kolombiya ülkesinde düzenledi. Sovyetler Birliği takımı üçüncü kez şampiyonluğa ulaştı. Evkaf-ı Hümâyun Nezâreti Evkaf Nâzırlığı veya Evkaf-ı Hümâyun Nezâreti, son dönem Osmanlı hükûmetlerinde vakıf kurumlarından sorumlu olan nâzırlıktır. Osmanlı Devleti daha kuruluşunun ilk yıllarında vakıflar kurmaya ve işletmeye başlamıştır. İkinci padişah Orhan Gazi'nin Bursa'da yaptırdığı cami, medrese ve diğer kurumları vakıf olarak düzenleyip, vezirlerinden Sinan Paşa'yı bu vakıfların sorumlusu olarak tayin ettiği bilinmektedir. Bu tarihten sonra vakıfların sayısı artıkça çeşitli evkaf nazırlıkları kuruldu. Bir süre bu vakıflar şeyhülislama bağlandı. I. Süleyman'ın saltanatı sırasında vakıfların yönetimi kapı ağası Hadım Mehmed Ağa'ya verilerek Kapı Ağası Nezareti kuruldu. I. Abdülhamit'in döneminde Evkâf-ı Hamîdiyye ve II. Mahmut'un dönemimde Evkâf-ı Hamîdiyye ve Mahmûdiyye meydana getirildi. Sonunda 13 Ekim 1826 tarihinde Evkaf-ı Hümayun Nezareti adı altında Evkaf Nazırlığı kuruldu. Hacı Yusuf Efendi ilk Evkaf Nazırıdır. 1831 yılında Şık-kı Evvel Defterdarları, Haremeyn Müfettişi, Saray Ağası, Kaptan-ı Derya, Çavuşbaşı, Reis-ül Küttab, İstanbul, Eyüp, Galata, Üsküdar kadıları ve Sadrıâli nezaretlerinin elindeki vakıfların hepsi bu nazırlığa bağlandı. Evkaf nazırlığı 1838 yılında kısa bir süre Tophane ve Darphane nazırlığına bağlandıysa da 1839 yılında tekrar bağımsız bir hale gelerek hükûmete alındı. Bu dönemdeki Evkaf Nazırı Ahmet Sadık Ziver Paşa'dır. Son Osmanlı Evkaf Nazırı 1922 yılının Ekim-Kasım aylarında görev yapmış olan Raşid Bey'dir. Evkaf nazırlığı 1921 yılında Ankara’da kurulan Türkiye Büyük Millet Meclisi hükümetinde, Şer’iyye ve evkaf vekâleti olarak anılmıştır. 1924 Anayasası'na göre de bakanlık olmaktan çıktı ve başbakanlığa bağlı bir genel müdürlük hâline getirildi. Hafif kruvazör Hafif kruvazör, küçük veya orta boy savaş gemisidir. Güverte ve kemer kısımlarında daha gelişmiş zırha sahip olanlar "Hafif zırhlı kruvazör" olarak anılmaktadır. İlk olarak buharla çalışan kruvazör Kraliyet Donanması'na ait 1878 yılında yapılan HMS Mercury idi. Modern kruvazörler hızları 30 knota kadar çıkabilen Muhrip olarak bilinen gemilerdir. I. Dünya Savaşı'nda İngilizlerin 5000 ton civarındaki hafif kruvazörlerinde bazen iki tane 152 mm top, bazen de sekiz tane 100 mm top bulunmaktaydı. Alman kruvazörlerinde ise 105 mm ve 150 mm toplar bulunmaktaydı. Hafif kruvazör tabiri 1930 yılında imzalanan Londra Deniz Antlaşması ile belirtildi. 155 mm'ye kadar topa sahip olanlara Hafif kruvazör, 205 mm'ye kadar topa sahip olanlar Ağır kruvazör olarak belirlendi. Her iki durum içinde gemilerin 10.000 tondan daha büyük olamayacağı belirtildi. 1978 FIBA Dünya Basketbol Şampiyonası 1978 FIBA Dünya Şampiyonası 1-14 Ekim tarihleri arasında Filipinler de düzenlendi. Yugoslavya, 8 yıl aradan sonra ikinci şampiyonluğuna ulaştı. 2007-08 Coupe de France 2007-08 sezonunda 91. kez düzenlenen Coupe de France'ı kazanan; finale gelen ve Paris Saint-Germain'i uzatmalarda 1-0'lık skorla geçen Olympique Lyonnais olmuştur. "24 Kasım 2007" "25 Kasım 2007" "14 Aralık 2007" "15 Aralık 2007" "16 Aralık 2007" "4 Ocak 2008" "5 Ocak 2008" "6 Ocak 2008" "18 Mart 2008" "19 Mart 2008" Maliye NezÃ¢reti Maliye Nâzırlığı veya Maliye Nezâreti, son dönem Osmanlı hükûmetlerinde maliye işlerinden sorumlu olan nâzırlıktır. Maliye Nazırlığı II. Mahmut döneminde 28 Şubat 1838 tarihli fermanla Hazîne-i Âmire ve Mansûre Hazînesinin birleştirilmesi sonucu kurulmuştur. Abdurrahman Nafiz Paşa, Umur-ı Maliye Nazırı unvanıyla ilk Maliye Nazırı yapılmıştır. Ancak 2 Eylül 1839 tarihinde Maliye Mezareti tekrar ikiye ayrıldı. Nihayet 25 mayıs 1840 tarihinde Osmanlı Devleti'nin üç hazinesi (Hazine-i Amire, Maliye Hazinesi ve Hazine-i Redif) tek bir kurum altında toplanarak Umur-ı Maliye Nezareti kuruldu. 1876 yılında Meşrutiyetin ilanı üzerine Maliye Nazırlığı Kânûn-ı Esâsî'nin 40. maddesi uyarınca hazırlanan "Maliye Nezareti Heyetinin Teşkilatıyla Vezaifini Şamil Nizamname" ile tekrar düzenlendi ancak, 2 Ocak 1880 tarihli bir nizamnameyle Heyet-i Merkeziye (Merkez Teşkilatı) ve Heyet-i Mülhaka (Taşra Teşkilatı) olarak iki kısma ayrılarak son şeklini aldı. Son Osmanlı Maliye Nazırı 1922 yılının Nisan-Kasım aylarında görev yapmış olan Mehmed Tevfik Bey'dir. Bu tarihten sonra bu görevi Ankara'daki Maliye Vekaleti üstlenmiş, sonradan dilde yapılan sadeleştirme sonucu "Maliye Bakanlığı" adını almıştır. Bhutan YayÄ±n Servisi Bhutan Yayın Servisi (kısaca "BBS", Dzongka: འབྲུག་རྒྱང་བསྒྲགས་ལས་འཛིན), Bhutan'ın ulusal radyo ve televizyon servisidir. Devlete ait olan televizyon, ülke sınırları içinden yayın yapan tek televizyon ve ülkeye hem radyo hem de televizyon servisi birden sunan tek kuruluştur. Bhutan yıllarca çağdaş iletişimden mahrum kaldı. Radyo yayını Bhutan Ulusal Gençlik Birliği'nin (NYAB) 1973 yılında "Radio NYAB" adı altında her pazar haber ve müzik yayını yapmasıyla başladı. Verici başkent Thimphu'daki bir telgraf ofisinden kiralanmıştı. Hükümet 1979 yılında Radio NYAB'ı aldı ve 1986 yılında Bhutan Yayın Servisi olarak yeniden adlandırdı. Bunun ardından yayın akışı geliştirildi ve 1991 yılında çağdaş bir yayın tesisi yapıldı. Bhutan'da bu süre içinde televizyon yasaklanmıştı ve Bhutan dünyada televizyonu yasaklayan tek ülkeydi. İlk televizyon yayını 2 Haziran 1999'da, kral Jigme Singye Wangchuck'un tahta çıkışının 25. yıldönümünde gerçekleşti. İlk zamanlarda sadece başkent Thimphu ile sınırlı olan yayınlar 2006 yılının şubat ayında uydu aracılığıyla tüm ülkeye yayıldı. Yayınlar 18:00-23:00 saatleri arasında yapılır, 6:00-11:00 saatleri arasında önceki gecenin tekrarı yayınlanır. Cumartesi ve pazar günleri 15:00-18:00 saatleri arasında eğlence ve müzik programları da yayınlanır. Radyo yayınları ise günde 15 saat yapılır. 1974 FIBA Dünya Basketbol Şampiyonası 1974 FIBA Dünya Şampiyonası 3-14 Temmuz tarihleri arasında Porto Riko ülkesi'nde düzenlendi. Sovyetler Birliği ikinci altın madalyasını aldı. Mustafa Cevahir Mustafa Cevahir (d. 5 Ocak 1986, Of), TÃ¼rk futbolcudur. Futbola Eroğluspor altyapısında başladı ve daha sonra Zeytinburnuspor ve Fenerbahçe altyapılarında oynadı. Burada 2005 yılında profesyonelliğe geçiş mukavelesi imzaladı fakat as takım için henüz hazır bulunmadığı için kiralık olarak gönderilecek futbolcular listesine konuldu. Bunun üzerine transfer dönemi kapanmadan bir sezonluğuna 2. Lig ekiplerinden Turgutluspor'a kiralandı. Turgutluspor için ilk resmî karşılaşmasına ilk 11'de olmak üzere 21 Eylül 2005 tarihinde Gaziantepspor'a karşı oynanan Türkiye Kupası karşılaşmasında çıktı. 2011-12 sezonunun yaz transfer dÃ¶neminde 2. Lig ekiplerinden Altay'ye transfer oldu. 33 kez millî takımlara çağrılan Mustafa Cevahir, 3 kez Türkiye U-17, 23 kez Türkiye U-18, 6 kez Türkiye U-19 ve 1 kez de Türkiye U-21 forması olmak üzere toplam 33 kez millî formayı giymiştir ve müsabakalarda 3 gol kaydetmiştir. İdari Yargılama Usulü Kanunu İdari Yargılama Usulü Kanunu, idare hukukunun ve dolayısıyla kamu hukukunun bir gerekliliği olarak; Danıştay, bölge idare mahkemeleri, idare mahkemeleri ve vergi mahkemelerinin görev alanına giren konulardaki uyuşmazlıkları gidermek amacıyla ilk olarak 6 Ocak 1982'de kabul edilmiş 2577 sayılı kanundur. 20 Ocak 1982'de resmi gazetede yayınlanarak yürürlüğe girmiştir. 1970 FIBA Dünya Basketbol Şampiyonası 10-24 Mayıs tarihleri arasında düzenlenen 1970 FIBA Dünya Şampiyonasında ev sahibi Yugoslavya, tarihinde ilk defa şampiyn oldu. Kyme Kyme, Cyme, Cymi, Phrikonis olarak da adlandırılır. Çağdaş Türkiye'de İzmir İli Aliağa İlçesi yakınlarında bulunan bir antik kenttir. Kıyısında bulunduğu küçük körfeze bugün Nemrut Körfezi deniyor. Bugün, ağır sanyi, tesisleri arasında kalmıştır. Antik çağda Aiolis denen bulunduğu bölgedeki on iki Aiol kentinden biridir. Ünlü antik çağ coğrafyacısı Strabon'a göre Kyme; Larissa (Aiolis)'dan 70 stadia, Myrina (Mysia)'dan 40 stadia uzaklıktadır (Strabon, Coğrafya,622). 1967 FIBA Dünya Basketbol Şampiyonası 1967 FIBA Dünya Şampiyonası, 27 Mayıs 11 Haziran tarihleri arasında Uruguay'da düzenlendi. Ayrıca FIBA Basketbol Dünya Kupası'nın 5. turnuvasıdır Sovyetler Birliği, tarihinde ilk kez altın madalya aldı. 1963 FIBA Dünya Basketbol Şampiyonası 1963 FIBA Dünya Şampiyonası, 12-25 Mayıs tarihleri arasında Brezilya'da düzenlendi. Brezilya takımı üst üste ikinci kez altın madalya aldı. Özlem Çınar Özlem Çınar 2 Ekim 1974'te İstanbul'da doğdu. İlköğrenimini, İstanbul Avcılar'da tamamladıktan sonra üniversite ön lisans öğrenimini Trakya Üniversitesi, Turizm Ve Otelcilik bölümünde tamamladı. Daha sonra Şahika Tekand Stüdyo Oyuncuları'nda oyunculuk eğitimi aldı. Birçok dizi ve sinema filminde rol alan Çınar, Semaver Kumpanya, Yeni Drama Tiyatrosu gibi tiyatrolarda çalıştı. 2006 yılında Kanal D'de yayımlanmaya başlayan ve Türk televizyonlarının en uzun soluklu dizilerinden biri olan Arka Sokaklar adlı dizide "Aylin Aydın" rolü ile yer aldı. Bibcode İngilizce bir terim olan Bibcode, bir dizi astronomik veri sistemleri tarafından, literatür referans kaynaklarını belirtmek için kullanılan elektronik bir tanımlayıcıdır. Bibcode, SIMBAD ve NASA/IPAC gök adalar arası veri tabanında ("İng: NASA/IPAC Extragalactic Database") kullanmak için geliştirilmiş olsa da, şu an NASA'da astrofizik veri sistemi ("İng: Astrophysics Data System") gibi, daha yaygın bir alanda kullanılmaktadır. Kodlama şifresi, 19 karakter gibi sabit bir uzunluğa sahip olup, YYYYJJJJJVVVVMPPPPA , şeklindeki bir forma sahiptir. Burada, YYYY, dört haneli bir referans yılı olup kaynağın yılını gösterir ve JJJJ ise, kaynağın nerede yayınladığını gösteren diğer bir şifredir. Kaynak olarak bir dergiye baş vurulmuşsa, VVVV cilt veya dergi numarasını, M ise kaynağın yayınlandığı dergi bölümünü gösterir (Örneğin, L, L harfinin yer aldığı bölümünde yayınlanmış kaynaktır). PPPP, sayfa numarasının başlangıç rakamını ve A ise, adı geçen ilk yazarın soy adının ilk harfini belirtir. TalkOrigins Archive TalkOrigins Archive, erken dönem ve yeni dönem Dünya ile "Akıllı tasarım" yaratılışçıların evrim karşıtı iddialarına bilimsel cevaplar veren ve bilimsel veriler ile sağlam perspektifler sunan İngilizce kaynaklı bir web sitesidir. Bünyesinde sahip olduğu evrim, yaratılışçılık, jeoloji, astronomi ve insansıların evrimi gibi konular hakkındaki bölümleri ile, evrimsel biyoloji için sosyopolitik evrim karşıtı hareketlere karşı geniş bir etkinlik alanı sağlar. Ekim 2011 Çukurca saldırısı Ekim 2011 Çukurca saldırısı, 19 Ekim 2011'de PKK'nın, Hakkâri'nin Çukurca ilçesinde, Türk Silahlı Kuvvetleri birliklerini hedef alarak gerçekleştirdiği saldırılardır. Gece yarısından sonra 200 PKK'lının ilçe merkezindeki polis ve jandarma binalarıyla güvenlik noktalarına ağır silahlarla ateş açmaları sonucunda Kekliktepe'de 21, ilçe merkezinde 3 olmak üzere 24 Türk askeri öldürüldü, 18 asker ise yaralandı. Çatışmada 21 ile 23 arası, çatışma sonrası operasyonlarda ise 250-270 civarı PKK militanı öldürüldü, 210'u ise yaralandı. Saldırı kapsamında PKK, aşağıdaki yerleşkeleri hedef almıştır. Gece saat 01.00 sularında 200 kişi olduğu tahmin edilen PKK grubu tarafından Çukurca İlçe Jandarma Komutanlığı, Emniyet biriminin konuşlandığı Asayiş Tepesi, polis ve jandarma lojmanları, Bankardi sınır noktası, Lice'deki 2. Motorize Piyade Tugayı'na giden bir birlik ve Sivritepe'ye eş zamanlı silahlı saldırılar başladı. Bunun üzerine Türk Silahlı Kuvvetleri'nin Hakkâri'de üslenen Sikorsky UH-60 genel maksat helikopterleri uçarbirlik harekatı için havalandı. İnsansız hava aracı desteği emredildi, fakat uygunsuz hava koşulları sebebiyle İHA desteği verilemedi. İHA, ancak 15:26 itibarıyla Çukurca'dan görüntü aktarmayı başardı. 01:48'de iki Cobra'nın ateş desteğiyle iki Sikorsky helikopter, Muharebe Arama Kurtarma ile Polis Özel Harekat timlerini çatışma sahasına ulaştırdı. 03:07'de helikopterler yakıtın azalması sebebiyle ayrılırken, başka iki helikopter kolu bölgeye geldi. PKK militanlarına açılan ateş 04:55'e kadar devam etti. PKK'lı gruplar Çukurca İlçe Jandarma Komutanlığı, Çukurca Jandarma Asayiş Komando Bölük Komutanlığı (Çukurca Asayiş Tepe Üs Bölgesi'nde konuşlu), Çukurca Sivri Tepe Üs Bölgesi, TOKİ Polis Lojmanları, Gezitepe Jandarma Sınır Komutanlığı, Çukurca-Keklikkaya sınır noktası, Bankardi sınır noktası ve Diyarbakır-Lice’deki 2’nci Motorize Piyade Tugayı’ndan bölgeye lojistik amaçlı giden birliğe yoğun ateş açtı. Askerlerin de karşılık vermesiyle çıkan çatışma saat 05.00’e kadar sürdü. Çukurca merkezi ve sınırdaki birliklere yönelik eş zamanlı saldırıda ana hedef ilçe merkezine 15 kilometre mesafede yer alan Kekliktepe oldu. İlçedeki diğer askeri birliklerin Kekliktepe'ye yardımda bulunmasının engellendiği saldırıda, Kekliktepe'ye Diyarbakır'dan lojistik amaçlı giden birlikten 17 asker, Sivritepe üs bölgesinde 5, Asayiştepe'de ise 2 asker yaşamını yitirdi. Bu arada 03:28'den itibaren birkaç F-16 ve F-4 savaş uçakları izleme - taarruz hareketlerine başladı. 02:10'dan 11:30'a kadar Türk Silahlı Kuvvetlerinden ölen 24 asker ile yaralanan 18 asker, değişik hastanelere götürüldü. Saat 12:50'den itibaren PKK militanlarını takip ve operasyon çalışmaları başladı. Bu operasyonlar sonucunda PKK'ya ait olduğu tahmin edilen birçok silah ele geçirildi. Bu operasyonlar devam ederken, yaralanan bazı askerler GATA'ya sevkedildi. Genelkurmay Başkanı Orgeneral Necdet Özel, Kara ve Hava Kuvvetleri Komutanları ile Jandarma Genel Komutanı bölgeye gitti. Genelkurmay Başkanlığı'ndan yapılan açıklamaya göre bölgede yapılan arama tarama faaliyetlerinde Keklikkayası üs bölgesinde iki, Asayiştepe'de bir olmak üzere toplam üç PKK militanının; bir Kalaşnikof piyade tüfeği, on sekiz adet patlamamış RPG-7 roketatar mühimmatı, on beş adet el bombası, on iki adet dolu şarjör, sekiz adet el telsizi, üç adet hücum yeleği ile birlikte ölü olarak ele geçirildiği ve PKK'nın telsiz konuşmalarına göre kayıplarının daha fazla olduğu belirtildi. 20 Ekim 2011 tarihinde, Türk Ordusu 22 taburu ile sınır bölgesinde ve Kuzey Irak'ta geniş kapsamlı bir operasyona başladı. Bu operasyona özel birimler de katıldı ve hava desteği de verildi. Yaklaşık 10.000 askerin katıldığı operasyon kapsamında Batman ve Diyarbakır'dan Kuzey Irak'a çok sayıda savaş uçağı kalktı. 21 Ekim 2011 tarihinde Genelkurmay Başkanlığı'ndan yapılan açıklamada, operasyonun büyük bölümünün Türkiye sınırları içerisinde ve özellikle Çukurca civarında sürdürüldüğü açıklandı. PKK'nın internet siteleri de bu operasyonlarla ilgili çeşitli açıklamalar yayımlanmış, 20 Ekim'de Zagros’un geneline yönelik havan ve obüs atışları yapıldığı, 21 ve 22 Ekim tarihlerinde Hakurk kampına Türk Silahlı Kuvvetleri'nin yoğun havan ve topçu ateşi açtığını; Zagros, Avaşin, Zap ve Govendê bölgelerine insansız hava araçları desteğinde hava saldırıları gerçekleştirildiğini bildirdi. Başlatılan operasyon kapsamında görev alan 27 yaşındaki Jandarma Uzman Çavuş Mehmet Ulusoy, 20 Ekim 2011 tarihinde mayın patlaması sonucu hayatını kaybetti. 21 Ekim 2011 tarihinde iç güvenlik harekâtı kapsamında Siirt'in Pervari ilçesinde operasyon düzenleyen Türk Silahlı Kuvvetleri güçleri ile PKK üyeleri arasında çıkan çatışmada 1 Türk askeri hayatını kaybetti, üç asker yaralandı. Yaralı askerler, askeri hastanede tedavi altına alındı. Bunun üzerine Siirt 3. Komando Tugayı'ndan Cobra tipi helikopterlerin kaldırıldığı ve operasyonun genişleyerek devam ettiği bildirildi. 22 Ekim 2011 tarihinde; peşmergelerden edinilen istihbarat neticesinde Özel Kuvvetler Komutanlığı'na bağlı birliklerin nokta operasyonları gerçekleştirdikleri ve bu operasyonlarda özel eğitim ve teçhizata sahip personelin (Bordo bereliler) kullanımına ağırlık verildiği açıklandı. PKK'nın arazideki geçiş güzergahlarının özel birlikler tarafından tutulması ve PKK üyelerinin telsizden yaptıkları konuşmalar ise "kapana sıkıştıkları" yönünde yorumlandı. Öğle saatlerinde Türk Silahlı Kuvvetleri'ne bağlı birlikler, Belat Vadisi'nde ceset arama tarama çalışmaları gerçekleştirirken, bölgeye tanklar gönderildi. 23 Ekim 2011 günü operasyonlar sürerken, bir yandan devam ettirilen ceset toplama çalışması esnasında ateş açılması sonucu bir Türk askeri öldü, altı asker ise yaralandı. Çıkan çatışmada dört PKK'lı ise öldürüldü. Kısa bir süre sonra ise mayın patlaması nedeniyle iki Türk askeri daha öldü. 24 Ekim 2011 tarihinde bir röportaj veren Genelkurmay Başkanı Orgeneral Necdet Özel, 20 Ekim 2011 tarihinde başlatılan operasyonlarda 250-270 PKK militanının öldürüldüğünü, 210'unun ise yaralandığını belirtirken, başka siyasi, diplomatik kaynaklarda ve istihbarat kaynaklarında belirtilen sayıların, bunların çok daha üzerinde olduğunu vurguladı. Aynı gün Reuters haber ajansı tarafından Türk Silahlı Kuvvetleri'ne ait tank ve zırhlı araçların, Irak sınırını geçtiği ve Haftanin Kampı'na yöneldiği duyuruldu. Bu haberler Başbakan Recep Tayyip Erdoğan tarafından yalanlandı. Saldırının ardından Diyarbakır 2. Hava Kuvvet Komutanlığı'na bağlı 8. Ana Jet Üssü'nden kalkan savaş uçakları; Kandil, Zap, Hınere, Hakurk ve Metina bölgelerini bombaladı. PKK'lı grubun kaçış istikametleri topçu ateşi altına alındı. Saldırıdan sonra Kuzey Irak'a kaçan PKK'lıların etkisiz hale getirilmesi için Jandarma Özel Harekat birlikleri tarafından karadan operasyon başlatıldı. Kuzey Irak'taki bölgesel Kürt yönetiminin de onayı ile birçok köy ve kasabanın tahliye çalışmaları başladı. Türkiye'nin istekleri doğrultusunda yapılan bu çalışmalar neticesinde PKK'ya ve PJAK'a lojistik desteğin kesilmesi, kurulacak peşmerge kampları ile PKK'ya ve PJAK'a karşı hareket edileceği bildirilmiştir. Bu çalışmaların yaklaşık 42 milyon dolara mal olacağı da açıklandı. Saldırının gerçekleştiği gün akşam saatlerinde, ertesi gün gerçekleştirilecek meclis genel kurulunun terörü konuşmak üzere toplanacağı ve oturumun kapalı olarak gerçekleştirileceği bildirildi. 20 Ekim 2011 tarihinde TBMM'de gerçekleştirilen kapalı oturumda milletvekilleri arasında kavga çıktı. Terörle ilgili genel görüşmenin ise 26 Ekim 2011 Çarşamba günü, saat 14:00'da yapılacağı bildirildi. Saldırıdan bir sonraki gün, 20 Ekim 2011 tarihinde Türk askerlerin cenazeleri, Van'da otopsileri yapıldıktan sonra, Van Jandarma Asayiş Kolordu Komutanlığı'ndan helikopterlerle memleketlerine gönderildi. Yine aynı gün sabah saatlerinden itibaren Heron insansız hava araçlarının tespit ettiği Kavuşak, Işıklı ve Kazan Vadisi bölgelerine Hakkâri Dağ Komando Tugayı'ndan ve Çukurca'daki Sınır Jandarma Tugayı'ndan özel eğitimli komandolar indirildi. İki adet Cobra tipi helikopter ise Zap Vadisi boyunca bölgeyi bombaladı. Cumhuriyet Halk Partisi Genel Başkanı Kemal Kılıçdaroğlu; grup başkanvekilleri Muharrem İnce ve Akif Hamzaçebi, Genel Başkan Yardımcısı Gürsel Tekin ve Ankara Milletvekili Sinan Aygün ile birlikte yaralı askerleri GATAda ziyaret etti ve durumları hakkında bilgi aldı. Akif Hamzaçebi, ziyaret sonrası yaptığı açıklamada bilinci kapalı olan yaralı bir astsubayın hayati tehlikesi olduğu bilgisi aldıklarını, GATA'da dört yaralı bulunduğunu ve dördünün de ameliyat olduğunu ifade etti. Diğer yaralılarınsa Hakkâri ve bölge hastanelerde olduğu belirtildi. PKK'nın askeri kanadı HPG ise saldırılarla ilgili şöyle bir açıklama yaptı: "T.C. Cumhurbaşkanı Abdullah Gül’ün Hakkâri’ye düzenlediği ziyaret ile startı verilen Medya Savunma Alanları’na yönelik imha operasyonu gerillalarımız tarafından Devrimci Halk Savaşı ruhu ve büyük bir direnişle püskürtülmüştür. Türkiye’de KCK tutuklamaları adı altında halkımıza yönelik başlatılan siyasi soykırım saldırılarının oluşturduğu ortamda gerçekleştirilen bu devrimci operasyonumuz T.C. ordu ve devletinin sınırötesi operasyon girişimini engellemiştir. Yaşanan bu çatışma ve kayıpların sorumlusu Hakkâri’ye gelip halkla görüşmek yerine, ordunun kamuflaj kıyafetlerini giyerek Kürt halkını katliamdan geçiren Tansu Çiller’in izinde ilerleyen Abdullah Gül’dür." 21 Ekim 2011 tarihinde açıklama yapan İçişleri Bakanı İdris Naim Şahin, operasyonun terörü bitirmeye yönelik olduğunu belirterek, nokta atışı için ABD ile istihbarat anlaşmaları olduğunu vurguladı. Kandil'de köylerin tahliye edildiğini de hatırlatan bakan, Milliyetçi Hareket Partisi tarafından önerilen olağanüstü hâlin kullanılmadan bu işin çözülmesini istediklerini; ancak gerektiği takdirde de başvurulabileceğini ifade etti. Çatışmaya katılan askerlerin; korucuların mevzilerini bıraktıkları ve kendilerine telsiz veya telefonla ulaşamadıklarını anlattıkları iddia edildi. Düzenlenen saldırıyla ilgili olarak Cumhurbaşkanı Abdullah Gül'ün talebi üzerine, Genelkurmay Harekat Başkanı Korgeneral Abdullah Recep ve Kara Kuvvetleri Harekat Başkanı Tümgeneral Haluk Cumali Çetinkaya tarafından kendisine Cumhurbaşkanlığı Köşkü'nde brifing verildi. 22 Ekim 2011 tarihinde Genelkurmay Başkanı Orgeneral Necdet Özel, Genelkurmay Başkanlığı internet sitesinde bir açıklama yayınlayarak; gönderilen taziye mesajları için teşekkürlerini ve gösterilen destek için TSK mensupları adına saygı ve şükranlarını sunduğunu iletmiştir. Operasyonlara ilişkin açıklama yapan Başbakan Yardımcısı Bülent Arınç ise yaptığı açıklamada, terörün kökünü kazımanın, kurutmanın hükûmet olarak görevleri olduğunu belirtmiş ve askerin yurt içindeki noktalarda ve yurt dışında aldığı yetkiyi kullanarak son vuruşu yapmak için tüm gayreti gösterdiğini söyledi. Bursa'da bir mağazanın açılışına katılan Arınç, şunları söyledi: "Bu harekatın sonrasında askerlerimiz, polislerimiz, bütün güvenlik üçlerimiz, eşkiyayı ininde boğmak için harekete geçti. Başta Genelkurmay Başkanımız olmak üzere, bütün kuvvet komutanları, polisin başındaki bütün ekipler şu anda hem yurt içinde hem de topraklarımızın dışında büyük bir faaliyetin içindeler. Genelkurmay başkanımız ve komutanlarımız, bu işi bitirmeden Ankara'ya dönmeye, evlerine girmemeye adeta söz verdiler. Allah'ın izni ile bu iş bu acılar en kısa zamanda feraha dönsün, memleketimiz, bu güzel vatanımız huzur içinde, güvenlik içinde en kısa zamanda sükunete kavuşsun. Bütün dileğimiz budur." ABD Beyaz Saray sözcüsünün yaptığı açıklamaya göre ise ABD Başbaknı Barack Obama, saldırının ardından telefonla görüştüğü Başbakan Recep Tayyip Erdoğan'a, PKK ile mücadelede ABD'nin vereceği desteği görüşmek üzere "uzmanlar heyeti" yollayacağını belirtti. Arazideki operasyonların yanı sıra şehir merkezlerinde de PKK'ya yönelik çalışmalar devam etti. Mardin'de PKK'nın üst yönetimine yönelik düzenlenen operasyonlarda gözaltına alınan ve mahkemeye sevk edilen 22 kişiden 13'ü tutuklandı. Hakkâri ilinin Çukurca ilçesindeyse savcılık tarafından verilen izinle belirlenen adreslere özel harekat polisleri tarafından baskınlar düzenlendi. 24 Ekim 2011 tarihinde, saldırıların planlayıcısı Suriye uyruklu Bahoz Erdal kod adlı Fehman Hüseyin'in bir süredir Türkiye topraklarında olduğu iddia edildi. PKK'nın, Türkiye'nin yanında yer alan Irak Kürdistan Bölgesel Yönetimi Başkanı Mesud Barzani'ye bir elçi göndererek "Türkiye'ye destek verme" talebinde bulunduğu iddia edildi. Operasyonların yaşandığı bölgelerdeyse hâlâ ciddi çatışmaların yaşandığı belirtildi. Saldırının duyulmasının ardından Türkiye'deki bütün basın yayın organları, haberi ve ilerleyen gelişmeleri "son dakika" olarak verdi. Bunun üzerine tüm Türkiye'de protesto gösterileri düzenlendi ve yüzlerce kişi askere gitmek için askerlik şubelerine dilekçe verdi. Gösterilere sivil toplum kuruluşları ve siyasi parti temsilcileri de katıldı. Cumhurbaşkanı Abdullah Gül, İstanbul Kongre Merkezi'nde düzenlenen 27. İSEDAK Toplantısı öncesinde saldırı ile ilgili yaptığı ilk değerlendirmede ilk kez "intikam" sözcüğünü kullanmış, "saldırının intikamının çok büyük olacağını ve misliyle alınacağını" dile getirmiştir. Başbakan Recep Tayyip Erdoğan'ın, birçok bakanın, MİT müsteşarının ve Genelkurmay ikinci başkanının katıldığı bir toplantının ardından Erdoğan bir konuşma yapmıştır. Konuşmasında zaiyata açıklık getirmekle beraber, hükûmetinin asla geri adım atmadığını ve atmayacağını, terörü açıkça veya dolaylı olarak destekleyenlerin cezalandırılacağını söyledi. Ayrıca hükûmeti eleştiren muhalefeti de sağduyuya davet etti ve Türkiye'nin asla bölünmeyeceğini belirtti. Saldırıların ardından Cumhuriyet Halk Partisi (CHP) Genel Başkanı Kemal Kılıçdaroğlu bir basın toplantısı düzenledi. Konuşmasında hayatını kaybeden askerlerin sorumlusunun Recep Tayyip Erdoğan olduğunu, hükûmetin görevini yerine getirmediğini ve çözüm aramak yerine eleştiri yaptığını belirtti. Kemal Kılıçdaroğlu konuşmasında, hükûmetin terör sorununu çözmekten aciz olduğunu belirterek TBMM'de bir terör komisyonunun kurulması gerektiğini söyledi. 20 Ekim 2011 tarihinde tekrar açıklama yapan Kemal Kılıçdaroğlu, sözlerinin çarpıtıldığını ve hükûmetin çözüm önerileri olduğu takdirde tam destek vereceklerini açıkladı. Mecliste konunun görüşülmesi esnasında kimi zaman gerginlik yaşandı. Milliyetçi Hareket Partisi Genel Başkanı Devlet Bahçeli ise "olağanüstü hal" ilan edilmesini talep etti. Barış ve Demokrasi Partisi (BDP), saldırıyla ilgili yaptığı yazılı açıklamada PKK ve hükûmete "savaşı durdurma" çağrısında bulundu. Bu çağrı üzerine Başbakan Recep Tayyip Erdoğan, ""Onların ağzına barış ifadesi yakışmıyor!"" diyerek tepki gösterdi. 22 Ekim 2011 tarihinde Barış ve Demokrasi Partisi'nin Diyarbakır'daki kongresinde konuşan BDP Eş Genel Başkanı Gültan Kışanak, meydana gelen çatışmanın "terör" değil, "hak isteyenlerle vermeyenler arasındaki bir savaş" olduğunu öne sürdü. Ölen Türk askerlerinin cenazelerine katılım da oldukça geniş çaplı oldu. Sinop'ta Piyade Uzman Çavuş Halil Özdoğru'yu 15.000, Adana'da Çavuş Koray Özel'i 10.000, Aksaray'da Jandarma Komando Onbaşı Yavuz Çoban'ı 10.000, Yozgat'ta Jandarma Üsteğmen Murat Bek'i 8.000, Aydın'ın Nazilli İlçesi'nde Komando Er Mehmet Çetin'i 30.000 kişi uğurladı. Saldırıda ölen Türk askeri Er Mehmet Ağgedik'in Elazığ'daki cenaze töreni esnasında olaylar çıktı. Cenaze konvoyu hareket hâlindeyken; katılanlardan yaklaşık 100 kişilik bir grup, Barış ve Demokrasi Partisi İl Temsilciliği'ne saldırmak istedi. Barikatı aşmaya çalışan grubu, bölgede önlem alan çevik kuvvet ekipleri tazyikli su ve biber gazı kullanarak dağıttı. Çıkan arbedede bazı polisler yaralanarak, ambulanslarla hastaneye kaldırıldı. Saldırıdan sonraki gün Kırklareli'nin Vize ilçesindeyse okula gitmeyen sayıları bine yakın lise öğrencisi, ilçe merkezine beş kilometre uzaklıktaki Çavuşköy'e kadar ellerinde Türk bayrakları ve afişlerle yürüdü ve saldırıda ölen Piyade Er Ufuk Bozkurt'un babasının evinin önünde sloganlar attı. Piyade Er Ufuk Bozkurt'un babası Fedai Bozkurt bir süre ağladıktan sonra baygınlık geçirdi. İstanbul'da ise Taksim Meydanı'nda toplanan; sendika üyeleri, siyasi parti temsilcileri ve lise öğrencilerinin de aralarında bulunduğu yaklaşık iki bin kişi sloganlar atarak terörü lanetledi. 20 Ekim 2011 akşamı Milliyetçi Hareket Partisi Genel Başkanı Devlet Bahçeli, Başbakan Recep Tayyip Erdoğan'ı telefonla arayarak Kuzey Irak'ta devam eden harekât için destek verdiğini iletti. Kuzey Irak Bölgesel Yönetimi'nin eski başbakanı ve KDP Genel Başkan Yardımcısı Necirvan Barzani Ankara'ya gelerek, Başbakan Recep Tayyip Erdoğan ve Dışişleri Bakanı Ahmet Davutoğlu ile görüştü. Görüşmeye Millî İstihbarat Teşkilatı Müsteşarı Hakan Fidan da katıldı. Bu görüşmeden sonra Başbakan Recep Tayyip Erdoğan ile Cumhurbaşkanı Abdullah Gül bir araya geldi. 21 Ekim 2011 Cuma günü; son dönemde PJAK ile yoğun çatışmalar yaşayan İran'ın Dışişleri Bakanı Ali Ekber Salihi, Ankara'ya geldi. Dışişleri Bakanı Ahmet Davutoğlu ile görüşme yapan Ali Ekber Salihi, görüşmeden sonra yaptığı açıklamada özellikle daha önce medyada yakalandığı öne sürülen Murat Karayılan'ı yakalamadıklarının üzerinde durdu. TBMM Başkanı Cemil Çiçek, "Ben devletten şunları şunları isterim ama olmadığı takdirde bu taleplerimi C4 patlayıcısına bağlarım derseniz bu hak aramak değildir. Bu cinayettir, bu bir vahşettir." dedi. Bazı eğlence mekanları olayın etkisiyle çalışmamıştır. İstanbul Ortaköy'deki ünlü eğlence mekanları kapalı kalmış, Türk bayrakları asmıştır. Terör gündemiyle toplanan TBMM'de çok sert tartışmalar yaşanmıştır. Özellikle BDP'ye karşı cereyan eden olaylarda milletvekilleri birbirlerini dövme girişiminde bulunmuş, küfürler edilmiş ve bazı milletvekilleri "köstebek"likle suçlanmıştır. Muharrem İnce konuşma yaparken AKP milletvekilleri sıra kapaklarına vurarak protesto yapılmış, hem hükûmete hem de BDP'ye sert eleştiriler gelmiştir. BDP milletvekili Sırrı Sakık, CHP sıralarına doğru yürümüş ve bu esnada birçok hakaret duyulmuştur. Bundan sonra CHP milletvekilleri ile AKP milletvekilleri arasında da kavgaya dönüşebilecek sert tartışmalar yaşanmış, oturuma ara verilmiştir. Bazı sanatçılardan da önemli tepkiler geldi. TRT 1'de "Gülben" adlı programın sunucusu Gülben Ergen, yayını iptal ederek "Bu olayların bitmesi için ne yapmamız gerekiyor, Ankara'ya mı yürüyelim, grev mi yapalım? Benim çocuğum da askere gidecek, ama bu olayların bitmesi gerekir. Yıllar önce Bülent Ersoy benim erkek çocuğum olsa askere göndermezdim demişti, yerden yere vurulmuştu. Ben şu an kendisine hak veriyorum. Biz hep 'Vatan sağolsun ülke sağolsun' diyerek geçiştirip duruyoruz ama işin özü böyle değil, bunu bitirmek için birilerin artık bir şey yapması gerekiyor" dedi. Bununla beraber Bülent Ersoy ve Hülya Avşar da sahne programlarını iptal etti. Birçok kanaldaki eğlence programlarına ara verildi, Best FM ve birçok radyo kanalı da yayına ara verdi. Fenerbahçe Futbol Takımı kaptanı Alex de Souza da, FB TV'de yaptığı açıklamada Hakkâri'deki saldırılarda ölen askerlerin ailelerine sabır dilediğini ileterek, "Artık canlar yanmasın, şehitler verilmesin." dedi. AKUT Arama Kurtarma Derneği, internet sitesinin giriş sayfasını değiştirdi ve başsağlığı mesajı yayınladı. 22 Ekim 2011'de Süper Lig'in Bursaspor ile Trabzonspor karşılaşmasından önce her iki takımın taraftarları da saldırıyı protesto eden tezahüratlar yaptı. Trabzonsporlu oyuncular maçtan önce, "Şehitler ölmez, vatan bölünmez!" yazılı tişörtler giydiler. Maç öncesinde stadyum hoparlöründen çalınan 10. Yıl Marşı'na tüm tribünler eşlik etti. İstiklâl Marşı'nın okunması sırasında, Bursa Büyükşehir Belediyesi'nin stadyum girişinde dağıttığı Türk bayrakları dalgalandı. İki takımın futbolcuları ve hakemler sahaya birlikte taşıdıkları "Şehitlerimizi saygıyla anıyoruz" yazılı pankartla çıktılar. Son saldırılarda öldürülen asker ve polislerin fotoğraflarının yer aldığı, üzerinde "Başımız sağolsun." yazılı pankart açıldı ve bir grup taraftar, üzerlerinde öldürülen asker ve polislerin isimlerinin ve memleketlerinin yazılı olduğu kartonlar taşıdı. Maç, Türkiye Futbol Federasyonu'nun aldığı karar gereği öldürülen polis ve askerler anısına saygı duruşunda bulunularak üç dakika geç başladı. Saldırının duyulmasının ardından pek çok devlet ve uluslararası kuruluş tarafından açıklamalar yapıldı. Ayrıca Real Madrid'de forma giyen Türk futbolcular Mesut Özil, Hamit Altıntop ve Nuri Şahin, 22 Ekim 2011 tarihinde La Rosaleda Stadı'nda yapılacak karşılaşmada siyah bant ile sahaya çıkacaklarını açıkladılar. İspanya futbol liginde 23 Ekim akşamı oynanan Atlético Madrid - Mallorca maçında Atlético Madridli oyuncular, Arda Turan'ın aldığı özel izinle maça kollarında siyah bant takarak çıktı. Valencia'da forma giyen Türk millî futbolcu Mehmet Topal ise hem Van'daki deprem sonrası hayatını kaybeden vatandaşlar için, hem de hayatını kaybeden askerler için takımının Athletic Bilbao ile oynayacağı maç öncesi bir dakikalık saygı duruşunda bulunulmasını sağladı. Mehmet Topal maça da kolunda siyah bantla çıkarken, Valencialı taraftarların saygı duruşuna eşlik ettikleri görüldü. Birleşmiş Milletler Genel Sekreteri Ban Ki-moon saldırıyı endişeyle karşıladığını ve PKK'nın Irak topraklarını komşu ülkeleri hedef alan sınır ötesi saldırılar için kullanmasını kabul edilemez olduğunu düşündüğünü bildirmekle beraber, Türkiye ve Irak'ın toprak bütünlüğüne saygı duyulması gerektiğini belirtti. Fransa Dışişleri Bakanlığı'ndan yapılan açıklamada, PKK tarafından Türkiye'nin güneydoğusundaki askeri mevzilere gerçekleştirilen saldırıların şiddetle kınandığı bildirildi ve yaşanan son saldırıların, terörle mücadele ve Kürt sorununa siyasî çözüm arayışında Türkiye'nin yanında yer alma iradesini daha da kuvvetlendirdiği bildirildi. Dünya basını; PKK'nın Yüksekova ve Çukurca'daki saldırılarını "flaş haber" olarak vermiş, saldırı sonrasında Türk askeri birliklerinin Kuzey Irak'a geçerek takibi sürdürdükleri belirtilmiştir. İngiliz Financial Times ise haberi anasayfasından, Türkiye Cumhuriyeti Cumhurbaşkanı Abdullah Gül'ün "intikamı çok büyük olacak" sözleriyle duyurdu. Katar merkezli El Cezire televizyonu da haberi manşetten duyururken, saldırının PKK tarafından oldukça uzun bir zaman sonra düzenlenen en ciddi, en koordine ve en ölümcül saldırı olarak niteledi. CNN'in haberinde Başbakan Recep Tayyip Erdoğan'ın Kazakistan gezisini iptal ettiği bildirilerek, Cumhurbaşkanı Abdullah Gül ve Başbakan Yardımcısı Bülent Arınç'ın açıklamalarına yer verildi. İngiliz BBC televizyonu, Türk haber ajanslarının yayınlarından derlemeler yapmakla beraber PKK saldırılarının kronolojilerine yer verdi. Uluslararası ekonomi gazetesi Wall Street Journal, 1984 yılında eylemlerine başlayan PKK'nın şimdiye kadar en büyük saldırılarından birisini gerçekleştirdiğini ve sonrasında Türk kuvvet komutanlarının Hakkâri'ye gittiklerini belirtti. Bunların yanı sıra Amerikalı Washington Post ve Fox News, Alman Frankfurter Allgemeine, Fransız Le Figaro ve Le Monde, İngiliz The Telegraph, İsrailli Haaretz, İranlı Press TV'de de habere geniş yer verildi. Reuters haber ajansının ise haberlerinde PKK'dan sadece "örgüt" ve PKK üyelerinden "isyancı" olarak bahsetmesine Türkiye'de Merkez Bankası ihale bilgilerini piyasaya geçen, piyasaları takip eden yerli ve yabancı yatırımcılar tepki gösterdi. Yatırımcılar, ajansa yorum ve röportaj vermeyerek boykot uygulama kararı aldı. Der Spiegel: Alman haber dergisi "Der Spiegel" internet sitesinden duyurduğu haberde, Çukurca saldırısının yıllardır yaşanan en kanlı saldırılardan birisi olduğunu ve çatışma sonrasında Türk askerinin Kuzey Irak'a girdiğini bildirdi. Alman dergi, Türkiye'nin saldırı karşısında başlattığı operasyonla ilgili olarak yayınladığı haberde pek çok PKK'lının öldürüldüğünü bildirerek, operasyonu "şiddetli" (masif) olarak duyurdu. Haberin ilk satırlarındaysa Cumhurbaşkanı Abdullah Gül'ün, "saldırganların peşinden `sonuna kadar´ gidileceği" ifadesine yer verildi. Haberlerde PKK'lılardan "asi, isyankar" olarak bahsedilmesi, derginin forumlarında yazan okuyucuların çoğunun tepkisini çekti. Yayınladığı başka bir haberdeyse saldırıda hayatını kaybeden askerlerin intikamı olarak havadan ve karadan başlatıldığı belirtilen operasyonun, en kötü ihtimalle bir iç savaşa yol açabileceği vurgulandı. Türkiye'nin, 1992'den beri gerçekleştirilen en ağır saldırının şokunu yaşadığı belirtildi. Ölen Türk askerlerinin kimliği açıklanmıştır. Ä°spanya'daki futbol stadyumlarÄ± listesi Aşağıda, İspanya'da bulunan futbol stadyumları kapasitelerine göre listelenmiştir: Suha Ã–zkan Suha Özkan (d.14 Haziran 1945, Ankara) Türk mimar, mimarlık eleştirmeni, teorisyen ve öğretim görevlisi. 1945 yılında Ankara’da dünyaya gelen Suha Özkan Ortadoğu Teknik Üniversitesi Mimarlık Fakültesi’nden 1967 yılında mimar olarak mezun oldu. Aynı üniversitede önce doçent sonra da profesörlük unvanını aldı. 1977 yılında Mimarlık Fakültesi Dekan Yardımcısı, 1979 yılında ise rektör yardımcısı oldu. Türkiye’de ve Türkiye dışında birçok mimarlık yarışmasında, üniversite, akademik kurumlar ve diğer mimarlık kurumlarında çeşitli görevler aldı. Bu kurumlar arasında Hassan Fathy Enstitüsü, Birleşmiş Milletler İnsan Yerleşimleri Merkezi , Aga Khan Mimarlık Ödülü Yöneticiliği (1982-2007) UIA Uluslararası Mimarlar Birliği Konsey üyeliği (2002-2008) ve UIA 2005 Kongre Başkanlığı da yer almaktadır. World Architecture Community'nin Kurucu Başkanı ve ABD Mimarlık Enstitüsü’nün yegâne Türk Onursal Üyesi olan (Hon F AIA) Prof. Dr. 1994 yılında Ulusal Mimarlık Ödülleri, Mesleğe Katkı Başarı Ödülü’nü almış ve birçok uluslararası yarışma düzenlemiş ve jürilerde başkanlık gibi etkin görevler almıştır. Ayrıca Tepe Mimarlık Kültürü Merkezi ve XXI Dergisi’nin kurucularındandır. Benito Villamarín Stadyumu Estadio Benito Villamarín, İspanya'nın Sevilla kentinde bulunan futbol stadyumu. La Liga takımlarından Real Betis'e ev sahipliği yapmaktadır. Stadyum 1929 yılında kullanıma açıldı. 52,745 koltuk kapasitesi ile İspanya'daki 7. büyük staddır. Stadyumun 4 farklı ismi vardı. İlk açıldığında "Estadio de la Exposición" ismini almıştı. On sene bu ismi kullandıktan sonra "Estadio Municipal de Heliópolis" olarak değiştirildi. 43 sene bu isim kullanıldı. 1982 yılında "Estadio Benito Villamarín" olarak değiştirildi. 2000 yılına kadar kullanıldı ve "Estadio Manuel Ruiz de Lopera" olarak değişti. 2010 yılında tekrar eski isimlerinden Estadio Benito Villamarín olarak değiştirildi. Hala bu isim kullanılmaktadır. 1982 FIFA Dünya Kupası finallerinde 2 maç bu stadda oynanmıştır. 1959 FIBA Dünya Basketbol Şampiyonası 1959 FIBA Dünya Şampiyonası 16 Ocak - 31 Ocak tarihleri arasında Brezilya da düzenlendi. Brezilya, takımı tarihinde ilk