okullarda okutmaktadır. Geri dönen Yagnobilerin çoğu elektrik ve yollardan yoksun geleneksel toplum yapılarında yaşamaktadır. Yagnob Vadisi'nde, her biri üç ila sekiz aileden oluşan yaklaşık on yerleşim bulunmaktadır. Başka küçük yerleşim yerleri de vardır. Üst Yagnob Nehri Vadisi, yakın zamana kadar neredeyse geçilemez bir boğaz tarafından korunmaktaydı. Halk ayrıca Amu Derya, Qul ve Varzob nehirleri civarında ve Anzob kasabasında yaşamaktadır. Y-DNA haplogrubu olan R1 (R-M173), Yagnobi erkekleri arasında nispeten yüksek bir oran olan %48 seviyesinde bulunur. Bununla birlikte, bu sonucun alt gruplara ayrıntılı dökümü mevcut değildir. Bu durum, bu halkta bulunan R1’in, Orta Asya, Doğu Avrupa ve Güney Asya’da ortak olan ve MÖ 3000'de Avrasya Bozkırları'ndaki Bakır Çağı Kurgan Kültürü'nün yanı sıra erken İran dilleri konuşurlarının yayılması ile ilişkilendirilmiş R1 alt grupları ile aynı olması durumunun net olmamasına yol açar. R-M17 olarak da bilinen ve Güney Asya ile Avrupa'ya özgü popülasyonlarda bulunan R1a1a, toplam nüfusun %16'sını temsil etse de, Yagnobi erkeklerinin geri kalan %32'sinin R1a'ya ait olup olmadığı açık değildir. Neolitik çağda tarımın Orta Doğu'dan yayılması ile ilişkili Haplogrup J, %32'i gibi önemli bir seviyede bu halkta da bulunur. Modern Güney Asya popülasyonlarında en yaygın olan Haplogrup L (M20), yaklaşık %10 oranında bulunur. 2020'de Türkiye millî futbol takımı Türkiye millî futbol takımı, 2020 yılındaki maçlarına Şenol Güneş'in teknik direktörlüğünde başlamıştır. "Ay-Yıldızlılar" bu sezonda 2020-21 UEFA Uluslar B Liginde mücadele eedecektir. Half-Life: Alyx Half-Life: Alyx, Valve tarafından geliştirilen ve yayımlanan birinci şahıs nişancı sanal gerçeklik oyunudur. ""dan sonra yayımlanmış ilk "Half-Life" oyunudur. Konusu "Half-Life" ile "Half-Life 2" arasında geçmektedir. Oyuncu, bir Combine süper silahını ele geçirmekle görevlendirilen Alyx Vance'i kontrol eder. Oyun; bir sanal gerçeklik oyunudur ve oyuncu, nesnelerle etkileşime geçmek için "Half-Life 2"deki yer çekimi silahına benzeyen "yer çekimi eldivenleri"ni kullanır. Serideki fizik tabanlı bulmaca, çatışma ve keşif yapma ögeleri bu oyunda da mevcuttur; ayrıca hayatta kalma-korku ögeleri de yer alır. Valve, 2010'ların ortalarında deneysel olarak sanal gerçeklikle uğraşmaya başladı ve oyun endüstrisinin büyük bir sanal gerçeklik oyununa olan ihtiyacını fark etti. Sonrasında sanal gerçeklik kullanan prototip oyun denemelerine başladı. Denemelere önce "Portal" ile başlayan Valve, daha sonra 2007'de yayımlanan ""dan beri yeni bir oyunu olmayan "Half-Life"da karar kıldı. Valve'ın bu deneyleri, 2016'da Source 2 motorunu da kullanarak büyük çaplı bir yapım aşamasına dönüşmüştür; ayrıca Valve'ın tarihindeki en büyük yapım ekibine sahip olmuştur. 23 Mart 2020'de Microsoft Windows için yayımlanan oyun, birçok PC uyumlu sanal gerçeklik gözlüğünü desteklemektedir. Eleştirmenlerden olumlu görüşler alan oyun; grafikleri, karakter seslendirmeleri, senaryosu ve atmosferi için övgüler almıştır ve sanal gerçekliğin killer app'i olarak gösterilmiştir. "Half-Life: Alyx", SteamVR uyumlu Valve Index, HTC Vive, Oculus Rift, Oculus Quest (sadece Oculus Link aracılığıyla, bağımsız değil) ve tüm Windows Karma Gerçeklik gözlüklerini destekleyen bir sanal gerçeklik oyunudur. Oynanışın sanal gerçekliğe göre tasarlandığını belirten Valve, sanal gerçeklik olmayan bir sürüm üzerinde çalışma planları olmadığını söyledi. "Half-Life: Alyx" ayrıca oyuncu yapımı modları Steam Atölyesi aracılığıyla destekler. Valve'dan Robin Walker, hayranların oyunun sanal gerçeklik ekipmanı gerektirmeyen bir modunu yapacaklarını beklediğini ve Valve'ın da oyuncuların böyle bir versiyona vereceği tepkiyi merak ettiğini belirtmiştir. "Valve News Network"ün kurucusu Tyler McVicker, oyunun yanlışlıkla Steam'de sızdırılan ve sanal gerçeklik harici geliştirici araçları içeren bir versiyonunu keşfetmiştir. Fakat oyundaki butonlara basma ve Alyx'in sırt çantasını kullanma gibi temel etkileşimler, sanal gerçeklik olmadan gerçekleştirilemiyordu. McVicker; bir mod yapımcısı, oyuncunun oyunla etkileşimini bütünüyle değiştirmediği sürece tüm oyunu bu şekilde oynamanın imkânsız olduğu sonucuna varmıştır. Oyun, Gordon Freeman'ın "Half-Life 2"deki dönüşünün öncesinde geçmektedir. Oyuncu, babası Eli Vance ile birlikte Combine'la mücadele eden ve Freeman'ın arkadaşı olan Alyx Vance'i kontrol eder. Oyunun tasarımcısı David Speyrer; "Half-Life: Alyx"in bir episodik oyun veya yan hikâye olmadığını, ""Half-Life" hikâyesinin yeni bir bölümü" olduğunu belirtmiştir. Oyuncu arayüz kullanma, nesneleri fırlatma ve çatışmaya girme gibi etkileşimlerde sanal gerçekliği kullanır. "Half-Life 2"deki yer çekimi silahına benzer olarak, oyundaki yer çekimi eldivenleri oyuncunun yer çekimini kullanarak nesnelerle etkileşime girmesini sağlar. Serinin keşif yapma, bulmaca çözme ve çatışmalara girme gibi ögeleri bu oyunda da mevcuttur. Bütün silahların tek elle kullanılabilir olduğunu belirten Valve ekibi, oyuncuların her zaman diğer elini de kullanarak oyunla etkileşime geçmesini istediklerini söylemiştir. Oyun esasen birinci şahıs nişancı olmasına rağmen; sağlık takviyeleri ve cephanenin kısıtlı olması ve beklenmedik jump scare'lar gibi hayatta kalma-korku ögelerini de içerir. Oyuncu; odasında yeterli alana sahipse room scale özelliğini kullanarak hareket edebilir. Alternatif olarak, sanal gerçeklik kontrolcüsündeki analog çubukları kullanarak "ışınlanma" yöntemiyle de hareket edilebilir. Işınlanma yönteminde, oyun içi hareket simüle edilmeye devam eder ve oyuncu ışınlanma esnasında saldırıya uğrarsa veya çok yüksekten aşağıya ışınlanırsa ölür. "Half-Life: Alyx", "Half-Life 2"nin beş yıl öncesinde geçmektedir. Combine, Alyx Vance (seslendiren: Ozioma Akagha) ve babası Eli'ı (seslendiren: James Moses Black) yakalamıştır. Direniş üyesi Russell (seslendiren: Rhys Darby) Alyx'i kurtarmayı başarır ve ona Combine'ın babasını sorguya çekmek için Nova Prospekt'e götüreceğini söyler. Alyx, Eli'ı Nova Prospekt'e götüren treni durdurmak için City 17'in dışarısındaki Quarantine Zone'a girer. Yoluna devam eden Alyx, üstü kapalı bir şekilde Eli Vance'ın öleceğini söyleyen bir Vortigaunt (seslendiren: Tony Todd) ile karşılaşır. Quarantine Zone'dan çıkan Alyx treni durdurur. Daha önce karşılaşılan Vortigaunt Eli'ı bir enkaz yığınından düşmek üzereyken kurtarır. Eli, tutukluyken Quarantine Zone'da bir mahzende ("Vault") Combine'ın bir süper silah sakladığını öğrendiğini Alyx'e söyler. Alyx'e Vault'u bulmasını ve Combine daha güvenli bir yere taşımadan önce içindekini ele geçirmesini söyler. Alyx Quarantine Zone'a girer, Vault'a giden yolda çeşitli Xen yaratıkları ve Combine askerleri ile karşılaşır. Alyx, Vault'un havada kalmasını sağlayan bir elektrik santralını devre dışı bırakmayı başarır ve her santralın içinde enerjisini Vault'a aktarmaya zorlanan köleleştirilmiş bir Vortigaunt olduğunu keşfeder. Alyx tarafından kurtarılan Vortigaunt, kendisi ve ırkının geriye kalan santralleri devre dışı bırakacağına söz verir. Eli; Alyx'le iletişime geçer ve Vault'un içinde bir silah olmadığını, Vault'un bir apartman kompleksinin çevresine inşa edilmiş ve Combine'ın keşfettiği bir şeyi içinde tutan bir hapishane olduğunu haber verir, ayrıca Vault'un sonradan ekstrem bir tedbir olarak havada tutulmaya başladığını öğrendiğini söyler. Vault'un içindeki şeyin Combine'la olan savaşlarında yardımcı olacağına karar veren Alyx yoluna devam eder. Vault'a yaklaşan Alyx; bir bilim insanını Combine üst rütbelilerine, Vault'un içinde Black Mesa kazasından sağ kurtulan bir bilim insanı olduğunu söylerken duyar. Alyx bu kişinin Gordon Freeman olduğunu düşünür ve Vault'u yere indirmeyi başarır. Vault'a giren Alyx, hapishanenin çevresine inşa edildiği apartman kompleksini bulur. Yatak odaları, mutfaklar ve salonlar birbirinin üstündedir; zaman-boşluk karmaşası altında görünen binayı bir fiziksel fenomen sarmıştır. Yoluna devam eden Alyx, Vault'un ortasında gelişmiş bir hapishane hücresi keşfeder. Freeman'i görmeyi bekleyerek hücreyi açar. Fakat içeride G-Man vardır. G-Man, Alyx'i de alarak Vault'tan çıkar. Ödül olarak G-Man Alyx'e hizmet teklif eder. Alyx Combine'ı Dünya'dan çıkartmasını ister fakat G-Man, bu isteğin patronlarının ilgisine ters düşeceğini belirtir. Bunun yerine Alyx'i bir Combine Advisor'ın Eli'ı öldürdüğü ""nun sonundaki sahneye götürür ve ona geleceği değiştirmeyi teklif eder. Alyx kabul eder, Advisor'ı öldürür ve babasını kurtarır. Freeman'in kendisine verilen görevi yerine getirmekteki isteksizliğinden rahatsız olmuş G-Man Alyx'e, Freeman'in yerine geçebileceği konusunda kendisini kanıtladığını söyler. Sonrasında G-Man Alyx'i hapseder ve oradan ayrılır. Oyunun sonundaki ara sahnede Gordon'ın bakış açısına geçilir. "Half-Life 2: Episode Two"daki Combine süper portalinin yıkımından sonra Gordon, Direniş'in White Forest üssünde bilinci geri gelirken görülür. Eli hayattadır ve Advisor ölmüştür fakat Alyx kayıptır. G-Man odanın köşesinden görünmeden onları izlerken Alyx'in robot evcil hayvanı D0g, bir levyeyle birlikte gelir. Eli, G-Man'i öldüreceğini söyler ve Gordon'a levyeyi verir. "Half-Life" serisinin bir önceki oyunu olan "Episode Two" 2007'de yayımlanmıştı ve nereye gideceği bilinemeyen bir son ile bitiyordu. "Episode Three"nin "Episode Two"dan bir yıl sonra yayımlanması planlanmıştı fakat süresiz olarak ileri bir tarihe ertelendi. Yapım ekibinin gittikçe büyüyen tutkularına ters düştüğünü fark eden Valve, en sonunda episodik oyun yapımından vazgeçti. "Episode Three" yerine "Half-Life 3"ü geliştirmeyi ümit eden Valve'ın bu planı da gerçekleşmedi. Valve "Half-Life" projeleri geliştirmek için birkaç girişim daha yapar fakat her seferinde ilerlemelerinden tatmin olmaz. Ayrıca, Valve'ın "Half-Life 2"yi geliştirirken aynı zamanda Source motorunu da geliştirmesi zamanında birçok soruna yol açmış olduğundan, Valve önce Source 2'yi ve ardından "Half-Life: Alyx"i geliştirdi. Oyunun duyuruluşundan önce üç önemli "Half-Life" yazarı Marc Laidlaw, Erik Wolpaw ve Chet Faliszek Valve'dan ayrıldı. Haberciler bunu Valve'ın diğer serilerine yoğunlaşmasını da kanıt olarak göstererek, yeni "Half-Life" oyunlarının geliştirilmediği olarak yorumladı. 2015'te Valve, teknoloji şirketi HTC ile HTC Vive'ı geliştirmek için iş birliği yaptı. HTC Vive 2016'da yayınlandı. Sanal gerçeklik oyunu denemeleri ile uğraşan Valve, 2016'da bir mini sanal gerçeklik oyunu koleksiyonu olan "The Lab"i yayımladı. Valve, oyuncuların yeni bir AAA sanal gerçeklik oyunu istediğini fark etti ve Vive'da büyük çaplı oyun geliştirme denemeleri yapmaya başladı. Geliştirici ekip 2017'ye kadar birkaç prototip ve yapım aşamasında olan ileri tarihli üç sanal gerçeklik projesi geliştirdi. "Portal" serisi için bir sanal gerçeklik oyunu denemesi yaptılar fakat portallerin sanal gerçeklikte mide bulandırıcı olduğunu fark ettiler ve "Half-Life" serisine yöneldiler. Valve'da tasarımcılık yapan Robin Walker, "Half-Life 3"ün "korkutucu derecede yıldırmış bir bekleyiş" olduğunu ve ekibinin sanal gerçekliği seriye bir geri dönüş yolu olarak gördüğünü söylemiştir. Valve, "Half-Life 2"yi kullanarak yeni prototipler üretti ve oynanış ögelerini sanal gerçekliğe en uygun olacak şekilde daralttı. Bu prototiplerden bir tanesi "The Lab"de yer alan bir mini oyun oldu. "Half-Life" ögelerinin sanal gerçeklik için "şaşırtıcı derecede uyumlu" olduğunu söyleyen Valve, sanal gerçeklik kullanmalarının tasarımlarının neredeyse her yönünü etkilediğini de söylemiştir. Örneğin sanal gerçeklikte silah kullanan bir oyuncu, fiziksel olarak ellerini kullanır ve bu kontrol şekli; geleneksel fare ve klavye kontrolleriyle silah kullanmaktan çok farklıdır. Walker bu durumun "mekanik tasarım, seviye tasarımı, hikâye akışı ve hatta mühimmat bulma ve çatışma sıklığına bile" etki ettiğini söylemiştir. Önceki "Half-Life" oyunlarından ikonik bir silah olan levye, Valve yakın dövüş silahlarının sanal gerçeklikte çalışmasını sağlayamadığından "Half-Life: Alyx"de yer almamıştır. Diğer bir sebebi ise Valve'ın, oyuncuların levyeyi Gordon Freeman ile özdeşleştirdiğini düşünmesidir. Alyx için farklı bir kimlik yaratmak isteyen Valve, Alyx'e bir "tamirci ve hacker" görüntüsü vermiştir. Valve oyundaki konum değiştirme seçeneklerini belirlerken, ışınlanma yöntemini kullanan sanal gerçeklik oyunu "Budget Cuts"dan ilham almıştır. Walker, "Başkasını ışınlanırken izlemek sizin hoşunuza gitmiyor ve bu durumun oynayan kişi için de aynı olduğunu tahmin ediyorsunuz. Fakat "Budget Cuts" bize durumun hiç de öyle olmadığını gösterdi." şeklinde konuşmuştur. "Half-Life: Alyx"in geliştirilme süreci Şubat 2016'da başladı ve aynı yıl içinde kapsamlı bir yapım sürecine dönüştü. Valve'ın 2018'de satın aldığı Campo Santo şirketinin de içinde yer aldığı yaklaşık 80 kişiden oluşan ekip, Valve tarihinin en büyük ekibi olmuştur. Valve, sanal gerçekliğe ve iş birliğine dayalı düzenlemelere orijinal Source motorundan daha iyi destek sağlayan Source 2'ye yeni bir Hammer seviye düzenleyicisi ve kısmı bir yazılım geliştirme kiti eklemeyi planladıklarını söylemiştir. Oyunun yazarları; Jay Pinkerton, Sean Vanaman ve Valve'a müteahhit yazar olarak geri dönen Wolpaw'dan oluşur. Önceki "Half-Life" oyunlarının ortak yazarlarından Laidlaw da danışmanlık yaptı. Çoğu Valve oyununun besteciliğini yapan Mike Morasky; "Half-Life: Alyx"in müziklerini, önceki "Half-Life" oyunlarının da bestecisi olan Kelly Bailey'nin yardımıyla bestelemiştir. Serinin önceki oyunlarında Merle Dandridge tarafından seslendirilen Alyx, bu oyunda Valve daha genç bir ses aradığı için Ozioma Akagha tarafından seslendirilmiştir. Serinin önceki oyunlarında her zaman suskun ana kahramanlara yer veren Valve, bu oyunda Alyx'in konuşmasının hikâye anlatımına yarar sağladığını söylemiştir. Ayrıca; Eli'ı 2017'de hayatını kaybeden Robert Guillaume'in yerine James Moses Black ve Russell'ı da Rhys Darby seslendirmiştir. Seride devamlılığını sürdüren seslendirmenler ise Vortigauntları seslendiren Tony Todd, G-Man'i seslendiren Michael Shapiro ve Combine anonslarını seslendiren Ellen McLain olmuştur. Seslendirmenlerden Cissy Jones (Olga) ve Rich Sommer (Larry, Russell'ın Dronu ve Combine Askerleri), daha önce onlarla birlikte "Firewatch"ta çalışan Vanaman'ın tavsiyesi üzerine seslendirme kadrosuna alınmıştır. Yapımcı ekip, "Half-Life: Alyx"in hem içerik hem de hikâye ilerleyişi yönünden ""Half-Life" serisindeki tam teşekküllü bir yapım" olduğunu belirtmiştir. Valve tasarımcılarından Greg Coomer ve Jason Mitchell, "Half-Life: Alyx"deki korku oyunu ögelerini korku filmleri ve "Resident Evil 4" gibi korku oyunlarıyla kıyaslamıştır. "Half-Life: Alyx" Kasım 2019'da duyurulmuştur. Oyun Valve Index gözlüğünü veya kontrolcülerini satın alanlara ücretsiz verilmiştir. Oyunun tanıtımını yapma amacıyla, "Half-Life" serisinin önceki bütün oyunları Steam'de Ocak 2020'den oyunun çıkış tarihi olan 23 Mart 2020'ye kadar oynaması ücretsiz yapılmıştır. Gelecekteki "Half-Life" oyunları için olan planları sorulduğunda David Speyrer, ekibinin istekli olduğunu fakat "Half-Life: Alyx"e gelecek tepkileri beklediğini söylemiştir. Walker, ""Half-Life: Alyx"i kesinlikle bu evrene dönüşümüz olarak görüyoruz, sonu olarak değil." şeklinde konuşmuştur. "Half-Life: Alyx", inceleme toplayıcısı Metacritic'te "evrensel beğeni" kategorisine girmiştir. "VG247", "Tom's Hardware" ve "Video Games Chronicle" gibi dergilerdeki eleştirmenler oyun için, sanal gerçekliğin "killer app"i tanımını yapmıştır. Oyun, Mart 2020 sonunda Metacritic'te "tüm zamanların en iyi 20 kişisel bilgisayar oyunu" listesine girmiştir. Duyuru fragmanı yayınlandıktan sonraki ilk 24 saatte 10 milyondan fazla görüntülendi. Hayranların birçoğu duyuruyu heyecanla karşılamış olsa da birçok hayran da oyunun, 2019'da hala küçük fakat büyümekte olan bir pazar olan sanal gerçekliğe özel olmasından memnun olmamıştır.. Valve Index ekipmanlarının tamamı ABD, Kanada ve Avrupa'da oyunun duyurulduğu hafta ve ekipmanların satıldığı diğer 31 bölgede Ocak 2020'nin ortasına kadar satıldı. Superdata; Valve'ın 2019'un dördüncü çeyreğinde "Half-Life: Alyx"in sayesinde 103.000 Index ekipmanı sattığını ve bütün 2019 yılı boyunca yaptıkları 149.000 satış ile kıyaslandığında, 2019'un dördüncü çeyreğinde en çok satan kişisel bilgisayarlarda çalışan sanal gerçeklik ürünü olduğunu açıklamıştır. Valve ayrıca "Half-Life: Alyx"in çıkış tarihinde yaşanmakta olan koronavirüs pandemisi yüzünden tedarik zincirlerinin olumsuz etkilendiğini belirtmiştir. Oyunun çıkış tarihinden önce "TechRadar"dan Vic Hood, "Bu kesinlikle uzun zamandır beklenen "Half-Life 3" değil. Fakat bizimle seride yeni bir oyun görüp göremeyeceğimizle ilgili sıcak-soğuk oynamış Valve'ı bir "Half-Life" projesiyle görmek güzel. Buna rağmen her zaman bir "Half-Life 3"ün ümidiyle yaşayacağız." Microsoft'tan Phil Spencer, oyunu duyurulmadan önce oynadığını ve "muhteşem" bulduğunu söylemiştir. "Business Insider" dergisinden Kevin Webb, "Half-Life: Alyx"in "hardcore oyuncuları kazanmakta zorlanan bir endüstride [sanal gerçeklik] yeni bir ilgi getirebileceğini" yazmıştır. Ayrıca "USGamer"dan Andrew King, "Half-Life: Alyx"in mod topluluğunun sanal gerçekliğe geçişinde ya çok büyük başarı ya da çok büyük bir başarısızlık ile sonuçlanacağını yazmıştır. Yayımlandığı gün "Half-Life: Alyx" 43.000 eş zamanlı oyuncuya sahip olmuştur. Twitch'te "Half-Life: Alyx" yayınlarının izlenme sayısı 300.000'e ulaşmış; "Gamer Network" yazarı Haydn Taylor bu durumun, oyunun sanal gerçeklik ekipmanı gereksiniminin potansiyel oyuncu kitlesini sınırladığının göstergesi olduğunu yazmıştır. Amerika Birleşik Devletleri'nde kölelik Amerika Birleşik Devletleri’nde kölelik, 1776'da Amerikan ulusunun doğuşundan 1865 yılında 13. değişiklikle kaldırılana kadar, çoğunlukla Afrikalı ve Afroamerikalılardan oluşan taşınır mal statüsünde yasal bir kurumdu. Kölelik, erken sömürge günlerinden beri İngiliz Amerikası'nda uygulanmaktaydı ve 1776'da Bağımsızlık Bildirgesi zamanında on üç kolonide yasaldı. Köleleştirilmiş bir kişi yasal olarak bir tür maldı ve diğer kişisel mallar gibi satın alınabilir, satılabilir veya devredilebilirdi. Bir at gibi, yetenekli köleleştirilmiş bir insan çalıştırılabilir ve yeni köleleştirilmiş insanların üretimi için yetiştirilebilirdi. Kölelik, 1865'e kadar eyaletlerin yaklaşık yarısında sürdü. Ekonomik bir sistem olarak, kölelik, büyük ölçüde kiralama yöntemi ile değiştirildi. Amerikan Devrimi (1775-1783) döneminde, kölelik Afrikalı soyuyla ilişkili ırksal bir kast olarak kurumsallaşmıştı. ABD Anayasası taslağı hazırlanırken (1789) köleliğin rolü, en çekişmeli konu olmuştur. Anayasanın yaratıcıları "kölelik" kelimesini hiç kullanmamış olsalar da, nihai belge köle sahiplerine orantısız siyasi güç vermiştir. İç Savaş'a kadar çoğu başkan ve Yüksek Mahkeme üyeleri köleliği kabul eden insanlardan oluşuyordu. Devrim Savaşı sırasında ve hemen ardından, çoğu kuzey eyaletinde kölelik karşıtı yasalar kabul edildi ve köleliği ortadan kaldırmak için bir hareket geliştirildi. Bütün Kuzey eyaletleri köleliği bir şekilde, bazen yavaş yavaş 1805'e kadar kaldırmıştı; 1840 nüfus sayımına kadar kuzey eyaletlerinde hala yüzlerce insan köleleştirildi. Öncelikle Yukarı Güney'de bazı köle sahipleri köleleştirilmiş insanları, bazen kendi istekleriyle serbest bıraktılar ve bazen de hayırseverler ve hayırsever gruplar diğer köleleştirilmiş insanları satın aldı ve serbest bıraktı. Anayasanın 1789 yılında onaylandığı tarihte, oy veren vatandaşlar (erkek mülk sahipleri) arasında nispeten az sayıda renkli insan vardı. Sarkastik EP Sarkastik EP, Sagopa Kajmer'in 29 Kasım 2019 tarihinde yayınladığı 5 şarkılık EP'dir. Şarkıların söz ve müzikleri Sagopa Kajmer'e aittir. Chris Lomme Chris Lomme (d. 5 Aralık 1938; Kortrijk, Flandre, Belçika), Belçikalı kadın tiyatro, sinema ve dizi oyuncusu. Chris Lomme 5 Aralık 1938'de oyuncu bir anne ve babanın kızı olarak Kortrijk, Flandre, Belçika'da doğdu. Memleketi Kortrijk'de Güzel Sanatlar Akademisi'nde müzik ve oyunculuk üzerinde eğitim görüp mezun oldu. Oyunculuğa 1950'lerin ortalarında tiyatro ile başladı. 1962'den 1991 yılına kadar Brüksel'deki Koninklijke Vlaamse Schouwburg Tiyatrosu'nda sahne aldı. 1959'dan itibaren sinema ve televizyon yapımlarında yer alan oyuncunun yer aldığı bazı yapımlar arasında; "Wilde paarden" (1959), "Carnaval Marmelade" (1962), "Robert en Bertrand" (1965), "Nand in eigen land" (1970), "Eine ganze Nacht" (1982), "Notekraker" (1991), "Confituur" (2004) ve ilerleyen yaşına rağmen cesur sahnelerin yer aldığı romantik film "Achter de wolken" (2016) vb. sayılabilir. Lomme 2001'den 2009 yılında ölümüne kadar Belçikalı oyuncu Nand Buyl ile evliydi. Jo De Meyere Johan Gaston Juliana Emiel De Meyere ya da Jo De Meyere (d. 21 Şubat 1939; Eeklo, Belçika), Belçikalı oyuncu. Oyuncu De Meyere 21 Şubat 1939'da Eeklo, Belçika'da doğdu. Katolik bir ailede yetişti. 1965'te Gent Tiyatro ve Oyunculuk Akademisi'nden mezun oldu. Başrolünü Belçikalı kadın oyuncu Chris Lomme ile paylaştığı 2016 yapımı romantik film "Achter de wolken" 'de yer alan cüretkar sahnelerle ilerleyen yaşında iyi bir performans sergilemiştir. Aynı film, 2016 yılında Ostend Film Festivali kapsamında, Flaman Görsel-İşitsel Fonu (VAF) desteğiyle 100.000'den fazla ziyaretçi çeken Flaman filmlerini onurlandırmak üzre verilen Altın Ödül ile taçlandırıldı. 1978'de Papaz Erik Odekerke karakteriyle başrolünde yer aldığı televizyon dizisi Dagboek van een herdershond, Hollanda'da yılın televizyon programı seçilerek Gouden Televizier-Ring ödülüne erişirken, aynı yapım 2010'da Hollanda'nın kamu yayıncılık kurumu KRO'nun 85. yıl dönemi etkinlikleri kapsamında tüm zamanların en popüler programı olarak seçildi. Başrolünü paylaştığı 2001-2002 tarihli Stille Waters isimli drama dizisi Joseph Plateau Ödülleri'nde en iyi Flaman draması ödülü dahil 3 ödül birden kazanırken, uluslararası arenada da karşılık bularak Prix Italia'da en iyi televizyon draması ödülüne layık görüldü. oyuncuün Baron Henri Gustave de Haeck rolünü canlandırdığı 2003 ilk gösterim tarihli De zaak Alzheimer isimli film 750 binden fazla izlenerek Belçika yapımları arasında en fazla izlenen filmlerinden birisi olurken, Akademi Ödülleri'nde de Belçika tarafından aday adayı olarak ilan edildi. Prömiyeri 4 Ekim 2008 tarihinde gerçekleştirilen ve 220 binin üzerinde izleyiciyle, o zamana değin en çok izlenen üçüncü Flaman müzikali ünvanını kazanan Daens müzikalinde canlandırdığı Bisschop Stillemans rolüyle, Flaman Müzikal Ödülleri'nde en iyi yardımcı erkek oyuncu ödülünün sahibi oldu. 2013 Flaman Televizyon Yıldızları ödül töreninde Kariyer Yıldızı ödülüyle onurlandırıldı. 2012-2013 yıllarında Belçika yapımı Salamander isimli suç dizisinde Başsavcı Armand Persigal rolünü canlandırdı. Bu yapım 2014 yılında İngiltere'de BBC Four, Almanya'da RTL Crime televizyon kanallarında gösterilirken, aynı yıl Netflix USA tarafından satın alınan ilk Flaman dizisi oldu. 2014 yılında Birinci Dünya Savaşı temasını işleyen, gişede 335 bin bilet satan '14 -'18 isimli; 2018 yılında ise İkinci Dünya Savaşı temalı, 650 bin gişeli '40 -'45 isimli müzikallerde yer aldı. 2016 yılında Ostend Film Festivali dahilinde Yaşam Boyu Başarı Ödülü'yle oyunculuk kariyeri ödüllendirildi. MuÅŸkiler Muşkiler, Demir Çağı döneminde Anadolu yaşamış, Asurlu kaynaklarında görülen ama Hitit kaynaklarında görülmeyen bir halktır. Bazı yazarlar, Muşkilerin Yunan kaynaklarında geçen Mosçoiler (Μόσχοι) ile aynı halk olduğunu ve Meshetili bir Gürcü halkı olduğunu iddia etmiştir. Josephus, "Mosçoi"ler ile İncildeki Mesheçlerin aynı halk olduğunu belirtmiştir. Asur kaynaklarında iki farklı grup "Muški" olarak adlandırılmıştır (Diakonoff 1984:115): biri MÖ 12 ve 9. yüzyıllar arasında Murat Nehri ile Fırat arasında yaşamış olan "Doğulu Muşkiler", diğeri ise MÖ 8 ve 7. yüzyıllar arasında Kapadokya ile Kilikya arasında yaşamış olan "Batılı Muşkiler". Önceki Asur kaynakları Batılı Muşkilerin Friglerle aynı halk olduğunu göstermektedir, ancak daha sonra yazılmış Yunan kaynakları Muşkiler ile Frigleri ayırt etmektedir. Doğulu Muşkiler ile Batılı Muşkiler arasındaki fark kesin değildir, fakat Doğulu Muşkilerin bir kısmının MÖ 10 ve 8. yüzyıllar arasında Kilikya'ya göç ettiği düşünülmektedir. Doğulu veya Batılı Muşki'nin hangi dili konuştuğu hakkında neredeyse hiçbir şey bilinmese de, bir çeşit Frig, Ermeni, Anadolu veya Gürcü dilini konuştukları tespit edilmiştir. Sasperler Sasperler (Gürcüce: სასპერები, "sasp'erebi") Herodot'un bahsettiği kökeni belli olmayan bir halktır. En yaygın teoriye göre, Sasperler bir Kartveli halkıdır, ancak, halkın kökeninin İskitlere dayandığını iddia eden teoriler de vardır. Yaşadıkları bölge Fırat, Dicle ve Çoruh nehirlerinin arasındaydı. Günümüzde Erzurum'un bir ilçesi olan İspir'in ve antik Speri bölgesinin adının bu halktan türediği düşünülmektedir. Gürcü İberya Krallığı nüfusunun önemli bir bölümünü oluşturan Sasperler, Gürcü milletinin etnojenezinde büyük rol oynamıştır. Gugarlar Gugarlar (Gürcüce: გუგარები, gugarebi) Strabon tarafından bahsedilmiş, Debeda nehrinin yakınlarında yaşamış, İberya Krallığındaki halklardan biriydi. Gugarlar muhtemelen eski Gürcü (Kartveli) haklarından biriydi. İberya Krallığının ayrılmaz parçası olan "Gogarene"nin ismi bu halktan türemiştir. Bu bölgeden ilk kez bahseden Strabon, burayı İberya'nın parçası olarak nitelemiştir. Bölge MÖ 2. yüzyılda Arşakidli Ermeni hükümdarlar tarafından fethedilince "Gugark" ismini almıştır. Maarit Feldt-Ranta Maarit Kristiina Feldt-Ranta (26 Nisan 1968 – 27 Kasım 2019), Fin kadın siyasetçi. Feldt-Ranta 26 Nisan 1968'de Karis, Finlandiya'da doğdu. Finlandiya Sosyal Demokrat Partisi üyesi olarak siyasi kariyerini yürüttü. Seçim bölgesi Uusimaa'yı Mart 2007'den itibaren Finlandiya Parlamentosu'nda Nisan 2019 tarihine kadar delege olarak temsil etti. 2017 yılında parti başkan yardımcısı seçildi. Feldt-Ranta'nın Ocak 2019'da mide kanserine yakalanması nedeniyle siyasi kariyerini sonlandırıp köşesine çekildiği belirtildi. Mayıs 2019'da kanserin ilerlemesi sonucu tedavi sonlandırılmış geçen 6 aylık süre sonunda 27 Kasım 2019'da kansere bağlı nedenlerden 51 yaşında yaşama veda etmiştir. Esther Saavedra Yoacham María Esther Saavedra Yoacham (d. 8 Ağustos 1928, Santiago, Şili - ö. 13 Ağustos 2017), Şilili manken. 1952 yılında Miss Universe yarışmasında Şili'yi temsil etmiştir. Saavedra, 13 Ağustos 2017 tarihinde 89 yaşındayken ölmüştür. Anne Marie Thistler Anne Marie Tistler de Bosques (d. 20 Aralık 1932, Stockholm, İsveç), İsveçli manken ve aktris. Jackie Loughery "'Jackie Loughery" (d. 18 Nisan 1930, New York, ABD). Amerikalı manken ve aktris. 1952 yılında 'Miss USA' unvanına sahip olmuştur. Christiane Martel Christiane Martel (d. 18 Ocak 1936, Piennes, Fransa), Fransız aktris ve model. Martel, 1953 yılında ülkesinde düzenlenen ulusal güzellik yarışmasında "Miss Fransa" seçilmiştir. Miss Universe güzellik yarışmasında birinci seçilmiştir. Taoçlar Taoçlar (Gürcüce: ტაოხები, "Taochebi") Antik Çağda Anadoluda yaşamış, Greko-Romen etnografyası ile bilinen bir halktır. Taoçlar, Karadenizin dağlık bölgelerinde, Gürcistan, Ermenistan ve Türkiye'nin mevcut sınırlarında yaşamıştır. Taoçların ülkesi "çelik ve sülünlerin ülkeleri" ile çevrelenmiştir. Ksenofon, Taoçların topraklarından geçerken düşmanlıkla karşı karşıya kalmıştır. Ksenofon, bu insanların cesur, kederli ve savaşı kaybettikten sonra köle olmamak için eşleri ve çocuklarıyla birlikte topluca intihar edecek kadar fedakar olduklarını belirtmiştir. Ksenofon (MÖ. 400), Taoçlardaki benzer bir uygulamayı söyle anlatmaktadır: “Sonra korkunç bir tören başladı: kadınlar küçük çocuklarını uçurumdan aşağıya attıktan sonra kendilerini de aşağıya attı ve erkekler de aynısını yaptı. Bu olayların tam ortasında Kaptan Stymphaluslu Aeneas kendini uçurumdan atmak için koşan cübbeli bir adamı engellemek için onu tuttu; ama adam Aeneas'ı peşinden sürükledi, ve birlikte uçurumdan aşağı uçup öldüler.” (Anabasis IV.vii.13-14). 1928'de, Rus botanik Woronow bir Iris türünü "Iris Taochia" olarak tanımlamıştır. Bu tür Türkiye'de bulunmuştur. PÃ©aule Péaule Fransa'nın Bretonya bölgesine bağlı Morbihan ilinde bulunan bir komündür. Komünün nüfusu 2016 yılı itibarıyla 2,693'tür. Nikopsis Nikopsis, veya Nikopsia (Yunanca: Νικόψις; Gürcüce: ნიკოფსი, ნიკოფსია) Kuzeydoğu Karadeniz sahilinde yer alan bir Orta Çağ kalesi ve şehridir. Şehir, Rusya'nın Tuapse şehri ile Abhazya/Gürcistan'ın Yeni Afon şehirleri arasında bir yerde konumlanmıştır. Orta Çağ Gürcü ve Yunan kaynaklarında şehir, Bizans karakolu olarak geçmektedir. Sonraki dönemlerde ise Gürcistan Krallığı'nın en kuzeybatı köşesi olduğu yazmaktadır. Bölgedeki Hristiyanlık merkezi Zichia olarak bilinmekteydi, Nikopsis ise Bizans piskoposluğuydu ve Kenanlı havari Simon'un burada gömüldüğüne inanılmaktadır. Nikopsis'ten ilk kez 5. yüzyılda anonim bir periplusta bahsedilmiştir. Periplusta, şehir "Palaia Lazike" ("Eski Lazika") olarak geçmektedir. Şehir, aynı zamanda Arrianus'un 2. yüzyılda yazdığı "Periplus of the Euxine Sea" adlı eserde de geçmektedir. Bu isim, bölgenin önemli bir göçe sahne olduğunu göstermektedir veya, Anthony Bryer'a göre, Nikopsis Lazların orijinal anavatanı olabilir. Bölgeyi gezen 9. yüzyıl Bizans yazarı Rahip Epiphanius'a göre, Nikopsis'te havari "Kenanlı Simon"dan bahseden eserlerin bulunduğu bir mezar yer almaktadır. Aynı iddiayı 11. yüzyılda "Vita of George the Hagiorite"yi yazan Giorgi Mtsire'de belirtmiştir: "bizim topraklarımızda, Abhazya'da, Nikopsi olarak bilinen yerde gömüldü". Nikopsis, Bizanslı Zichia piskoposunun konutuydu, muhtemelen I. Justinianus'un emriyle 6. yüzyılda kuruldu. 10. yüzyılın ortalarında, Nikopsis terk edildi veya Matraça'ya taşındı. Nikopsis'in konumu bilinmemektedir. İlk olarak Frédéric Dubois de Montpéreux tarafından öne sürülen ve Fillip Brun, Boris Kuftin, Zurab Ançabadze ve Leonid Lavrov tarafından desteklenen ama evrensel olarak kabul edilmemiş bir görüşe göre, Nikopsis, Novomikhailovsky'de, Tuapse şehrinin yanındaki Nechepsukho nehrinin yanında konumlanmıştır. Burada, erken Orta Çağda ithal edilen çanak çömlek, kiremit ve mermer parçaları ortaya çıkarılmıştır. Bu görüşe alternatif olarak, Nikopsis'in Yeni Afon şehrinin yakınlarındaki Anakopya'da olduğu da öne sürülmüştür. Yuri Voronov'ın iddia ettiği başka bir görüşe göre, şehir, Erken Orta Çağ bazilikasının bulunduğu Tsandripsh/Gantiadi'dedir. Kitty Hawk, Kuzey Karolina Kitty Hawk ABD'nin Kuzey Karolina eyaletine bağlı Dare ilçesinde bulunan bir kasabadır. Kasabanın nüfusu 2010 sayımına göre 3,272'dir. Anatomik varyasyon Anatomik varyasyon veya anatomik varyant, aynı türden hayvanların anatomik yapıları arasındaki farktır. Farklı bireyler arasında tutarlı olarak bulunması ve çoğunlukla semptomsuz olması gibi nedenleriyle varyantlar normal olarak kabul edilir. Normal parmak sayısından daha fazla parmağa sahip olma durumunu tanımlayan polidaktili gibi bazı varyasyonlar farklı türler arasında da bulunur. Anatomik varyasyonlar temel olarak genetik kaynaklıdır ve farklı popülasyonlar arasında önemli ölçüde değişkenlik gösterebilir. Varyasyon oranı, çifti olmayan organlarda, özellikle de kaslarda büyük ölçüde farklılık gösterir. Anatomik varyasyonların tespiti, bu varyasyonları patolojik durumlardan ayırt etmek için önemlidir. 1898 yılında, çeşitli varyantlar ile bu varyantların tıbbi önemini tanımlayan en eski makalelerden biri yayınlanmıştır. X-ışını teknolojisinin kullanılmasından önce, anatomik varyasyonlar çoğunlukla kadavralar üzerinde çalışırken tespit edilmiştir. Tıbbi görüntüleme tekniklerinin kullanımı, birçok diğer varyasyonun tanımlanmasına olanak sağlamıştır. Çeşitli kasların bulunmaması, iki tane olması, iki veya daha fazla parçaya bölünmüş olması, orijin ve tutunma yerlerinde değişikliğin bulunması veya bağlandıkları organların değişmesi sık karşılaşılan anatomik varyantlardır. Ön koldaki palmaris longus kası ile bacaktaki plantaris kası bazı kişilerde bulunmamaktadır. Sternalis kası ise bazı kişilerde pectoralis majörünün önünde yer alır ve bir mamogram esnasında tespit edilebilir. Genellikle beş tane bel omuru vardır, ancak bazen altı, bazen de dört tane olabilir. Akciğerlerde de anatomik varyantlar meydana gelebilir. Sürmene bıçağı Sürmene bıçağı, 15–20 cm uzunluğunda, kesici ve tutamak arasındaki kısmın oyularak işlendiği yuvarlak veya keskin uçlu bir bıçak türüdür. En az Bizans döneminden beri Sürmene'de yapılmaktadır. Carl Langenbuch Carl Johann August Langenbuch (20 Ağustos 1846, Kiel – 9 Haziran 1901, Berlin) Alman bir cerrahtı. Kiel Üniversitesi'nde tıp eğitimi alan ve daha sonra Fransa-Prusya Savaşı'nda askeri bir cerrah olarak görev yapan Langenbuch, 1871'den itibaren Berlin'deki Bethanien Hastanesinde Robert Friedrich Wilms'in yanında asistan olarak çalıştı. 1873'ten 1901'e kadar Berlin'deki Lazarus Hastanesi'nin cerrahi bölüm başhekimi olarak görev yapan cerrah, 1901 yılında patlamış bir apandisin neden olduğu peritonit nedeniyle öldü. 15 Temmuz 1882'de 43 yaşında erkek bir hastada, safra kesesini cerrahi olarak çıkarıldığı ilk başarılı kolesistektomiyi gerçekleştirmiştir. Jean Louis Petit Jean-Louis Petit (13 Mart 1674 - 20 Nisan 1750) bir Fransız cerrah ve vidalı turnikenin mucididir. İlk kez anatomiye ilgi duymuş Petit, 1700 yılında Paris'te cerrahi branşında yüksek lisans diploması aldı. Fransız Kraliyet Bilimler Akademisi'ne 1715 yılında üye olan Petit, 1731 yılında kurulmuş Kraliyet Cerrahi Akademisi'nin yöneticiliğine kral tarafından atanmıştır. Kanama, lakrimal fistül ve frenum operasyonları, kemik hastalıkları konusundaki çalışmaları ve özellikle de 12 yıldır çalıştığı cerrahi operasyonlar konusundaki genel incelemeleri nedeniyle tanınmıştır. Erich MÃ¼he Erich Mühe (23 Mayıs 1938 - 20 Kasım 2005) 1985 yılında bilinen ilk laparoskopik kolesistektomiyi gerçekleştirmiş Alman cerrahtır. Erich Mühe, 1966 yılında tıp fakültesini bitirdi ve 1973 yılında Erlangen Üniversitesi'nde cerrahi eğitimini tamamladı. 1982'de yerel bir hastanede başcerrah olarak görev yapmak üzere Böblingen'e taşındı. Kurt Semm'in kullanımını geliştirdiği minimal invaziv bir cerrahi teknik olan laparoskopiden esinlenen Mühe, 1984'te "Galoskop" olarak adlandırdığı kendi cerrahi laparoskopi aletini tasarladı ve 12 Eylül 1985'te dünyanın ilk laparoskopik kolesistektomisi ameliyatını gerçekleştirdi. Çalışmalarını ilk kez Nisan 1986'da Alman Cerrahi Derneği Kongresi'nde, tekniğini kullanarak 94 başarılı ameliyat gerçekleştirdikten sonra açıkladı. 1986 ve 1987'de tekniği hakkında iki sunum daha yapan Mühe'nin cerrah iş arkadaşları "Mickey Mouse ameliyatı" olarak da adlandırdıkları bu tekniği tehlikeli bulduklarından reddettiler. Mühe'nin hastalarından birinin ameliyatla ilgili komplikasyonlardan ölmesi sonucunda 1987'de Mühe, adam öldürme suçlamasıyla karşı karşıya kaldı. 1990'da Kuzey Amerika'da laparoskopik kolesistektominin yaygınlaşması ile Mühe hakkındaki suçlamalar düşürüldü. Mühe'nin bu ameliyatı yapan ilk kişi olarak tanınması yıllar sürdü. 1992'de, Mühe'nin çalışmalarını ilk başta reddeden Alman Cerrahi Derneği, ona en büyük ödül olan Yıldönümü Ödülü'nü verdi. Ertesi yıl, derneğin 1986 kongresi Mühe'den özür diledi ve çalışmalarını "şüphesiz Alman tarihinin en büyük orijinal başarılarından biri" olarak nitelendirdi. Amerikan Gastrointestinal ve Endoskopik Cerrahlar Derneği, resmen Mühe'yi 1999 yılında laparoskopik kolesistektomi yapan ilk cerrah olarak kabul etti. Yanışlı, Gülnar Yanışlı Mersin ili Gülnar ilçesinde bulunan bir köydür. 2012 rakamlarına göre köy nüfusu 310 dur Beş Ateşli Kadın Beş Ateşli Kadın / Ateşli Delikanlı, 1968 Türkiye-Mısır-Lübnan ortak yapımı bir komedi ve macera sinema filmi İki genç Türk gazeteci, geçen gün gazetelerinin okuyucularına uygun ilginç bir soruşturma yapmak için Beyrut'a geliyor. Heyecan verici bir şeye ulaşmadan ve başarısızlık ilanını taşıyan Ankara'ya dönmeye karar veriyorlar, ancak Beyrut'tan ayrılmadan önce, üyeleri kadın olan çetelerden birinin merkezini keşfederler. Sen, bu çetenin liderini aramaya devam eden senet dolandırıcılığıyla uğraşıyorsun, soruşturmadan sonra bir gece kulübüne gidiyorlar ve bir şarkıcıyı tanıyorlar, düzenli olarak çetenin ineznesinde tereddüt ettiği gibi, beyni olarak görüyorlar. İki gazeteci çetenin tüm sırlarını öğrenmeyi başardı ve polisin onları bulmasına yardım etti ve okuyucular için ilginç bir soruşturma ile Türkiye'ye döndüler. Retroperitoneal kanama Retroperitoneal kanama organların yaralanması ile oluşan hematom türüdür. Genellikle ağır kombine yara veya hemorajik şok ile ilişkili olduğundan ölüm oranı yüksektir. Torch Song Torch Song ile şu maddeler kastedilmiş olabilir: Çöl Kartalı Çöl Kartalı yönetmenliğini Halit Refiğ'ın yaptığı 1972 yapımı bir sinema filmi. Bodrum Aya Nikola Kilisesi Aya Nikola Kilisesi, 1873 yılında Aziz Nikola'ya adanarak inşa edilmiş, 1969 yılında ise Pamukkale Üniversitesi'nin verdiği çürük raporu sonucunda kontrollü bir şekilde yıkılmış Rum Ortodoks kilisesidir. Kilisenin kalıntıları Cumhuriyet Caddesi'nde bulunan Hilmi Uran Meydanı'nda yer alır. Türkiye-Yunanistan nüfus mübadelesi sonrasında kilise sünger deposu, sinema ve halk eğitim merkezi olarak kullanılmıştır. Kilisenin yıkım kararının dönemin Türkiye hükumetinin baskıları sonucunda alındığına ve Türkiye'deki Rum kültür mirasını silmek amacı ile gerçekleştirildiğine dair iddialar bulunmaktadır. Kilisenin restore edilmesi konusu 2000'li yıllardan beri planlanan bir projedir. 2010 yılında Bodrum'un Belediye Başkanı Mehmet Kocadon yapının yeniden inşa edileceğini duyurmuştur. Ayrıca bu hususta imza kampanyaları da başlatılmıştır. 2013'te halk eğitim merkezi başka bir binaya taşınmış ve yıktırılmış, kilisenin orijinal temelleri açığa çıkartılmıştır. 2019 yılında ise Bodrum Belediye Başkanı Ahmet Aras’ın yaptığı bir açıklamaya göre kilisenin restorasyonu için Anıtlar Kurulu’ndan gerekli izinler alınmıştır. Clydie King Clydie Mae King (bilinen adıyla: Brown Sugar ; 21 Ağustos 1943 –7 Ocak 2019), Amerikalı siyahi kadın şarkıcı. Dönemimin en iyi geri vokal ve sahne performansı yüksek şarkıcıları arasında yer alan King kendi adıyla solo çalışmalarda gerçekleştirmiştir. 1970'li yılların başlarından itibaren Brown Sugar adıyla sahne alan şarkıcının 1973'te çıkardığı tekli çalışması "Loneliness (Will Bring Us Together Again)" Billboard R&B listelerinde 44'cü sıraya yerleşmiştir. Shelley Morrison Shelley Morrison (doğum adıyla: Rachel Mitrani, ya da Rachel Domínguez; d. 26 Ekim 1936 –ö. 1 Aralık 2019), Amerikalı kadın tiyatro, sinema ve dizi oyuncusu. Oyuncu 26 Ekim 1936'da Güney Bronx, New York'ta doğdu. Yer aldığı yapımlar arasında sinema filmleri; "Troop Beverly Hills" (1989), "Fools Rush In" (1997), ve "Shark Tale" (2004), ile televizyon dizisi; "Will & Grace" (1998) sayılabilir. Amerikalım kadın oyuncu Shelley Morrison 1 Aralık 2019'da göğüs kanserine yenik düşerek Los Angeles, Kaliforniya'da 83 yaşında vefat etmiştir. John Mbiti John Samuel Mbiti (30 Kasım 1931 – 5 Ekim 2019), Kenya doğumlu Hristiyan din adamı, filozof, siyasetçi, akademisyen ve yazar. Mbiti, Bern Üniversitesi'nde kıdemli profesör olarak çalışmış ayrıca İsviçre'nin Burgdorf'a bağlı Parish kasabası belediye başkanı olarak bir dönem siyaset yapmıştır. Mbiti 5 Ekim 2019'da Burgdorf, İsviçre'de kaldığı bir bakımevinde 87 yaşında vefat etti. KÃ¼kreme Kükreme, hem düşük temel frekans (aralık) hem de düşük formant frekanstan oluşan bir hayvan ses türüdür. Birçok memeli, kükreme ve diğer kükreme benzeri sesler üretme yeteneğine sahiptir. Bunlar arasında büyük kediler, ayılar, goriller, uluyan maymunlar, çekiç başlı yarasalar, filler, bazı boynuzlugiller, kızıl geyik ve bazı yüzgeçayaklılar bulunur. Kükreme yeteneği, genellikle gırtlak ve dil kemiğindeki modifikasyonlar ve düşük frekanslı akustik rezonans için genişlemiş iç hava boşluklarını içeren anatomik bir temele sahiptir. Kükreyen hayvanlar, rezonans alanını artırmak için boyunlarını uzatabilir ve başlarını kaldırabilir. Hayvanlar, bölgelerini belli etmek, diğer grup üyeleriyle iletişim kurmak ve öfkelendiklerini göstermek üzere çeşitli nedenlerle kükrer. Buna ek olarak, aslan gibi bazı hayvanlar, bir çift bulmak ve diğer bireylerle rekabet etmek için de kükrerler. Kültürel olarak en ünlü kükremelerden biri, Metro-Goldwyn-Mayer (MGM) filmlerinin başlangıcı esnasında çıkan aslan kükremesidir. Bu sıra, ilk ve son bölümleri atlayarak, sadece kükremenin orta kısmından oluşur. Nivillac Nivillac Fransa'nın Bretonya bölgesine bağlı Morbihan ilinde bulunan bir komündür. Komünün nüfusu 2016 yılı itibarıyla 4,633'tür. Lanvénégen Lanvénégen Fransa'nın Bretonya bölgesine bağlı Morbihan ilinde bulunan bir komündür. Komünün nüfusu 2016 yılı itibarıyla 1,205'tir. 2020 Eurovision Şarkı Yarışması'nda Fransa Fransa, 2020 Eurovision Şarkı Yarışması 'na katılacaktır. Fransız yayıncı France 2 tarafından Hollanda'nın kenti Rotterdam'da yapılacak 2020 yarışması'nda Fransa'yı temsil edecek katılımcı "Görevlendirme" yöntemi doğrultusunda belirlenmiştir. 2020 yarışması'ndan önce, Fransa Eurovision Şarkı Yarışması'na altmış üç kez katılmış, ilk katılımını 1956 yılında gerçekleştirmiştir. Fransa günümüze dek beş kez kazanmıştır. ilk birinciliğini 1958 yılında André Claveau tarafından seslendirilen Dors, mon amour şarkısı ile almıştır. 1960'larda, 1960 yılında Jacqueline Boyer tarafından seslendirilen "Tom Pillibi" şarkısı, 1962 yılında Isabelle Aubret tarafından seslendiirlen "Un premier amour" şarkısı ve 1969 yılında Frida Boccara tarafından seslendirilen "Un jour, un enfant" şarkısıyla birincilik elde etmiş, o yıl Hollanda, İspanya ve Birleşik Krallık ile beraber yarışmayı kazanmıştır. Fransa beşinci zaferini Marie Myriam tarafından seslendirilen "L'oiseau et l'enfant" şarkısı ile almıştır. Fransa 2000 yılından bu yana dört kez ilk 10'da yer almayı başarabilmiştir. Fransa, 2019 yılında "Roi" adlı şarkısıyla Bilal Hassani ile katılmış, yarışmanın finalinde 16. olmuştur. Fransız yayıncı France 2 Fransa'nın temsilcisini seçmek için görevlendirilen kuruluştur. Fransa geçmişte temsilcisini seçmek için birçok method denemiştir. Temsilcisini canlı Ulusal Final gösterisi ile çoğu kez seçmiştir. Bir de "Görevlendirme" yöntemi ile temsilci ve şarkı seçimi yapmış, bu uygulama ara yıllarda bu method uygulanmaktadır. 2020 yılı için France 2 yayıncısı 2017 yılından sonra ilk kez Görevlendirme yöntemini uygulayacağını açıklamıştır. Görevlendirme, Fransa'nın 2020 Eurovision Şarkı Yarışması'na temsilci göndermek için France 2 yayıncısı tarafından oluşturulmuş bir yöntemdir. Ülke bu yöntemi 2017 yılından sonra ilk kez uygulama kararı almıştır. 14 Ocak 2020 tarihinde France 2 yayıncısı ülkelerini ev sahibi olduğu 2020 Eurovision Şarkı Yarışması'nda Leeb'in temsil edeceğini açıklamıştır. "2020 Eurovision Şarkı Yarışması", Yarı finalleri 12 ile 14 Mayıs 2020 tarihlerinde, Final ise 16 Mayıs 2020 tarihinde Hollanda'nın kenti Rotterdam'da bulunan Rotterdam Ahoy'da yapılacak. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülke, iki yarı finalden birinde yarışmayıp direkt olarak finalde yarışacak fakat Yarı finalde oy kullanacaktır. Her yarı finalde ilk on'a giren ülkeler Finale çıkmaya hak kazanacaktır. Fransa Büyük 5'li üyesi olduğundan dolayı 16 Mayıs 2020 tarihinde yapılacak Büyük Finalde yarışacak. Joyce Jameson Oyuncu 26 Eylül 1932'de Şikago, Illinois'te doğdu. 1951'de başladığı oyunculuk kariyerini 1984 yılına kadar sürdürdü. Yer aldığı yapımlar arasında sinema filmleri; "The Apartment" (1960), "Tales of Terror" (1962), "Death Race 2000" (1975), ve "The Outlaw Josey Wales" (1976) ile televizyon dizileri; "Club Oasis" (1957) ve "Jokebook" (1982) sayılabilir. Amerikalı kadın oyuncu Joyce Jameson 16 Ocak 1987'de Burbank, Kaliforniya'da yüksek dozda ilaç alımından kaynaklı 54 yaşında yaşamına son vermiştir. Cenazesi yakılarak külleri Pasifik Okyanusu'na dökülmüştür. AskerÃ® hastane Askerî hastane, silahlı kuvvetlerin sahip olduğu ve işlettiği bir hastane. Genellikle askerî personelin kullanımına mahsusturlar, ancak bazı ülkelerde sivillere de hizmet verilmektedir. Askerî üslerde bulunabilirler. Türkiye'de Gülhane Eğitim ve Araştırma Hastanesi bir askerî hastanedir. Spalding Gray Spalding Gray (d. 5 Haziran 1941 -ö. 11 Ocak 2004), Amerikalı oyuncu ve yazar. 5 Haziran 1941'de Providence, Rhode Island'da doğdu. Yer aldığı yapımlar arasında; "The Killing Fields" (1984), "Swimming to Cambodia" (1987), "The Paper" (1994), ve "Kate & Leopold" (2001) sayılabilir. Amerikalı oyuncu ve yazar Spalding Gray 11 Ocak 2004'te New York'ta girdiği depresyon sonrası yüksek bir köprüden atlayarak 63 yaşında yaşamına son vermiştir. Cenazesi ölümünden 3 ay sonra bütünlüğü bozulmuş halde bulunmuştur. Geride bir eş ve iki çocuk bırakan Gray'in naaşı Sag Harbor, New York'taki Oakland Mezarlığı'nda defnedilmiştir. Superhero "Superhero" (), Viki Gabor tarafından seslendirilen şarkı. Şarkı dijital indirme olarak 30 Eylül 2019 tarihinde Universal Music Polska tarafından yayınlanmış ve yazarlığını Małgorzata Uściłowska, Patryk Kumór, ve Dominic Buczkowski-Wojtaszek yapmıştır. 2019 Eurovision Çocuk Şarkı Yarışması'nda Polonya'yı temsil edip kazanan şarkı. Naas Naas İrlanda'nın Kildare Kontluğunun başkenti olan kasabadır. Kasabanın nüfusu 2016 yılı itibarıyla 21,393'tür. 2019 Avrupa Salon Atletizm Şampiyonası - Erkekler uzun atlama 2019 Avrupa Salon Atletizm Şampiyonası'nda erkekler uzun atlama etkinliği, 1 Mart 2019 tarihinde saat 10:03'te (elemeler), final ise 3 Mart tarihinde yerel saatle 11:35'te gerçekleştirilmiştir. Eleme kuralı: Bu turda 7,95 m'yi geçen (Q) veya en iyi performansa sahip 8 atlet (q) finalde yarışmaya hak kazanır. 2019 Avrupa Salon Atletizm Şampiyonası - Kadınlar uzun atlama 2019 Avrupa Salon Atletizm Şampiyonası'nda kadınlar uzun atlama etkinliği, 2 Mart 2019 tarihinde saat 10:00'da (elemeler), final ise 3 Mart tarihinde yerel saatle 18:00'de gerçekleştirilmiştir. Eleme kuralı: Bu turda 6,65 m'yi geçen (Q) veya en iyi performansa sahip 8 atlet (q) finalde yarışmaya hak kazanır. 2019 Avrupa Salon Atletizm Şampiyonası - Erkekler üç adım atlama 2019 Avrupa Salon Atletizm Şampiyonası'nda erkekler üç adım atlama etkinliği, 1 Mart 2019 tarihinde saat 20:25'te (elemeler), final ise 3 Mart tarihinde yerel saatle 19:35'te gerçekleştirilmiştir. Eleme kuralı: Bu turda 16,70 m'yi geçen (Q) veya en iyi performansa sahip 8 atlet (q) finalde yarışmaya hak kazanır. Esin (ad) Esin, bir kadın ismi, erkek ismi ve soyadı, şu anlamlara gelebilir: Kosova'nın Avrupa Birliği üyeliği süreci Kosova'nın Avrupa Birliği üyeliği yolundaki en önemli engeli bağımsızlık ilanı olan Şubat 2008 tarihi itibarıyla üye ülkelerin anlaşmazlıkları olmasıdır. Kosovalı siyasetçiler Kosova'nın 2015 yılında AB'ye katılmasını beklediklerini duyurdu. Kosova vatandaşları AB vize rejimi altında olup vize muafiyetinde henüz yararlanamayan tek Balkan ülkesidir. Ocak 2012 tarihinde Avrupa Birliği ve Kosova arasında vize muafiyeti müzakereleri başlatılmıştır. Kosova henüz üyelik için başvurmamış potansiyel bir aday olarak AB tarafından tanınmaktadır. Kosova ve Sırbistan daha da ilişkilerin normalleştirilmesi bir anlaşma birkaç gün sonra, Avrupa Komisyonu, AB ve Kosova arasında bir İstikrar ve Ortaklık Anlaşması müzakerelerinin başlatılmasına yetki verilmesi için tavsiyede bulundu. 28 Haziran 2013 tarihinde Avrupa Konseyi, Kosova ile müzakerelerin açılması konusunda Avrupa Birliği'nin sonuçlarını Konsey onayladı. Görüşmeler 28 Ekim'de başladı ve 2 Mayıs 2014 tarihinde tamamlandı. Anlaşma 25 Temmuz'da parafe edildi. Kosova, 27 Ekim 2015 tarihinde AB ile İstikrar ve Ortaklık Süreci'ni imzalamış ve 2016 yılında yürürlüğe girmiştir. Kosova şu anda 2020 yılına kadar kalkınma yardımı olarak 1.3 milyar euro almaktadır. 6 Şubat 2018'de Avrupa Komisyonu altı Batı Balkan ülkesini kapsayacak şekilde genişleme planını yayınladı: Arnavutluk, Bosna-Hersek, Kosova, Karadağ, Kuzey Makedonya ve Sırbistan. Plan, altı başvuranın hepsinin 2025'ten sonra Avrupa Birliği üyesi olarak katılım sağlayabileceğini öngörüyor. Kosova, Schengen Bölgesi'ne vizesiz erişimi olmayan Balkanlar'a üyelik için tek potansiyel adaydır. AB ve Kosova 19 Ocak 2012'de vize serbestisi diyaloğu başlattı. 14 Haziran 2012'de Kosova, AB ile vize serbestisi için gerekli reformları detaylandıran bir yol haritası aldı. Avrupa Komisyonu, Kosova'ya Mayıs 2016'da resmen vizesiz seyahat verilmesini önerdi. AB, Kosova vatandaşlarının Schengen bölgesine ücretsiz vize erişiminin onayının Kosova'nın Karadağ ile sınır sınırlaması anlaşmasını onaylamasına bağlı olduğunu şart koştu. Sınır anlaşması Mart 2018'de Kosova parlamentosu tarafından onaylandı. Temmuz 2018 tarihli bir Komisyon raporu, Kosova'nın Schengen bölgesine vizesiz erişim için gerekli tüm koşulları yerine getirdiği sonucuna vardı. Sonay Sonay, bir kadın ismi, erkek ismi ve soyadı, şu anlamlara gelebilir: Andrew Brunson Andrew Craig Brunson (d. 3 Ocak 1968) Amerikalı bir papaz ve Evanjelik Presbiteryen Kilisesi üyesi. Brunson, 1990’ların ortasından beri yaşamış olduğu Türkiye'de Ekim 2016’da, Recep Tayyip Erdoğan’a yönelik 2016 darbe girişiminin ardından meydana gelen tasfiyeler sırasında tutuklanmıştır. 2019'da Brunson, bu deneyimi hakkında bir yazı da yayınlamıştır. Brunson, tutuklanmasından önce 25 kişilik küçük bir Protestan cemaate sahip ve evanjelik bir kilise olan İzmir Diriliş Kilisesi'nde papazlık yapmıştır. 28 Eylül 2017'de Erdoğan, Brunson'u, ABD'de sürgünde yaşayan ve darbe girişimini desteklemekle suçlanan imam Fethullah Gülen ile takas etme önerisinde bulundu, ancak öneri başarısız oldu. 26 Temmuz 2018'de ABD Başkan Yardımcısı Mike Pence, Erdoğan'a Brunson'u serbest bırakması gerektiğini, yoksa önemli yaptırımlarla karşı karşıya getirileceğini söyledi. Brunson'un göz altına alınmasında rol oynamış iki üst düzey Türk hükümet yetkilisi olan Türkiye Adalet Bakanı Abdulhamit Gül ve İçişleri Bakanı Süleyman Soylu'ya 1 Ağustos 2018'de ABD Hazine Bakanlığı tarafından, bu kişilerin ABD'de yer alan mal varlıkları dondurulmasını ve finans sisteminden men edilmelerini içeren yaptırımlar uygulandı. 9 Ağustos'ta Donald Trump, Türk ürünlerine ilişkin gümrük vergilerini artırdı. Erdoğan ise bu yaptırımları, ABD menşeili ürünlere uygulanan vergileri arttırarak takip etti. 12 Ekim 2018'de Brunson, Türk makamları tarafından teröre destek vermekle suçlandı ve 3 yıl 1 ay 15 gün hapis cezasına çarptırdı. Buna rağmen Brunson'ın ev hapsinin ve hakkındaki yurt dışı yasağının da kaldırılmasına hükmedildi ve hapiste kaldığı süre göz önünde bulundurularak serbest bırakıldı. Serbest bırakılmasının ardından Brunson ABD’ye dönüş yaptı. Tıbbi görüntüleme Tıbbi görüntüleme, tıbbi analiz ve müdahale için vücudun iç kısımlarının görsel temsillerini oluşturmak veya bazı organ veya dokuların işlevinin (fizyoloji) görsel tasvirlerini yaratmak için kullanılan teknikler ve işlemlerdir. Tıbbi görüntüleme, cilt ve kemiklerin görüntülenmesine engel olduğu iç yapıları ortaya çıkarmanın yanı sıra, hastalıkları teşhis ve tedavi etmeyi amaçlar. Tıbbi görüntüleme aynı zamanda anormallikleri tespit etmeyi mümkün kılan normal anatomi ve fizyoloji veritabanını da oluşturur. Vücuttan çıkartılmış organ ve dokuların incelenmesi tıbbi nedenlerle gerçekleştirilse de, bu tür işlemler genellikle tıbbi görüntüleme yerine patolojinin bir parçası olarak kabul edilir. Tıbbi görüntüleme yöntemleri arasında, radyolojiye bağlı X-ışını radyografisi, manyetik rezonans görüntüleme, ultrasonografi veya ultrason, endoskopi, elastografi, termografi, tıbbi fotoğrafçılık gibi görüntüleme teknolojilerinin yanı sıra, nükleer tıpla ilişkili pozitron emisyon tomografisi (PET) ve tek foton emisyon bilgisayarlı tomografi (SPECT) gibi teknikler de kullanır. Esas olarak ölçüm ve görüntü üretmek için tasarlanmamış, elektroensefalografi (EEG) manyetoensefalografi (MEG) ve elektrokardiyografi (ECG) gibi teknikler de bazen tıbbi görüntüleme biçimleri olarak sayılabilir. 2010 itibarıyla, 5 milyar tıbbi görüntüleme içeren işlem dünya çapında gerçekleştirilmiştir. 2006 yılında tıbbi görüntüleme sonucu radyasyona maruz kalma, Amerika Birleşik Devletleri'ndeki toplam iyonlaştırıcı radyasyona maruz kalmanın yaklaşık %50'sini oluşturmuştur. Kullanılan çoğu görüntüleme tekniğinde hastanın vücuduna hiçbir cihaz sokulmadığı için tıbbi görüntüleme metodları çoğunlukla invaziv değildir. Tıbbi görüntüleme ekipmanları, CMOS entegre devre çipleri, güç yarıiletken cihazlar, görüntü sensörleri (özellikle CMOS sensörleri) ve biyosensörler, ve mikrodenetleyiciler, mikroişlemciler, dijital sinyal işleyiciler, medya işlemcileri ve Yongada sistemli cihazlar içerir. 2015 itibarıyla tıbbi görüntüleme cihazlarında kullanılan çiplerinin yıllık üretimi 46 milyon birim olmuş, bu ticaret ise $1.1 milyar tutmuştur. Kolesintigrafi Kolesintigrafi veya hepatobiliyer sintigrafi, safra kesesi ve safra kanalları da dahil olmak üzere safra sisteminin sintigrafisidir. Kolestigrafik tarama, bu sisteminin sağlığını ve işlevini değerlendirmek için ugulanır ve bir nükleer tıbbi görüntüleme işlemidir. Kolesintigrafi için bir radyoaktif izleyici, herhangi bir erişilebilir toplardamardan enjekte edilir ve izleyicinin karaciğere ulaşmasına izin verilir. Daha sonra ise izleyici karaciğerden safra kanallarına, safra kesesine ve oniki parmak bağırsağına salınır. Uygulamanın ismi "" (safra)"," "" (parlama) ve "" (kaydetmek) kelimelerinin birleştirilmesinden gelir. Bu işlem ile elde edilen görüntülere "kolesintigram" adı verilir. İşlem aynı zamanda hangi radyoaktif izleyicinin kullanılmış olduğuna bağlı olarak HIDA taraması, PIPIDA taraması, DISIDA taraması veya BrIDA taraması gibi başka isimler ile de bilinir. Kolanjiyografi Kolanjiyografi, safra yollarının bir kontrast madde enjeksiyonu ve x-ışınları ile görüntülenmesidir. En az dört adet kolanjiyografi türü bulunmaktadır. "Perkütan transhepatik kolanjiyografi" (PTC), karaciğer ve safra kanallarının röntgenle incelenmesini içerir. Bu, karaciğerde ve safra kanallarında tıkanıklığı görmeye yardımcı olmak için karaciğere kontrast madde taşıyan ince bir iğnenin sokulmasıyla gerçekleştirilir. "Endoskopik retrograd kolanjiyopankreatografi" (ERCP) ise her ne kadar hem teşhis hem de tedavi edici bir görüntüleme şekli olsa da, çoğu zaman görüntüleme yerine ameliyatlarda kullanılır. "Birincil" (veya "perioperatif") "kolanjiyografi" de biliyer drenaj müdahalesi sırasında ameliyathanelerde gerçekleştirilen bir işlemdir ve "sekonder kolanjiyografi" tarafından takip edilir. Her durumda da, teşhisi mümkün kılan bir kontrast oluşturmak için floresans sıvılar kullanılır. Kolanjiyografi, daha önceleri kullanılmış intravenöz kolanjiyografinin (IVC) yerini almıştır. Manyetik rezonans kolanjiyopankreatografi (MRCP) de başka bir kolanjiyografi yöntemidir. RÃ¶lik Rölik (Latince: "reliquiae" "geri kalan, kalıntı") Hristiyanlıkta İsa, aziz ve azizelerle ilişkili ya da onlardan arta kalan kutsal eşya ya da parçalara verilen isimdir. Örneğin, Kutsal kişilerin kemikleri ya da bu kişilerin sahip oldukları eşyalar röliktir. Rölikler bazen röliker adı verilen muhafazalar içerisinde saklanmaktadırlar. Eski İstanbul Yaşayışı Eski İstanbul Yaşayışı Musahipzade Celal'in 1946 tarihli kitabı. Sosyal ve günlük yaşam araştırmaları için kaynak niteliğindeki eserde İstanbul yaşamında egemen olan örf ve âdetler konu edinilmektedir. Aile, Mektep, Esnaf Teşkilâtı, Sosyal Hayat, Çarşılar-Hanlar ve Boğaziçi kitaptaki konu başlıklarıyken çok sayıda muhtelif alt başlıklar da bulunmaktadır. Müsahipzade Celal görsel malzemelere yer verdiği eserinde hem kendi yaşantısı hem de çevresinden edindiği bilgileri toplamıştır. Kim Winona Kim Winona (10 Ekim 1930 - 23 Haziran 1978), Amerikalı oyuncu, ressam ve eğitimci. Amerikan Yerlisi asıllı bir aileden gelen kadın ressam, eğitimci ve oyuncu Kim Winona 10 Ekim 1930'da Nebraska'da doğdu. 1940'lı yılların sonunda adım attığı oyunculuk kariyerini 1978'de ölümüne kadar sürdürdü. Yer aldığı yapımlar arasında sinema filmi; "Gun Fight" (1961) ile televizyon dizileri; "Brave Eagle" (1955), "Science Fiction Theatre" (1955), ve "Northwest Passage" (1958) sayılabilir. Amerikan Yerlisi kökenli Amerikalı kadın oyuncu, ressam ve eğitimci Kim Winona 23 Haziran 1978'de Los Angeles, Kaliforniya'da silahla kendisini vurarak 47 yaşında yaşamına son vermiştir. Kütahya Aya Haralambos Başmelek Rum Ortodoks Kilisesi Türkiye'nin Kütahya şehrinde bulunan bir Rum Ortodoks kilisesi. Halk arasında Başmelek Rum Kilisesi olarak bilinen Aya Haralambos, (Agia Khurulum Bous) Kütahya ilinde İstiklal Mahallesi, Ertuğrul Gazi Caddesi üzerinde bulunmaktadır. 1834 yılında yaptırıldığı bilinen kilise, yapımından sonra Kütahya'nın en büyük Rum Ortodoks ibadethanesi olmuştur. 1885 yılında ciddi bir onarım görmüş ve şehrin artan Rum nüfusu ile cemaatin en çok tercih ettiği kilise konumuna yükselmiştir. 1921 yılında Yunanistan Krallığı'nın Kütahya'yı işgal etmesiyle bu kilisede yoğun halk ve askeri katılımlarla büyük ayinler düzenlenmiştir. Bunların en ünlüsü 22 Mart 1921 tarihinde düzenlenen "Te Deum" ayinidir. Yunan işgalinin sona ermesi ve ardından yapılan Nüfus Mübadelesi ile şehrin on binlerce Rum Ortodoks sakini Kütahya'dan göçmüştür. Bunun sonucunda hazinenin mülkiyetine geçen kilise 1955 yılında Kızılay tarafından satın alınarak hastane deposu olarak kullanılmış, 1956 yılından itibaren ise tamamen kaderine terk edilmiştir. Kilise, Gayrimenkul Eski Eserler ve Anıtlar Yüksek Kurulunun 11.06.1967 tarih ve 3517 sayılı kararı ile tescilli bir kültür varlığıdır. Yapı terk edildikten sonra özellikle definecilerin istilasına uğrayarak talan edilmiş ve zaman içinde tahrip olmuştur. 2012 yılında Kütahya asıllı Rumlar kiliseyi ziyaret etmiş ve babası Kütahya'dan İskeçe'ye göçmüş bir papazın eşliğinde yaklaşık 130 kadar Ortodoks Rum kilisenin avlusunda dua etmiştir. On yıllar boyunca ihmal edilen yapının restorasyon kararı 2010 yılında onaylanmasına rağmen halen ihmal edilmekte ve daha çok tahrip olmasına göz yumulmaktadır. Birçok açıdan Bizans kilise mimari özellikleri taşıyan yapının kilise binasından ayrı olarak avlusunda orta uzunlukta, sade ve estetik bir çan kulesi vardır. Neo- Bizans mimarisi içine dahil edebileceğimiz ibadethanenin avlusunda iki küçük vaftiz havuzu da bulunmaktadır. Kabaca dikdörtgen yapıdadır ve apsis kısmının bulunduğu tarafı oval biçimdedir. Bu açıdan kilise, İznik Ayasaofya Camii ile oldukça çok benzeşmektedir. İçi oldukça geniş olmakla beraber tavanı birbirine yakın ve muntazam yerleştirilmiş sütunlar taşımaktadır. Kilisenin faaliyet dışı kalmasıyla uğradığı bozulmalar, ‘’Kütahya Başmelek Kilisesi’deki Bozulmalar’’ adıyla, Eskişehir Teknik Üniversitesi, Mimarlık ve Tasarım Fakültesi, Mimarlık Bölümünden Doç. Dr. Hicran Hanım Halaç tarafından 15.08.2018 tarihinde bilimsel bir makaleye konu edilip yayınlanmıştır. Benjamins 3 "Benjamins 3", Rozz Kalliope ve Ece Seçkin'in hip hop tarzındaki bir şarkısıdır. 2 Aralık 2019'da DMC tarafından yayımlandı. Şarkının sözü, müziği ve düzenlemesi Rozz Kalliope'ye aittir. Video klibi Murad Küçük önderliğinde çekildi. Lois Hamilton Lois Hamilton (d. 14 Ekim 1952 –ö. 23 Aralık 1999), Amerikalı oyuncu, manken, yazar, sanatçı ve pilot. Hamilton 14 Ekim 1952'de Philadelphia, Pennsylvania'da doğdu. 1970'lerin ortalarında oyunculuk kariyerine başlayan Hamilton'un yer aldığı yapımlar arasında; "The Electric Horseman" (1979), "Stripes" (1981), "The Cannonball Run" (1981), ve "Armed Response" (1986) vb. sayılbilir. Amerikalı oyuncu, manken, yazar, sanatçı ve pilot Lois Hamilton 23 Aralık 1999'da Rio de Janeiro, Brezilya'da bulunan Sheraton Oteli'ndeki odasında girdiği bumalım sonucu yüksek dozda ilaç alarak 47 yaşında yaşamına son vermiştir. Cenazesi Güney Hollywood, Kaliforniya'da bulunan Valhalla Memorial Park Mezarlığı'nda icra olunmuştur. Karahacılı, Yenişehir Karahacılı Mersin'de Yenişehir merkez ilçesine bağli bir köydür.Mezitli Çayı doğusunda ve koordinatlarindaki köy Mersin'e 15 kilometre uzaklıktadir. 2019 rakamlarına gore nüfusu 838 dir Köyün ekonomisi bahçeciliğe dayanir. Başta nar olmak uzere çeşitli meyve ve sebzeler yetiştirilir. MalguÃ©nac Malguénac Fransa'nın Bretonya bölgesine bağlı Morbihan ilinde bulunan bir komündür. Komünün nüfusu 2016 yılı itibarıyla 1,886'dır. Libby Holman Elizabeth Lloyd Holzman ya da Libby Holman (d.23 Mayıs 1904 - ö. 18 Haziran 1971), Amerikalı şarkıcı ve oyuncu. 23 Mayıs 1904'te Cincinnati, Ohio'da Yahudi asıllı bir ailenin kızı olarak doğan Holman karmaşık ve sıradışı hayatıyla dikkat çekmiştir. Tiyatro oyuncusu olarak 1924 yılında oyunculuk kariyerine başlamış 1930'lu yılların başında sinemaya geçiş yapmıştır. Ayrıca 1929'dan itibaren şarkıcı olarak sahne almış ve müzik albümleri çıkarmıştır. Yer aldığı yapımlar arasında sinema filmleri; "Tarnished Lady" (1931) ve "Dreams That Money Can Buy" (1947) sayılabilir. Amerikalı kadın şarkıcı ve oyuncu Libby Holman 18 Haziran 1971'de Stamford, Connecticut'da karbonmonoksit gazı soluyarak 67 yaşında yaşamına son vermiştir. Cenazesi yakılarak külleri kendisine ait eski bir mülk olan günümüzde Stamford ve Greenwich, Connecticut arasındaki alanda yer alan Treetops Eyalet Parkı (Mianus Nehri Eyalet Park)'ında icra olmuştur. Hissedar Bir hissedar (aynı zamanda hisse sahibi olarak da bilinir), kamu veya özel bir şirkette yasal olarak bir veya daha fazla hisse senedi sahibi olan kişi veya kurumdur (bir korporasyon ve şirket dahil). Hissedarlar bir şirketin üyeleri olarak anılabilir. Yasaya göre, bir kişi, adı ve diğer ayrıntıları kurumun hissedarlarına veya üyelerine yazılana kadar bir şirkette hissedar değildir. NGC 2655 Grubu NGC 2655 Grubu (ayrıca LGG 165 olarak da bilinir), Zürafa takımyıldızı bölgesinde yaklaşık olarak uzaklıkta bulunan ve 7 üyeden oluşan küçük bir gökada grubudur. Gruba ismini veren gökada, bir LINER ve seyfert gökadası olan NGC 2655'dir. Dadiani hanedanÄ± Dadiani hanedanı (Gürcüce: დადიანი) Batı Gürcistan'daki Megrelya Prensliğini (Odişi Prensliği) yöneten, soylu, dük ve prenslerden oluşan Gürcü hanedanıdır. Aileye ilişkin ilk veriler 1046 yılına dayanmaktadır. Dadiani hanedanı muhtemelen Vardanisdze hanedanının belli bir Dadi'sinden türemiştir. Hanedan, askerlik hizmetlerinin şerefine Odişi'nin (Megrelya) "eristavi"si (dükleri) olarak atanmıştır. Aile, 1280'li yıllarda Batı Gürcistan'daki en güçlü hanedan olmuştur. Aynı dönemde, ailenin kolları Svaneti, Guria, ve Bedia'yı da yönetmiştir. 1542'de Dük I. Levan Dadiani, Megrelya'nın Prensi ("mtavari") oldu ve kendini bağımsız bir yönetici ilan etti. Onun soyundan gelen Prens III. Levan Dadiani 1691'te görevi bırakmaya zorlandı ve Dadiani'lerin akrabası olan Çikovani (ჩიქოვანი) ailesi (o tarihe kadar Salipartiano Prensliğe yapmışlardı) Megrelya Prensliğini ve Dadiani ismini devraldı. 1802'de Rus egemenliğini kabul eden Dadiani hanedanı, Rus İmparatorluğu (Rusça: Дадиани) prensliğine yükseltildi ve iç işlerinde bağımsızlığa sahip oldu. Rusya, 1857 yılında Megrelya'yı resmi olarak topraklarına kattı, ancak Megrelya, son prensleri Niko Dadiani'nin tahtan indirildiği ve prensliğin tamamen ortadan kaldırıldığı 4 Ocak 1867'ye kadar ismen varlığını sürdürdü. Prens Niko Dadiani, 1868'de resmi olarak taht üzerindeki haklarından vazgeçti. Prithvirajsing Roopun Pritvirajsing Roopun ya da yaygın kullanımıyla Pradeep Roopun (d. 24 Mayıs 1959), Mauritiuslu siyasetçi. Roopun, Afrika ada ülkesi Mauritius'ta 26 Kasım 2019 tarihinden bu yana geçici görevle devlet başkanlığı makamında bulunmaktadır. Ada ülkesinde bu görevi yine geçici olarak yürüten ve 2016 yılından bu yana devlet başkanlığı yardımcılığı görevinde bulunan Vyapoory, dönemin devlet başkanı Ameenah Gurib'in istifasının ardından 23 Mart 2018 tarihinde geçici olarak görevi üstlenmiş ancak 26 Kasım 2019 tarihinde yaptığı açıklama ile bu görevinden ayrıldığını açıklamıştır. Yaşanan bu gelişmenin ardından başsavcı olarak görev yapan Eddy Balancy, yeni devlet başkanı seçilene kadar geçici olarak bu makama atanmıştır. Ancak bu görevini 2 Aralık 2019 tarihine kadar sürdüren Balancy'nin yerine Mauritius ulusal meclisi söz konusu tarihte Roopun'u atayarak makama getirmiştir. WeWalk WeWALK, görme engellilerin kullanımı için Young Guru Academy ve Vestel tarafından geliştirilmiş bir akıllı bastondur. Beyaz bastonlardan farklı olarak baş hizasındaki engelleri tespit edip görme engellileri uyarmak amacıyla tasarlanmıştır. Baston, Time dergisinin yayınladığı "2019 yılının en iyi icatları listesi"nin erişebilirlik kategorisinde yılın en iyi icatlarından biri olarak yer almıştır. Alexa ve Google Haritalar asistanlarıyla entegre olabilen WeWALK; açık kaynak platformuna sahiptir. Engelleri tespit etmek için ultrasonik sensör kullanan cihaz, titreşimli uyarı motoruyla kullanıcıyı uyarmaktadır. Sensör, 160 santimetre uzaklıktaki engelleri algılayabilmektedir. Dokunmatik yüzeye sahip olan WeWALK, Bluetooth 4.2 ile telefona bağlanabilmektedir. Pil ömrü 5 saat olan cihaz, 30 santim uzunluğunda ve 430 gramdır. İngilizce ve Türkçe dil seçeneklerinin olduğu cihaz, 25'ten fazla ülkede hizmete sunulmuştur. Kelly Dulfer Kelly Dulfer (d. 21 Mart 1994), Hollandalı hentbolcu. Borussia Dortmund ve Hollanda millî takımında oynamaktadır. Millî takım için ilk kez 2013'te Norveç'teki Møbelringen Cup'ta mücadele etti. Hollanda takımında orta oyun kurucu pozisyonunu oynamak üzere seçilen Dulfer, Hollanda'yı Sırbistan'daki 2013 Dünya Kadınlar Hentbol Şampiyonası'nda temsil etti. Dominik Cumhuriyeti'ne karşı oynanan açılış maçında ilk defa bir dünya şampiyonası maçına çıktı ve "Oranje" takımı tarafından 44-21'lik skorla kazanılan maçta bir gol attı. 2012'de Hollanda takımının onuncu olduğu, Karadağ'daki Dünya Yıldız Kadınlar Hentbol Şampiyonası'nda oynadı. Hentbol oynamaya HV Ventura'da başlayan Kelly Dulfer, 2012 yılında HV Quintus'a katıldı. Bir sezonun ardından HV DOS'a transfer oldu. Dulfer, 2014-15 sezonunu hem Hollanda ligi hem de Hollanda Kupası şampiyonluğunu kazandığı SV Dalfsen'de oynadı. Daha sonra, Almanya Handball-Bundesliga takımlarından VfL Oldenburg ile sözleşme imzaladı. Dulfer VfL Oldenburg'da iki sezon geçirip 51 Bundesliga maçında 182 gol attıktan sonra, 2017 yazında Danimarka birinci ligi kulübü København Håndbold'a katıldı. København Håndbold ile 2018'de Danimarka ligi şampiyonluğunu kazandı. 2019 yazında Almanya'ya geri döndü ve bu kez diğer bir Bundesliga takımı olan Borussia Dortmund'a imza attı. Dulfer, Hollanda millî takımı için 99 maçta 87 gol attı. Hollanda ile 2015 Dünya Kadınlar Hentbol Şampiyonası ve 2016 Avrupa Kadınlar Hentbol Şampiyonası'nda gümüş madalya kazandı. Ayrıca, 2016 yılında Rio de Janeiro'daki 2016 Yaz Olimpiyatları'na katıldı. Bir yıl sonra, 2017 Dünya Kadınlar Hentbol Şampiyonası'nda bronz madalya kazandı. Özellikle daha çok pivot pozisyonunda oynadığı 2018 Avrupa Kadınlar Hentbol Şampiyonası'nda bronz madalyayı kazandı ve turnuvanın en iyi savunma oyuncusu seçildi. Dulfer, her ikisi de birer uluslararas覺 kriket oyuncusu olan Eric Dulfer ve Ingrid Keijzer'in k覺z覺d覺r. Girne batığı Girne batığı, Levant Denizi'nde günümüze en iyi durumda ulaşmayı başarmış antik bir batıktır. 1965 yılında Kuzey Kıbrıs kıyılarında keşfedilen batık, 1967 yılında kaldırılmış ve restore edilmiştir. Günümüzde Girne Kalesi içerisindeki müzede kargosu ile birlikte sergilenmektedir. Uzunluğu 14,75 m uve genişliği 4,2 m olan geminin 64 metrekarelik bir alana sahipti. Geminin salması için Kıbrıs ya da Sisam adasında yetişen Halep çamı kullanılmıştır. Bunun dışında geminin belli bölümleri kayın ve meşe ağacından materyel olarak faydalanılmıştır. Demir atmak için kullanılan taş çapa, İstanköy'den gelmedir. Bu buluntular ışığında geminin Suriye ile On İki Ada arasında kullanılmış olabileceği ve anadolu kıyıları boyunca yelken açtığı düşünülmektedir.. Batık içerisinde bulunan MÖ 316 - 294 tarihli sikkeler geminin MÖ 300 yılı civarında battığını düşündürmektedir. Sikkeler dışında toplam 400 adet Rodos tipi şarap amforası bulunmuştur. Ayrıca gemi kargosunda bulunan badem gibi bazı organik materyaller radyokarbon tarihleme yöntemi ile MÖ 212±130'a tarihlenmiştir. Öte yandan gemi gövdesinde yapılan dendromorfolojik analizler MÖ 345±90 tarihini vermektedir. Verilen bu bilgiler ışığında geminin battığı sırada 70 ila 300 yaşında olduğu söylenebilir. Batık ile birlikte bulunan mızrak parçaları geminin bir çeşit korsan saldırısı neticesinde battığını düşündürtmektedir. Batık, 20 Kasım 1965'te sünger dalıcısı Andreas Karolou tarafından liman şehri Girne'nin 1 deniz mili uzağında keşfedilmiştir. 1967 yılında çalışmaya başlayan dalgıç ve arkeologlardan oluşan 54 kişilik bir grup, Pennsylvania Üniversitesi'nde görevli arkeolog Michael Katzev yönetmenliğinde batığı kaldırmış ve restore etmiştir. 1985 yılında bilimsel bir danışman grubu ile geminin bir kopyası yapılmıştır. "Kyrenia II" olarak adlandırılan bu gemi deneysel arkeoloji çalışmaları için kullanılmıştır. Bu çalışmalar ile antik gemi mühendisliği anlaşılmaya çalışılmıştır. 1987 yılından itibaren 17 yıl boyunca "Kyrenia II" aralarında Connecticut Mystic Seaport Müzesi, New York, Nara, ve Sevilla Expo 92'si ve Hamburg limanının 800üncü yıl kutlamaları dahil olmak üzere dünyanın çeşitli ülkelerinde sergilenmiştir. Gemi, bugün Kıbrıs'daki Thalassa Müzesi'nde sergilenmektedir. Kıbrıs'ın sembolü haline gelen batık, Güney Kıbrıs'ın madeni paraları üzerine de basılmıştır. Vaiśravaṇa Vaiśravaṇa veya Bishamonten, Japonca: (毘沙門天) Japon Hindu tanrısı savaşçıların ve adaletin tanrısı olarak bilinir, aynı zamanda Tamonten olarak da tanınır. Yedi Şanslı Tanrı'dan biridir. Her zaman zırh kuşanmış ve genellikle mızraklı şekilde resmedilir. Kuzeyin budist gardiyanıdır ve Dört Göksel Kral'ın en güçlüsüdür. Denizlerin Serbestisi "Denizlerin Serbestisi, yahut Felemenklerin Hindistan’la ticaret hakkına ilişkin layiha"(Latince: "Mare Liberum, sive de iure quod Batavis competit ad Indicana commercia dissertatio"). Bu eseri Hugo Grotius 1609 yılında yayınlamıştır. Papa VI. Alexander "" fermanıyla dünyayı Portekiz ve İspanya arasında paylaştırır. Hint okyanusunda hak iddia eden Portekiz Hollanda gemilerinin bu sularda ticaret yapmasına izin vermemektedir. Hollanda'nın ticaret hakkını savunan bu eserle deniz hukukunun bağımsız bir disiplin olarak ortaya çıktığı savunulabilir. John Selden "" adlı eseriyle bu teze karşı çıkacaktır. Bu eserde Grotius tezlerini şu 13 başlık altında toplar: İzlanda cumhurbaşkanları listesi İzlanda cumhurbaşkanı, Avrupa ülkesi İzlanda'da 1944 yılından bu yana ülkenin en üst makamında yer alan kişiye verilen unvandır. LeÃ§humi Leçhumi (Gürcüce: ლეჩხუმი, "Lečxumi") Rioni ile Tshenistskali'nin orta havzasındaki alanı ve Lacanuri nehri vadisini içeren, Kuzeybatı Gürcistan'daki tarihi bir bölgedir. Günümüzde Raca-Leçhumi ve Kvemo Svaneti bölgesinin bir parçası olan Leçhumi, günümüz Tsageri , Tsq'altubo ve Ambrolauri ilçelerinden oluşmaktadır. Bölgenin batısında Megrelya, kuzeyinde Svaneti, doğusunda Raça ve güneyinde İmereti bulunmaktadır. Cilalı Taş Devrinden belli yerleşimlerin olduğu Leçhumi'de, sonraki dönemlerde Kolhis kültürü hakim olmuştur. Bölgeyle ilgili ilk kayıtlar Erken Orta Çağ döneminden kalmadır. O dönemdeki tarihçiler bölgeyi Takveri olarak adlandırmaktaydı. Bölgenin adı yavaş yavaş "Leçhumi"ye dönüşmüştür. Bölge, genellikle 6. yüzyıl tarihçisi Prokopius'un bahsettiği, Lazikalı krallara bağlı olan Scymnia ile özdeşleştirilmiştir. Takveri/Leçhumi, Birleşik Gürcistan devleti içinde (11 ve 15. yüzyıllar arasında), Svaneti ve Raça dükleri ("eristavi") tarafından yönetilmiştir. Gürcistan Krallığının dağılmasıyla beraber, bölge 1455 yılında İmereti Krallığına bağlanmıştır. Yıllarca süren feodal savaşların sonunda, Çikovani (Çikvani) ailesi bölgede üstünlük kurdu ve kendilerini Leçhumi'nin yarı bağımsız lordları (Gürcüce: "Lechkhumis Tavi") olarak ilan ettiler. 1714'te, I. Bejan Çikovani Megrelya Prensi oldu ve Dadiani hanedanın başına geçti. Böylece, Batı Gürcistan'daki iki topluluk Megrelya Prensliği altında birleşti. İmereti Kralı II. Solomon (1792-1810), bölgeyi tekrar İmereti'ye bağlamaya çalıştı ancak başarısız oldu. Rus İmparatorluğu Megrellerin yanında savaşa girmesiyle beraber Solomon'un krallığı çöktü ve Megrelya Çarlığa bağlı özerk bir yönetim haline geldi. 1857 yılında, Rus makamları Megrelya Prensliğine ortadan kaldırdı ve Leçhumi "Kutais Guberniya"nın bir parçası oldu. Leçhumi, komşu bölge Svaneti ile birlikte, 1867'den 1930'a kadar Leçhumi uyezdini oluşturdu. 1930'da ise Tsageri rayonu kuruldu. İzlanda başbakanları listesi İzlanda başbakanı, Avrupa ülkesi İzlanda'nın 1904 yılından sonra hükumetin başında yer alan kişi olarak bu makama getirilen kişiye verilen unvandır. LÃ©zigneux Lézigneux Fransa'nın Auvergne-Rhône-Alpes bölgesine bağlı Loire ilinde bulunan bir komündür. Komünün nüfusu 2016 yılı itibarıyla 1,762'dir. Chambœuf, Loire Chambœuf Fransa'nın Auvergne-Rhône-Alpes bölgesine bağlı Loire ilinde bulunan bir komündür. Komünün nüfusu 2016 yılı itibarıyla 1,703'tür. Harrogate Kongre Merkezi Harrogate Kongre Merkezi, Harrogate, North Yorkshire, Ä°ngiltere'de bulunan kongre ve sergi merkezidir. Nisan 2017'de ismini değiştirmeden önce Harrogate Uluslararası Merkezi ismini kullanıyordu. Merkezin "ticari konferanslar için mıknatıs" olarak tanımlandığı ve yerel ekonomiye yılda yaklaşık 60 milyon £ gelir sağladığı bildirildi. Harrogate, İkinci Dünya Savaşı'nın sonundan bu yana konferans ve sergilere ev sahipliği yaparken, 2.000 kişilik ana konferans salonu 1982'de açıldı ve 1982 Eurovision Şarkı Yarışması'na ev sahipliği yapmıştır. Düşman (film, 2013) Film, 8 Eylül 2013 tarihinde Toronto Uluslararası Film Festivali'nin Özel Sunum bölümünde prömiyerini gerçekleştirmiş, 14 Mart 2014 tarihinde ise A24 şirketi tarafından sinemalarda yayınlanmıştır. Gişede 3.4 milyon dolar kazanan ve olumlu eleştiriler alan yapıt, Kanadalı Ekran Ödülleri'nde, En İyi Yönetmen, En İyi Film, En İyi Yardımcı Kadın Oyuncu ödülleri de dahil olmak üzere toplam 5 ödüle sahip oldu. 2014 Toronto Film Eleştirmenleri Derneği Ödülleri'nde eser Yılın En İyi Kanadalı Filmi seçilmiştir. Porselen safra kesesi Porselen safra kesesi, kronik kolesistitin morfolojik bir çeşidi olan ve safra kesesinde kireçlenme ile karkaterize edilen bir durumdur. Genel olarak safra taşı hastalığında olduğu gibi, bu durum ağırlıklı olarak orta yaştaki şişman kadın hastalarda görülür. Kesin nedeni belli olmasa da safra kesesi taşları tarafından oluştuğuna inanılır. Duvarda iltihaplanma, duvar içindeki distrofik kalsifikasyonla birlikte safra kesesini porselen benzeri bir kaba dönüştürür. Safra kesesinin çıkarılması (kolesistektomi) önerilen tedavidir. Belirtiler safra taşlarınınkine benzerdir ve karın ağrısı (özellikle yemekten sonra), sarılık ve kusmayı içerebilir. Porselen safra kesesi aynı zamanda asemptomatik olabilir ve farklı bir nedenden dolayı yapılmış bir görüntüleme sonucunda keşfedilebilir. 2013 yılında yayınlanmış ve 111 farklı çalışmayı inceleyen bir makale, safra kesesi duvarı kalsifikasyonu olan 340 hastanın %21 oranında safra kesesi malignitesi gösterdiği ortaya konmuştur. Buna rağmen, belirgin derecede seçime bağlı yanlılığı olan çalışmalar hariç tutulduğunda safra kesesi malignite oranı %6'ya düşmektedir. Safra kesesi kanseri riskinin artması nedeniyle önerilen tedavi kesenin alınmasını içeren kolesistektomidir . Kolesistektomi açık bir insizyonla veya laparoskopik yöntemlerle yapılabilir, ancak safra kesesi anatomisi operasyonu zorlaştırabilir. Mevcut literatürdeki kanıtlara dayanarak, porselen safra kesesi olan tüm hastalar için profilaktik bir kolesistektomi rutin olarak önerilmemekte olup, genç hastalar gibi geleneksel endikasyonlara sahip olanlar ile sınırlandırılmalıdır. Kontrast madde Kontrast madde, tıbbi görüntülemede vücuttaki yapıların veya sıvıların kontrastını artırmak için kullanılan maddedir. Kontrast maddeler, kendi başlarına radyasyon yayan radyoaktif izleyicilerden farklı olarak, dışarıdan gelen elektromanyetizma veya ultrasonu emer veya değiştirirler. X ışınlarında, kontrast ajanları hedef doku veya yapıdaki radyo yoğunluğunu arttırır. Kontrast maddeler, kan damarlarının ve gastrointestinal sistemin görünürlüğünü geliştirmek için yaygın olarak kullanılır. Tıbbi görüntülemede kullanılan çeşitli kontrast madde türleri kabaca kullanıldıkları görüntüleme yöntemlerine göre sınıflandırılabilirler. En yaygın kontrast maddeler, X ışını zayıflamasına ve manyetik rezonans sinyalinin geliştirilmesine dayanarak çalışır. Onoguris Kuşatması Lazika Savaşının bir parçası olan Onoguris Kuşatması, Bizans ve Sasani kuvvetlerinin arasında, MS 554 veya 555 yılında gerçekleşti. Bizansla müttefik olan Lazika Kralı II. Gubaz'a suikast düzenleyen Martinus ve komuta ettiği Bizans generalleri, dikkat dağıtmak için hızlı ve kolay bir zafer kazanmak istiyordu. Bu yüzden ana Bizans kalesi Arhaiopolis'in yakınlarındaki Onoguris'te konumlanmış olan Sasani kalesine tam kapsamlı bir saldırı başlattılar. Yeni görevlendirilmiş Sasani komutan Naçoragan'ın komutasındaki küçük yardım kuvvetinin beklenmedik bir şekilde gelmesi savaşın gidişatını değiştirdi ve savaş, Sasanilerin kesin zaferiyle sonuçlandı. Ardından Bizanslılar Arhaiopolis'taki üslerini de terk ettiler ve hız kazanan Sasaniler üssü de yok etti. Bizanslıları Telephis-Ollaria'da yerinden etmeyi başaran Sasani komutan Mihr-Mihroe, zaferden sonra Moçeresis'e döndü ve Onoguris'teki Sasani garnizonunu güçlendirdi. Garnizon, bölgedeki ana Bizans kalesi Arhaiopolis'in yakınlarındaydı. Mihr-Mihroe kısa bir süre sonra öldü ve yerine Naçoragan geçti. Telephis'teki yenilgiden sonra, Kral II. Gubaz Bizans generallerini İmparator I. Justinianus'a şikâyet etti. Şikayetle beraber Bessas sürgüne gönderildi. Gubaz'ın şikayet ettiği diğer generallerden Martinus ve Rusticus, Lazika Kralını suikastle öldürdü. Bu durum, Lazlar arasında kargaşaya neden oldu ve Bizans'a desteği kestiler. Martinus, suikastten sonra Onoguris'teki Sasani kalesini ele geçirmek için büyük bir birlik hazırladı. Martinus, kolay bir zaferle kaleyi ele geçirmeyi bekliyordu. Agathias'a göre, Martinus ve Lazika kralı suikastinin arkasındakiler, İmparator Justinianus'un suçlu olduklarını fark etmesi durumunda geçici olarak tansiyonu düşürecek bir başarı elde etmek istemişti. 554 veya 555'te, Martinus'un emrindeki 50,000 Bizans askeri hasır çatılar ("spaliones"), balista, ve diğer işgal ekipmanları kullanarak Sasani kalesi Onoguris'i kuşattı. Yakalanan bir Sasani askeri, Naçoragan komutasındaki yardım kuvvetlerinin Moçeresis ve Cutais'ten geleceğini ifşa etti. Bu bilgi üzerine kuvvete karşı tam kapsamlı