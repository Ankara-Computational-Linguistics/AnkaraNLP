başhekimi Musa bin Hamon’un oğlundan, Avusturya İmparatoru Ferdinand’ın Sultan Süleyman nezrindeki sefiri O.G. Busbecq’in tavsiyesi üzerine 100 düka altına satın alınarak Viyana’ya götürülmüştür. Busbecq hatıratında bu kitap için söyle demiştir: "‘İstanbul’da koca bir hazine bıraktım. Bu Dioscurides’in bir eseridir. Gayet eskidir, majüskül harflerle yazılmıştır. İçinde nebatat resimleriyle, eğer yanılmıyorsam, bazı Cratevas parçaları ve kuşlar hakkında küçük bir eser de vardır. Kitap: Hamon isimli bir Yahudi’nin oğluna aittir. Hayatında Süleyman’ın doktoru idi. Kitabı satın alacaktım. Fakat fiyatı beni korkuttu. Yüz düka altından bahsedildi. Buna benim kesemden ziyade imparatorun kesesi dayanabilir. İmparatoru, bu kadar muhterem bir muharriri böyle bir esaretten kurtarmak için teşvik etmekten geri kalmayacağım".’' O.G. Busbecq’in önerisi üzerine satın alınan bu yazma eser halen Avusturya Milli Kitaplığı’nda muhafaza edilmektedir. Bu yazmada Dioskarides ve Galen’in eserlerinden ayrı olarak son kısmında kuşlarla ilgili bir risale bulunmaktadır. 31x38 cm büyüklüğünde 984 parşömen sayfadan oluşmaktadır. 392 tam sayfa ve 87 metin içinde olmak üzere 479 renkli bitki resmide taşımaktadır. Bu resimler botanik tarihi yönünden olduğu kadar sanat tarihi yönünden de önemlidir. İstanbul’daki Prodromos Petra hastanesinden çıkma olan bu yazmanın, Viyana Devlet Kitaplığına gelmeden önce değişik dil konuşan insanların malı olduğu anlaşılmaktadır. Bu kişilerden bazıları el yazmada bulunan resimlerin kenarlarına, kendi dilindeki o bitkinin ismini yazmıştır. Bitki resimlerinin kenarında Arapça, Farsça,İbranice, Latince ve Türkçe bitki isimleri bulunmaktadır. Viyana da Avusturya Milli Kitaplığında bulunan bu yazmanın ilk tıpkıbasımı, siyah beyaz olarak, 1906 yılında yayınlanmıştır. İkinci tıpkıbasım, renkli olarak, H. Gerstinger tarafından Almanca olarak hazırlanmış olan bir açıklama cildi ile birlikte, yapılmıştır. O. Mazal, bir açıklama ile birlikte, Dioskorides’den seçtiği 26 planşı renkli olarak yayınlamıştır. Bu kitap Dioskorides’in bilinen en eski yazmasındaki resimler hakkında tam bir bilgi verecek niteliktir. Viyana’da bulunan yazma eserden yararlanılarak Dioskorides’in eserinin İngilizce ve Almanca çevirileri de yapılmış ve yayınlanmıştır. Özgürlükçü sosyalizm Liberter sosyalizm veya özgürlükçü sosyalizm (sosyalist anarşizm olarak da adlandırılır.), güdümsüz, ekonomik ya da toplumsal katmansız, birey özgürlüğüne ve eşitliğine dayalı, her tür bilgiye erişmede ve kullanmada fırsat eşitliği sağlayan, anarşist özelliklere sahip bir sosyalizm anlayışıdır. Bu eşitlik ve özgürlük, ancak özel mülkiyetin sona erdirilmesiyle mümkün olacaktır. Böylece üretim ve kaynakların, toplumun bütününü kapsayacak biçimde paylaştırılması sağlanır. Bununla birlikte Liberter sosyalizm, gayrimeşru otoriteyi tanımlamayı, eleştirisini yapmayı ve sonuçta da toplum yaşamının her yanındaki varlığını ortadan kaldırmayı amaçlar. Libertereyn sosyalistlere göre “gerek ekonomik, politik, dinsel; gerekse cinsiyetçi olarak kurumsallaşan güç, hem özneyi (faîl) hem nesneyi (mefûl) vahşileştirir.” Diğer yönetsel sosyalizm anlayışları devlette ya da siyasi partilerde egemenlik kurmak üzere ekonomi ve kamu yönetimi alanlarında etkinlik gösterirken; Liberter sosyalistler, sendikalar, meslek odaları, işçi konseyleri, belediyeler, yurttaş meclisleri (mahfilleri) vb. bürokratik olmayan, doğrudan demokrasi uygulanabilecek alanlara yönelmektedirler. Liberter sosyalistler, devlet yapılanmasını kapitalist sınıf egemenliğinin surları ve kalesi olarak tanımlar. Liberter sosyalizm olarak nitelenen siyasi felsefe, anarko-komünizm, anarko-kolektivizm, anarko-sendikalizm gibi anarşizm varyantlarını, ortaklığı,toplumsal ekolojiyi, özyönetimciliği ve konsey komünizmini kapsamaktadır). Bazı kaynaklar Liberter sosyalizmi kısmi ve yan anlamlı olarak anarşizm ve sosyalist anarşizm ile bağdaştırır. Yetimler Ahı Yetimler Ahı, 1956 yılı yapımı sinema filmi. Senaryosu ve yönetmenliği Muharrem Gürses'e aittir. Başrollerde Turan Seyfioğlu, Muhterem Nur, Üftade Kimi, Ahmet Tarık Tekçe, Sadri Karan, Hikmet Serçe, Adnan Uygur, Nalan Küçük, Peruz Agopyan, Fatma Girik, Celal Ersöz oynamışlardır. Ferrari 458 Italia Ferrari 458 Italia, İtalyan otomobil üreticisi Ferrari tarafından üretilen otomobil modelidir. 458 Italia modeli F430 modelinin yerini almıştır. 458 Italia 15 Eylül 2009 tarihinde 2009 Frankfurt Motor Show'da resmen tanıtılmıştır. Ferrari'nin ilk resmi açıklamasında, 458 Italia modelini F430'un halefi olarak nitelendirdi. Tümüyle yeni bir tasarımla ortaya çıkan araç, Formula 1 deneyimini teknoloji ile birleştirildi. Motor 570 HP maksimum gücünü 9000 d/d'de ve 540 Nm'lik torkunu ise 6000 d/d'de üretiyor. İleri teknoloji ürünü motor sahip olduğu teknik yapıyla yüksek devirlerde olduğu kadar düşük devirlerde de optimum performans sunmayı amaçlıyor. 1380 kg boş ağırlığa sahip 458 Italia 0–100 km/s hızlanmasını 3.4 saniyede tamamlıyor. 7 ileri otomatik vitesli ve çift kavramalı F1 tipi şanzımana sahip Ferrari 458 Italia'nın maksimum hızı ise 325 km/s. Sınıfının en başarılı yakıt tüketim özelliklerini de 458 Italia'ya kazandıran motorun 100 kilometrede ortalama 13,7 litrelik yakıt tüketiminin yanı sıra 320 g/km'lik karbondioksit emisyon değeri, aynı zamanda çevreye değer veren teknolojik gelişimin önemini kanıtlıyor. 4.5 litrelik V8 motor, 35 ülkeden uzman otomotiv gazetecilerden oluşan EOTY (Engine Of The Year) jürisi tarafından “Yılın En İyi Performans Motoru” seçilmiştir. Konuyla ilgili açıklama yapan Ferrari Motor Departmanı Başkanı Jean Jacques; “Bu kadar güçlü rakiplere karşı bu önemli iki unvanı kazanmak doğal olarak büyük bir onurdur; ancak, daha da önemlisi, bu durum sadece teknik uzmanlık değil, aynı zamanda gerçek dünyada sürüş keyfi açısından Ferrari’nin motor tasarımı konusundaki uzmanlığının eşsiz olduğunun kanıtıdır” demiştir. Ferrari 458 Italia üzerinde çift kavramalı, 7 ileri F1 tipi şanzıman yer almaktadır. Araçta GETRAG vites kutusu bulunmaktadır. Klasik manuel vites seçeneği yoktur. 458 Italia, manuel şanzıman seçeneği olmayan ilk ana modeldir. Auto Zeitung dergisi, Ferrari 458 Spider'ı "2011 Yılının En İyi Cabrio Otomobili" ödülüne layık görmüştür. Ayrıca Motor Trend ise 2011 yılında "En İyi Sürücü Otomobili" unvanı ile Ferrari 458 Italia'yı ödüllendirmiştir. Navid-Omid Navid - Omid (Farsça: نوید و امید , İngilizce: Navid & Omid, Almanca: Navid und Omid), 2007 yılında İran asıllı Alman sanatçı Navid Akhavan'ın, kardeşi Omid Akhavan ile kurduğu İran asıllı Alman müzik grubudur. 2007 yılının Bahar aylarında çıkarttıkları ilk albümleri olan Faryad ile Almanya, İran ve ABD'de ün göstermiştir. Grup, ayrıca İran'ın en eski şarkıcısı olarak bilinen Ebi'nin ünlü şarkılarından birisi olan Goriz (Farsça'da Kaçış demektir)'i İngilizce sözler ekleyerek 2007'de yeniden yorumlamışlardır. Ayrıca grup, 2009 yılının Haziran ayında Kolli Sefaresh adlı 2.albümünü çıkartmış olup ; 2010 yılında To Bayad Gerye Koni adında yeni single'ını çıkartmışlardır. Faryad Faryad (Farsça: فریاد , Türkçe: Çığlık), İranlı düo Navid - Omid'in 2007 yılının Mart ayında Avang etiketiyle çıkarttıkları ilk stüdyo albümü. Albümün kayıtları 2006'da yapılmış olup 2007 yılında piyasaya çıkartılmıştır. Aslında bir Ebi şarkısı olan Goriz 'in Navid - Omid versiyonu da bu albümdedir. Kayıtları Almanya'da yapılmıştır. Bu albümde Navid - Omid'in İngilizce olarak yorumladıkları Roof on Fire şarkısıyla Almanca ve Farsça olarak yorumladıkları Chera şarkısı da bu albümdedir. Albümün menajerliğini, Türk asıllı İranlı menajer Halil Akın yapmıştır. Düzenlemelerini ise, Yunan menajer Kostas Karagitzidis yapmıştır. Kaynak (dergi) Kaynak, Türkiye'de Ocak 1948 - Haziran 1956 yılları arasında toplam 113 sayı yayınlanmış olan edebiyat dergisi. Sahibi Avni Dökmeci, yazı işleri müdürü Turhan Dökmeci'dir. 1952-1954 yılları arasında 15 günlük, diğer zamanlarda aylık olarak yayınlanmıştır. 15 Temmuz - 1 Ekim 1953 ve Haziran - Kasım 1955 tarihleri arasında yayınına ara vermiştir. Özellikle şiir alanında önemli yere sahip olan dergide öykü, makale, deneme, eleştiri ve diğer türlerde de yazılar yayınlanmıştır. Eserleri dergide yayınlanan şair ve yazarlar arasında aşağıdaki isimler de vardır: Suçlu Uçuş öğretmeni Uçuş öğretmeni (FI), pilot adaylarına herhangi bir hava taşıtında uçmayı öğreten yetkili kişi. Pilot lisansı ve yetkilerinin verilmesi, yetkilerin sürelerinin uzatılması veya yenilenmesi için gerekli teorik dersleri ve uçuş eğitimlerini verir. FI kısaltması, İngilizce "Flight Instructor" kavramının akronimidir. ABD'de CFI (Certificated Flight Instructor) kısaltması aynı anlamda kullanılır. Ancak CFI kısaltması diğer pek çok ülkede Chief Flight Instructor (baş uçuş öğretmeni) anlamına gelir. Kontrol pilotu (examiner pilot); pilotların ve pilot adaylarının yeterlilik kontrolları ve beceri testlerini yapmak üzere ilgili havacılık otoritesince görevlendirilmiş uçuş öğretmenidir. Metin Ã‡akmak Metin Çakmak (d. 7 Temmuz 1987, Berlin, Almanya) Alman-Türk futbolcudur. Tokatspor'da kiralık olarak forma giymektedir. Çakmak futbola Tennis Borussia Berlin takımında başladı. 2004 yılında 17 yaşındayken bu takımın U-19 formasını giymeye başladı. 2007'ye kadar bu takımın altyapısında oynayan futbolcu 2007-08 sezonuna takımsız başladı. Bu dönemde Alman ve Türk futbol takımları tarafından denendi ancak anlaşma sağlayamadı. Futboldan uzak kaldığı bu dönemde taksi şoförlüğü yapmıştı. 2008 yılının başında ise, o zaman Berlin Ankaraspor adını taşıyan, Berliner AK 07 takımı forması giymeye başladı. 2007-08 sezonu sonlarına doğru dördüncü seviye ligi Oberliga NOFV-Nord'da profesyonel futbola başladı. Sonraki sezon Oberliga beşinci lig seviyesine düşürüldü. Çakmak, ilk golünü o sezon BFC Preussen deplasmanında kaydetti. 2009-10 sezonunda bölgesel Berlin Kupası'nı tarihlerinde ilk kez müzelerine götürdüler. Bu sayede sonraki sezon DFB-Pokal'a katılma şansı kazandılar. İlk turda Bundesliga ekibi 1. FSV Mainz 05'e elenseler de Çakmak, ilk kez böyle önemli bir maçta forma şansı buldu. O sezon Berlin Ankaraspor lig üçüncüsü olsa da ilk iki takım finansal nedenler yüzünden 4. lige çıkamayınca, yükselen takım oldu. 2011-12 sezonunda dördüncü seviye lig Regionalliga'da forma giydi. Aynı sezon ikinci kez Berlin Kupası sahibi oldular. Çakmak, 2012-13 sezonuna iyi bir başlangıç yaptı. Sezonun ilk maçında FC Energie Cottbus II karşısında takımının tek golünü kaydederken, 6 gün sonra Bundesliga ekibi 1899 Hoffenheim'ı 4-0'lık farklı bir sonuçla yenip Almanya Kupası'nda tarihlerinde ilk kez ikinci tura çıkarken, Çakmak iki gol kaydetti. İlk golü atarken kaşı patlayan futbolcu, maça bandaj ile devam etmişti. Maçtan sonra Alman televizyonlarına çıkan futbolcu, ülke çapında popülerliğe ulaştı. 2013'te Türkiye'ye gelen futbolcu, 1. Lig'de mücadele eden Ankaraspor'a transfer oldu. Ancak teknik direktör Osman Özköylü tarafından lig maçlarında kadroya alınmadı ve yalnızca 2 Ekim 2013'te Kahramanmaraş Belediyespor'a 2-1 yenildikleri Türkiye Kupası maçında sahaya sürdü. Bu nedenle devre arasında 2. Lig'deki Tokatspor'a kiralandı. Geldikten kısa süre sonra Galatasaray ile oynanan kupa maçında yedek kulübesinde oturdu. 9 Şubat 2014'te ise Yeni Malatyaspor karşısında sahaya çıkarak Türkiye'deki ilk lig maçına çıkmış oldu. Bombay Bicycle Club Bombay Bicycle Club, Crouch End, Londra'da kurulan bir İngiliz bağımsız rock grubudur. Grup, Jack Steadman (vokal, gitar, piyano), Jamie MacColl (gitar), Ed Nash (bas) ve Suren de Saram (davul) üyelerinden oluşmaktadır. Grup, 2005 yılında kurulmuştur. Grubun iki EP ve ilk single'ı olan "Evening/Morning"in yayınlanmasının ardından, "I Had the Blues But I Shook Them Loose", grubun kaydettiği ilk albüm oldu. Albüm 6 Temmuz 2009 tarihinde yayınlandı. Ayrıca grubun ikinci albümü olan "Flaws", 9 Temmuz 2010 tarihinde, üçüncü albümü olan "A Different Kind of Fix", 26 Ağustos 2011 tarihinde yayınlandı. Steadman, MacColl ve de Saram 15 yaşındayken tanıştılar. Ian Woosnam Ian Harold Woosnam (d. 2 Mart 1958), Galli golfçü. Büyük turnuva kazanma başarısı gösteren ve Avrupa'yı Ryder Cup'ta temsil etmiş olan "büyük beşliden" biridir. Bu öbeğin diğer üyeleri ise Seve Ballesteros, Nick Faldo, Bernhard Langer ve Sandy Lyle'dir. Woosnam 1991 Masters ÅŸampiyonudur. Sandy Lyle Alexander Walter Barr "Sandy" Lyle (d. 9 Şubat 1958, İngiltere), İskoç golfçü. Büyük turnuvalardan ikisini kazanma başarısı gösteren Lyle 1986-1989 yılları arasında dünya sıralamasının ilk on basamağında yer almıştır. Mayıs 2012'de World Golf Hall of Fame'e girmiştir. Oviparite Ovipar bir hayvan üreme çeşididir. Bu üreme türünde hayvanlar iç döllenme yaparlar, ancak gelişme kabuklu yumurta içerisinde olur. Kuşlar, balıklar ve bazı sürüngenlerde görülür. Portland, Oregon'daki en yÃ¼ksek binalar listesi Portland, Oregon'daki en yüksek binalar listesi ABD'nin Oregon eyaletinde yer alan Portland şehrindeki en yüksek yapıların listesidir. Cemile Naz Şimşek Cemile Naz Şimşek (d. 29 Kasım 1986, İzmit), Türk oyuncu ve belgesel film yönetmeni. Cemile Naz Şimşek İzmit'te doğdu. Tiyatroya Kocaeli Bölge Tiyatrosu drama atölyesinde sokak tiyatrosu yaparak başladı, sahneye 14 yaşında İzmit şehir tiyatroları'nın tiyatro okulu bünyesinde eğitimine devam ederken adım attı, Sandımay sokak tiyatrosu kumpanyasında oyunculuk yaptı. Akademi İstanbul'da başladığı tiyatro eğitimine Fransa'da Sorbonne ve Paris VIII üniversitelerinde devam etti., uzun yıllar Paris'te Claude Merlin yönetiminde "A toi pour toujours" tiyatro topluluğuyla çalışmalarını sürdürdü, üniversite eğitimi sırasında karşılaştığı tiyatro profesörü Michelle Kokosowski'nin Grotowski dramaturji atölyesinde bir süre çalıştı ve Jerzy Grotowski'nin yoksul tiyatro teorisi ve Türkiye'deki etkileri üzerine tez hazırladı. Paris VIII üniversitesinde sinema üzerine eğitim gördü. Paris'te Famille Mundi tiyatro topluluğunun sahnelediği "Romeo ve Juliet" adlı oyunda canlandırdığı Juliette karakteriyle elde ettiği başarıyla tanındı. Dalavereciler KralÄ± (film) Dalavereciler Kralı, 1955 yılı yapımı sinema filmi. Senaryosu ve yönetmenliği Nuri Akıncı'ya aittir. Başrollerde Mahmut Arseven, Nurhan Tüzünkan, Ayten Güvenç, Muzaffer Nebioğlu, Memduh Karakaş, Asuman Çintay, Türkan Şamil, Ali Korkut, Ali Seyhan, Kemal Kan oynamışlardır. Simpson and Delilah "Simpson and Delilah", Amerikan animasyon dizisi "Simpsonlar"'ın ikinci sezonunun ikinci bölümüdür ve ilk kez 18 Ekim 1990 tarihinde Fox Broadcasting Company'da yayınlanmıştır. Bölümde, Homer çalıştığı Springfield Nükleer Enerji Santrali'nin sigorta şirketini kullanarak mucizevi saç çıkarma ilacı Dimoxinil'ı satın alır. Saçları uzayınca iş yerinde terfi eder ve Karl adında bir yardımcı tutar. Bölüm, Rich Moore tarafından yönetildi ve Jon Vitti tarafından yazıldı. Karl rolüyle Harvey Fierstein konuk oyuncu olarak yer aldı. "Simpsonlar"'ın ilk sezonunun başarısı nedeniyle Fox kanalı dizinin yayın saatini değiştirerek perşembe akşamı 20.00'ye (EST) aldı. Dizi, böylece aynı saatte NBC'de yayınlanan ve Nielsen reytinglerine göre o dönemin bir numaralı şovu olan "The Cosby Show"'a rakip hâle geldi. Bu bölümle aynı anda yayınlanan "The Cosby Show" daha fazla reyting aldı ancak "Simpson and Delilah", 29.9 milyon kişi tarafından seyredilerek dizinin en çok izlenen bölümleri arasında yer almayı başardı. Ayrıca bölüm, eleştirmenlerden de olumlu yorumlar aldı. Homer, kellik sorunu için yeni bir "mucizevi buluş" olan Dimoxinil reklamlarını televizyonda görür. Dimoxinil almak için mağazaya uğrar fakat ilaç 1.000 dolara satılmaktadır ve Homer'da bu kadar para yoktur. İşteyken Lenny, Homer'a formları doldurarak ilacı şirkete ödetmesini önerir. Eczacı, ilacın herhangi bir sigorta kapsamında olmadığını bağırarak söyler fakat ilacı karaborsa ile satacağını da Homer'a fısıldar. Homer, sonunda ilacı satın alıp kullanır. Ertesi gün uyandığında kafasında saçların çıktığını görür ve kasaba boyunca mutlulukla koşar. İş yerinde Bay Burns, güvenlik kameralarından yönetici pozisyonuna atamak için yeni birini aramaktadır. Saçları uzamış Homer'ı görür ve genç girişken biri sanarak Homer'ı yönetici olarak atar. Yönetici olduktan sonra kendine sekreter arayan Homer, iş başvurusu için gelen baştan çıkarıcı genç kadınları geri çevirir ama Karl adında birini işe alır. Karl, Homer'ın doğanın en büyük mucizesi olduğu ve bu işi hakettiğini söylemesi konusunda Homer'ı ikna eder. Karl'ı da yanına alan Homer takım elbise almak için alışverişe çıkar. Yönetim kurulu toplantısında Bay Burns, Homer'dan işçi verimliliğini artırmak için bir öneride bulunmasını ister. Homer, öğle yemeklerinde işçilere biraz daha tartar sosu verilmesini önerir. Burns teklifi kabul eder ve tartar sosunun artırılmasından sonra iş kazaları azalınca da bundan çok memnun kalır. Smithers, geçmişteki iş kazalarının Homer'dan kaynaklandığını ve üretimin o tatildeyken yükselişe geçtiğini hatırlatır. Ancak Burns, Smithers'ı kıskançlığı ve olumsuz tavrını bırakması konusunda uyarır. Homer, evlilik yıldönümünü unutur fakat Marge, yeni iş yoğunluğundan dolayı Homer'ı affeder. Karl, Marge'ın sevdiği "You Are So Beautiful" şarkısının serenat yapılması için bir telgraf hizmeti tutar ve böylece Homer'ın yıldönümünü unutmasını örtbas etmiş olur. Homer, iş yerinde başarılı olur ve yönetici tuvaletinin anahtarı kendisine verilir. Smithers bu durumu kıskanarak Homer'ın dosyasını araştırır ve Homer'ın saçı için yaptığı sigorta dolandırıcılığını içeren bin dolarlık belgeyi bulur. Homer'ı dolandırıcılıktan işten attırmaya hazırlanır fakat Karl, tüm suçu üzerine alarak şirket adına bin dolarlık bir çek yazar. Hayal kırıklığına uğrayan Smithers, Homer'ın suçunu üstlenen Karl'ı işten atar. Yağmurda ıslanmasın diye kendi şemsiyesini Homer'a vermesi dahil tüm yaptıklarından sonra Karl'ın gidişini görmek Homer'ı derinden üzer. Homer'dan ertesi günkü toplantı için konuşma hazırlaması istenir ve Smithers, Homer'ın güvenini yıkmak için elinden gelenin en iyisini yapar. Homer, Karl'sız konuşma hazırlamaktan dolayı gergindir fakat saçları olduğu için her şeyin iyi olacağını düşünür. Bu esnada evde, Bart sakallarının çıkması için biraz Dimoxinil kullanır. Homer eve vardığında Bart'ı ilacı kullanırken yakalar. Bart, babasını görünce kazara ilacı yere düşürür ve hepsi dökülür. Ertesi gün, Homer'ın bütün saçları dökülmüştür ve yine kel olmuştur. Evden çıkıp toplantıya yetişir. Karl'ın önceden toplantı konuşmasını hazırlaması endişelerini hafifletmiştir fakat Homer, saçları olmadan bir şey başaramayacağına inanmış bir hâldedir. Karl, Homer'a, şimdiye kadar yaptıklarını saçlarının değil kendisinin başardığını söyler, başarabileceği konusunda teşvik eder. Hatta Homer'ı dudaklarından öperek ona inandığını ispatlar. Homer, öz-yönetim Japon sanatı hakkında mükemmel bir konuşma yapar fakat dinleyiciler, saçı olmadığı için onu ciddiye almazlar ve herkes toplantıdan ayrılır, Homer, büyük bir hayal kırıklığı yaşar. Burns öfkeyle onu işten atmakla tehdit eder. Fakat gençken kafasında kızıl ve sarı kıvırcık saçlar olduğunu ve kel olana kadar kızların kendisine akın ettiğini açıklar. Kellikten dert yanan biri olarak Homer'ın durumuna karşı sempati duyar ve işten atmak yerine ona eski işini geri verir. Gece yarısından sonra evdeyken Homer, Marge'a, eski işine geri döndüğünü, verdiği sözleri yerine getiremeyeceği için çocukları hayal kırıklığına uğrattığını ve Marge'ın kendisini artık sevmeyeceğini söyler. Marge, Homer'a eski işinin kendilerine yettiğini ve çocukların bunun üstesinden geleceğini belirtir. Marge, Homer'a olan sevgisini göstermek için gece yarısı birlikte "You Are So Beautiful" şarkısını söylerler. Homer'ın saç ürünü Dimoxinil, yazarları büyüleyen Minoksidil'in bir parodisidir. Saçların çıkmasından sonra yazar ekibi, her sahnede Homer'a yeni bir saç şekli vermeye çalıştı. Karl karakteri, gay oyuncu Harvey Fierstein tarafından oynandı. Groening, ilkin Karl'ın tasarımının Fierstein'a benzemesini amaçladı fakat Fierstein, " olması gerektiği gibi düşünülen gay kişilere" benzemediğinden buna karşı çıktı ve karakterin "sarışın, uzun boylu, güzel, sıska ve yaşamak için güzel bir yeri olan" biri olarak oluşturulmasını önerdi. Bölüm, Homer ile Karl'ın öpüşmesini içeren bir sahneye sahiptir ve bu, Amerikan televizyonlarının ilk gerçek erkek erkeğe öpüşmesini gerçekleştiren "Dawson's Creek" dizisinden on yıl önce olmuştur. Bölümde Karl'ın eşcinsel olduğu ima edilir. Dizinin yaratıcısı Matt Groening, bölüm yayınlandıktan sonra insanların "o eşcinsel miydi?" diye sorduklarında "ne olmasını istiyorsan o" diye cevap verdiğini belirtir. Ayrıca Groening, döneminde "diğer animasyonların ötesinde" olan dizide Karl'ın Homer'ı öpmesine, kalçasına güzel bir şaplak atmasına dikkat çeker. Karl'ın, dizinin on dördüncü sezonunun "Three Gays of the Condo" bölümünde cameo görüntü ile geri dönmesi düşünüldü. Senaryoda, Homer, Marge tarafından evden atıldıktan sonra Karl ile karşılaşır. Bu, Homer'ın birlikte yaşayacağı bir eşcinsel çifti tanıtmak amacı taşıyordu. Fierstein, "senaryonun, bir sürü zekice eşcinsel şakalarıyla dolu" olduğunu belirtti ve rolü geri çevirdi. Homer'ın saçının çıkması sonrası kasaba boyunca koşması, 1946 Amerikan fantastik drama filmi "Şahane Hayat"'a; Homer'ın yönetici tuvaletinin anahtarını aldığı sahne ise 1957 Amerikan satirik komedi filmi "Will Success Spoil Rock Hunter?"'a yapılan bir göndermedir. İkinci sezon boyunca "Simpsonlar", Amerikan Fox kanalında perşembeleri saat 20.00'de ve NBC'deki "The Cosby Show" ile aynı saatte yayınlanmaktaydı. Sözde "Bill vs Bart" rekabeti, medya tarafından yoğun biçimde dile getiriliyordu. "Simpson and Delilah" bölümü ilk yayınlandığında 16.2 izlenme oranı ve %25 share aldı. Aynı zaman aralığında yayınlanan "The Cosby Show" 18.5 izlenme oranı elde etti. Ancak "Simpsonlar", 29.9 milyon kişi tarafından seyredildi. Bu bölüm, dizinin en çok izlenen bölümlerinden biridir. Bir önceki hafta yayınlanan ve ikinci sezonun prömiyer bölümü olan "Bart Gets an F", 18.4 Nielsen reytingi, %29'luk izleyici oranı elde etmiş ve tahmini 33.6 milyon kişi tarafından izlenmişti. "Simpson and Delilah", "Entertainment Weekly"'nin "En iyi 25 Simpsonlar bölümü" listesinde yirmi üçüncü sırada yer aldı. Harvey Fierstein, TV Guide'ın "Tüm Zamanların Favori Konuk Seslendirmesi" listesinde ikinci sıraya yerleşti. "The Daily Telegraph", bölümü "En İyi 10 "Simpsonlar" TV Bölümü"ne dahil etti. 2008 tarihli bir makalede "Entertainment Weekly", Karl rolüyle Harvey Fierstein'i "Simpsonlar"'daki en iyi on altı konuk oyuncu listesine ekledi. "I Can't Believe It's a Bigger and Better Updated Unofficial Simpsons Guide" kitabının yazarları Warren Martyn ile Adrian Wood, Fierstein'in performansını överek, "Hiç şüphesiz Harvey Fierstein'in eşsiz vokal şivesinin yardımıyla mükemmel Karl karakterine can verdiğini" belirttiler. 1998 Kuşadası Altın Güvercin Müzik Yarışması Dokuzuncu Kuşadası Altın Güvercin Müzik Yarışması'nda Şebnem Özsaran "Bu Aşk İlle de Yaşanacak" isimli şarkısı ile "Profesyonel beste" ödülünü ve Seçil Akın "Yalnızlık Seli" isimli şarkısı ile "Amatör beste" ödülünü kazanmıştır. Şebnem Özsaran ayrıca "En iyi yorumcu" ödülünü de kazanmıştır. https://web.archive.org/web/20120620074141/http://www.altinguvercin.com.tr/videolar/1998-yili-altin-guvercin-sarki-yarismasi-finali_or/ Beyaz Mendil (film) Beyaz Mendil, 1955 yılı yapımı sinema filmi. Senaryosu ve yönetmenliği Ömer Lütfü Akad'a aittir. Başrollerde Fikret Hakan, Ruth Elizabeth, Settar Körmükçü, Ahmet Tarık Tekçe, Hayri Esen, Kadir Savun, Feridun Karakaya, Hasan Ceylan, Abdurrahman Conkbayır, Nuri Genç, Danyal Topatan, İclal Genç, Mehdi Yeşildeniz, Osman Türkoğlu, Semih Sezerli, Nubar Terziyan, Osman Türkdoğan oynamışlardır. 1999 Kuşadası Altın Güvercin Müzik Yarışması Onuncu Kuşadası Altın Güvercin Müzik Yarışması'nda Tayfun Duygulu "Yüreğime Taş Bastım" isimli şarkısı ile "Profesyonel beste" ödülünü ve Ali Fuat Ülgen & Aylin Aksu "Son Bir Şans" isimli şarkıları ile "Amatör beste" ödülünü kazanmıştır. "En iyi yorumcu" ödülünü ise Işın Karaca kazanmıştır. https://web.archive.org/web/20120620074146/http://www.altinguvercin.com.tr/videolar/1999-yili-altin-guvercin-sarki-yarismasi-finali_oo/ Nihat Demir Nihat Demir (d. 26 Ekim 1977, Bursa), bedensel engelli TÃ¼rk maratoncu. İki yaşında geçirdiği çocuk felci nedeniyle ayaklarını kullanamaz hale geldi. Liseyi bitirdikten sonra gazeteci bir ağabeyi tarafından atletizm sporuna yönlendirilmesiyle spor hayatına başlamış oldu. Ortopedik engelli olmasına rağmen atletizm ve özellikle maraton dalında çalışarak Türkiye'de ilkleri başlatan sporculardan olma şansını yakaladı. 24 Şubat 2000'de İspanya'nın Sevilla kentindeki Claudiad de Sevilla Maratonu'nda, ilk kez uluslararası bir yarışta mücadele ederek dünya beşincisi oldu. Bu yarışmadan sonra dünyadaki birçok maratonuna davet edildi. 25 Şubat 2001 de İspanya'daki maratonda Engelliler Federasyonu ve Spor Bakanlığınca Türkiye'de ilk kez ortopedik engelli bir sporcu olarak Türk Millî Takım forması ile ülkesini temsil etti. Dünya Atletizm Federasyonları Birliği (IAAF) sporcusudur. Yolpalas Cinayeti (film) Yolpalas Cinayeti, 1955 yılı yapımı sinema filmi. Senaryosu ve yönetmenliği Metin Erksan'a aittir. Baş rollerde Uğur Başaran, Altan Karındaş, Bülent Oran, Abdurrahman Palay, Neşet Berküren, Gönül Serap, Muzaffer Arslan, Alev Koral, Nursan Alçam oynamışlardır. Film, Halide Edib Adıvar'ın 1936'da basılan aynı adlı romanından uyarlanmıştır. Blancpain Blancpain Jehan-Jaques Blancpain tarafından 1735 yılında kurulan İsviçreli lüks saat üreticisidir. Blancpain Swatch Group bünyesindedir. Swatch Grubu'nun kurucusu ve başkanı olan Nicolas Hayek'in torunu Marc Hayek 2002 yılından bu yana şirketi yönetmektedir. Şirket birçok motorsporları organizasyonuna sponsor olmuştur. Rakeysh Omprakash Mehra Rakeysh Omprakash Mehra (d. 7 Temmuz 1963), Hint yönetmen ve senarist. 1963'te Yeni Delhi'de doğmuş ve 1982'de Hindistan'ı Asya Oyunları'nda yüzücü olarak temsil etmiştir. Rang De Basanti'nin yönetmenliğini yapmış ve Filmfare Ödülleri'inde en iyi yönetmen ödülünü kazanmıştır. KraliÃ§e Fabrika'da Kraliçe Fabrikada, yönetmenliğini Ali Kemal Güven'in yaptığı, eşcinsel aşk temalı, 2008 yapımı Türk filmi. Güven'in ilk uzun metraj filmi olan yapımda 20'li yaşlardaki iki eşcinsel erkeğin ilişkisi anlatılır. Türk sinemalarında gösterime girmemiştir ancak yurt içi ve yurt dışındaki bazı film festivallerinde izlenebilmiştir. Hande Yener'in gey ikonunu canlandırdığı film olarak gündeme gelen filmde Billur Kalkavan, Onur Baştürk ve Özgür Özberk gibi konuk oyuncular yer almıştır. Filme, iki erkeğin öpüşme ve sevişme sahneleri nedeniyle Kültür ve Turizm Bakanlığı'ndan gösterim izni verilmemiştir. Moda editörü Yağmur, erkek kardeşi olan Bulut'un gey olmasını kabul edemez. Yağmur, sevgilisi Kaya’nın evlilik istekleri ile uğraşırken, Bulut'ta erkek arkadaşı Kaan'ın dünyasına ayak uydurmaya çabalamaktadır. Bu iki ilişki devam ederken bir ölüm haberi her şeyi değiştirir. Yağmur'un yakın arkadaşı Efe, nefret cinayetine kurban gitmiştir. Bunun üzerine Yağmur, kardeşini tedavi ettirmeye ve onu kurtarmaya karar verir. 2000 Kuşadası Altın Güvercin Müzik Yarışması Onbirinci Kuşadası Altın Güvercin Müzik Yarışması'nda Işın Karaca "Bir Yudum Hayat" isimli şarkısı ile "Profesyonel beste" ödülünü ve Cenk Bütünley "Küçüğüm" isimli şarkısı ile "Amatör beste" ödülünü kazanmıştır. Işın Karaca ayrıca "En iyi yorumcu" ödülünü de kazanmıştır. Nuri Turgut Adalı Nuri Turgut Adalı (11 Eylül 1922 - 05 Ağustos 2004), Türk şair ve öğretmen. Bulgaristan'ın Kırcaali ilinin Kirkova ilçesine bağlı Ada köyünde doğdu. Mehmet Türker, Nuri Adalı’ya ithafen "Gölgedeki Kahraman" adında bir kitap yazmıştır. 2013 İtalya genel seçimleri 2013 İtalya genel seçimleri (İtalyanca:"Le elezioni generali del 2013 Italia"), 14 Nisan 2013 tarihinde İtalya'da yapılan olan çoklu yasama seçimleridir. Bu seçimlerde, İtalya Parlamentosu ve İtalya Cumhuriyet Senatosu'nun 315 üyesi (her ikisinin üye sayısı aynı) ile İtalya Temsilciler Meclisi'nin 630 milletvekili belirlendi. Seçimler, 14 Nisan 2013 tarihinde yapıldı. Merkez sol İtalya. İyi Ortak İttifakı, aldığı 10,047,507 oy ve %29,5'lik bir oranla seçimleri kazandı. İttifakın lideri Demokratik Parti'nin lideri Pier Luigi Bersani, Cumhurbaşkanı Giorgio Napolitano tarafından hükûmeti kurmakla görevlendirildi. Fakat Demokratik Parti lideri Pier Luigi Bersani, partideki görevinden istifa edince yerine yardımcısı Enrico Letta hükûmeti kurmakla görevlendirildi. Madeleine McCann'in kaybolmasÄ± Madeleine McCann, anne babası ve ikiz kardeşleriyle Portekiz'in Algarve bölgesinde tatilini geçirdiği sırada 3 Mayıs 2007 Perşembe akşamı kayboldu. İngiliz kız, annesi Kate ve babası Gerry McCann'in yemek yemek için 120 metre uzaklıktaki restorana gittiği sırada Praia da Luz'da bulunan otel odasından dördüncü doğum gününe birkaç gün kala kayboldu ve bulunamadı. 2013 Ermenistan cumhurbaşkanlığı seçimi 2013 Ermenistan cumhurbaşkanlığı seçimi, 18 Şubat 2013 tarihinde Ermenistan'da yapılan cumhurbaşkanlığı seçimidir. Yapılan seçimleri mevcut cumhurbaşkanı Serj Sarkisyan tekrar kazandı. Küçükçatak, Susuz Küçükçatak (Kurmanci: "Çatağ'a Çuçık"), Kars'ın Susuz ilçesine bağlı bir köydür. Köy, 1889'dan beri aynı adı taşımaktadır. Köy, Kars il merkezine 42 km, Selim ilçe merkezine 22 km uzaklıktadır. Köyde 1886 yılında 100 Kürt yaşamaktaydı. MutassÄ±m Kaddafi Mutassim Billah Kaddafi (d. 18 Aralık 1974, Tripoli, ö. 20 Ekim 2011, Sirte), bir Libya Ordusu subayı ve 2008'den 2011 yılına kadar Libya Ulusal Güvenlik Danışmanı'ydı. Devrik Libya lideri Muammer Kaddafi'nin beşinci oğludur. Annesi Safiye Ferkaş'dır. Libya İç Savaşı sırasında isyancı güçler tarafından Sirte Savaşı'nda yakalandı ve daha sonra babası ile birlikte öldürüldü. 2009 yılı Nisan ayında, diplomatik ilişkilerin yeniden canlanması amacıyla Mutassım Kaddafi, ABD Dışişleri Bakanı Hillary Clinton ile iki ülke arasındaki en üst düzey diplomatik ilişkileri için bir araya geldiler. Bu görüşme Kaddafi için, Ulusal Güvenlik Danışmanı olarak yeni sorumluluklar adına ciddi gösterge oldu. Mutassim Kaddafi, Libya'da askeri desteğe güçlü bir ihtiyaçları olduğunu ifade ederek, 2009 yılında ABD Senatörü John McCain ve Joseph Lieberman ile bir araya geldi. Kaddafi, "Batıda 60 milyon Cezayirli, Doğuda 80 milyon Mısırlı var, önümüzde Avrupa var ve biz ülkenin güney tarafında kendi sorunları olan Sahra-altı Afrika'lılarla karşı karşıyayız." uyarısında bulunmuştur. Libya askeri teçhizatı yükseltme konusunda endişeliydi ve Rusya ve Çin'den silah satın alınacağını söyledi ama ABD'den malzeme satın almak istediğini belirtti. Libya İç Savaşı sırasında, Kaddafi özellikle Brega-Ajdabiya yol ve bölgede çatışmalar sırasında Brega bölgesindeki birimlere komuta etti. Babasının üzerinde bir seyahat yasağı ve varlıklarını dondurma kararı verilmişti. Muammer Kaddafi'nin doğduğu yer olan Sirte'nin düşmesine kadar şehri başarılı şekilde savunan kendilerine sadık kuvvetlerinin komutanıydı. Sirte 20 Ekim 2011 tarihinde düştüğü zaman Mutassim Kaddafi, isyancıların iddiasına göre bir aile otomobili ile Bingazi'ye gitmek için şehri terk etmeye çalışırken yakalandı. Yakalandıktan sonra Mutassim Kaddafi'nin canlı fotoğrafları görüntüleri yayınlandı. Daha sonra el-Arabiye'de Mutassim Kaddafi'nin sakallı ve boğazında açık bir yara ile bir hastane yatağında ölü olarak görüntülendi. Aşçı Mehmed Paşa Aşçı Mehmed Paşa (ö. 1716, Trablusgarp) Osmanlı denizcisi. III. Mustafa saltanatında 1702 - 1703 ile III. Ahmet saltanatında Ekim 1713 - Ocak 1714 tarihleri arasında iki kez kaptan-ı derya olarak görev yapmıştır. Sancak beyliği ve valilik görevleri de verilmiştir. Abazadır. Tersaneden yetişti. Sonra kul kethüdası oldu. 1702'de ilk kez kaptan-ı derya görevine getirildi ve 1703'de azledilene kadar bu görevde bulundu. Azledilmesi nden hemen sonar Safed sancakbeyi görevi verildi. Sonra yine tersana görevine gelip kalyonlar başkaptanı tayin edildi. Ekim 1713 ikinci kez kaptan-ı derya yapıldı ve Ocak 1714'te bu görevden ayrıldı. Az müddet sonra yine kaptan-ı humâyûn oldu. 1714'te Trablusgarp valisi tayin edildi. Bu gÃ¶revde iken 1716 vefat etti. Blessed are the Sick Blessed are the Sick, Amerikan death metal grubu Morbid Angel'ın 2 Mayıs 1991 tarihinde yayınlanmış ikinci stüdyo albümüdür. Grubun kemik kadrosu ile çıkardığı son albüm olmakla birlikte, metal müzik dergileri ve uzman eleştirmenler tarafından; en kaliteli death metal albümlerinden biri olarak gösterilmiştir. Albüm kapağı, Belçikalı sembolist ressam Jean Delville'ın "Les Trésors de Satan" (Şeytan'ın Hazineleri) isimli resminden alınmıştır. Kirli Ahmed PaÅŸa Kirli Ahmed Paşa Osmanlı devlet adamı ve denizcisi (ö. 1715, Rodos). III. Ahmed saltanatında Aralık 1711 - Ocak 1712 ile 1713-1713 dönemlerinde iki kez kaptan-ı derya görevi yapmıştır. Kale muhafızlık görevleri de verilmiştir. Kirli Ahmet Paşa, saraya girip Bostancı ocağımdan yetişti. Sarayda haseki ağa görevini yaptı. 1707'de bostancıbaşı oldu. 21 Aralık 1711'de vezirlik rütbesi verilerek kaptan-ı derya görevine getirildi. Bu görevde iken Ocak 1712'de İstanbul kaymakamlığı görevini yürüttü. 1713 başlarında ikinci kere kaptan-ı derya görevi verildi ve bu görevde o yıl kaldı. Yine o yıl bu görevden azledilerek Musul muhafızı görevi verildi. 1714'te ise Rodos muhafızı yapıldı. Bu görevde iken 1715'te idam edildi. BakanlÄ±k Bakanlık veya eski adıyla nazırlık, belli bir konuda (eğitim, maliye, sağlık, savunma vb.) devletin işlerini yöneten kuruluşlardır. Her bakanlığın bir bakanı vardır ve bu bakanlar belli bir tarihte bir araya gelerek hükumet başkanının (başbakan, cumhurbaşkanı, devlet başkanı, vs.) başkanlığında devlet sorunlarını tartışırlar. Gurgen Markaryan Gurgen Markaryan (Ermeni: Գուրգեն Մարգարյան, 26 Eylül 1978 - 19 Şubat 2004), 19 Şubat 2004 tarihinde NATO'nun Barış İçin Ortaklık programı kapsamında İngilizce kursu için bulunduğu Budapeşte'de Azeri subay Ramil Seferov tarafından öldürülen Ermeni subaydır. Markaryan Ermenistan'ın başkenti olan Erivan'da doğmuştur. Ermenistan Devlet Mühendislik Üniversitesi'nden mühendis olarak mezun olmuştur. Zorunlu askerlik hizmetini tamamladıktan sonra Ermenistan Savunma Bakanlığı'nda üsteğmen rütbesiyle görev yapmaya başlamıştır. Markaryan 11 Ocak 2004 tarihinde NATO'nun Barış İçin Ortaklık programı kapsamındaki 3 aylık İngilizce kursuna katılmak üzere Macaristan'ın Budapeşte şehrine gelmiştir. 19 Şubat tarihinde yine aynı amaçla Budapeşte'de bulunan Azerbaycanlı Ramil Seferov tarafından uykusunda iken boğazı balta ile kesilerek öldürülmüştür. Seferov çıkarıldığı mahkemede cinayet sebebini, kendisine ve Azerbaycan bayrağına yapılan hakaret olarak göstermiştir. Markaryan'nın cenazesi Ermenistan'a gönderilmiş ve burada Yerablur askeri mezarlığına defnedilmiştir. Ramil Seferov 13 Nisan 2006 tarihinde ömür boyu hapis cezasına çarptırılmıştır. Fakat sonrasında Azerbaycan'ın da talebi üzerine Macaristan mahkemesinin hakkında verdiği ömür boyu hapis cezasının infazının Azerbaycan'da gerçekleştirilmesi için Macaristan, Ramil Seferov'u 31 Ağustos 2012 tarihinde Azerbaycan'a iade etmiş, ardından aynı gün içerisinde Azerbaycan Devlet Başkanı İlham Aliyev tarafından hakkında af kararı çıkartılmıştır. Petar Mladenov Petar Toşev Mladenov (Bulgarca: Петър Тошев Младенов; 22 Ağustos 1936 - 31 Mayıs 2000) Bulgar komünist diplomat ve politikacı. 1971-1989 yılları arasında Bulgaristan Dışişleri Bakanı olarak görev yaptı. 1989-1990 yılları arası Bulgaristan'ın son komünist lideri oldu. 1990 yılında Demokratik Bulgaristan'ın ilk cumhurbaşkanı seçildi. Didem Akın Didem Akın (d. 1 Mayıs 1971, Ankara), Fenerbahçe Bayan Basketbol Takımı Menajeri ve eski Basketbol Oyuncusu (Oyun Kurucu/Combo Guard (PG/SG)). Zamanının en iyi Türk bayan basketbol oyuncularından biri olarak gösterilen Didem Akın 2005'ten bu yana basketbol menajeri olarak görev yapmaktadır. Menajerlik ve Basketbol Oyunculuk döneminde toplam 14 Kadınlar Basketbol Lig Şampiyonluğu, çok sayıda Bayan Basketbol Türkiye Kupası ve Kadınlar Basketbol Cumhurbaşkanlığı Kupası kazandı. A kadın millî basketbol takımı ve Genç Millî Bayan Basketbol Takımı olmak üzere 99 kez Millî Takım forması giydi ve oyuncu olarak 7 kez EuroLeague’e katılan Didem Akın, Dido lakabı ile tanınmaktadır. Basketbol ilgisi ilkokul yıllarında başladı ve ilk kez Ayşe Abla İlkokulu’nda basketbol oynadı. 2-0 kazandıkları maçta attığı iki sayı ile ilk başarısını elde etti. Hayatının dönüm noktası olan TED Ankara Koleji ’nde öğrenim hayatını devam ettirirken okulun basketbol takım seçmelerine katıldı fakat boyunun kısa olması sebebiyle elendi. Basketbol rüyasından vazgeçmeyen Didem Akın pes etmedi, antrenör Mustafa Erkoç ve örnek aldığı TED Ankara Koleji Spor Kulubü’nde basketbol oynayan abisi Koray Kantarcı’nın desteği ve teşviki ile yeniden elemelere girerek takıma seçildi. Didem Akın’ın basketbol hayatında önemli bir yeri olan Antrenör Mustafa Erkoç için, TED Ankara Koleji ‘Mustafa Erkoç Bayan Basketbol Turnuvası’ düzenlemektedir. Ailesinin İstanbul’a taşınması ile 1985 yılında Doğuş Anadolu Lisesi’ne geçen Didem Akın, ilk Lig Şampiyonluğunu kazandığı İstanbul Üniversitesi'nde profesyonel basketbol oyunculuk hayatına başladı. O yıl ilk kez kurulan Genç Millî Bayan Basketbol Takımı'nda oyuncu ve kaptan olarak yer aldı. Bu dönemde İstanbul Teknik Üniversitesi Kimya Bölümü’nü kazanarak, İTÜ Kız Basketbol Üniversite Takımı’na girdi ve Üniversiteler Arası Basketbol Şampiyonası’nda İTÜ ilk şampiyonluğunu kazandı. Okul hayatına paralel olarak 5 sezon İstanbul Üniversitesi(İÜSK)'nde, 2 sezon Deniz Nakliyat Spor Kulübü'nde, 5 sezon Galatasaray Spor Kulübü’nde oynadı ve geri kalan basketbol oyunculuk hayatına Fenerbahçe Spor Kulübü'nde devam etti. Didem Akın çok kez Genç Milli ve A Millî Bayan Basketbol Takımlarında forma giyerek, Avrupa şampiyonası elemesine, 15.Balkan Şampiyonasına ve Akdeniz Oyunlarına katıldı. Bu dönemde Millî Takımımız Akdeniz Oyunlarında ilk defa gümüş madalya kazandı. Çok sefer sayı kraliçesi oldu, All-Star’a seçildi, EuroLeague’e katıldı. Doğum yaptıktan sonra profesyonel olarak basketbol oynamaya devam eden nadir basketbol oyuncularındandır. Kariyerinin dönüm noktası olan Fenerbahçe Bayan Basketbol Takımı’na 1998’de Aziz Yıldırım’ın Başkan seçilmesiyle transfer oldu. 1998-1999 sezonunda Galatasaray’ın 8 yıl süren hegemonyasını yıkarak şampiyon oldular ve Lig Kupası, Türkiye Kupası, Cumhurbaşkanlığı kupası olmak üzere 3 kupayı da aldılar. Fenerbahçe'nin bu ilk şampiyonluğu ile kadın basketbol'una olan ilgi arttı. 1998-2002 Fenerbahçe oyunculuk yıllarında takım olarak; 2 Lig Şampiyonluğu, 3 Türkiye Kupası ve 3 Cumhurbaşkanlığı Kupası kazandılar. 2000 ve 2002 yıllarında EuroLeague’e katıldılar. 10 numara ile oynayan Didem Akın bu dönem aralığında en çok sayı atan oyunculardan biri oldu. 2001-2002 sezonunda ön çapraz bağlarının kopmasıyla jübilesini yaparak profesyonel oyunculuk hayatını bıraktı. Basketboldan uzun süre uzak kalamayan Didem Akın 2005 yılında İzmir’de gerçekleştirilen Universiade, Dünya Üniversite Yaz Oyunları'nda Yardımcı Antrenör olarak görev yaptı. 2005-2006 sezonunda Fenerbahçe Bayan Basketbol Takımı Menajerliğine getirilen Didem Akın, 2007-2008 sezonunda bir yıl Migros ve Ümit Milli Takımının Menajerliğini yaptıktan sonra, halen menajerliğini yapmayı sürdürdüğü Fenerbahçe'ye geri döndü. Menajerliği sırasında Fenerbahçe; 6 Lig Şampiyonluğu, 3 Türkiye Kupası ve 3 Cumhurbaşkanlığı kupası kazandı. Avrupa kupalarında da 1 kez EuroCup’a ve 6 kez de EuroLeague’e katıldı. 2012 EuroLig 8'li final serisinde 4.olarak büyük bir başarıya imza attı. 2013 yılında finale yükselerek Avrupa 2.si oldu. Oyunculuk yıllarında EuroLeague'e katıldığı dönemlere ait istatistikler aşağıda bulunmaktadır. Menajerlik yaptığı takımlara ait Lig sonuçları aşağıda bulunmaktadır. Fenerbahçe (2008-günümüz) Türkiye U-20 kadın millî basketbol takımı (2007 - 2008) Migros Bayan Basketbol Takımı (2007-2008) FenerbahÃ§e (2005-2007) Muammer Kantarcı ve Ayşe Kantarcı’nın kızı olan Didem Akın’ın Zeynep Onur Kantarcı adında bir kız kardeşi ve Koray Kantarcı adında bir abisi var. Üniversite yıllarında tanıştığı okul basketbol takımında aynı dönem oynadıkları Raşit Akın ile 1994 yılında evlendi. 2001 yılında Merve Akın adında bir kızları ve 2003 yılında Can Akın adında oğulları oldu. Kara savaşı Kara savaşı, savaşın toprak (kara) parçası üzerinde yapılmasına verilen ismidir. Kara savaşı, insanlık tarihinin en eski savaş şeklidir. Kara savaşı, savaşların en önemlisidir. Kara savaşında birçok strateji uygulanır. Taarruz, kuşatma, topyekûn savaş, operasyon ve gerilla taktikleri bu savaş şeklinde sıkça görülür. Bu savaşların en önemli nedeni, tarih boyunca görülen sınır ve toprak anlaşmazlıklarıdır. İmparatorluklar, süpergüçler ve diğer devletler zenginliğin ve hakimiyetin en iyi sağlandığı kara üzerinde savaşmıştır. Eskiden ok, yay, mızrak, kılıç ve mancınık gibi savaş aletleri kullanılıyordu. Modern dünyada ise teknolojik yönden gelişmiş ve düşmana karşı karayla uyum sağlamış ileri düzey silahlar vardır. Bu silahlar; tank, füze, techinical ve zırhlı araçlar olarak tanımlanabilir. Snowboard Snowboard, karda yapılan bir spor dalıdır. Surfboard ve Kaykay'dan tek farkı, karda yapılıyor olmasıdır. Snowboard tahtalarının genelde uzunluğu 140–165 cm, genişliği ise 24–27 cm arasında değişmektedir ayrıca boy ve kilo ile orantılı olarak bu uzunluk ve genişlik değişir. 1960'lı yıllarda küçük ski tipinde ucunda ip ve ayakta durulan bölümde ortadan arkaya kadar kaymayı önleyici pütürlü bölümü olan ve kızaklara benzer şekliyle snowboard'ın ilk temelleri atılmıştır. Bu fikrin aslında ilk sahibi Sherman Poppin'di. 1970'li yılların başlarında Bob Webber, Tom Sims, Jake Burton Carpenter, Chuck Barfoot ve Dimitrijie Milovich'ten oluşan sörf tahtası dizayn eden grup tarafından düşünülmüş ve prototipleri oluşturulmuştur. İçlerinden Bob Webber 1972 yılında Snowboard'un patentini alarak ilk resmi Snowboard'u üretmiştir. Önceleri Snowboard yarışmalarına katılan üniversite öğrencisi Burton, daha sonra bunu geliştirmeyi kafasına koymuştur. Snowboard ile önceden ilgilenenler bu soyadların bazılarını çoktan duymuşlardır. Özellikle Bob Webber'den 1990 yılında patenti alan Jake Burton Carpenter'in kurduğu Burton Firması günümüzde de Snowboard sektörünün en gözde markalarındandır. İlk tasarlanmaya başlandığında kızak tarzında dizayn edilen Snowboard'a daha sonraları bağlamalar eklenerek kullanım rahatlığı sağlanmış ve bu da Snowboard'un popülerliğini arttırmıştır. Günümüzde Snowboard, kayağın pabucunu dama atma seviyesine gelmiştir. Özellikle giysilerinin günlük giysilere yakın tarzda tasarlanması, Snowboardçu'nun yan ve esnek duruşu bilhassa gençler arasında bir anda Snowboard'u bir tutku haline getirmiştir. Kayak kökenli insanlar içinde hızla Snowboard öğrenme isteği doğmuş, üşenenlerde ise Snowboard'a karşı karalama kampanyası başlatmaktadır... Uğurtan Akıncı Uğurtan Akıncı (d. 25 Ağustos 1938, İstanbul - ö. 29 Ocak 2003), Türk bürokrat. 1956 yılında Saint Joseph Fransız Lisesi'nden ve 1961 yılında da Ankara Üniversitesi Siyasal Bilgiler Fakültesi mezun oldu. 1984-1987 yılları arasında Frankfurt Başkonsolosluğu, 1989-1991 yıllarında Birleşik Arap Emirlikleri Büyükelçiliği, 1992-1995 yılları arasında Kanada Büyükelçiliği, 1995-1999 yıllarında Yurt dışı Tanıtma Genel Müdürlüğü, 1999 yılında kısa bir süre Dışişleri Bakanlığı sözcülüğü ile müsteşar yardımcılığı ve 1999-2002 yıllarında İspanya Büyükelçiliği yaptı. Amfizem hastalığı nedeniyle yapılan ağır kortizon tedavisinden dolayı beli kırılan Akıncı 2003 yılında vefat etmiştir. İngilizce ve Fransızca bilen Uğurtan Akıncı Ayla Akıncı ile evliydi. D 755 , TÃ¼rkiye'de bulunan bir devlet yoludur. Bartın'ın Sahil Kasabası Boğaz'dan başlayıp, Bartın ve Karabük il merkezlerinden geçer, D100 karayolunda sona erer. 5 kısımdan oluşur ve toplam 133 km'dir. Tom Lehrer Thomas Andrew Lehrer (d. 9 Nisan 1928), Amerikalı şarkıcı, söz yazarı, piyanist ve matematikçidir. Müzikal tiyatro ve matematik dersleri vermiştir. 1950-60'lardaki mizah içerikli parçalarıyla tanınmıştır. Yüksel Söylemez Yüksel Söylemez (11 Haziran 1931, İstanbul - 23 Ocak 2013), Türk diplomat. 1956 yılında İstanbul Üniversitesi Hukuk Fakültesi mezunudur. 1957 yılı itibarıyla Dışişleri Bakanlığı'nda memur olarak görev almış, 1981-1984 yıllarında Nijerya büyükelçiliği (Ekvator Ginesi, Angola, Kamerun, Togo, São Tomé ve Príncipe Adaları, Çad, Benin ve Gana'ya da akredite) 1989-1993 yılları arasında Singapur büyükelçiliği, 1993-1995 yılları arasında Hırvatistan büyükelçiliği yapmış, 1995 yılında çok kısa bir süre Dışişleri Bakanlığı Müşavirliği görevinde bulunmuş ve Ağustos 1995'te Dışişleri Bakanlığı'ndan kendi isteğiyle emekli olmuştur. 1995-1998 yıllarında Tayvan Türk Ticaret Ofisi Temsilcisi (Dışişleri Bakanlığı ilk defa emekli olduktan sonra bir mensubuna görev vermiştir), 2001-2007 yıllarında gönüllü olarak Güneydoğu Anadolu Projesi İdaresinde danışmanlık yapmıştır. Türk dış politikası konusunda Türkçe ve İngilizce makaleleri vardır ve Şiir kitapları bulunmaktadır. İngilizce ve Fransızca bilmektedir. Evli olup bir kızı ve bir oğlu (Büyükelçi Timur Söylemez) vardır. Edward Short Edward Short, Glenamara Baronu, (17 Aralık 1912 – 4 Mayıs 2012[1]) İngiliz siyasetçi, İşçi Partisi milletvekili, bakan. Newcastle upon Tyne merkez bölgeden milletvekilliği yaptı. Harold Wilson'un kabinesinde, 1968-1970 arasında Eğitim Bakanlığı yaptı. 25 Nisan 1972'de Roy Jenkins'in Avrupa dış siyasetiyle ilgili konular nedeniyle istifa etmesi üzerine İşçi Partisi hükümetinde başbakan yardımcısı oldu. James Allason'un 16 Haziran 2011'de ölümünün ardından, Short, Avam Kamarasının hayattaki en yaşlı (emekli) milletvekili oldu. Sirrokümülüs Sirrokümülüs ("cirrocumulus"; Cc), yüksek seviyede (5–13 km) bulunan bir bulut tipi. Bir katman halinde yayılmış ince, beyaz parçacıklar şeklindedir. Parçacıklar genellikle buğday tanesi veya küçük dalgacıklar halinde; birbirine bağlı ya da ayrık; genellikle düzenli bir desen oluşturacak şekilde dizilirler. Sirrokümülüs bulutunu oluşturan parçacıkların genişliği genellikle 1 derecelik yaydan daha dardır. Bu genişlik kol ileri uzatıldığında yaklaşık olarak serçe parmağın kalınlığına denktir. Burhanettin Muz Burhanettin Muz (15 Nisan 1939, Anamur, Mersin), Türk büyükelçi ve şair. Ankara Atatürk Lisesi'ni ve Ankara Üniversitesi Hukuk Fakültesi'ni bitirdi. 1961'de Dışişleri Bakanlığında çalışmaya başladı, Çeşitli yurt içi ve yurt dışı görevlerinde bulundu. 1986-1990 arasında Karlsruhe Başkonsolosluğu, 1995-1999 yılları arasında Cezayir Büyükelçiliği, 1999-2001 ve 2003-2004 yıllarında Dışişleri Bakanlığı Teftiş Kurulu üyeliği ve 2001-2003 yıllarında Cenevre Başkonsolosluğu yaptı. Bedrettin TunabaÅŸ Bedrettin Tunabaş (1930, İstanbul) Türk diplomat. 1950 yılında Saint Joseph Fransız Lisesi'nden ve 1954 yılında Ankara Üniversitesi Siyasal Bilgiler Fakültesi'nden mezundur. Çeşitli yurt içi ve yurt dışı görevlerde bulunduktan sonra, 1975-1978 yıllarında Rotterdam Başkonsolosluğu, 1984-1987 yılları arasında KKTC Büyükelçiliği, 1987-1990 arasında Dışişleri Bakanlığı müşavirliği ve 1990-1995 yılları arasında Macaristan Büyükelçiliği yaptı. HacÄ± Musa Bey Hacı Musa Bey, Bitlisli Seyyid bir aileye mensub Mutki Aşireti Reisleri'nden Hacı Musa Bey Osmanlı paşalarındandır. Doğum ve ölüm tarihleri tam olarak belli değildir. Hamidiye Alayları'nın başında görev almıştır. Osmanlı İmparatorluğu'nun son dönemlerinde II. Abdülhamid zamanında İngiltere ve Amerika Devleti ile büyük diplomatik krizlere neden olmuştur. Mustafa Kemal Atatürk, Türk Kurtuluş Savaşı sırasında doğu da kendisinin nüfuzundan faydalanmıştır. Nutuk adlı eserin de kendisine çektiği telgraf ve Mutki'li Aşiret Reisi olarak bahisler mevcuttur. Erzurum Kongresi'ni Hacı Musa Bey tertip etmiştir. Cumhuriyet'in ilk yıllarında oğlu İzzet Bey Şeyh Said isyanına katıldığı gerekçesiyle öldürülmüştür. Musa Bey, 1889 yılında henüz 14 yaşında olan Ermeni kızı Gülizar'ı, evine baskın düzenleyip zorla kaçırdı. Musa Bey'in dört karısı olduğu için, Gülizar'ın Musa Bey'in kardeşi Cezahir’e verilmesi uygun görüldü. Hem fiziksel hem de manevi şiddete maruz kalan ve bir gözü kör edilen Gülizar, ailesinin dava açmasıyla özgürlüğüne kavuştu. Dante Bonfim Costa Santos Dante Bonfim Costa Santos (18 Ekim 1983 doğumlu) Nice FC takımında defans mevkiinde görev yapan Brezilyalı futbolcudur. 24 Mart 2014 tarihinde, Dante sözleşmesini Bayern Münih ile 2017 yılına kadar uzattı. İmza sonrasında açıklama yapan Bayern Münih yöneticisi Karl-Heinz Rummenigge "Dante son yıllarda yaptığımız en iyi transferlerden biri. O kendi bölgesinin en iyilerinden. Bizim içinde çok önemli bir yıldız." açıklamalarında bulundu. Limpopo Nehri Limpopo Nehri, (Venda dili: "Vhembe") güney Afrika'nın ortasından başlayarak doğuya doğru akarak Hint Okyanusu'na dökülen bir nehirdir. Ortalama 1,750 km uzunluktadır ve havza alanı 415,000 km² büyüklüktedir. Nehir ağzındaki yıllık ortalama debi 170 m³/s'dir. Afrika'daki Hint Okyanusu'na dökülen nehirler arasında ikinci en büyük nehirdir (birincisi Zambezi Nehri'dir). Limpopo Nehri büyük bir kavisle akar; önce kuzeye, sonra kuzeydoğuya zikzak yapar ve sonra doğuya döner ve nihayet güneydoğuya doğru akar. 640 km boyunca Güney Afrika Cumhuriyeti'ni güneydoğudaki Botsvana'dan ve kuzeybatıdaki Zimbabve'den ayırarak ülke sınırı görevi yapar. Akarsu kollarının ikisini Marico Nehri ve Crocodile Nehri oluşturur. Güney Afrika'nın iç bölgelerndeki dikliklerden dökülürken azgın bir şekilde aktığı birkaç bölge bulunur. Botsvana'daki Kalahari Çölü'nun kenarından çıkan ve kuzeydoğuya akan Notwane Nehri, Limpopo'nun ana akarsu kollarından biridir. Limpopo'nun ana akarsu kolu olan Olifants Nehri, yıllık 1,233 milyon m³'lük katkıda bulunur. Öteki ana kollar arasında Shashe Nehri, Mzingwane Nehri, Crocodile Nehri, Mwenezi Nehri and Levubu Nehri bulunur. Nehir, Güney Afrika Cumhuriyeti'nin kuzeydoğu tarafındaki Kruger Ulusal Parkıyla sınırdaştır. Mozambik'teki liman kenti Xai-Xai, nehrin ağzının yakınında kurulmuştur. Nehrin Olifants kolundan aşağı doğru okyanusa doğru gidiş yapılabilir, ancak met zamanı dışında büyük gemilerin geçişini imkânsız kılan bir sığlık bulunur. Limpopo Nehri'ndeki en yüksek su aygırı toplaşım alanı Mokolo Nehri ve Mogalakwena Nehri isimli akarsu kolları arasında bulunur. Limpopo Nehri havzasında pek çok madencilik faaliyeti bulunur; terk edilmiş 1,700 madenin dışında 1,900 adet maden ocağı vardır. Vasco da Gama ve keşif ekibi, 1498'de nehrin ağzına demir attıkları dönem, muhtemelen bu nehri gören ilk Avrupalılardır. Yine de burada çok eski zamanlardan beri insan yerleşimi bulunmaktadır. Mokopane yakınındaki Makapans Vadisi'nde 3,5 milyon yıllık Australopithecus fosilleri bulunmuştur. Nehir, İngiliz yazar Rudyard Kipling tarafından yazılan "Filin Çocuğu" isimli kısa hikâyede, "muazzam gri-yeşil Limpopo Nehri" olarak geçer. Haziran 1950'de, bir Boğa köpek balığı ("Carcharhinus leucas") Limpopo ve Levubu Nehri'nin birleştiği bir noktada kaynağa doğru yüzlerce kilometre uzaklıkta bir yerde yakalanmıştır. Bu tür köpek balıkları tatlı suya tolere eder ve Limpopo'ya kadar göç edebilir. İsmet İnönü Koşusu İsmet İnönü Koşusu Türkiye Jokey Kulübü tarafından her yıl 2000 metre çim pistte düzenlenen 4 ve yukarı yaşlı İngiliz yarış atlarının katılabildiği yarış organizasyonudur. Türkiye Cumhuriyet'inin ikinci Cumhurbaşkanı Mustafa İsmet İnönü adına düzenlenen koşuyu 2012 senesinde Don't Stop Me isimli at jokeyi Nurettin Şen idaresinde 2.01.15 derece gerçekleştirerek kazanmıştır. Alan Clark Alan Kenneth Mackenzie Clark (13 Nisan 1928 - 5 Eylül 1999), İngiliz muhafazakâr siyasetçi, milletvekili ve siyaset yazarı. Margaret Thatcher kabinelerinde Çalışma, Ticaret ve Savunma bakanlıkları ve Kraliçe'nin özel danışmanlığını yaptı. Askeri tarih konusunda kitaplar yazdı, tartışma yaratan Eşek (the Donkey, 1961) bunlardan biridir. Bu eser müzikal satir "Oh, What a Lovely War!"a ilham kaynağı olmuştur. Gösterişçiliği, nüktedanlığı ve pervasızlığıyla tanınır. Norman Lamont onun için "zamanımızın en dosdoğru, açıksözlü, tabu yıkıcı ve pervasız siyasetçisidir" der. En tanınmış eser, Margaret Thatcher döneminde siyasi hayatı anlatan üç ciltlik siyasi günlüğüdür. Günlük, ölümüne yakın günlerin dokunaklı bir tasvirini de yapar, Clark, gözleri kağıda odaklanamaz olana kadar yazmıştır. Clark ateşli bir hayvan hakları savunucusuydu. Dover'da canlı hayvan ihracatına karşı gösterilere katıldı. Avam Kamarası önünde Hayvanları Özgüfleştime Cephesi'nden Barry Horne'un açlık grevine iştirak etti. Beyin tümörü teşhisiyle radyasyon terapisi gördüğü sırada vefat etti. Ölümünün ardından ailesi, Clark'ın "Tom ve diğer köpeklere katılmaya gittiğinin" söylenmesini istediğini açıkladı. Mehmet GÃ¶rkay Mehmet Kazım Görkay (26 Mart 1944, İstanbul), Türk büyükelçi. 1962 yılında Saint Joseph Fransız Lisesi'nden ve 1967 yılında da Ankara Üniversitesi Siyasal Bilgiler Fakültesi'nden mezun olmuştur. Çeşitli diplomatik görevlerin ardından 1994-1996 yıllarında Senegal Büyükelçiliği, 1996-1998 yıllarında Bosna Hersek Büyükelçiliği, 1998-1999 Dışişleri Bakanlığı Teftiş Kurulu üyeliği, 1999-2002 yılları arasında İkili Siyasi İşler Genel Müdürlüğü, 2002-2004 yılları arasında Dünya Ticaret Örgütü Daimi Temsilciliği, 2004-2008 yıllarında Norveç Büyükelçiliği ve 2008-2009 yıllarında Dış Politika Danışma Kurulu üyeliği yapmıştır. Başbakanlık Kupası Koşusu Başbakanlık Kupası Koşusu Türkiye Jokey Kulübü tarafından her yıl 2000 metre çim pistte düzenlenen 3 ve yukarı yaşlı İngiliz yarış atlarının katılabildiği yarış organizasyonudur. İlk Başbakanlık Kupası Koşusunu William Giraud'un Nur (Kingsway - Novena) isimli safkanı, jokey Reşat Mergin ile kazandı. Koşuyu en fazla kazanan eküriler ise, dörder kez ile Atman (1963,1964,1996,1997), Eliyeşil (1971,1972,1973,1991) ve Simsaroğlu (1953,1956,1958,1959) ekürileridir. Koşuyu 2012 yılında Ayşegül Kurtel'in sahibi olduğu İnvincible Son isimi safkanı jokey Barış Kurdu idaresinde kazanmıştır. Fatih Sultan Mehmet KoÅŸusu Fatih Sultan Mehmet Koşusu Türkiye Jokey Kulübü tarafından her yıl 1600 metre çim pistte düzenlenen 3 ve yukarı yaşlı İngiliz yarış atlarının katılabildiği Gr 1 yarış organizasyonudur. 2012 yılı Fatih Sultan Mehmet Koşusu'nu Uğur Sanver'in Non Stop isimli safanı jokey Gökhan Gökçe idaresinde kazanmıştır. Misket (üzüm) Misket üzümü, kalın kabuklu, orta büyüklükte, güzel kokulu sulu bir üzüm cinsidir. Denizi kenarındaki killi- kumlu topraklar ana vatanıdır. Misket üzümü ile ilgili ilk tanımlamayı Merlet isimli bir araştırıcı yapmış ve Misket üzümünü uzun, büyük salkımlı hem şaraba hem sofraya uygun bir çeşit olarak tanımlamıştır. Aromatik üzüm çeşitlerinden biridir ve bu üzümlerden üretilen şaraplar ayrı bir kategoride değerlendirilir. Türkiye'deki en ünlü misker üzüm cinsi ise Bornova Misketi'dir. Ana vatanı ismini de aldığı İzmir'in Bornova ilçesidir. Üzüm çeşitlerinin sınıflandırılmasında "Muscat de Frontignan" (Bornova Misketi) küçük taneli beyaz misket olarak bilinir. Muscat de Frontignan'ın dünyanın farklı ülkelerinde değişik isimlerle tanınmaktadır. Turek Turek, Polonya'nın Turek Eyaleti'nin başkentidir. 2014 yılı sayımlarına göre nüfusu 28.003 kişidir. Turek, 1975-1998 yılları arasında Konin Voyvodalığı'na bağlıyken, 1999 yılından itibaren Büyük Polonya Voyvodalığı'na bağlandı. Şehrin adı ilk kez 1136 yılına ait Gniezno papazlığının kendilerine bağlı yerleşim birimlerini gösteren tarihi listelerinde geçer. Şehir, "şehirlik haklarını" 1341 yılında kazanır. BekÃ¢ Bekâ tasavvufta insana özgü niteliklerden ve ilişkilerden sıyrılarak sürekli olarak tanrısal özde kalma. Aynı zamanda geçici olduğu düşünülen bu evrenin karşıtı olan ölümsüz varlık alanı için de bu terim kullanılır. Fena Fena, tasavvufta kişinin duygularından ve iradesinden sıyrılarak benliğini Tanrının varlığında yok etmesi. Çeşitli aşamalardan oluşur. Kişinin aşama aşama benliğinden sıyrılması değişik terimlerle ifade edilir ve fena makamları olarak adlandırılır. Sahte peygamber Sahte peygamber veya yalancı peygamber, teolojide peygamber olduğunu iddia eden ancak o dinin veya aynı gelenekten gelen başka dinlerin inananları tarafından peygamberliği kabul edilmeyen kişileri tanımlamak için kullanılan bir kavram. Bu kavram zaman zaman Mesih olduğunu iddia eden kişiler için "sahte Mesih" şeklinde de kullanılır. Tarih boyunca başka dinlerin mensuplarınca "sahte peygamber" veya "sahte Mesih" addedilen kişiler kendilerine az veya çok taraftar bulmuşlardır. Roronoa Zoro Roronoa Zoro, bir animesi olan One Piece'te kurgusal bir karakter. Hasır Şapka Korsanları'na katılan ilk kişidir. Monkey D. Luffy ve Sanji'yle beraber tayfanın en güçlü üç dövüşçüsünden biri olan Zoro, üç kılıç tekniği kullanan yetenekli bir kılıç ustadır. Sabaody Takımadaları'na ulaştığı sırada ödülü 100.000.000 beliden fazla olması nedeniyle aynı zamanda kaptan Luffy'yle birlikte 11 Süpernova'dan birisi olarak da bilinir. Sahip olduğu ünü ve gücü diğer karakterlerin zaman zaman onu Hasır Şapka Korsanları'nın kaptanı sanmasına neden olmuştur. Zoro'nun ödülü Dressrosa Arc'ının ardından 320.000.000 beliye ulaşmıştır. Monkey D. Luffy Monkey D. Luffy Anime ve Manga serisi One Piece'in baş karakteri olan kurgusal kahraman. Devrimci Monkey D. Dragonun oğlu ve denizcilerin kahramanı Monkey D. Garpın torunudur. Garp Luffy'i büyütemediği için Dadan adında bir dağ haydutuna vermiştir. Luffy dağ haydutları, Portgas D. Ace ve Sabo ile beraber büyümüştür. Ace ve Sabo ile kan bağı olmamasına rağmen kardeşliklerini kendi ilen etmişlerdir. Hayali korsanlar kralı olmaktır ve bunun için korsan olup denizlere açılmıştır. Korsanlar kralı olmak için efsanevi korsan Gol D. Rogerın bıraktığı "One Piece" adında hazineyi arar ve korsanlar kralı olmak istemesinin sebebi, korsanlar kralının denizlerdeki en özgür insan olduğunu düşünmesidir. Gomu gomu no mi ( lastik ) meyvesini yiyerek lastik adam olmuştur. Bu meyveler yiyen kişiye özel güçler vermesine rağmen kullanıcısına asla yüzememe gibi yan etkileri vardır. Bu sebeple genellikle denizle çok haşır neşir oldukları için korsanlar şeytan meyvesi yemeyi istemez. Hasır şapka lakabıyla anılır. Kaptanı olduğu korsan tayfasına da hasır şapka korsanları denir. Bu lakabı korsan Kızıl saç Shanks dan aldığı ve sürekli giydiği şapka yüzünden konmuştur. korsan bayraklarında yine hasır şapka giyen bir kurukafa bulunur. Shanksı etkilediği için Shanks şapkasını Luffye vermiş ve "bizden daha iyi bir korsan olduğunda bu şapkayı bana geri getir" demiştir. Böylece Luffy bu verdiği söz sebebi ile şapkasına hazine gibi değer verir ve korur. Luffy ne yaparsa yapsın tüm dünyanın dikkatini çekmeyi başarmıştır. Önce denizci kaptanı Morgan, sonra da buggy, kuro, don krieg ve arlongu yenmiş ve east bluedan ayrılmıştır. Elbette denizciler bunları görmezden gelmeyip Luffyi tehtit görmüş, başına 30.000.000 Beri ödül konmuştur. Şu ana kadar 2 tane shichibukai devirmiştir. Ve ödülü 30 milyon, 100 milyon, 300 milyon ,400 milyon ,500 milyon ve sonra 1.5 milyar beriye ulaşmıştır. Grand linenin ilk yarısını aşan çaylak korsanlardan, ödülü 100 milyon beriden yüksek olan 11 Süpernova dan birisidir. Et yemeye bayılır ve kolay kolay doymaz. Aptal ve saftır. Arkadaşlarına çok değer verir ve onlar için ölümüne dövüşür.Hedefi korsanlar kralı olmaktır ve bu yolda ölmeye çoktan hazırdır. Luffy çocuksu bir görünüme sahiptir. Sol gözünün altında bir dikiş izi vardır. Bu animede çocuklara kötü örnek olmaması için gösterilmemiştir. Mangada ise sen korsan olamazsın diyen Shanksa kendini kanıtlamak için sol gözünün altını bıçakla kesmiştir. Paça kısmı beyaz tüylü mavi kot pantolon giyer. Ayaklarına sandalet, üstüne ise kırmızı, üzerinde 3 tane sarı düğmesi olan bir gömlek giyer. Saçları siyah ve dalgalıdır. Görünümü ara sıra değişse de benzer tarzda giyinir. Yazar tarafından yüzü maymuna benzetilir ve adındaki "monkey" in anlamı maymundur. Ara sıra şapkasını sıntına alır ve boynuna bağlar. Shabondy takım adalarındayken kuma tarafından tüm tayfanın yolları aşrılmış ve ayrılmadan önce 3 gün çinde buluşucaklarına söz vermişlerdir. Ancak luffy kararını değiştirip 2 sene eğitim almak ister. Arkadaşlarına bunu göstermek istediği için Marinefordda kameramanların dikkatini çeker. Kolunda 3D2Y yazan bir dövme görülür. D nin üzerinde çarpı işareti vardır. Bunun anlamı 3D ( Day ) 2Y ( Year ) yani üç gün içinde değil 2 yıl sonra buluşucaklarıdır. 2 yıl aradan sonra göğsünde Amiral Akainudan aldığı yamuk "x" şeklinde bir yara vardır. Gömleği uzun ve püsküllü bir hal almıştır. Bu sefer gömleğini iliklemez. Beline sarı bir kuşak bağlar, pantolonu ve sandaleti ise değişmemiştir. Saçları eskiden dalgalı iken sonradan daha düz bir hal almıştır. Luffy kısa ve cılız olmasına rağmen yumrukları kayaları bile kırabilir.. Daha küçük bir çocukken bile kocaman adamları dövmüştür. Fiziksel olarak sıradan insanın çok üstünde olan Luffy, şeytan meyvesinin de gücü ile gücü 4000 douriki olan Luccyi yenmiştir. Bu Luffy'nin gücünün 4000 douriki'nin üstünde olduğunu gösterir (sıradan bir denizci askerinin gücü 10 douriki). Yediği şeytan meyvesi ona uzuvlarını istediği gibi uzatabilmesini sağlar. Luffy şeytan meyvesi yediği için yüzemez ama karşılığında aldığı yetenek ile uzar, şişer, fiziksel darbelerden kolaylıkla etkilenmez. CP9 ajanları ile olan dövüşünde "soru" adındaki çok hızlı hareket etme tekniğini öğrenmiştir. Ancak hızı yeterli olmadığı için "Gear Second" adındaki tekniği geliştirir. Bu teknik vücudun direncini, gücünü ve hızını arttırır. Luffy bu sayede soru tekniği kadar hızlı gidebilmektedir. Bu teknik Luffy'nin ömrünü kısaltır. Luffy bu tekniği kullanırken saldırların başına jet kelimesini ekler. Daha sonra ise "Gear Third" adındaki teknikle uzuvlarını şişirmeyi öğrenir. Luffy 3 çeşit haki'yi de kullanabilmektedir. Kral haki'yi Marine Ford'da ve Kadınlar Adası'nda kullandığında herkes Luff'ye saygı duymuştur. Mihawk, Luffy'nin okyanuslardaki en tehlikeli güce sahip olduğunu söylemiştir.Bu güç eski düşmanları dahil herkesi kendi yandaşı yapma gücüdür. 2 yıl arada Rayleigh ile haki eğitimi görmüş ve haki'de ustalaşmıştır. Lastik yalıtkan olduğu için milyonlarca volt elektrikten bile etkilenmemiştir. Ayrıca mermilerden etkilenmez. Saldırılarına koyduğu isimler : Gomu Gomu no Pistol, Gomu Gomu no Bazuka, Gomu Gomu no Stamp gibidir. Aatif Chahechouhe Aatif Chahechouhe (d. 2 Temmuz 1986, Fontenay-aux-Roses), Sol açık ve forvet mevkinde forma giyen Fransa doğumlu Faslı futbolcudur. Süper Lig ekiplerinden Antalyaspor'da forma giymektedir. 1986 yılında Paris banliyösünde Faslı göçmen bir ailenin oğlu olarak dünyaya geldi. Futbolu Paris sokaklarında oynamaya başlayan Chahechouhe RC Paris kulübü tarafından keşfedildi. 2005 yılında profesyonel oldu. Fransa'da sırasıyla RC Paris, CS Sedan Ardennes, Sannois Saint-Gratien, Olympique Noisy-le-Sec ve AS Nancy takımlarında forma giymiştir. Aatif, 2007-2008 sezonu öncesi Ligue 2 ekiplerinden Sedan ile anlaşma imzaladı. Bu sezon sadece sezonun son beş maçında süre alan Chahechouhe sırasıyla Sc Bastia, Clermont, FC Libourne, Troyes AC ve Grenoble maçlarında forma giydi. O sezonki ilk ve tek golünü 38. hafta maçında Grenoble'a karşı atmıştır. 2009-2010 sezonunda Ligue 1 takımlarından Nancy transfer olan Aatif zaman zaman A takımla ve B takımla maçlara çıktı. İki buçuk sezon Nancy forması giyecek olan Chahechouhe Nancy forması ile ilk maçına 2009-2010 sezonunun 34. hafta maçında Montpellier karşısında 69. dakikada oyuna dahil olarak giydi. O sezon 3 kez maç kadrosuna giren Chahechouhe ikinci ve son maçında FC Valenciennes karşısında 14 dakika şans buldu. 2010-2011 sezonunda ilk maçına ligin 6. haftasında Stade Brest 29 maçının 74. dakikasında dahil olarak çıktı. Bu sezonun sadece ilk yarısında şans bulan Chahechouhe sırasıyla Olympique Lyonnais, Olympique de Marseille, FC Lorient ve Bordeaux maçlarında forma giyerek ligde 5 maça çıktı. Sezon içinde bir Lig Kupası maçı ve birde Fransa Kupası maçında süre alabildi. 2011-2012 sezonunun devre arasında ilk yurt dışı transferini gerçekleştirdi ve Bulgar FC Chernomorets Burgas takımına transfer oldu. Çernomorets Burgas forması ile 15 maçta 10 gol atıp, 3 de asist yapan Chahechouhe birçok kulübün dikkatini çekmeye başladı. 2012-13 sezonunda Süper Lig kulüplerinden Sivasspor'a transfer oldu. Chahechouhe ilk sezonunda Süper Lig'de toplamda 28 kez 18 kişilik kadroda yer aldı. 26 kez ilk maça on birde başladı ve 2 kez de oyuna sonradan girdi. Bu maçlarda 6 gol atıp 6 da asist yapmayı başardı. Türkiye Kupası'nda da toplam da 10 kez kadroya giren Chahechouhe 9 kez ilk onbirde başladı, 1 kez oyuna sonradan girdi. Bu maçlarda 2 gol 2 asistle oynadı. Sezonu toplamda 38 maçta 8 gol 8 asistle bitirmiştir. 2012-13 sezonunda çok başarılı bir sezon geçiren Chahechouhe, 31 Lig maçında 17 gol atıp 8 de asist yaparak sezonu gol kralı olarak tamamladı. Türkiye Kupasında da 6 maçta forma giyip 3 de asist yaptı. Chahechouhe 11 Şubat 2015'te Trabzonspor ile oynanan Türkiye Kupası Son 16 turu maçında Sivasspor formasıyla 100. resmi maçına çıktı. Uzatmalara giden maçın 120. dakikasında attığı golle takımının çeyrek finale çıkmasında önemli rol oynamıştır. 2016 yılında Fenerbahçe ile 3 yıllık anlaşmaya imza attı. 18 Ağustos 2016'da Grasshopper ile oynanan UEFA Avrupa Ligi eleme maçının 4. dakikasında Fenerbahçe kariyerindeki ilk golünü atmıştır. Fransa vatandaşlığı da bulunan Chahechouhe Fas millî takımı tercih etti. Fas millî takımının Gabon ile yaptığı hazırlık maçında ilk kez millî olmuştur. Mozambik ile yapılan hazırlık maçında millî formayla ilk golünü atmıştır. Fas millî takımında oynadığı 3 maçta 1 golü vardır. Evli olan Chahechouhe'nun iki kız çocuğu vardır. Zamanın çoğunu ailesi ile geçirmektedir. Müslüman olan Aatif dini çok önemsediğini dile getirmiştir. Nasır (anlam ayrımı) Nasır, halk dilinde kalınlaşmış deri anlamı geliyor. Command & Conquer 4: Tiberian Twilight Command and Conquer 4: Tiberian Twilight, ile 'ın devam ve Tiberium Evreni ile ilgili çıkan son gerçek zamanlı strateji, oyunudur. 16 Mart 2010 yılında çıkmıştır. 2062 yılında Dünya Tiberium yüzünden kirlenmiş ve kullanılmaz hale gelmiş bölge sayısı kritik seviyelere ulaşmıştır ve GDI'ın daha öncelerde işe yarayan teknolojisi artık çökmüş durumdadır. Dünya'yı ve insanoğlunu bekleyen tehlike çok büyüktür, hatta Kane için bile inkâr edilemeyecek derecededir. Kane, 27 Temmuzda Manchester'da GDI Liderleri ile buluşur ve her iki taraf için de tartışmaya açık bir iş birliği önerir. Tacitus'u koz olarak gösteren Kane, Tiberium Kontrol Ağlarını kullanarak Tiberium'u kontrol edebilecektir. Durum GDI'ın bu teklifi kabul etmemesi için çok kötüydü ve her iki taraf için de kolay olmayan bir ittifakın başlangıcıydı. Tiberium Kontrol Ağları'nın başarılı bir şekilde restorasyonundan 15 yıl sonra tüm Dünya krizden kurtulmuştu ve Nod ile GDI arasındaki zorunlu ittifak bozulmuştu, ki bu da Dördüncü Tiberium Savaşı'nın başlangıcına denk gelmekteydi. Nod ve GDI üç sınıfa ayrılmıştır ve her sınıfın kendine ait özel birimleri vardır. Sınıfların sadece ilk üniteleri birbirine benzer, mühendisler gibi. Oyuncu, oyun içinde ana binası yani Crawler'ı yok edilmişse, isterse aynı sınıfı seçebilir, isterse de farklı bir sınıfı alabilir. Sınıf değiştirmesi için ana binasının patlamasına gerek yoktur. Kendiliğinden de değiştirilebilir. Saldırı sınıfı savaşın ön kısımlarında mücadele edebilecek birimlere ve geliştirmelere sahiptir. Birimlerinin tamamına yakını motorlu araçlardan oluşur ve bu araçlar hafif ve normal kalkanlı birimlerdir. Geliştirildiğinde Crawler'a silahlar eklenir. Diğer birimleri ise mühendis ve komandodur. Nod'da ise komandonun yerini "Cyborg Commando" alır. Savunma sınıfı genel olarak savaş içinde takım arkadaşlarını korumak amacıyla savunma binaları ile birlikte kalkanlı birimlerden ve piyadelerden oluşur. Savunma sınıfı az sayıda ama savunma yönünden çok güçlü birimler üretir. Ayrıca savunma binaları çok güçlüdür. Sadece savunma taretleri, görünmezlik alanı jeneratörleri, lazer topları, kalkan jeneratörler gibi özel savunma binaları kurabilir. Savunma taretleri, çok dikkatli dizilmelidir, çünkü sadece gördükleri birimleri vurabilirler. O yüzden yer avantajını elinde bulundurabileceği yerlere kurulmalıdırlar. Binalar enerji harcar. Toplamda 12 savunma binası kurabilirsiniz. Ancak daha güçlü binalar daha çok enerji harcarlar. Her seviye atlandığında savunma binalarıda çeşitli özellikler kazanır.Üretmek istediğiniz savunma binalarını hemen kurmak yerine süresi dolduğu halde bekletirseniz, çok hızlı bir şekilde istediğiniz yere yerleştirebilirsiniz. Bu da hareket ederken üretim yapabileceğinizi ve oyun içinde daha sabit olmak yerine hareket ederek savunma kurabilmenizi sağlar. Destek sınıfı adı üstünde diğer iki sınıfın birimlerine çok ciddi şekilde destek vermek amacıyla tasarlanmıştır. Daha çok takım arkadaşlarına destek verme ve haritada bulunana Tiberium ve Crystal'leri toplama üzerine kurulmuş bir oynanışı vardır. Savaş sırasında takım arkadaşlarının birimlerinin canları doldurarak savaşı kazanmanızdaki en büyük etkendir. Fakat tek başlarına etkili olamazlar. Ayrıca saldırıya yönelik birkaç piyade ve tank üretebilir. Oyun sırasında Tiberyum kristalleri düzenli olarak belli alanlarda ortaya çıkarlar. Bunları toplamak için herhangi bir birim gönderebilirsiniz, ancak Tiberyum taşımak biriminizin hızını ve zırhını azaltır ve ateş etmek dışındaki tüm yeteneklerini devre dışı bırakır. Larry Mize Lawrence Hogan "Larry" Mize (d. 23 Eylül 1958), Amerikalı golfçü. Önceleri PGA Tour'da boy gösteren ve 1987 Masters'ı playoffta kazanan oyuncu daha sonra Champions Tour!a geçmiştir. Mize 1987 yılında ABD'nin Ryder Cup takımında da yer almıştır. Staffordshire definesi Staffordshire definesi Anglosakson dönemine ait olarak bulunan en büyük altın, gümüş ve metal içeren define buluntusudur. Define, 5 Temmuz 2009 tarihinde İngiltere'nin Staffordshire kontluğu yakınlarındaki Lichfield'e bağlı Hammerwich köyündeki bir tarlada bulunmuştur. 3500 adet parçadan oluşan define genelde savaşla ilgili malzemelerden oluşmakta, içinde kadınların kullanımına ait bir eşya bulunmamaktadır. Bulunan eşya MS 7. ve 8. yüzyıla ait olarak tarihlendirildikleri için Yedi krallık dönemi İngilteresi'ndeki Mercia Krallığı'na ait olduğu düşünülmektedir. Yapılan incelemeler ve araştırmalar sonucunda definedeki eşyanın bir tehlike anında sahipleri tarafından geri alınmak üzere gömüldüğü ortaya çıkmıştır. İşlemeleri ve işçiliği olağanüstü kaliteli olan eşyayı toplamda 3.285 milyon pound değer biçilmiş ve define Birmingham Müzesi tarafından satın alınmıştır. Define, Terry Herbert tarafından 5 Temmuz 2009 tarihinde Hammerwich'deki yeni sürülmüş bir tarlada metal dedektörü yardımıyla bulunmuştur. Sonraki beş gün boyunca kazı çalışmaları sürmüştür. Arazinin sahibi Fred Johnson'un izniyle tüm tarlada arama kazı çalışmaları başlatılmıştır. Kazı çalışmaları "English Heritage" adlı kamu kuruluşu tarafından Birmingham Üniversitesi Arkeoloji Fakültesine bağlı şirkete ihale edilmiştir. Kazı çalışmalarında 9 x 13 metrelik bir alan kazılmıştır. Kazının önemi açısından definenin tam olarak bulunduğu yer açıklanmamıştır. Toplamda 3500'ün üzerinde eşya bulunmuştur. İçişleri bakanlığı tarafından sağlanan üst teknoloji ürünü aygıtlar tarafından yapılan incelemeler sayesinde arazide başka buluntunun kalmadığı anlaşılmıştır. Definenin bulunuşu 24 Eylül 2009 tarihinde kamuoyuna duyurulmuş, defineyle ilgili resmi internet sitesi ilk haftada 10 milyon kez izlenmiştir. Kazılar bölgede sürerken ilk buluntular Birmingham Müzesi'nde sergilenmiş, 13 Ekim 2009 tarihine kadar 40 bin kişi müzeyi ziyaret etmiştir. Definenin içinde öne çıkan eşya kataloglama, temizleme ve koruma amacıyla British Museum'a gönderilmiştir. 24 Eylül 2009 itibarıyla toplamda 1381 eşyanın ortaya çıkarıldığı açıklanmış, bunlardan 864 tanesinin ağırlığı 3 gramdan az, 507 tanesinin ağırlığı da 1 gramdan azdır. Geriye 10 adet büyük eşya kalmaktadır. Tüm tarlada yapılan ayrıntılı X ışını taraması sonucu bölgede halen bazı eşyanın bulunabileceği belirlenmiştir. Kazıların sonucunda buluntuların bir mezara ait olmadığı saptanmıştır. 2010 yılı Mart ayında arkeologlardan oluşan bir grup esas kazı sonrası değerlendirme için alanda çalışmalar yapmış ve çeşitli yerlerde deneme kazılarında bulunmuşlardır. Kazının çıkarılmamış buluntuların elde edilmesi değil alanı tarihlendirme çalışması olduğu iletilmiştir. Açıklamalara göre arkeologlar definenin saklandığı dönemde alanın coğrafi yapısını tahmin etmeye çalışmışlardır. Toplamda 3500 üzerinde eşyadan oluşan define toplamda 5 kg altın ve 1.3 kg gümüş içerir. Buna göre 1939 yılında bulunan Sutton Hoo buluntusunda çıkan 1.5 kg ağırlığındaki altın ve gümüş eşyanın büyüklüğü aşılmış olur. Staffordshire buluntusunda ortaya çıkan eşyanın çoğu askeri amaçla üretilmiştir, içlerinde ev gereçleri veya kadınların kullandığı mücevherat bulunmamaktadır. Genelde Anglosakson buluntularının aksine olan bu durum, definedeki eşyanın özenle bir araya toplandığına dair yorumlara neden olmuştur. Definede bulunan silah parçaları olan eşya genellikle silahların üzerinden sökülmüş altın ve gümüş işlemeleri kapsar. Toplamda 66 altın kılıç kabza parçası ve benzeri süsleme bulunmuştur. Bulunan 86 adet kılıç kabza topuzu, tek seferde bulunan en büyük topuz toplamıdır. Farklı şekil ve tipteki topuzların farklı tarihsel dönemlere ait olduğuna dair değerlendirmeler de vardır. Definedeki savaşla ilgili olmayan tek eşya türü iki veya üç haçı oluşturan parçalardır. En büyük haçın bazı süslemeleri kayıptır, ancak tek parça halindedir. Ancak bu haç muhtemelen küçük bir alana sığması için katlanmıştır. Ayrıca muhtemelen kutsal bir kitaba ait olan altın kitap kenarlık parçası olduğu sanılan bir parça da bulunmuştur. En ilgi çekici altın eşyadan birisi de iki tarafından Latince İncil'den alıntıların yazılı bulunduğu altın şerittir. Yazı şekil ve tarzını inceleyen uzmanlar yazının 7-9. yüzyıllar arasında yazıldığı konusunda hemfikirdir. Altın şeritin bir kalkan veya kılıç kemerinin parçası olma ihtimali yüksektir, ancak başka bir dini eşyanın parçası da olabileceği düşünülmektedir. British Museum yetkililerine göre definenin bu şekilde gömülmesinin ardında iki neden olabilir. Definenin tanrılara yapılan bir adak veya sunulan bir hediye olması ihtimali düşük de olsa vardır. Diğer taraftan sonradan alınmak üzere saklanmış bir hazine olması kuvvetle muhtemeldir. Yapılan araştırmalarda işleme işçiliğinin kalitesi dikkat çekici olarak belirlenmiş ve eşyanın Anglosakson üst sınıfa mensup kişilere ait olduğu şeklinde yorumlanmıştır. Definedeki değerli eşyanın özellikle üzerinde bulundukları savaş aletlerinden söküldüğü tahmin edilmektedir. Definedeki eşya zafer ganimeti veya bir askerin süregiden seferlerdeki toplam ganimeti de olabileceği öne sürülmüştür. Definenin bulunduğu yer tarihi olarak Mercia Krallığı içinde yer alır. Buluntunun ait olduğu tahmin edilen MS 7 ve 8. yüzyıla dair çok az yazılı kaynak ve bilgi vardır. MS 731 yılına kadar olan Bede tarafından kaleme alınan tarihi anlatım yetersizdir. Bu döneme ait kültürel tarihi aydınlatmak için Staffordshire definesi büyük bir olanak sağlamıştır. Definenin bulunduğu bölge yakınlarında "Letocetum" Roma ileri karakolu olması ve bölgenin Anglosakson ve Viking hakimiyetindeki toprakların geçiş yerinde bulunması önemini artırmaktadır. 25 Kasım 2009 tarihinde Londra'da merkezi bulunan "Hazine Değerlendirme Komitesi" tarafından değerlendirilmiş ve 3.285 milyon pound değer biçilmiştir. 1996 yılında yürürlüğe giren yasa uyarınca definenin bedeli hazineyi bulan kişi ve arazi sahibine eşit olarak pay edilecektir. Definenin değeri tespit edildikten sonra Birmingham Müzesi defineyi satın almak için girişimde bulunmuş ve tarihi eserleri müzeye kazandırmak için şehir çapında kampanya başlatılmıştır. 17 Nisan 2010 tarihine kadar belirlenen süre aşılmadan 23 Mart 2010 tarihinde gerekli para toplanmıştır. Toplanan para defineyi bulan Terry Herbert ile arazi sahibi Fred Johnson arasında bölüştürülmüştür. Definenin kalıcı olarak sergilenmesi için altyapı çalışmaları kapsamında bağış kampanyasına devam edilmektedir. Definedeki tarihi eserler aşağıdaki tarihlerde çeşitli farklı müzelerde