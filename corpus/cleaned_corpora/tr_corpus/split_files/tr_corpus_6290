değer seçilmelidir. bu şekilde HDD içeriğindeki büyük dosyaların data içeriklerine erişim süresi ciddi bir şekilde kısalacaktır. bu fiziksel HDD'ler için kullanım ömrünü ciddi bir şekilde uzamasını sağlar. SSD'ler alışıla gelen HDD fiziksel alan yapısından farklı oldukları için, birçok kullanıcı otoritesi SSD konusunda çeşitli ve farklı açıklamalar yer almaktadır. SSD'lerin hücre ömürlü yapılara sahip olması söz konusu olduğu için SSD için bu durum tam tersi olduğu yönünde çeşitli yorumlar yapılmaktadır. sınırlı kullanım ömrü olan hücrelerin daha az kayıpla ömürlerini bitireceği öngörülmektedir. Alexanderplatz (anlam ayrımı) Kartal, Macaristan Kartal, Macaristan'ın Pest Vilayeti'nde bulunan 29.01 km² alanda kurulu 6000 nüfuslu bir kasabadır. Alan kodu 28, posta kodu 2173 olan kasaba 47.66759 enlemi ve 19.52822 boylamında bulunur. Macaristan'ın başkenti Budapeşte'nin 40 km kuzeydoğusunda yer alır. M3 Otobanı yakınındadır. Neolitik Çağ'da da insan yerleşimi bulgularına rastlanmış olmasına karşın kasabanın yazılı tarihi Macar lideri Árpád'ın bölgeyi almasıyla başlar. Árpád, Kurszan-Kartal Oymağı'nın lideridir. Yazılı kaynaklarda kasabanın ismi Ortaçağ'da 1263 yılında "Kurthol" olarak geçmektedir. Kasabanın ismi Türkçedir ve Türkçede olduğu gibi anlamı kartaldır. Árpád döneminde Kartal, Kurszan-Kartal Oymağı'nın kilisenin merkezi olmuştur. Kasaba 1241 yılında Moğol İstilası'na uğramıştır. 1541 yılında Osmanlı İmparatorluğu tarafından fethedilmiştir. 1784 yılında kasabaya Prens Grassalkovich Antal döneminde Kuzey Macaristan'dan Katolik Macarlar ve Slovaklar yerleşmiştir. 19. yüzyılda birkaç kişinin yaşadığı kasabanın nüfusu 1900 yılında tekrar yükselmiş ve 1810 kişiye ulaşmıştır. I. Dünya Savaşı'nda kasaba Macaristan Ordusu'na 400 asker göndermiştir, savaşta 30 asker hayatını kaybetmiştir. 1919 yılında Kartal 4 ay boyunca, Macaristan Sovyet Cumhuriyeti'ne bağlanmıştır, ardından 1944 yılına kadar Macaristan Krallığı'na geçmiştir. I. Dünya Savaşı ardından II. Dünya Savaşı öncesinde kasabaya elektrik bağlanmış ve bir sağlık ocağı kurulmuştur. İkinci Dünya Savaşı'nda SSCB-Almanya arasında şiddetli çatışmalar bu kasabada da yaşanmış, bütün evler hasar görmüştür. 1990 yılında SSCB'nin dağılması ile Kartal Macaristan'da kalmıştır. Skogvollvatnet Skogvollvatnet; Norveç'in Nordland idari bölgesine bağlı olan Andøy belediyesi sınırları içerisinde bir göldür. 2.74 km² yüzölçümüne sahip gölün kıyı uzunluğu 9.51 km'dir. Küçük Skogvoll köyü gölü okyanustan ayıran kıstak üzerinde yer alır. Storskogvatnet Storskogvatnet; Norveç'in Nordland idari bölgesine bağlı olan Sørfold belediyesi sınırları içerisinde bir göldür. 2,74 km yüzölçümüne sahip gölün kıyı uzunluğu 9,51 km'dir. Göl, Straumen köyünün 20 km. kuzeydoğusunda, Rago Ulusal Parkı'nın içinde yer alır. Kobbvatnet Kobbvatnet; Norveç'in Nordland idari bölgesine bağlı olan Sørfold belediyesi sınırları içerisinde bir göldür. 5.07 km² yüz ölçümüne sahip gölün kıyı uzunluğu 12.8 km'dir. Göl, Mørsvikbotn köyünün 10 km. güneydoğusunda, E06 otoyolunun yanında yer alır. İsmail Şükrü Çelikalay İsmail Şükrü Çelikalay (d. 1876, Afyonkarahisar - ö. 25 Aralık 1950), Türk siyasetçi. Çelikalay, aynı zamanda, TBMM 1. Dönemde milletvekilliği yapmış, bizzat kurduğu Çelik Alay isimli milis birlikleriyle Türk Kurtuluş Savaşı içinde fillen yer alarak, Uşak cephesinin ve İç Batı Anadolu hattının savunmasında büyük yararlıklar göstermiş bir din adamıdır. Rüştiye ve medrese eğitimi almıştır. Karahisar-ı Sahib Darülmuallim Mektebi öğretmenliği ve müdürlüğü, Darül Hilafe medresesi müderrisliği, İttihad ve Terakki fırkası üyeliği yapmıştır. Türk Kurtuluş Savaşı'na katılarak Kuva-yi Milliye'nin kuruluşuna öncülük etmiş, Hacı Bayram ve Zincirli camilerinde vaizlik ile Çelik Alay birliğini kurmuştur. TBMM 1. Dönem'de Karahisar-ı Sahip (Afyon) milletvekili seçilmiştir. Kırmızı-yeşil şeritli İstiklal Madalyası sahibidir. Evli ve dört çocuk babasıdır. Ali Vefa SeyhanlÄ± Ali Vefa Seyhanlı (d. 1873, Gazimağusa) - (d. 21 Eylül 1953), Türk siyasetçi. Mülkiye mektebini bitirmiştir. Suşehri, Mecitözü, İslahiye, Çerkeş, Maan, Salt, Menemen, Finike ve Korkuteli kaymakamlıkları yapmıştır. TBMM I.Dönem Antalya milletvekilidir. Evlidir. Ã–mer Kart Ömer Kart (d. 10 Mayıs 1970), Türk eski basketbolcu, sporcu menajeri. Galatasaray'da oynamıştır. 1989-90 sezonunda şampiyon olan takımda oyun kurucusu olarak görev almıştır. Altyapılarda 50 kez milli takım formasını giymiştir. 1991 yılında üniversite öğrenimi için Amerika'ya gitmiş, 1993 yılında Boğaziçi Üniversitesi psikoloji bölümüne transfer yapmış ve 1998 yılında Boğaziçi Üniversitesi'nden mezun olmuştur. 10 sene aktif sporcusu olduğu Galatasaray kulübünde, 1997 yılında kaptanlık yapmış ve ertesi sene basketbolu bırakarak sporcu menajerliğine başlamıştır. 1998 yılında eski basketbolcu Murat Yenal ile beraber One on One Sporcu Temsilciliği'ni kurmuştur. 2007 yılında FIBA'nın "Lisanslı Menajer" uygulamasının oluşumunda da yer alan Ömer Kart, Avrupa'da FIBA Lisansı alan ilk menajerlerden biri olmuştur. Evlin Bağçeban Evlin Bağçeban (d. 1928, Mersin - ö. 31 Ekim 2010, İstanbul), Türk müzisyen, şarkıcı, Tahran operasının kurucularından biri, İran'da toplu yorumculuğun (Koro) öncülerinden ve piyano ustası. Evelin Bahceban 1928 yılında Türkiye'nin Mersin şehrinde Fransız anadan ve Türk babadan dünyaya geldi. O, Güney Azerbaycanlı şarkıcı ve besteci Semin Bağçeban ile evlenmiştir. Payne Stewart William Payne Stewart (30 Ocak 1957 – 25 Ekim 1999), Amerikalı golfçü. PGA Tour'daki 11 birinciliğinin üçünü büyük turnuvalarda elde etmiştir. 42 yaşındayken geçirdiği bir uçak kazasında yaşamını yitirmiştir. Stewart 1989'da Byron Nelson Ödülü'nü kazanmıştır. Payne Stewart Ödülü Payne Stewart Ödülü, PGA Tour tarafından Payne Stewart anısına verilen bir ödüldür. Golfün geleneklerine bağlı, toplumsal dayanışma konusunda duyarlı ve profesyonel bir duruşa sahip olan oyuncuya armağan edilmektedir. Show Max tarafından yayınlanan programların listesi Show Max'ta daha önce yayınlanmış programlarının bir listesidir. Vizontele Tuuba (albüm) Vizontele Tuuba (Albüm), 2004 senesinde gösterime giren Vizontele Tuuba filminin soundtrack albümü. Claude Harmon Eugene Claude Harmon, Sr. (14 Temmuz 1916 - 23 Temmuz 1989), Amerikalı golfçü. 1948 Masters şampiyonudur. 73 yaşındayken kalp krizi sonucu yaşamını yitiren Harmon'ın Westchester Open'da altı birinciliği bulunmaktadır. John Francis Daley John Francis Daley (20 Temmuz 1985, Wheeling), Amerikalı oyuncu. NBC'de yayınlanan "Freaks and Geeks" adlı dizideki Sam Weir ve Fox Broadcasting Company'de yayınlanan "Bones" adlı dizideki Lance Sweets rolleriyle tanınmaktadır. Natasha Henstridge Natasha Henstridge (d.15 Ağustos 1974) Kanadalı oyuncu ve model. Natasha Henstridge Fort McMurray'da büyüdü. 14 yaşındayken evden ayrıldı ve Paris'te bir model olarak kariyerine başladı. 15 yaşındayken, Cosmopolitan dergisinin Fransızca baskısının kapağında yer aldı. Kısa bir süre sonra, reklam ve çeşitli uluslararası moda dergilerinde görüldü. İlk olarak 1995 yılı yapımı "Species" filminde yer aldı. Ardından "Maximum Risk" filminde yer aldı. 26 Ağustos 1995 tarihinde Henstridge Amerikalı arkadaşı aktör Damian Chapa ile evlendi. Ve 1996 yılında ondan boşandı. Daha sonra Liam Waite ile bir ilişki yaşadı. 2011 yılında şimdiki eşi Darius Campbell ile evlendi. Shelley Hennig Shelley Catherine Hennig (d. 2 Ocak 1987), 2004 yılında Miss Teen USA adlı güzellik yarışmasını kazanan Amerikalı aktris. "Days of Our Lives" pembe dizisindeki Stephanie Johnson karakteriyle, "The Secret Circle" dizisindeki Diana Meade karakteriyle ve "Teen Wolf" dizisindeki Malia Tate karakteriyle bilinmektedir. "Teen Wolf" dizisine halen devam etmektedir. Âşıkpaşazâde Aşıkpaşazade Derviş Ahmet Âşıkî (1400(?), Elvan Çelebi, Mecitözü, Amasya - 1484(?)), Vefai dervişi ve Osmanlı tarihçisi. Asıl adı Derviş Ahmed ve mahlası Aşıkî'dir. Fakat büyük dedesi Âşık Paşa olduğu için "Aşıkpaşazade" adıyla anılmaktadır. Hayatı hakkındaki bilgiler sadece yazmış olduğu tarihte belirtilmiştir ve elimizde hayatına dair başka bilgi bulunmamaktadır. Yazdığına göre yaklaşık 1400 yılında Amasya sancağının Mecitözü ilçesinin Elvan Çelebi köyünde bir Vefai tarikatı tekkesi şeyhi olan babasının evinde doğdu. Küçük yaşlarını tekkede geçirip burada eğitim aldı. Sonra çok gezip gününün tanınmış kişileri ile tanıştı. Bir müddet Geyve'de Yahşi Fakih'in yanında kaldı. Osmanlı Devleti'nin 1402'den 1413'e kadar süren Fetret Devri'nde bazı önemli olaylara şahit oldu. II. Murad devrinde Düzmece Mustafa İsyanı'nı şahsen yaşadı. Sonra Konya'ya gidip orada Sadreddin Konevi Zaviyesi'nde yaşayıp Şeyh Abdüllatif el-Kudsi'ye müridlik yaptı. 1437'de Hicaz'a hacca gitti. Hacdan dönüşte bir müddet Mısır'ı ziyaret etti. Sonra Balkanlara dönerek Üsküp'te Paşa Yiğitoğlu İshak Bey himayesinde yaşadı. Bu sırada II. Murad'ın Balkanlarda yaptığı bazı askeri seferlere katılıp ondan şahsen iltifat gördü. 1457'de II. Mehmed'in şehzadeleri Mustafa ve Beyazid'ın sünnet şenliklerine katılmak için Edirne'ye çağrıldı. Sultan ona iltifatlar ve ihsanlar bahşetti. 1469-70'te kızı Rabia'yı müridi Şeyh Seyyid Vilayet ile evlendirdi. Hayatının sonuna doğru ünlü tarihi olan "Âşıkpaşazâde Tarihi" olarak bilinen "Tevarih-i Al-i Osman" adlı tarihi yazmaya başladı. 1484'te yaşı 85'e vardığında bu tarihi bitirdi. Büyük olasılıkla bu tarihten hemen sonra vefat etti. III. Ferdinand (Kastilya) Ferdinand (d. 20 Temmuz veya 5 Ağustos 1199, Zamora, ö. 30 Mayıs 1252 Sevilla) kutsal Ferdinand, Kastilya kralı II.Ferdinand, 1230'dan sonra ise Kastilya ve Leon kralı III. Ferdinand olarak bilinir. León Kralı 9. Alfons ile Kastilya prensesi Berenguela'nın oğludur. Müslüman kontrolüne geçen İberik yarımadasının büyük kısmını geri alan kral olarak bilinir. 30 Haziran 1236'da Kordobayı, aynı yıl Enişe'yi, 1238'de Valensiyayı (Belensiye), 1248'de Sevilla'yı (İşbiliye) tekrar ele geçirdi. Endülüs şehirlerinin hızla düşmesinden sonra müslümanların elinde sadece Gırnata şehri kaldı. Engin Apaydın Engin Apaydın (d. 30 Kasım 1983, Bursa) Türk ralli pilotu. Bursa’da doğan Engin Apaydın, ekonomi eğitimi aldığı üniversite hayatında çeşitli uluslararası firmaların satış, pazarlama departmanlarında çalıştı ve mezun olduktan sonra e-ticaret, dijital yayıncılık konularında iş hayatına atıldı. Spor dışı hobileri fitness, fotoğraf, amerikan otomobilleri, koleksiyon ve snowboard. Motorsporlarına ilk adımı Atıl Atılgan'ın tavsiyesiyle 16 yaşında gözcü olarak attı. Yarışma kariyerine 2001 VW Golf GTi'ın sağ koltuğunda başladığında 17 yaşındaydı. İlk yarışı olan 26. Yeşil Bursa Ralli'sinde mekanik arıza sebebiyle yarış dışı kaldı. 2002'de şampiyon pilot Serkan Yazıcı'nın eski otomobili Opel Manta GT/E'yi satın aldı. Bu otomobil ile çeşitli mekanik arızalar sebebiyle start alamadı. 2003 yılında Renault 11 Flash ile 19 yaşında katıldığı Ankara Tırmanma Yarışında kendinden güçlü otomobillere sahip Ankaralı pilotları geride bırakarak 'En Genç Yarışmacı' ödülüne sahip oldu ve 22 katılım arasından genel klasmanda sekizincilik sınıfında üçüncülük dereceleriyle dikkatleri çekti. 2005 senesinde eğitimi için kariyerine ara verdi. Öğrencilik yıllarında 2006 senesinde düzenlenen Redbull 'King of The Track' 24 saat dayanıklılık turnuvasında yarışarak DPÜ adına Redbull Ege Bölgesi 1.'si ve Uluslararası kategori 4.'sü oldu. 2010 senesinde birincisi düzenlenen Eskişehir Rallisi ile spora geri döndü. Bu süreç zarfında Ford Escort Mexico, Renault 12 Gordini gibi dünya çapında çeşitli başarılara sahip klasik ralli otomobilleri ile yarışma fırsatı buldu. 2012 senesinde Tofaş Fabrika Takımı'nın Fiat Palio'larından birini kullanmaya başladı ve ilk yarışı olan Eskişehir Otokros yarışında mahalli kategori 2'de 1. oldu ve genel klasmanda üst sıralarda yer aldı. Sezonun geri kalan yarışlarında çeşitli mekanik arızalar yüzünden podyum başarısı gösteremedi ve 37. Yeşil Bursa Rallisi'nde kaza sebebiyle yarış dışı kaldı. 2013 sezonunda katıldığı ilk yarış olan Gürsu Tırmanma Yarışında Kategori 1'de en iyi dereceyi elde etti. Sezonun 4. rallisi olan ve Balkan Şampiyonasına puan veren Eskişehir Rallisi'nde 14 rakibin bulunduğu kategorisinde potansiyel bir 2.'liği kopilotunun etap içerisinde rahatsızlanması ve son etabın bitimine 5 km. kala yaşadığı motor hararet problemi sebebiyle kaybetti ve 7. sırada finish gördü. 2013 Ralli Şampiyona'sının bir sonraki ulusal rallisi olan 38. Yeşil Bursa Rallisi'nde ise kategori 1 ikinciliğini kazandı. Türkiye Otokros Şampiyonası'nın 5. 6. 7. 8. 9. 10. ve 11. ayaklarının organize edildiği Orhangazi Otokros Yarışı'nda Kategori 1 birinciliğini elde etti. 2014 sezonunda Ülkü Motorsport adına yarışarak Türkiye Tırmanma Şampiyonluğu'nu kazandı. 2015 sezonunda yedi ayak üzerinden gerçekleştirilen Türkiye Tırmanma Şampiyonası'nda İstanbul Tırmanma Yarışı'nda şanzıman arızası sebebiyle yarışı tamamlayamadı ve önemli puanlar kaybederek sezonu Türkiye Tırmanma İkinciliği ile noktaladı. Engin Apaydın 2014 Türkiye Tırmanma Şampiyonası'nda Özel Eskişehir Göz Merkezi sponsorluğunda şampiyonluk hedefi ile start aldı. Şampiyona'nın ilk 4 yarışında Fiat Palio 1.6 16V, son üç yarışında Citroen Saxo VTS kullanarak 7 ayağın sonunda Türkiye Şampiyonu oldu. Şampiyona'nın ilk ayağı olan ve Bursa'da gerçekleştirilen Soğukpınar Tırmanma Yarışı'nda sezon boyu rekabet içinde bulunacağı Atlantis Racing Team ile sıkı bir mücadeleye girdi ve en yakın rakibine 15 saniye farkla kazanan taraf oldu. Yağmur altında gerçekleşen yarışın son ayağında birçok güçlü ekibi geride bırakarak kazandığı genel klasman üçüncülüğü ile oldukça dikkat çekti. Sezon İstanbul'da devam ederken tarihi Bozhane parkurunun 3. Köprü inşaatı sebebiyle kullanılamaz durumda olması yarışın Bıçkıdere parkuruna taşınmasına sebep oldu. Bu yarışta araç parkında değişikliğe giden Atlantis Racing Team, önceki yıllarda şampiyonluk kazanmış araçlardan birini bünyesine katarak şampiyonada zafer arayışına girdi. Yarış boyunca aracında benzin pompası ve ısınma sorunları yaşayan Engin Apaydın 6 rakibinin arasında 2.'lik derecesini kazandığı yarışta Atlantis Racing Team'in aracına rekabet halinde oldukları kategori 1 reglamanlarına uygun olmadığı gerekçesi ile itiraz verdi. İstanbul Tırmanma Yarışı teknik kontrol heyeti tarafından yapılan tetkik sonucu araç Grup A parçalar taşıdığı tespit edilerek diskalifiye edildi. Bu itiraz yarış sonrası süreçte de ses getirdi ve tartışma yarattı. Aydın Tırmanma Yarışı'nda son 500 metrede şanzıman arızası yüzünden yarışı tamamlayamayan Apaydın, şampiyonluk iddiasında büyük darbe aldı. Sezonun sonraki ayaklarında Ülkü Motorsport'a transfer olan Apaydın, bir sonraki yarış olan Eskişehir Tırmanma Yarışı'nı 3. olarak tamamladı. Yarış sonunda "Pilotaj faktörünün ortadan kalkarak otomobillerin rekabeti haline dönüşmüş olan şampiyona mücadelemizde..." sözleriyle başlayan açıklamasında rakiplerinin kurallara uygun olmayan araçlarla yarıştığı vurgusunu yapıyordu. Takvimin Güney'e indiği Burdur Tırmanma Yarışı'na yeni yarış otomobili Citroen Saxo VTS ile katılım gösteren pilot, rakiplerinin araçlarına denk standartlardaki otomobili ile yeniden birincilik kürsüsüne uzandı. Ağır yaralanmalı kazaların gerçekleştiği Burdur Tırmanma Yarışı'nda yağmurun kayganlaştırdığı zeminde gerçekleşen 2. ayakta Apaydın, Porsche 911 GT3, Honda Type-R gibi araçları geride bıraktı. Şampiyona'nın son yarışı olan Ankara Kazan Tırmanma Yarışı'na lider pozisyonda giden Apaydın kayıt yaptırsa da start almadı.Sezon boyu 62 puan toplayan Engin Apaydın "2014 Türkiye Tırmanma Şampiyonu oldu." Engin Apaydın 2015 Türkiye Tırmanma Şampiyonası'nda Ülkü Motorsport adına kategori 1'de mücadele etti. Şampiyona'da Citroen Saxo VTS kullanarak 7 ayağın sonunda sezonu "Türkiye Tırmanma İkincisi" olarak noktaladı. 2015 Türkiye Tırmanma Şampiyonası takviminin ilk yarışı olan Bursa Powerpan Tırmanma yarışı, sabah saatlerinde başlayan yağmurun etkisiyle özellikle antrenman çıkışlarında pilotlara lastik seçiminde zorluklar yaşattı. Üç çıkış üzerinden gerçekleştirilen yarışı Apaydın kategorisinde 1. genel klasmanda 5. olarak tamamladı. Şampiyona ikinci ayakta İstanbul'a taşındı. Ovacık köyü parkurunda gerçekleştirilen yarışta Apaydın, antrenman çıkışlarının ilk kilometrelerinde şanzıman problemi yaşadı. Aracı tek vites ile zorlukla servis noktasına taşıyan Apaydın, Ülkü Motorsport teknik ekibinin çabalarıyla aracını yarışın ilk çıkışına yetiştirse de arızanın start noktasında tekrarlaması ile yarışa veda etti ve ileride şampiyonluk mücadelesinde ihtiyaç duyacağı muhtemel birincilik puanlarına ulaşamadı. İzmir Kemalpaşa Tırmanma yarışı ile devam eden şampiyona, Manisa Spil dağında yer alan parkurda yoğun bir katılım ile gerçekleşti. Ülkü Motorsport pilotu Engin Apaydın, Citroen Saxo VTS ile her iki çıkışta da sorunsuz bir yarış çıkartarak hem ulusal hem mahalli sınıflarda en iyi zamanları gerçekleştirdi ve kategorisinin birincilik puanlarını hanesine yazdırdı. Apaydın İzmir Tırmanma Yarışı'nda, ‘Otizm' hakkında bir farkındalık hareketi olan Global Gen faaliyetine destek vererek organizasyonun logolarını aracında taşıdı ve otizmli bir kişinin takım servisinde yarışı baştan sona izlemesini sağlayarak yarış heyecanına ortak etti. Şampiyona'nın 4. ayağı olan klasikleşmiş parkuru ile tırmanma şampiyonası’nın göz bebeği İzmit Kartepe Tırmanma Yarışı her kategoride büyük rekabetlere sahne oldu. Uzun düzlüklere sahip olan parkurda şanzıman oranlarının parkura uygun olmaması dezavantajını yaşayan Apaydın, en yakın rakibine 7 saniye farkla yarışı ikinci olarak tamamladı. Ülkü Motorsport'un büyük bir başarı gösterdiği yarışta kalan üç kategorinin birincileri Ülkü Motorsport pilotları olurken parkurun best time'ı da Ümit Ülkü tarafından Porsche 911 GT3 ile gerçekleştirildi. Yarışmacıların Anadolu’da mücadele ettiği Ankara Çankaya Tırmanma Yarışı derin uçurumlara sahip parkuru ile oldukça riskli bulundu ve bu uçurumlardaki güvenlik zafiyetleri takım yöneticileri ile bazı sporcular tarafından antrenman çıkışları öncesinde protesto edildi. Parkurun riskli yapısı yüzünden imza toplanarak yarışın iptal edilmesi görüşü ise kabul görmedi. Engin Apaydın antrenman çıkışları dahil olmak üzere iki çıkışta da en iyi zamanlara imza atarak günü 1. sırada tamamladı. Sezon boyu mücadele ettiği ve benzer bir Citroen Saxo VTS kullanan Burak Başlık ile aralarındaki zaman farkının 0.8 salise olması sezon boyu süren rekabetin derecesini gösteriyordu. Yarış sonunda Ülkü Motorsport pilotları 4 kategorinin 3’ünde birincilik alınca Türkiye Tırmanma Takımlar Şampiyonluğu’da Ülkü Motorsport tarafından garantilenmiş oldu. Sezonun son yarışı,30 ekibin katılımı ve ilk kez geçilecek parkuru ile Bolu Kaynaşlı’da gerçekleşti. Dipsizgöl Köyü ile Fenerbahçe Topuk Yaylası tesisleri arasında kalan 6.2 kilometrelik parkur her karakteri barındıran teknik yapısı ile hem seyircilerden hem yarışmacılardan tam puan aldı. Apaydın, yarışı iki çıkıştada en yakın rakibi olan Burak Başlık’ın ardından 1 ve 1.5 saniye farkla 2. sırada tamamladı."”" Engin Apaydın 2015 sezonununda 3 birincilik, 2 ikincilik kazanarak 69 puan toplayarak Türkiye Tırmanma İkincisi olarak noktaladı. İstanbul Tırmanma Yarışı'ndaki abandone, muhtemel bir şampiyonluk fırsatının kaçmasına sebep oldu. Ülkü Motorsport, Türkiye Tırmanma Takımlar Şampiyonası’nda en yakın rakibi Pegasus Racing’in 80 puan önünde "Türkiye Tırmanma Takımlar Şampiyonu" oldu. Engin Apaydın 2017 Türkiye Tırmanma Şampiyonası’nda HANKOOK Lastikleri sponsorluğunda Citroen Saxo VTS ile kategori 1’de mücadele etti. Yedi yarış üzerinden gerçekleşecek olan şampiyona, son ayak olan Antalya Tırmanma Yarışı’nın organizatör kulüp tarafından gerçekleştirilmemesi üzerine altı ayak üzerinden koşuldu. Apaydın, şampiyonanın Bursa ve İzmir ayaklarında performansı ile dikkat çekti. Birçok güçlü rakibin yer aldığı Bursa Tırmanma Yarışı'nı, üç çıkış sonunda genel klasman beşincisi olarak tamamladı. İzmit Kartepe Tırmanma Yarışı, yoğun yağmur ve organizasyonda yaşanan problemler yüzünden normal akışta aksamalar ile devam etti. Ciddi sağlık problemleri yaşadığı Kartepe Tırmanma'da Engin, sağlık ekiplerinin müdahalesi ile yarışı tamamlayabildi ve kategorisinde 2. oldu.küçükresim| 2017 Kartepe Tırmanma Yarışı'nda sağnak yağmur, yarışmacılara zor anlar yaşattı.Sağlık problemlerinin gölgesinde başarısız bir performans sergilediği Kartepe Tırmanma haricinde tüm ayakları kategorisinde ilk sırada tamamlayan Engin Apaydın, standart grup bir araçla yarışmasına karşın birçok yarışta genel klasmanda ilk beş araç arasında kendine yer buldu. 2017 sezonunda Engin Apaydın kategorisinde Opel Corsa GSi pilotu İzmir'li Kaan Kara ile rekabet içerisinde oldu ve yarışlarda genel klasman derecesi hedefiyle start aldı. Apaydın, sezon sonunda şampiyonluğunu matematiksel olarak garantiledikten sonra 2018 sezonu için çalışmalara başladı ve yeni sezonda, adını efsanevi Renault Ralli pilotu Jean Ragnotti'den alan Renault Clio Ragnotti ile tırmanma ve rallikros branşlarında yarışacağını açıkladı. Apaydın, beş yarış sonunda şampiyonluğunu matematiksel olarak garanti etmesinin üzerine Ankara Tırmanma Yarışına katılmadı ve 44 puanla en yakın rakibine 10 puan farkla 2017 sezonunu "Türkiye Tırmanma Şampiyonu" olarak tamamladı. Bir de Baktım Yoksun Bir de Baktım Yoksun, Yekta Kopan'ın 2009 yılında Can Yayınları'ndan çıkardığı öykü kitabıdır. Eser hem Haldun Taner Öykü Ödülü’ne hem de Yunus Nadi Öykü Ödülü'ne layık bulunmuştur. Altı öykü içeren eser, baba-oğul ilişkilerine odaklanır. Öyküler, Londra'dan Berlin'e ve Marmaris'in bir köyüne uzanan anılarla farklı yerlerde geçer. Başkahramanlarının hepsi erkektir. Öykülerin tamamında büyük bir şehirde yaşayan ortalama bir insanın aile, arkadaşlar, eşler ya da sevgililer arasında geçen; yapılmak istenilenler, yapılamayanlar, geçmişe ait pişmanlıklar, hayata karşı umursamazlıklar, kabul etmişlikler gibi sıradan olayları okuyucuya aktarır. Haldun Taner Öykü Ödülü jürisi bu kitabı “"Edebiyat ile oyunu buluşturması, bunu kendine özgü bir kurgu içinde ortaya çıkarması ve dile gösterdiği özen nedeniyle"” ödüle layık bulduğunu açıklamıştır. Kitap, aynı yıl Yunus Nadi Ödülü’nü Ayşegül Çelik’in “"Kağıt Gemiler"” adlı eseri ile paylaştı. Eser, Mısır'da bir yayınevi tarafından Maikel Samuel ve Yusuf Doğan'ın ortak çevirisiyle Arapça olarak yayımlandı; ve 2012 yılı başında Bulgarca’ya çevrildi. Tyrese Gibson Tyrese Darnell Gibson (d. 30 Aralık 1978; Watts, Los Angeles, Kaliforniya), Aynı zamanda sadece Tyrese olarak bilinen bir Amerikalı R & B şarkıcısı, rapçi, oyuncu, yazar, eski model ve MTV VJ. Birkaç albüm çıkardıktan sonra birçok Hollywood sürümlerde sinema filmlerinde oynamıştır. Tyrese Gibson bir otobüste keşfedildiği zaman kariyerine başladı. 1994 yılında Coca-Cola reklamında görünerek "Her zaman Coca-Cola" şarkısı ile büyük ün sağladı. Arnold Petersen Arnold Petersen (d. Odense 16 Nisan 1885 - ö. 5 Şubat 1976) 1914-1969 yıllarında Amerika Sosyalist İşçi Partisi Ulusal Sekreteri idi. Petersen parti sözcüsü olarak ve 20. yüzyılda Marksist teorinin De Leonist versiyonunun bir organizatörü olarak önemli bir rol oynadı. Arnold Petersen Odense, Danimarka, bir terzinin oğlu olarak doğdu. Üniversiteden mezun olduktan sonra Amerika Birleşik Devletleri'ne göç etti ve bir kâğıt kutu fabrikasında çalıştı. 1907 yılında Sosyalist İşçi Partisi'ne katıldı. Heidi W. Durrow Heidi W. Durrow (d. 21 Haziran 1969), Amerikalı bir yazar, Gökyüzünden Düşen Bir Kız kitabının yazarı ve Kurgu için 2008 Bellwether Ödülü'nün sahibidir. SÄƒsar Nehri Săsar Nehri, Romanya'nın Maramureş Kontluğu'na bağlı Baia Mare kenti boyunca akan orta büyüklükte bir nehirdir. Nehir arıtılmamış kanalizasyon, tarımsal gübre ve siyanür, arsenik, kurşun ve kadmiyum dahil olmak üzere yerel madencilik siteleri, toksik kimyasallar ile ciddi ölçüde kirlenmiştir. 30 Ocak 2000 tarihinde Baia Mare madeninden nehre siyanür ve ağır metallerin 50 ila 100 ton yayıldığı bir olay meydana gelmiştir. Bölgede "Ölü nehir" olarak bilinen Sasar; yüzme, yıkama veya balıkçılık için uygun değildir. Dünya Sağlık Örgütü, Baia Mare bölgesini aktif sağlık riski noktası olarak tespit etmiştir. Aleksandr Melnikov Alexander Markovich Melnikov (d. 1973), Rus piyanist. Moskova'da doğan Melnikov Moskova Merkez Müzik Okulu'nda altı yaşında müzik çalışmalarına başladı. Yedi yaşındayken orkestra ile piyano ve orkestra için Bach konseri verdi. 1997 yılında mezun olduktan sonra, Lev Naumov altında Moskova Çaykovski Konservatuvarı'nda devam etti. Daha sonra Eliso Virsaladze ile birlikte Münih'te lisansüstü eğitimini tamamladı. Ayrıca il Pianoforte başında Fondazione (Lago di Como, İtalya) Andreas Staier ve Karl-Ulrich Schnabel ile çalıştı. Hala okuldaki 1989 yılında Zwickau Schumann Piyano Yarışması ve 1991 yılında Brüksel'deki Kraliçe Elisabeth Müzik Yarışması dahil olmak üzere birçok büyük uluslararası piyano yarışmalarında, bir ödül sahibi oldu. Kısa bir süre sonra da uluslararası kariyerine başladı. Jane Bathori Jane Bathori (Jeanne-Marie Berthier, 14 Haziran 1877 doğumlu - 25 Ocak 1970) bir Fransız opera şarkıcısı idi. Paris, Fransa doğumlu, çağdaş Fransız müziğinin gelişiminde opera sahnesinde önemli ve ünlü oldu. Bathori aslında piyano eğitimi ve konser piyanisti olarak bir kariyer için planladı ama çok geçmeden şair Paul Verlaine onurlandırmak için bir konserinde rue Saint-Lazare küçük Théâtre de la Bodinière de 1898 yılında kendi profesyonel başlangıcını yapıp, şarkı söylemeye yöneldi. Ko Chang Ko Chang (veya Koh Chang) Tayland Körfezinde bulunan ve Kamboçya sınırına yakın olan bir adadır. Bangkok'a 310 km uzaklıkta olan ve 217 km² alana sahip olan Ko Chang Tayland'ın en büyük üçüncü adasıdır. Ko Chang isminin Türkçe karşılığı Fil Adası'dır. Chang Taycada fil anlamına, Ko ise ada anlamına gelmektedir. Ada ve etrafındaki bölge Mu Ko Chang Milli Parkı adıyla koruma altına alınmıştır. Ko Chang Tayland'ın en turistik adalarından birisidir. Adada ve etrafında çok sayıda plaj, yağmur ormanları, mercan resifleri, şelaleler bulunmaktadır. Dalış, şnorkel, kano, yürüyüş, fil yolculukları gibi çeşitli aktiviteleri Ko Chang'da uygun fiyatlarla yapmak mümkündür. Alâeddin Arabî Efendi Alâeddin Arabî Efendi (d. Halep - ō. 1496, Edirne), Osmanlı şeyhülislamı ve müderris. Halep doğumlu olduğu için lakabı "Arabî" olmuştur. "Çelebi Alaeddin Arabi Efendi", "Alâeddin Alî Arabi" ve "Molla Arab" olarak da bilinmektedir. 1495-1496 yılları arasında II. Bayezid döneminde şeyhülislamlık yapmıştır. Halep Biler-mün köyünde doğmuştur. Seyyid Muhammed Arabi oğlu Seyyid Muhammed'in oğludur. Halep'te İmam Sufri'den okumuş ve babası Seyyid Muhammed'den Rufaî ve Alâeddin Halvetî'den Suhreverdî tasavvuf eğitiminden sonra Edirne'ye gelmiştir. Edirne'de Molla Gürânî’nin derslerine devam etti, zamanla aralarında sıkı bir dostluk meydana geldi. Ayrıca bir süre Hızır Bey’in hizmetinde bulundu ve talebesi oldu. Daha sonra Edirne Dârülhadis müderrisi Fahreddin-i Acemi'ye muit olarak ders vermeye başlamıştır. Sonra Bursa Kaplıca Medresesi'ne müderris tayin edilmiştir. Burada Halveti tarikatı ileri gelenlerinden Şeyh Alleaddin Ali'ye intisap etti. Şeyhi ile birlikte Manisa'ya sürgüne gönderildi. Burada II. Mehmet'in oğlu Şehzade Mustafa'dan destek gördü. Onun aracılığı ile affedilerek İstanbul'a gelmiştir. Burada Sahn-ı Semân’a müderris oldu. Fatih Sultan Mehmet'in saltanatının sonlarında yevmiyesi 80 akçeye artırılmıştır. II. Beyazıt tahta gelince gözden düşmüş ve bazı vezirlerinin söylentilerine önem veren II. Beyazıt yevmiyesini 50 akçeye indirtmiştir. Fakat çok geçmeden afedilip yevmiyesi yeniden yükseltilmiştir. Nisan 1495'te Müftü Molla Abdülkerim öldükten sonra 100 akçe yevmiye ile Şeyhülislam/Müftü olarak görev verilmiştir. Bir yıl bu görevi yaptıktan sonra Nisan 1496'da İstanbul'da vefat etmiştir. Mezarı Eyüp'te İdris Köşkü'nde bir mevkindedir. Fıkıh ve tefsir alanlarında derin bilgisi olmasına rağmen elimize hiçbir yazılı eseri geçmemiştir. Mehmet Nermi Haskan, Alâeddin Çelebi’nin Tire’nin 5 kilometre kuzeybatısında Yahşibey ovasında, cami, medrese, hamam ve çarşısının bulunduğunu ve günümüzde külliyenin harap durumda olduğunu zikreder. Ayrıca "Sicil-i Osmani" de Bursa'da bir camii olduğunu bildirmektedir. Bloodhound Gang Bloodhound Gang Collegeville, Pennsylvania kökenli bir rock grubudur. İlk zamanlar rap müzik yapan grup yıllar içerisinde tarzını değiştirmiştir. Şarkı sözlerinin sahip olduğu mizahi ve sıradışı eleştiri çoğunlukla cinsel konularla ilgili olup taşlama, ima ve kelime oyunları içerir. Grup hit olmuş "Fire Water Burn", "The Bad Touch" ve "Foxtrot Uniform Charlie Kilo" şarkıları ile tanınırlar. 1991'de kurulmuş grubun "Bang Chamber 8" olan ismi yayınladıkları ilk demo ardından "Bloodhound Gang" olarak değiştirilmiştir. Grubun 6 milyondan fazla albümü satılmıştır. Maydos Kilisetepe Höyüğü Maydos Kilisetepe Höyüğü, Çanakkale İli sınırları içinde, Gelibolu Yarımadası'nın Çanakkale Boğazı'na bakan tarafında, Eceabat İlçesi içinde yer alan bir höyüktür. Maydos Kale olarak da bilinmektedir. Tepe üzerinde Çanakkale Savaşı sırasında tahrip olan bir Ortaçağ kalesinin kalıntıları vardır. Tepe, 200 x 180 metre boyutlarında ve 33 metre yüksekliktedir. Günümüzde denizden yaklaşık olarak 200 metre ilçeride bulunmaktadır. Höyük 1982 yılında Mehmet Özdoğan tarafından yürütülen yüzey araştırmalarında saptanmıştır ve ayrıntılı olarak incelenmiştir. Höyükte kazı yapılmasına 2010 yılında Bakanlar Kurulu'nca karar verilmiştir. Bu kararda kazının Çanakkale Onsekiz Mart Üniversitesi'nden Doç. Dr. Göksel Sazcı başkanlığındaki bir ekipçe yürütülmesi öngörülmektedir. Kazı çalışmalarında özellikle üzerinde durulan konu Erken Tunç Çağı – Orta Tunç Çağı geçiş evresine tarihlenen tabakaların araştırılmasıdır. Bu evre Troya çalışmalarında iyi anlaşılamamış bir evredir. Yüzeyden toplanan çanak çömlek buluntularına göre höyüğün Kalkolitik Çağ'dan Ortaçağ'a kadar kesintisiz iskan gördüğü anlaşılmaktadır. Mehmet Özdoğan Troya'daki tabakalanmanın benzer biçiminin burada da var olduğunu belirtmektedir. Çok geniş bir alana yayılan yerleşmenin Troya büyüklüğüne yakın olduğu öne sürülmektedir. Batı kesimde toprak çekilmesiyle oluşan kesitte en az 6 metre dolgu gösteren Troya III. – V. tabakaları olduğu görülmektedir. Tüm buluntulara dayanılarak Kilisetepe'nin Gelibolu Yarımadası'nın en büyük Erken Tunç Çağı yerleşimi olduğu anlaşılmaktadır. Diğer yandan 2011 kazılarında yüzey toprağı prehistorik dönemden Osmanlı dönemine kadar her çağdan malzeme vermektedir. En üstten itibaren Bizans, Roma, Klasik, Arkaik, Geometrik dönem ve yangın geçirmiş Demir Çağı tabakaları ile Tunç Çağı tabakası belirlenmiştir. Yüzey araştırmalarında, batı kesimdeki kesitte Troya II. - V. tabakalarına tarihlenen 3 metre kalınlıktaki bir dolguda taş mimari kalıntılar vardır. Çanak çömlek buluntuları Erken Tunç Çağı II. ve III. evreler ile Orta Tunç Çağı'na geçiş (Troya I. – V. tabakaları) tarihlenen mallardır. Kazı çalışmalarında, yüzeyin hemen altında ortaya çıkarılan yakın zamana ait insan kemiklerinin, tepedeki ve yamaçtaki şapelle ilişkili din adamlarına ait olabileceği kabul edilmektedir. Açmalardan birinde, yangın izleri görülen kalın bir tabakada ""Barbar malı"" olarak adlandırılan çok sayıda üzeri parmak baskılı plastik bantlarla bezeli seramik parçaları ele geçmiştir. Barbar malı, Balkan Kavimleri'nin göçlerine denk gelen Troya VIIb Dönemi'ni karakterize eden bir seramik türüdür. Elde yapılmış, koyu renkli, kaba bir mal türüdür. Tepenin güneybatı kesimine civardaki dolgunun tümüyle tahrip olmasına yol açan bir su deposu inşa edilmiştir. Su deposu için yapılan yol tepeyi dolaşıp üste ulaşmakta ve depoya varmaktadır. Burada kaçak kazı çukurları da bulunmaktadır. Tepenin kuzey eteğinde ise konut yapılaşması vardır. Batı kesiminden de, ovayla aynı düzeye gelecek ölçüde toprak çekilmiştir. 2013 Eurovision Şarkı Yarışması'nda İspanya İspanya, İsveç'in Malmö şehrinde gerçekleştirilen 2013 Eurovision Şarkı Yarışması'na katılımını onaylamıştır. İspanya'nın temsilcisini belirleyecek iç seçim ve şarkısını belirleyecek ulusal final ülkenin kamusal yayın kuruluşu Corporación Radiotelevisión Española (RTVE) tarafından gerçekleştirilmiştir. 17 Aralık 2012'de ülkenin kamusal yayın kuruluşu RTVE, İspanya'yı temsil etmek üzere El Sueño de Morfeo'yu görevlendirmiştir. El Sueño de Morfeo, televizyonda yayınlanacak bir ulusal finalde dört şarkı seslendirecek. Şarkı %50 jüri ve %50 televoting ile belirlenecek. Grup, üç şarkının hazır olduğunu ve dördüncüsü üzerinde çalıştıklarını açıklamıştır. Şarkıların hepsinin malfeo tarzında ve kelt etkisinde olacağı da grup tarafından düzenlenen basın toplasında bildirilmiştir. El Sueño de Morfeo 3 aday şarkıyı 26 Şubat 2013'te Barselona kentindeki Sant Cugat del Vallès Stüdyolarında seslendirecekler. Ulusal final için Üç şarkı seçilecek ikisini grup üyeleri seçmiş, üçüncüsü ise İnternet'te yapılacak oylama ile seçilecektir. İnternet oylaması 5 Şubattan, 11 Şubata kadar sürecektir. İspanya, beş referans ülkesinden birisi olduğundan yarışmaya doğrudan 18 Mayıs 2013 tarihinde gerçekleştirilen finalden başlamış ve yarışmayı 25. sırada tamamlamıştır. 2013 Eurovision Şarkı Yarışması'nda Fransa Fransa, İsveç'in Malmö şehrinde gerçekleştirilen2013 Eurovision Şarkı Yarışması'na katılımını onaylamıştır. Fransa'nın şarkı ve temsilcisini belirleyen iç seçim ülkenin ikinci büyük kamusal yayın kuruluşu France 3 tarafından gerçekleştirilmiştir. Ülkeyi, sözleri ve bestesi Boris Bergman ile David Salkin'e ait olan "L'enfer et moi" isimli şarkı ile Amandine Bourgeois temsil etmiştir. 7 Aralık 2012 tarihinde Fransa'nın ikinci büyük kamusal yayın kuruluşu France 3'nin yeni Eurovision delegasyon başkanı Frédéric Valencak, 2013 yılında yeni bir iç seçim yöntemi uygulayacaklarını bildirmiştir. Valencak'ın açıklamalarına göre, on iki kişiden oluşan bir jüri belirlenen üç şarkı arasından birini seçecek ve jüri, en erken 2013 yılının başlarında toplanacaktır. 22 Ocak 2013 tarihinde France 3, ülkeyi, "L'enfer et moi" isimli şarkı ile Amandine Bourgeois'nın temsil edeceğini açıklamıştır. Fransa, beş referans ülkesinden birisi olduğundan yarışmaya doğrudan 18 Mayıs 2013 tarihinde gerçekleştirilecek finalden başlamış ve yarışmayı 23. sırada tamamlamıştır. 2013 Eurovision Şarkı Yarışması'nda Birleşik Krallık Birleşik Krallık, İsveç'in Malmö şehrinde gerçekleştirilecek 2013 Eurovision Şarkı Yarışması'na katılımını onaylamıştır. Birleşik Krallık'ın temsilcisi ve şarkısını belirleyecek ülkenin kamusal yayın kuruluşu British Broadcasting Corporation (BBC) tarafından gerçekleştirilecektir. 16 Şubat 2013'te BBC, İsveç'in kenti olan Malmö'de yarışacak olan temsilciyi Otomatik seçim sistemi ile belirleyeceklerini açıklamıştır. 7 Mart 2013'te BBC, İsveç'in kenti Malmö'de yapılacak 2013 Eurovision Şarkı Yarışması'na ünlü şarkıcı Bonnie Tyler'ın seslendirmiş olduğu "Believe In Me" adlı şarkıyı görevlendirdiklerini açıklamıştır. Birleşik Krallık, beş referans ülkesinden birisi olduğundan yarışmaya doğrudan 18 Mayıs 2013 tarihinde gerçekleştirilecek finalden başlayacaktır. 2013 Eurovision Şarkı Yarışması'nda Almanya Almanya, İsveç'in Malmö şehrinde gerçekleştirilen 2013 Eurovision Şarkı Yarışması'na katılımını onaylamıştır. Almanya'nın temsilci ve şarkısını belirleyecek "Unser Song für Malmö" isimli ulusal final 14 Şubat 2013 tarihinde gerçekleştirilmiştir. 23 Kasım 2012 tarihinde, NDR ulusal finalin 14 Şubat 2013 tarihinde Hannover'deki TUI Arena'da yapılacağını açıkladı. Yedi kişiden oluşan bir jürinin gerçekleştireceği sekiz veya on iki eleme sonucunda finalistler belirlenecektir. Galip, üç bölümden oluşan bir oylama yöntemi ile belirlenecektir. İlk olarak final haftası şarkılar radyo ve televizyon kanallarında yayınlanacak ve halk, internet üzerinden oy kullanacaktır. İkinci aşamada final sırasında izleyiciler SMS ile oy kullanacak ve üçüncü aşamada, televizyon ve müzik dünyasının ünlü isimlerinden oluşan beş kişilik bir jüri oy kullanacaktır. Temsilcinin ve şarkının belirlenmesi konusunda her üç oylama da eşit değere sahip olacaktır. Yarışmanın sunuculuğunu 2011 Eurovision Şarkı Yarışması'nın sunucularından biri olan Anke Engelke üstlenmiştir. Yarışmanın konukları ise 2010 Eurovision Şarkı Yarışması'nın galibi Lena Meyer-Landrut ve 2012 Eurovision Şarkı Yarışması'nın galibi Loreen olcaktır. Almanya, beş referans ülkesinden birisi olduğundan yarışmaya doğrudan 18 Mayıs 2013 tarihinde gerçekleştirilecek finalden başlamış ve yarışmayı 21. sırada tamamlamıştır. Vinnie Paz Vincenzo Luvineri (d. 5 Ekim 1977), sahne adıyla Vinnie Paz (eskiden Ikon the Verbal Hologram), İtalyan asıllı Amerikalı hip hop sanatçısı. Philadelphialı hip hop grubu Jedi Mind Tricks'in bir üyesidir. Army of the Pharaohs oluşumunun lideridir. Arkadaşı Stoupe the Enemy of Mankind ile birlikte rap yapmaya başladı ve Jedi Mind Tricks'i kurdu. Önceleri Ikon the Verbal Hologram adını kullanan Paz, Rhode Islandlı boksör Vinny Pazienza'dan esinlenerek Vinnie Paz adını aldı. Sert sözleri ve anlatımıyla tanınmaktadır. Şarkılarında genellikle din, savaşlar, politika, komplo teorileri ve mitolojiyi konu etmektedir. Katolik olarak yetiştirilen Paz, sonradan Müslümanlığı seçmiştir. Şarkılarında bunun etkisi de görülmektedir. Heavy metal dinleyicisi olması da, şarkılarını etkileyen faktörlerden biridir. "Season of the Assassin" adlı ilk solo albümünü 2010'da piyasaya çıkardı. Albümde C-Lance, Shuko, Sicknature, DJ Muggs, Da Beatminerz, Fizzy Womack, Madlib, Lord Finesse gibi geniş bir prodüktör yelpazesinden altyapılar yer aldı. Nisan 2011'de Ill Bill ile ortak albümü "Heavy Metal Kings" piyasaya çıktı. İkinci albümü "God of the Serengeti", 23 Ekim 2012'de raflarda yerini aldı. Prodüktörler arasında bu kez DJ Premier, Marco Polo, Havoc, DJ Lethal gibi isimler bulunuyor. Albümden ilk video klibi "Cheesesteaks", 21 Haziran'da yayınlandı. Son olarak Tragedy Khadafi destekli "7 Fires of Prophecy" adlı parçayı internet üzerinden yayınladı. 2013 yılının Ekim ayında "Carry On Tradition" adında bir EP yayınladı. Albümde Yes Alexander'ın eşlik ettiği "Is Happiness Just A Word?" parçası için bir video klip çekildi. . End Of Days (2010) (Block McCloud ile) Said Celili Said Celili (Farsça: سعید جلیلی; d. 6 Eylül 1965; Meşhed), İran'ın Ulusal Güvenlik Yüksek Konseyi eski başkanı ve eski nükleer başmüzakerecisi. Tahran’daki İmam Sadık üniversitesinde Siyasal Bilimler bölümünde doktora programını bitiren Celili aynı üniversitenin öğretim görevlisidir. Sait Celili İran-Irak Savaşı’nda İran Devrim Muhafızları Ordusu'na bağlı gönüllü milis teşkilatı (Besic) üyesi olarak defalarca savaşta bulundu. Irak güçlerine karşı İran tarafından yürütülen Kerbela-5 Operasyonunda sağ ayağından yaralandı ve sağ ayağını kesmek zorunda kaldılar. İran'ın dini lideri Ali Hamaney tarafından şimdiki görevi onanan Sait Celili İran Dışişleri Bakanlığı'nda Avrupa ve Amerika Daire başkanlığı gibi çeşitli görevlerde bulunmuştu. 1995'te TÃ¼rkiye 1995'te Türkiye olayları. Ayutthaya Ayutthaya Bangkok'un 85 km kuzeyinde bulunan bir Tayland şehridir. Antik Ayutthaya krallığının başkentliğini yapmıştır. 1350 yılında kurulan Ayutthaya, Sukhothai şehrinden sonra Siyam krallığının başkenti olmuştur. Asya'nın ticaret merkezi haline gelen şehir 1700 yılında 1 milyon kişilik bir nüfusa ulaşmıştır ve dünyanın en kalabalık şehirlerinden birisi olmuştur. Ancak komşu Myanmar'dan gelen istilacıların 1767 yılında şehri yakıp yıkmalarıyla birlikte bu görkemli dönem sona ermiştir. Burmalı istilacılara karşı daha korunaklı olduğu için başkent Bangkok'a taşınmıştır. Günümüzde Ayutthaya'nın görkemli günlerinden kalan kimi tarihi eserler halen görülebilir. Nehirler ve kazılan kanallar sayesinde bir ada halini almış olan Ayutthaya merkezinde onlarca Budist tapınağı bulunmaktadır. Ayutthaya Tarihi Parkı isimli bu bölge 1991 yılında UNESCO Dünya Mirasları listesine alınmıştır. Ayutthaya'daki tarihi eserler ve müzeler Bangkok'tan günübirlik olarak ziyaret edilebilirler. Şehirde, taş oymacılık, seramik, müzik aletleri yapımı ve tasarımı alanlarında gelişmiş bir el sanatları üretimi var. Ayutthaya şehri “"Dengeli Hayat, Sürdürülebilir Yaşam"” temasıyla EXPO 2020 için İzmir’in rakibi olacak şehirlerden bir tanesidir. Ayutthaya Tarihi Parkı’nı her yıl 4 milyondan fazla kişi ziyaret etmektedir. SuperHeavy SuperHeavy, Mick Jagger, Joss Stone, Dave Stewart, A. R. Rahman ve Damian Marley'den oluşan bir müzik grubu. SuperHeavy'nin varlığı Mayıs 2011'e kadar bir sırdı. İngiliz müzisyen ve The Rolling Stones'un solisti Mick Jagger, grubun kuruluşunu 20 Mayıs 2011'de duyurdu. SuperHeavy Dave Stewart'ın fikriydi. 2009 yılı başlarında Jagger, Stewart, A. R. Rahman, Joss Stone ve Damian Marley Los Angeles'taki Jim Henson Stüdyoları'nda "anlamlı olan şarkılar yazmak için" bir araya geldi ve 10 gün içinde 29 şarkı kaydettiler. Jagger grupla ilgili olarak, "Farklı müzik tarzlarının bir araya gelmesini istedik... Zaten her birimiz farklı tarzları birleştiriyorduk, ama bunlar ayrı ayrıydı." Jagger, SuperHeavy'nin reggae, ballad ve Hint müziği gibi farklı müzik türlerini ortaya koymasını istedi. SuperHeavy ismi Muhammed Ali'den esinlenildi. Grup, basçı/besteci Shiah Coore ve davulcu Courtney Diedrick ve Stewart'ın uzun zamandır birlikte çalıştığı rock kemancısı Ann Marie Calhoun ile tamamlandı. Grup ilk albüm çalışmalarına 2009'da başladı. 35 saatlik müzik kaydettiler, hatta bazı şarkılar kısaltılmadan önce "bir saat 10 dakika" uzunluğundaydı. Grubun ilk single'ı "Miracle Worker", 6 Temmuz 2011'de yayınlandı. Şarkı olumlu geri dönüşler aldı. Mick Jagger'ın Sanskritçe söylediği "Satyameva Jayathe" adlı parça ikinci single olarak 9 Ağustos'ta çıktı. Eylül ayında ise albüm A&M Records'tan piyasaya çıktı. Türk Nümismatik Derneği Türk Nümismatik Derneği (TND), 9 Mayıs 1968'de kurulan nümismatik derneğidir. İlk başkanı Nuri Pere'dir. Ayrıca kurucu ekibin içinde İstanbul Arkeoloji Müzesi'nin efsanevi yöneticileri Cevriye Artuk ve İbrahim Artuk da yer almıştır. İlk toplantılarını Arkeoloji Müzesi Kütüphanesi'nde yapmaya başlayan dernek kısa süre içinde neşriyata başlamış, verdiği seminer ve konferanslarla adını duyurmuştur. 1973 senesinde de Uluslararası Nümismatik Konferansı'na katılarak yurtdışında da Türkiye'yi temsil etmeye başlamıştır. 8 Temmuz 1974 tarihinde Bakanlar Kurulu kararı ile derneğin isminin başına "Türk" kelimesinin konulmasına karar verilmiştir. 13 Mart 1975 tarihinde İstanbul Asliye Ceza Mahkemesinin talebi ile, davalarda geçen nümismatik konularında görüş bildirmek üzere, bilirkişi olarak mahkemelere katılmaya başlanmıştır. Ana kuruluş amacı Türkiye'de para koleksiyonculuğunun gelişmesi ve bu yünde yapılacak her türlü organizasyon ve faaliyette inisiyatif almak olan TND şu ana kadar 42 bülten, 10 özel bülten yayınlamış, birçok konferans ve seminere evsahipliği yapmıştır. Başkan olarak Cüneyt Ölçer, Sevgi Gönül gibi Türk nümismatiğine birçok katkısı olmuş isimler görev yapmıştır. Mevcuttaki başkanı ise Cem Mahruki'dir. Dernek her cumartesi saat 14:00-18:00 arasında, Topağacı'ndaki merkezinde toplanmaktadır. Fire Water Burn Fire Water Burn Bloodhound Gang grubunun One Fierce Beer Coaster albümünden 1996 yılında yayımlanmış (1998 yılında yeniden yayımlandı) ikinci tektir. Şarkının koro kısmı Rock Master Scott & the Dynamic Three'nin "The Roof Is on Fire" şarkısından alınmıştır, ama orijinaline göre oldukça ağır tempoda okunmuştur. Şarkı, 1997 Billboard liselerinde 18 numaraya Rock şarkıları sıralamasında 28. sıraya yükselmeyi başarabilmiştir. Hollanda Top 40 listesinde 4. sırayı almıştır. "Fire Water Burn" "God Lives Underwater" CD teklisi için tekrar remiks edilmiş, Fahrenheit 9/11, The Nutty Professor ve CKY4 filmlerinde (ve film müziği albümlerinde) yer almıştır. Şarkı, alternatif rock dalında yayımlanmış "Smash Rock" adlı karma albüm ile (96.2 Radyo Eksen ve Unıversal Müzik işbirliğı) Türkiye'de satılmıştır. "Fire Water Burn" geçmişten gelen pop kültür aktörlerine, televizyon şovlarına ve yazarlara göndermeler yapar. Şarkıdaki sırasına göre bu göndermelerden örnekler şöyledir: GÃ¼zeldere, Varto Güzeldere, Muş ilinin Varto ilçesine bağlı bir köydür. Köyün eski adı 1928 yılı kayıtlarında Zengel olup, Kurmanci'de "zengil" sözcüğü "çan" anlamına gelmektedir. Köy, Muş il merkezine 82 km, Varto ilçe merkezine 32 km uzaklıktadır. Vahtang Kahidze Vakhtang Kakhidze (d: 1959, Tiflis, Gürcistan) Gürcü besteci ve orkestra şefi. Gürcistan Cumhuriyeti Yüksek Şeref ödülü sahibidir ve 2002 yılından beri Tiflis Senfoni orkestrası şefliği görevini yürütmektedir. Kakhidze, 1959 yılında Gürcistan'ın Tiflis şehrinde doğmuştur. Eğitimi sırasında kompozisyon ve enstrümantasyon üzerine yoğunlaşmış olan besteci, 1990 yılında ilk orkestra şefliği deneyimini, Tiflis Devlet Operası'nda kendi bestesi olan "Amazonlar" balesi ile gerçekleştirmiştir. 1994 yılında İspanya'da gerçekleştirilen Santander Sanat Festivali'nde "Şehrazat" isimli bale eserinin prömiyerini yönetmiş, 1997 yılında ise Tiflis Uluslararası Müzik Festivali'nde orkestra şefliği görevini üstlenmiştir. "Eski Sovyetler Genç Besteciler" birincilik ödülü (1981), En iyi Film Müziği dalında "Gürcü Sineması Nato Akademi" ödülü (1997) ve "Gürcistan Cumhuriyeti Yüksek Şeref ödülü" (2000) sahibi olan besteci, Tiflis Senfoni Orkestrası şefliği görevine ilaveten, Tiflis'te yer alan özel bir müzik kültür merkezinde yöneticilik görevini sürdürmektedir. 1988-1989 yılları arasında 25 bölüm olarak bestelediği "Amazons" balesi müziklerini, 2010 yılında Medeia Magalashvili tarafından yazılan, aynı isme sahip yeni bir bale librettosuna uygun biçimde düzenlemiş ve 5 Mayıs 2011 tarihinde Samsun Devlet Opera ve Balesi tarafından Amazonlar isimli eserinin dünya prömiyeri gerçekleştirilmiştir. Eserlerinden bazıları; Karma koro için 1975 yılında bestelediği "Lullaby", 1980 yılında piyano ve orkestra için bestelediği "Concerto", 1982 yılında yaylı sazlar orkestrası için bestelediği "In Memeoriam", 1988-1989 yılları arasında bestelediği "Amazons", 1994 yılında viyolonsel ve oda orketrası için bestelediği "Moon Dances" ve 1999 yılında bando için bestelediği "Kyrie Eleison" olarak sıralanabilir. Konohamaru Sarutobi Konohamaru Sarutobi, Sandaime Hokage (3.Hokage)'nin torunudur. Naruto 1. kısımda Ebisu Sensei tarafından Hokage olmak için eğitilmektedir. Naruto ile ilk karşılaştığında Naruto akademi fotoğrafını 3. Hokage'ye sunmaktaydı. Konohamaru bu sırada dedesine saldırmıştır.(Hokage olma amacıyla, çocuksu anlamda) Naruto ile arası başta iyi olmasa da sonradan Naruto ile Hokage olmak için savaşma sözü vermiştir. Sonralardan Naruto için 6., kendisi için 7. Hokageliği hedeflemiştir. Naruto Uzumaki'yi daima bir abisi ve hocası olarak görmektedir. Minato Namikaze'nin tekniği olan mükemmel Rasengan'ı Naruto'dan öğrenmiştir ve Ebisu'yu Pain'den bu teknik ile kurtarmıştır. Konohamaru 1. kısımda Akademi Öğrencisi iken 2. Kısımda (Shippuuden) Genin olmuştur. Konohamaru Boruto: The Naruto Next Generation'da nanadaime Hokage olan Naruto'nun oğlu Boruto,Hokage'nin gölgesi Uchiha Sasuke'nin kızı Sarada ve Orochimaru'nun yapay oğlu Mitsuki'nin bulunduğu takım 7'ye kaptanlık etmektedir KanÃ§anaburi Kanchanaburi vilayeti Tayland'ın batısında bulunmaktadır. Toplam nüfusu 838,914'dür. Vilayetin merkezi Kanchanaburi Town isimli kasabadır. Kanchanaburi Tayland'ın ünlü turizm bölgelerindendir. II. Dünya Savaşı sırasında Japonya işgali altında olan bölgede bu dönemden kalma izler bulunmaktadır. Bunların en ünlüsü ise Kwai Köprüsü isimli film sayesinde meşhur olmuş olan çelik köprüdür. Kwai köprüsü Müttefik Devletler savaş esirleri tarafından inşa edilmiştir ve bu proje esnasında esirlerin yarıdan fazlası ölmüştür. Kwai köprüsünün yanı sıra kasabada ziyaret edilebilecek çeşitli Müttefik Devletler askeri mezarlıkları, müzeler ve anıtlar bulunmaktadır. Kanchaburi kasabasının dışında da çeşitli turistik yerler bulunmaktadır. Bunların en ünlülerinden birisi onlarca kaplana ev sahipliği yapan Kaplan Tapınağıdır. Aslında bir Budist tapınağı ve manastırının bulunduğu alan günümüzde kaplanların ve diğer hayvan türlerinin barındığı bir yere dönüştürülmüştür. Turistler burada kaplanlarla birlikte resimlerini çektirebilirler. Kanchanaburi dışındaki diğer bir önemli turisik bölge ise Erawan şelaleridir. Yedi kattan oluşan bu şelalelerin oluşturduğu havuzlarda yüzme imkânı da vardır. Bangkok'a yaklaşık 1 saatlik mesafede olan Kanchanaburi günübirlik turlarla ziyaret edilebilir. Humus Gölü Barajı Humus Gölü Barajı, Antik Roma Dönemi'nde, Romalılar tarafından, MÖ 284 kadar eski bir tarihte, Humus, Suriye yakınlarında kurulmuş ve bugüne kadar gelip, geliştirilerek hala kullanımda olan bir barajdır. Kabul edilmeyen eski ve karşıt bir hipoteze göre, barajın yapımı, Mısır hükümdarı Sethi'ye (MÖ 1319-1304) bağlansa da baraj, MÖ 284 yılında, Roma İmparatoru, Diocletianus (MÖ 284-305) tarafından, bölgedeki talepler doğrultusunda da sulama ve çevreye içme suyu sağlama amacıyla yapılmış ve kullanıma açılmıştır. Kurulduğu zamanda, 90 milyon m³'lük su taşıma kapasitesiyle, Yakın Doğu ve Orta Doğu'daki en büyük Roma İmparatorluğu yapımı baraj ve barajın oluşturduğu baraj gölü (Humus Gölü) olabileceği tahmin edilmekte hatta o zamanlarda bulunan en büyük yapay baraj gölü ve baraj olabileceği de düşünülmektedir. O günden bugüne kadar, barajın oluşturduğu baraj gölü olan Humus Gölü'nde ("Kattina Gölü") çok az miktarda alüvyon ile kaplanma ("silting") olmuştur. 2 km uzunluğunda ve 7 m yüksekliğinde örülmüş duvardan meydana gelen ağırlık barajı türündeki baraj yapısı, Roma stili beton çekirdeğin ve bu çekirdeği koruyan bazalt blokların birleşmesiyle oluşur. Barajın yapısının hafif sivri eğriliği bazalttan oluşan uzun bir sırt yönünde izler ve böylece baraja, sadece yüzeysel olarak kemerli baraj benzeri bir görüntü verir. 1938 yılına kadar, 90 milyon m³ kapasiteli barajın, 1938 yılında seviyesi yükseltilerek, genel anlamda gelişmesi sağlanmış ve su taşıma kapasitesi 110 milyon m³ arttırılarak, 200 milyon m³ yapılmıştır. Barajın su taşıma kapasitesi 74 yıldır değiştirilmemiştir ve günümüzde hala 200 milyon m³ kapasiteli bir şekilde faaliyet göstermektedir. 2004 Kuşadası Altın Güvercin Müzik Yarışması 17. Kuşadası Altın Güvercin Müzik Yarışması, 11 Eylül 2004 tarihinde gerçekleştirilmiştir. Yarışmada Hürriyet Narin "Denizin Kızı" ile birinci olmuştur.Yarışmaya bu yıl, eski yılların yarışmayı birincilikle tamamlayan bestecileri ve yorumcularıkatılmıştır. 2. Eda Berker-Sevdayı Aştı Gönlüm.3. Fatih Erkoç-Gitme Willard Scott Willard Herman Scott, Jr. (d. 1934), Amerikalı komedyen, oyuncu ve seslendirme sanatçısı. McDonald's dizisinde Ronald McDonald seslendirmesi ile bilinmektedir. Güngör Erbayık Güngör Erbayık (d. 18 Şubat 1940, Gönen; ö. 30 Mart 2012, İstanbul), Türk sinema ve dizi oyuncusu. Boğaziçi Üniversitesi Finans Bölümü'nden mezun oldu. Türk TV dizilerinden Bizimkiler'de "Göz mü kırptın sen?", "Paralarım şimdi seni vallahi" sözleriyle hafızalarda yer eden sanatçı "Tahtakafa Raşit" 'in eşi "Nimet Yeşildal" karakterini 1989-2002 yılları arasında başarıyla canlandırmıştır. 30 Mart 2012 tarihinde 72 yaşında kalp krizi sonucu İstanbul'da vefat eden oyuncu Üsküdar, Karacaahmet Mezarlığı'nda defnedilmiştir. Ã‡aykur Rizespor 2012-13 sezonu Uche Kalu Uche Kalu (d. 16 Mayıs 1986, Aba), Nijeryalı futbolcudur. Forvet pozisyonunda görev almaktadır. Futbola Nijerya takımlarından Bussdor United'da başladı. 2007-2012 yıllarında Enyimba International'da oynayan oyuncu, 2012-13 sezonu başında Çaykur Rizespor'da forma giymeye başladı. Nijerya millî futbol takımı ile ilk maçına 12 Nisan 2012'de, Mısır ile oynanan hazırlık maçında çıktı. Aynı zamanda bu maçta millî formayla ilk golünü kaydetti. Uche Kalu, 12 Ocak 2013 tarihinde olduğu bacak ameliyatıyla ligi kapatmıştır ve sözleşmesi lig sonuna kadar feshedilmiştir Cengiz Elbeye Cengiz Elbeye (d. 10 Temmuz 1968, Korkuteli - ö. 11 Şubat 2010, Antalya), Türk güreşçi ve pehlivan. 1968 yılında Antalya'nın Korkuteli ilçesinde doğan Cengiz Elbeye, 1982 yılında İstanbul Güreş İhtisas Kulübü'nde güreşe başladı. 4 yıl minder güreşi yapan sporcu, 1986 yılında Antalya'da yağlı güreş için er meydanına çıktı. 1994 yılında Edirne, Kırkpınar güreşleri'nde rakibi Ahmet Taşçı'nın 'pes' etmesi üzerine ilk kez başpehlivan olan Elbeye, 1998 yılında da Kırkpınar'da yine rakibi Ahmet Taşçı'yı yenerek ikinci kez başpehlivan olup "Altın Kemer" taktı. Beyin tümörü nedeniyle 11 Şubat 2010'da 42 yaşında yaşamını kaybetti. Kağıt Gemiler Kağıt Gemiler, Ayşegül Çelik'in 2010 yılında yayınlanan ve Yunus Nadi Öykü Ödülü’nü kazanan öykü kitabıdır. Kitaptaki öyküler, yayınlanmadan önce adı konulmamış bir dosya olarak Yunus Nadi Ödülü’ne layık görülmüş ve ödülü Yekta Kopan’ın “"Bir de Baktım Yoksun"” adlı eseri ile paylaşmıştır. Dosyaaki ödüllü öyküler toplamı 2010 yılında Yapı Kredi Yayınları tarafından "Kağıt Gemiler" adıyla yayımlandı. Yazarın üçüncü öykü kitabı olan eserde şiirsel bir anlatımla yazılmış birbiriyle ilişkili on masalsı öykü yer alır. Bazı kahramanlar birkaç öyküde ortaya çıkar.Öykülerde ağaç, çiçek, beyaz kelebekler gibi doğadan kahramanlar da yer alır. Herman Keiser Herman W. Keiser (7 Ekim 1914 - 24 Aralık 2003), Amerikalı golfçü. 1946 Masters şampiyonudur. Profesyonel golfe 1940 yılında adım atan Keiser 1942'de Deniz Kuvvetleri'ne katılmış ve USS Cincinnati'de ambar memuru olarak görev yapmıştır. PGA Tour'da beş birinciliği bulunmaktadır. Ralph Guldahl Ralph J. Guldahl (22 Kasım 1911 - 11 Haziran 1987), Amerikalı golfçü. 1937 ve 1938'de Amerika Açık şampiyonluğuna ulaşan Guldahl sonraki yıl ise Masters'ı birincilikle tamamlamıştır. PGA Tour'da 16 turnuva zaferi bulunmaktadır. Guldahl 1981'de World Golf Hall of Fame'e girmiÅŸtir. 2011-12 Kategoria Superiore 2011-12 Kategoria Superiore, Arnavutluk'taki en Ã¼st seviye futbol ligi olan Kategoria Superiore'nin 73. sezonu. Council of International Fellowship The Council of International Fellowship (CIF); gönüllü, kar amacı gütmeyen, politika ve inanç sistemlerinden bağımsız bir organizasyon olarak, 1960 yılında Amerika’da kurulmuş, 1960 sonrası 5 kıtada 35 ülkeye yayılmış, sosyal hizmet alanında uluslararası mesleki değişim programları düzenleyen bir sivil toplum kuruluşudur. Derneğin misyonu; sosyal hizmet alanında çalışan profesyonelleri kişisel ve mesleki yönleriyle birbirlerini yakınlaştırarak, dünyada iyi niyet ve barışa katkıdır. Derneğin amacı; Denizler DÃ¶rt Duvar Denizler Dört Duvar, Ayşe Sarısayın'ın 2003 yılında Can Yayınları'ndan çıkardığı, Yunus Nadi Öykü Ödülü’nü alan öykü kitabıdır. Yazarın ilk öykü kitabı olan eserde on öykü yer alır. Kahramanlarının ağırlıkla kadın olduğu öyküler, sade bir dille yazılmıştır. Bireyin günlük yaşam içindeki sıradanlığı, yılgınlığı, başarısızlığı ve umarsızlığını anlatan öyküler onun ruhundaki acıların, özlemlerin derinine inerek iç hesaplaşmasını ortaya çıkarır. Warrior (Kesha albümü) Warrior, Amerikalı Pop sanatçısı Kesha'nın 4 Aralık 2012 tarihinde,RCA Records tarafından yayınlanacak olan ikinci stüdyo albümüdür.Kesha,MTV Video Müzik Ödülleri'nde albümden ilk single olan Die Young'ın 25 Eylül 2012'de yayınlanacağını duyurdu. Lana Del Ray (albüm) Lana Del Ray (ya da bilinen adıyla Lana Del Ray a.k.a. Lizzy Grant) Amerikalı şarkıcı Lana Del Rey'in çıkış yaptığı bağımsız albümüdür. Albüm dijital ortamda iTunes üzerinden 4 Ocak 2010'da yayımlanmış, lakin kısa süre sonra, Del Rey'in açıkladığına göre, firmasının finanse edememesinden dolayı satıştan kaldırılmıştır. Del Rey, başlığında adının farklı şekilde (Del Ray) yer almış albümün satış haklarını satın almıştır. "Born to Die" (2012) albümünün yayımlanmasından sonra bu albümünü tekrar yayımlamak istediğini açıklamıştır. Del Rey, üç şarkıdan oluşan EP'si Kill Kill'i, Ekim 2008'de 5 Points Records aracılığıyla o zamanki bilinen sahne adı Lizzy Grant adı altında yayımladı. David Kahne ise Del Rey ile albümü üç aylık zaman diliminde kaydetti. "Yayo" adlı şarkı ise ardından tekrar kaydedildi ve "Born to Die" albümünün yeniden basımı olan "Paradise Edition" ile tekrar yayımlandı. Del Rey, Kahne'yi "Sadece pop parçalardan oluşan müzikler yapmayan, ayrıca farklı türleri de seven bir yapımcı," olarak tanımladı. Babası Robert Grant, albüm tanıtımını üstlendi. David Kahne'e göre Grant, plak şirketindeki haklarını satın aldı. Bir röportajında Nichtern, "O ve yeni menajeri gelip 'Bunu piyasadan çekmek istiyoruz ve yeni bir teklifimiz var, hakları satın alacağız,' dediler," diye açıkladı. Resmi sitesinde David Kahne, "Gramma" adlı şarkısının kayıt sürecinde "Lizzy'nin büyük annesi onun için çok önemli. Kayıttayken Lizzy, büyük annesinin hayalini kuruyordu," dedi. Del Rey ve yapımcısı Kahne, albüm için 2008'de on üç şarkı kaydetti. Bunları yayımlamak yerine plak şirketi, 21 Ekim 2008'de "Kill Kill" adlı EP'yi yayımladı. Albüm ise dijital olarak 24 Ocak 2010'da yayımlandı, üç ay sonra da kaldırıldı. Birkaç tanıtım CD'si görüldüğüne dair söylentiler vardı fakat fiziksel olarak hiç yayımlanmadı. Afrika'nın Büyük Gölleri Afrika'nın Büyük Göller Büyük Rift Vadisi göllerini ve Doğu Afrika çatlağının etrafını kapsayan, bir dizi gölü içine alan bölgedır.Bölge, Afrika'nın doğusunda Tanzanya, Uganda ve Kenya topraklarında bulunan ve Dünya'nın yüzey alanı olarak en büyük ikinci tatlı su gölü olan Viktorya Gölünü ve hacim ve derinlik olarak dünyanın en büyük ikinci gölü olan Tanganika Gölünü de içerir. Afrika'nın Büyük Gölleri şunlardır: Büyük Rift Vadisi Ashley Crow Ashley Diane Crow (d.25 Ağustos 1960) Amerikalı aktris. "Heroes" dizisindeki Sandra Bennet rolü ile bilinir. Henry Picard Henry Gilford Picard (28 Kasım 1906 - 30 Nisan 1997), Amerikalı golfçü. Plymouth Country Club'da caddy olarak çalıştığı sırada golfle tanışan Picard 1930'lu ve 40'lı yıllarda birçok turnuva kazanmıştır. Oyuncu 1935 ve 1937'de ülkesini Ryder Cup'ta temsil etmiştir. Picard 2006'da World Golf Hall of Fame'e girmiştir. Gene Sarazen Gene Sarazen (27 Şubat 1902 – 13 Mayıs 1999), Amerikalı golfçü. Golfün dört büyük turnuvasında da şampiyonluğa ulaşan beş oyuncudan biridir. Yerel bir golf kulübünde caddy olarak çalışırken golfle tanışan Sarazen ilk turnuva birinciliğini 1922 yılında kazanmıştır. PGA Tour'da 39 şampiyonluğu bulunmaktadır. Şefkat Tepe, ilk bölümü 6 Kasım 2010 tarihinde yayımlanan aksiyon, askeri, dram ve suç dizisi. Dizi, 1997 yılından sonrasını anlatmaktadır. Başrollerini Mert Kılıç,Aslıhan Güner, Dilara Büyükbayraktar ve Mehmet Korhan Fırat paylaşmıştır. Serdar komutan 3. sezona kadar Karapınar Jandarma Karakolu Komutanı Üsteğmen Serdar Mert olarak görev yapıyordu. 75. bölümde başrollerden Leyla (Aslıhan Güner) ölerek diziden ayrıldı. 3. sezonda Sungurlar adında tim kuruldu 3-4 bölüm sonra Serdar Mert, yüzbaşı oldu. Yeni başrol ise Dilara Büyükbayraktar oldu. Hikâye Sungurlar timi üzerinden devam etti. 5. sezon aynı kadroyla (Sungurlar) olarak devam etti. Dizinin yeni adı Sungurlar oldu. Erol Erdoğan Erol Erdoğan (d. 1969, Boyabat), Türk yazar, siyasetçi, ilahiyatçı-sosyolog. Boyabat'ın Cuma Kayalı (Gürlen) köyünde doğan Erdoğan, ilk okulu burada okudu ve ardından 1989 yılında İstanbul İmam Hatip Lisesi’nden mezun oldu. Lisans eğitimini Marmara Üniversitesi İlahiyat Fakültesinde tamamlayan Erdoğan, daha sonra Sakarya Üniversitesi Sosyoloji Bölümünde yüksek lisans yaptı. Nida-İlahiyat, Mavikuş Çocuk, Şehrengiz Edebiyat, Yeni Dünya, SPD (Sosyal Politikalar) dergilerinin yazı işleri ve yönetmenlik görevlerini yürüttü. Ay Vakti, Bengisu, Tohum, Millî Şuur, Tütün dergilerinde yazılar yazdı. Ardından Çanakkale Savaşları yayıncılığı yapan Yarımada Yayınları'nı kurdu. Türkiye'deki eğitim sistemi üzerine yazıları Milli Gazete, Yeni Şafak, Radikal ve Yeni Birlik gazetelerinde yayımlandı. Erdoğan, televizyon ve radyo programlarında güncel siyasi ve toplumsal konuları yorumlamakta, söyleşilerde bulunmaktadır. Erol Erdoğan, halen Argetus Araştırma ile Minika Go ve Minika Çocuk dergilerinin yayın danışmanlığını yapıyor. Eğitim, çocuk ve gençlik politikaları üzerine çalışmalar yürütüyor. - İnsan Mevsimi: Erdoğan'ın anılarından esinlenerek kaleme aldığı ilk kitabı İnsan Mevsimi, 2013'te İz Yayıncılık'ın sanat-edebiyat dizisinden çıktı. - Oruç Mevsimi: Anadolu sosyolojisindeki oruç algısının zamana göre evrelerini ele aldığı Oruç Mevsimi, serinin devamı şeklinde 2016'da yayınlandı. - Çocuk Oyunları: 1997’den beri derlediği çocuk oyunlarının bir kısmının yer aldığı kitap seti, İBB Kültür A. Ş. tarafından 2014'te yayınladı. - Oyun Sözü: Trakya ve Batı Trakya'da oyunlarda kullanılan sayışmaca, tekerleme ve mani türü sözleri araştırarak derlemeler yaptı. Bu çalışmayı Oyun Sözü adıyla 2017'de kitaplaştırdı ve on bölümde belgeselleştirdi. - Günbegün: 2017'de günlüklerinden oluşan yazı dizilerini Günbegün kitabıyla yayınladı. - Saklambosi: Oyun tekerlemelerinden yola çıkarak hazırladığı sosyoloji, etimoloji, edebiyat türü yazılarından oluşan Saklambosi kitabını 2020'de yayınladı. Fazilet Partisi'yle siyasete başlayan Erdoğan, partinin Anayasa Mahkemesi tarafından kapatılmasının ardından Saadet Partisi’ne katıldı ve İstanbul İl Başkanlığı görevini yürüttü. 2010 yılında Numan Kurtulmuş'la birlikte Halkın Sesi Partisi'nin kurucuları arasında yer aldı ve genel başkan yardımcısı oldu. Partinin feshedilmesi ile birlikte aktif siyaseti bıraktı. Ayrıca Millî Gençlik Vakfı ve ÖNDER'de çeşitli görevlerde bulundu. Università degli Studi Niccolò Cusano L' Università degli Studi Niccolò Cusano (UNICUSANO) Roma'da bulunan özel bir üniversitedir. 2006 yılında Stefano Bandecchi tarafından kurulmuştur. Üniversite büyük bir kampüs bulunmaktadır (Via Don Carlo Gnocchi 3, 00166 Roma). MC Eiht Aaron Tyler (d. 22 Mayıs 1967, Compton, Kaliforniya), sahne adıyla MC Eiht, Amerikalı rapçi. Compton's Most Wanted ve The Warzone gruplarının bir üyesidir. MC Eiht adını KRS-One adından esinlenerek almıştır. Eiht, Compton's Most Wanted grubunun bir üyesi olarak Batı Yakası'nda şöhrete kavuştu. Grubun artarak devam eden başarısı 1992'de çıkan "Music to Driveby" ile zirve yaptı. Eiht, "Menace II Society" adlı filmde rol aldı ve film müzikleri albümüne de bir şarkıyla katıldı. Ana karakterin talihsiz düşüşünün Amerikan şehir hayatının patolojik durumlarıyla anlatıldığı "Streiht Up Menace" adlı şarkı, birçok eleştirmen tarafından Eiht'in "magnum opus"u olarak kabul edilmektedir. Filmin başarısının ardından solo kariyerine adım atsa da, kendi adına çıkardığı "We Come Strapped" ve "Death Threatz" albümlerinde ona Compton's Most Wanted eşlik ediyordu. 1997'de çıkardığı "Last Man Standing" albümünün ardından şirket değiştirdi ve iki yıl sonra "Section 8"i Priority Records'tan yayınladı. Eiht 2000'li yıllarda çok kez plak şirketi değiştirdi. 2004'te Spice 1 ve 2006'da Brotha Lynch Hung ile birer ortak albüm çıkardı. 2004 yılı içerisinde çıkışını gerçekleştiren adlı video oyununda "Ryder" lakaplı karakteri seslendirdi. Farklı şirketlerden albümler çıkarmayı sürdüren Eiht, Compton's Most Wanted ile albümler yapmayı da sürdürdü. Snoop Dogg'un öncülüğünde Goldie Loc ve Kam ile birlikte The Warzone grubunu kurdu. Snoop Dogg'un 2006'da çıkan "Tha Blue Carpet Treatment" albümündeki "Candy (Drippin' Like Water)" parçasında birlikte yer aldılar. 2009'da DJ Premier'in sahibi olduğu Year Round Records şirketi ile anlaştı. Avusturyalı prodüktör Brenk Sinatra ile çalışmalar yaptı. "Which Way Iz West" adını taşıyan albümü, 2010'da duyuruldu. Bu arada "good kid, m.A.A.d city" albümündeki "m.A.A.d City" adlı parçada Kendrick Lamar'a eşlik etti. 4 Ocak 2013'te "Keep It Hood" adlı EP'yi kendi şirketi Blue Stamp Music'den yayınladı. Yedi şarkıdan oluşan EP'deki tüm altyapılar Brenk Sinatra tarafından hazırlanırken, DJ Premier şarkılarda scratch'leriyle yer aldı. Sanatçının 13. stüdyo albümü "Which Way Iz West", Year Round/Blue Stamp etiketiyle 30 Haziran 2017'de piyasaya çıktı. Hüseyin Nazım Başlamışlı Hüseyin Nazım Başlamışlı, Türk bürokrat. 1953 ile 1954 yılları arasında Menemen kaymakamlığı, 1958 ile 1960 yılları arasında Çankırı ve 1966 ile 1968 yılları arasında Çorum valilikleri yapmıştır. Merkez Valisi olarak görev yaprken kendi isteği ile 20 Mayıs 1981 tarihinde emekli olmuştur. Geising Geising, Almanya'da Saksonya eyaletinde yer alan bir kasabadır. Nüfusu 31 Aralık 2010 sayımlarına göre 3,145 kişidir. Gernrode Gernrode, Almanya'da Saksonya-Anhalt eyaletinde yer alan bir şehirdir. Nüfusu 31 Aralık 2010 sayımlarına göre 3,710 kişidir. Hidayet Can Ã–zcan Hidayet Can Özcan (d. 10 Kasım 1981; İstanbul, Türkiye), Türk müzisyen. Müzik hayatına 90'lı yıllarda piyano ile başladı, ilerleyen senelerde telli enstrümanlara ilgisi artmaya başlayınca akustik ve elektro gitar üzerinde yoğunlaştı, 1999-2000 yılları arasında kurduğu grubuyla ilk ciddi çalışmalarına Lider Gitarist olarak başladı, Thrash ağırlıklı parçalar ile ilk kez sahneye çıktı, grup beste çalışmalarına başladıktan kısa bir süre sonra anlaşmazlıklar nedeni ile dağıldı. 2000-2006 yılları arasında grubunun dağılması ile birçok grupta lider gitar olarak görev aldı. 2006 yılının sonlarında kendi vokale geçmeye karar verdi, bunun için yine kendi çevresinden oluşturduğu kadrolar ile gruplar kurdu. 2007 senesinde 80 Kalibre grubunu kurdu. 2008 yılında ilk albümü "Kurtul Zindanından" yayınlandı, bu albüm sonrası yakalanan maddi başarı ile 2009 yılında "Stüdyo Azazel" i devralarak "Kalibre Müzik" ismi ile çalışmalarını daha rahat devam ettirebileceği bir stüdyo açmış oldu. 2011 yılının başlarında 2MT Prodüksiyon ile anlaşarak grubu 80 Kalibre ile albüm sözleşmesi imzaladı. Bu sene içerisinde Vigier ve Kustom firmalarının endorsement kazanan sanatçılarından oldu.Bu süreç boyunca çalışmalarına 80 Kalibre ile devam ederken birçok yan projede çalışmış ve halen çalışmalarına 80 Kalibre grubu ile devam etmektedir.80 Kalibre`nin yanı sıra grubun gitaristi Selim Işık'ın kendi albüm ve konserlerinde solist olarak yer almaktadır.2015 yılında 80 Kalibre'nın 2MT prodüksyon ile yollarını ayırdıktan sonra Şubat 2016'da yeni stüdyo olan Metropolist Müzik'i devralmıştır. AÄŸula Ağula- Kaç Hayat Gizliyoruz Kendimizde, Kaç Hayatı Susuyoruz, Sibel K. Türker’in'ın 2007 yılında Doğan Yayıncılık'tan çıkardığı öykü kitabıdır. Yazarın üçüncü öykü kitabı olan eser, “"Türk öykücülüğünün yeni kuşağının ulaştığı düzeyi başarıyla örneklediği, dili ve anlatım biçimiyle olgun bir öykü toplamı olduğu"" gerekçesiyle 2006 yılı Haldun Taner Öykü Ödülü’ne layık bulunmuştur. Sukotay Sukhothai Bangkok'un 427 km kuzeyinde yer alan bir Tayland şehridir. 6,596 km2 genişliğinde bir alana sahip olan şehir geçmişte antik Sukhothai krallığının başkentiliğini yapmıştır. 1238 yılında kurulan şehir yaklaşık 140 yıl boyunca Siam İmparatorluğunun başkenti olmuştur. Önemli bir ticaret merkezi haline gelen şehirde çok sayıda tapınak ve saray inşa edilmiştir. Sukhothai bu görkemli dönemin ardından 1378 yılında rakip Ayutthaya krallığı tarafından işgal edilmiştir ve Siam imparatorluğunun başkenti Ayutthaya şehri olmuştur. Antik şehrin görkemli günlerinden geriye kalan yapılar Sukhothai Tarihi Parkı ismi altında koruma altına alınmıştır. UNESCO Dünya Mirasları listesine dahil olan bu park Tayland'ın en önemli turist bölgelerindendir. Şehir ayrıca her yıl düzenlenen ve en önemli Tay festivallerinden olan Loi Krathong'un en görkemli şekilde kutlandığı yerlerden birisidir. Grabow (Elde) Grabow, Almanya'da Mecklenburg-Vorpommern eyaletinde yer alan bir şehirdir. Nüfusu 31 Aralık 2010 sayımlarına göre 5,859 kişidir. Similan Adaları Similan Adaları Güney Tayland'da Andaman Denizi açıklarında bulunan takımada grubudur. Phang Nga vilayetine bağlı olan adalar milli park statüsünde koruma altına alınmışlardır. Similian Malay dilinde 9 anlamına gelir. Similan grubuna dahil olan adaların isimleri Ko Bon, Ko Bayu, Ko Similan, Ko Payu, Ko Miang, Ko Payan, Ko Payang, Ko Huyong, Ko Bon ve Ko Tacha'dır. Ko Similan grubun en büyük adasıdır. Similan adaları Tayland'ın en ünlü dalış turizmi merkezlerindendir. Dünyanın en iyi dalış alanlarından olarak kabul edilen bölge her yıl binlerce dalış ve şnorkel meraklısını ağırlamaktadır. Adalara genelde Khao Lak veya Phuket gibi turist merkezlerinden düzenlenen tekne turları ile ulaşılmaktadır. Adalar yağmur ormanları ile kaplıdır. Buralarda yaşayan memeli, kuş ve sürüngenleriyle zengin bir canlı hayatına ev sahipliği yapmaktadır. Granit Xhaka Granit Xhaka (27 Eylül 1992, Gnjilane), Kosova asıllı İsviçreli millî futbolcu. Premier League ekiplerinden, Arsenal'da forma giymektedir. Futbola, ağabeyi Taulant Xhaka ile birlikte Concordia Basel takımında başlamıştır. Xhaka kardeşler, 2002 yılında FC Basel kulübüne transfer olmuşlardır. Granit Xhaka, Basel'in çeşitli yaş gruplarında forma giymiş ve 2010 yılında A takıma yükselmiştir. 2012-13 futbol sezonu başında Bundesliga takımlarından Borussia Mönchengladbach takımına transfer olmuştur. 25 Mayıs 2016 tarihinde, 30 Milyon Pound karşılığında Arsenal takımı ile sözleşme imzalamıştır. İsviçre'nin çeşitli yaş grubu takımlarında başarıyla forma giymiştir. 2007 yılında Dünya Şampiyonu olan İsviçre U17 takımında yer alan önemli oyunculardandır. 4 Temmuz 2011 tarihinde Wembley Stadyumunda İngiltere karşısında ilk defa A takım düzeyinde İsviçre forması giymiştir. Sokullu Mehmet Paşa Darülkurrası Sokollu Mehmet Paşa Darülkurrası, 1579 yılında Sokollu Mehmet Paşa'nın isteği üzerine Mimar Sinan tarafından Eyüpsultan'da inşa edilen darülkurra. Dârülkurrâ, sahanlıklı, sivri kemerli, baklava başlıklı, ikisi gömme dört sütundan meydana gelen kubbeli bir giriş revakı ile tromplu bir kubbeyle örtülü, kare planlı tek bir mekândan ibarettir. Giriş kapısının üstünde yer alan iki satırlık kitâbeden 987’de (1579) İsmihan Sultan adına yaptırıldığı anlaşılmaktadır. Bu tarih aynı zamanda Sokullu Mehmed Paşa’nın öldürüldüğü yıldır. Ulaşım için Eyüp Sultan Camii'nin avlusundan geçilen yapının mülkiyeti Vakıflar Genel Müdürlüğündedir. Günümüzde Eyüp Sultan İlim Kültür ve Hizmet Vakfı'na tahsis edilmiştir. 1961-1962 yılları arasında restorasyonu yapılan darülkurra hâlâ iyi durumdadır. "Yer, mekân, ev" gibi anlamlara gelen "dar" ile "okuyan" anlamındaki "kari" kelimesinin çoğulu olan "kurra" kelimelerinden meydana gelen "Dâru'l-Kurra", Kur'an-ı Kerim'in öğretildiği, bir bölümünün veya tamamının ezberletildiği ve kıraat vecihlerinin talim ettirildiği mektepler için kullanılmıştır. Cami, mescit gibi yerlerin hemen yanında bulunurlar. Bazı Müslüman devletlerde bu müesseselere "Dâru'l-Kur'an" ve "Dâru'l-Huffaz" gibi isimler de verilmiştir. Britanya Açık Britanya Açık profesyonel golfün en eski büyük turnuvasıdır. Amerika Birleşik Devletleri ve Meksika sınırları dışındaki golf turnuvalarından sorumlu olan R&A tarafından düzenlenmektedir. 1979'dan bu yana, temmuz ayının üçüncü cuma gününe denk gelen haftasonu oynanmaktadır. Britanya Açık (anlam ayrımı) Britanya Açık şu anlamlara gelebilir: Erkekler büyük golf turnuvaları Erkekler büyük golf turnuvaları profesyonel golfteki en saygın dört turnuvadır. Nisan ayının ikinci haftası oynanan Masters Turnuvası'na Augusta National Golf Club ev sahipliği yapmaktadır. Amerika Açık haziran ayının üçüncü haftası ABD'de düzenlenmektedir. Temmuz ayındaki Britanya Açık, ABD sınırları dışında oynanan tek büyük turnuvadır. Yılın son büyük turnuvası olan PGA Şampiyonası ise Britanya Açık'tan dört hafta sonraya denk gelmektedir. BeÅŸik - Sivritepe Beşik – Sivritepe, Çanakkale İl merkezinin güneydoğusunda, Yeniköy'ün yaklaşık 2 km. güney-güneybatısında yer alan bir höyüktür. Tepe, Beşige Burnu'nun kuzeyinde bulunmaktadır. Uzun bir dönem Beşiktepe olarak bilinmiştir. Troya ile ilgili birçok yayında sözü geçen höyük, Troya Savaşı kahramanlarından birinin mezar anıtı olarak tanıtılmıştır. Tepede 19. yüzyıl sonunda Schliemann tarafından, tümülüs'teki mezar odasına ulaşmak amacıyla kazılmıştır. Daha sonra 1924 yılında W. Dörpfeld tarafından kazılmıştır. Esas kazılar 1983 yılından itibaren Manfred Korfmann başkanlığında Beşik - Yassıtepe Höyüğü ve Beşik – Mezarlık kazılarıyla birlikte 1981 yılına kadar sürdürülmüştür. Tümülüsün bulunduğu yerdeki ana kayanın kuzeydoğu ve kuzey kesiminde küçük bir köy yerleşmesi vardır. Fakat üste yapılan mezar tepesi çalışmalarında tabakalar büyük ölçüde tahrip edilmiş, günümüze 10–60 cm. kadar bir kültür dolgusu kalmıştır. Bu tahribat nedeniyle bir tabakalanmadan söz edilmemektedir. Belirtilen tahribata bağlı olarak bir mimari saptanamamaktadır. Çanak çömlek buluntusu, yerleşmenin basit bir balıkçı köyü olduğu izlenimi vermektedir. Çok sayıda midye ve istiridye kabuklarına rastlanması bu izlenimi desteklemektedir. Ele geçen çanak çömlek el yapımı, kahverengi, siyah ve sarımsı yüzey renginde ve açkılı mallardır. Bezeme olarak boya bezeme, çivi ve çok küçük bir grupta açkı bezeme görülmektedir. Helenistik Dönem'e tarihlenen yerleşmede Akhilleus adına yapılmış bir anıt olduğu düşünülmektedir. Kazı başkanı bu düşüncesini, hemen yakındaki Beşik - Yassıtepe Höyüğü'ne, surla çevrili küçük Arkaik Çağ yerleşmesine bağlamaktadır. Tümülüsün kenarında belirlenen basamağın, anıtın çevresinde ana kayanın oyulması ve 6 dönümlük bir alanın yaklaşık olarak 1,3 metre alçaltılmasıyla meydana geldiği belirtilmektedir. Öte yandan tümülüsün çevresi moloz taşlarından bir duvarla (krepis) çevrilmiştir. Daha sonra kil, toprak ve taş yığılarak bir tümülüs oluşturulmuş, üstü taşlarla kaplanmıştır. Böylece bu kaplamayla uzaktan beyaz bir koni gibi görülmektedir. Tümülüs dikkatli, ölçülerek ve sıkça kontrol edilerek ve ustalıkla yapılmıştır. Tümülüsün altında kalan ilk yerleşmenin çanak çömlek benzerliklerine dayanılarak Kumtepe Höyüğü Ia tabakasıyla çağdaş olduğu belirtilmektedir. Buna göre yerleşme MÖ 4800 – 4000 yılları arasında iskan edilmiş görünmektedir. Yamashita Tomohisa Tomohisa Yamashita (山下 智久 Yamashita Tomohisa, 9 Nisan 1985) bilinen lakabı ile Yamapi, Japon idol, aktör, şarkıcı ve eski NEWS üyesi. 1996 yılında, 11 yaşında Japonya'nın en ünlü erkek idol ajansı Johnny & Associates 'e katıldı. 2004 yılında NEWS grubu ile debutunu yaptı. Solo sanatçı olarak debutunu ise, 2006 yılında oynadığı dizi Kurosagi'nin tema parçası "Daite Senorita" ile yaptı. Meiji Üniversitesi'nden 2008 yılın sonlarında derece ile mezun oldu. İlk solo albümü "Supergood, Superbad" 26 Ocak 2011 yılında yayınlandı. Daha önce yayınladığı her yapım gibi, bu albümde Oricon Haftalık Müzik Listesi'ne 1. sıradan giriş yaptı. 7 Ekim 2011 yılında, NEWS'ten ayrılacağı dedikodularını yalanlamasından kısa bir sonra gruptan ayrıldı. 6 Ocak 2012 yılında, "I Texas" parçasını Warner Music Japan altında yayınladı. Bir animenin kapanış şarkısı olarak "Love Chase" tekliğini ardından ise ""Ero"" albümünü yayınladı. Son olarak SMAP üyesi Katori Shingo ile TBS'nin yeni dizisi MONSTERS için THE MONSTERS ikilisini oluşturdular. İlk haftasında 160.000 satan The Monsters, Oricon'a ilk haftasında 1. sıradan giriş yaptı. MONSTERS şarkısı, Yamapi ve Katori Shingo tarafından bizzat yazıldı. 2012 Ocak'ından Mart'ına kadar Route 66 rotası üzerinden Amerika'yı bir uçtan bir uca dolaştı. Program NTV'de Yamashita Tomohisa Route 66: Tatta Hitori no America (山下智久・ルート６６～たったひとりのアメリカ) adı altında yayınlandı. 6 Nisan 2012'den beri Tokyo FM'de "Yamashita Tomohisa Cross Space" programını sunuyor. Yamapi, Funabashi, Chiba'da doğdu. Annesi ve babası o ve kız kardeşi Rina çok küçükken ayrıldı. Babası evi terk etti ve iki kardeş anneleri tarafından yetiştirildi. Orta okulda, Chiba'dan Tokyo'ya gelecek planları için taşındı. Horikoshi Gakuen (Horikoshi Lisesi. Birçok J-idol oradan mezundur.)'den 2004 yılında, sanat bölümünden mezun oldu. Horikoshi'de, KAT-TUN'un rapçisi Koki Tanaka, Koike Teppai ve yakın arkadaşlarından Shirota Yu ile sınıf arkadaşıydı. Daha sonra, Meiji Üniversitesi'ne kabul edildi ve bir sömestr geç olarak Ekonomi alanında derece ile mezun oldu. Yamapi, Takizawa Hideaki'nin televizyondaki dizisinden ilham alarak, Johnny's'e başvurusunu göndermiştir. Taulant Xhaka Taulant Xhaka (d. 28 Mart 1991 Basel, İsviçre), İsviçre asıllı Arnavut millî futbolcudur. Kiralık olarak Grasshopper takımında forma giymektedir, bonservisi FC Basel kulübündedir. Granit Xhaka'nın ağabeyidir. Veri merkezi Veri merkezi ( datacenter), bilgisayar sistemleri ile telekomünikasyon ve veri ambarı sistemleri gibi ek sistemleri barındıran bir tesistir. Sunucu odası veya sistem odası olarak da adlandırılan bu tesisler işletmelere ait sunucu ve veri ambarlarının bulunduğu alanlardır. Veri merkezleri genel olarak iki kategoriye ayrılır:özel veri merkezleri ve İnternet veri merkezleri. Özel veri merkezleri sadece bir kuruluş tarafından kendi hizmetlerinde kullanılır. İnternet veri merkezleri ise üçüncü şahıslara hizmet verir. Veri merkezlerinde işlenen ve