pasta… Benim serüvenim de yapılmaya başlandığım andan insanları sevindirinceye kadardı. Siparişi verenlerden bir tanesi, belli ki sevgilisi olacak, Alay 3 beni almaya geldiğinde gözündeki mutluluğu hiçbir şeye değişemem. Patrona, bana bakarak, “Ellerinize sağlık tam da istediğimiz gibi bir pasta yapmışsınız” dediğini duyduğum an yaşama amacımın insanların en özel anlarında onları mutlu etmek olduğunu anlamıştım. Ben buyum ve bu olarak kalacağım. Bir pasta gördüğünüzde aklınıza ben gelirsem ne mutlu bana. Sizleri o mutlu günlerinizde bir miktar daha mutlu edebilirsem amacıma ulaşmış sayacağım kendimi. Bir sonraki pasta yiyişinize kadar hoşça kalın… Hasretinden Prangalar Eskittim "Haberin var mı taş duvar?" Küçüklüğümden beri babam böyle söyler hep. Ve ardından annemle birbirlerine bakıp tebessüm ederler. Yakın bir geçmişe kadar bilmiyordum nerden geldiğini ya da ne ifade edebileceğini. Sonra bir gün bu biricik eseri karıştırırken bir de ne göreyim? Daha önce ne anlattığını hiç sorgulamadığım bir dize, hem de hiç tahmin edemeyeceğim bir bağlamda… Hapishaneden bahsediyor, aşkı anlatıyor. Şair, belli ki özlem içinde ve çok da iyi hissetmiyor. Yalnız bunları belli etmeden sesleniyor o mahzun resmin sahibine. Ben ne haldeyim, biliyor musun? Beni hala düşünür müsün ya da varlığım hala aklında mıdır, diye soruyor Arif. Sonra, fiziksel olarak memleketinin sınırları içinde olmasına rağmen, içerinin hiç de memleketi gibi, evi gibi, içten, saf, güzel ve pırıl pırıl olmadığını söylüyor bana. Ve ben düşünüyorum, insanlar var, tuzağa düşürülmüş; insanlar var, haksızlığa uğramış; insanlar var, yok yere hayatı karartılmış. Yalnız ayaktalar ve yaşamaya devam ediyorlar. Seviyorlar, özlüyorlar, inanıyorlar, aşkı düşünüyorlar. Ya biz dışarıda olanlar? Biz de fiziksel olarak dışarıdayız yalnızca. Sevemiyoruz, beğenmiyoruz, lanet ediyoruz. Asıl biz tutukluyuz ve bir şey yokmuş gibi, hayat buymuş ve bu olmalıymış gibi davranıyoruz. Biraz daha bilinçli olanlar olarak, kendimizi bir güzel avutuyoruz ve birçoğumuz, umursamadan tutsaklığı bir güzel ayrılıyoruz dünyadan. Orda yaşamış olanlar ya da yaşayanlara göre Çukurova bu anakaradan değilmiş gibi sanki. Yani dışarıdan gören bir çift göze ve Ahmed Arif’in gözlükleriyle oraya bakan birine göre böyle. Sanki bir ada misali, kendi başının çaresine bakıyor Çukurova. Adeta bir çöl hem de medeniyetin doğduğu, yeşilin maviden çok olduğu Mezopotamya aynı zamanda. Hem yavru vatanımız hem tahıl ambarımız hem de biricik İstanbul’umuz gibi. Yalnız bana insanı hep mahzun gelir. Kendi kendilerini büyütmüşler, kendileriyle o toprakları büyütmüşler, tütünden temel, pamuktan çatı yapmışlar evlerine. "Toprak hem kundakları hem kefen bezleridir" der, Ahmed Arif ve açıkça Çukurova’nın nasıl Çukurova olduğunu anlatır. Gidecek yeriniz yoksa ya da dönüş yolunuz tıkalıysa daha sıkı sarılırsınız olduğunuz yere; daha çok sever, daha çok kızarsınız ama annenizmiş, yavrunuzmuş gibi davranırsınız. Çok da farkı yok ya, vatan bu, memleket bu, hem sizi dünyaya getirir hem de sizinle yeniden doğar. Okuduğum her şiirde aşkı görmem çok mu garip yoksa yalnızca insan olduğum için mi bu böyle? Sanırım duygularımı yoğun yaşıyorum, onun da bir katkısı olmalı. Gerçekten “kahpe yalana” ya da “haldan anlamaz”a anlatabilir misiniz birini ve bir şeyi? Kahpe yalanın vicdanı ya da anlayışı yoktur, bu konuda hemfikiriz sanırım. Yalnız bir kişi nasıl olur da halden anlamaz? Diyeceğim odur ki ya insan değildir ya da insanlığını biz göremiyoruzdur. Birini düşünün, hadi olmaz ama her şeye sahip olsun; birini daha düşünün, canı hariç kaybedecek hiçbir şeyi olmasın. Şimdi her şeye sahip olan biri nasıl olur da hiçbir şeyi olmayan birini anlayabilir gibi fıldır fıldır düşünceler dönüyor benim de kafamda. Eğer siz de bir gün hiçbir şeye sahip olmayanın uğruna, sahip olduğu her şeyden vazgeçen birini görürseniz ya da duyarsanız “haldan anlamayan”ın aslında olamayacağını bilirsiniz. Ve ne görmüşsünüzdür aslında ne de öğrenmişsinizdir bunu. Yalnızca bilirsiniz. Daha doğrusu hatırlamışsınızdır. Sizi insan yapmak için bir bir atılan ilmeklerden biridir bu da yalnızca, onun için bilirsiniz ve kimseye de açıklayamazsınız aslında. Lidya Ercan Sanat Silahtır Savaş; dünya tarihinin en karanlık ve acımasız olaylarından biridir. İnsanın içindeki duyguların açığa çıkma olayıdır. Bir tarafta acımasızlık, hırs ve açgözlülük; diğer tarafta sefalet, mücadele ve direniş. Hepsinin üstünde ise umut. Yaşam umudu, zafer umudu, direniş ve gelecek umudu... Yüzyıllardır insanlığı ayakta tutan umut. Varolmak için temel ‘’gıda’’... Yakın tarihimizin en kara lekelerinden biri İkinci Dünya Savaşı ve en çarpıcı olaylardan biri Leningard Kuşatması. Nazilerin şehri kuşatıp Hitler’in değimiyle ‘’St. Petersburg dünya yüzünden silinmeli.’’ üç buçuk yıl süren kuşatmada 1.5 milyon insan açlıktan ölmüş, 1.5 milyon kişi şehri terk etmiş ve kuşatma sona erdiğinde geriye sadece 700.00 kişi kalmıştır. Peki bunların hepsi yaşanırken, zorlu bir kuşatmanın altında savaş ve açlıkla mücadele ederken insanlığı ayakta tutan neydi? Bunca dayanılmaz koşul altında, açlıkla, soğukla, bombardıman ve ölümlerle dolu günlerde halkı ayakta ne tuttu? Umut... Umut ve mücadele ruhu. Sarah Quigley’in ‘’Orkestra Şefi’’ romanı: Ölüm ne kadar yakın olursa olsun, hatta nefesini ensemizde hissediyor olsakta, tutunacak bir umudumuz var ise; dimdik ayakta kalabilecek gücümüz de vardır mesajını veriyor. O inanılmaz koşullarda önemli olan bir şeylere tutunmak ve tüm Leningard halkı da bir senfoniye bel bağlıyor, sanki onları hayatta tutacakmış gibi... Meşhur Şoştakoviç’in Leningrad’a adadığı 7 senfonisi; çok zor şartlar altında, açlıkla ve ölümle boğuşarak, müziğe tutunarak halkına umut ve moral vermek için bestelenen bir yapıt. Okudukça zihnimizi zorlayan olaylar; keman sanatçısı Nikolay’ın dediği gibi ‘’Böylesi bir sıkıntının ortasında, bu çapta senfoni bestelemek mucize sayılır.’’ Orkestrayı yöneten Karl Eliaseberg’in sözüyle ise ‘’Mucize değil çılgınlık.’’ Bombalarla parçalanan insanlar, açlıktan bir deri bir kemik kalanlar, yurdundan edilenler...Gördükleri karşısında elleriyle yüzünü kapatan Elias’ın dediği gibi ‘’Böyle bir manzara karşısında sanat ne işe yarardı? ‘’ Oysaki insan ruhunun en temel özelliği: umudu devamlı beslemesi gerektiğini, sanatın da en az su ve ekmek kadar halk için yaşamsal değeri olmasıdır. Romanda üç ana karakter bulunmakta ve bu karakterlerin üzerinden tutkunun, yurtseverliğin, açlığın, inancın ve umudun öyküsü anlatılmaktadır. İnsanlığın barbarlıkla mücadelesi işlenmektedir. Aç ve yorgun insanların müziğe tutunup çabalamaları, her şeye rağmen dilenmeleri... Çorba yapmak için kaynatılan derilerden, ısınmak için atılan hazinelere, kaldırımlardan taşan cesetlerden, yıkımla mücadeleye... 12 yaşındaki Tanya Saviçeva’nın 9 sayfalık günlüğü insanı insanlığından utandırıyor resmen. Her sayfasında tanıdığı birinin öldüğü tarihi ve saati yazmış. Sekizinci sayfada ‘’ Herkes öldü.’’ , son sayfasında ise ‘’ Sadece Tanya kaldı.’’ yazılıdır. Böylesi büyük bir trajediden, insanların umudunu ve inancını besleyen bir müziğe neredeyse tam her şey sona ermiş iken; yorgun ve yıkık bir kenti müzik ile ayağa kaldırmak... İşte bu 7 senfoninin bir simgesidir. İnsanın içindeki arayış, sanatın yıkımla mücadelesi ve en önemlisi; umudun hiçbir zaman kaybedilmemiş olması... Şartların ne olursa olsun, yaşam duygusunun yeşererek devam etmesi... Her zaman bir umut vardır. Leningard halkına kendi acılarını, açlıklarını ve bunların içerisinde en önemlisi olan kendi direnişlerini seslendiriyor bu senfoni. İnsanların kalplerine ve hazıfalarına dokunmayı başarıyor. Yitirmeye başladıkları inanç ve umutlarını silkinerek hatırlatıyor ve en sonunda Leningrad’ın düşmediğini, insanlığın hala direndiğini insanlık şavaşının göbeğinde haykırıyor! Romanda bombalar altında provalar, açlık ve soğukla mücadele ederken cepheden çağrılanlar, amatör ve öğrencilerin katılımıyla oluşturulan bir orkestradan bahsediliyor. Provalar sırasında içlerinde ölenler ve sevdiklerini kaybedenler, zar zor yeniden toplanabilen bir orkestra... Karl Eliasberg üzerinden yalnızca yorgun ve yıkık bir orkestra şefinin ve ikinci sınıf orkestrası değil, yorgun ve yıkık bir kentin de ayağa kalkışını görebiliriz. Dayanılmaz şartlar altında, açlıkla, soğukla, bombardımanlarla, yangınlarla, ölümlerle geçirilen bunca zaman; yaratıcılığın savaşa üstünlüğünün, müziğin ve umudun hayatları nasıl değiştirdiğinin hikayesidir ‘’Orkestra Şefi’’. Her zaman gelecek için umut olmalı, şartlar ne olursa olsun tutunacak bir inanç ve umut olmalı. Aksi takdirde insanlık ölür, hayat devam etse de... Ferhat Mutlu 21600806 Almira AKMAN 21402363 Önce Sağlık, Sonra Alzheimer Öncelik sıralamamız değişse de sağlık, herkes icin her daim birinciliğini koruyan bir kavram. Öyle ki ilgisini üzerinden çektiğimiz anda sağlık, nazlanıp kendini hatırlatma konusunda en ufak tereddütte bulunmuyor. Hatta sağlığımızın yerinde olduğu düzenin içine öylesine yerleşmiş, bu düzeni öylesine benimsemişiz ki burnumuz aksa bu düzenden uzaklaşıyor, halsizliğimizle olaylara seyirciliğimizden öteye geçemiyoruz. Bu gibi durumlar sağlığı yerinde olan insanlar için hayatın tuzu biberi olsa da, ne yazık ki bu denli şanslı olamayanlar da var... Bilakis yalnızsanız, önünüzdeki teknoloji oldukça gelişmiş olsa da sizi tam olarak anlayıp anlatamazken... Sizi siz yapan şeylerden, anılardan yavaş yavaş parçalar kaybediyorsanız ve belki de bir gün geriye hicbir şey kalmayacağının farkındaysanız... Alzheimer, kurbanlarını sezdirmeden ele geçiren ve onları önce toplumdan bir sonraki adımda ise en yakınındakilerden hatta kendinden bile sessizce uzaklaştıran bir hastalık. Ülkemizde ise günümüz tarihiyle hâlihazırda bu hastalıktan muzdarip dörtyüz bin vatandaşımız, onlara uzanan bir yardım eli beklerken, onların topluma kabullenmeyi çok gören, hastalığı bile tanımayan bir kesimin onları anlayabildiğini iddia etmesi ise fikrimce durumu daha içler acısı kılıyor. Hatta Alzheimerı ve hastalarını anlamaya yönelik güvenimiz zaman zaman o kadar yükseliyor ki dalga konusu haline getirip durumu yumuşatmaya çalışıyoruz. Kanımca bu yumutşatmanın affı yok hatta bu hastalıkla mücadele etmeyi, karşısında durmayı başaranlar birçoğundan üstün konuma geçiyor gözümde. Peki gerçekten anlayabiliyor muyuz bu hastalığı? Hastalığın getirdiği acının boyutunu anlayabilmek bir yana dursun, ancak zararların boyutunu algılayabiliyoruz, çünkü böyle bir hastalığı anlama potansiyeline bile sahip olmak bence başlı başına çok büyük bir psikolojik yükle baş etmeye çalışmak demek. Öyle ki nörobilimci ve yazar Lisa Genova "Unutma Beni" adlı romanında Alzheimerlı başkarakterinin etkileyici konuşmasına "Tepki gösterecek değilim ama Alzheimer hastalığını bir tür unutkanlık hastalığı olarak gorüyorsanız ögrenecek çok şeyiniz var demektir" cümlesiyle giriş yapıyor. Basit bir unutkanlığımızda afallarken bazen de kendimize bile kızarken düşünsenese, aynı sevdiğiniz ev, aynı sevdiğiniz insanlar ve yıllarla beslenmiş bir emek dağı, fakat farklı bir siz... Bir bir unutmanın acısını yaşamak geçirdiğiniz günlerin ve yerlerini insanların... Önce sevdiğiniz esyaların yerlerini teker teker karıştırmaya başladığınızı düşünürsünüz belki de. Sonra bir bir o eşyalar da silinir ve neyi aradığınızı dahi unutur hale gelirsiniz. Yüdüğünüz sokaklar arapsaçına döner ve ardından evinizin yolunu, ev icin yola çıktığınızı unutursunuz belki, sonra kendinizi. "Çok güzelsin... Sana bakıp kim olduğunu bilmemekten çok korkuyorum..." Hatta yemeyi, yaşamayı sonunda... Alzheimer hakkında iki satır yazmak ve yalnızca birkaç dakikalığına ucundan bir empati kurmak bile bana sanki devasa karanlık bir mağaranın içinde ölümü bekliyormuş hissini yaşatmaya ve hastalığın vurduğu insanı, hayatı nasıl arafa donüştürebileceğini ancak algılayabildim. Bir gün karşılaşmam ihtimal dahilinde olan bu acıları birebir yaşamanın yanı sıra bir de atlanmaması gereken bir nokta var ki bu da yok oluşunuzu izleyenlerin yaşadıkları olmalı. Değer verdiğiniz ve değer beklediğiniz bir insanın henüz kim olduğunuzu bile çıkaramaması bence bu noktada Alzheimerı iki kişilik bir hastalık haline getiriyor. Bir nevi parça parça ölüyor sevdiğiniz gözünüzün önünde, ondan bir parça, her geçen gün ortak bir noktanız olmaktan çıkıyor ve sizi bir adım daha uzaklastırıyor. Çok şanslı olduğumu hatırlayarak söylemeliyim ki bu durumu anlayabilecegim bir deneyimim olmamakla beraber, algılarım dogrultusunda sanırım şunu söyleyebilirim; Alzheimer yaşadığı doğrultuda çevresine de yaşatıyor ve sinsice tüketiyor talihsiz kurbanlarını. Yine de çözümün sorunun içinde yer aldığını düşünüyorum. Kesin bir tedavi bulunamamış olsa da, sözlerimi toparlarken umutlu olduğumu ve bu umudun yine birliktelikten geçtiğini belirtmek isterim. Her hastalıkta olduğu gibi yalnız hissetmemenin, güvende ve sevdiklerimizle olduğumuzu bilmenin küçük unutkanlıkları büyük ve derin bir hastalığa sürüklemekten ziyade, adaylarını güldüren hafif dalgacı bir iki espri seviyesinde bırakmaya yeteceğine gönülden inanıyorum. Bir de ne diyecektim... Evet, önce sağlık! Kaynakça Genova, Lisa. Unutma Beni. N.p.: n.p., n.d. Print. Zeynep İLHAN Maskeli Yazarlar Yazı yazmayı öğrendiğim günden beri aklıma gelen her düşünceyi ve hissettiğim her duyguyu kâğıda aktarmaya çalışırım. Kimi zaman bu duygu ve düşünce akışını şiirle, kimi zamansa denemelerle ve hikâyelerle sağladım. Yazdığım her satır beni daha da fazla yazmaya itiyordu. Öyle ki bazı günler tüm gecemi yazı yazmaya ayırıyordum. Millî Eğitim Bakanlığı tarafından hazırlanan Türkçe çalışma kitaplarının yazı ve şiir yazma etkinlikleri derste atlandığı zaman bile teneffüste arkadaşlarımla oyun oynamak yerine o etkinlikleri yaparak zaman geçirirdim. Yazı yazmaya olan bu aşkımı fark eden bazı Türkçe öğretmenlerimin ısrarları sonucu katıldığım birkaç şiir ve deneme yarışmasından birincilik ödülü kazanınca özgüvenim kendine gelmiş ve o heyecanla ünlü bir yazar olmanın hayallerini kurmaya başlamıştım. Ancak üniversite giriş sınavlarının stresi ve heyecanı ile benim için önemli olan pek çok şeyden feragat etmem gerekmişti. Bunların arasında en önemlisi de yazı yazmak olmuştu. Fakat benim yazı yolculuğum henüz bitmedi. Elbet bir gün yabani otlarla kaplanmış ve terkedilmiş yolu yeniden canlandıracak ve yolculuğuma devam edeceğim. Yazarların hepsi eserlerine kendilerinden bir parça ekler. İşte bu yüzden bir kitabı okumadan önce mutlaka o kitabın yazarını araştırırım. Yazarların nerede doğup büyüdüğü, nasıl bir eğitim aldığı ve nelerden hoşlandığı gibi bilgiler benim için o yazarların eserlerini anlamakta en önemli etmenlerden biridir. Şayet yazar hakkında hiçbir bilginiz yoksa eserini okumak tıpkı daha önceden hiç bilmediğiniz bir şehirde yürümeye benzer. Eğer yazarın hayatını kendinize rehber almazsanız o labirent gibi sokaklarda kaybolur ve ulaşmanız gereken yere ulaşamazsınız. İşte bu nedenle bir gün şans eseri kütüphanede karşıma çıkıveren Benim Olağanüstü Akıllı Arkadaşım adlı romanın yazarı Elena Ferrante’yi de araştırmak istediğimde çok ilginç bir şey ile karşılaştım. Dünya çapında büyük bir üne sahip olan ve iki tane önemli edebi ödüle sahip olan bu kadının gerçekte kim olduğu kimse tarafından bilinmiyordu. Bir Yazarın Yolculuğu kitabında da tam olarak yazarın bu yönü bizzat yazar tarafından incelenmiş. Yazarın neden sahte bir isim kullandığını başlangıçta anlayamamış ve tuhaf karşılamıştım. Ne de olsa bu kadar ilgi toplamış bir serinin yazarı olmak oldukça gurur verici olmalıydı. Yazarın yerinde olsa ismini avazı çıktığı kadar bağıracak milyonlarca kişi varken yazarın gerçek kimliğini bu denli koruması beni hayrete düşürüyordu. Kitapta yer alan ve yazarın yayınevi ve çeşitli insanlar ile yaptığı yazışmaları okurken yazarı daha iyi anlamaya başladım. Önemli olan duygu ve düşüncelerini nasıl aktardığındır, hangi isimle aktardığın değil. Zaten başka bir isimle ünlü eserler kaleme almış olan daha pek çok yazar var. Bu yazarların kimi erkek egemenliğinin olduğu bir dünyada sesini duyurmaya çalışan kadınlar, kimileri de zamanın siyasi baskısından özgür bir şekilde düşüncelerini kâğıda döken kişilerdi. Durum böyleyken yazarın kimliğini neden bu kadar sır gibi sakladığı daha kolay anlaşılıyor. Daha önceleri yazmış olduğum ancak yakın çevrem dışında kimseyle paylaşmadığım bazı hikâye ve romanlar vardı. Ortaokul zamanında özellikle arkadaşlarımın yoğun talepleri sonucu popüler bir internet sitesine yüklediğim bu kitaplardan biri hayatımı tamamıyla değiştirdi. Türk mitolojisi üzerine yazdığım bu fantastik roman kısa süre içinde binlerce okuyucuya sahip olup sitenin fantastik kitaplar listesinde birinci sıraya yükselmesiyle gözlerime inanamamış ve çok mutlu olmuştum. Ancak bu mutluluğum kısa sürmüştü. Gerçek ismimle yazdığım bu eseri yazarken artık eskisi gibi özgür hissetmediğimi fark etmiştim. Yazdığım her şeye kuşkuyla yanaşıyor, “Acaba beni tanıyan insanlar ne düşünür?” diye düşünmekten romanı hayal ettiğim gibi yazamıyordum. Şu an düşünüyorum da şayet tıpkı Elena Ferrante gibi kendi ismim yerine bir takma isim kullansaydım kendimi daha özgür hissedecek ve yazdığım romanı başkalarının istediği gibi değil de kendim istediğim gibi yazacaktım. Bir maskenin ardına saklanmak o zamanlar düşündüğüm gibi korkaklık değilmiş meğer. Aksine, o maske yazarın en önemli güvencesiymiş. Kaynakça: Ferrante, Elena. Benim Olağanüstü Akıllı Arkadaşım. Çev. Eren Yücesan Cendey. İstanbul: Everest Yayınları, 2016. Ferrante, Elena. Bir Yazarın Yolculuğu. Çev. Eren Yücesan Cendey. İstanbul: Everest Yayınları, 2017. Işıldayan Hayaller Hayat bizlere zaman zaman beklenmedik sürprizler yapabilir. Yaşadığımız her dakika kendimizi olağandışı ve aniden gelişen olayların içerisinde bulabiliriz. Bu tip durumlar karşısında nasıl hareket etmemiz gerektiğini bilmek, başımıza neler gelebileceğini öngörmek son derece önemli bir meziyet olsa gerek. Kino ailesinin denizin derinliklerinden çıkardığı eşi benzeri görülmemiş inci,onları umudun ışığında sürüklemiş fakat başlarına gelmedik musibet kalmamıştır.Bu içler acısı durum ve gerçekleşmeyen hayaller benim ruhumda onarılması güç yaralar bırakmıştır. Kino’nun inciyi bulduktan sonra zenginliğe kavuşacak olmanın verdiği özgüven ile birlikte Juana’yla büyük bir kilisede evlilik hayali kurmasını ve oğlu Coyotito’yu okutup, iyi yerlere getirme arzusunu hayranlık duygusu içinde, methiyeler dizerek okudum. İnciden kazanacağı parayı doğru işlerde kullanacak olması da beni oldukça mutlu etti. Çünkü parayı bulmanın verdiği heyecanla kendi benliğinden, karakterinden tavizler verebilir, bambaşka bir kimliğe bürünebilirdi ve beni de hayretler içerisinde bırakabilirdi. Şüphesiz ki hemen hemen her olayın yayılışı gibi, incinin bulunması hadisesi de tez yayılmıştı kasaba halkının arasına . Bir anda her çeşit insanın, sokaktan tanımadığı kişilerin dahi, Kino’yla bağlantı kurabilme isteği beni hiç de şaşırtmamıştı. ’Paranın kokusu hızla yayılır’ felsefesinin kendini gösterdiğini görmek, okurken yaptığım tahminimin doğru olduğumu görmek beni ender rastlanabilecek duyguların eşiğine sürükledi. Fütürist bir kimliğe büründüm bir anda adeta. Geleceğe dair kendi kendime hipotezler kurmaya başladım hiç bir etki altında kalmaksızın.Ayrıca menfaatçi, çıkar peşinden koşan insanların oluşturduğu bu kara bulutların Kino’da umutsuzluk ve endişe yaratması, herkesin biricik incinin peşine düşmesi beni de rahatsız etti. Kendimi Kino ve ailesinin yerine koyduğumda içimdeki öfke ve tedirginlik daha da artmaktaydı. Gelelim beni en çok etkileyen, yüreğimin derinliklerinde kıpırdanmalara yol açan o olaya; kesinlikle Kino’nun vazgeçmeme, tuttuğunu koparma isteği.Ne kadar zorlukla karşılaşırsa karşılaşsın mücadele gücünden en ufak boyutta bir taviz vermediğini gördüğümde, azimli ve kararlı bir duruş sergilendiğini gördüğümde sevincimden ağzım kulaklarıma vardı adeta. Kendimi çok mutlu hissediyordum. Kelimeler boğazımda düğümlenmişti sanki. Kaslarımın kasılması artmış ve vücut sıcaklığım tavan yapmıştı gördüğüm tablonun sonucunda.Kino ailesinin kötülüğün türküsüne, düşmanlığın ezgilerine kulak asmadan aile değerlerini gözeterek izlediği bu yolda hep destekleyici bir rol üstlendi yüreğimin sesi. Beni derinden yaralayan olay ise Kino’nun başına gelen felaketler zinciri oldu. Evinin yanması, inciyi ele geçirmek isteyen karanlık güçlerle boğuşması, ailesiyle birlikte güvenli ve huzurlu bir ortamda barınamamaları yüreğimi parçaladı ve kısa süreliğine acı çekmeme, ızdırap duymama neden oldu. Ayrıca inciyi sırf esnafın önerdiği fiyatı beğenmediklerinden ötürü satmamaları da içimi parçalayan diğer önemli nokta oldu. Bu okuduklarımdan sonra lokmalar boğazımda diziliyordu, iştahımın kesildiğini hissediyordum artık. Üstelik baş dönmesi de mide bulantısıyla beraber etkisini hafiften göstermeye başlamıştı.Kendimi ne kadar toparlamaya çalışsam da bir türlü başarılı olamıyordum ta ki şaşırmama neden olan olay gerçekleşene dek. Şaşırdığım ama doğru bulduğum olay Kino ve ailesinin şeytanın kötü ve karanlık etkilerinin yansıması olan bu uğursuz taştan kurtulması oldu. Kino ve ailesinin kulaklarını çınlatan umutsuzluk ve kötülüğün sesi yerini hafif ve kulağa hoş gelen bir melodiye bırakmıştı artık. Benim de içime huzur yerleşmişti bu olaydan sonra. Artık benim de yüzümde bir tebesssüm vardı yüreğimde kalıcı olmasını umduğum. Demek ki hayatta fırsat olarak görünen fakat gerektiği gibi değerlendirilmediği zaman başımıza istenmedik olaylar yaşatabilecek, bizi zora sokabilecek motifler vardır. Bu yüzden bizler de elimize geçen şansları iyi kullanmalı ve fırsat kapılarını açmaya gayret etmeliyiz. Oğuzhan Fikri Merde 21301816 Olguner 1 Simge Olguner 21302282 Türkçe 101 - 18 Başak Berna Cordan 10 Kasım 2014 KUM SAATİ Ölüm herkesi korkutan bir duygudur değil mi? Aslında yaşamak istediklerini yaşayamama korkusudur bu, zamanının yetmemesi korkusudur. Kimisi yaşlanmaktan, güzelliğinin gitmesinden korkar, kimisi de zamanının tükendiğini fark ettiğinden korkar. Küçükken hep büyümek isterdik, büyüyüp kendi ayakları üstünde durmak. Hep arkadaşlarımızla yaşımızı yarıştırır, büyük olmakla hava atardık.“ Ben senden tam iki ay büyüğüm!” hangimiz yapmamıştır ki bunu? Oysa ne vardı ki büyüyecek? Çocukken her şey daha güzel değil miydi? En büyük derdimiz arkadaşımızın daha güzel oyuncakları olmasıyken biz büyümek istedik. O zaman farkında değildik çünkü büyüdükçe hayallerimizin küçüleceğinden. Çocukken karanlık bir şeyi boyalarımızla boyayıp rengârenk yapabiliyorken büyüdüğümüzde o karanlıkla savaşmamız gerektiğini bilmiyorduk. Zamanın hızlıca akmasını isteyip büyümenin hayallerini kurarken, şimdi zamanın yavaşlamasını istiyoruz. Peki, ya şu an bile bunu istiyorken ilerde zamanın durmasını mı isteyeceğiz? Beni bu duygulara sürükleyen Cahit Sıtkı Tarancı’nın dizeleri oldu. Çocukluk şiirinde o kadar içten anlatmış ki çocukluğuna olan özlemini, bir çocuğun gözünden hayatın güzelliği, o çocuğun nasıl olan bitenden hiç haberinin olmadığını ve bu umursamazlığın verdiği rahatlığı o kadar güzel yazmış ki bu dizelerle: “Uçurtmam bulutlardan yüce, / Zıpzıplarım pırıl pırıldır. / Ne güzel dönüyor çemberim; / Hiç bitmese horoz şekerim!”(178); insanın tekrar çocuk olası o horoz şekerini tekrar yiyesi geliyor. Ama Cahit Sıtkı’nın şiirlerinde gördüğümüz sadece Olguner 2 çocukluğa özlem değil geçmişe özlem. Gençliğinin uçup gittiğini ama yeni baştan o gençliğini yaşamak istediğini görüyoruz nerdeyse her şiirinde. Bunu bazen ilk sevgiliye, bazen dostlarına bazense hatıralarına olan özlemini anlatarak yapıyor ama her seferinde de okuyana iliklerine kadar yaşama isteğini hissettiriyor. Cahit Sıtkı için ölümü en iyi anlatan şairlerden biri derler ve şiirlerinde genel olarak bir karamsarlık olduğundan bahsederler, ben buna katılmıyorum bence o, yaşamı en iyi anlatan şair. Yaşamı öyle bir anlatıyor ki her boş geçen saniyesi için pişmanlık duyuyor insan. Daha çok yaşamak, tek bir gün bile eksilmesin penceresinden istiyor. Bir kum saati gibi düşünün hayatı, durdurabilmenin mümkün olmadığı devamlı akıp giden ve eninde sonunda o kum tanelerinin biteceğini bildiğiniz. Bir sonun olduğunu bilmek korkutur insanı. Ya yaşamak istediklerin bitmeden o son kum tanesi düşerse? Yaşlandıkça her an düşen sanki o son kum tanesiymiş gibi yaşamaya başlarız. Cahit Sıtkı’nın deyimiyle her doğan gün bir dert olur, çünkü o artık bizim için yeni bir gün değil ömrümüzden azalan bir gündür, ölüm sanki her an başının ucundaymış gibi. Yaşlanmak hakkında henüz bir fikrim olduğu söylenilemez ama şiirleri okurken yaşlılık duygusunu tam anlamıyla hissedebildim. Aynaya baktığında gördüğün insanın sana bir yabancı gibi gelmesiymiş yaşlılık. Yaşadığın o hatıraları yüzündeki çizgilerde, saçlarındaki beyazlarda görmekmiş. Gördükçe de ilk aşkının hatıralarına, bir zamanlar senin sürekli yanında olan dostlarının hatırana bile yabancılaşmakmış. Dostlarınla yollarının ayrılmasını izlemek o yalnızlığı iliklerinde kadar hissetmekmiş yaşlılık. Geçen zamanı geri getiremiyoruz ne yazık ki o kum saati ters çevirmek imkânsız bizim için. Durdurmak da mümkün değil ama kalan günlerin boşa geçmemesi bizim elimizde. Sanırım bu şiir kitabını okumanın bana bu yararı oldu, şairin o özlediği gençliğini benim yaşama şansımın hâlâ olduğunu fark edebildim. Henüz benim için hayatın sadece tek bir rengi var, Olguner 3 daha karanlıkla, sevdiklerimi bir bir kaybetmenin acısıyla, geçen zamanı durduramamanın çaresizliğiyle karşılaşmadım. Elbet o günler de gelecek ama o zamana kadar bunu düşünüp yaşarken ölmek yerine yaşayıp ölmek asıl yapılması gereken. KAYNAKÇA Tarancı, Cahit Sıtkı. Otuz Beş Yaş: Bütün Şiirleri / C. S. Tarancı; Derl. Asım Bezirci. Basım yeri: İstanbul : Can, 2009 Küçük Dokunuş Hangimiz istemeyiz ki başaranın en üst basamaklarına taht kurmayı ya da en mükemmel olana sahip olmayı? Herkes, hayat denilen bu uzun ve bir o kadar da meşakkatli yolda bir şeyler başarmak için didinip durur. Sınıfta en iyi olmak, en iyi üniversitede okumak, en iyi mesleğe sahip olup en iyi aileyi kurmak içindir bütün çabamız. Peki, herkes başarının anahtarına kolayca sahip olup zafer mutluluğunu öylece yaşar mı? Çoğu insan, acı çekmeden ya da başarıya giden yoldaki zorlukları göze almadan kolay yolu tercih eder. Ezbere dayalı eğitim sistemini benimsemişler olarak, içi boş ama eksiksiz söylediğimiz her şey için koca bir “aferin” alıp mükemmele ulaştığımızı zannederiz. Çocukluğumdan beri hem ailem hem akrabalarım, yaptığım küçük bir iş bile olsa beni yüceltip ne kadar zeki olduğumdan ya da mükemmel bir çocuk olduğumdan bahsedip durdular. Hayatımın her zaman “aferin” ile dolu oluşu beni günden güne şımartıp, yaşam boyunca başarıyı yakalamanın kolay olacağına inandırmıştı; ta ki Gülnur öğretmenimle tanışana kadar. Lisenin ilk yılındaydım ve her şeyde mükemmel olduğuma adım gibi emindim. Sınavlardan yüksek notlar almama rağmen ne Gülnur öğretmenim benim seviyor ne de yaptığım sunumları,ödevleri beğeniyordu. Her zaman bende bir kusur buluyor daha da uğraşmam için beni zorluyordu. Birgün, neyi yanlış yaptığımı ve neden bir türlü o “aferine” ulaşamadığımı ona sordum. Bana, başkalarından üstün olma hırsımın yanlış olduğunu ve bu hırsın beni eninde sonunda istemeyeceğim biri haline dönüştüreceğini söyledi. Başka bir deyişle, kendi kapasitemi kendim köreltiyordum ve başkalarıyla değilde kendimle yarışmam gerekiyordu. Kafamdaki o bütün eksik yapboz parçaları yerine oturmuştu. Bu zamana kadar en iyisi olduğumu düşünmem ve kendi çıtamı yükseltme kaygım olmadan yaşamam, beni asıl başarıyı elde etme hırsımdan mahrum bırakmıştı. Başarmak için gereken azmin bizi ne kadar canlı hissettirdiğini anladığımız zaman gerçek mükemmeliyete bir adım daha yaklaşmış oluruz. Beethoven’ın kafasını suya sokarak yaptığı o eşsiz besteleri ya da Van Gogh’un hayallerinin gerçekleşmemesi üzerine kulağını kesip o şaheseri yaratması gibi mükemmeli yakalama hırsından yanıp tutuşan insanlar artık günümüzde yok denilecek kadar az. Maalesef ki, bizler günlük koşuşturmanın içinde o kadar kaybolup gidiyoruz ki tüm hırsımızı, başkalarının başarısına engel olup kendimizi üste çıkarmaya yönelik kullanıyoruz. Bunun en büyük nedeni ezbere dayalı bir eğitim sisteminin içinde olmamız ve sadece tek bir perspektiften hayata baktırılmamızdan kaynaklanıyor. Tek rakibimizin yine kendimiz olduğunu anlamamız gerekir ki her seferinde kendimizi daha da ileriye taşıyabilelim. Çoğu insan kendi kapasitesinin ya da neler başarabileceğinin farkında bile değil. İnsanları, “Bunun sayısal zekası yüksek matematik okumalı” veya “Bu ülkede asla iş bulamazsın, sanatçı olma.” diyerek kaderlerini baştan yazıp, kategorilere ayırıyorlar. Kimisi bu algının etkisinde kalıp geri dönüşü olmayan hatalar yapıyor kimisi doğruyu geç de olsa buluyor ve kendi kaderini kendisi değiştiriyor. Damien Chazelle’in yönettiği Whiplash filminde, Andrew başarıyı yakalamak uğruna ​ ​bütün benliğini ortaya koyuyor; ve tüm bu hırs “İnsan kapasitesini sonuna kadar kullanmıyorsa asla başarıya ulaşamaz.” anlayışındaki profesörü tarafından körükleniyor. Herkesin hayatına-benim Gülnur öğretmenimle karışlaşmam ya da Andrew’un profesör Fletcher ile yollarının kesişmesi gibi-bizi değiştirecek insanlar birgün girecek ve küçük dokunuşlar yaparak bizi biz yapacaklar. Başarıya ulaşma yolunda göğüs gerdiğimiz tüm zorluklar, mükemmeliyete giden o hırs dolu yolun doğru olduğunu gösterirler çünkü gerçek başarı ter ve gerekirse kan ile kazanılır. KAYNAKÇA Whiplash. Dir. Damien Chazelle. Per. J.K. Simmons and Miles Teller. 2014. Film ​Unutabilme Erdemi Unutmak kavramının hecesine düşen her insanı, duyguyu ve anıyı suçlamaya, acımasızca yargılamaya eğilimlidir kalplerimiz. Peki, bazen alçaklık sıfatını yakasına iliştirdiğimiz bu 'unutmak' kavramını saygılı bir elveda olarak algılayabilmek, insanoğlu için aşılması gereken sıra dağlar mı biriktirir önünde? Haydar Ergüven'nin 'Vefa Bazen Unutmaktır' adlı deneme yazılarından oluşan kitabı, insanın zihninde kalıplaşmış aşk, dostluk ve özlem kavramlarıyla ilgili tozlu düşüncelerini eleyerek, asıl dokunulmaz olan gerçek duyguyu belki de yalnızca unutarak sahiplenebileceğimizi anlatıyor. Bu derin ve ince düşünüşü benimseyebilmek, insanın kendine dair değerlerini ve sınırlarını en ince ayrıntısına kadar tanımış ve özümsemiş olmasını gerektiriyor. Aksi takdirde nankörlükle bütünleştirdiğimiz bir unutma eylemi, sancılı düşüncelerden oluşan bir hayalet gibi peşimizi bir ömür boyu bırakmayacaktır. Hayatımızda yeri hep diğerlerinden ayrı olacak insanlar vardır, bu insanlar ya biricik aşklarımız olmuştur zamanında ya da dert ortaklarımız, dostlarımız. Gün gelir onları yanımızda göremediğimizde, belki de özlem duygusuyla ilk kez tanışmamızın nedeni olurlar. Öyleyse özlemlerimiz bizim için kıymetli insanlara duygulara ya da anılara karşılık geliyor. Peki, bizler nasıl kıyabiliyoruz özlemlerimizi tarifi imkânsız acılarmış gibi dillendirmeye? Birer acılı buhrandan ibaretseler eğer, neden unutmayı denediğimizde kendimizi benliğimize karşı nankör hissediyoruz? Bu noktada, özlediğimiz insanları unutabilmeyi hatıralarımıza suç işlemekten ziyade duygularımızın hırçın dalgalarından korumak olarak nitelendirmeliyiz. Bence benliğimize ait hissettiklerimizi zaaflarımızdan, zayıflıklarımızdan ve içi oyulmuş acılarımızdan koruma eğilimimiz bir çeşit vefa örneğidir. Bir vazgeçiş gibi görünür ilk başta, 'insan hayata kaldığı yerden hep devam etmek 1 zorundadır.' gibi meşhur fakat bencilce bir ifade ile örtülür üstü. Vefa kavramı bu durumda eğreti bile durabilir. Haydar Ergüven ''Vefa, bazen bir insanı, bir anı, bir durumu unutmaktır, o insana rağmen elbette, o ana, yaşantıya, duyguya, duruma gösterdiğimiz vefa sebebiyle.''(4) diyerek, bence 'unutmak' kavramının içinde saklı affetme erdemini vurguluyor. Ve özlem duygusunun girdabından kendi benliğimizi kavrayarak çıktığımızda, zamanında bizi terk ettiğini düşündüğümüz ve hayatımızın bir noktasında varlığımızı anlamlandıran duygular paylaştığımız insanları unutmayı tercih ederiz. Bize emanet olan başka kimseyle yaşayamayacağımızı bildiğimiz duygular kalır geriye ve hiçbir sonun, yaşanan duygunun gerçekliğini yok etmeye gücü yetmez. Bu yok etme süreci ancak insanın vefasızlığı ile başlayabilir. Tutkularımız, hırslarımız ve sahip olmaya adeta ant içmiş iç güdülerimiz, bizi kaybetmemek uğruna perişan olacağımız bir cephede savaşmaya iter. Amaç elbette kazanmaktır, insan unutmayarak meydan okuduğunu zanneder ve değer verdiği insanı bu noktada maddeleştirir. Bir insanı vazgeçilmez görüp, ilahlaştırmak yerine, o insanla paylaştığımız duyguyu koruma mücadelesine girdiğimizde, hatıralarımıza duyduğumuz saygı unutabilmenin erdemini açığa çıkarır. Ve zihnimizin en ücra köşelerinde tortulaşmış ‘unutmak’ kavramına takındığımız asi duruş, kalbimizde duyumsadığımız vefa ile kabuğunu kırmaya başlar. İnsan yalnızca kendi benliğinde hiçbir zaman kaybetmeyeceklerini belirleyebilme gücüne sahiptir fakat öylesine çevresiyle meşguldür ki, ilelebet sahip olamayacağını bildiklerine hayran kalıp, içindeki engin denizi hiç keşfetmemiştir bile. Eğer ruhumuzun engin denizlerine kulaç atmaya cesaret edebilirsek, bir müddet hırçın dalgalar bizi kıyıya çarpsa bile, çok geçmeden benliğimizin en derinlerde duygularımızı irdeleyerek eşsiz bir bilgeliğe sahip oluruz. Ve yaşadığımız özel anlardan geriye kalan duygulara sahip çıkarak, bize bu duyguları yaşatan insanları zaaflarımıza dönüştürmeden unutabilirsek; hayatımız boyunca sıcaklığına sığınabileceğimiz gerçek duyguları ruhumuzda taşırız. Bu bilge duruşa sahip bir insan için ‘unutmak’ kavramı nankörlük ve acı dolu nice sıfatlarından arınarak, artık ona yalnızca vefayı hatırlatır. Cansu ERDAL Kaynakça Ergülen, Haydar. Vefa Bazen Unutmaktır. İstanbul: Kırmızı Kedi Yayınevi, 2014. 2 BÜŞRA TUĞÇE GÜRBÜZ DÖRT DUVAR ARASINDA, DAHA ÖZGÜRCE Osman Çakmakçı’nın diyaloğundan oluşan Konuşmanın İmkansızlığı Üzerine Bir Diyalog bazı şeyleri görmemi mümkün kıldı ve beni bizim için tamamen normal ve bir o kadar da bilinçsiz gerçekleşen bir eylem olan konuşma üzerine düşümeye itti. Bu kitap ile şekillenen ve ilk başta kulağa garip gelebileceğini düşündüğüm bir düşünceyle başlamak istiyorum yazıma: Aslında hepimiz dört duvar arasında yaşıyoruz. Peki, nedir bu dört duvar, nasıl gözükür, kim tarafından yapılmıştır? Öncelikle soyuttur bu duvarlar, görüp dokunamayız biz onlara fakat algılayabiliriz çok azımızın yaptığı gibi. Kesin bir limiti vardır elbette ama iyi haber, uğraşarak genişletebiliriz sınırlarını. Sahibi biziz sonuçta. Evet, aynen bunu demek istedim. Bu duvarların sahibi yani onları inşa eden biziz; insanlar. Hem de farkında olmadığımız bir yolla inşa etmişizdir biz bu duvarları; dil ile. Dil, bizim bu içinde yaşadığımız soyut ve limitli dört duvarın ta kendisidir. Biraz kapalı konuşmuş olabilirim, açmama izin verin. Tahmin edebileceğimiz gibi her şey varlığımızla başladı. Yaratılış hikâyesine girmeyeceğim tabii ki çünkü odaklanmak istediğim farklı bir nokta var: Dünya bizden önce yani bizden bağımsız olarak vardı ve biz onun üzerine geldik. Böyle söyleyince konuyla alakalı gelmemiş olmasına karşın biraz sabırlı olmanızı isteyeceğim. Biz, Osman Çakmakçı’nın deyimiyle “bizden apayrı bir şekilde kendi şarkısını söyleyen” ve bizi umursamayan dünyaya geldik. Doğa bizden her zaman üstündü fakat biz bunu göremedik, onun şarkısını dinleme girişiminde bulunmadık bile. Kontrolümüz altına almaya çalıştık onu isimlendirerek. Bulduğumuz isimler, yakıştırdığımız adlar hep kendi algımız ve deneyimimizle sınırlıydı doğal olarak ve duvarların sınırlarını çizenler de tam olarak bunlar oldu. Fark etmedik ama varlıkları kendi algılarımızla sınırlandırdığımız bu isimlendirme ile özlerinden uzaklaştırdık ve günümüze kadar bu halini bozmadan da getirmeyi başardık. “Nasıl yani, aslında kullandığımız hiçbir kelime tam olarak gerçek anlamını karşılamıyor mu demek istiyorsun? “ diye sorduğunuzu hissedebiliyorum ve evet tastamam bunu diyorum. Konuşmamızı oluştururken kullandığımız araç olan varlıklara verdiğimiz adların yani kelimelerin aslında hiçbiri gerçek anlamı karşılamaz. Uzaktırlar ait oldukları kavramlara, dilin kaçınılmaz duvarları içindedirler ve dünyayı insancıllaştırmaya çalışmamızın bir sonucudurlar. Çok azımız aslında dilin bir dört duvar gibi sınırlı olduğunun farkındadır ve bu farkıdalıkla ilk adımı atmış olurlar özgürlüğe çünkü bu farkındalık bizi eyleme iter ve özgürlüğe yakınlaştırır. Caudwell “Özgürlük insan ilişkilerinde saklıdır.” demiştir. Yani, ancak ve ancak duvarların farkında olarak yapılan bir karşılıklı konuşmayla birbirimizi özgür kılabiliriz. Kelimeleri aktardıkça dört duvarın sınırlarını genişletebilir ve daha da özgürleşebiliriz. Ama özgürleşmek için bunlar yeterli değil tabii ki de. Öğrenmemiz gereken iki önemli kavram daha vardır: anlamak ve yenilmek. Konuşabilmemiz için anlamamız gerekir ve anlamanın temelleri kendimizi bilmek üzerine atılmıştır. Varlığımızı ve hacmimizi bilmeliyiz öncelikle ve sonrasında duyarlılığımızın farkına varmalıyız çünkü ancak duyarlılıkla anlayabiliriz. Ve bir nevi yenilmektir de anlamak, kendi egolarımız karşısında. Parçaların oturacağı çok açıktır çünkü ama egolarımız bu gerçeği kapatır. Aslında hepimiz birbirine tam olarak oturan keskin hatlara sahip parçalara benzeriz, bunları yontup yuvarlaklaştıranlar da egolarımızdır. Hoşlanmadığınız ve nefret ettiğiniz bir insanı düşünün. Şimdi biraz daha gerçekçi bakarak cevaplamanızı isteyeceğim, gerçekten neden nefret ediyor olabilirsiniz bu insandan? Egolarımız aslında biz birbirimizle tam olarak oturabilcekken bizleri yontmuştur, boşluklar yaratmıştır aramızda. Dört duvarı sınırlayan algılarımız var ya, egolarımız onları daha da köreltmiştir ve bir zincirleme etki misali önce dilimize sonra anlamamıza ve ardından iletişimimize engel olmuştur. Demek istediğim bir insanla aramızın iyi olmaması iletişimsizlikten ibarettir aslında, yani dört duvar arasında sıkışmaktan, sınırı genişletememekten. Bu yüzden anlamak için kendi egolarımıza yenilmeliyiz ve onlardan kurtulmalıyız, iletişimi yeniden keşfedip birbirimizi anlayıp farkındalıkla oluşturmalıyız ilişkilerimizi. Gerçekleştirmeliyiz kendimizi. Bu dört duvarın sınırlılığını asla tamamen yıkamayız ama genişletebiliriz, özgürleşmek de budur zaten; farkında olmak. YETERİNCE SORGULUYOR MUYUZ? İnsanın, doğası gereği benliğinin farkına vardığı ilk andan itibaren çoğu şeyi sorgulamaya başlar, kendi varlığı da dâhil. Ben niye varım? Hayata dair amaçlarım neler? Çünkü çoğu kişi içinde bulunduğu durumun oluşmasının bir nedeni olduğunu düşünür. Bu sorular çoğu zaman bilinçli olarak sorulmaz. İnsanlık tarihi bu soruların yanıtlarını binlerce yıldır araştırmaktadır. Doğru olduğu izlenimine varılan her yanıt, aklımızı kurcalayan bu sorulara ufakta olsa bir cevap niteliği kazandırmıştır. Fakat bu arayış asla sonlanmamıştır ve sonlanacak gibi de gözükmüyor. Günlük hayatta insanlar farkında olmasalar da sürekli arayış içerisindedirler. En basiti; çoğumuz iyi bir mesleğimiz olmasını ve ileride nasıl olacağını bilemediğimiz bir hayatta rahat yaşamak isteriz. Bu yüzden iyi bir eğitim almak için çabalarız. Belki bu yolun sonunda hedeflerimize ulaşırız ama daha sonra bu başarı bizi genellikle tatmin etmez ve hep daha fazlasını isteriz. En sonunda aradığımız hayatın gerçekten bu olup olmadığını sorgulamaya başlarız fakat bu arayış sonlanmaz çünkü sonlanamaz. Bazı insanlar da olduğu konumu fazla kurcalamak istemezler ve kendilerini hayatın akışına bırakırlar. Bu insanlar yerinde sayabilecekleri gibi başarıya da ulaşabilirler. Arayışta süreklilik hâkimdir ve bu arayışın sürekliliğinin insanı motive ettiğini ve hareket duygusunu kamçıladığını farkına varmak gerekir. Ayhan Geçgin’nin kaleme almış olduğu ‘Uzun Yürüyüş’ adlı romanı okuduktan sonra kitabı bitirememiş hissine kapılıyor insan. Kahraman da kendi çıktığı yolun sonunu getiremediği için, hikâyenin kalanını bireysel olarak sonuçlandırmaya çalıştım. Romanın genç kahramanı olaya ‘Eskiden ben neydim?’ diye kendi kendini sorgulayarak başlatıyor sonu gelmeyen uzun yolculuğunu. Sonra kendi kendine cevaplıyor: “Burada, yıllarımı geçirdiğim bu evde hapistim.” Bu sorulara net yanıtlar veremiyoruz haliyle. Kahraman çözümü yıllarca annesiyle birlikte yaşadığı evi terk ederek bulacağına inanıyor. Kendisini şehir hayatının gürültüsünden, kargaşasından, sıkıntılarından kurtarmak ve kendi varlığını sorgulamak için başlıyor uzun yürüyüşe. Kahramanın tek amacı, hayatın o durağan yapısından kurtulup, kendi sınırlarını keşfetmek. Onu sınırlayan ve kendisini tutsakmış gibi hissettiren şehir hayatından bir an önce kurtulmak. Şehir hayatı ona göre bir çember adeta. Her şey dönüp dolaşıp aynı yere gelince, ümitsizlik ve bıkkınlık oluşturmuş karakter üzerinde. Günümüzde de bu sorunlardan birçok insan mustarip. Bununla ilgili bir sürü makaleler ve haberler hazırlanıyor. Son günlerde de adını sıklıkla duyduğumuz bir rahatsızlık çeşidi olan ‘tükenmişlik sendromu’ bu problemlerin sonucunda oluşmuş olabilir. Romanda ki karakterimiz hayatta her şeyi geride bırakarak atıyor kendini yollara. Kitabın ‘dağ’ bölümü de başlamış oluyor bu sayede. Bu bölümü de uçsuz bucaksız bir çizgi şeklinde nitelendirebiliriz. Çünkü kahraman şehir hayatıyla tüm ilişiğini kesmiştir. Para, barınacak bir yer, yeme, içme artık yoktur hayatında. Çıktığı yolda kendi kendine “Kendimi parça parça, ip ip geriye doğru sökeceğim” der. Buradan da şu sonuç çıkıyor; her türlü dış etkenden arınarak, kendi sınırlarını keşfetmek, doğru olanı bulana kadar çizginin sonuna varmak. Kendini hür hissettiği ilk anda, kendisini sessiz açık alanda, kırlarda ve geniş ovalarda buluyor. Buralardan yürüyüp geçtikçe saflığa yani doğallığa kavuşuyor. Bu sırada da aç kalmamak için dağda ne bulduysa onu yemeye başlıyor. Böceklerden, solucanlara hayatta kalmak için akla gelmeyecek çoğu şeyi yemek zorunda. Arada sırada vazgeçmeyi de düşünmüyor değil. Hatta hayatın yönünü yitirdiğini dahi düşünüyor fakat mücadelesi son bulmuyor. Kitabı bitirdikten sonra o yolun bitmemiş olduğunu fark ettim. Bu da kahramanın arayışının bir sonu olmadığı anlamına geliyor. Kitap, okuduktan sonra sırayı size veriyor. İnsanı kendi kendine soru sormasına sebebiyet veriyor. Belki bize bir kapı açıyor; kendimizi keşfetmek için. SENA ELİF UĞURLU Elif Zeynep Algül 21502123 KALEMİMİN UCUNDA BİR HAYAT Kendimize ne kadar zaman ayırıyoruz? Bu soruyu her duyduğumda düşündüğüm ilk şey sürekli bir koşturma içinde olduğumdur. Bitmeyen bir macera filmi gibi attığım bir sonraki adımda neler olacağını bilmeden yaşıyorum. Her ne zaman geleceğe dair planlar yapsam rüzgar hiç beklemediğim bir anda dönüp bana bir kez daha vuruyor. Sormadan düşünmeden planlamadan attığım adımlar beraberinde bambaşka yollar getiriyor ve ben yine hangi yola sapacağımı bilmiyorum. Durup düşünmeye ise vakit yok... Şimdi yirmi yaşındayım. Bitirmem gereken bir okul, yaşamam gereken bir hayat var önümde. Peki hangisi daha öncelikli? Birine daha çok zaman ayırsam diğeri bir anda karşıma çıkıyor. Ne yazık ki ikisi de hata kabul etmiyor. Bir yandan okulum bana mesleğimi kazandıracak ve devamında bana hayatımı daha güzel bir konuma getirmem için yardım edecek diye düşündürüyor. Fakat diğer yandan geçip giden gençlik yıllarım ve mezun olduktan sonra iş stresiyle boğuşurken kaybedeceğim zaman bana bir kez daha kabus gibi geliyor. Şunu anladım ki hiçbir zaman hayat umduğum gibi gitmiyor. Aynı bir dağın bir yüzü güneşliyken diğer yüzü bulutlu ve karanlık olması gibi... Ne zamanki güneşi görsem bana umut veriyor... İşte o umut beni ne kadar cesaretlendirse de önüme çıkan ufacık bir taş ummadığım şeylerin başıma gelmesine neden olabiliyor. Bu bitmeyen koşturmada bir saniye durup dinlensem beni bir kez daha mağlup eden hayat asla beni beklemiyor, dinlenmeme izin vermiyor. Çok karamsar konuştuğumun farkındayım... Ancak yaşadığım acılar, düştüğüm anlar, sırtımdan vuranlar, beklenmedik olaylar her zaman bir şey öğretiyor bana. ‘Şimdiki aklım olsa...’ diyerek iç çekişlerimiz ne kadar pişmanlık içerse de benim için en güzel sözlerden biri. Aslında bu söz benim hatalarımdan kazandığım tecrübeyi yansıtıyor. Ne güzeldir ki bu yakarış insanın bir şeyleri öğrendiğini ve artık bir daha o hataya düşmeyeceğini belirtiyor benim için. Peki en başa dönecek olursam, kendime zaman ayırıyor muydum? Aslında sürekli olan koşturmam kendim için değil miydi ! Benim için hayata dair yaptığım her şey zaten kendim için. Kimi zaman yazılar yazarak, kimi zaman spor yaparak, kimi zamansa hiç bilmediğim yeni yerler ve yeni şeyler keşfederek kendimi hayatımın stresinden uzaklaştırıyorum. Bir an bile olsa bu yarıştan uzaklaşmak bana iyi geliyor. Daha olumlu düşünebiliyorum... Daha iyimser olabiliyorum... Ve bütün yorgunluğumu unutup kaldığım yerden daha da iyi bir şekilde devam edebiliyorum. Korkmuyorum... Düşsem de, çabalarımın karşılığını alamasam da, her ne yaşarsam yaşayım, korkmuyorum. Biliyorum zor, ancak pes etmiyorum. Düşüncelerimin gücünün, kendi içimde olan gücün farkındayım. Orhan Veli’nin de dediği gibi ‘Biliyorum, kolay değil yaşamak...’ , ancak yine söylediği gibi Orhan Veli’nin ‘Yaşamak kolay değil ya kardeşler, ölmek de değil...’ . Elif Zeynep Algül 21502123 Hayatı olduğu gibi kabul etsek ne çıkar? Bir kez de düşünmeden, yargılamadan hayatı olduğu gibi yaşayın. Bırakın da hayat kendi koşturmasına devam etsin. Siz sadece yaşayın, korkmadan, bıkmadan, kendi hayatınızı severek sadece yaşayın. Elbette zor gelecektir bunca zaman ne olacağını, ne biteceğini düşünmüşken şimdi olduğu gibi bırakıp yalnızca var olmak. Ancak bırakın da bir kez olsun kendi istediğinizi yaşayın, her zaman hayata ayak uydurmak mı zorundayız ki... Aynı güzel bir manzara karşısında gözlerinizi kırpmadan izlediğiniz gibi, aynı denizin kıyıya vuruşunu dinlerken hissettiğiniz huzurla sadece sevdiğiniz ve istediğiniz hayatı yaşayın. Bu benden size bir tavsiye değil, bu sadece benim kendime her gün hatırlatmaya çalıştığım bir hayat gayesi... KAYNAKÇA: Orhan Veli Bütün Şiirleri, Adam yayınları. Tuğçe Taşer21503908YAŞANILABİLİRYAŞAMSonzamanlarda birçokbilimadamınınkafayorduğubirsoru;“Dünyadahanezamanakadaryaşanılabilirbiryerolarakkalacak?”Küreselısınma,depremler,teknolojininhergeçengüngelişmesiyleoluşanyüksekenerjitüketimi,bilinçsizceatılanatıklar,düşünmedenhavayasalınantonlarcagazyakıpyıktığımızsırfrantuğrunavedahafazlagribetonahapsolalımdiyeacımasızcakestiğimizağaçlarnezamanakadaryaşamsalfonksiyonlarıetkilemeyecekbüyükbirmerakkonusu.Merakediyoruzetmesine,kendimizcebilimselolantahminleryürütüyoruzamanedahakötüyegitmemesiiçinbugidişatabirdurdemeyene dezararlıyadayanlışolduğubilinenşeyleriyapmamayaözengösteriyoruz.Hepimizyıllariçindenesildennesileyarattığımıztükenmesimuhtemelolandünyamızda,mükemmelkalitedehayatlaryaşadığımızakendimiziinandırıyoruz.Birdiğerkafayorulanşeyisebaşkabirgezegendeveyagalaksideyaşamanınmümkünolupolmadığı.SonbirkaçyıldırsıklıkladuyuyoruzyokMars’tasubulunmuş,yokMars’tahayatvarmışgibihaberler.İştebuhaberlerinhepsiaslındabaşkabirgezegendeyaşamınolupolmadığınıaraştırmavedünyadışındabiralternatifyaşamünitesibulmaçabasındankaynaklanıyor.Tabii milyonlarcayıldırbizeverdiğiherşeyihorkullandığımız,üretmektençokfütursuzcailinikemiğinikurutaraktükettiğimizdünyabirgüntasınıtarağınıtoplayıpgidecekyadabizonunasılzehirlediysekodabiziöylezehirleyecek.Buyüzdenhemenbaşkakirletecekbiryerbulmalıyızkendimizenedeolsatüketimtoplumuyuzdeğilmi? İştebütünbunlarızatenaradabirdüşünüpdüşünüpüzüldüğümbirzamanda,benidahadaçokbukonuhakkındadüşündürecekbirfilmegittimgeçengünadıUzayYolcularıidi.Film, buzamandan dahailerikibirzamandateknolojininçokdahailerlediğiuzaygemilerininengelişmişhalinegeldiğivetabiki“başkagezegendeyadagalaksilerdehayatınmümkünolduğubirzamandageçiyor.Filmdeinsanlar,onlarıyılarboyuncaaynıhaldehayattatutacakbüyükuykukapsüllerininiçineyerleştirilerek,120yılsürecekbaşkabir“uzaykolonisindeki” hayatlarınayolculuğaçıkıyorlar.Filmiizlerkensürekliyaşamınmümkünolduğuyerolan “uzay kolonisi” terimigeçip durunca,filmdençıkarçıkmazneymişnedeğilmişbuuzaykolonisibiraraştırdım.Uzaykolonisiünlübirfizikçitarafındanortayaöneriolaraksunulan,güneşetrafındakiyörüngesindedolaşarakdünyayaşanmazhalegeldiğindeinsanoğlunundevamıiçinsonçareolarakkurulandevuzaykentleriymiş. Nekadarilginçdeğilmi,başkabirgezegenigalaksiyibıraksengityaşanabilecekfarklıbiryerkur.Fakatneyazıkkifilminçoğuuzaykolonisinegidenuzayaracındageçiyorvebenimnasılgöstermişleracababukoloniyifilmdemerakımıgideremedenbitiyor.Buaradauzayaracıdediğimşeydeöylebildiğimizuzayaraçlarındandeğilkilometrelercealanıolaniçindeyüzlerce,insanlarınhertürlüihtiyacınıkarşılayanrobotlarvemakinelerdenoluşanbiruzayaracı.İştebunoktadabendebirfarkındalıkdahaoluşturdu.Diyelimkidünyayaşanmazhalegeldivetamamendışakapalı,yapaybiryaşamalanıgelişenteknolojisayesindemümkünpekiyaşimdilik hâlâbozulmamışolandünyadakimasmavigökyüzü,yemyeşilağaçlarvehayvanlarkısacasıbizecanlıolduğumuzuhatırlatanşeylerolmadanoluşanbiryaşamalanıne kadaryaşanılabilirolurki?Bütün busorularımın vesorgulamalarımın ardındangörüyorumkiartıkbirdurup,başımızıellerimizinarasınaalıpdüşünmemizgerekli.Hattahenüztamolarakyakıpyıkmamışken,yolçokdayakındeğilamauzakdadeğilken,birşeyleridüzeltmekhalenmümkünkendüşünmektenöteicraatageçmekgerekli.Çünkübaşkabirgezegende,galakside,uzaykolonisinde,herneredeiseyaşammümkünolacakolsabileşimdiyaşadığımızhayatınkıyısındangeçebilirmi, işteotambirmuamma.Engin Esen Öğrenmek İçin Gezmek Gezmek görmek, öğrenmek ne güzel şeydir öyle değil mi? Keşke sorumluluklarımız olmasa da gönlümüzce gezip eğlenebilsek diye düşünürüz hep. Çok değil bundan birkaç gün önce, Nedim Gürsel’in Bana İtalya’yı Anlat eserini okudum. Eseri okurken özellikle dikkatimi çeken bazı şeyler oldu. Sadece Nedim Gürsel’in beni adeta İtalya’nın sokaklarında dolaştıran anlatımı değil, aynı zamanda eserde adı geçen bazı sanatçıların nasıl olup da bir yerleri gezmeden o yerler hakkında gerçekçi eserler ortaya koyabilmiş olmaları açıkçası bana çok ilginç geldi. Bu doğrultuda kendime ve çevremdeki insanlara bakarak biraz düşündüm. Gezip öğrenmeye ne kadar önem veriyoruz? Bir şeyler öğrenmek için gerçekten çok gezip görmek gerekiyor mu? Bu iki soru çok önemli. Bir bakıma “Çok gezen mi bilir, çok okuyan mı?” sorunu anlayacağınız. Gezip görmeye ne kadar önem veriyoruz? Otellere gidip havuzun ya da denizin kenarına uzanıp bütün gün orada kalmaktan bahsetmiyorum tabii ki. Bunu zaten hepimiz çok iyi başarıyoruz. Gerçekten bir şeyler öğrenmek için, gerek kendi ülkemizin kültürüyle daha içli dışlı olmak, gerek yabancı ülkelerin kültürleriyle tanışmak için ne yapıyoruz? Pek bir şey yaptığımız söylenemez bence. Günlük hayatın fiziksel stresinden kurtulmak adına bir otelde sınırsızca yemek yiyip yatmak bize çok daha cazip geliyor. Ancak gerçekten bu tür tatiller ya da “geziler” bizi ruhsal olarak dinlendiriyor mu? Her gün sabah kahvaltısının ardından havuzun başına inip bütün gün aynı şezlongun üstünde oturmak bizi sadece fiziksel olarak dinlendiriyor. Ama asıl önemli olan ruhsal dinlenme. İşte geziler bana kalırsa ruhsal dinlenme için çok büyük bir araç. Evet, saatlerce sokaklarda yürümek zorundayız, günlerce bir şehirden bir başkasına yolculuk yapmak zorundayız. Ancak bunun getirdiği fiziksel yorgunluk ruhsal dinlenişimizin yanında solda sıfır kalıyor. Buna ek olarak gezinin orada fiziksel olarak bulunmadan yapılabileceği gerçeği de var. Ruhsal dinlenmenin gerçekleşmesi ve bir şeyler öğrenebilmek için gerçekten gezmenin gerekli olup olmadığı da ayrı bir soru işareti. Yerinde gezmeye vakit ve para ayıramayan ama gezmek istediği yerler hakkında araştırma yapıp yayımlanan eserleri okuyan bir insan gerçekten oraya gitmiş olan bir insandan çok daha bilgili olabilir mesela. Bu nedenle yeri geldiğinde bir kitabın sayfaları arasında bıkmadan usanmadan dolaşmak zorundayız. Bir kitap okuyup fikir edinen insan da orayı gerçekten gezmiş kadar olur, onun gezisi de zihinsel bir gezidir. Önemli olan geziyi etkili değerlendirmektir. Gerçekte ya da kitaplarda müzeleri gezmek mesela, o yörenin insanlarıyla tanışıp onlar hakkında bilgi edinmek, yemeklerini tatmak… Bu tür şeyleri nedense televizyonda görünce çok hoşumuza gidiyor ama kendimiz bunları yapmak istemiyoruz, bir geziye gittiğimizde bir şeyler öğrenmeden, kendimize bir şeyler katmadan geri dönüyoruz. Bu durumu düzeltmek için ne yapmak gerektiğini sorgulamadan ve bir çözüm önerisi üretmeden olmaz tabii. Eğer zihinsel dinlenmemizi öncelikli olarak gerçekleştirebilirsek eminim ki bunun çok faydasını göreceğiz. Bunu nasıl yapacağız peki? Birçok sebepten dolayı günümüzde hepimiz biraz tembel olduk. Çalışıyoruz ama öğrenme isteğimiz yok. Bu nedenle ilk önce içimizde çoktan sönüp gitmiş olan öğrenme meşalesini yakmalıyız. Öğrenme isteği olduktan sonra gerisinin geleceğinden hiç şüphemiz olmamalı. Tek yapmamız gereken bize biraz zor da gelse elimizden geldiğince öğrenmeye uğraşmak. Göreceğiz ki uzun vadede çok daha bilgili ve kültürlü kişiler olmanın yanında hayata daha geniş bir açıdan bakabileceğiz, en önemlisi de zihinsel yorgunluğumuzu üstümüzden atmış olarak daha aktif bireyler olabileceğiz. Mehlika Ayşe FİŞNE 21301397 TURK-102/028 LEMAN MÜFTÜOĞLU Blog 3 BAVULDAN TAŞAN BEYRUT Amin Maalouf, kendi hayatından izler taşıyan Yolların Başlangıcı adlı romanında çok iyi bildiği Doğu kültürünü okuyucularına başarıyla aktarıyor. Diğer kitaplarında olduğu gibi Doğu’dan, Doğu’nun kültüründen ve yaşayışından izler taşıyor. Doğu, deyince aklıma mistik, gizemli, çeşitli kültürlerden insanları barındıran âdeta şefkatli bir anne gibi kendine geleni koşulsuz kabul eden, her gelene de yeni ve farklı bir şeyler katan bir kültür yumağı geliyor. Doğu, Batı’dan etkilendiği gibi Batı’yı da çokça etkilemiştir. Doğu, Batı kültüründen neden etkilenir ya da Doğu kültürü Batı’yı neden etkilemiştir? Bu soruya cevap olarak insan örneği verilebilir. İnsan kendisinde eksik olan yönleri başkalarında bulmaya çalıştığı gibi, kültürler de kendinde olmayanı başka kültürlerde arar. İki kültür de birbirinden çok farklı olduğu ve eksik taraflarını tamamladığı için sürekli etkileşim içinde olmuştur. Yazar, annesinin verdiği bir bavuldan yola çıkarak ailesinin hikâyesini anlatıyor. Bavul, akla birçok zıt duyguyu aynı anda getirebilen ender nesnelerdendir. Bazen üzüntünün bazen de sevincin sembolüdür. Ayrılığı da kavuşmayı da aynı anda hatırlatan eşyalardandır. Özlemle beklenene kavuşabilmek için alelacele hazırlanan, heyecan verici bir tatil için bütün eşyaların tıkıştırılmaya çalışıldığı ya da büyük bir ayrılık öncesi geride bırakılanlarla biraz daha kalabilmek için zaman kazanmaya çalışırmışçasına yavaş yavaş hazırlanan… “Eğer bir daha kapılar yüzüne kapanacak olursa, kendi kendine hayatın sona ermediğini tekrar et. Sona eren hayatların birincisidir ve diğeri başlamak üzeredir. O zaman bir gemiye bin seni bekleyen bir kent vardır”(Maalouf 68). Amin Maalouf; yaşadığı savaş, gördüğü acılara rağmen umudunu kaybetmeyen ve okuyucularına da sahip olduğu umudu aşılayan bir kitap. Her sayfayı çevirdiğinizde içinizdeki umut daha da artıyor. Amin Maalouf deyince Beyrut’tan bahsetmemek olmaz. Beyrut; Sünnilerin, Şiilerin, Hristiyanların, Dürzilerin ve daha birçok etnisitenin aynı yerde ama birbirlerine dokunmadan yaşadığı bir şehir. Özellikle iç savaştan sonra etnik kimliklere göre mahallelerin ayrıldığı; insanların kendilerinden farklı olanla iletişiminin çok az olduğu bir yer. Beyrut, çok fazla savaş ve acı görmüş bir şehir. Yaşanan savaşlar, acılar yüzünden insanlar ölümün soğuk yüzüyle çok fazla karşılaşmış Beyrut’ta. Yepyeni, modern binaların arasında kasıtlı olarak bırakılmış, kurşun yarası almış evler oradan geçenlere savaşın, anlaşmazlıkların yol açtığı acıların ve kaybedilenlerin unutulmasına izin vermiyor; tarihin suskun tanıklığını yapıyor. Okuyucu inceden inceye ölüm korkusu hissediyor kitabı okurken. Amin Maalouf’un Beyrut’tan Paris’e göçmesine neden olan savaşın yüzünden olsa gerek. Anılarımız her birimizin korkularını, hayata bakışını etkiliyor. Bazen bir yakınımızın ölümü bizim için travma olabilir. Ölümden neden korkuyoruz? Çünkü bilinmezlikten korkuyoruz. İnsanoğlunun bulduğu en iyi yol mu bu bilmem ama Beyrutlular ölümle baş edebilmek için bir yol bulmuşlar: ölüm gelene kadar hayatı dolu dolu yaşamak. Beyrut’ta yaşayan insanlar hayatlarını kaybetmekle burun buruna geldikleri için hayatın değerini daha iyi kavramışlar. Her günlerinin keyfini sonuna kadar çıkararak yaşıyorlar. Anlamak için önce kaybetmek gerekmese keşke. Malum biz insanlar elimizdeki şeylerin kıymetini onu kaybetmeden anlamayız. Ne var ki bir başka hayatımız yok, kaybettikten sonra değerini anlayıp yerine yenisini koyamayız. O halde düstur odur ki hayat, sahip olduğumuz tek sermayemizdir. Bu sermayenin farkına varmalı ve onu boşa harcamamalıyız. Hepimiz hayatın sahip olduğumuz en büyük sermaye olduğunu unutmadan yaşamalıyız tıpkı Beyrut’un sakinleri gibi… Sözü Geçen Çalışmalar Maalouf, Amin. Yolların Başlangıcı.Rifat, Samih. İstanbul: Yapı Kredi Yayınları, 2012. Bir Gizemli Memleket: Kapadokya Ani bir karar ile çıkılan Kapadokya yolculuğumuzun ilk saatleri; saat 4 ve Nevşehir otogarında donmak suretiyle üç saatliğine servis beklemek durumundayız. İçerisi gram ısınmıyor, kafeteryadan bozma küçük bir dükkânın içinde bize acıdığı için UFO’sunu bağışlamış teyzeyle başlıyoruz Ürgüp servisini. Tabii önümüzdeki üç saatin uykusuzluk, açlık ve donmayla harmanlanıp ilk günümüzü zehirleyeceğinden bihaberiz… Acı verici saatler bitti, Ürgüp’e vardık. Yanımda benim erkek versiyonum olduğuna tanıştığımızın ilk günden emin olduğum Batu, bayılmak suretiyle koşturarak vardık odamıza. Otele vardığımız an, internet üzerinden yaptığımız rezervasyon sanal âlemin yanıltıcı duvarına fırlatıverdi bizi. Tamam Ürgüp bölgesinin en ucuz pansiyonuydu, ama bu kadar da yanıltıcı detaylar beklemiyorduk. En büyük hayal kırıklıklarından bir tanesi ise otelin tek ücretsiz aktivitesinin tavla olması, ama otelde tavla bulunmamasıydı. Son gece otelin tek çalışanı olan Hasan’a sarhoş hâlde tavla nerede diye dert yanarken öğrenmiştim bu detayı da. Neyse ki, asıl görülecek yerler (büyük bir kısmını hâlâ görememiş olsak da) geziyi büyülü hâle getirmişti. İlk gün biraz uykumuzu alıp otogar şokunu atlattıktan sonra vurduk kendimizi yollara. Gezi rehberliğini üstlenen Batu, çıkarttığı muazzam ötesi rotayla başlattı maceramızı. İlk noktamız Kapadokya’nın en güzel ve en yüksek seyir noktası olan Uçhisar Kalesi idi. Tüm yükseklik korkuma, tombul bedenim ve astımlı ciğerlerime rağmen deli gibi bir tırmanışı göze alıverdim. Kapadokya zaten doğası gereği büyüleyen, sizi olan gerçekliğinizden çıkarıp sanki bir masal diyarındaymışsınız gibi hissettiren bir yer. Her an etnik müziklerin çalındığı ve insanları otantik yolculuklara çıkaran bir müzikale dahil olacakmışız gibi, manzaranın ve tarihi dokunun içinde kaybolduk. Manzaranın tadını bolca çıkardıktan sonra, yükseklik korkum yüzünden delicesine savaşlar verme eşliğinde indik Kale’den. Esnaftan yeme içme yerleri öğrenildi, yine düşüldü yollara… Güvercinlik Vadisinin uçsuz bucaksız ıssızlığında on dakika kadar kaybolduktan sonra, Boncuklu Tepe’de ağaçlara nazar boncuklarıyla dilek bağlama faslını yapmadan ayrılmak olmaz dedik. Kış koşulları yüzünden dükkanları kapattıkları için bağlamak adına satın alacağımız bir boncuk bulamadık. Bu vesileyle ufak çapta bir hırsızlık yapıp başkalarının asmış olduğu boncukları ağaçlardan çıkarıp üzerlerine yeni dilekler dileyerek, yeni anlamlar yükleyerek tekrar bağladık. Tek temennimiz dileklerin karışmaması. Günün son destinasyonu ise Kocabağ Şarapları idi. Şarapevinin sahibi olan Hasan Abi’nin muazzam tatlılıkta misafirperverliği ile başladık şarapların tadına bakmaya. Zaten ödüllerle tescillenmiş şarapları içtikçe içtik, güya tadım olması gereken aktiviteyi pespembe suratlar, şuh kahkahalar ve kutular dolusu şaraplarla sonunda bitirdik. İlk günün baygınlığını yüzlerce saat uyuyarak atlatmak üzere otele doğru yola çıktık. İkinci gün tahmin ettiğimizden daha yorucu geçti. Görkündere Vadisine gittik, yağmur ve karın yarattığı çamurlu yollar bölgeyi tam bir aksiyon filmi setine çevirmişti. Bata çıka çok da bir esprisi olmayan vadiyi gezdik, birkaç kümes hayvanının katline şahit olduk, sonra vurduk kendimizi Avanos yollarına. Sanırım hayatımda yatığım en eğlenceli yolculuktu. Yani evrenin aleyhime işlediğine dair tuhaf inançlarım vardır benim, fakat bu gezi öyle bir haldeydi ki sanki bunu mahvedecek herhangi bir detay ancak ilahi bir güce ait olabilirmiş gibi hissediyordum. Yol arkadaşım inanılmaz bir adamdı, Kapadokya resmen masallardan fırlama bir yerdi, insanlar çok içten ve çok sıcaktı. Zaten bu kombinasyonlarla bırakın üç günü, bir insan ömrü muhteşem hâle gelebilirdi. Aklımıza koyduğumuz çömlekten şaheser yapma fikrini gerçekleştirmek üzere otostop çekerek yaklaşık bir 20 dakikada vardık. Hilkat garibesi gibi olan ve bir dile gelse ‘beni yok et’ diyecek garip kâseler yaptık, hayal kırıklığına uğramadık değil. Yeteneksizliğin dibine vurduktan sonra tekrar otostop ile vardık otelimize, Ürgüp’e. Son günü Göreme’de ıssız bir nargilecide servis saatine kadar sızarak değerlendirdik. Otelin muhteşem(!) olanakları dâhilinde sıcak suyumuz dahi olmadığı için kirli, aç, parasız ve yorgun halde artık evlerimize dönme heyecanıyla tekrar başladık yol kat etmeye. Nevşehir otogarına geldiğimizde ir durduk, gülüverdik ilk günün sefil halde geçen saatleri için. Artık yola çıkma, Ankara’ya varma ve gerçekliğimize dönme vaktiydi. Biraz buruktuk; daha çıkılacak binlerce maceramız vardı çünkü Kapadokya’da. Sınırlı günün handikabı işte. Ankara’nın betondan binalarına, adam gibi kar görememiş manzarasına döndük tekrar. En renkli, en hareketli, en gizemli yolculuğuma selam olsun! YARIM KALMAMASI GEREKENLER Aşk, insanı en mutlu hissettiren duygudur hiç şüphesiz. Yediğimiz, içtiğimiz, kokladığımız her şey güzel gelir. İnsana, doğaya, fikirlere karşı o kadar anlayışlı oluruz ki, dünyanın güzelleşmesinin en büyük nedeni olur bir anda aşk. Âşık olduğumuz kişiyle nefes alır, her anımızı iyi veya kötü, o kişiyle yaşamak isteriz. Peki ya aşk yarım kalırsa? Karşımızdaki insana çok yakınken, ya bir o kadar da uzak olursak? Erkenden mezara girer miyiz gerçekten? Aradaki sayısız engeli aşmak için uğraşırız. Aylarımızı, hatta yıllarımızı veririz bir sevda için. Bir ömür tüketenler bile olur bazen. Sırf yarım kalan bir sarılmayı, bir koklamayı tamamlamak için. Bu kadar uğraşa değer mi yoksa yarım mı kalmalı aşk? Lucy ve Mally’nin birbirlerine olan aşklarını düşündüğümüzde aşkın bazen birçok zorluğu aşması gerektiğini anlıyoruz. Hayat boyunca insanı geçmişle ilgili muhakeme yapmaya itebilir, zaman zaman maziye bakıldığında ‘eğer’ veya ’keşke’ ile başlayan birçok cümle kurdurtabilir yarım kalan aşk. Bu yarım kalmışlık, insanın kendisini ve eylemlerini de yarım bırakabilir. İçtiği su, yediği yemek, en stresli anında içtiği sigara bile tat vermeyebilir ona. Başardığı her şey de yarım sevinç, başaramadıkların da ise daha çok acı hisseder mesela. Tıpkı Lucy ve Mally’nin aşkında olduğu gibi. Biz de hayatımızda en azından bir kere çoğumuz bir kişiye karşı çok özel duygular hissetmişizdir. Tecrübesizlikten, zamanlama hatasından veya daha birçok etkenden dolayı yaşayamamışızdır bazı şeyleri o kişiyle. Bu kişiye karşı hissettiğimiz o güzel duygular hep içimizde bir yerdedir. Bazen yüzümüzü kaplayan anlamsız ve nereden geldiği belli olmayan bir gülümseme ile karşılaşırız. Bazen bir koku, bazen bir şarkı, bazen de bir ortak arkadaş tetikler bu güzel duyguları, yıllar geçmesine rağmen. İşte o an anlarız hata yaptığımızı. O an ‘keşke’ deriz. İçimize oturur bir şeyler, yutkunmak biraz zorlaşır o anda. Sonra bir tokat çarpar suratımıza. Bu tokat gerçek hayatın tokadıdır. Bize sorumluluklarımız hatırlatan ve onlardan kaçamayacağımızı iliklerimize kadar hissettiren bir tokattır bu. Sonra devam ederiz hayatımıza, sanki hiçbir şey yaşanmamış gibi. Bize düşen bu keşkelere meydan vermeyip peşinden koşturmaktır hayalimizin. Arkadan bakan ve keşke diyen olmamalı yan yana sarılarak yürüyen olmalıyız. Peki biz “aşk” hakkında ne düşünüyoruz? Davul dengi dengine mi çalmalı yoksa aradaki engeller mi kalkmalı? Kültürün, dinin ve ahlak kurallarının hayatımızın en ortasında olduğunu inkâr ediyoruz bazen ama gerçekler çoğu zaman suratlarımıza vuruyor bu gerçeği. ‘Önemli olan dini veya etnik kökeni farklı olsa bile bir kişiyi sevmektir.’ diyoruz fakat birçok aşk yaşanmadan bitebiliyor. Tüm kutsal kitapların birlik olma çağrısına rağmen işimize gelmediği için veya çevremizde farklı dinlerden gelen kişilerin birbiriyle evlendiğine şahit olmadığımız için bazı aşklara karşı çıkabiliyoruz. Bugün, ülkemizde dahi doğu kültüründen gelen bir kişiyle batıda büyüyen bir kişinin evlenmesi ilginç gelebiliyor insanlara, hatta engellenebiliyor. Cinayetler veya küslükler olabiliyor sırf birbirinden farklı iki kişi birbirini sevdi diye. Peki, Türk sinemasının yıllardır işlediği bir konu olan zengin kız fakir oğlan kalıbına ne demeli? Hani o toplumdaki ekonomik farkın etkisizliği? Yoksa ben mi göremiyorum? Fabrikaların, hanların hamamların aşktan daha değerli olduğu görüşü yüzünden biten yüzlerce gerçek örnek sayabiliriz. Sırf babasının ortaklığı büyüsün diye zengin kocaya verilen kızlar mı dersin yoksa akrabalara rezil olmamak için fakir ama sevdiği erkekten koparılan kızlar mı dersin… Hatta bizim okulumuzda bile şahit oluyoruz böyle şeylere. Yok neymiş çocuğun babası memurmuş da kendi babasının fabrikası varmış. Varsa ne olmuş? Seni para mı mutlu edecek yoksa sevgi mi? Parayla mutlu olunmaz geçin o işleri… Sırf arkadaş veya aile çevresi acaba ne diyecek bu aşka diyerek başlayamayan, başlasa bile yarım kalan birçok hikâye etrafımızda olup bitmekte. Ben, sen, o veya bir başkası... Hep sözde mi kalmalı bu düşüncelerimiz? Yapılabilecek hiç mi bir şey yok acaba? Hep tozpembe bir hayat yaşamayacağımız aşikâr. Acaba bana ne düşüyor diye düşünüyorum da, benim elimden gelen kendi hayatımı yönlendirmektir. Gidip başkalarının özel hayatına burnumu sokacak değilim. Ama en azından bu gerçeği yaymamız gerek. Lafta kalmamalı bu düşünceler. Lafta kalır ise aşkları yarım kalıp boşanan çiftleri istemesek de daha çok görecek gibiyiz. Herkes kendine düşeni yapmalı ki aradaki engeller kalksın. Ön yargıları kaldırıp hayata öyle bakmalı insanlar. Daha karşıdakiyle konuşmadan bu beni mutlu edemez deyip tavır almak hiçbir şey kazandırmaz kimseye. Ve evet başlarken sormuştum yapılacak şeyler buna değer mi diye. Sonuna kadar buna değeceğini söylememe gerek bile yok herhalde. Belki hayat boyu beni mutlu edecek kızı sırf teninden, maddi durumundan reddetmemeliyim ve ne olursa olsun düşüncemin arkasında durup onun ile yarım kalmadan bir ömür geçirmeliyim! İsmail Nurullah Mutlu Vanessa St. Clair. Yarım Kalan Aşk. 1. Baskı. Epsilon Yayınları, 2016 Serap Haşimoğlu Ertaş GÖKKUŞAKLARI Her sabah güneş doğmadan uyandırmaya gidiyorum onu. Ben “ Günaaaydıııın...” der demez bir kolunu boynuma atıp kendine çekiyor beni. Kışın karanlık ve soğuk sabahlarına inat sıcacık ve renkli ışıltılar saçıyor. Nasıl yapıyor hiç anlamıyorum. Ne zaman sorsam, gülüyor ve “ Bilmiyorum ” diyor. Hazırlandıktan sonra yola çıkıyoruz. Başlangıçta endişeliydim. Her gün aynı yolu gidip gelmekten sıkılabilirdi. Ne saçmalık! O kadar ışıltılı birisi sıkılır mı hiç? Bazen susup hayallere dalıyor. Mesela hiç yol olmayan bir dünya düşlüyormuş. Her tarafın ağaçlar, çimenler ve çiçeklerle kaplı olduğu bir dünya. “ İyi de ” diyorum, “ Okula ve işe nasıl gideceğiz? ” Soru mu bu da der gibi bakıyor yüzüme. “ Yer altından trenlerle ” diyor. “Aslında bir de uçan evimiz olsa ne güzel olur... Nasıl yapacağımı bulamadım henüz.” Uçan ev... Hayal etmek için bile fazla bana. Ama ona inanıyorum; bir gün yapar mı yapar. Başka bir sabah kafasında milyon tane soruyla çıkıyor yola. “ Tarantulalar çölde de yaşar mı? Garaja süt koysak aşağı sokaktaki kediler kokusunu alıp gelir mi? Bir bebeğin doğması için hem anne hem baba gerek diyorsunuz. Peki ilk insan nasıl olmuş? Uzay nasıl oluşmuş bir türlü anlatmadınız banaaaa!” “Bilmiyorum”, “Akşam internetten araştıralım” veya “Bunu anlayabilmen için önce öğrenmen gereken başka konular var. Sorunu defterine yaz. İleride tekrar konuşalım” gibi cevaplara sığınsam da “Ohooo… Sen de hep böyle diyorsun” şikayetinden kurtulamıyorum. Kimi zaman da isyan ediyor yetişkinlere: “Off şu büyükler! Niye saati pat diye değiştiriyorlar? Her gün bir dakika değiştirseler ya!” Onu duydular galiba, artık saatlerle oynamıyorlar. Dün sabah soru sorma sırası bendeydi. En son okuduğum kitap geldi aklıma: Ben 5 Kere İyilik Yaptım (Halman). Çocuklara bazı kavramları sormuş, cevaplarını derlemişler. Bakalım bizim altı yaşındaki gökkuşağı ne diyecek diye merak ettim? “Yaşamak sence nedir?” Kaşlar kalktı, burun kaşındı. “Hımm... Biraz düşüneyim. Şeydir mesela... Canlı kalmak ve hayatımdan zevk almak.” Bakakaldım öylece. Maslow’un ihtiyaçlar piramidini özetleyivermişti. “Peki” dedim, “Sevgi ne demek?” Gülümsedi bu sefer. “Nasıl anlatsam ki... Sevgi deyince...” Kafasını kaşıdı. Cevabı biliyor da söylemek istediği kelimeyi hatırlayamıyormuş gibi bir hali vardı. Kollarını iki yana salladı. “İnsanlara güvenmek, onlarla sıcak olduğumu hissetmek” dedi. “Peki güven nedir?” diye sordum. “Eşyamı sana veriyorum. Tuvalete gideceğim; kimseye verme diyorum. Ben tuvaletten gelince sen kimseye vermemişsen, ben ona güven derim. O kişiye güvenirim.” İşte bu kadar. Netlik ve yalınlık sadece benim küçük gökkuşağıma özel değil. Kitaptaki çocukların cümleleri de böyle. Mesela “ [Başarı] Bir şeyleri sürekli denemektir ” (120) veya “Öğrenmek için önce onu bilmek istemek gerekir” (109) ya da “Herkesin içinde bir kötülük vardır. O kötlüğü geçirmek için sakin olmak gerekir” (183) gibi. Dünya aynı dünya ama, çocukların bu kadar kolayca görüp ifade ettiklerini biz yetişkinler aynı ustalıkla anlatamıyoruz. Sonra da yaşımızın verdiği kibirle, onların işi kolaycacık kotarıvermesine şaşkınlık duyarak bakıyoruz. Peki ne oluyor da o doğallıktan uzaklaşıp bu kibir içinde kayboluyoruz? Kendimize ve birbirimize ne yapıyoruz, kendimizi ve birbirimizi nasıl yollardan geçiriyoruz da gökkuşağı renklerimizin kimini solduruyor; kimini kaybediyoruz? Bu sefer o cevaplar benim için geliyor: “Bilmiyorum, akşam bunu araştıralım”. Kaynaklar: Halman, Petek. Ben 5 Kere İyilik Yaptım. İstanbul: Okuyan Us Yayınları, 2014. Baskı. Cemile Ceren Sağatlı MİNİK PATİLİ DÜNYALAR Hep sorulur ya köpek insanı mısın yoksa kedi mi diye. Ben kendimi bildim bileli bu sorunun cevabı bellidir: “Köpek insanıyım.” Başka bir cevap vermezdim hiç, veremezdim. Çocukluğumdan beridir de en büyük hayalim bana dost olacak, beni hiç bitmeyecek bir sevgiyle sevecek bir köpektir. Bir köpeğim olduğunda tamamlanacakmış gibi hissederdim çünkü, eksik bir parçam hep varmış ve o yerine oturacakmış gibi. Her çocuğun hayvanlara bir ilgisi vardır; ya tüyleri, ya neşeleri, ya uçarılıkları ilgi çeker. Benimki ise bir ilgiden çok sahip olamadığım bir şeye hissettiğim sonsuz bağlılıktı. ‘O’ geldiğinde ben var olacaktım, ikimiz bir yarımmışız ve tamamlanacakmışız gibi gelirdi. Şimdi anlıyorum ki haksız değilmişim… Yıllar geçti ve ben hâlâ eksik yanımın tamamlanmasını bekliyordum. Birkaç ay önce, bir sabah babamın sesiyle uyandım ve tabi arkasından gelen silik uğultularla. Kısacık bir sürede, belki de saniyeler içinde durumu idrak ettim ve çığlıklarla diğer odaya koştum. Evet gerçekti. Evet bir köpek kocaman gözleriyle bana bakıyordu. Donakalmıştım. Babam bize bakıp gülümsüyordu, bir şeyler söylüyordu fakat ben ağzımı bile açamadım. Birkaç dakikalık bu şoktan sonra kucağıma alıp sarılabildim ona. O kadar hareketliydi ki hiç durmadan etrafımda dönüp kucağıma atlıyordu. O minicik şey bana muhtaçtı. Bilmediği şey ise benim de ona muhtaç olduğumdu. Hayatımda hiç bu kadar yaşam dolu hissettiğim bir an olmamıştı. Geç de olsa kavuşmuştum ona. Hemen isim koymak için sabırsızlandım çünkü bir ismi olduğunda tamamen benim olacaktı, dostum olacaktı. Sonunda kararımı verdim: “Gofret.” Belki harika bir isim değil ama benim için daha iyisi yoktu. Sonunda olmuştu. Yıllar sonra bile olsa, sonunda ben de tamamlanmıştım. Hikayesini duyduğumda daha çok bağlanmıştım Gofret’e. Babam onu çöpte, eşyalarıyla beraber terk edilmiş hâlde bulmuş ve ne yapacağını bilemeyip eve getirmiş. Hiçbir terk edilmişlik beni hem bu kadar buruk hissettirip hem de umut doldurmamıştı içimi. Bir yandan onun yalnızlığına üzülmüş bir yandan da yeni evine, yeni yuvasına kavuşmasının Cemile Ceren Sağatlı sevinciyle heyecanlanmıştım. Susmak Derdi adlı kitap bu yüzden bu kadar etkiledi belki de beni. Susmak bizim için ne kadar büyük, ne yorucu bir dertti. Sadece bizim için de değil, doğadaki en küçük canlı için bile çok acımasızdı. Gofret ve diğer hayvanlar da hep susuyordu, hiç durmadan susuyorlardı. O suskunluğun, sessizliğin içinde bir de terk edilmiş olması benim kalbimi ona açmamı sağladı. Onu hiç bırakmayacaktım. Bir daha o terk edilmişlik hissini yaşamasını istemiyordum. Bir can teslim almıştım ve bunun sonuna kadar gitmesi gerekiyordu. Sana muhtaç canlılara kötü davranma lüksü… İnsanların elinde böyle bir hakkın olması çok acımasız değil mi? Gofreti çöpe bırakanların suçlarını azaltmak, kafamda onları kurtarmak için çok uğraştım fakat geçerli, yeterli bir sebep hâlâ bulamadım; bulabileceğimi de düşünmüyorum. Bir hayvanın yetersizliği, muhtaçlığı böyle harcanmamalı çünkü. Onların sevgisine saygı duymalı ve karşılık vermeliyiz ki biz de insan olabilelim. Hep bizim onlara verebileceklerimizi konuşuluyor, hep bizim onlar için yaptıklarımız vurgulanıyor. Peki ya onların bize katabilecekleri, o küçük patilerin bize hissettirebilecekleri… İnsanların çıkarları için yapamayacakları şey olmadığını görüyorum. Onların ise tek bir beklentileri var : sevgi. Beni çıkarsız sevebildiğini, hiçbir şey beklemeden tek isteğinin sevgi olduğunu her gün daha çok hissediyorum, görüyorum. Asıl bunlar paha biçilemez değil midir? Benim ondan aldığım benim ona verdiğimin yanında bir hiç. Kimsesiz hissettiğim zamanlarda onun sıcaklığına sarılıyorum. Ağlarken onun suratımı yalamasıyla neşeleniyorum. Mutluyken onun enerjisiyle daha çok mutlu oluyorum. Bunlar ve bunlar gibi daha birçok şeyi verebilen o küçük patilere neden daha fazla çıkar gözetmeden sarılamıyoruz? Doyumsuzuz çünkü, çıkarcıyız. Onların sevgileri bize ağır geliyor çoğu zaman. Alışmışız karşılık bekleyerek hissetmeye, hissettirmeye. Keşke diyorum hep, keşke onlar gibi sevebilsek… Cemile Ceren Sağatlı KAYNAKÇAAtaşçı, Abdullah. Susmak Derdi. Everest Yayınları. 2019.Arda Sönmez Hassasiyetin Yükselişi İstanbul tarih boyunca birçok ayaklanışa ev sahipliği yapmış bir kenttir. Mevcut düzenin değişmesi gerektiğini düşünen bir grup insan veya kalabalık bir topluluk tarafından düzinelerce eyleme şahit olmuştur. Eylem yapmak, kişinin hak ve özgürlükleri dahilinde bir harekettir. Bir vatandaşın hakkıdır. 2013 yılında gerçekleşen Gezi Parkı eylemleri de bu hakkın vatandaşlar tarafından nasıl kullanılmak istendiği ve devletin bunu nasıl engellediğinin en net ve güzel örneklerinden birisidir. Yanlış hatırlamıyorsam Mayıs ayının son haftasıydı. Lisemde finaller yaklaşıyor; tüm öğrenciler telaş içinde ders çalışıyordu. Öğrenci olmanın getirdiği zorunlulukla bizler ders çalışıyorken dışarıda bir yerlerde halktan kişiler İstanbul’un göbeğindeki ufak bir yeşil alan için savaş veriyormuş meğer. Gezi Parkı için ufak bir yeşil alan betimlemesi yaptım. İstanbul gibi bir metropolde, kafanızı sağa sola çevirdiğinizde sürekli beton yığınlarıyla karşılaştığınız için gerçekten de şehrin merkezinde yaşamaya çalışan ufacık bir yeşil alan Gezi Parkı. Yine de şehrin merkezinde ağaçlıklı güzel bir alan görmek insanın her daim içini rahatlatır. İşte işlerini güçlerini bırakıp o alan için savaş veren insanlar o huzur dolu alanı korumak için gitmişler. Devletin verdiği izinle bir şirket oraya alışveriş merkezi dikmeye karar vermiş. Düşünebiliyor musunuz, Taksim gibi bir mekânda oldukça tarihi bir park var. İstanbul’un en merkezi yerinde, yıllardır korunan o yeşil alan soğuk duvarlı bir alışveriş merkezine dönüşecek. Ne için? Cevabı çok basit ve bir o kadar insanı kahredici: Sadece bir grup insana sağlayacağı getirim yüzünden. Ben ve arkadaşlarım finaller için ders çalışırken televizyondan ilk haberleri almaya başladık. Belki ilk başta dikkatimizi çekmedi ve sıradan bir olay gibi karşıladık, gerçekten hatırlamıyorum. Ama sonradan gelen haberler arttı ve oldukça dikkat uyandırıcı bir hal almaya başladı. Görevi halkı her türlü tehlikeden korumak olan güvenlik güçleri, eylemcilere çok sert müdahale ediyordu. Bu görüşe herkes katılmayabilir ama ortada bulunan bir gerçek mevcuttu. Televizyonda görülen haberler; olmadı internette izlenen videolar bu durumu gösteriyordu bizlere. İlk başta bu görüntülerin tek taraflı; yani yanlı olabileceğini düşünüp çok inanmadım. Çünkü ortada bir tehdit yokken güvenlik güçlerinin biber gazı denilen silahlarını sıkacağını düşünmüyordum. Ne yalan söyleyeyim, ilk başta eylemciler bir olay çıkarmıştır ve ondan bu müdahale yapılıyordur bile dedim. Ancak bu durum gerçekte böyle değilmiş. Güvenlik güçleri gereksiz bir müdahalede bulunuyorlarmış. Bunu oraya gidince anladım.Olaylar bir süre sonra televizyonlarda verilmemeye başlamıştı. Bu yüzden halk olarak bilgi alma özgürlüğümüzü kendimiz elde etmek zorunda kaldık. İnternetten haberleri takip etmekte ve gelişmeleri sıcağı sıcağına gözlemlemekteydim. Hiçbir zaman siyasi bir amaç için oraya gitme düşüncesi aklıma gelmedi ancak içten içe oraya gitmem gerektiğini biliyordum. Orada ağaçları korumak için gelen insanlara şiddet uygulanıyordu ve vatandaşlara bu şiddeti uygulayan insanlar devletin emri altında çalışan güvenlik güçleriydi. Gezi Parkına ilk gidişim polis oradan çekildiğinde yani olaylar birazcık daha durulduğu zaman oldu. Gezi Parkına gittim ve oradaki dayanışma ruhuna şahitlik ettim. Gerçekten farklı bir histi. İnsanlar birbirini tanımıyor ama