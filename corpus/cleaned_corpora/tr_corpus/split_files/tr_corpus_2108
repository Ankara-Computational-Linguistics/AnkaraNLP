gençliğinin başarısızlığını kısa bir süre sonra hal'i ve katli ile ödeyecekti. Hotin Antlaşması'nın bir maddesine istinaden 1622 yılında Zbaraz Dükü 300 kişilik görkemli bir topluluğun başında İstanbul'a geldi. Atlarının İstanbul sokaklarında gümüş nallarını kaybettikleri söylenir76 . Dük Zbarawski, Genç Osman'ın yeniçeriler tarafından istenmediği ve Anadolu'ya yeni bir savaş hazırlığı içinde olduğu için hayatına mal olan yeniçeri ayaklanması sırasında İstanbul'a geldi. Genç Osman'ın yerine aklından zoru olan I. Mustafa geçmişti. Leh elçi, zar zor kalacak bir yer buldu, zira kendisine tahsis edilen evde sipahiler oturuyordu ve çıkmayı reddediyorlardı. Bir süre sonra günlük tayinatı da alamadı ve sürekli olarak zindana atılma tehlikesi ile karşı karşıya kaldı77 . Leh elçi, etrafında olan bitenleri idrak edemeyen sultanın huzuruna ancak büyük gayretlerden sonra çıkabildi78 . Tatarların akınlarına karşılık olarak Kazakların sadece Boğdan'a değil, Anadolu topraklarına kadar uzanan akınları79 huzura kabul edilmesine muhtemelen katkıda bulunmuştu. Leh elçi Kasım ayında tehditlere ve hakaretlere maruz kaldı ve yaşlı vezir, Leh Kralı'nı Yahudi ve hırsız diye adlandıracak ve elçisini boynuna zincir vurmakla tehdit edecek kadar ileri gitti. Sipahiler, Zbarawski'nin İstanbul'dan ayrılmamasını istediler80 . Yedi yıllık barış ve ittifak talebi ile gelmiş olan Rus temsilci de Leh elçinin bu şekilde muamele görmesine sebep olmuştu 81 . En önemli sebep ise İstanbul'da iktidar değişikliğinden kaynaklanan anarşik durumdu. Leh Kralı'nın imparator lehine olarak Macaristan meselesine karışmayacağına ve Çarla Rusların aleyhine olamayacak bir barış imzalamalarını öngören maddeler içerdiği iddiasıyla, elçiye verilen antlaşma belgesi sahte kabul edildi. Bu yüzden antlaşma belgesi İstanbul'a geri gönderildi82 . Kazaklar, bu arada Samsun'u ateşe verdiler83 . Antlaşma ise ancak 1624 yılında, bu sefer ilk hâli ile onaylandı84 . Tatarların aynı yıl içerisinde Radu Mihnea ve oğlu tarafından yönetilen prensliklere yaptıkları ve büyük zararlar verdikleri akınlardan sonra Kazaklar şaykalarıyla Trabzon, İstanbul ve Anadolu kıyısında Üsküdar'a kadar uzandılar85 . Lehistan ile dinî anlaşmazlıkları olmasına rağmen, bu maruf deniz eşkıyaları 1625 yılında Kaptan-ı Derya [Çatalcalı Hasan Paşa] ile çatışmaya girdiler86 . 1626 yılında İstanbul'un [Boğaz girişindeki] Fener mahallesine87 kadar akın edip, Karaharman'ı işgal ettiler88 . Bu tehlike sebebiyle Genç Osman da hükümdarlığı sırasında çevredeki nüfusu zorla başkente çekmek istemişti89 . 1627 yılının Temmuz ayında Kaptan-ı Derya 10 kadırga ve Kazak tipinde 250 şayka ile Kili önlerinde belirdi. Kaptan-ı Derya çekildikten sonra Türk şaykalar Şaykacıbaşı'nın yönetimi altında Tuna'nın aşağı taraflarında kaldı. Şaykacıbaşı Kazaklar tarafından sürekli huzursuz ediliyordu ve hatta bir seferinde onlara yenildi90 . Anne tarafından bir Movila ve kısa bir süre önce ölen Radu Mihnea'nın damadı, ayrıca tam bir Leh dostu ve Leh vatandaşlık belgesi sahibi olan yeni Boğdan Prensi Miron Barnowski, barışı muhafaza etmek için elinden geleni yapıyordu. Özi'ye gitti ve 1627 yılında burada, barışın en az bir yıl daha uzatılmasını sağlayana kadar iki ay kaldı91 . 1628 yılında Kazak eşkıyalar tekrar denizlerde ortaya çıktılar ve Kefe'yi kuşatma cüretinde bulundular92 . 1630 yılında Aleksander Piaseczynski Divân-ı Hümâyûn'a geldi93 . Ancak barışın muhafaza edilmesine Leh elçilerinin tüm açıklamalarından eski Boğdan Prensi Simon'un oğlu yeni Kiev Başpiskoposu Peter Movila'nın yönetimi altında Ortodoks dinlerinin bilincine varan ve Lehlerin Katolik propagandalarına isyan eden 94 Kazakların dinî menfaatlerinden Divân-ı Hümâyûn'un Anadolu'daki sorunlarından ve İstanbul'daki sürekli iç karmaşalardan daha çok katkıda bulunacak başka bir hadise vardı Türkler, körü körüne sultanın amaçları için kendini kullandırtmayarak, kendine saygınlık kazandıran şahsî siyasetini yürüten güçlü bir han olan, Kantemir Mirza'nın Bucak Tatarları şahsında Kazakların üstesinden gelip, onları cezalandıracak uygun bir araç bulmuşlardı. Alman-Türk savaşından beri herşey Tuna boylarında bir Tatar hakimiyetinin kurulmasına katkıda bulunmuştu. Osmanlı tarihinde ilk defa kendine özgü bir Tatar Devri başlayacaktı. Murad zamanında gerçekleşen Anadolu savaşları sırasında kullanılmıştı ve sultanla vasalları arasındaki ilişkiler daha sıkı olmuştu. Kayser'e karşı savaş başladığında, yetenekli, cesur ve disiplinli birliklerin yokluğu ve artık eski isimleri altında nam yapmayan ve düşman topraklarını talan etme, düşmanın yollarını kesme, bilgi toplama ve düşmanın erzaklarını elinden alma görevlerini başka birliklere bırakan akıncıların korkaklığı sebebi ile -ilk kez belki de Koca Sinan Paşa'nın fark ettiği gibi-, Tatarları gelecekteki büyük savaşlar için vazgeçilmez bir unsur hâline getirmişti. Tatar Hanı ve mirzaları, yeni bir sefer başladığında hizmetleri karşılığında95 ya nakit – 50 ile 100 bin altın arasında çizme bahası , çizme parası diye anılan meblağlar –, ya da kaftan ve silah gibi değerli hediyeler alıyorlardı96 . Tatar saray efradı, bir yıl boyunca geçimini Osmanlı Hazinesi'nden sağlıyordu 97 . Bunun karşılığında her türlü akına hazırdılar v0e Tatarları kış karargâhında görmek, etraftaki bölgeler için tam bir bela anlamına geliyordu. Girdikleri toprakları ancak binlerce esir alarak terk ediyorlardı ve böyle bir akını Bosna'da bile yapmışlardı98 . İstanbul'a binlerce köle gönderiyorlar ve başta sultanın kendisi olmak üzere, sarayın ileri gelenleri ganimet olarak birçok güzel cariyeye sahip oluyorlardı99 . Macaristan'daki Türkler, bu insanlık dışı akınlara göz yumulmasını protesto ediyorlardı100 . Ancak Tatar Hanı'nın Osmanlı Sultanı ile ilişkileri, tüm Hristiyan komşularına, Kırımlı bir Ceneviz olan Gian-Antonio Spinola veya İstanbul'a kaçan bir Paleolog gibi Batılı ve Doğulu temsilciler ve Kantemir Ağa, Mustafa Çelebi ve Sefer Gazi gibi Tatar elçiler aracılığıyla barış teklifleri getirmesini engellemiyordu. Her yıl ödenecek önemsiz bir ücret karşılığında düşmanlıklarını durdurmaya hazırdılar101 . Sonuç olarak Kırım Tatarları çok da güvenilir vasallar değildiler. Ayrıca talepleri de verdikleri hizmetlere orantılı değildi Tatar Hanı, 1594 yılında hırslarından rahatsız olduğu kardeşleri için Romen prenslikleri istedi102 ve Gazi Giray Han bir yıl sonra Boğdan'a yaptığı bir akın sırasında sultanın ülkeyi Bender Sancakbeyi, yeğeni Ahmed'e verdiğini iddia etti103 . Bu yöndeki tüm umutlarını kaybedip, o dönemde barış görüşmeleri yapan Prens Mihail'in yönettiği Eflak'a akın etmeleri de yasaklanınca, Tatar Hanı ayaklanacaklarına dair bir tehdit savurmaktan çekinmedi. Allah'ın yardımı ile , diye yazıyordu Hristiyan komşularına, Karı kılıklı Türklerin birlikleriyle ne yapmayı düşündüğümü ve Türklerin Macaristan'a ne tür birlikler göndereceklerini herkes görecek. Bundan böyle Türklerin davası ile ilgilenmiyorum ve onlarla tüm ilişkilerimi kesiyorum104 . Bu yüzden Divân-ı Hümâyûn güvence olarak, tıpkı Romen prensliklerinde yaptığı gibi, Gazi Giray Han'ın bir kardeşini İstanbul'da rehin olarak tutuyordu ve han, her yerde çok sevdiği kardeşinin özgürlüğünü satın alabilmek için para dileniyordu 105 . Daha sonra Osmanlıların yaptığı her seferde Tatarların katılımı kural hâline gelince Nogay Tatarlarının Tuna Nehri'nin güneyinde Kili, İsmail ve Akkirman kalelerini kapsayan Bucak Eyaleti'ne, Dobruca'daki soydaşlarının bulunduğu köylerin karşısına yerleşmelerine izin verildi106 . Divân-ı Hümâyûn ayrıca genelde sürgün yeri olarak kullanılan Kütahya veya Rodos'ta her zaman Giray Han'ın bir akrabasını veya azledilen bir kalgayı veya hanlıkta iddiası olan birini elinin altında bulunduruyordu 107 . Zamanın siyasetine yapılan müdahaleler, hanın uzun süre uzak kalması ve bir çoğunun tek başlarına büyük ganimetler getirecek akınlar düzenleme çabaları ile nihayet Gazi Giray Han'ın kendini şiire vermesi108 , Tatarların Osmanlı Sultanı'na karşı kayıtsız şartsız bağlılıklarının zayıflamasına sebep oldu. Bu gelişme ilk kez 0 sırasında, daha sonra da Gazi Giray'ın kardeşi Fethi Giray'ın isyanı sırasında (1595) açıkça hissedildi109 . Cığalazâde Sinan Paşa, onu himayesine altına almış ve hanlığın başına getirebileceğini umuyordu. Ama Damad İbrahim Paşa, önceki hanın tarafını tutuyordu ve bu daha sonra onay belgesini alarak, İstanbul'dan hareket ediyordu. Fethi Giray, 1596 yılının sonlarına doğru boyun eğmek zorunda kaldı ve hırsını, sadece kendi hayatı değil, oğullarının da hayatı ile ödedi110 . Birkaç yıl sonra, 1601 yılında Giray Han'ın bir diğer kardeşi Saadet Han'ın oğlu Devlet, amcasına karşı ayaklanmayı denedi. Giray Han, bayram günü verilen bir ziyafet sırasında yeğenini ve itibarı büyük Şirin ailesinden birkaç taraftarını öldürttü. Ama Giray ve Şirin hanedanlarından bazıları Akkirman ve Kefe'ye kaçmayı başardı. Tatar Kalgayı da Macaristan'a gönderilen Tatar birliklerinin komutanlığı kendisine verilmeyince Turla Nehri kenarındaki Türk kalesine yöneldi111 . Gazi Giray'ın ölümünden sonra (Kasım 1607), halefi olarak belirlediği oğlu Toktamış Han değil, İstanbul'da han olarak tayin edilen kardeşi Selamet tahta geçti. Onun ardından tahta cülûs eden Canbek, kendini bu arada öldürülmüş olan Toktamış'a karşı değil, daha çok onun kardeşi Sefer Han, Çerkeslere sığınan kendi kardeşi Mehmed, Yedikule Zindanları'nda bir süreliğine esir tutulan Mehmed Giray 112 ve Şahin Giray adında başka bir akrabasına karşı savunmak zorunda kaldı. Şahin Giray, daha sonra Akkirman ve İran'a geçti 113 . Burada Tatarların başında savaştı. Tatarlar yine Leh eyaletlerinde akınlara çıktılar ve yanlarındaki Osmanlı subaylarının itirazlarına rağmen, Romen prensliklerine de akın ettiler114 . Canbek Han, Rodos'ta yaşayan kuzeni Mehmed'in gemi ile ülkeye getirildiğini haber aldığında, kardeşi eşliğinde hazinesi ile birlikte İstanbul'a doğru yola çıktı ve 1623 yılının Haziran ayında başkent sakinleri, Osmanlı tahtına en yakın vasallardan biri olan Müslüman bir hanın, İstanbul kapıları önünde kaderini beklediğini gördüler115 . Ancak o dönemlerde Tatarlar arasında ilk sırayı, azledilen Canbek Han veya 1623 yılında Rodos'tan getirilen halefi, Saadet Han'ın oğullarından biri olan 116 Mehmed Han değil, aksine Giray hanedanından olmayıp, çok yetenekli bir adam olan ve Osmanlı'nın Lehlere verdikleri tüm vaatlere rağmen sadece Bucak Eyaleti'ni elinde tutmakla kalmayıp, Genç Osman'ın iktidarı sırasında, 1621 yılında öldürülen kahraman İskender Paşa'nın halefi olarak Silistre, Babadağ ve Özi Paşalığı'na, LehKazak sınırının ve Tuna boylarındaki üç vasal prensliğin muhafızlığına yükselen 117 Kantemir Mirza alıyordu. Emrinde kendisine körü körüne bağlı 40 bin kadar Tatar vardı ve kendisine oğlum diye hitap eden birçok veziriazamın dostluğuna sahipti. Kantemir Mirza, daha sonraları Karadeniz kıyıları ve Tuna mansabı serdarı118 ünvanını da alacaktı. Hotin barışı, Kantemir Mirza'nın Kazakların akınlarına kendi akınları ile cevap vermekten alıkoymuyordu 119 . Leh elçilerinin ısrarları üzerine elinden alınan Silistre'den vazgeçmeye hiç niyeti yoktu ve gerçekten de 1623 yılında bu beyliği de onaylandı120 . Hotin Antlaşmasının arabulucusu Vevelli'yi esir aldı ve Boğdan'da Leh düşmanı olduğu bilinen Tomşa'nın tahtta kalması için çaba gösterdi121 . 1623 yılında Boğdan Prensi'nin yerine geçen ve Eflak'ı oğlu Aleksandru'ya bırakan Eflak Radu Mihnea, Lehler için arabuluculuk yaptığı için Kantemir Mirza'nın gözüne battığından, önce Radu'nun uzaklaştırılmasını talep etti122 ve 1624 yılında Boğdan'a ve Eflak'a büyük zararlar veren bir akın düzenledi123 . Aynı şekilde karşısına çıkan Boğdan sınır beyleri Kantemir Mirza'nın Tatarlarına büyük zararlar verdiler. Bir diğer akıncı çetesi, Lehistan'da Sniatin'e kadar uzandı124 . Sultan IV. Murad'a gönderilen Rus elçilerini öldürdükten 125 ve Ağabey Mehmed Giray Han'ın menfaatlerini Kırım'a gelen Kapudan Paşa'ya karşı açık bir muhaberede başarı ile savunduktan 126 sonra Akkirman'a gelen Şahin Giray, pervasız Kantemir Mirza'yı durdurmaya cesaret edemedi127 . Kantemir Mirza, 1625 yılında görünüşte Bucak Eyaleti'nden uzaklaştırıldı128 ve yerine Silistre Beylerbeyi olarak Diak (.) Mehmed Paşa getirildi129 . engelleyebildi. Lehistan, haracını ödemekte geciktiği için kalgay, Selmanşah ve Kantemir, Livov'a kadar uzandılar. Koniecpolski ve Liubormirski, Tatarların karşısına çıktı ve Tatarların birkaç liderini esir almayı başardılar131 . Boğdan Prensi Radu 15 Şubat 1626 tarihinde hayata veda etmişti132 . Kantemir Mirza'nın dostu, yeni Prens Miron Barnowski, özellikle de 1627 yılında kendisine Özi'yi tahkim etme görevi verilince133 , Bucak ve Kırım Tatarlarını Lehistan ile barıştırmayı başardı134 . Birkaç hafta sonra, Eylül ayında Kantemir Mirza, Kapudan Paşa'nın tavsiye mektubu ile İstanbul'a geldi ve Mehmed Giray Han'ın azledilmesini talep etti. Han'ın kardeşi Şahin Giray, eşini ve çocuklarını zorla esir alıp, hatta ateşte kızarttığı Kantemir Mirza'yı öfkelendirmişti135 . Silistre Beyliği'ni artık istemiyordu. Ziyaretinin asıl amacı, Canbek Hanı tekrar Tatarların başına getirmekti 136 . Tekrar Tuna boylarına dönerek, eski düşmanı Şahin Giray'ı yendi. 6 Mayıs 1628 tarihinde İstanbul'da eski hanı ve kardeşi kalgayı Rodos'tan geri getirme ve yeni bir tayin belgesi hazırlama kararı alındı. Yeni han daha sonra 50 kadırga ile birlikte Kantemir Mirza'nın Bahçesaray'da Şahin Giray'ı kuşatma altında tutan Kırım'a hareket etti. Osmanlı birlikleri Kefe'ye çıktı ve Mehmed Giray, herkes tarafından yalnız bırakıldığını anladı. Eskisinden de güçlü bir duruma gelen Kantemir Mirza'ya bir onur kılıcı, bir kaftan, Silistre ve Akkirman ile Yanbolu'nun yönetimi ile vezirlik makamı verildi137 . Şahin Giray, Bucak Eyaleti'nde uğradığı yeni bir mağlubiyetten sonra138 İran Şahı'nın yanına sığındı ve Mehmed Giray, muharebe alanında ölülerin arasında bulundu 139 . Hüseyin Paşa ve kısa bir süre önce Anadolu' da isyan çıkartmış olan yeni Bosna Beylerbeyi Abaza Paşa Tatarların iç savaşını nihayet sona erdirdiler140 . Lehler Şahin Giray'ın davasını destekledikleri, Kazaklar ise Sözebolu'ya kadar uzandıkları ve Sakız Adası'nın Paşası'nı esir almalarının 141 cezası olarak Kantemir Mirza 1629 yılı sonbaharında Lehistan'a büyük bir akın düzenledi142 . Lehlerin himayesi altındaki Barnowski'nin ortadan kaldırılması sınırdaki durumlara bambaşka bir nitelik kazandırdı143 . Yapılan barışı sağlamlaştırmak için Divân-ı Hümâyûn eski Budin Beylerbeyi Murtaza Paşa'yı Silistre ve Özi'ye gönderdi144 . Murtaza Paşa bu makamda Kazaklara karşı başarılar kazanarak kendini kanıtladıktan sonra, 1631 yılında yerine Abaza Paşa tayin edildi145 . Abaza Paşa, iki kez Eflak'a saldıran Eflaklı kaçak Matei Basarab'ı, kendisine aslında onu kovma görevi verilmiş olmasına rağmen, Divânı Hümâyûn ile barıştırmayı başardı. Matei, kısa bir süre önce Aleksandru İliaş'ın oğlu, Boğdan Prensi Radu'ya Osmanlı bayrağı teslim etmek üzere aralarında İmparatorluk subayının da bulunduğu bir Boğdan ordusunun karşısına çıkmıştı. Matei, yanında 600 kişi ile İstanbul'a geldi ve selefi Tomşa'nın oğlu Leon'un etrafını saran Rumların şantajları hakkında şikâyetlerde bulundu. 1633 yılında, vergiyi sözde 100 bin altına yükselttikten sonra, sultanın onayını aldı146 . Abaza Paşa, Boğdan Boyarlarının ve halkın Aleksandru'nun etrafındaki Rumlara karşı çıkarttıkları bir ayaklanma yüzünden Lehistan'dan gelen Barnowski'yi İstanbul'da kendisini bekleyen ölümden kurtaramadı (Temmuz), ama Boyarların tekrar geri istedikleri Moise Movila şahsında Divân-ı Hümâyûn kendisine tâbi olacak bir prens bulduğuna inanıyordu. Hırsı ve kibri ile yanında hiçbir rakibi barındırmayan Abaza Paşa veya Murtaza ve Kenan Paşa, Aşağı Tuna boylarında yönetime geldiğinden, Tatar Kantemir'in bağımsızlığı imkânsız hâle gelmişti. Önlenemez mücadeleler sırasında zaferin Türklerden yana olacağı şüphe götürmezdi. 1632 yılında Tatarlar yine Lehistan'a akınlar düzenledi ve 1633 yılında yeni bir Kazak akını öngörülüyordu. Kantemir Mirza, Lehistan sınırını geçtikten sonra, dönüş yolunda Lehistan ordusunun saldırısına uğradı ve Tatarlar 4 Temmuz'da Ştefaneşti yakınlarındaki Cornul-luiSas'ta yenildiler. Abaza Paşa bu sefer Kantemir Mirza'nın tarafını tuttu, hatta 1621 yılında Genç Osman'a karşı Leh ordusunu yöneten (ve 1623 yılında iktidara gelen) Kral Ladislas'dan intikam alması için ona yetki bile verdi. Ruslar, bu sefer ateşi başarı ile körüklemişlerdi. Eylül ayında Silistre Beylerbeyi'nin birlikleri Prens Matei'nin Eflak birlikleri ile birleşti ve Ekim ayı ortalarında Turla kenarında Kamaniçe önlerine geldi. Romenler tarafından sadece görünüşte desteklenerek, yakınlardaki Studeniec Kalesi'ni aldı ve İbrail'e geri döndü. Yılın sonlarına doğru İstanbul dolaylarında bulunan Leh elçisi, Serdar-ı Ekrem'in karargâhına gönderildi. İkinci bir elçi, Aleksander Trzebynski, huzura kabulü talep etmekte gecikince, Abaza Paşa daha erken davranarak, Leh elçisi 1 Mart 1634 tarihinde İstanbul'a gelmeden önce başkente vardı. Konuşmalar en yabancı ve en uygunsuz konulara getirildi ve Trzebinsky'ye verilen mektupta, Abaza Paşa'nın planladığı sefer yalanlanıyordu. Kısa bir süre sonra Abaza Paşa, sürgün olarak olmasa bile, bir mazul olarak sultanın gitmekte olduğu Edirne'ye çağrıldı147 . 24 Ağustos'ta boğdurulan Abaza Paşa'nın naaşı toprağa verildi. Abaza Paşa, azlinden önce Boğdan Prensi'ni hain olarak ortadan kaldırtmış ve onun yerine kurnaz Arnavut Vasile Lupu'yu getirmişti. Moise Movila, tıpkı daha önce Barnowski'nin yaptığı gibi, Lehistan'a sığındı ve bir daha bu ülkeden çıkmadı. Kaptan-ı Derya, Kazakları cezalandırmak üzere Karadeniz'e çıktı, ama vezirler bir yıl önce muharebede bulunan Koniecpolski'nin teklif ettiği barışı kabul ettiler. Ruslarla savaş sona erdikten sonra Tuna boylarının yeni seraskeri Murtaza Paşa, Hatman ile görüşmek üzere Tuna boylarındaki sınıra geldi. Ağustos ayı başlarında Yergöğü'nde Tuna Nehri'ni geçti. Bethlen'in halefi, 1631 yılında Divân-ı Hümâyûn tarafından tanınan ve Prens Matei tarafından desteklendiğinden, kendini Romen prenslerin hamisi olarak gören Georg Rakoçi, o güne kadar bağımsız hareket ettiği için, güvenliğinden endişe duyuyordu. Şahin Giray, bu arada sultan adına Lehlerden sınır kalelerinin yok edilmesi, Tatarlara verilecek hediyelerin belirlenmesi ve Kazakların cezalandırılmasını talep etmek üzere Lehistan Meclisi'ne gelmişti. Talepleri açıkça reddedildi ve meclis aksine savaş için gerekli kararları aldı. Ama Divân-ı Hümâyûn'a gönderilen mektuplar barışçıl bir üslupla yazılmıştı. Divân-ı Hümâyûn, bunun karşılığında Lehistan tarafından talep edildiği takdirde Kantemir Mirza'nın gücünü kırmayı vaat etti. Uzun ve zorlu geçen görüşmelerden sonra Şahin Giray nihayet Leh elçisi eşliğinde Ekim ayı başlarında İstanbul'a geldi ve bir ay sonra elçi olarak gönderilen Leh asilzâde onay mektupları ile geri döndü. Kantemir Mirza, bir kez daha Bucak'tan ayrıldı ve 1635 yılında tekrar akınlarına başladı. Bundan rahatsız olan komşularının İstanbul'a ilettikleri şikâyetler boşuna idi, zira geçmişini inkâr edemiyordu. Leh dostu Canbek Giray Han'ın yerine geçen İnayet Giray Han hakkında Divân-ı Hümâyûn'a sık sık gönderdiği haberler, İnayet Giray Han'ın Kazakların müttefiki ve Osmanlı'nın düşmanı olduğu konusunda hiçbir şüphe bırakmıyordu, zira Kefe Beyini ve kadısını öldürtmüştü. Bucak Sancağı'nın Tatar Beyi böylece sultanın gözünde daha fazla itibar kazanıyordu. 1635 yılının Nisan ayında İstanbul'a gelen bir Leh elçinin tehditleri hiçbir etki bırakmadı, zira Kantemir'i Anadolu'ya gönderip, ona orada bir sancak verme vaadi kesinlikle ciddiye alınacak gibi değildi. Türklerin, Erdel Prensliği'ne Stefan Bethlen veya Moses Szekely'yi getirme denemesi, Tımışvar Beylerbeyi'nin Szalonta'da uğradığı mağlubiyetten (3 Ekim), Erdellilerin Yanova'ya kadar ilerlemeleri148 ve Matei'nin müdahalesinden dolayı başarısız olduktan sonra, 1637 yılında Sultan IV. Murad'ın İran'dan yeni dönen ve Tuna boylarına gönderilen eniştesi Damad Kenan Paşa'nın yeni bir seferi bekleniyordu. İnayet Giray Han ordusu ile Kantemir Mirza'ya saldırdı ve Mart ayında yenilen Kantemir, Dobruca'ya geri çekildi. İnayet Giray Han, Varşova'da Leh Kralı ile ittifak kurup, zayıf iradeli entrikacı Vasile Luppu'nun (Kurt Vasil) elinden Boğdan'ı alıp, Lehistan'a vermeyi teklif etti. 23 Nisan'da Türklerin gözünden düşen Kantemir Mirza, mütevazı bir şekilde İstanbul'a geldi. Kantemir'in yokluğunda yeğeni Selmanşah, İnayet Giray Han'ın kardeşleri ile bir olup, Bucak Sancağı'nı yöneten kalgayı (Hüsam Giray) ve nureddini (Saadet Giray) öldürdü. Cesetleri sultana gönderildi. İnayet Giray Han, kısa bir süre sonra azledildi. Selamet Giray'ın en büyük oğlu Bahadır, Tatarların başına getirildi. Azledilen İnayet Giray Han, Kantemir'e karşı başarılarını ve Hristiyanlarla kurduğundan şüphelendikleri ilişkilerini hayatı ile ödemek zorunda kaldı. Kısa bir süre sonra Kantemir'in oğlu bir cinayetten dolayı mahkemeye çıkartıldı ve yaşlı Kantemir, görünüşte Anadolu'da Karahisar Sancakbeyliği'ne getirildi ve Sultan IV. Murad'ın huzuruna çıkartıldıktan sonra Üsküdar'da idam edildi. Kantemir'in ezeli düşmanları olan ve çarın hizmetine giren Kazaklar, onun ölümünü Azak'ın fethi ve Leh dostlarının Bucak'a yaptıkları akınlarla kutladılar. Eski Vezir Mehmed Paşa, Tuna boylarındaki yönetimi ve uzun süren Tatar isyanlarının son izlerini silme görevini devraldı. Romen prensleri, birliklerini yaşlı ve tecrübeli paşanın birlikleri ile birleştirdiler ve ordu İsmail'den Akkirman'a hareket etti. Yeni Rumeli Beylerbeyi Arslan Paşazâde Ali Paşa, bu fırsatta Hristiyan vasal devletlerin güvensiz yöneticilerini azletmek üzere birlikleri ile buraya geldi. Mehmed Paşa ise Bucak Sancağı'nın temizlenmesi ile yetindi. Tatarların yedi lideri, özür dilemek üzere paşanın huzuruna gelmek zorunda kaldı ve Kırım'a götürüldüler. Selmanşah ve Orak, Lehistan'a kaçtılar. Leh Hatman bu trajik sonu sevinerek izlemişti. Nihayet Lehistan Devleti'ne bir zamanlar bu kadar zarar veren herkes ortadan kalkmıştı149 . Lehistan, son yıllardaki konumunun çok çok üstüne çıkmış ve Tatarlar, ancak askerî güçleri yok edilip, hanları küçük düşürüldükten sonra alt edilebilmişti. En kötüsü ise, Osmanlı İmparatorluğu'nun deniz gücünün verdiği kayıptı. Türk-Alman savaşı başladığında Divân-ı Hümâyûn, herhangi bir muharebe meydana gelmese bile, ayrıca İspanya ile savaş hâlinde idi. Fransa, her zamanki gibi dostane tutumunu muhafaza etmişti, zira İspanya ile savaşı için buğdaya, Türk atlarına 1 , özellikle de Türk gemilerine ihtiyaç duyuyordu. Venedik Girit 2 , Korfu ve Dalmaçya şehirleri için endişe duyuyordu ve Osmanlı'nın dostluğunu muhafaza edebilecek ve imtiyazlarını kaybetmediği sürece hakaretlere sessiz kalmaya meyilli idi3 . Doğal olarak Hristiyan müttefik birliğine (Liga) katılma teklifine her zamanki gibi soğuk bakıyordu 4 . Buna rağmen, Koca Sinan Paşa bir seferinde Almanlara destek olduğunu iddia etmişti5 . Hristiyan birliğine katılma konusundaki çekingenliği ile Venedik'e savaş açılacağını ilan eden Veziriazam Nasuh Paşa'nın düşmanlığını da kırabilmişti6 . 1620 yılında büyük itibar gören tercüman Marcantonio Borissi, İslâm dinine hakaret ettiği gerekçesi ile idam edildiğinde bile Venedik bu ağır olayı göz ardı etti 7 . Kendisine yapılan hakaretlere, sultanın gemisi için fenerler ve Fatih Sultan Mehmed'in mezarı için şamdanlar göndererek cevap veriyordu 8 . İngiltere, Doğu Akdeniz'de itibarlı, özellikle de maddi açıdan tercihli bir konuma gelmeye çalışıyordu ve korsanlığın en bayağı araçlarını kullanmaktan çekinmiyordu Zenta, Mora, Halep, Trablus ve İskenderiye'de ticaret mümessilleri bulunduruyordu ve temsilcisi İstanbul'da bir kilise edinmeye ve Fransızların elinden mercan ticaretini almaya çalışıyordu. Daha ucuz İngiliz malları9 kısa bir süre sonra her yerde talep edilmeye başlandı ve İngiliz temsilcinin parasını rahatlıkla ödeyebiliyorlardı. Ancak, tüccarlar, her zaman aynı itibarla karşılanmıyordu, aksine her zaman zindana atılma tehlikesi ile karşı karşıyaydılar10 ve Mısır konsolosu Mariani ihanet töhmetiyle asılmıştı11 . San Stefan Tarikatı'nın Floransa kadırgalarının kahramanlıklarına ve Arnavutlarla 12 ilişkilerine rağmen, Toskana Dükü de kendisine yün ve brokar ticaretini sağlayacak bir ticaret antlaşması için uğraşıyordu 13 . Nihayet Hollanda, haklı olarak bazı yerel ürünler için Osmanlı İmparatorluğu'nda iyi bir pazar bulabileceğini düşünmesinden ötürü Türklerle ilk kez irtibata geçiyordu. Denizlerde menfaatleri olan güçlerin temsilcileri, sarayın kadın efendilerini, sarayın musahiblerini ve vezirleri kendi taraflarına çekmek ve rakiplerine karşı kullanmak için mübah olan veya olmayan tüm araçları devreye sokuyorlardı. Batı'nın siyasi oluşumu sadece birkaç kez elçilerin toplu olarak tavır takınmalarına imkân veriyordu. Ancak çok dikkatli davranarak konumunu koruyabilen Venedik, bunlara hiçbir zaman katılmıyordu. Diğer güçlerden 14 , gerek ücreti Guis partisi tarafından ödenen Lancosme ile Divân-ı Hümâyûn'da hiç de uygun bir temsilcisi olmayan 15 Fransız Kralı IV. Henri, gerekse İngiliz temsilci Edward Burton kraliçesi adına, Osmanlı Donanması'nın Portekiz veliaht Don Antonio lehine İspanyollara karşı Akdeniz'e gönderilmesini sağlamaya çalışıyorlardı16 . Üveys Paşa'nın eşini Mısır'dan İstanbul'a getiren bir gemi durdurulmuştu. Bu, savaş için bahane yaratabilirdi17 . İspanyol temsilci Marigliano, vezirlerin bizzat huzuruna çıkmak yerine Ragusa'da kaldı ve kralın menfaatlerinin korunmasını emrindeki Yahudilere havale etti18 . Lancosme ise en kötü muamelelere maruz kaldı ve papa ile İspanyolların casusu olarak zindana atıldı. Türkler onu nihayet Batı'ya geri gönderdiler. Burada, Katolik dinine bağlılığını kanıtlayan ve en azından maceracı ruhunu tatmin eden birçok proje geliştirdi19 . Onun yerine yeğeni de Breves, Kral IV. Henri'nin itimadnâmesini aldı20 , ama kralının sadık bir hizmetkârı ve anlayışlı bir diplomat olmasına rağmen, ne Breves, ne de İngiliz yardımcıları Türkleri bir savaşa ikna edebildiler. Türklerin ayrıca o dönemde bir savaş yürütecek yeterli sayıda ne araçları, ne paraları ne de kullanabilecekleri gemileri vardı. Tersanede Koca Sinan Paşa'nın 21 tüm çabalarına rağmen sadece 50 kadar kadırga ve kalyon mevcuttu. Kaptan-ı Derya'nın ve Cığalazâde Sinan Paşa'nın desteklerine, de Breves'in Fransız Kralı22 ve İngiltere Kraliçesi23 adına sunduğu tüm hediyelere ve şeyhülislâmların İspanyollara besledikleri tüm nefrete rağmen, Osmanlılar denizlerde savaşa girmeme kararına sadık kaldılar. Cığalazâde Sinan Paşa'nın Hristiyan kalmış ve İspanyolların menfaatlerini koruyan kardeşi Carlo'nun 24 , ölen Don Jose'nin adaları için 8 bin skudi vermeyi taahhüt ederek, bu kararda büyük bir etkisi vardı25 . Koca Sinan Paşa, Almanlarla savaşı başlatıp, Tuna boylarında ve Karpatlarda Türklere karşı büyük ayaklanma baş gösterdiğinde, Edward Burton ve 1596 yılında Prag'a giden Levanten Pasquale Dabri gibi26 temsilcileri, kendi açısından üzücü anlaşmazlıkları durdurmak ve Osmanlıları İspanyollara karşı kışkırtmak için, örneğin haremdeki kadın efendilere rüşvet27 gibi akla gelebilecek her türlü aracı kullandılar. Boğdan yüzünden çıkan anlaşmazlıkları da bir şekilde kapatmaya çalışıyordu 28 . İstanbul'daki müslüman halkın dindarlığını kışkırtmak için şeyhler ve vaizler harekete geçirildi29 . Koca Sinan Paşa ile yaptığı görüşmelerde, Hristiyanların yok edilmesine yardım etmek istediğini söylüyordu ve 1596 yılında sultanın kendisini ve -daha sonra gitmekten vazgeçen- Fransız temsilciyi Macaristan'daki ordugâha götüreceği için seviniyordu. Hristiyan kanı akıtmakla suçlandığında ise alaycı bir şekilde öldürdüğü dindaşlarının sayısı ile övünüyordu 30 . Fransa Kralı Henri aynı dönemde sultana bir mektup yazmış ve sadece İspanya ile yapmış olduğu savaşın bu güçlü devleti Prag ve Viyana'daki Habsburglular ile işbirliği yapmasını ve Osmanlılar ile denizde ve karada savaşmasını engellediğini belirterek, İtalya'da ve Katalonya'da Kral II. Philipp'in gücünü kırmak için mürettebatsız 200 gemi istemiş ve Napoli Krallığı'nı IV. Mehmed ile bölüşmeyi vaat etmişti31 . 1596 yılının başlarında, kaptan-ı deryanın Marsilya'ya doğru yelken açacağına inanılıyordu 32 , ama Türklerin büyük saygı beslediği Fransa Kralı sonuçta sadece çaşnigirbaşı ile bir onur kılıcının gönderilmesi vaadini alabildi33 . Fransa Kralı Henri'nin mezhep değiştirmesi (1593) Türklerin gözündeki itibarına büyük zarar verdi. Bunu bir süre sonra Fransız-İspanyol barışı izledi (1598) ve bu hadise İstanbul'da kalan son itibarını da yok etti34 . Edward Burton'un ölümü (Ocak 1598), İngiliz siyaseti için kısa bir sürede büyük bir itibar kazanan ve dur durak bilmeden İngiltere'nin menfaati için çalışan önemli bir hizmetkârının kaybı anlamına geliyordu 35 . 1599 yılında yerine atanan halefi Henry Lello, sultana çalgı tertibatlı bir çalar saat, bir araba, gümüş aletler, kumaşlar ve eşi için hediyeler getirdi. Gemisi her yerde hayranlıkla izleniyordu ve genelde sessiz kalan sultan, Lello geldiğinde birkaç itibarlı söz fısıldıyordu. O dönemin bir tanığı Tıpkı bir kral gibi geldi, sadece tacı eksikti36 , diye yazar. İngiliz bir teknisyen, İngiltere'ye karşı sempatisini artırmasa da sultanı oldukça eğlendiren bir org getirdi37 . Lello, daha sonra da öylesine otoriter bir biçimde hareket ediyordu ki, Vezir Halil Paşa ona nihayet Osmanlı görgü kurallarını hatırlatmak zorunda kalmıştı38 . İngiltere'nin siyasi nüfuzunun zamanı artık geçmişti. Hiçbir Hristiyan gemiyi kayırmayan İngiliz korsanların, hatta Halep'deki gibi bazı konsolosların denizlerdeki teşebbüsleri – 1603 yılında Fransız elçiyi taşıyan bir gemiye saldırdılar39 - İngiltere'nin itibarına zarar veriyordu 40 . En büyük nüfuza, İngiltere'nin yüksek siyasi menfaatleri değil, İngiliz Levanten kolonisi41 büyük bir gücün onuru değil, hiçbir şeye saygı göstermeyen açgözlü tüccarlar sahipti. Oldukça zor elde edilen ve gümrük vergilerinin yüzde 3'e indirilmesini ve Fransa'nın ve Venedik'in sahip olduğu imtiyazların İngiltere'ye de tanınmasını öngören kapitülasyonun onayı Hollandalılara verilen izin, İngiltere Kraliçesi'ne ait gemilerin İngiliz bandırası altında Haliç'te42 görünmesi – 1601 yılında Divân-ı Hümâyûn ikiden fazla top taşıyan hiçbir gemiye Çanakkale Boğazı'ndan giriş izni vermemeye karar verdi43 - tüm bunlar, büyük çapta hazırlanan, ancak kötü yürütüldüğü için sonucu hiç de iyi olmayan büyük bir faaliyeti gizlemek içindi. Lello ve 1606 yılında yerine geçen Glover ve Paul Pinder, Türk ordusuna düzenli olarak barut ve demir göndererek ve dostluğunu satın aldıkları Cığalazâde Sinan Paşa'nın nüfuzu sayesinde en azından ticarî itibarlarını muhafaza ediyorlardı44 . Elçiler, ayrıca bizzat siyasi işlere karışıyorlardı Glover, uzun bir süre taht müddeisi Stefan Boğdan'ı Boğdan'da tahta geçirmeye çalıştı45 . 1612 46 yılında Cornelius Haga tarafından temsil edilen ve aynı yıl 6 Temmuz'da imtiyaz hakkını alan Hollandalılar, daha büyük başarılarla kendini göstererek İngilizlere rakip oldular47 . Uzaktaki Fas'tan yola çıkan elçiler Hollanda gemileri ile geliyorlardı48 . Genç Osman yine de tahta cülûsunu bir elçi vasıtasıyla Londra'ya duyurdu 49 . Fransa, o dönemlerde İstanbul'da neredeyse tüm nüfuzunu kaybetmişti50 . Türkler, Kral Henri'yi uzunca bir süredir artık sultanın bir dostu olarak değil, cesareti ve müteşebbis ruhu ile rahatlıkla yeni bir Haçlı Seferinin lideri hâline gelebilecek Katolik bir kral olarak görüyorlardı. Bu yüzden ölümüne üzülmediler51 . Fransa Kralı'nın temsilcisi Salignac, sürekli para sıkıntısı çeken, tercümanların kendisini yönetmesine izin veren ve asıl görevini İngiliz temsilcilerle anlaşmazlıklar çıkarmakta gören hastalıklı bir adamdı52 . En çok faaliyet gösteren haleflerinden biri olan Cesy, tıpkı selefi ve akrabası Achille de Harley 53 gibi, daha çok 1609 yılında Pera'da 1427 yılından kalma San Benedetto Manastırı'na yerleşen 54 , ancak 1616 yılında kovulan Cizvitlerin menfaatleri ve Katolik inancı adına İstanbul Patriği ile uğraşıyordu 55 . Kalvinist Cyrill Lukaris ile anlaşmazlığa düştü ve Roma ile Bizans arasında yeni bir ittifak için gösterdiği hırs, Rum Ortodoks Kilisesi'ndeki Patriğin değiştirilmesine sebep oldu 56 . İmtiyaz haklarının 1600, 1604 ve 1609 yıllarında yenilenmesi de Fransız Levanten ticaretinin canlanmasını sağlayamadı57 . Fransızlar, adlandırılan defalarca Barbareskler diye Tunus, Cezayir ve Trablus korsanları hakkında şikâyette bulunmuşlardı58 . Ama bu korsanların Osmanlı İmparatorluğu ile tek ilişkileri, İstanbul'dan gönderilen beylerbeyini kabul etmeleri idi. Yine de sultanın gönderdiği temsilciyi beğenmedikleri takdirde, Süleyman Paşa'ya yaptıkları gibi, limana varır varmaz top ateşleri ile geri dönmeye zorluyorlardı59 . Bir süre sonra hiçbir paşayı kabul etmediler ve yönetmeye başladı60 . devleti seçilen reisler 1600 yılında bir fırtına sırasında Sakız Adası'na çıkan 400 Fransız öldürüldü 61 . Gemilerini zapt eden ve Anadolu'daki korsanlarla ilişki içinde olan Toskana kadırgalarında sayısız Fransız'ın bulunması Türkleri oldukça öfkelendiriyordu 62 . Malta da ayrıca Fransa'nın bir kolonisi olarak kabul ediliyordu 63 . Vezirlerin öfkesi, 1617 yılında esir tutulan Leh Korecki'nin Yedikule zindanlarından kaçtığında sadece tercümanın ve Leh elçi topluluğunun tutuklanmasına değil, çavuşbaşı ve kadı tarafından Harley'in evinin aranmasına da sebep oldu. Fransa Kralı'nın temsilcisine çavuşbaşının yanına gitmesi emredildi. Git, yoksa Allah biliyor ki, ellerini arkana bağlatır, seni oraya ben gönderirim , denmişti64 . Gözlerinde yaşlarla yanında kalabalık bir muhafız kıtasıyla İstanbul sokaklarından geçmek zorunda kaldı ve birkaç günü zindanda geçirdi. Tekrar serbest kalması, ona 15 bin altına mal oldu. Paris'te ise hiç kimse bu bahtsız elçiye yardım etmeyi düşünmüyordu 65 . Yüzde 10'luk pencik payını vermeyen bölgelerden – Anadolu, Pera ve bazı Rum limanları – hâlâ her dört ev için üç altın avarız vergisi alınmasına, 4 bin akçe maaşla 1.000 reis görev yapmasına ve adaların gerekli mürettebatının sağlamasına ve timarlardan yeterince erzak gelmesine rağmen, Osmanlı donanması 1610 yılında 30 kadar kadırgadan oluşuyordu. Sonu kötü biten savaşlardan dolayı kürekçi olarak kullanılabilecek esirlerin de sayısı azalmıştı. Yaklaşık 4 bin kadar forsa vardı, bunların 1000'i de sultana ait idi. Subaylar işe yaramıyordu. Afrika Kıtası'ndakiler bazen gelmiyordu. Tersaneler kötü durumda idi ve kadırgaların çoğu yaş odundan öyle acele ve işçilikten yoksun imal edilmişti ki, denizde en fazla bir yıl dayanıyorlardı66 . Bu zavallı durumdaki deniz gücü, donanmanın gelirlerini kendi hazinesine aktaran Cığalazâde Sinan Paşa'nın neredeyse özel mülkü hâline gelmişti67 . Yapılan her sefer, Kaptan-ı Derya'ya zenginliğine zenginlik katma fırsatı verdiğinden, Cığalazâde Sinan Paşa her yıl korsanlara karşı yelken açabilmek için elinden geleni yapıyordu. 1596 yılında Osmanlı donanması denizlerde görüldü 68 , ama kaptanları hem İspanyollardan, hem Venediklilerden çekindiği için 69 büyük bir imparatorluğun amirali olarak ortaya çıkmak yerine daha çok korsan gibi hareket ediyordu. Ne 1601 yılı Temmuz ayında 70 ne de bir sonraki yıl71 yelken açan Osmanlı kadırgalarının özel bir amacı da yoktu. 1609 yılında, Ermeni devşirme ve Venedik dostu 72 olup, Suriyeli korsanlara karşı başarılı bir teşebbüse önderlik etmiş Kaptan-ı Derya Halil Paşa, Napoli Kral naibinin, geleceğini parlak bir şekilde güvence altına almak umuduyla derhal Müslümanlığa geçen oğlu Scalona Dükü'nü esir almayı başarmıştı73 . Donanma, Batı korsanlarını bulmak için Anadolu sahillerini Sakız Adası'ndan Trablus'a kadar dolaştı 74 . Bir yıl sonra Eğriboz, Modon, Navarin ve Kıbrıs'a bağlı Baf (Pafos)'a kadar gittiyse de Floransalılara çok fazla zarar veremedi75 . 1611 yılında aynı korsanları bulmak için Rodos ve Kıbrıs seferleri yapıldı76 . İki yıl sonra donanma askerleri Messina dolaylarını ve Malta sahillerini talan ettiler ve Berberistan'da Trablus asileri cezalarını çektiler. Bir süre sonra Mora'daki Maynotların başlattıkları ayaklanmanın bastırılması gerekti. 1614 yılında çıkan bir fırtına bu filonun sonunu getirdi77 . Böylelikle 1615 yılında Napoli Kral naibi ve, Ossuna Dükü'nün İspanyol gemileri İskenderiyeli kadırgaları zapt edebildiler78 . 1616 yılında ise azılı bir korsan olan Jean Pierre, Sakız Adası önlerinde Osmanlı gemilerine saldırdı ve 1617 yılında Takımadalar sularında görüldü 79 . 1619 yılında Floransa, Papalık, Malta, hatta Ceneviz gemilerinden oluşan bir Haçlı Seferi donanması bir araya geldi ve Afrika'da Susa Limanı'na saldırdı80 . Nihayet, özellikle Toskana Korsanları'nı cezalandırmak ve korsanlıklarının sonunu getirmek için sultanın bizzat gözleri önünde yeni bir donanmanın kurulmasına karar verildi81 . Bu donanma 1616 yılında 28-33 denize elverişli kadırga ve 20 parça diğer gemiden oluşuyordu. Karadeniz tersanelerinde bu arada yeni araçların yapımına devam ediliyordu. Tek eksik mürettebattı. Forsaların sayısı 1.000'e, reislerin sayısı da 100'e düşmüştü. Silahların her yıl indirilmesinden dolayı nazik kadırgalar bozuluyordu. Mürettebatı gemilerden ölüm kadar nefret ediyordu . İspanyol dostu 82 Cığalazâde Sinan Paşa, avarız vergisini başka amaçlarla kullanıyordu ve ambarlardaki malzemelerden kendine görkemli bir saray yaptırdı. İşe yaramaz hasetçi bir musahib olan Cığalazâde Sinan Paşa, Osmanlı İmparatorluğu'nun yetenekli tek deniz subayları Süleyman Reis ve Memiş Reis'i arka plana itmeyi başarmıştı83 . Osmanlı donanması şimdi başka bir yerde, devasa kadırgaların yerine ancak Kazak tehdidi devam ettiği sürece varlığını koruyan yeni bir gemi sistemi icat eden Kazaklara karşı Karadeniz'de ve Tuna Nehri'nde ortaya çıkıyordu. 1640 yılına doğru Osmanlı İmparatorluğu eski donanmasını kaybetmişti ve yeni bir donanma oluşturmak için herhangi bir asabiyeti kalmamıştı. İspanya'ya karşı duyulan düşmanlık da zamanla gücünü kaybetmişti. 1621 yılında Alman bir annenin ve Bolonyalı bir babanın oğlu ve Gratiani'nin eski sekreteri olup, daha önce de Venedik'in hizmetinde bulunan Montalbano, vezirler, sarayın musahibleri ve sarayın kadın efendileri ile barış görüşmeleri yürütüyordu, ama aynı zamanda Bulgarları ayaklanmaya teşvik ediyordu 84 . Gratiani, Alman temsilciler Mollart ve Starzer ve İspanyollar ile papanın Kazak meselesine müdahalesinden endişe duyan güçlü Veziriazam Nasuh Paşa, antlaşmaya varma çabalarını destekliyorlardı. Ayrıca Divân-ı Hümâyûn'un da İspanya'ya fazla zarar verecek gücü kalmamıştı85 . Ancak İspanya Kralı'nın 1626 yılında gelen yeni temsilcisinin gösterdiği gayretler, diğer tüm çabalar gibi, Hristiyan temsilciler arasında ilk sırayı almakla övünen İngiltere temsilcisi Thomas Roe'nin nüfuzu sebebiyle sonuçsuz kaldı. Yeni elçi, Ragusa üzerinden Napoli'ye geri dönmek zorunda kaldı86 . VE IV. İRAN Osmanlı İmparatorluğu, tek başına ayakta durabilecek biçimde diye bir değerlendirme yapıyordu IV. Henri bu dönemde. Tüm mesele sultanların karakterinde . Belki tüm mesele sadece sultanlar değildi, ama birçok düşmanının büyük umutlar beslemesine ve Türkler arasında hükümdara karşı mutlak korkuya rağmen kabul edilmeye başlanan hızlı çöküşün en büyük kısmı Osmanlı hanedanından gelen veliahtların yetersizliğinden kaynaklanıyordu 1 . Mehmed de beklentileri yerine getirememişti. Bir zaman çok enerjik olan genç şehzâde, tahta cülûsundan kısa bir süre sonra hükümdarlığın getirdiği yükler ve sorumluluklarla başa çıkabilecek güçte olmadığını göstermişti. Mehmed artık şişman, asık suratlı, kaba yüzlü, hareketsiz, kara sakallı, yumuşak ve hiç de tiran olmayan bir adam olarak görülüyordu 2 . Genelde herkese karşı nazik ve adil davranırdı3 , ancak bütün bir İmparatorluğu sağlamlaştırmaya ve kurtarmaya yeterli olmayan iyi özellikleri bunlarla sınırlı idi. Bir seferinde ordu ve başlarında şeyhülislâmın bulunduğu ulema, sultanı bizzat Macaristan seferine katılmaya zorladılar. Sarayın bu sefere katılmamasını tavsiye eden güzel cariyelerinden birini hançerleyerek öldürdüğü söylenir4 . Ama daha Haçova (Keresztes) Muharebesi'nden önce yumuşak başlılığının işaretlerini veriyordu, zira herşeyi veziriazama bırakıp, İstanbul'a her zamanki eğlencelerine geri dönüp dönemeyeceğini sordu 5 . Ordugâha getirilen soytarılar, meddahlar, ip ve at cambazları ve şaklabanlar üzerine çöken ağır melankoliyi atmaya yetmedi6 . Bundan sonra başkentinden bir daha hiç ayrılmayacaktı. Kadınlar onu büyülemişti7 ve bütün zamanını onların arasında geçirip, babası gibi parasını sadece onlara harcıyordu. Günde altı kez yemek yerdi8 . Bir zamanlar güçlü ve erkeksi görünen bu adam, yayı ve kılıcı gittikçe daha nadiren eline alıyordu 9 . Vezirler, alınan mağlubiyetlerin kapsamı hakkında gözünü boyamaya çalışıyorlardı. Bu, oğlundan tüm heyecanları ve zorlukları uzak tutmak isteyen ve devleti asıl yöneten Valide Sultan'ın isteği idi. Üzücü haber getirenler gözden düşüyorlardı ve kimi zaman da genç ve yemekten iyice tombullaşmaya başlayan hükümdarın saraydaki rahatını bozma cüretini gösterme bahtsızlığına düştükleri için sessizce ortadan kaldırılıyordu 10 . Vezirleri, emirlerini yazılı olarak kağıda döktürmek için huzuruna geliyorlardı11 , ama hükümdarlarına bahçelerinde çarkıfelek ve top atışları ile büyük bir ziyafet verdiklerinde, sultanın gözüne daha çok giriyorlardı. Kalugareni mağlubiyetinin haberini annesi ile birlikte Mahmud Paşa'nın misafiri olarak Üsküdar'da bulunduğu bir sırada aldı12 . Büyük merasimler yapmak adet hâline gelmişti. Elçiler davullar ve zurnalar eşliğinde denize açılırlardı. Vezirlere ziyafetler verir ve onlara ziyafete giderlerdi13 . Mehmed 1596 yılında kaptan-ı deryanın gemisinde büyük bir geçit töreni yaptırmıştı. Savaşın görkemi hoşuna gidiyordu, ama tehlikelerine ve çabalarına katılmak hiç işine gelmiyordu 14 . Yabancı elçilerin muvazenesi bozuk olarak gösterdikleri miskin hükümdarın karakterinde15 kimi zaman acımasız bir gaddarlık da eksik değildi. Uzun süre rahatsızlık veren ve Osmanlı'yı Hristiyan tebaanın genel bir ayaklanması ile tehdit eden Romen Prens Mihail – ki daha 1601 yılındaki son zaferinden sonra Bulgarlar 15 bin kişilik bir yardımcı birlikle Budin'e gönderilen yeniçerilerin yokluğunda İstanbul'a kadar bölgenin tamamını ateşe vermeyi teklif etmişler16 ve Mihail'in ölümüne kadar Rumlar, onları kurtarmasını beklediler 17 nihayet tahttan indirildiğinde onun temsilcisi Levanten Dimo Çelebi'yi en gaddar biçimde öldürttü. Talihsiz adam kulakları kesik ve çıplak kollarında bıçaklar saplı olduğu hâlde yaralarına kızgın balmumu döken iki fener arasında, at üzerinde İstanbul sokaklarında dolaşmak zorunda kaldı. Mihail'in sözde Dimo Çelebi'nin 18 yaptığı barış teklifleri ile Niğbolu'da yendiği Hafız Ahmed, İstanbul ayaktakımına eğlence sağlayan bu acımasız gösterinin yaratıcısı idi. Ölmek üzere olan temsilci, yolda sultana rast geldiğinde, sultan atını durdurdu ve manzarayı başı ile onaylayarak seyretti19 . İmparatorluğun akıbetini endişe ile izleyenler, Sultan III. Murad'ın uğursuz zamanına hasret duymaktaydı20 ve İstanbul yakınlarında Sultan II. Selim'in sözde oğlu olan düzmece bir Süleyman ortaya çıktığında, başı kesilen ve bir ağaca çivilenen bu rakibine hiç ilgi göstermedi21 . Ama oğlu Mahmud 1603 yılında babasına karşı açıkça İmparatorluk'ta düzen olmadığını söyleyerek, Anadolu'daki asileri cezalandırmak üzere Anadolu birlikleri üzerinde yetki istediğinde, babası göğsüne hançeri sapladı* . Öldürülen Şehzâde Mahmud daha sonra gizlilik içinde en fazla otuz kişi eşliğinde Mimar Sinan'ın camisinde gömüldü 22 . Kısa bir süre sonra gelen felç, şişman genç sultanın hayatını sona erdirdi. Mehmed'in halefi, 13 veya 16 23 yaşlarındaki oğlu Şehzâde Ahmed'di 24 . I. Ahmed, önce güçlü bir şahsiyet olan Valide Sultanı eski saraya gönderdi25 , ama kardeşi Şehzâde Mustafa'yı muvazene bozukluğu sebebi ile hayatta bıraktı ve saraya getirterek, onunla sevgi dolu uzun sohbetler yapardı26 . Sultan I. Ahmed güçlü bir yapıya sahipti ve yuvarlak genç yüzü ile gayet yakışıklı bir gençti. Sadece babası gibi bir sakalı yoktu ve şaka olarak böyle bir sakal istediğini söylüyordu 27 . Atası Yavuz Sultan Selim gibi atak bir yapıya sahipti ve iyi bir okçu idi28 . Sultan I. Ahmed köylülerle sohbet etmeyi seviyordu ve onlara adil davranıyordu 29 . Deniz kenarında Valide Sultan Cami'ini yaptıran büyükannesi gibi çok dindardı ve kendi adına Sultanahmet Cami'ini yaptırıp 30 , bunun için büyük meblağlar harcadı Yılda 1 milyon 830 bin skudi31 . Bu eseri, en büyük kubbenin yüksekliği ile olmasa bile minarelerinin sayısı ile Ayasofya'dan daha büyük bir cami yaptırma isteğini yansıtır. Peygamberlerin mezarını ve Osmanlıları Avrupa'ya ilk götüren Şehzâde Süleyman'ın mezarını da süslemelerle donattırdı. Bucak Sancağı'nı ve Boğdan'ın vergisini de Mekke'ye bağışladı32 . I. Ahmed, bazı özellikleri ile babasına benzerdi. Onun gibi cimri idi, ama kadınlara, cücelere, soytarılara ve her yere yanında götürdüğü dilsizlere ve hadımlara karşı zaafı vardı. Söylediği ezgilerle kalbini çalan Çerkes Hasekisi'nin yanında hareminde ayrıca altı gözde cariyesi vardı33 . Hadım Kapı Ağası bir Rum'du ve Afrika'dan gelen Kızlarağası, efendisi ile aynı kıyafetleri giyer ve Sultanla satranç ve dama oynardı34 . I. Ahmed'in ayrıca Bağdat Beylerbeyi Ali Paşa'nın eşi olan Vezir Kuyucu Murad Paşa'nın güzel kızına büyük bir zaafı olduğu söylenirdi35 . Murad ve özellikle Sultan II. Selim gibi içkici değildi. Davutpaşa ve Beylerbeyi yakınlarındaki bahçelerinde vakit geçirmeyi ve vezirlerin kendisine büyük bir ziyafet vermelerini severdi36 . Topkapı sarayının bahçesine yazlık köşkün yanına, musahibleri ile kayık gezintileri yaptığı ve hizmetlileri eğlence olsun diye suya attığı bir havuz yaptırmıştı37 . Edirne dolaylarında ava çıkmak da tutkularından biri idi38 . Mehmed'in acımasızlığını aratmıyordu. Savaş esirleri gözlerinin önünde yüksekten aşağı atılıyordu. Fakir insanları denemek için, bir gölün buz gibi sularına altın paralar atar ve parayı bulmak için dalanlardan biri boğulduğu zaman gülerdi39 . Hizmetinde bulunanlardan hiçbirinin makamı, malı ve hayatı hiçbir zaman güvende değildi. Akıbetleri her zaman pamuk ipliğine bağlı idi40 . Sultanın huzuruna çıkmak, ölüm fermânına eşitti Perdelerin arkasında bir veziri anında sessizce ortadan kaldıran dilsizler beklerdi. 1605 yılının başlarına kadar efendisinin eğlenceye düşkünlüğünü destekleyen ve bunun için gerekli araçları bulmayı çok iyi bilen, hatta sultanın kendi elbiselerini bile verdiği kethüda Mustafa, makamında oldukça güvende idi. Ama 10 Ocak 1605 tarihinde sultandan bir davet aldı ve hiçbir şeyden habersiz efendisinin huzuruna çıktı. Birkaç dakika sonra cesedi sarayın giriş kapısının önünde köpeklere atıldı. Haseki Sultan, onu askerlere ait paraları zimmetine geçirmekle suçlamıştı41 . 1606 yılının Aralık ayında Veziriazam Derviş Paşa, saraya gizli bir kapıdan getirildi. Burada onu öldürtmekle tehdit eden öfkeli sultanı buldu ve ağır bir mücadeleden sonra sultanın gözleri önünde öldürüldü 42 . Sipahiler, ölümlerini istedikleri takdirde, kapı ağası ve kızlarağası da aynı akıbete uğruyorlardı43 . Daha üç yaşında olan bir sultan kızı ile nişanlanan Vezir Nasuh Paşa, gelmemek için hasta olduğunu mazeret gösterdiğinde, yeniçeriler kendi evinde etrafını sardılar ve sarayın bostancıbaşıları tarafından öldürüldü (Ekim 1614)44 . Yine bir huzura kabul sırasında kaymakam Sarıkçı Mustafa Paşa, sözde askerî birliklerin parasını vermediği gerekçesi ile ölüme gönderildi45 . Sinan Paşa'nın Suriye'den geri çağrılan oğlu Mehmed, Divân'da Sultan I. Ahmed'in gözleri önünde kan kaybından öldü 46 . Sultan I. Ahmed'in birçok oğlu olmuştu, ama İstanbul'da çok sevilen ilk doğanlar çok genç yaşta öldüler ve bu yüzden babası 21 Kasım 1617 47 tarihinde bir mide hastalığından dolayı öldüğünde 1604 yılında doğan en küçük oğlu, henüz 13 yaşındaki Osman 48 babasının yerine tahta geçemedi. Ölmek üzere olan sultan, 26 yaşındaki muvazenesi bozuk kardeşi Mustafa'yı halefi olarak tayin etmek zorunda kaldı. Vasiliğini şeyhülislâm Esad Efendi üstlenecekti49 . Mezarlıklarda melankolik bir biçimde dolanan, denize veya tozlu yollara para atmakla eğlenen 50 bu zavallı genç adamın tahta cülûsu ile Osmanlı toplumunu bir arada tutan en güçlü ve en kutsal bağ sultanın iradesine mutlak itaat da kopmuştu. Son elli yıl boyunca yönetici sınıfı her zamanki gibi savaş esirleri, gönüllü devşirmeler51 ve sarayda yetiştirilen devşirmelerle yenilenmişti. Ama iki şart kendini göstermeye başlamıştı Savaşlarda kazanılan unsurların sayısı gittikçe azalıyordu ve çocukların sarayda yetiştirildikleri ortam gitgide bozuluyordu. Macaristan seferi zamanındaki vezirlerin Başı kesilen Ferhad Paşa52 sultanın gözünden düştükten sonra ölen Koca Sinan Paşa gut hastalığından dolayı hayata veda eden Lala Mehmed Paşa (ölümü Mayıs 1606) yumuşak başlı İbrahim Paşa53 , ki bunlar görevlerinin yorgunluğuna yenik düşmüşlerdi54 aralarında tasarruf etmeyi ve elinde tutmayı bilen yegâne şahsiyet olarak Cığalazâde Sinan Paşa55 Hadım Hasan Paşa Cerrah Mehmed Paşa 1601 yılında veziriazamlığa istemeden getirilen ve 1603 yılında idam edilen Yemişçi Hasan Paşa 56 ve Mısırlı Yavuz Ali Paşa (ölümü Temmuz 1604) öldükten sonra devşirmelerin yönetici sınıfı kalmamıştı. Vezirlerden çoğu artık Yemişçi Hasan Paşa57 Rus asıllı, saatçi ve daha önce Mehmed'in silahdarı ressam Hasan Paşa Davud Paşa58 1612 yılında üçüncü vezir olan Mustafa Paşa59 Sultan I. Ahmed'in damadı60 Mısırlı Mehmed Paşa saf, ama yiğit Kaptan-ı Derya Halil Paşa61 ve halefi Mehmed Paşa62 Ayşe Sultan'ın üçüncü eşi Güzelce Mehmed Paşa63 ayrıca Cığalazâde Sinan Paşa ve bir sultan kızının Bağdat Beylerbeyi olarak makamından alınıp, Rumeli Beylerbeyliği'ne getirilen oğlu 64 ve önce Diyarbakır Sancakbeyi olup, daha sonra kızlarağasının himayesinde 1612 yılında Sultan I. Ahmed'in kızı ile evlenen Nasuh Paşa65 gibi sultanın akrabası idi. İçinde enerjik ve canlı kalan bir tek önce Kahire, Bosna ve Budin'de sancakbeyliği yapan Gürcü Hadım Mehmed Paşa vardı66 . Mehmed'in iktidarının son zamanlarında açıkça inkâr edilmez bir hâle geldi. Hiçbir vezir , diyor Naima, birinci vezir kaftanını taşımaya layık görülmüyordu ve devletin mühürleri Kanunî Sultan Süleyman'ın, o büyük ecdadın mezarına konmak zorunda kaldı67 . Fransız elçi ise 1607 yılında Burada herşey eksik özellikle de emir verebilen kişiler ve para68 , diyordu. Gratiani, birkaç ay sonra şu değerlendirmeyi yapacaktı69 Osmanlı İmparatorluğu çökecekmiş gibi görünüyor, çünkü ne burada, ne İran serhadlerinde ne de İstanbul'da etkileyici ne bir hükümdar ve ne de bir yönetici var. Tek bir şahıs, dönemin insanlarından daha farklı idi 1606 yılında korkunç bir şekilde öldürülen Derviş Mehmed Paşa değil, ama çekilmez hâle gelen durumların ıslahı için haklı olarak öncelikle Avrupa devletleri ile barışın muhafaza edilmesi, Anadolu'daki gücün tekrar geri kazanılması ve İranlılara boyun eğdirilmesi gerektiğini savunan halefi Kuyucu Murad Paşa. O dönemlerde Anadolu'daki karışıklıklar gerçekten de Osmanlı İmparatorluğu'nu içten kemiriyordu. Koca Sinan Paşa 1593 yılında umduğu gibi kendisini Viyana'ya kadar götürecek büyük seferin hazırlıklarına başladığında, oldukça yetersiz bir ordu ile başa çıkmak zorunda kalmıştı, zira bir süredir devşirme olarak toplanan çocuk sayısı gitgide azalmıştı. Gönderilen memurlar sadece birkaç eyaletten acemioğlanları getiriyorlardı. Bunların sayısı daha sonraları 2 bine kadar düştü. Daha zengin olan köylüler tazminat ödeyerek oğullarının özgürlüğünü satın alıyorlardı70 . Bu yüzden İstanbul'dan 30-40 bin civarında yeniçeri barındıran yeniçeri ocağına alınan alt sınıflardan Türklerin sayısı gittikçe artıyordu. En başta bostancıbaşı olmak üzere her saray efradının himayesine aldığı biri vardı71 . Bazıları başlarında başlık, İstanbul sokaklarında mal satıyorlardı72 . Timar sipahileri, veziriazam tarafından verilen kâğıtlarla timarları birer ticaret objesi hâline getirmişti73 . Bu yüzden savaşa gerçekten katılabilecek beyaz keçe sipahilerin kesin olarak gelmişti74 . hesaplanması imkânsız hâle Kayıtlarda Avrupa için 80 bin, Anadolu için 60 bin olarak belirtilen timarlılardan 75 en az yarısı askerlik hizmetinden kaçmayı başarıyordu 76 . Bir çoğu timarlarını gölgesinde yaşadıkları güçlü bir hâmi sayesinde edinmişti77 . Sultanın yakınlarında kalan ve sultan başkentten ayrılmamaya başlayınca veziriazamın serasker olarak emri altında savaşa giden daimi sipahioğlanları, günlük 8 ile 20 akçe arasında bir ücret karşılığında başka hizmetlerde de bulundukları Macaristan savaşından sonra en fazla 28 bin kişi kalmıştı78 . Artık ayrı bir önem kazanan özel birlikler, topçular, 3 bin cebeci 79 , sayısı oldukça yükselen müteferrikalar, asil ailelerin çocuklarından oluşan müteferrikalar dışında sipahioğlanları ile aynı saray okulunda yetiştiriliyorlardı ve onlardan farklı değildiler80 . Genelleme yapıp, birliklerin askerî ruh, disiplin, yoldaşlık duygusu, sultana itaat ve dindarlıktan tamamen yoksun olduğunu söylemek aşırı olurdu. Macaristan savaşında tam aksine en güzel askerî ahlaka ilişkin birçok örnekle karşılaşıyoruz. Veziriazam İbrahim Paşa, Eğri Beylerbeyi'ne şöyle yazmıştı Paşa kardeşim, yeniçeri oğullarıma çok ama, çok selam söyle. Ben onların babası, onlar da benim çocuklarımdır81 . Kuşatma altındaki bir kalenin komutanına Rumeli Beylerbeyi istediği yere kaçabilir, zira o korkak bir kadın ve daha fazla dayanacak iradesi yok 82 diye cevap verdi. Estergon'un fethi sırasında ordunun birçok birliği bile bile ölüme gitti83 . 1595 yılında bir yeniçeri, sultanın yüzüne karşı açıkça ihmalkârlığının devleti felakete sürükleyeceğini söyledi84 . Yine de paragöz yeniçeriler ve güzel atları, silahları ve süsleri ile göz boyayan sipahioğlanları arasında tehlikeli bir dayanışma ruhu oluşmuştu ve başkentteki rahat hayatlarından ödün vermek istemiyorlardı. Hristiyanların ve Yahudilerin değerli giysiler giymeleri yasaklanmıştı85 ve savaş sırasında lüks düşkünlüğüne karşı tedbirler alınması gerekiyordu 86 . Yeni savaş beklenmedik kadar zor çıkınca, özellikle Rumeli askerleri arasında itaatsizlik belirtileri ve cesaretsizlikler görülmeye başladı. 1595 yılında yeniçeriler bahar gelmeden sefere çıkmayı reddettiler87 . Eğitimlerini yeni bitirmiş sipahioğlanları, savaşa gitmeden önce altı aylık bir sürenin geçmesini talep ettiler88 . İki yıl önce bazı timarlı sipahiler vezire sadece Belgrad'a kadar eşlik etmek istemişlerdi89 . 1593 yılında ordu Edirne'yi sanki düşman bir şehir gibi talan ettiler. 1595 yılında bu vahim yağmalama hareketleri Silivri'de90 tekrar etti. 1601 yılında İstanbul'da Kapalıçarşı saldırıya uğradı91 . Askerler arasında zaman zaman Anadolu'daki beyzâde gibi, sultan tarafından atanmayan, yine de birçok sipahiyi emri altına alan liderler çıkıyordu 92 . 1595 yılında yeniçeriler ve sipahioğlanları, Ferhad Paşa ve Koca Sinan Paşa'nın tarafını tutarak birbirleri ile çatıştılar93 ve bu kavga 1596 yılında tekrar baş gösterdi94 . Köstendil ve Avlonya sipahileri Tırgovişte'de kalmayı reddettiler95 . 1595 yılında yapılan Eflak seferi sırasında birçok sipahi firar etti96 ve sipahiler bu savaşta disiplin ruhunu o kadar kaybettiler ki, çekilen zahmetlere son vermeye zorlamak için kendi komutanlarını öldürdüler97 . Eğri Kalesi'nin önünde ve başka zamanlarda birliklere muharebeye girmeden önce artık hediye ve para veriliyordu 98 . Çaresiz savaşçılarda heyecan uyandırmak için ganimet vaat edilmek zorunda idi99 , zira yeni yeniçeri ve sipahioğlan nesli artık Allah'ın takdirine inanmıyordu ve sultan için ölüme gönderildiklerinden şikâyet ediyordu. 1600 yılında artık sultanın emri altında hareket etmek istemiyorlardı100 . Kapıkullarının giderek artan yeteneksizliği, savaş için yetersizliği ve 1596 yılında bütün atlı sipahi birliklerinin yok edildiği Keresztes101 Muharebesi'ndeki gibi mağlubiyetlerden dolayı sayılarının hızla azalması, mevcut her türlü askerî güçlerin toplanmasını hayati bir devlet meselesi hâline getirmişti. Eflak seferinden sonra olduğu gibi asker toplamak için Rumlar, Çingeneler, Martoloslar 102 ve savaştan hiç anlamayan Hristiyan köylülerin bile askere alındığına ve 1599 yılında Fas'tan gelen tüfenkli askerler Tuna boyunda savaşa girmeye hazır beklediğine göre Anadolu'daki birliklerin Avrupa'daki savaş alanlarına çağrılmasındaki zaruret anlaşılır bir şeydir. Böylece bir süre sonra Halep ve Şam'dan gelen Suriyeliler, Kürt bölgelerinden ve Diyarbakır'dan gelen yabani milisler, Aydın ve Maraş Beylerbeyleri ve 1599 yılında Şirvan'dan geri çağrılan Yemişçi Hasan Paşa103 , Budin'den başlayarak tüm Tuna boylarında Erdellilere, Boğdanlılara, Eflaklılara, Macarlara, Almanlara, İtalyanlara ve Fransızlara karşı savaşıyorlardı104 . Bu şekilde Anadolu'daki eyaletlerin savunma kıtaları Avrupa yakasına kaydırılıyordu. İranlılar ise İstanbul'da esir tutulan Gürcü prensler Aleksandr ve Simon'un yeğenlerinin kötü muamele gördüklerinden şikâyet ediyorlardı105 . Yönetimini şahın İstanbul'a gönderdiği bir yeğeninin devralacağı Tebriz, İranlılara teslim edilmedi ve Mekke'ye gitmek isteyen Şii hacıların önüne birçok zorluk çıkarılıyordu 106 . İranlılar, barış antlaşmasına göre ipek olarak ödemeleri gereken vergiyi hep gecikmeli gönderiyor107 , Levendoğlu'nun ve Simon'un Kafkas askerlerini Şirvan komutanı Cafer Paşa'nın üzerine108 ve daha sonra Arapları Basra Sancakbeyi'nin üzerine109 yollayarak, kaybedilen bu eyaletleri tekrar geri alabilmeyi umuyorlardı. Daha 1593 yılında maceraperest Lancsome tüm Hristiyan dünyasının temsilcisi olarak İran'a seyahat etmek istemişti110 . Simon, Gori (Güril) Kalesi'ni ele geçirdi ve yıkma emri verdi. Tebriz ve Van'ın paşaları tarafından esir alınıp, Müslümanlığa geçtiği İstanbul'a gönderildi111 . Şah Abbas 112 , bu arada Nureddin Mehmed Han'ın Türkmenlerini yendi 113 . Aynı zamanda Moskova, Norveç ve Hollanda üzerinden Hasan adında İranlı bir elçi, yanında tercüman olarak İngiliz Shirley ile birlikte 20 Ekim 1600 tarihinde Prag'a geldi. Uzun süren görüşmelerden sonra Roma, Floransa ve İspanya'ya gitti. Sadece Fransa tarafından kabul edilmedi. Gittiği her yere İran Kralı Safevi Kızılbaş Şah ve ona bağlı Gürcüler ile ittifak kurma teklifinde bulundu 114 . Roma'da, papanın yeğeni Don Silvestro Aldobrandino tarafından büyük bir merasimle karşılandı ve Rovere sarayına yerleştirildi. Papa'nın huzuruna iki kez kabul edildi115 . Valladolid'e gitti, ama buradan aldığı mektuplar, kendi sunduğu mektuplarına sadece nazik birer cevaptı116 . Hasan'ın elçilik görevi sadece Alman Kayser tarafından olumlu karşılandı 1603 yılında Peder Mariano d'Alcomo, şahı Türklere karşı ayaklandırmak üzere İran'a geldi117 . Osmanlı İmparatorluğu'nun mali krizi Şiilere meyilli Anadolular arasında etkisini gösterdi. Osmanlı İmparatorluğu Hırvatistan'daki fetihlerini ve Macaristan'da bazı yerleri kaybetmişti118 Tuna boylarındaki devletlerin vergileri gelmiyordu veya Berberistan'da uzun süredir uygulamada olduğu gibi119 , bazı küçük meblağlar ve hediyeler şeklinde gönderiliyordu 120 Avrupa ile ticaret durmuştu ve Macaristan savaşı inanılmaz paralar yiyordu – sekiz yılda 15.500.000 altın sultanın 1596 yılında bizzat katıldığı sefer, ayrıca 5 milyon altın ve asi birlikler için 3 milyon altın değerinde hediyelere mal olmuştu 121 . Avrupa'dan toplanan vergiler, 40 akçeden bir, hatta iki altına kadar yükseltilmiş olmasına rağmen, sadece 1.120.000 altın ve imparatorluğun gelirleri en fazla 8 milyon altın getiriyordu ve daha sonra 5-6 milyon altına kadar düşecekti122 . Bu gelirlerin üçte biri sultanın, üçte biri vezirlerin 123 tasarrufunda olup, ancak üçte biri ordunun büyük masrafları için kullanılıyordu. Defterdarlar, açıkları kapatmak için en alçakça araçlara başvurmak zorunda kalıyorlardı124 . Daha 1600 yılından önce sikkelerin değeri düşürülmeye başlandı ve askerler bu kötü akçecikler hakkında şikâyet etmeye başladılar. Bu yüzden ta ki vezirler fakir halkın önünde kalpazanlar ve kan emiciler olarak damgalanana kadar darphane sorumlusunun görünüşü korumak için zindana atılması gerekti125 . Bir altın en sonunda 200 akçeye kadar çıkartılmıştı126 . İdama mahkum olan en açgözlü vezirlerin ve zengin tüccarların varlıklarına el konuldu 127 . Hristiyanlardan, özellikle de İstanbul'da sikkelerin değer kaybetmesine sebep oldukları tüm siyasi hadiselere karıştıkları saraya casus olarak gönderdikleri satıcı kadınlarla devlet sırlarını öğrendikleri ve Venedik'in ticaretini ellerine geçirdikleri iddiası ile mümkün olan tüm paralar zorla alınıyordu 128 . Stoklar ve yardım paraları zimmete geçiriliyordu 129 sultan saray bostanlarında yetiştirilen hububat ve meyveleri satıyor130 ve kendisine verilen hediyeleri paraya çeviriyordu 131 ve Hazine-i Hassa için bir yıllık gelirini peşin alıyordu 132 . Şartlar her açıdan daha da kötüleşmiş olmasına rağmen, Anadolu'daki eyaletlerden daha fazla para isteniyordu 133 . Uygulanan baskılar eninde sonunda, özellikle de askerlerin ve subayların, hatta kimi yerlerde beylerin de yokluğunda, Anadolu'nun dinî ayrılıkçılarının hiçbir zaman dinmemiş asi ruhunda isyana sebep olacaktı. 1598 yılının Nisan ayında Hristiyanlar yeniçerilerin gaddar bir rejim uyguladıkları134 Halep'te bir ayaklanmanın başladığını ve Hasan Paşa'nın 4 bin yeniçeri ile birlikte oraya doğru harekete geçtiğini öğrendiler135 . Gerçekte ise Suriye'nin Hristiyan Edessası Ruha (Urfa)'da, daha sonra Karayazıcı olarak ünlenecek Abdülhalim adında eski bir Mısır Beylerbeyi* ayaklanmıştı136 . Karaman'a saldırdı ve dört sancakbeyi tarafından toplanan birlikler ile açık alanda muharebeye girişti. Koca Sinan Paşa'nın eşi ile akraba olan bir sultan kızının oğlu olduğunu iddia eden Hüseyin Paşa ile kendine itibarlı bir müttefik bulmuştu. Hüseyin Paşa Konya'ya gitti ve şehri ele geçirdi. Mehmed'in yerine kendi adının okunmasını talep etti ve tıpkı 13. yüzyılın Emir'i Çaka Bey gibi kendi sikkelerini bastırdı137 . Hristiyanlara karşı dostça davranmasına karşın, yeni padişah Yahudileri her yerde takip etti138 . 1599 yılında Koca Sinan Paşa'nın oğlu Mehmed Paşa asilere karşı gönderildi. İskenderun'a gemi ile geldi, Ruha'yı işgal etti ve Karayazıcı'ya Amasya Sancağı'nı teklif ederek, sözde padişah Hüseyin Paşa'yı teslim etmesini sağladı. Hüseyin, Divân'da büyük işkencelere maruz kaldı ve İstanbul sokaklarında gezdirildi (1600 yılının başları)139 . Ama isyan bununla bastırılamamıştı. Karayazıcı tekrar ayaklandı, Mehmed Paşa'nın bıraktığı temsilciyi öldürdü ve yenildiğinde Sivas Dağları'na kaçmayı başardı. Tekrar affedildi ve bu sefer kendisine daha iyi bir sancak verildi140 . Aynı dönemde Yemen Beylerbeyi Hasan Paşa sayısız idamlarla Arabistan'daki karışıklıklara son vermeyi başardı141 . 1600 yılının baharında, Karayazıcı sultana boyun eğmiş olduğunu yine unuttu. Eskiden Halep Sancakbeyi olan altıncı Vezir Hacı İbrahim Paşa, Bağdat Beylerbeyliği'ne getirildi ve oraya giderken Karayazıcı'yı ve kardeşi Deli Hasan'ı ortadan kaldırmakla görevlendirildi. Kayseri'de asilerle çatışmaya girdi ve kaybetti (Nisan)142 . Bağdat'tan yola çıkan ve haksız yere Arapların müttefiki olmakla suçlanan 143 Sokolluzâde Hasan Paşa, iki kardeşi Sepetli'de buldu ve Karayazıcı'yı tekrar dağlara kaçırdı. Karayazıcı burada öldü ve padişahlık iddialarını kardeşine devretti144 . Bunun üzerine derhal Vidin Beylerbeyi Hafız Ahmed Paşa, Tokat'ta karargâh kuran ve şehri kuşatan Deli Hasan'ın hakkından gelmesi için Kütahya'ya gönderildi. Sokolluzâde Hasan Paşa süratle o tarafa yöneldi ve Diyarbakır'dan Hüsrev Paşa Maraş ve Halep Kürtleri ve sipahileri ile şehri kuşatmadan kurtarmak için buraya gönderildi. Hasan Paşa bir asinin kurşunu ile hayatını kaybetti145 ve Deli Hasan yedi veya sekiz yıl boyunca sert bir şekilde yönettiği toprakların efendisi olarak hüküm sürdü 146 . Hafız Ahmed Paşa Ne Macaristan'dan buraya gönderilen Güzelce Mustafa Paşa, ne de halefleri bu asinin gücünü kırmayı başardılar148 . Zira Deli Hasan'ın etrafında boyunlarında muska ve zincirler, örülmüş saçları ve deve çanları ile beyaz sancakları altında onu takip eden yarı çıplak dervişler ve başka fanatikler vardı149 . Erzurum, Sivas, Kastamonu eyaletlerinde yine Abaza Ahmed Paşa, Köse Nefer, Kara Seyyid ve Uzun Said gibi başka asi liderler dolaşıyordu 150 . Divân-ı Hümâyûn'un bu asileri affetmek için sebepleri vardı. Cerrah Mehmed Paşa ve Cığalazâde Sinan Paşa Anadolu'daki düzeni tekrar kurduktan sonra Deli Hasan Bosna Beylerbeyi olarak Avrupa'ya gönderildi 151 . Gerek yolda, gerek Bosna'da açıkça devletin düşmanı olarak davrandı ve adamları fırsat buldukça her yeri talan ettiler. Genel bir ayaklanma ile Bosna'dan kovuldu ve Tımışvar Beylerbeyliği'ne getirildi. Kısa bir süre sonra burada da tutunması imkânsız hâle geldi ve nihayet papa ve Venedik ile gizli ilişkiler içinde olan bu vatan haini Belgrad'da idam edildi152 . Bu hadiseden bir süre sonra Hacı İbrahim Paşa'yı öldüren Mısırlı birliklerin ayaklanması gelecekteki kaymakam Gürcü Mehmed Paşa tarafından kanlı bir şekilde bastırıldı153 . Mehmed ve I. Ahmed, tamamen kadınların ve hadımlar ile başlarında şeyhülislâm olmak üzere ilmiye sınıfını oluşturan ulemanın etkisi altındaydılar. Hristiyanların ve Yahudilerin dinlerinden vazgeçmek zorunda kalmadan bu kadar büyük bir rol oynadıkları ve insanların hiçbir rahatsızlıkla karşılaşmadan ateist olarak ortaya çıkabildiği154 İstanbul'da dine gerçekten bağlı olmayan devşirmelerin bu cennetinde, çöküş ve anarşi döneminde ilmiye sınıfının büyükleri olan hocalar, müftüler ve imamlar ile kadılar, siyasi açıdan I. Ahmed'in dindarlığı ile açıklanabilen önemli bir rol oynamaya başladılar. Bunların bir çoğu Osmanlı İmparatorluğu'nun yakında çökeceğine dair kehanetlerde bulunuyorlardı ve sadece büyük halk kitlesi değil, sultana kadar birçok nüfuzlu kişi de yasaların harfi harfine yerine getirilmesi ile bu felaketin önlenebileceğine inanıyordu. Bu yüzden Kanunî Sultan Süleyman'ın şarabı yasaklayan kanunları tekrar yürürlüğe konuldu ve elçilerin evlerine kadar şarab fıçıları araştırıldı155 ve bulunduğu takdirde sahiplerinin ifadeleri alındı. Vezirler ise bu tedbirlerle genelde askerlerin huzursuzluk çıkarmalarını engellemek istiyorlardı156 . Murad, tüm devlet işlerinde Şeyhülislâm Hoca Sadeddin'e* danışırdı157 . Hoca Sadeddin ve softaları Katoliklere karşı olup, Protestanların tarafını, yani Kraliçe Elizabeth ve Navarralıların tarafını tutuyorlardı158 . Murad zamanında tüm yeni haberler önce şeyhülislâma bildirildiğinden 160 , şeyhülislâmın serhad boylarındaki Osmanlı siyaseti üzerinde oldukça büyük bir etkisi vardı161 . Andreas Bathori de hamisi ve koruyucusu olan şeyhülislâm ile barış hakkında görüşmüştü 162 , ama bu görüşmeler neticesinde ortaya çıkan antlaşma aslında sonradan çok da hoşuna gitmemişti. Valide Sultan, öfkesini şu sözlerle ortaya koymuştu Şeyhülislâm dünyevi işlerle uğraşacağına fıkıh kitapları ve ruhani meselelerle ilgilensin. Özellikle de devleti ve İmparatorluğu ilgilendiren meselelere burnunu sokmasın 163 . Ama tabii ki bu gibi tehditler de sıkça değişen ve her zaman belirli bir nüfuza sahip şeyhülislâmların gücünü azaltmıyordu 164 . 1600 yılında Hoca Sadeddin bütün devlet işlerinden haberdardı165 . Tıpkı selefleri gibi hareket ediyordu Leh elçiler, Katolik bir devletin temsilcileri olarak şeyhülislâmları da ezeli rakipleri olarak görmek zorundaydılar166 . İster ordunun seraskerliği, ister bir vezirin idamı veya bir seferin hedefi olsun, her seferinde bir fetva gerekiyordu. Zira barış da, savaş da dinî meselelerdi ve Venedikli bir tercüman, Osmanlılarla yapılan bir antlaşmanın güvenilirliğini inkâr ettiği ve böylece İslâm'a hakaret ettiği için asılabiliyorsa, şeyhülislâmların neden sürekli diplomat olarak davranmaya çalıştıkları da açıklanmış olur167 . Müslüman Türk ailelerden gelen ve çoğunlukla fakir kalıp, kendi çıkarını düşünmeyen şeyhülislâm, inanılmaz imtiyazlara sahipti Yaklaştığı zaman sultan ayağa kalkardı istediği her zaman devlet işlerinde sultana yazılı olarak başvurma hakkına sahipti ve hakkında bir hüküm verilecek olsa, bu gizlice infaz edilirdi168 . Sultan I. Mustafa bir seferinde elini öperken şeyhülislâma bir tokat attığında, bunun açıklaması olarak deliliği mazeret gösterildi, zira böyle bir olayın başka türlü izahı mümkün değildi169 . Hoca Sadeddin askerler arasında da sevilirdi170 , ama askerler ulema sınıfının devlet işlerine gittikçe artan müdahalesine şüphe ile yaklaşıyorlardı ve ara sıra hoşnutsuzluklarını belli ediyorlardı. Nihayet 1602 yılında sipahioğlanları ve ulema arasında bariz bir kavga çıktı171 . Ulema, sultana hakaretlere maruz kaldıklarına dair şikâyette bulundular. Karşı taraf ise kaymakamın makamından alınmasını ve yerine Güzelce Mahmud Paşa'nın getirilmesini ve ayrıca kendi istedikleri bir şeyhülislâmın atanmasını sağladılar. Artık sıra paşalar ve Anadolu'daki asilere karşı savaşarak İmparatorlukta düzeni sağlamaya gelmişti. Vezirler halka açık olarak sultanın gözleri önünde yargılandılar ve sarayın en güçlü iki ağası öldürüldü 172 . Veziriazam Yemişçi Paşa bunun üzerine derhal Macaristan'dan İstanbul'a geldi. Asiler, onu da şeyhülislâma şikâyet ettiler ve hakkında bir fetva almayı başardılar. Ayrıca kadıaskerler de veziriazamın idamını onayladılar, ama Yemişçi Hasan Paşa, At Meydanı'nda toplanan asilerden kaçmayı başardı. Gizlendiği yerden çıkarak, tarafına çekmeyi başardığı yeniçeri ağasının yanına geldi. Taraftarları bir gün sonra Süleymaniye Cami'inde toplandılar ve Cığalazâde Sinan Paşa da ister istemez buraya gelmek zorunda kaldı. Sultan, yeni bir şeyhülislâm atadı ve fetvaya uymalarını sağlamak için sipahilerle pazarlıklara başlandı. Önceki şeyhülislâm kaçtı ve nihayet sipahiler de At Meydanı'ndaki karargâhlarından ayrıldılar. Yenilen sipahilerden bazıları öldürüldü ve isyanın lideri idam edildi. Zafer elde etmiş yeniçeriler İstanbul sokaklarını gezdiler. Çaresiz bir padişahın gözleri önünde başkentte birkaç gün korku ve endişe yaratan bu anlaşmazlık böylece sona erdi173 . Veziriazam yine de 1603 yılında Valide Sultan'ı saraydan uzaklaştırmak istediği iddiası ile makamından alındı. Yeniçeriler yine onun tarafını tuttular, başkenti ateşe vermekle tehdit ettiler ve yeni bir yeniçeri ağası seçtiler. Ama şeyhülislâmın otoritesi askerlerin öfkesini dindirmeye yetti. Yeniçeriler dağıldılar ve birkaç gün sonra Yemişçi Hasan Paşa, sultanı kızı olan eşinin evinde sessizce idam edildi174 . Askerlerin enerjisini gösteren, ama aynı zamanda disiplinsizliklerinin de bir göstergesi olan bu hadiseler, tam da yeniden başlayan İran savaşı sırasında meydana geldi175 . İranlıların hakimiyetini tanıyan Şahkulu'nun bir oğlu olan Kürt reisi Gazi Bey, huzursuzlukları ile bilinen Tebriz ve Nahcivan sakinlerinin komşu Revan valisi tarafından tahrik edilerek, Azerbaycan'a saldırmalarının sebebi idi. Şah Abbas, derhal düşmanını karşılamaya hazırlandı ve 26 Eylül 1603 tarihinde karşısına çıkan milisleri yendi. Nahcivan'ın eski beyi ve yeni Ahıska Beylerbeyi ölenler arasında idi. Osmanlıların ayrıca kaybettiği Ordubad'ı tekrar ele geçirebildiler. Nahcivan ise İran hakimiyetine girdi. En son kuşatılan Revan, başarılı bir şekilde direndi176 . Mehmed derhal Saatçi Hasan Paşa'yı seraskerliğe getirdi177 . Ama sultanın bu günlerdeki ani ölümü herşeyi değiştirdi. Genç yaştaki Sultan I. Ahmed daha iktidara henüz gelmiş ve kendini kabul ettirmeye çalışırken, Şah Abbas 1604 yılının baharında tekrar Revan'a yöneldi ve şehir bu sefer teslim olmak zorunda kaldı. Başlarında yiğit Şerif Paşa'nın bulunduğu müdafaa kıtası katledildi. Daha sonra Cığalazâde Sinan Paşa'nın oğlu Mahmud tarafından savunulan Şemahi ve Şirvan da ele geçirildi. Şah Abbas, bunun üzerine Kars'ı kuşatmaya aldı ve Kars'ı, daha sonra da Ahıska'yı ele geçirdi. Nahçıvan'a kadar gelen korkak Cığalazâde Sinan Paşa, karşısına çıkmayı cesaret edemedi. Şah Abbas 1605 yılının başlarına kadar Tebriz'de kalırken, Cığalazâde Sinan Paşa İranlılar yüzünden kış karargâhını Van'dan Erzurum'a nakletmek zorunda kaldı178 . Şah Abbas'ın emrinde 60 bin asker bir kısmı Türklerle savaşlarda ele geçirilen, bir kısmı da Portekizler ve İngilizler tarafından hediye edilen topları vardı. 40 yaşlarında, iyi bir dost olarak tüm eğlencelerine katıldığı için adamları tarafından taparcasına sevilen, tüfenklerden anlayan iyi bir savaşçı, yardımseverliği ve görgüsü ile Hristiyanların övdükleri enerjik, ama yine de sevecen bir adam olarak Şah Abbas genç Sultan Ahmed'e kıyaslandığında onun çok fevkindeydi179 . Ancak 1605 yılında Cığalazâde Sinan Paşa 15 beylerbeyi, 20 sancakbeyi ve korkulan Halep Beylerbeyi Canbolatzâde Hüseyin Paşa'dan 180 oluşan büyük bir orduyu bir araya topladığında, Şah Abbas dikkatli bir şekilde geri çekildi. Seferin ana hedefi olan Tebriz'de bu eyaletin eski beylerbeyi, Sivas valisi ve diğer sınır beyleri İran ordusuna kararlı bir şekilde saldırdılar. Sefer Paşa savaşı kazandı ve karargâhlarına yapılan bir gece baskını başarısız oldu, ama bu arada Sefer Paşa esir alındı ve Şah Abbas'ın gözleri önünde öldürüldü. Bu hadise, Osmanlılar arasında öyle bir panik yarattı ki, ordu ancak Van Kalesi'nin surları altında tekrar bir araya gelebildi (5 Ağustos) Öfkeli Cığalazâde Sinan Paşa bunun üzerine hiçbir kayıp vermeden geri çekilen Canbolatzâde Hüseyin Paşa'yı kendi eli ile öldürdüğünde, ölenin kardeşleri ve bu sülalenin önemli bir rol oynadığı bölgenin tamamı ayaklandı. Yaşlı vezir, başarısızlığının faturasını 2 Aralık tarihinde Diyarbakır'da ödedi181 , ama kaybedilen beş eyaleti geri alınamamıştı182 . Aynı dönemde Aydın ve Saruhan eyaletlerinde Kalenderoğlu Mehmed ve Kara Said isyan çıkarmışlar ve Osmanlılara karşı başarı kazanmışlardı183 . Anadolu'nun bu yeni isyanlarına karşı acilen tedbir alınması gerekiyordu 1605 yılından sonra Nasuh Paşa Anadolu'ya geldi, ama Bolvadin Muharebesi'nde asilere yenildi. Valide Sultan henüz öldüğünden, Sultan I. Ahmed artık padişahlık görevini yerine getirme ve Anadolu'ya bizzat ayak basma zamanının geldiğine karar verdi. Ama Anadolu, Suriye ve Mezopotamya'daki beylerbeylerinden çok azı sultanın çağrısına cevap verdi ve sipahilerin bir çoğu askerlikten kaçmanın yollarını aradılar. İçten sarsılmış bir imparatorluğun hükümdarı, yenilen bir ordunun çaresiz seraskeri Sultan I. Ahmed, üzüntü içinde Bursa'yı ve atalarının mezarlarını ziyaret etti. İsyancıların başına Anadolu, Sivas ve Halep eyaletlerini teklif etti, ama teklifi kabul görmedi ve Sultan I. Ahmed kısa bir süre sonra onu Anadolu'ya götüren aynı üç kadırga ile İstanbul'a geri döndü. Bu onun ilk ve son seferi idi. İstanbul'un bahçelerinde korkulan hükümdarı oynamak, savaş alanında ve aç köylülerin ot yedikleri ve gezginlerden para dilendikleri, kurtların kol gezdiği talan edilmiş eyaletlerde böyle bir rolü üstlenmekten kolaydı184 . Ama hoşnut olmayan yeniçeriler, bu sefer sipahilerle birleşerek onu başkentte de isyanla karşıladılar. Erguvanî giysiler içindeki sultanın Bâyezid Camii önüne gelmesi ve askerlerle konuşması, onlar üzerinde hiçbir etki bırakmadı. Talihsiz genç, bu sefer de sarayının iç kısımlarına kapanmak ve bu ayaklanmanın dinmesini beklemek zorunda kaldı185 . Sultan I. Ahmed, yaşlı Veziriazam Lala Mehmed Paşa'ya 1606 yılının bahar aylarında Anadolu'ya geçme emri vermekle yetindi. Hiçbir mazeret kabul etmiyordu ve yaşlı veziriazam, hastalığını ölümü ile kanıtlamış olarak Üsküdar'daki karargâhta