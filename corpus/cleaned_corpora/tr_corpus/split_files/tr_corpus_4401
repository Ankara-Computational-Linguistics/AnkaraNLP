151 tanesi RR Lyrae ve beş tanesi de sefe türü değişen yıldızlardır. NGC 201 NGC 201, Balina takımyıldızı yönünde yaklaşık olarak 180 milyon ışık yılı uzaklıkta bulunan bir çubuklu sarmal galaksi. William Herschel tarafından 28 Aralık 1790 tarihinde keşfedilmiştir. Dublin KontluÄŸu Dublin ili (İngilizce: County Dublin, İrlandaca: Contae Bhaile Átha Cliath), İrlanda'nın 21 ilinden biri olsa da idari değil geleneksel bir bölgedir. İlin merkezi aynı zamanda İrlanda'nın başkenti olan Dublin'dir. Orta DoÄŸu davar kenesi Orta Doğu davar kenesi ("Boophilus kohlsi"), yaz kenesigiller (Ixodidae) familyasından kene türüdür. Erkekleri oval, sarıya çalan kırmızımsı kahverenkli, 1,6-2,4x1,2-1,4 mm büyüklüğündedir. Vücudun arka kısmında feston olmamakla beraber, küçük yapılı parma yer almıştır. Dişileri aç halde 2-2,6x1,6-1,8 mm büyüklüğünde ve ovalimsidir. Scutumun boyu eninden büyüktür. Servikal oluklar sığ ve uzundur. Tek konaklı kene cinsidir. Bütün evreleri davar (koyun ve keçi) üzerinde gerçekleşir. Ağustos ayından Ocak ayına kadar aktiftirler. Orta Doğu'da, İsrail, Ürdün, Suudi Arabistan, Suriye, Irak ve Yemen'de yayılım gösterirler. Türkiye'de Doğu ve Güneydoğu Anadolu Bölgesi bölgesinde keçilerde bulunmuştur. Batı Afrika sığır kenesi Batı Afrika sığır kenesi ("Boophilus geigyi"), yaz kenesigiller (Ixodidae) familyasından kene türüdür. Tek konaklı kene cinsidir. Bütün evreleri sığır ya da antilop üzerinde gerçekleşir. Sığır babeşyozu yapan "Babesia bovis" 'in taşıyıcısıdır. Senegal, Gine, Mali (kuzey), Sierra Leone, Liberya, Fildişi Sahili, Burkina Faso, Gana, Togo, Benin, Nijerya, Nijer (güney), Kamerun, Çad (güney), Orta Afrika Cumhuriyeti, Sudan ve Uganda'da yayılım gösterir. Tek konaklı sığır kenesi Tek konaklı sığır kenesi ("Boophilus annulatus"), yaz kenesigiller (Ixodidae) familyasından kene türüdür. Bu türün erkekleri sarıya yakın açık kahverenkli ve küçük yapılı olup, 1,8-2,4x1-1,2 mm büyüklüğündedir. Palpleri hypostomodan daha kısadır. Scutum, iki yan tarafında vücudu örtmez. Scutum üzerinde kısa kıllar ve kısa nokta çukurcukları yer almıştır. Servikal olukları yoktur. Festonsuz olan bu türün ventral yüzünde de küçük kıllar bulunur. Aç dişileri kahverengimsi kızıl renkli ve ovalimsi olup, 2,7-3,3x1-1,1 mm büyüklüğündedir. Ağız organelleri erkeklere benzer. İki kere deri değiştiren larva nimf devresine girer. Dişi yumurtaları yarık, enkaz ya da taş altlarına döktükten sonra ölür. Yumurtaları rüzgârla da taşınabilir. Yaşam döngüsü 3-4 hafta içinde tamamlanır. Bu kısa yaşam süresi, sığırlarda yoğun olarak bulunmalarına sebep olur. Beslenmeden yaz aylarında 3-4 ay, daha soğuk aylarda ise 6 ay canlı kalabilir. Tek konaklı kene cinsidir. Bütün evreleri sığır başta olmak üzere, at, geyik, kapibara, nadiren koyun, keçi, kirpi'de geçer. Hayvan sağlığı açısından tehlikeli bir taşıyıcıdır. Sığır babeşyozu ("Babesia bigemina, B. bovis"), anaplazmoz ("A. marginale"), Q humması, Uzakdoğu kene tifüsü ve Lyme hastalığı 'na vektörlük ederler, ayrıca kene felcine sebep olurlar. Tropikal ve subtropikal bölgelerde bulunur. Avrupa'da, Portekiz, İspanya, Fransa, İtalya, Eski Yugoslavya topraklarında, Arnavutluk, Yunanistan, Bulgaristan, Romanya, Kıbrıs, Rusya; Asya'da, Türkiye, Suriye, Irak, Gürcistan, Ermenistan, Azerbaycan, Lübnan, İsrail, Yemen, Suudi Arabistan, Umman, İran, Orta Asya, Afganistan, Türkmenistan, Özbekistan, Tacikistan, Kırgızistan, Kazakistan, Hindistan; Afrika'da, Fas, Cezayir, Tunus, Libya, Mısır, Gine, Mali, Sierra Leone, Liberya, Fildişi Sahili, Burkina Faso, Gana, Togo, Benin, Nijerya, Nijer, Çad, Orta Afrika Cumhuriyeti, Zaire, Kongo, Sudan, Eritre, Etiyopya, Amerika'da, ABD, Meksika; Fransız Polinezyası 'nda, Tahiti. Türkiye ’de her iklim bölgesinde bulunmaktadırlar. Ujiji Ujiji, diğer adıyla Kavele, Tanzanya'da eski bir şehir. Nüfusu 1911'de 14000 civarındaydı ve Araplar ile Orta Afrikalı kabilelerden oluşmaktaydı. 1840 yılında kurulmuştur ve Tanzanya'daki en eski şehirlerden biridir. Şehir ayrıca Richard Burton ve John Speke'in 1858'de Tanganika Gölü'nü ilk kez gördükleri yerdir. Tayfun HancÄ±lar Tayfun Hancılar (d. 22 Aralık 1964, Ordu), Türk pop müzik şarkıcısı, bestecisi ve doktor. Zdravljica Zdravljica veya Zdravica, Slovenya’nın millî şairi France Prešeren tarafından 1844 yılında yazılmıştır. Şairin en çok bilinen şiiridir. 27 Eylül 1989’dan itibaren, şiirin yedinci dörtlüğü Slovenya millî marşı olarak kullanılmaktadır. Güney sığır kenesi Güney sığır kenesi ("Boophilus microplus"), yaz kenesigiller (Ixodidae) familyasından kene türüdür. Tek konaklı kene cinsidir. Bütün evreleri sığır, manda, geyik başta olmak üzere, at, eşek, keçi, koyun, domuz, köpek ve bazı yabani hayvanlarda asalaktır. Hayvan sağlığı açısından tehlikeli bir taşıyıcıdır. Sığır babeşyozu ("Babesia bigemina, B. bovis"), anaplazmoz ("Anaplasma marginale"), Q humması, Uzakdoğu kene tifüsü ve Lyme hastalığı 'na vektörlük ederler, ayrıca kene felcine sebep olurlar. Batıda Afganistan'dan Doğuda Güney Kore'ye kadar Güney Asya'da, Japonya ve Filipinler; Avustralya, Yeni Gine, Yeni Kaledonya, Solomon adaları, Mariana ve Coroline adaları; Afrika'da, Kenya, Tanzanya, Zambiya, Malavi, Mozambik, Esvatini, Güney Afrika Cumhuriyeti, Madagaskar, Mauritius, Reunion, Seyşeller, Komorlar. Amerika'da, Meksika'dan Uruguay ve Arjantin'e kadar, Bahamalar ve Büyük ve Küçük Antil adaları. TÃ¼rkiye'de bulunmaz. Ixodidae), Moskova 2009 Mavi sığır kenesi Mavi sığır kenesi ("Boophilus decoloratus"), yaz kenesigiller (Ixodidae) familyasından kene türüdür. Tek konaklı kenedir. Bütün evreleri sığır ile koyun, keçi başta olmak üzere, domuz, at, zebra ve antiloplarda asalaktır. Yumurtadan erginliğe geçiş süresi 3-4 hafta gibi kısa sürdüğünden yılda 5 nesil verirler. Hayvan sağlığı açısından tehlikeli bir taşıyıcıdır. Sığırlarda, Sığır babeşyozu ("Babesia bigemina, B. bovis"), anaplazmoz ("Anaplasma marginale"), Borrelia theileri ve "Pseudomonas aeruginosa" ; domuzlarda "Babesia trautmannii'. Afrika'nın kurak bölgelerinde, Moritanya, Mali, Nijer, Çad, Libya, Sudan, Eritre. Sambar kenesi Sambar kenesi ("Dermacentonomma bourreti"), yaz kenesigiller (Ixodidae) familyasından kene türüdür. Cinsinin monotipik türüdür ve yeri belirsiz bir Çinhindi bölgesinde sambar geyiğinde ("Cervus unicolor") görülmüş tek bir erkek örnekten tanımlanmıştır. Derleme koleksiyonu bilinmiyor. Dermacentor Dermacentor , yaz kenesigiller (Ixodidae) familyasÄ±ndan kene cinsidir. Tek konaklı türleri ("D. albipictis","D. dissimilis", "D. nigrolineatus") de olsa çoğu üç konaklı kenelerdir. Ana konakçıları memelilerdir. Bozkırlar, ormansı bozkırlar, savanalar habitat alanlarıdır. Türlerinin çoğu Asya ile Amerika'da yayılım gösterir. Avrupa ve Afrikadaki türleri çok azdır. Haemaphysalis Haemaphysalis, yaz kenesigiller (Ixodidae) familyasının kene cinsidir. Üç konaklı kenelerdir. Memelilerde asalaktır. Yaklaşık 10 kadar türü ergin evrede kuşlarda asalaktır. Bazı türlerin larva ve nimfleri sürüngenlerde bulunur. İnsan ve hayvan sağlığı için zararlı hastalıkların taşıyıcılığı nispeten daha azdır. Familyanın ikinci büyük cinsidir. Türlerinin çoğu Güneydoğu Asya'da yayılmıştır. Avrupa, Afrika ve Amerika'da yaşayan türleri de vardır. Köroğlu (opera) Köroğlu Sovyet Azerbaycanlı besteci Üzeyir Hacıbeyov tarafından bestelenmiş beş perdelik bir operadır. Eserin librettosu "Habib İsmayilov" tarafından, Türkçe konuşulan ülkelerinin halk efsanelerinden olan Köroğlu destanının Azerice versiyonunu kaleme alan Memmed Said Ordubadi'nin nazım eserinden uyarlanarak ve bestecinin faal olarak katkılarıyla yazılmıştır. Eserin prömiyeri 30 Nisan, 1937de Bakü'de Azerbaycan Devlet Akademik Opera ve Bale Tiyatrosu'nda besteci Üzeyir Hacıbeyov orkestra şefliği altında yapılmıştır. Operanın konusunun çekirdeğini Türkçe konuşulan ülkelerde, yani Anadolu, Kafkasya, Orta Asya ve İran'da geniş olarak yayılmış olan Köroğlu halk destanı oluşturur. Üzeyir Hacıbeyov bu halk destanın o zamanki Sovyet Azerbaycanı içinde iyi bilinen versiyonunu geliştirmeye karar verip 1932-1936 döneminde operayı hazırlamak için uğraş vermiştir. Opera eseri librettosu şair "Mammad Sayid Ordubadi"'nin yazmış olduğu nazım eserden uyarlarak librettocu Habib İsmailov tarafından, besteci Üzeyir Hacıbeyov faal katkılarıyla, yazılmıştır. Bestelenen opera 1937de Bakü'da "Azerbaycan Opera ve Balet Teartr"da prömiyer için sahnelenmiştir. Bu sahnelenmede yapımcı: "Hidayetzade", direktör: "Üzeyir Hacıbeyov" ve E.Hasanov ve mizansenleri hazırlayan R.Mustafayev olmuştur. Bu eser Sövet Rusya içinde (1943de Rusça olaeak, 1959, 1975) Baku, Azerbaycan'da sahnelenmiştir. Azerbaycan millî tiyatrosu olan AOBT, Tiflis, Kiev, Leningrad ve İran Tebriz'de misafir tiyatro olarak temsiller vermiştir. Ayrıca çeşitli Sovyet cumhuriyeti dillerine çevrilmiş ve o cumhuriyetlerde sahnelenmiştir: 1939da Türkmence, Aşkabatda, 1942de Ermenice, Erivanda ve 1950 Özbekce, Taşkent'te yapımlanmıştır. "Yol kenarÄ±nda" Köylüler yol kenarında toplanmışlardır ve mesut olmadıklarından, idareci Hanların zulümden ve hayatın zorluğundan şikayetçilerdir. (Koro:"Bu güzel tabiat bu sen manzara bir daha saadet vermez bizler.." Hasan Han köylülerin bütün ürünlerini talandan geçirmekte onlara geride hiçbir şey bırakmamakdir. (Nadir, vali, koro:"Hasan Han göndermiş adamların"). Birden Hasan Han ve adamları yolda görünür ve adamları köylülere hücum ederek, onları döverek yol kenarında atarlar.(Hasan Han ve Hamza Bey:"Kamçıdır şahlayan bu raiyetti") Hasan Han, veziri İbrahim Han'a köye gidip koyun at sürüsünü almasını söyler. Bunlar arasından en güzel atı kendine misafirliğe gelen üst rütbeli idareceyi hediye etmeye karar vermiştir. İbrahim Han geri geldiğinde at sürüsünün yaylaya gönderildiğini ve sadece 5-10 genç kısrağın köyde kaldığını bildirir.(İbrahim Han, Hasan Han, Hamza Bey:"İlhidan kalmadı bir nisan") Hasan bu atların yaylaya çıkarılmasını sağlayan yaşlı seyis Ali'yi bir ceza vermek için yanına çağırtır. Ali, Hasan Han'ın huzuruna getirilince, köyde bulunan kısrakların at sürüsü içinde en seçkin atlar olup Hasan Han için bunların köyde bırakıldığını açıklar.(Ali:"Ortada yok idi hiç maksadım") Fakat Hasan Han söz mantık dinlemez ve Ali'nin gözlerinin kör edilmesine emir verir. Hasan Han'ın kızı, Nigar, babasının zalimliğinden şikayet eder. (Nigar: "Serir Han Zalim Han"). Ali'nin oğlu Rovsan Nigar sevmekte ve ondan karşılık bulmaktadır.(Rovsan:"Seni gördüm hey.") Rovsan babasına edilenleri görür ve bundan sonra gözleri kör edilmiş babası onu "Köroğlu" olarak çağrıcaktır (Ali:"Oldun sen Köroğlu"). Köy kalkı etrafında toplayarak Han'ın zalim ideresine karşı gelmelerini ve dağlara çıkıp orada kendileri korumaya çalışmalarını sağlamaya çağırır.(Rovsan/Köroğlu, Nigar, koro:"Tenge geldik, yok tavan..") "Hasan Han'ın çok ziynetli eşyalarla süslenmiş kabul salonu" Hasan Han İhsan Paşa'nın gelmesini beklemektedir ve onun desteğini kazanmak için büyük hazırlıkar yapmıştır.(Hasan Han:"İhsan Paşa ile barışmak gerek..") Askerlerinden Polad gelip İhsan Paşa'nın yarı yolda olduğunu bildir. Hasan Han karşılama hazırlıkların hemen bitirilmesini emreder.(Hasan Han:"Mina ibriklere şarap doldurun.."). İhsan Paşa'yı Hasan Han büyük bir şeref gösterisi ile karşılar ve ona büyük ikramlarda bulunmaya geçer. (Koro, Hasan Han, İhsan Paşa:"Bize çok hoş gelmişin paşa; dünya durdukça yasa..") Bu eğlence sırasında Han'ın adamları Köroğlu'ndan şikayete başlayıp köylülerden toplanan vergilerin Köroğlu tarfaından vergi memürleri elinden alındığından şikayete geçerler.(Koro:"Han cenapları, han cenapları. Köroğlu Köroğlu Köroğlu"). Hasan Han ve İhsan Paşa buna hemen bir çare düşünmeye karar verirler ve kadınlarai askerleri salondan dışarı gönderirler. Kendileri ve ayanları salonda kalıp tedbirler olarak Köroğlu üzerine 3000 asker göndermeyi planlamaya başlarlar. (Hasan Han, İhsan Paşa, ayanlar:"Köroğlunun çıkışları katı tedbir ister.") Geride kalmış soytarı buna gülmeye başlar; Köroğlu üzerine asker gönderip onunla muharabeye girişmenin ahmaklık olacağını söyler. En uygun olan tedbirin Köroğlu'nun atı olan Kırat'ı kaçırıp getirmektir ve o zaman Köroğlu atın takip edip buraya gelecektir. (Soytarı:"Ahı niçin gülmeyeyim bu ahmak sözlere. Ama onu tutmaya kifayettir bir nefer ") Hasan Han gidip bu Kıratı getirebilecek kişinin bulunuup bulunmayacağını araştırmaya başlar. Hamza Bey gönüllü olarak ortaya çıkar ama bunu başarırsa karşılığında Hasan Han'ın (Köroğlu'nu seven) kızı Nığar'ı eşi olarak istemektedir.(Hamza:"Bir şart ile getiririm.") Bunu öğrenen Nigar iztirap içine girer. (Nigar:"Men iztirab içindeyim; ağır azap içindeyim."). Polad'a kardeşi olan Eyvaz'ı çağıtırır ve ona hemen Köroğlu'na gidip atı Kırat aleyhine Hasan Han'ı planladığı komployu haber vermesini ister. (Nigar:"Eyvaz! Amandır! Durma git Rovsen'in yanına". "Köroğlu'nun Canlıbel'de merkez edindiği kalesi" Köroğlu'nun kendine merkez edindiği Canlıbel mevkindeki kalesine büyük gruplar halinde halk gelip Köroğlu'nun emrine girmektedir.(Yaşlılar, kızlar, koro:"Canlıbel ülkem her yeri muhkem") Bunlar arasında çok pejmürde şekilde giyinik olan Hmaza da vardır. Köroğlu'na onu kalesine alması için yalvarır ve kaledekia atların ahirinda atlara seyislik görevi yapabilceğini Köroğlu'na söyler. Köroğlu'nun etrafındakiler ona Hamza'nın güvenilmez bir kişi olduğunu söylerler. Bunlara Köroğlunun cevabı eğer Hamza gammazlık etmek için kalesine gönderilmişse Nigar'ın bunun haberini alıp kendini uyacağıydı. Böylece Hamza ahirda atlara, bu ararda Köroğlu'nun Kırat'ına seyislik görevine başlar. Bu sırada hava gittikçe bozmuş ve pis bir yağmur başlamıştır. Kaledeki herkes kendine bir barınak bulup oraya çekilmiştir. Ahırda bulunan Hamzakımseye hissetirmeden Kırat'ın takımlarını alıp takar ve sonra Kırat'ın sırtına atlayıp ahirdan ve kaleden çok hızla ayrılmayı başarır. Köroğlu Kırat'inin çalınmış olduğunu anlar ve büyük bir yeise kapılır. "Hasan Han'Ä±n salonu" Hamza'nın Kıratı çalıp getirmesi şerefine Hasan Han'ın konağında büyük bir ziyafet verilmektedir. Köroğlu aşık kıyafetine bürümüş ve bu ziyafete iştirak etmektedir. Bir aşık olarak sazını alıp Han ve davetlililerin önüne çıkar şarkılarını söylemeye başlar. Tam bu sırada Hamza davet salonun girer; şarkısını söylemekte aşığın Köroğlu olduğunu anlar ve bunu Hasan Han'a hemen bilirir. Hasan Han'ın emri ile hemen yakalan Köroğlu'nın eli kolu bacağı iplerle bağlanıp Hasan Han'ın eline düşer. Bir başka kapı muhafızı içeri gelir. Yanında Köroğlu'na bir haber getirmek için Hasan Han'ın konağına gelmiş olan ve muhafızlar tarafından yakalanmış Ayvaz bulunmaktadır. Ayvaz bütün zorlamalara rağmen kimin Köroğlu'na haber gönderdiğini ifşa etmez. Bu sırada kardeşi Ayvaz'a yardım etmek isteyen Nigar ortaya çıkar ve haberi kendisinin gönderdiğini söyler. Aynı zamanda Nigar Han'ın zulmüne karşı nefret duyduğunu da açıklar. Hamza hemen hançerini çeker ve Nigar'ın babasını kendini Han'a ele verdiği için onu öldürmeye kararlıdır. Bu sırada Köroğlu kendini bağlayan iplerden kurtulur ve ortaya çıkar. Orada bulunan bir muhafızın elindeki bir topuzu kapıp bununla Hamza'yı öldürür. Bu sırada Polad Kırat'ı eline geçirmiştir. Atı Köroğlu'na getirip onun atına binip kaçmasına yardım eder. Fakat bir muhafız bunu görür ve Köroğluna yardım ettiği için Polad'ı yakalayıp Han'ın huzuruna getirir. Hasan Han, kızı Nigar, Ayvaz ve Polad'ın başlarının kesilmesini emreder. "Sabah vakti şehir meydanı" Tellallar halka Han'a ihanet ettiklerinden dolayı Nığar, Ayvaz ve Polad'ın başlarının vurularak idam edileceklerini ilan ederler. Ahali toplanıp Han'a çıkıp ondan merhamet edip bunları affetmesini isterler. Ama Han bu isteklere uyup hükümünü değiştirmek taraflısı değildir. Birden sahne dışından bir bağırış duyulur ve Köroğlu taraftarı askerleri ile birlikte sahneye girer. Han'ın muhafız askerleri ile kısa bir döğüşten Köroğlu ve taraftarları galip çıkarlar ve üç tutuklu, sevgilisi Nigar, Ayvaz ve Polat, Han'ın elinden kurtarılır. Köroğlu operasında "Wagner" tipi leitmotivler bulunmaktadır. Bunlardan başlıcaları şunlardır: Eserde bulunan önemli müziksel parçalar şöyle sıralanabilir: Margaropus Margaropus, yaz kenesigiller (Ixodidae) familyasÄ±ndan kene cinsidir. Görünüş olarak "Boophilus" cinsi kenelere benzer. Eskiden "Boophilus annulatus" türüne "Margaropus annulatus" adı da verilmiştir. Tek konaklı kenelerdir. İki türü zürafalarda, bir türü zebra, at ve sığırda asalaktır Afrika'da, Sudan, Kenya ve GÃ¼ney Afrika. Sudan'da zürafada asalaktır. Kenya'da zürafa'da aslaktır. Güney Afrika Cumhuriyeti ile Lesotho'da, ana konakçı zebra ile atlar, bazen sığırlarda da görülür. Manda kenesi Manda kenesi ("Nosomma monstrosum"), yaz kenesigiller (Ixodidae) familyasının monotipik "Nosomma" cinsinden kene türüdür. Üç konaklı kenedir. Yaşam döngüsünü 2 yılda tamamlar. Erginleri evcil mandada, larva ve nimfleri kemirgenlerde asalaktır. Hindistan, Nepal, Sri Lanka, BangladeÅŸ, Laos, Tayland ve Vietnam. Abdulkadir Ã–zgen Abdulkadir Özgen (d. 8 Eylül 1986, Stolberg), Türk futbolcusu. 1. Lig ekiplerinden Samsunspor'da forma giymektedir. SV Breinig takımında futbol'a başlayan oyuncu 2006 yılında Alemannia Aachen takıma transfer oldu. 2006-2007 sezonunda Alemannia Aachen'ın PAF takımında oynayan oyuncu 2007-2008 ve 2008-2009 yıllarında ise Alemannia Aachen'da forma giymiştir. 2010 yılının Mayıs ayında ise Kayserispor'la Prensipte anlaşmıştır. Kayserispor'da takıma girmektekte zorlanmıştır ve verilen şansları iyi değerlendirememiştir. Bunun üzerine sezonun ara transfer döneminde ayrılma kararı alınmıştır ve kendine takım bulması halinde takımdan ayrılabileceği söylenmiştir. Bucaspor, Kayserispor'dan Abdulkadir Özgen ile 2,5 yıllık sözleşme imzaladı. Bucaspor'da özellikle Sait Karafırtınalar döneminde ilk 11'in vazgeçilmez futbolcusu olmayı başarmıştır ve attığı gollerle takımının son haftaya kala ligde kalma mücadelesinde bulunmasını sağlamıştır. 2012 yaz transfer döneminde Sivasspor'la 3 yıllığına transfer olmuştur. Sivasspor'daki ilk golünü Lokomotif Tiflis'le yapılan hazırlık maçında atmıştır. 2012-2013 sezonunun devre arasında 1. Lig ekiplerinden Samsunspor'a transfer olmuştur. 2014'te ise Manisaspor'a transfer olmuÅŸtur. 2015'te ise Adana Demirspor'a transfer olmuÅŸtur. Ahmediye CebrayÄ±lov Ahmediye Cebrayılov (Azerice: Əhmədiyyə Cəbrayılov, Rusça: Ахмедия Джебраилов) (22 Eylül 1920 – 11 Ekim 1994) II. Dünya Savaşı sırasında Fransız Direnişi üyesi Azeri asıllı Sovyet asker. Azerbaycan Sovyet Sosyalist Cumhuriyeti’ndeki Şeki Rayonundaki Ohud kasabasında doğar. 1934 yılında Komsomol’a girer. 1935 yılında Şeki Tarım Fakültesine girer ve 1938 yılında mezun olur. Tarım alanında çalışmaya başlar. 1940 yılında Sovyetler Birliği Komünist Partisine üye olur. 1941 yılında Sovyetler Birliği topraklarına Nazi Almanyasının saldırmasıyla başlayan Büyük Vatanseverlik Savaşı için gönüllü olarak orduya yazılır. Temel eğitimini aldıktan sonra 1942 yılında Ukrayna Sovyet Sosyalist Cumhuriyeti Donbas kentine siyasi komiser yardımcısı olarak gönderilir. İkinci Harkov Muharebesi sırasında ağır yaralanarak Nazilere esir düşer. Güney Fransa’daki Montauban toplama kampına gönderilir. Burada Fransız direnişçilerin yardımıyla kaçar ve Maquislere katılır. Çok iyi Almanca konuşabildiği için istihbarat ve sabotaj eylemlerinde yer alır. Fransızlar arasında Armad Michele olarak bilinir. Kısa sürede cesaret gerektiren eylemleriyle tanınır. Almanya’ya işçi olarak gönderilmek üzere olan çok sayıdaki çocuğu kurtarmak için giriştiği bir operasyonda yaralanınca Nazi hastanesinde tedavi edilebilmek için ele geçirilmiş bir Nazi subayının kimliğini alır ve üniformasını giyer. Bir Alman devriyesi tarafından bulunur ve hastaneye kaldırılır. Taburcu olunca Toulouse yakınlarındaki Albi köyüne tayin olur. Burada çok sayıda partizanın serbest kalmasını sağlar. Almanlar tarafından onu yakalayana 10 bin Reichmark değerinde ödül konur. Savaşın sonuna kadar eylemlerine devam eder, Fransız direniş liderlerinden Charles de Gaulle ile kişisel olarak tanışmaktadır. Savaştan sonra Fransa’daki en yüksek askeri nişanlarla ve Légion d'honneur nişanı ile ödüllendirilir. Fransız vatandaşı olur ve Fransız bir hanımla evlenir. Bir süre hükümet için çalışsa da 1948 yılında ülkesine dönmek ister. Sovyetler Birliğine döndüğünde vatan hainliği suçlamasıyla NKVD tarafından sorgulanır. Hapse atılmaz ve yerel bir kolhozda çalışmasına izin verilir. Yarım kalan tarım eğitimini tamamlar. 1966 yılında Sovyetler Birliğini ziyaret eden Fransız Cumhurbaşkanı Charles de Gaulle kendisiyle kişisel olarak görüşmek istediği için Moskova’ya çağrılır. Bu tarihten sonra yeniden keşfedilir ve Sovyetler Birliği ve Fransa’da sayısız madalya ve nişana layık görülür. 1975 yılında direnişçi silah arkadaşlarını görmek için Fransa’ya gitmesine izin verilir. 1994 yılında bir araba kazası sonucu hayatını kaybettikten sonra Fransız direnişçi yoldaşı René Chambart mezarını ziyaret edecektir. Matthias Sammer Matthias Sammer (d. 5 Eylül 1967, Dresden, Doğu Almanya) eski futbolcu, faal teknik direktör. Orta saha olarak başladığı kariyerini, defans oyuncusu olarak bitirmiştir. 2012 yılından bu yana Bayern Münih sportif direktörü olarak görev yapmaktadır. Doğu Alman futbolunun en güçlü takımlarından Dynamo Dresden'de 18 yaşındayken A takımda oynamaya başladı. Orta sahadaki güçlü yapısı, teknik oyunu nedeniyle kısa sürede takımın vazgeçilmez oyuncularından biri oldu. Bir sonraki sene Doğu Almanya millî takımında da oynamaya başladı. 1990 yılına kadar hem kulübünde hem de millî takımda aralıksız forma giydi. Dresden ile 1988-89 ve 1989-90 sezonlarında şampiyonluk yaşadı. Ayrıca 1989-90 sezonunda Federasyon Kupasını da kazandı. Doğu Almanya'nın Batı ile birleşmesinden sonra Stuttgart'a transfer olarak Doğu'dan, Batı'ya transfer olan ilk futbolculardan biri oldu. Başarılı oyununu Christoph Daum'un çalıştırdığı Stuttgart'ta da sürdürdü. Stuttgart'ta 2 sezonda 63 maçta 20 gole imza attı. 1991-92 sezonunda ise şampiyonluk yaşadı. Şampiyonluktan sonra İtalya'ya Inter'e transfer oldu. Inter ile 1 sezonda sadece 11 maçta forma giydi ve 4 gol attı. Bu kısa İtalya macerasından sonra tekrar ülkesine bu kez Borussia Dortmund'a transfer oldu. Dortmund'da bazen orta saha, bazen defansta görev yaptı. Oynadığı oyun, mücadeleci yapısı ile takımın liderlerinden biri oldu. Dortmund 1994-95 ve 1995-96 sezonlarında şampiyon olurken Sammer de yılın futbolcusu ödüllerini kazandı. Ayrıca 1996 yılında Avrupa'da Yılın Futbolcusu Ödülü'nü de kazanarak en büyük başarılarından birini elde etti. 1996-97 sezonunda UEFA Şampiyonlar Ligi şampiyonluğunu da kazanarak başarılarının arasına birini daha ekledi. 1997 yılında Kıtalararası Kupa'yı da kazandı. 1997-98 sezonu sonunda futbolu bıraktı. 1986 yılında Doğu Almanya millî takımında oynamaya başladı. 1990 yılına kadar Doğu Alman formasıyla 23 maça çıktı ve 6 gol attı. İki ülkenin birleşmesiyle, 1990 FIFA Dünya Kupası'ndan sonra, Almanya millî takımında oynamaya başladı. Millî takımla 1992 Avrupa Futbol Şampiyonası'nda ikincilik, 1994 FIFA Dünya Kupası'nda çeyrek final ve 1996 Avrupa Futbol Şampiyonası'nda şampiyonluk yaşadı. 1997 yılına kadar millî takımla 51 maça çıkıp 8 gol kaydetti. 2000-01 sezonunda futbolu bıraktığı Borussia Dortmund'a teknik direktör olarak döndü. Futbolculuk dönemindeki başarısını teknik adam olarak da sürdürdü. 2001-02 sezonunda Dortmund'u 6 yıl aradan sonra şampiyon yapmayı başardı. Aynı sezonda Dortmund'la UEFA Kupasında finale çıktı. Fakat finalde Feyenoord'a 3-2 kaybetti. 2004 sonunda takımdan ayrıldı. 2004-2005 sezonunda VfB Stuttgart'ın başına geçti. Stuttgart'ta sadece bir sezon görev yaptı ve takımı ligde 5. yaparak UEFA Kupası'na katılmasını sağladı. Nisan 2006'da Almanya Futbol Birliği'nun verdiği görevle genç takımlar sorumluluğuna atandı. Buradaki görevi, ülke çapında 11 ve 18 yaş arasındaki yetenekli gençleri, bulup, yetiştirerek Alman futboluna kazandırmasıdır. David Cameron David William Donald Cameron (d. 9 Ekim 1966), eski Birleşik Krallık başbakanı ve Muhafazakâr Parti'nin eski genel başkanı. Cameron, 2005 yılında 2005 Muhafazakâr Parti (BK) liderlik seçimi'ni kazanarak partinin Genel Başkanı olmuştur. 2010 Birleşik Krallık genel seçimleri'nin ardından Muhafazakâr Parti - Liberal Demokratlarlar arasında kurulan Koalisyon hükûmetinde başbakan olarak yer almıştır. 2015 Birleşik Krallık genel seçimleri'nde tekrar başbakan seçilmiştir. 2016 Birleşik Krallık'ın Avrupa Birliği üyeliği referandumu sonrası 13 Temmuz 2016 tarihinde parti başkanlığından ve başbakanlıktan istifa etmiştir. Soyu Kraliçe Victoria'nın amcası IV. William'ın gayrimeşru kızı Erroll Kontesi Elizabeth Hay'a dayanan David Cameron 1966 yılında Londra'nın Berkshire bölgesinde doğdu. Eton Koleji'nde orta öğrenimini gördükten sonra Oxford Üniversitesi'nde Felsefe, Politika ve Ekonomi eğitimi aldı. Mezun olduktan sonra Muhafazakâr Parti'nin Araştırma Bölümü'nde 1988-1993 yılları arasında çalıştı. Daha sonra Maliye Bakanlığı'nda özel danışman olarak görev aldı. David Cameron'un Oxford Üniversitesi'nden arkadaşı olan Nathaniel Philip Rothschild, 1994 yılında Buckinghamshire'deki ailesinin tarihi Waddesdon Manor malikanesinde bir parti düzenlemiştir. Bu parti için bir eskort kızdan Striptizci kızlar ve uyuşturucu temin etmesini istemiştir. Partiye yüksek topuklu, jartiyerli ve çoraplı üç ince siyah kız katılmıştır. Bu partiye Oxford Üniversitesi'nden bir diğer arkadaşları olan George Osborne da katılmıştır. George Osborn daha sonra David Cameron hükûmetlerinde Maliye Bakanlığı görevini üstlenmiştir. Partiye katılan siyahi bayanlardan Natalie Rowe 2013 yılının Ekim ayında bir televizyon kanalında partide kokain kullanıldığını ve kiralık zenci erkekler ile fahişelerin partide yer aldığını açıklamıştır. Natalie Rowe, 2013 yılında İngiltere Maliye Bakanlığı görevini yürüten George Osborne'nun partideki fotoğraflarını yayınlaması ve kendi yazdığı Chief Wip kitabında da bunlardan bahsetmesi üzerine polis tarafından tutuklanmıştır. David Cameron, Samantha Cameron ile evlidir ve bu evlilikten Nancy, Elwen ve Florence adında üç çocuğu vardır. 2001 yılında yapılan seçimlerde Muhafazakâr Parti'den Witney bölgesi milletvekili seçilerek parlamentoya ilk kez adım attı. Avam Kamarası Sosyal İşler Komitesi üyeliğinde bulundu. 2003 yılı Haziran ayında gölge hükûmette eğitim bakanlığına getirildi. Aynı yıl Aralık ayında Muhafazakâr Parti Genel Başkan Yardımcısı seçildi. 2005 yılı seçimleri sonrası gölge hükûmette Eğitim Bakanı oldu. 6 Aralık 2005 tarihinde Michael Howard'ın istifasıyla boşalan parti genel başkanlığına büyük oranda oy alarak seçildi. Bu tarihten sonra Ana Muhalefet Partisi Lideri sıfatını kazandı. 5 yıl süreyle önce Başbakan Tony Blair ve sonra Başbakan Gordon Brown hükûmetleri karşısında muhalefet eden ve değişim vadeden Cameron, 6 Mayıs 2010 tarihinde yapılan seçimler sonrası partisini 307 milletvekiliyle birinci olarak hükûmet kurma pozisyonuna getirdi. Ancak tek başına hükûmet etme çoğunluğuna sahip olmadığı için Liberal Demokratlar ile koalisyon görüşmelerine başlayan Cameron 11 Mayıs 2010 tarihinde Kraliçe II. Elizabeth'den başbakanlık görevini aldı. Böylece Cameron hem son 200 yıldır seçilen en genç başbakan oldu, hem de 1945 yılından sonra ilk kez koalisyon hükûmetini oluşturan isim oldu. Başbakan olduktan sonra 2008 ekonomik krizi sonrasında Euro Bölgesi’ndeki borç krizine yönelik politikalarından dolayı eleştirildi. Aralık 2011'de sıkı bütçe disiplini ile mali anlaşmayı öngören ve 26 Avrupa Birliği üyesi tarafından kabul edilen tasarıyı, ülkenin çıkarlarına uymamasını gerekçe göstererek kabul etmedi. Cameron, 27 Temmuz 2010 tarihinde gerçekleştirdiği Türkiye ziyareti sırasında "Gazze açık hava hapishanesi olarak kalamaz" dedi. Birleşik Krallık'ta geniş yankı bulan bu ifadeler için Independent, Cameron’un Türkiye ziyaretiyle İsrail’e karşı bir savaş başlattığını açıklarken, Financial Times ise Britanyalı Başbakan'ın yorumuyla Ankara’da alkışlar aldığını yazdı. Yaptığı Pakistan ziyaretinde ise "İngiltere dünyadaki pek çok sorunun arkasında" ifadelerini kullandı. Cameron, Oxford Üniversitesi'ni de çok az sayıda siyahi öğrenci almakla eleştirdi. Cameron döneminde eşcinsel çiftlere resmî ve dini nikâh kıyılmasına imkân veren tasarı, Avam Kamarası'ndan geçti. Cameron bu tasarının kabul edilmesinden yana olan kişilerden biri oldu. 2014 yılında İskoçya'nın Birleşik Krallık'tan ayrılmasını öngören referandumda ""Birlikte Daha İyiyiz"" sloganı ile İskoçya'nın ayrılmaması gerektiğini savundu. Yapılan bu referandum sonucunda ise İskoçya birlikten ayrılmadı. David Cameron, Filistin'in devlet olarak tanınıp tanınmayacağı konusunda yapılacak meclis oylamasındaki sonucun ülkesinin Filistin politikasını değiştirmeyeceğini açıkladı. Avam Kamarası'nda yapılan oylamada ise Filistin devlet olarak tanınmasını içeren tasarı kabul edildi ve böylelikle Filistin, İngiliz parlamentosunca devlet olarak tanınmış oldu. 2014 yılı nisan aylarında ise kendisinin "Hristiyan bir ülkeyiz" şeklindeki sözleri İngiltere'de 50'den fazla aydın tarafından eleştirildi. Cameron, 2015 yılındaki seçimleri kazanması hâlinde ülkenin AB üyesi olarak kalıp kalmaması konusunda referandum yapacağı sözünü verdi. 7 Mayıs 2015 tarihinde Avam Kamarası'nda çoğunluğu sağlayarak tek başına iktidar seçildi. Daha sonra ise ülkenin AB üyeliği konusunda 23 Haziran tarihinde referanduma gideceğini açıkladı. Birleşik Krallık'ın Avrupa Birliği üyeliği referandumu konusunda ülkenin birlikten çıkmaması konusunda çalışmalar ve kampanyalar yaptı. Panama Belgeleri'nde babasının vergi kaçırdığı iddiaları ortaya çıktı. Panama belgelerindeki iddiaların Cameron'la bağlantısı; babasının vergi kaçakçılığı yaptığı şirketlerde payının olması yönündeydi. Cameron, önce iddialarla bağlantısını inkar edip daha sonra ise kabul etti. Yaşanan bu süreç için de "Bu durumu daha iyi idare edebilirdim" ifadesini kullandı. Göçmenlik yasalarının sıkılaştırılmasına yönelik alınacak önlemleri anlattığı bir konuşmasında halktan kaçak göçmen olduğunu düşündüğü kişileri ihbar etmelerini istemiştir Uluslararası Yolsuzlukla Mücadele Konferansı toplantısında II. Elizabeth'le yaptığı bir sohbette Nijerya ve Afganistan’ı "müthiş derecede fazla yolsuzluk yapılan" ülkeler olarak tanımladı. Çok kültürlülüğün başarısızlıkla sonuçlandığını da dile getiren Cameron, bu konuda İngiliz Müslümaların eleştirilere maruz kaldı. Amerika Birleşik Devletleri başkanı Barack Obama, Libya'da Muammer Kaddafi iktidarını deviren askeri müdahalenin başarıya ulaştığını fakat Libya'daki genel durumun İngiltere ve Avrupa ülkelerinin daha sonraki süreçteki tutumları nedeniyle bu hale geldiğini niteledi ve 'Cameron'ın dikkatinin dağıldığını' ifade etti. David Cameron yaptığı bir açıklama ile Müslüman kadınların toplumun diğer kesimlerinden ayrılması ve radikal düşüncelerin etkisine girmelerini önlemek amacıyla kararlı adımlar atılması gerektiğini söyledi. İngiltere hükûmetinin bu nedenle İngilizce derslerine 20 milyon sterlin ayırmayı planladığı da açıklandı. Konu hakkındaki Cameron'un diğer bir görüşü ise "Burası İngiltere, bu ülkede kadınlar nasıl yaşayacaklarını seçmekte özgürdür" ifadeleri oldu. Birleşik Krallık'ın 2015 genel seçimleri öncesinde Birleşik Krallık'ın AB'den üyeliği hakkında referandum sözü veren Cameron seçimlerin ardından yaptığı açıklama ile de 23 Haziran 2016 tarihinde bir referandum yapılacağını söyledi. Cameron ve partisi bu referandumda Birleşik Krallık'ın AB'den ayrılmaması yönünde kampanyalar düzenledi ve bu yönde alınacak kararların farklı etkilerinin olacağına dair beyanlarda bulundu. İngiltere, Galler, İskoçya ve Kuzey İrlanda’dan oluşan Birleşik Krallık halkı, referandum sonucunda birliğin AB'den ayrılması yönünde daha fazla görüş bildirdi. Cameron ise bir sonraki Muhafazakâr Parti Kongresi’nde liderliği ve başbakanlığı bırakacağını açıklayarak ""Ülkemizin yeni rotasında, dümende olmamın doğru olmadığını düşünüyorum"" ifadelerini kullandı. 11 Temmuz 2016 tarihinde düzenlediği basın toplantısı ile istifa tarihini daha da öne çekerek, 13 Temmuz'da II. Elizabeth'e istifasını sunacağını açıkladı. Cameron'un yerine başbakanlık için öne çıkan Boris Johnson gibi siyasetçiler, bu göreve talip olmadıklarını açıkladı. İçişleri Bakanı Theresa May, Enerjiden Sorumlu Devlet Bakanı Andrea Leadsom, Adelet Bakanı Michael Gove, Çalışma Bakanı Stephen Crabb ve Savunma Bakanı Liam Fox, David Cameron'un yerine adaylıklarını koydu. Parti içerisindeki ilk ön seçimde Liam Fox elendi. Parti içerisindeki ikinci seçimde ise Theresa May 199 oy aldı, diğer rakiplerinden Andrea Leadsom da 84 oy aldı. Michael Gove ise 46 oy alarak yarış dışı kaldı. Daha sonra da Andrea Leadsom yarıştan çekildi ve Theresa May başbakanlık için tek aday olarak kaldı. 13 Temmuz 2016 günü de istifasını II. Elizabeth'e sunarak parti liderliği ve başbakanlık görevlerini Theresa May'e bırakmıştır. David Cameron, Recep Tayyip Erdoğan ve Ahmet Davutoğlu'nun başbakanlık dönemlerinde Türkiye'yi ziyaret etmiştir. 2010 yılında gerçekleştirdiği ziyarette Gazze konusu ön plana çıkmıştır. Cameron bu ziyaretinde Gazze için açık cezaevi ifadesini kullanmıştır. Bu görüşmede dönemin başbakanı olan Recep Tayyip Erdoğan ve David Cameron sözlerine başlamadan önce birbirlerine "dostum" şeklinde ifadeler kullanmışlardır. Cameron bu ziyaretinde Anıtkabir'i gezmiş ve Atatürk'ün mozolesine çelenk bırakmıştır. Bu görüşmeden sonra ise Birleşik Krallık Stratejik Ortaklık Belgesi imzalanmıştır. Cameron'un bu görüşmede Türkiye'nin AB üyelik süreci hakkında: ""Türkiye'nin AB tam üyesi olmasını kuvvetle istiyoruz. Türkiye'nin kampın bekçiliğini yaparken, çadırın içinde olmamasından memnun olmadığını biliyorum"" ifadelerini kullanmıştır. Daha sonra da ""Türkiye'nin olmadığı bir AB daha güçlü değil, daha zayıf olacaktır. Daha güvenli değil, daha az güvenli olacaktır. Daha zengin değil, daha fakir olacaktır"" şeklinde görüş bildirmiştir. Görüşmenin diğer konuları ise eğitim, terörizm, Kıbrıs sorunu ve diğer bölgesel sorunlar olmuştur. David Cameron'un 2010 yılında söylediği "Ankara'dan Brüksel'e uzanan yolu birlikte döşeyelim" şeklindeki ifadeleri 2016 Birleşik Krallık'ın Avrupa Birliği üyeliği referandumu öncesinde ülkenin birlikten ayrılması yönündeki kampanyalarda kendisinin aleyhinde olmak üzere bahsedilmiştir. 2014 yılındaki görüşmede ise başbakan Ahmet Davutoğlu ile bir araya gelen Cameron, bir buçuk saatlik bir görüşme gerçekleştirdi. Bu görüşmede ön plana çıkan konular ise yeine terörizm, ekonomi ve Kıbrıs sorunu üzerine olurken bir diğer konu ise mülteciler sorunu oldu. Cameron 2010 yılındaki ziyaretine paralel olarak bu ziyaretinde de ""Türkiye'nin AB üyeliğini kesinlikle destekliyorum"" ifadelerini kullandı. 2016 yılına gelindiğinde ise Birleşik Krallık'ın Avrupa Birliği üyeliği referandumu öncesinde David Cameron bugünkü ilerlemesine bakıldığında Türkiye'nin 3000'li yıllarda AB üyesi olabileceğini söyledi. 19 Haziran 2016 tarihinde ise Türkiye AB üyesi olacak diye hayır oyu kullanmayın şeklinde bir görüş belirtmiştir. Philippe Hinschberger Philippe Hinschberger (d. 19 Kasım 1959; Algrange) Fransız eski futbolcu, teknik direktör. Ligue 2 ekiplerinden Lavallois'nın teknik direktörlüğünü yapmaktadır. Kariyerinin tamamını Metz'de geçiren Hinschberger, 428 maçta 57 gol kaydetti. Futbolu bıraktıktan sonra CS Louhans-Cuiseaux, Chamois Niortais ve Le Havre'ın teknik direktörlüğünü yaptı. 2007'den beri Lavallois'nın başında bulunmaktadır. Yarpuz Yarpuz ya da filiskin ("Mentha pulegium") Ballıbabagillerden, çiçekleri birbirinden ayrı halka durumunda, nane türünden, kısa saplı, az veya çok tüylü, güzel kokulu bir bitkidir. Yarpuz, Eski Türkçe kökenli bir kelime olup Divânu Lügati't-Türk'te; yarpuz (يربز) "güzel kokulu bir ot, kır nanesi, Majoran". şeklinde tanımlanmıştır. Filiskin adı ise Yunanca φλισκούνι ("fliskoúni") kelimesinden gelmektedir. Yarpuz, Ballıbabagiller ("Labiatae") familyasından, 10 ile 50 santim yükseklikte, taç yaprakları leylak renginde, keskin kokulu, meyveleri fındıksı tipte, çok yıllık, otsu, sürünücü ya da dik gövdeli bitkidir. Çiçek ve yaprakları bitkinin gövdesinde belli aralıklarla sıralanır. Yaprakları kısa saplı 0,8 ile 3 santim uzun ve 0,3 ile 1 santim eninde, leylak renginde oval ve hafif eliptikdir. Leylak rengi-pembe taçyapraklı çiçekler Temmuz ile Eylül aylarında toplu halde yaprakların koltuklarından çıkar. 10-30 çiçekli, çiçek sapı 2–3 mm ve çanakyaprağı borumsu 2,5 ile 3 mm uzunluğundadır. Yarpuz, nemli çayırlarda, nehir, dere ve göl kıyılarında yetişir. Besin değeri yüksek, kireçi az, humus, daha çok kumlu balçık toprakları sever. Yarpuz, Yunanlar ve Romalılar tarafından yaygın bir bitki olarak yemeklerinde kullanılmıştır. Ayrıca eski Yunanlar şaraplarını sık sık yarpuz ile tatlandırmışlardır. Yöresel mutfakta, taze ya da kurutulmuş olarak çorbalara, yemeklere ve salatalara eklenir. Tarih boyunca, bayılma, gaz, safra, gut ve hepatit (muhtemelen, hepatit A) hastalıkları tedavisi için ve temizleyici ilaç olarak kullanılmıştır. Yarpuz, çayı infüzyon yapılan bitki olarak da kullanılır. NGC 210 NGC 210, Balina takımyıldızı yönünde yaklaşık olarak 71 milyon ışık yılı uzaklıkta bulunan bir çubuklu sarmal galaksi. William Herschel tarafından 3 Ekim 1785 tarihinde keşfedilmiştir. What They Died For "What They Died For", American Broadcasting Company'de gösterilen drama televizyon dizisi "Lost"un altıncı sezonunun on altıncı, toplamda ise 119. bölümüdür. Bölüm, Amerika Birleşik Devletleri'nde 18 Mayıs 2010 tarihinde yayınlandı. Bölüm, 13 Mayıs 2010'da Colburn School of Performing Arts için burs bağış toplamak amacıyla Kaliforniya Üniversitesi'ndeki Royce Hall'da yaklaşık 1800 kişiye gösterildi. Bölümün senaryosu Edward Kitsis, Adam Horowitz ve Elizabeth Sarnoff tarafından yazılırken; yönetmenliği Paul Edwards tarafından yapıldı. NGC 214 NGC 214, Andromeda takımyıldızı yönünde yaklaşık olarak 222 milyon ışık yılı uzaklıkta bulunan bir çubuklu sarmal galaksi. William Herschel tarafından 10 Eylül 1784 tarihinde keşfedilmiştir. Oder-Neisse Taarruzu Oder-Neisse Taarruzu, II. Dünya Savaşı'nın son yılında Kızıl Ordu tarafından gerçekleştirilen Merkezi Avrupa Seferi (16 Nisan - 8 Mayıs 1945) içinde yer alan son iki stratejik taarruzdan birinin ilk evresine Alman kaynaklarında verilen addır. İlk taarruz evresinde dört gün süren çatışmalar (16 - 19 Nisan), Berlin Muharebesi'nin daha geniş çerçevesi içinde ele alınır. Sovyet askeri plancıları, Berlin Stratejik Taarruz Harekâtı'nı üç cephe taarruz harekâtı ve bir kıskaç harekâtı olarak dört bölüm olarak planladılar. Muharebe, üç "Cephe" halinde teşkillenen Kızıl Ordu kuvvetleriyle Wehrmacht'ın General Gotthard Heinrici komutasındaki Vistül Ordular Grubu ve Mareşal Ferdinand Schörner komutasındaki Merkez Ordular Grubu arasındaki şiddetli çatışmalar olarak gerçekleşti. Harekâta katılan Sovyet "Cephe"leri şunlardır. Mareşal Konstantin Rokossovski'nin 2. Beyaz Rusya Cephesi, Mareşal Georgi Jukov'un 1. Beyaz Rusya Cephesi ve Mareşal İvan Konev'in 1. Ukrayna Cephesi Çatışmaları büyük bir bölümü, 1. Beyaz Rusya Cephesi kuvvetlerinin Seelow Tepeleri'ndeki Alman mevzilerine taarruzunun yol açtığı Seelow Tepesi Muharebesi'nde yaşandı. Bölge, Vistül Ordular Grubu'na bağlı 9. Ordu tarafından tutulmaktaydı. Alman Merkez Ordular Grubu mevzilerini yarmak ve derinlemesine ilerlemek için Neisse Nehri geçişlerine taarruz eden 1. Ukrayna Cephesi kuvvetleri daha zayıf bir direnmeyle karşılaştılar. Berlin Stratejik Taarruz Harekâtı, 16 Nisan 1945 gününün erken saatlerinde binlerce topun ve Katyuşa'nın yoğun bir biçimde katıldığı hazırlık ateşiyle başladı. Bombardıman, taarruz cephesinin bazı kesimlerinde iki saat kadar sürmüştür. Hazırlık ateşinin kesilmesinden kısa bir süre sonra ve şafaktan çok önce, 1. Beyaz Rusya Cephesi kuvvetleri Oder Nehri geçişlerinden, 1. Ukrayna Cephesi kuvvetleri ise Neisse üzerinden taarruza başladılar. Daha güçlü bir şekilde tahkim edilmiş mevzilerdeki daha güçlü Alman birliklerine taarruzla görevli olan 1. Beyaz Rusya Cephesi, özellikle takviye edilmişti. Ayrıca doğrudan doğruya Berlin'e taarruz edecek olan ve Berlin'i alacak olan, bu "Cephe"nin kuvvetleridir. General Heinrici, ileri savunma birliklerini ilk savunma hattından geriye almıştı. Sonuç olarak Sovyet topçusunun hazırlık ateşi, seyrek olarak yerleşmiş avcı erlerinin bulunduğu ileri hatları dövmüş, dolayısıyla Alman savunmasına ciddi bir hasar verememişti. Dolayısıyla 1. Beyaz Rusya Cephesi kuvvetlerinin ilk taarruzu çok ağır kayıplarla sonuçsuz kaldı. Daha kötüsü savunmacıları köreltmek için kullanılan 143 adet ışıldak, ışığın sabah sisinde dağılmasıyla taarruz etmekte olan Kızıl Ordu birliklerini silüet olarak ortaya çıkardı. Alman savunma hazırlıklarının bir parçası olarak nehir taşkın bölgelerine açılan kanallarla araziyi su basması sağlanmıştı. Bu bataklık haline gelen arazi de Kızıl Ordu taarruzu yönünden olumsuz koşullar yarattı. Ayrıca Alman topçusunun baraj ateşi de taarruza ağır kayıplar verdirdi. Taarruzu ağır gelişmesi ve STAVKA emirlerinin baskısıyla Mareşal Jukov, ihtiyat birliklerini de muharebeye sürdü. Oysa bu birlikleri, Alman cephe hattı yarıldığında başarının geliştirilmesi için kullanmak üzere geride tutmayı planlamıştı. Sabahın ilk saatlerinde taarruz hattında yer yer 6 km. ilerleme sağlanmıştı, Alman savunmasının ancak birinci hattı yarılmıştı, diğer iki hat halen sağlamdı. Mareşal Jukov, Seelow Tepeleri taarruzunun planlandığı gibi ilerlemediğini rapor etmek zorunda kaldı. Stalin, Jukov'u kışkırtmak için Mareşal Konev'e tank ordularını çark ettirerek Berlin'e güneyden ilerlemesi için izin verdiğini söyledi. İkinci gün ateş gücünü derinlikte toplamak olumlu sonuçlar verdi. Alman cephe hattı 17 Nisan gecesi henüz yarılmamıştı ama güçlükle tutuluyordu. Mareşal Jukov'un kuvvetleri 18 Nisan akşamı Alman savunmasının son hattı olan üçüncü savunma hattına ulaştılar. Harekâtın dördüncü günü olan 19 Nisan'da 1. Beyaz Rusya Cephesi kuvvetleri Alman savunmasının son hattını da yardılar. Mareşal Jukov'un kuvvetleriyle Berlin arasında artık, geri çekilen tükenmiş Alman birliklerinden başka bir şey kalmamıştır. Güneyden taarruz eden Mareşal Konev'in birlikleri de savunmayı yarmışlar, General Busse'nin 9. Ordusu ile 4. Panzer Ordusu'nun kuzey kanadını kuşatmakla tehdit eder tarzda ilerlemişlerdir. 1. Beyaz Rusya Cephesi Berlin'i kuşatırken 1. Ukrayna Cephesi kuvvetleri de kent içinde muharebeye başladı. Mareşal Rokossovski'in 2. Beyaz Rusya Cephesi Berlin'in kuzeyinden kendi taarruzunu başlattı. Rokossovski'nin kuvvetleri, Stettin ile Scwedt arasında Vistül Ordular Grubu'nun 3. Panzer Ordusu mevzilerine 20 Nisan'da taarruz etmiştir. 22 Nisan'da Oder Nehri'nin doğu kıyısında 15 km. derinlikte bir köprübaşı elde eden bu kuvvetler ile 3. Panzer Ordusu arasında şiddetli çatışmalar yaşandı. Taarruzların güney kesiminde 1. Ukrayna Cephesi'nin taarruzu, plana uygun olarak sürdürüldü. Çünkü bu kesimde Alman Merkez Ordular Grubu'nun gösterdiği direnme, Mareşal Jukov'un birliklerinin karşılaştığı kadar dayanıklı olmamıştı. Bu Alman birliklerinin kuzey kanadını tutmakta olan 4. Panzer Ordusu, Kızıl Ordu birliklerinin baskısı altında geri itildiler. Güney kanattaki iki panzer ordusu, Ordular Grubu'nun merkez kesiminde olası gerekler için tutulmaktaydılar. Bu yüzden 4. Panzer Ordusu'nun durumunu desteklemek için kullanılmadılar. Alman kuvvetlerinin muharebeyi kaybetmesinde birincil neden, Merkez Ordular Grubu Komutanı General Fredinand Schörner'in, ihtiyatları 4. Panzer Ordusu cephesini takviye için kaydırmama kararı olmuştur. Sonuçta aynı gece hem Vistül Ordular Grubu'nun hem de Merkez Ordular Grubu'nun cepheleri, savunulamaz duruma gelmiştir. Tüm bu kuvvetler, 4. Panzer Ordusu da dahil olmak üzere geri çekilmedikleri takdirde Sovyet birliklerince kuşatma altına alınacak durumdadırlar. Seelow Tepeleri'nin güneyinde, General Schörner'in zayıf savunması karşısında Mareşal Konev'in başarılı taarruzu, General Heinrici'nin savunmasını da adeta "menteşelerinden sökmüştü". Frost kasabasını 18 Nisan'da alan 1. Ukrayna Cephesi kuvvetleri, görece daha düz bir arazide girişecekleri yarma taarruzu için hazırlıklara başladılar. Hemen ardından 4. Panzer Ordusu cephesindeki gediği genişletmiş olan Süvari Mekanize Grubu, 3. Muhafız Ordusu'na bağlı birlikler, 3. ve 4. Muhafız Tank Orduları, 1. Beyaz Rusya Cephesi ile birleşmek üzere Seyda - Jüterbog arasından kuzeye yöneldiler. 1. Ukrayna Cephesi'nin güney kanat kuvvetleri ise Elbe Nehri yönünde ilerleyen Amerikan kuvvetlerine ulaşmak için batı yönünde taarruza geçtiler. "Cephe"nin 5. Muhafız Ordu'suna bağlı 58. Muhafız Tümeni, daha sonraları "Torgau buluşması" olarak da tanımlanan bu olayda, Amerikan 1. Ordu'sunun 69. Piyade Tümeni ile Elbe kıyısındaki Torgau yakınlarında temas kurdu. Bu karşılaşma 8 Mayıs 1945 günü gerçekleşmiştir. 2. Beyaz Rusya Cephesi, 25 Nisan'da 3. Panzer Ordusu cephesini Stettin'in güneyinde yardı ve Randow bataklığını geçerek Gramzow bölgesine girdi. Bu birlikler, batıya İngiliz 21. Ordu Grubu yönünde ve Stralsund ile Rostok limanları (Baltık Denizi) yönünde harekâta devam etmekte artık serbesttiler. Alman doğu cephesi hattı, Seelow civarı Frankfurt'un kuzeyi ve Frost'un güneyinde, 19 Nisan 1945 itibarıyla var olmaktan çıkmıştır. Bu bölgelerdeki Kızıl Ordu yarmaları, Sovyet kuvvetlerinin Alman 9. Ordu'sunu ve 4. Panzer Ordusu'nu Frankfurt'un 37 km. doğusunda geniş bir bölgede kuşatmalarına olanak sağladı. Ayrıca Oder-Spree Kanalı üzerinden Berlin'e ilerlemenin yolu da açılmış oldu. Alman 9. Ordu'sunun batı yönünde kuşatmadan çıkma girişimi (huruç), Halbe Muharebesi'ne yol açtı. Yine de bu başarıların Kızıl Ordu'ya maliyeti oldukça yüksektir. Kızıl Ordu birliklerinin 1 Nisan - 19 Nisan tarihleri arasındaki kayıpları 2.807 tanktır. Aynı tarihlerde batıdaki İngiliz ve Amerikan kuvvetlerinin tank kayıpları 1.079'dur. Kuşkusuz muharebelerin şiddeti de oldukça farklıydı. İngilizce Wikipedia maddesinden yararlanılmıştır. Battle of the Oder-Neisse Ä°oannis Orfanotrofos İoannis Orfanotrofos, ayrıca Orfanotrofos olarak da bilinir (, "Öksüzlerin Hamisi"), Bizans İmparatorluğu'nda III. Romanos dönemi önemli hadım yönetici. İoannis'in Paflagonya'lı mütevazı bir köylü ailesinin en büyük oğlu idi. İoannis, Konstantinopolis'e gençken gelmiş ve Bizans İmparatorluk sarayında işe girmişti. Burada hadım edilerek, bir hadım idareci olarak İmparatorluk sarayı bürokrasisine katıldı. İoannis'in üstün yetenekliliği dolayısıyla Saray hadım bürokrasisi içindeki rütbeleri çabuk atlayarak ilerlediği bildirilmektedir. Saray hadım bürokrasi İoannis hakkında ilk tarihsel belgesel bilgiler II. Basileios Bulgar-Kıran döneminde imparatorluk sarayında "protonotarios" (merkezi imparatorluk dairelerine bulunan yargı yetkili sekreter) olarak görev yaptığı hakkındadır ve saraylı hadım İoannis'in imparator II. Basileios'un katiyetle inandığı bir sırdaş ve bir danışman olan devlet memuru olduğu şeklindedir. İoannis, Romanos Argyros daha imparator olmadan önce, Konstantinopolis'te değişik yargısal görevlerde bulunmakta iken, onun çıkarlarını savunması ile bilinmekte idi. Aralık 1025'te II. Basileios çocuksuz öldükten sonra Bizans imparatoru olan kardeşi VIII. Konstantinos döneminde Romanos Argyros imparatorun ve yeğenleri Zoi ve Theodora'nun üçüncü dereceden kuzenleri olup Konstantinopolis şehri Prefect (vali-yargıç) görevinde bulunup imparatorun dikkatini çekmişti. VIII. Konstantinos, Romanos Argyros'u, karısından ayrılıp onu bir manastıra girmeye zorladıktan sonra, büyük kızı olan Zoi ile 12 Kasım 1028'da evlenmesini sağladı. VIII. Konstantinos'un de erkek varisi bulunmamakta idi ve büyük kızı Zoi onun varisi idi. VIII. Konstantinos, kızı Zoi'nın evlenmesinden 3 gün sonra öldü ve varisi olan büyük kızı Zoi'nin Bizans imparatorluk tahtına çıkması gerekti. Bizans geleneklerine göre onun yeni kocası da III. Romanos Argryos adı ile Zoi ile ortak imparator olarak tahta geçti. III. Romanos döneminin başında saraylı hadım idareci olan İoannis imparator tarafından en yüksek saraylı hadim bürokrat görevi olan "praepositüs sacri cubiculi (imparatorun saray içi nazırı)" görevine getirildi. Bu görev "parakoimomenos (imparatorun yatak odasını paylaşan saraylı hadım görevi)" veya "senatörlük" görevi gibi saraylı hadımların yetişebilecekleri en yüksek devlet yöneticiliği görevi idi. İoannis İmparator III. Romanos Argyros tarafından Konstantinopolis'in en büyük yetimhanelerinden birinin idare reisliğine atanması nedeni ile "Orfanotrofos" (Öksüzlerin Hamisi) unvanı ile anılmaya başlandı. İoannis Orfanotrofos dört küçük erkek kardeşini de Paflagonya'dan Konstantinopolis'e getirtmişti. Bunlardan ikisi (Konstantinos ve Yorgi) kendisi gibi hadım olarak Saray'da idareci olmuşlar ve hadım olmayan (Bizans terminolojisine göre "köse" olmayıp "sakallı" olan) diğer ikisi (Niketas ve Mikhail) sarraflık (John Julius Norwich'e göre kalpazanlık) ile uğraşmaktaydılar.). Bunlardan en genci olan Mikhail'in "yakışıklı erkek" olarak Konstantinopolis şehri sosyetesinde ün salmıştı. İoannis Orfanotrofos, çocuğu olamamasına rağmen, ailesi için bir tanınmış sülale kurmanın yollarını aramıştır. 1033 yılında İoannis kardesi Mihail'i sarayda Zoi ve III. Romanos huzuruna çıkardığı zaman imparatoriçe birden bu yakışıklı gence aşık olmuştur. Onu devamlı saraya çağırıp özel imparatoriçe dairesinin devamlı misafiri yapmıştır. Zoi'nin kocası III. Romanos Argyros önce bu ilişkiyi görmemiştir ve hatta Mihail'i kendi özel hizmeti için kullanmaya da başlamıştır. Fakat Romanos'un kız kardeşi imparatora bunu fısıldayınca, imparator genç Mihail'i yanına çağırıp karısı ile hiç aşk ilişkisi olmadığına yemin ettirmiştir. Bu sıralarda Romanos Argyros ciddi olarak hasta olmuştu. Tarihçi Mihail Psellos'a göre bir yürüyen ölü gibi, yüzü grotesk şekilde şişmişti; soluksuzluktan yürüyemez halde idi ve eskiden güleç ve dost tabiatlı iken devamlı sinirli ve en ufak şeyden öfkelenir olmuştu. Karısı Zoi'nın o zaman Romanos Argyros'tan nefret ettiği ve Mihail'e sırılsıklam aşık olduğu bilinmektedir, Tarihçi kaynaklar bu iki așıkın imparator olarak hüküm süren Zoi'nin kocasına suikast düzenlemek için komplo kurmuş olduklarını iddia etmektedirler. Bilinen tarihe göre Romanus Argyros, 11 Nisan 1034 tarihinde saray hamamında yıkanmakta iken öldürülmüştür. Aynı gün Zoi, Mihail Paflagonyalı ile evlendi ve Zoi ve IV. Mihail Pafloganyalı ortak imparator olarak ilan edildiler. Bazı günün tarihçileri III. Romanos'un saray hamamı banyosunda öldürülmesini İmparatoriçe Zoi ile birlikte yuksek idareci İoannis Orfanotrofos'un III. Romanos Argyros'a özel bir zehir verilmesini sağlamakla ona karşı bir komplo ve suikast yapmakla itham etmektedirler. Hayatı boyunca IV. Mihail Paflagonyalı, epilepsi hastasıydı ve zaman zaman sara nöbetleri geçirmekte idi. Bu nedenle yeni imparatorun kardeşi olarak ve imparatorluk yüksek bürokrasinin en üst mevkilerinde deneyimli başarılı bürokrat olarak devletin tüm maliye ve hazine yönetimini ve devletin yüksek görevlere atamalarını imparatorun ağabeyi olan İoannis Orfanotrofos üzerine aldı. IV. Mihail'in 11 Nisan 1034–10 Aralık 1041 döneminde yaptığı imparatorluk sırasında Bizans devletinin gerçek yöneticisi ağabeyi hadım İoannis Orfanotrofos oldu. IV. Mikhail Paflagonyalı ve kardeşi idareci İoannis Orfanotrofos 1034, 1037, 1038 ve 1040 yıllarında hepsi başarısız kalan devlet komplolarına hedef oldular. Bunlardan birinin basının imparatoriçe Zoi olduğu bildirilir ve buna nedenin yeni imparatorun idareyi eline geçirdikten sonra Zoi'yi küçümsemeye başladığını açıkça belirtmesi olduğu kabul edilir. Zamanın bazı tarihçilerine göre (ve kronik tarihçi İoannis Skilicis kronik tarihinde bulunan bir resimde) İmparatoriçe Zoi'nın sarayda hizmetli hadim Sgouritzes'e hadım yönetici İoannis Orfanotrofos zehirlemesi için özel zehir sağlamıştır. Ama bu komplo başarısız kalmıştır. En son 1040 komplosu patrisiyen Mikhail Kiroularios tarafından yapılmaya planlanmıştı. Komplosu başarısız kaldıktan sonra bu kişi hayatını kurtarmak için bir manastıra çekilerek keşiş olmuştu. İdareci İoannis kardeşi IV. Mikail Paflagonyalı imparator olduktan sonra ailesini devletin yüksek mevkilerine geçirmek için gayretler yaptı. Zamanın kronik tarihçisi İoannis Skilicis, İoannis'in çabaları ile kardeşlerinin hepsi İmparator'un şahsi idarecileri arasına girdiklerini ifade etmektedir. Kardeşi hadım olmayan Niketas'ı "Antioch (modern Antakya) Düks" olarak tayin ettirdi ve onu takiben diğer kardeşi hadım Konstantinos yine "Antıoch Düks" görevine atandı. Hadım olan diğer kardeşi Yorgi imparator için "protovestiarios (teşrifatçı, mabeynci)" görevini üzerine aldı. Bu görev daha önce Symeon tarafından yapılmakta idi ve İoannis'in davranış nedeni ile Symeon işinden ayrıldı ve Olympus Dağı'nda inzivaya çekildi. İoannis'in kızkardeşi Maria "Stefan" adlı yine Paflagonyalı önce kalafatçılık bile yaptıktan sonra rütbelerden ilerlemekte olan bir Bizans donanması denizcisi ile evlenmişti. İoannis kayınbiraderi Stefan'ı birden hızla terfi ettirip Amiral ve Bizans donanmasının büyük bir filosunun komutanı yaptırdı. İoannis, Paflagonya asıllı yakın akrabalarından olan Şişman Antoni adlı bir papazın Nikomedia (modern İzmit) Piskoposu olarak atanmasını sağladı. 1037'de İoannis Konstantinopolis Patriği olmak hevesine kapıldı. Bunun için o zaman Konstantinopolis Patriği görevinde olan Aleksios Studios'un görevinden ayrılması gerekmekte idi. Fakat İoannis'in onun bu görevden atılması için yaptığı entrikalar ve gayretler başarısız kaldı. İoannis, IV. Mihail Paflagonayalı'nın imparatorluk döneminde Bizans'ın tekrar Sicilya'yı ele geçirebilmesi yapılan Sicilya seferinde kızkardeşinin kocası Amiral Stefan'ı kara ordusunu Sicilya'ya taşıyacak olan donanmanın komutanlığına getirilmesini sağladı. Donanma ile taşınan ve Sicilya'da karaya çıkartılan Bizans kara ordusunun komutanı olan Georgios Maniakes bu seferde önce başarılar kazandı. Bizanslılar Siraküza'yı ellerine geçirdikten sonra Sicilya seferi Bizans icın tam bir zaferle sona ermek üzere iken birden general ile amiralin araları açıldı. Bizanslılar için bundan sonra bir çöküş görülmeye başladı. Georgios Maniakes Sicilya'daki ordu komutanlığından atıldı ve Konstantinoplis'e çağrıldı. İoannis ve IV. Mihail Paflagonyalı'nın kız kardeşlerinin kocası Amiral Stefan bu seferin tümü için komutan olarak atandı. Fakat Amiral Stefan tecrübesizdi; kara askerî harekatlarında başarısız kaldı. Sicilyalı Araplar kaybettikleri şehirler ve arazileri tekrar geri aldılar. Sicilya'da siyasi durum sanki bu büyük Bizans seferi hiç olmamış gibi eski haline dönüştü. Bu arada Amiral Stefan komutanlıktan atıldı ve Sicilya'da öldü. İoannis'in, kardeşi ve imparator IV. Mihail Paflagonyalı'nın hastalığının ilerlemesi nedeniyle ve bir varisi olmaması nedeni ile yüksek devlet idaresini elinde tutabilmek için yeni planlar yapması gerekliydi. İdareci İoannis Zoi'yu ikna edip İoannis'in kayınbiraderi olan Amiral Stefan'ın oğlu olan ve babasının ilk görevleri dolayısıyla "Kalafatçı" olarak bilinen, Mihail'i 1035'te manevi evlat edinip, "Caesar" unvanı verdirip tahtın varisi yaptırdı. V. Mihail Kalafatçı, dayısı IV. Mihail Pafloganyalı'ın ölümünden üç gün sonra İmparatoriçe Zoi'yi bağlılık yemini ederek 10 Aralık 1041 tarihinde onunla birlikte ortak imparatorluk yapmak üzere tahta çıktı. V. Mihail Kalafatçı dayısı İoannis Orfanotrofos'un bir kuklası olmamak istemekteydi. Böylece imparatorluğun güvencelikli olduğunu anlamasından hemen sonra ilk iş olarak kendisine ikbal yollarını açmış olan dayısı olan yüksek devlet idarecisi hadım İoannis Orfanotrofos'u görevlerindne azletti. Onun muhalifi olan Konstantinos Dalassenos'u serbest bıraktı. İoannis Orfanotrofos'un bundan sonraki hayatı hakkında elimizde gayet az bilgi bulunmamaktadır. Bazı tarihçiler İoannis Orfanotronos'un bir manastıra keşiş olarak konulduğunu; 1043'de Konstantinopolis Patriği I. Mihail Kirularios emri ile gözlerinin çıkarılıp kör edildiğini ve İoannis'in bir eşekten düşüp, sonucu öldüğünü bildirmektedirler. Ernst JÃ¼nger Ernst Jünger (d. 29 Mart 1895, Heidelberg, Almanya - ö. 17 Şubat 1998, Riedlingen, Almanya), Alman yazar. 17 yaşında evinden kaçtı ve Fransız yabancı lejyonuna girdi. Almanya'ya dönünce gönüllü subay olarak I. Dünya Savaşı'na katıldı ve yedi kez yaralandı. İlk yapıtlarında tanık olduğu savaşı ele aldı, daha sonra toplumsal romanlar yazdı. "Yeni-ulusçuluk"un önderi olan Ernst Jünger, savaşı bir doğa yasası olarak görür. Nasyonal sosyalist anlayışın oluşmasında Jünger'in, Nietzscheciliğinin de bir payı olduğu söylenebilir. Romanlarında, içinde yaşamayı kabul ettiği bir toplumda bireyin haklarını koruma kaygısı sezilir. Kimi zaman Nazizm'e karşı örtülü bir saldırı, kimi zamanda varoluşsal nihilizmin bir savunucusu olarak yorumlanmış bazı romanlarında II. Dünya Savaşı esnasında Fransa'da görüp yaşadıklarını yansıtmıştır. Ernst Jünger 1998 yılında, Almanya'da 102 yaşında yaşama veda etmiştir. Rasih Kaplan Mehmet Rasih Kaplan (d. 1883, Akseki, Antalya) - (ö. 13 Kasım 1952), Türk hukukçu ve siyasetçi. Konya Ziyaiye ve İrfaniye medreselerini bitirdi. Kahire Camiü'l-Ezher ve Kahire Darül Fünun'da içtimaiyat ve edebiyat öğrenimi gördü. 1911 yılında İttihat ve Terakki Fırkası üyesi olarak Konya İl meclisi Antalya üyeliği, Akseki Maarif Encümeni başkanlığı, Antalya Liva Daimi Encümeni üyeliği yaptı. 1921 yılında Antalya'da asker sevkiyatıyla görevlendirildi. TBMM I.,II., III., IV., V., VI.ve VIII. Dönem Antalya, VII. Dönem Kahramanmaraş milletvekili olarak görev yapmıştır. Eskişehir İstiklâl Mahkemesi üyeliği yaptı. Evli ve üç çocuk babasıdır. Zehra (roman) Zehra, Nabizade Nazım’in yazdığı ve ilk defa 1894'te Servet-i Fünun’da tefrika olarak yayımlanmış romandır. Türk edebiyatının ilk psikolojik roman denemesi kabul edilir. Eser, yazarın ölümünün ardından 1894 yılında Servet-i Fünun dergisinde tefrika edildikten sonra 1896’da Arap harfleriyle, daha sonra Latin harfleriyle kitap olarak basılmıştır. Tanzimat sonrası dönemde İstanbul’da geçen bir aile faciasının anlatıldığı romanda kıskançlık konusu natüralist bir anlayışla ele alınır. Romanda, Tanzimat sonrası İstanbul’da yaşayan bir aile konu edinilir. Romanın kahramanı Zehra, Şevket adlı bir tüccarın kızıdır. Küçük yaşta anası ölmüştür. Babasının kâtibi Suphi ile evlenir. Çift, başlangıçta mutlu bir evlilik sürer. Suphi’nin annesi eve, Sırrıcemal adlı bir cariye getirdiğinde Zehra’nın kıskançlığı nedeniyle mutlulukları bozulur. Zehra’nın babası Şevket Bey öldüğünde Suphi, onun ticarethanesinin yönetimini üstlenir; Zehra’nın kıskançlıklarından bıkar ve Sırrıcemal ile nikâh kıyıp ona ayrı bir ev açar. Suphi artık o evde yaşamaya başlar; bir süre sonra da Zehra’dan boşanmak ister. Öç almak isteyen Zehra, Ürani adlı düşkün bir Rum kadınını Suphi’yi baştan çıkarmakla görevlendirir. Ona aşık olan Suphi, artık evine ve işyerine uğramaz. Kocasının ortadan kayboluşuna çok üzülen Sırrıcemal çocuğunu düşürür ve intihar eder. Zehra böylece Sırrıcemal’den öcünü aldıktan sonra Suphi’den öc almak için onun kâtibi Muhsin ile evlenir. Ticarethanenin yönetimi Muhsin’in üstüne geçer ve parasız kalan Suphi, Ürani tarafından terk edilir. Suphi, geçimini sağlayabilmek için tulumbacı olarak çalışmaya başlar ve bir gün kendisinin bu duruma düşmesine neden olan Ürani’yi ve onun yeni aşkını öldürür; yargılandığı mahkeme tarafından Trablusgarp’a sürgün edilir. Zehra, Suphi’nin başına gelenlere çok üzülür. Yeni kocası ile anlaşamadığı için mutsuz bir yaşam sürer; kocasının ölümünden sonra ise yalnızlık çeker. Bir gün sokakta düşüp ölen yoksul bir kadın görür. O kadının Suphi’nin annesi olduğunu öğrendiğinde çok acı çeker ve hastalanıp ölür 2012 Eurovision Şarkı Yarışması 2012 Eurovision Şarkı Yarışması, 57. kez gerçekleştirilen Eurovision Şarkı Yarışması'dır. Azerbaycan adına yarışan Ell & Nikki'nin 2011 yarışmasını kazanmasının ardından Azerbaycan'ın başkenti Bakü'de düzenlendi. 22 ve 24 Mayıs günlerindeki yarı finaller ile 26 Mayıstaki final aşamaları yeni inşa edilen Kristal Salon'da gerçekleştirildi. Kırk iki ülkenin katıldığı yarışmaya, en son 2009 yarışmasına katılan Karadağ geri dönerken, Azerbaycan ile Karabağ Savaşı'ndan bu yana çözülemeyen sorunlar ve güvenlik kaygısı nedeniyle Ermenistan ve Eurovision yerine 2012 Avrupa Futbol Şampiyonası (Ukrayna ile birlikte ev sahipliği yaptığı) ve 2012 Yaz Olimpiyatları'na odaklanılacağı gerekçeleriyle Polonya katılmaktan vazgeçti. Öte yandan pek çok insan hakları savunucusu, Azerbaycan'daki hükûmetle ilgili endişelerin ifade edilmesinin kısıtlanmasını protesto etti. Yarışmanın tasarımı, Azerbaycan'ın bilinen yaygın takma adı "Odlar Yurdu"ndan ilham alınarak oluşturulan "Ateşini Yak!" sloganı etrafında inşa edildi ve 1998'den 2009'a kadar kullanılan oylama sistemine geri dönüldü. Oylama, performanslar sona erdikten sonraki 15 dakika içinde yapıldı. Her ülkenin oyu 50:50 sistemiyle belirlendi; oyların yarısını televoting sonuçları, yarısını ulusal jüri puanı oluşturdu. İsveç adına yarışan Loreen; ve Peter Boström tarafından yazılan ve 372 puan toplamayı başaran "Euphoria" şarkısıyla birinci oldu. Rusya'yı temsil eden Buranovskiye Babuşki "Party for Everybody" adlı şarkısıyla ikinci, "Nije ljubav stvar" adlı şarkıyı seslendiren ve Sırbistan adına yarışan Željko Joksimović üçüncü oldu. "Büyük Beşli" grubunun üyelerinden Almanya, İtalya ve İspanya, ilk 10 içinde yer alarak sırasıyla sekizinci, dokuzuncu ve onuncu oldular. Azerbaycan'ın Eurovision'a ilk katılımı 2008 yılında gerçekleşti ve ülke, bundan sonraki her yarışmada yer aldı. Finali 14 Mayıs'te gerçekleştirilen 2011 Eurovision Şarkı Yarışması'nda ülke adına yarışan Ell & Nikki, "Running Scared" adlı şarkısıyla birinci oldu. Bu birincilik sonrasında 2012'deki organizasyonu düzenleme hakkı elde eden Azerbaycan; ülkenin, Kafkasların ve Hazar Denizi kıyısının en büyük şehri olan başkent Bakü'yü 2012 yarışmanın ev sahipliğini yapması için belirledi. Hazar Denizi'nin içinde doğru uzanan Apşeron Yarımadası'nın güney kıyısında yer alan ve şehir merkezi ile İçeri Şehir (21,5 ha) olmak üzere iki ana bölümden oluşan kentin nüfusu, 2009 başındaki tahminlere göre iki milyondu. Azerbaycan'ın galibiyetinden kısa süre sonra, 23.000 kişi kapasiteli bir konser alanının Bakü'deki Devlet Bayrağı Meydanı'nın yakınlarına inşa edileceği açıklandı. Üç gün sonra, Tevfik Behramov Stadyumu ile Haydar Aliyev Spor ve Fuar Kompleksi, yarışmanın gerçekleştirilebileceği diğer mekânlar olarak organizatörler tarafından duyuruldu. 2 Ağustos 2011'de Alpine Bau Deutschland AG, şu an Bakü Kristal Salon olarak bilinen yeni bir mekânı inşa etmek için düzenlenen ihaleyi kazandı. Kısa süre sonra da inşaat hazırlıkları başlatıldı. Sözleşmede tam maliyet geçmemesine rağmen Azerbaycan hükûmeti, mekânın inşası için 6 milyon AZN tahsis etti. 8 Eylül 2011'de Azad Azerbaycan TV (ATV), Kristal Salon'un 2012 Eurovision Şarkı Yarışması'nın gerçekleştirileceği mekân olacağını bildirse de Avrupa Yayın Birliği tarafından resmî onaylama yapılmadı. 31 Ekim 2011'de, ulusal televizyon kanalı İctimai TV genel yayın müdürü İsmail Ömerov, mekân seçimi ile ilgili kararın Ocak 2012'de yönetim kurulu tarafından belirleneceğini duyurdu. 25 Ocak 2012'de, Kristal Salon'un yarışmanın gerçekleştirileceği yer olduğu doğrulandı. Yarışmanın biletleri 28 Şubat 2012'de İnternet üzerinden satışa sunuldu. Salonun 23.000 kişilik kapasitesi olmasına rağmen yarışmanın final aşamasını 16.000 kişi izledi. 29 Haziran 2011'deki Eurovision Referans Grubu toplantısında, 1998 yarışması ve 2009 yarışması arasında uygulanan televoting sistemine geri dönülmesi kararı alındı, bu sisteme göre tüm performanslar bittikten sonraki 15 dakikalık zaman diliminde telefon ve kısa mesaj hatları açılarak oylama yapıldı. (2010 ve 2011 yarışmalarında oylama, şovun tamamında yapılmıştı.) Her ülke, sonuçlarını 50:50 sistemiyle kararlaştırdı; oyların yarısını televoting sistemi, yarısını ulusal jüri belirledi. Her katılımcı ülkenin ulusal jürisi, müzik endüstrisinin beş profesyonel üyesinden oluşmaktaydı. 26 Kasım 2011'de paylaşılan resmî kurallara göre, finalde yarışacak ülke sayısı, ev sahibi ülke ve Büyük Beşli de dahil olmak üzere 26 olarak açıklandı ve her yarı finalde on ülke, finale katılım hakkı kazandı. Böylece, 2003 yarışmasından bu yana ilk kez 26 ülke finalde yarışmış oldu. Yarışmanın yarı final kuraları, 25 Ocak 2012'de, Bakü'deki Buta Sarayı'nda gerçekleştirildi. Otomatik olarak finalist olan ülkeler (Almanya, Azerbaycan, Birleşik Krallık, Fransa, İtalya ve İspanya) haricindeki katılımcılar, altı küre halinde geçmişteki yarışmalara dayalı olarak ayrıldı. Bu kürelerdeki ülkelerden yarısı (veya yarıya yakını), 22 Mayıs 2012 tarihindeki ilk yarı finalde yarıştı. Diğer yarısı ise 24 Mayıs 2012'deki ikinci finalde yarıştı. Bu kura çekimi ayrıca ülke delegasyonlarının provalarının ne zaman başlayacağını bilmeleri için yaklaşık olarak sahneye ne zaman çıkılacağını ve otomatik finalistlerin hangi yarı finalde oy vereceğini belirlemektedir. Yarışmanın logo ve slogan tasarımında, Azerbaycan'ın takma ismi olan "Odlar Yurdu"ndan esinlenildi, slogan "Ateşini Yak!" (İngilizce: ""Light Your Fire!"") olarak belirlendi. Her video tanıtım kartpostalı, şarkıcı veya performansçıların bir görüntüsüyle başladı, ardından ülke bayrağı ve turuncu-kırmızı alevlerden bir arka planın üzerine, el yazısını andıran bir yazı ile ülke adı yazıldı. Kartpostallar, Azerbaycan'ın çeşitli görüntülerinden oluşuyordu ve her bir kartpostal, ülkenin bir özelliğini anlatıyordu. (örn. Bolluk Yurdu (İngilizce: "Land of Abundance"), Şiirler Yurdu (İngilizce: "Land of Poetry") vb.) Bu yazılar ve görüntüler, sahne alacak ülkenin kültüründen yola çıkarak hazırlandı. Bazı kartpostallar ise ev sahibi şehir olan Bakü'ye odaklandı. (örn. Caz Şehri (İngilizce: "City of Jazz"), Eğlence Şehri (İngilizce: "City of Leisure") vb.) Kartpostallar, sahne alacak ülkenin bayrak renklerinin, yarışmanın gerçekleştirildiği Kristal Salon'a yansıtılmasıyla son buldu. Bu kartpostalların, Azerbaycan turizmini daha geniş kitlelere sunmak için görev yapması amaçlandı. Çıkış sıralaması, ülke, sanatçı, şarkı, söz yazarları ve besteci isimlerinin belirtildiği tanıtıcı grafikler, 2011 yarışmasının tanıtıcı grafikleriyle temel olarak aynı olmasına rağmen 2012'nin temasından izler barındırdı. Alt puanlar (1-7) kırmızı karelerle vurgulanırken, büyük puanlar (8, 10, 12) ise puan değeri arttıkça boyutu da artan turuncu renkteki karelerle vurgulandı. Grafiklerin her ikisi de, Londralı marka tasarım ajansı Turquoise tarafından yapıldı. İctimai TV (İTV), Eurovision Şarkı Yarışması'nın yayıncısı olan Avrupa Yayın Birliği'nin (EBU) üyesiydi ve Azerbaycan'ın resmî televizyon kanalıydı. Azerbaycan'ın en büyük telekomünikasyon operatörü Azercell, yarışmanın ana sponsoru seçildi. 1 Aralık 2011'de Brainpool, resmî prodüksiyon ortağı olarak ilan edildi; İTV, 2011 yarışmasının Alman televizyon prodüksiyon şirketi olan Brainpool'ün başarılarından tatmin oldu. Ev sahibi Azerbaycan'ın Eurovision Şarkı Yarışması'na yaptığı büyük ölçekli yatırım, "ülkenin kötü demokrasi ve insan hakları sicili konusundaki şüpheleri azaltmak" için bir girişim olarak Batı medyasında tartışıldı. Arap Baharı'ndan esinlenen 2011 Azerbaycan protestoları sırasında tutuklanan bir aktivist olan Elnur Mecidli, yarışma öncesinde ülkenin imajını yumuşatmak için serbest bırakıldı ancak birçok siyasi tutuklu kalmaya devam etti. İnsan Hakları İzleme Örgütü, yarışma arifesinde "protestoculara şiddetli bir müdahalede bulunulduğunu" rapor etti, Uluslararası Af Örgütü ise yarışmaya kadar devam eden "muhalefetin, sivil toplum kuruluşlarının (STK), eleştirmen gazetecilerin ve aslında Aliyev rejimini eleştiren herkesin ifade özgürlüğünün sert bir baskı" altında tutulmasını kınadı. Ayrıca İnsan Hakları İzleme Örgütü, Azerbaycan hükûmeti ve Bakü Şehir Kurumu'nu, inşa edilen Kristal Salon'a ulaşan yolların yapılmasını engelleyen evlerin yıkılması için yerel halkın zorla tahliye edilmesi konusunda da eleştirdi. Şeffaflık ve ekonomik haklar ile ilgili kampanyalar yürüten Public Association for Assistance to Free Economy, tahliyeleri "insan hakları ihlali" olarak niteledi ve "yasal yetkiye dayanmadığını" belirtti. BBC'ye yaptığı bir açıklamada Eurovision, yakın zamanda ziyaret ettikleri Bakü'de "konser salonu inşasının temiz bir inşaat alanında gayet yolunda devam ettiğini ve yıkıma gerek olmadığını" gözlemledi. Avrupa Yayın Birliği yarışmanın "apolitik" yapısına ve Azerbaycan hükümetinin inşaat alanının Eurovision Şarkı Yarışması'na bağlı olmadığı iddialarına atıf yaptı. Yarışmanın birincisi Loreen, yarışma sırasında yerli insan hakları aktivistleri ile tanışarak bunu yapan tek yarışmacı oldu. Daha sonra, gazetecilere yaptığı açıklamada "Azerbaycan'da her gün insan hakları ihlal edilmektedir. Böyle şeyler hakkında sessiz olunmamalı." şeklinde konuştu. Bir Azerbaycan hükûmet sözcüsü, Loreen'i eleştirerek yarışmanın "siyasallaşmaması" gerektiğini söyledi ve EBU'nun bu tür toplantıları önlemesini istedi. İsveçli diplomatlar EBU'ya cevap olarak İsveç televizyonunun ve Loreen'in yarışma kurallarına aykırı hareket etmediğini bildirdi. 26 Mayıs tarihinde, hükûmet karşıtı flash mob bir gösteri, polis tarafından hızlıca dağıtıldı. Aktivistler yarışmadan sonra uluslararası ilgi Azerbaycan'ı terk ettiğinde baskı görmekten korktuklarını ifade ettiler. Almanya'dan sunucu Anke Engelke oyları açıklamadan önce, Azerbaycan'daki insan hakları sorununu ima eden bir açıklama yaptı ve "Bu gece kimse kendi ülkesine oy veremiyor. Fakat oy verebilmek güzel. Ve bir tercihe sahip olmak güzel. Yolculuğunda iyi şanslar Azerbaycan. Avrupa seni izliyor." dedi. İranlı yetkililer, Azerbaycan'ın 2012 Eurovision Şarkı Yarışması'na ev sahipliği yapmasına karşı çıktı. İranlı din adamları Ayetullah Muhammed Müctehid Şebesteri ve Ayetullah Cafer Subhai, ev sahibi olduğu için Azerbaycan'da bir gey yürüyüşü yapılacağını iddia etti, "İslam karşıtı davranışlar" sebebiyle Azerbaycan'ı kınadı. Bunun üzerine Bakü'deki İran büyükelçiliği önünde İranlı liderler aleyhine pankartlar taşınan bir protesto gösterisi yapıldı. Azerbaycan Cumhurbaşkanlığı'nın kamusal ve siyasal konular bölümünün başı Ali Hasanov, gey yürüyüşü iddialarının doğru olmadığını söyledi ve İran'a Azerbaycan'ın iç işlerine karışmamasını tavsiye etti. Yanıt olarak İran, Bakü'deki büyükelçisini geri çağırırken Azerbaycan, Bakü'nün Eurovision Şarkı Yarışması'na ev sahipliği yapmasıyla ilgili açıklamalarından dolayı İran'dan resmî özür talep etti ve sonra İran'daki büyükelçisini geri çağırdı. 30 Mayıs'ta Azerbaycan Millî Güvenlik Bakanlığı, Kristal Salon ile Marriott ve Hilton otellerinin hedef alındığı terör saldırılarının engellendiğini duyurdu. 22 Ağustos'ta "The Daily Telegraph", Batılı istihbarat servislerine göre İran Dini Lideri Ali Hamaney'in Kudüs Gücü adlı birime Batı ve aralarında Azerbaycan'ın da bulunduğu müttefiklerine karşı terörist saldırı emrini bizzat verdiğini yazdı. 17 Ocak 2012'de EBU, kırk üç ülkenin 2012 yarışmasına katılacağını duyurdu. 57. kez düzenlenen yarışmaya, en son 2009 yarışmasına Andrea Demirović ile katılan Karadağ geri döndü. Katılmayı planlayan Ermenistan, güvenlik açısından kaygılı olduğunu belirtti ve katılmaktan vazgeçti. Polonya ise, Ukrayna ile ortak ev sahipliği yaptığı 2012 Avrupa Futbol Şampiyonası'nın ve bunun yanı sıra Yaz Olimpiyatları'nın beraberinde getirdiği mali harcamalar sebebiyle yarışmadan çekildi. Dört şarkıcı, bu yıl yarışmada yeniden yer aldı. Makedonya adına 1996 yarışmasına "Samo ti" şarkısıyla katılan Kaliopi, bu yıl "Crno i belo" şarkısıyla katıldı ve 13. oldu. İzlanda adına yarışan Jónsi ve Sırbistan adına yarışan Željko Joksimović ise 2004 yarışmasında yer almıştı. Joksimović, 2004'te, Sırbistan-Karadağ adını "Lane moje" şarkısıyla yarışmıştı. Jónsi, "Heaven" şarkısıyla katılıp 19. olmuştu. 2012'de tekrar katılanlardan bir diğeri ise İrlanda adına yarışan ikiz kardeşler Jedward oldu; ikili, 2011 yarışmasına "Lipstick" şarkısıyla katılıp 8. olmuştu. Finale doğrudan katılan Azerbaycan, İtalya ve İspanya bu yarı finalde oy kullandı. Arnavutluk, ülkede yaşanan ciddi bir otobüs kazası nedeniyle yayını erteleyerek yalnızca jüri oyu kullandı. Notlar Almanya, Birleşik Krallık ve Fransa bu yarı finalde oy kullandı. Ermenistan, bu yarı finalin ilk yarısında yarışacaktı ancak kuralardan sonra yarışmadan çekildi. Notlar EBU ile PwC audit company tarafından kontrol edilen bireysel jüri ve televoting sonuçları, genel ulusal oy oluşturmak için kombine edilip doğrulanmıştır. EBU tarafından 18 Haziran 2012 tarihinde açıklanan sonuçlar aşağıdaki gibidir. Finalde 12 puan alan ve veren Ã¼lkeler: Marcel Bezençon Ödülleri ilk olarak Estonya'nın başkenti Tallinn'de düzenlenen 2002 Eurovision Şarkı Yarışması'nda dağıtıldı. Christer Björkman (1992 Eurovision Şarkı Yarışması'nda İsveç'i temsil etti) ve Richard Herrey tarafından dağıtılır, tasarımcısı Marcel Bezençon'dur. Ödülün üç kategorisi mevcuttur: Artist Ödülü, Besteci Ödülü ve Basın Ödülü. Organisation Générale des Amateurs de l'Eurovision (bilinen adıyla OGAE), 1984'te Finlandiya'nın Savonlinna şehrinde Jari-Pekka Koikkalainen tarafından kurulan bir örgüttür. Kırkı aşkın Avrupa ülkesinde faaliyet gösteren; sivil toplum, siyaset dışı ve kar amacı gütmeyen bir kuruluştur. OGAE fan kulüpleri, geleneksel hale gelen bir oylama ile 2012 yarışmasının en sevdiklerini seçti. Tüm oylar alındıktan sonra ilk beş, aşağıdaki gibi sıralandı. Aşağıdaki sıralama, ülkelerin performanslar sonunda oylarını verdiği sıralamaya göre oluşturulmuştur. Algoritma, oylamaya daha fazla heyecan katmak için 2011 yılına benzer şekilde kullanılmıştır. Oy sözcüleri, ülkelerin adlarının yanlarında yazılmıştır. Â - Andri Xhahu - Marija Marković Â - Paula Seling Â - Kati Bellowitsch Â - Oleksiy Matias Â - Dmitry Koldun Â - Peter Van de Veire Â - Safura Alizade Â - Keith Demicoli Â - Monica Fabbri Â - Amaury Vassili Â - Scott Mills - Ömer Önder Â - Andriana Magania - Elvir Laković Laka Â - Olivia Fortuna Â - Anna Angelova Â - Sara Hildebrand Â - Lorella Flego - Lukas Hamaços Â - Nevena Rendeli - Mária Pietrová Â - Kristina Talevska - Viviënne van den Assem Â - Joana Teles - Matthías Matthíasson Â - Sarah Dawn Finer Â - Nadia Hasnaoui - Ignas Krupavičius Â - Getter Jaani Â - Louise Wolff - Valters Frīdenbergs - Elena S. Sánchez Â - Mr Lordi - Sopo Toroşelidze Â - Ivan Bacchi - Maja Nikolić - Anke Engelke Â - Oksana Fedorova - Éva Novodomszky Â - Ofer Nachshon - Gráinne Seoige Notlar Çoğu ülke, Bakü'ye yorumcu gönderdi ve yorumcular aracılığıyla kendi dillerinden, şarkıcılar için çeşitli yorumlar yapıp bilgi verebildi, gerekli olursa oylama hakkında bilgi sağladı. Muhammed Buazizi Muhammed Buazizi (محمد البوعزيزي), asıl adı Tarık el Tayyib Muhammed Buazizi(طارق البوعزيزي),(d. 29 Mart 1984 ; ö. 4 Ocak 2011, Tunuslu seyyar satıcı 17 Aralık 2010'da kendisini yakarak intihar girişiminde bulundu. Bu olayın tesiri ile Tunus halkının ayaklanması üzerine 23 yıldır ülkeyi yöneten Zeynel Abidin Bin Ali ülkeden kaçmıştır. Bu olay aynı zamanda diğer Arap ülkelerindeki ayaklanmaları teşvik etmiştir. Ölümünden sonra Tunus'ta Yasemin Devrimi başlamıştır. 17 Ocak 2011'de başkent Tunus'un en ünlü caddesi olan 7 Kasım Caddesi'nin ismi (Zeynel Abidin Bin Ali iktidari ele geçirdiği günün tarihinin semboludur) Muhammed Buazizi Caddesi olarak değiştirilmiştir. Paris belediye başkanı Bertrand Delanoë Paris'te de Muhammed Buazizi isimini bir caddeye vermek istediklerini söyledi, "onun direniş hareketi, demokrasi, adalet ve özgürlük için Tunusluların mücadelesinin sembolüdür.". Öldüğü hastane olan "Ben Arous Travma ve Ağır Yanıklar Merkezi"nin isminin "Muhammed Buazizi Hastanesi" olarak değiştirilmesine karar verilmiştir. Aydos Tepesi Aydos Tepesi, 537 metrelik rakımı ile İstanbul'un en yüksek noktasıdır. Kartal, Pendik, Sultanbeyli ve Sancaktepe ilçelerinde bulunan Aydos Tepesi (Dağı), adını Roma ve Bizans döneminde bugünkü Sultanbeyli İlçesi sınırları içinde kalan Aydos Kalesi'nden almıştır. Pendik'in kuş uçumu 9 km kuzeyinde, yüksekliği 537 metre olan bir tepedir. Güneyden bakıldığında konik görünen tepe, kuzey-güney doğrultusunda uzanan bir yükseltinin güneyde son bulan en yüksek noktasıdır. Güney yamaçlarına düşen yağmurları Büyükdere ve Marmara'ya, kuzey ve doğusuna düşen yağmurları Çayağzı Deresi'yle Karadeniz'e ulaştırır. Dik yamaçlar sellerin oluşturduğu akıntılarla parçalanmış ve yarılmışıtır. Sel yatağının en büyüğü tepenin güneye bakan yüzünde, yakınında bulunan ve arslana benzeyen kayalar sebebiyle "Arslan yatakları" adını almıştır. Aynı sel yatağı daha aşağılarda "Erikli Yata" adını alır ve taşıdığı sular Yayalar-Şeyhli arasında, Kayalıdere aracılığı ile Büyükdere'ye ulaşır. Senenin ilk kar yağışı Aydos Tepesi'nde görülür.Sıcaklık deniz seviyesinden 3 veya 4 derece daha soğuktur.Kuzeye bakan yamaçlar, çoğunluğunu meşe ağaçlarının oluşturduğu yapraklı ağaçlardan meydana gelen bir bitki örtüsüne sahiptir. Dağın bu bölümü "Şalgamlı" adını taşır. Eteklerinde bulunan içme suyu kaynakları, yakın tarihe kadar, çevre köylerin ve Pendik'in içme suyu ihtiyacını karşılamaktaydı. Yakacık ve Dolayoba çeşmelerinden alınan memba suları arabalarla Pendik'e getirilerek ihtiyaç sahiplerine satılırdı. Bizans'ın son döneminde adı, Yunancada kartal anlamına gelen Aetos ("Αετός") idi. Anadolu'nun çeşitli yerlerinde aynı isimli pek çok dağ mevcuttur. Eski kaynaklarda Oxeia olarak gösterilen ve Kalkedon'un 10 km kadar ötesinde olarak tarif edilen tepenin Aydos olduğunu kabul edenler tarihçiler vardır. Ampul (anlam ayrımı) Gizemli Nehir Gizemli Nehir (Özgün ad: "Mystic River"), 2003 yılı ABD yapımı drama filmi. Film bir cinayet ve bu cinayetin arkasından gelişen olayları duygusal bir biçimde anlatmaktadır. Film 3 arkadaşın bir çocukluk hatırasıyla başlar: Jimmy, Dave ve Sean aynı mahallede yaşayan üç arkadaştır. Bir gün sokakta oyun oynarlarken bir polis otosu gelir ve Dave'i götürür. Fakat küçük çocuğu götüren araç polis aracı olmadığı gibi, götürenler de polis değildir. Bu olay 3 arkadaşın hafızalarında kötü bir