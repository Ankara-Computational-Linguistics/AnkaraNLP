katılırlar. Bu teste onlara Lot Six adlı bir madde verilir ve deneyden sonra bazı psişik güçlere sahip olurlar. Aşık olup evlenirler ve yıllar sonra Charlie adında bir kızları doğar. Ancak Charlie, Lot Six deneyinden dolayı anne ve babasının sahip olduğu gibi bir psişik güce sahip doğar. Gücü ise en nadir psişik güçlerden biri olan pirokinezi yeteneğidir. Ve bu da onları uzun süredir izleyen Dükkân'ın ilgisini çeker. Bir gün Andy ile Charlie'nin hayatlarında korkunç bir şekilde değişir ve çok uzun sürecek bir kovalamaca başlar. Cezayir-i Garp Eyaleti Cezayir Eyaleti veya Cezayir Beylerbeyliği, Osmanlı Devleti'nin Sâlyâneli eyaletlerindendir. 1517 yılında Ridaniye Muharebesi ile bölge Osmanlı Devleti'ne katıldı. Tam olarak eyaletleşmesi 1535 senesinde Oruç Reis tarafından gerçekleştirilmiştir. 1671 yılından itibaren seçilerek göreve getirilen Cezayir yöneticilerine Dayı adı verilmektedir. 1671'den 1830 yılına kadar Cezayir'de toplam 28 Dayı hüküm sürmüştür. Cezayir-i Garp Eyaleti, 1830 yılında Fransa tarafından işgal edilmiştir. Abubaker Kaki Khamis Abubaker Kaki Khamis (doğum 21 Haziran 1989, Elmuglad) Sudanlı atlet. Kaki 9 Mart 2008'de Valensiya'da, 18 yaş ve 262 günlük iken Dünya Salon şampiyonasında 800 metrede en genç şampiyon olmuş olan atlet olmuştur. Stradivarius Stradivarius, telli çalgılarda ve özellikle kemanda, Antonio Stradivari ve ailesinin bir markasıdır. Stradivarius keman, ses, işçilik gibi nitelikleri nedeniyle çok özel, benzeri olmayan üstün ve mükemmel bir üründür. Antonio Stradivari, 1644 - İtalya doğumlu bir müzik aletleri yapımcısı olup, 18. yüzyılın Avrupa'da kendi konusunda en ünlü üreticisiydi. Yaşamı boyunca 512'si keman, diğerleri viyola, viyolonsel, arp, çello gibi toplam 1100 enstrüman üreten ustanın ölümünden sonra mesleği çocukları tarafından sürdürülmüşse de, Antonio'nun günümüze kadar korunabilen özgün enstrümanlarının yerini tutamamış, onlar kadar değer kazanamamışlardır. Halen tüm dünyada tahmini 700 tane Stradivarius enstrüman olduğu bilinmekte, bunlardan biri, İzmir Buca'da bulunmaktadır. Türkiye'de ünlü keman ustası Ayla Erduran, Stradivarius keman çalmış ender keman sanatçılarındandır. Günümüzde, Stradivarius kemanların maddi değeri de manevi değerleri kadar yüksektir. Ünlü müzayede salonu Christie's'in düzenlediği açık artırmada, 2006 Mayıs'ında bir "Hammer" (çekiç) adı verilen bir Stradivarius kemanın 3,54 milyon Amerikan Doları'na satıldığı, bir konserde klasik keman ustası David Garrett'ın yanlışlıkla kırması üzerine, onarımının bile 100.000 Euro'yu bulduğu bilinmektedir. Stradivarius kemanlar bugün ya özel koleksiyoncuların elinde bulunmakta, ya da müzelerde sergilenmektedir. Buna en bariz örnek İspanya'daki Royal Palace ve Berlin'deki "Musikinstrumentenmuseum" müzesinde sergilenmektedir. Kemanların kullanılanları ise, dünyaca ünlü filarmoni ve senfoni orkestraları tarafından çok özel günlerde konserlerde kullanılmaktadır. Tamamen el yapımı olan Stradivarius kemanı, diğer tüm markalardan ayırdeden özellik Teksas A & M Üniversitesi’nde inceleme konusu olmuş, Antonio Stradivari’nin kemanlarını yaparken kullandığı ağaçtan kemana sürülen verniğe dek her şey uzmanlar tarafından incelenmiştir. Bugün hala bir kemanın Stradivarius olup olmadığının anlaşılması, biyokimyagerler ve konunun ustası kişilerce uzun ve özenli araştırmalar tarafından belirlenebilmektedir. Colorado üniversitesi ve Brigham Young üniversitesi uzmanlarının araştırmasına göre de Stradivari’nin keman yapımında kullandığı verniğin reçine, terebentin yağı ve etil alkolden oluşan özel bir karışım olması ve kimyasal işlemden geçirilen akağaç ve ağacın geliştirilmesinde boraks kullandığı sonucuna varılmıştır. 19. yüzyılda aynı adı taşıyan binlerce keman üretildiği için, her müzik aleti Stradivari anlamına gelmez: 1957 yılından sonra bu markayı kullananlar, enstrümanlara ""Kopyasıdır"" etiketini yerleştirmeye zorunlu kılındılar. Baltepe Baltepe aşağıdaki anlamlara gelebilir: Bonnie ve Clyde Bonnie Parker (1 Ekim 1910 – 23 Mayıs 1934) ve Clyde Barrow (24 Mart 1909 – 23 Mayıs 1934) ünlü Amerikalı kanun kaçakları, The Barrow Gang'in ünlü elemanları. 1930'lu yıllarda Amerika'da banka ve dükkânları soymuşlardır. Kapitalizme ateş püsküren halkın gözünde Robin Hood statüsüne yükselerek kahraman olmuşlardır. Ayrıca Bonnie ve Clyde'ın büyük aşkları da bunda rol oynamıştır. Her soydukları dükkân ve bankalara çiçek bırakırlardı. Barrow ve Parker, Louisiana'da, Bienville Parish'da, bir kırsal yolda, 23 Mayıs 1934 tarihinde polisler tarafından pusuya düşürülmüş ve öldürülmüşlerdir. Yıllar sonra renkli kamera ve video kayıt cihazları icat edildikten sonra, İtalya'da Ve Amerka'da ayrı zamanlarda Bonnie Parker Ve Clyde Barrow'un hayat hikâyesini anlatan toplam iki adet film çevirilmiş ancak vurulmaları farklı anlatılmıştır. İtalyan filminde ikili arabada giderlerken konuşmak için durdukları sırada yani ikisi de arabanın içindeyken, Amerikan filmindeyse orta yaşlı bir adamla buluştukları ve Clyde'ın indiği sırada Clyde tuzağı fark edip arabaya doğru koşarken, Bonnie ise onu beklerken kurşun yağmuruna maruz kalıp öldürülmüşlerdir. Montparnasse Montparnasse, Paris'teki bir mahalle. Pasteur Enstitüsü ve Montparnasse Mezarlığı bu mahallede bulunur. Kafe ve barlarıyla ünlüdür. Bu mekânlardan biri, Breton restoranlarıdır. Montparnasse, 20. yy'ın başlarında, Paris'teki entelektüel ve sanatsal yaşamın kalbi haline gelmesiyle daha çok tanınır hale geldi. Pontus Cumhuriyeti Pontus Cumhuriyeti, 1919-1922 yılları arası Karadenizli Rumlar tarafından Karadeniz Bölgesinde kurulmak istenmiş devlet. Kurtuluş Savaşı öncesi ve savaş boyunca Merzifon Amerikan Koleji'nde 1904'te kurulan Pontus Rum Cemiyeti Karadeniz'de ayrılıkçı faaliyet göstermiştir. Cemiyetin ve bölgedeki o dönemde çoğunluğu oluşturan Rumların bazılarının amacı merkezi Samsun olmak üzere Batum'dan Sinop'a kadar olan bölgede bir Pontus Devleti kurmaktır. Kutsal Anadolu Rum Cemiyeti adında bir cemiyet de bu cemiyete destek olmuştur. 1916'da Trabzon Ruslar tarafından işgal edilince yönetimi Chrysanthos isimli bir başpiskopos ele almıştır. Kırmızı kızböceği Kırmızı kızböceği ("Pyrrhosoma nymphula"), Avrupalı bir Kızböcekleri (Odonata) türü. Burak Özsaraç İhsan Burak Özsaraç (7 Haziran 1979, Karabük), Türk eski futbolcudur. Futbola Kardemir Karabükspor'da başlayan Burak, birer sezon Çaycumaspor ve Kilimli Bld. Spor'da kiralık olarak oynadıktan sonra Konyaspor'a geçti. Konyaspor'da 2 sezon geçiren Burak, daha sonra MKE Ankaragücü'ne geçti. Bu takımda da 4 sezon oynadı. Buradan, 1 sezon da Vestel Manisaspor'da oynayıp, 2007/08 sezonunun başında Konyaspor'a geri döndü.2009 Sezonunda Ankaragücü Forması giydi.Ardından 2009/2010 sezonu için Manisaspor ile sözleşme imzaladı.Burak Özsaraç 2009-2010 sezonunda Manisaspor forması giyecektir. 2011-12 sezonunun yaz transfer döneminde Süper Lig ekiplerinden Gençlerbirliği'ne transfer oldu..2012-2013 sezonunda Denizlispor Burak Özsaraç ile 3 yıllık sözleşme imzaladı. Sue Gardner Sue Gardner (d. 1967), KanadalÄ± gazeteci Aralık 2007- Mayıs 2014 yıllarında a Wikimedia Vakfı'nın yönetim kurulu başkanlığını yürütmüştür. Toronto'da bulunan Ryerson University'de gazetecilik eğitimi aldı. Kariyerine ""Canadian Broadcasting Corporation ""'ında (Kanada Yayın Şirketi) yapımcı, muhabir ve belgesel yapımcısı olarak başladı; 2006'da CBC Internet sitesinin yöneticisi oldu. Mayıs 2007'de CBC'den ayrılarak Wikimedia Vakfı'nda görev aldı, Aralık 2007'de yönetim kurulu başkanı oldu. 2012'de Forbes'a göre Dünyanın En Güçlü 100 Kadını Listesi'nde yer aldı. 1 Haziran 2014'te Wikimedia Vakfı'ndaki görevini Lila Tretikov'a devretti. Sa'd bin EbÃ» Vakkas Sa'd bin Ebû Vakkās (Arapça: سعد بن أبي وقاص ; d. 592, Mekke - ö. 675, Akik), Cennet'le müjdelenen on sahabiden ve İslam'ı ilk kabul edenlerdendir. Ebu Bekir vasıtasıyla Müslüman oldu. Müslüman oluşuna sebep olan olayı şu şekilde anlatır: Sa'd bin Ebî Vakkas, paganların tahrik ve alaylarına dayanamadığı bir gün eline geçirdiği bir kemik parçasıyla içlerinden birini yaraladı. Bu sebeple İslâm uğruna ilk kan akıtan kişi olarak anılır. 615 yılında Habeşistan'a yapılan hicrete katıldı. Daha sonra 622 yılındaki hicrete katılarak Mekke'den Medine'ye göç etti. Muhammed tarafından birçok seriyyede ordu kumandanı olarak görevlendirildi. Bedir Savaşı'na katıldı. Bu savaşta düşman ordusunun komutanlarından Said bin el-As'ı öldürerek Zülkife isimli kılıcını İslâm Peygamberi'ne getirdi. Uhud Savaşı'nda İslâm Ordusu iki ateş arasında kalınca Peygamber'i korumak için kalan birkaç kişiden biriydi. Sa'd bin Ebî Vakkas, bunların dışında Hendek, Hayber, Mekke'nin Fethi ve diğer gazvelere katıldı. Muhammed'in ölümünden sonra Ebu Bekir'e biad etti. Ömer'in halifeliği sırasında devlet idaresinde görev aldı. İslâm Ordusu'nun kumandanlığına getirildi. Kadisiye Savaşı'nda Sasaniler'i yenip İran'ı fetheden ordunun başkumandanıydı. Ordunun çeşitli ihtiyaçları sebebiyle Kûfe şehrini kurdurdu. Devlet idaresinde çeşitli görevler aldıktan sonra Medine'ye yerleşti. İlk Fitne döneminde Müslümanlar arasında başgösteren ayrılıklara ve mücadelelere karışmamaya çalıştı. 675 y覺l覺nda Medine'de yak覺nlar覺ndaki Akik Vadisi'nde vefat etti. Ebu Hureyre Ebu Hureyre (Arapça: ; ö. 678, Medine), (Ebû Hüreyre Abdurrahmân bin Sahr ed-Devsî) Yemen asıllı sahabe. Gerçek adı bilinmemekle birlikte Müslüman olmadan önceki adının Abdüamr, Sükeyn, Abdüşşems olduğu yönünde farklı rivayetler vardır. Sahipsiz kedi yavrularını besleyip büyütmesinden dolayı "Kedicik babası" anlamına gelen Ebu Hureyre ismiyle anılırdı. Yemen’de doğan Ebu Hureyre'nin doğum tarihi bilinmemekte olup, Ezd kabilesinin Devs koluna mensuptur. 628 yılında Muhammed'in Hayber'de bulunduğu sırada yanına gelerek Müslüman oldu. Kuşatmadaki Hayber fethine ve daha sonra yapılan savaşların hepsine katıldı. Bu tarihten ölümüne kadar üç yıl boyunca Muhammed'in yanından ayrılmadı. Bu sebeple en çok hadis nakleden sahabe olduğu söylenmektedir. 5.375 adet hadis aktardığı tahmin edilmektedir. Ebû Hureyre, diğer sahabilere nisbetle çok hadis rivayet etmekle beraber, onun, işitmiş olduğu bu hadisleri yazıp yazmadığı bilinmemektedir. Kendisinden nakledilen bir habere göre "Ebû Hurayra yazmaz ve gizlemez" denilmektedir. Buna mukabil bazı haberlerde de Ebu Hureyre, "biz hadis yazarken Hazreti Peygamber yanımıza geldi" demekte, bir diğerinde ise, kendisine bir hadis soran şahsa "eğer bu hadisi ben rivayet etti isem yanımda yazılıdır" deyip o şahsı evine götürdüğü, orada, birçok kitaplar içerisinden istenilen hadisi bulup çıkardığı belirtilmektedir. Ebu Hureyre'ye ait 140 kadar hadis rivayeti ihtiva eden ve talebesi Hemmam İbn Munebbih tarafından yazılan es-Sahîfe es-Sahîha adlı kitabın zamanımıza kadar muhafaza edilmiş olduğu belirtilse de 1953 senesinde Prof. M. Hamidullah tarafından bulunarak neşredilen Şam ve Berlin nüshalarından eski olanı Şam nüshası hicrî 6. yy.'dan (miladî 12. yy'dan) kalmadır. Bişr b. Sa'îd’in: "Allah'a yemin olsun ki biz Ebû Hureyre'nin meclisinde bulunurduk, O bize Rasûlullah’tan ve Ka'b el-Ahbâr'dan rivayet ederdi. Ebû Hureyre kalkıp gittikten sonra bizimle birlikte oturan bazı insanların, Rasûlullah’ın hadisini Ka'b'ın sözü, Ka’b’ın sözünü de Rasûlullah’ın hadisi diye naklettiğini işitirdim. Allah'tan korkun ve hadis konusunda korunun!" dediği belirtilir. Kaynaklarda Halife Ömer’in Ebû Hureyre'ye çok hadis rivayet etmemesi konusunda uyarıda bulunmasının yanısıra, hadis rivayetinden vazgeçmemesi halinde kendisini Devs denilen bir yere süreceği tehdidinde bulunması ve naklettiği rivayetlerin doğruluğunu kontrol ettiği de yer alan bilgilerdendir. Ebû Hureyre’nin kendisi hadis rivayetiyle ilgili Halife Ömer’le arasında geçen bir diyaloğu şöyle nakleder: "Hadis rivayet ettiğim, Ömer'e ulaşınca, beni çağırdı ve şöyle dedi: ‘Falanca gün, filancanın evinde sen bizimle beraber miydin?’ Ben: ‘Evet, o gün Rasûlullah: 'Her kim bana yalan isnad ederse cehennemdeki yerini hazırlasın’ dedi, dedim. Bunun üzerine Ömer: ‘O halde git, hadis rivayet et.’ dedi." Ebû Hüreyre’nin çok hadis rivayet etmesine karşı çıkanlardan biri olan Âişe onu yanına çağırarak görmediği ve duymadığı bazı rivayetlerin hesabını sormak istemiş, Ebû Hüreyre de, “Anacığım! Ayna, sürme ve güzel koku gibi şeyler beni oyalayıp da bu rivayetleri Resûlullah’tan duymama engel olmadı” deyince Âişe, “Belki de öyledir” diyerek kendisine hak verdiğini ifade etmiştir. İslam Peygamberi Muhammed'in eşi Aişe’ye Ebû Hüreyre’nin: “Şu’m üç şeyde; evde, kadında ve attadır” haberini naklediyor denince, O; “Ebû Hüreyre iyi ezberleyememiş. Zira o girdiğinde Resûlullah:“Allah, Yahudileri kahretsin, zira onlar; ‘Şu’m üç şeyde; evde, kadında ve attadır’ derler” buyurmuştu. Ebû Hüreyre hadisin başını işitmemiş, sadece sonunu duymuştur” dediği de belirtilir. Tâbiîn fakihlerinden İbrâhim en-Nehaî (ö. 96/714), kendi zamanında bazı âlimlerin fakih olmadığı gerekçesiyle Ebû Hüreyre’nin ahkâma dair bir kısım rivayetlerini kabul etmediklerini ileri sürmüş, Nehaî’nin rivayetlerine ve görüşlerine büyük önem veren Ebû Hanîfe gibi âlimler de Ebû Hüreyre aleyhinde herhangi bir şey söylememekle beraber onun sahih kıyasa aykırı rivayetlerini kabul etmek istememişlerdir. Halife Ömer tarafından görev yaptığı Bahreyn’e iki defa vali olarak tayin edildi. Ebu Hüreyre valilikten ayrılarak Medine’ye döndüğü zaman Halife tarafından hakkında tahkikat yapılmıştır. Bazı rivayetlere göre Ömer tarafından hakkında ithamlarda bulunulduğu ve bunun sonucunda onun malının yarısına veya tamamına el koyduğu ileri sürülmektedir. Ancak daha sonra Ebu Hüreyre’nin dürüstlüğü ortaya çıkmasıyla Halife Ömer onu tekrar vali tayin etmek istemiş, ancak Ebu Hüreyre bir daha görev kabul etmemiştir. Osman’ın hilafetini destekleyen Ebu Hüreyre, Halife Ali ile Muaviye arasında çıkan mücadele de hiçbir tarafı desteklemedi. Ebu Hüreyre'nin Muaviye döneminde zaman zaman Medine valiliği ya da vali Mervân'ın bulunmadığı dönemlerde vekil olarak Medine valiliği yaptığı ifade edilmektedir. Call and Post The Call and Post (veya Call & Post) Amerika Birleşik Devletleri'nde yayınlanan gazete. Cleveland, Ohio merkezli gazete, 1928 yılında "Cleveland Call" ve "Cleveland Post" gazetelerinin birleşmesiyle ortaya çıktı. 1920'den bu yana bu iki gazete Afro-Amerikalı vatandaşlara hitap etti. Dallas Express The "Dallas Express"; Amerika Birleşik Devletleri'nde 1892 ile 1970 yılları arasında yayınlanan haftalık gazete. Dallas, Teksas merkezli gazete, bölgede bulunan Afro-Amerikan siyahlarla ilgili haberlere yer vermekteydi. "Güneyin en eski ve en büyük zenci gazetesi" sloganıyla çıkmaktaydı. "W. E. King" (ö. 1919) tarafından kurulan gazete, 1930'lu yıllarda bölgede yaşayan siyahlara karşı yapılan ırkçılıkla mücadelede büyük rol aldı. Universitario Club Universitario de Deportes, Peru'nun başkenti Lima şehrinin bir futbol kulübüdür.FIFA tarafından 20. yüzyılın en başarılı Perulu kulübü seçilmiştir.İlk stadları Estadio Lolo Fernandez'dir fakat 2000 yılından beri kendi evindeki maçlarını,Peru'nun en büyük stadı olan Estadio Monumental'de yapmaktadır.Estadio Lolo Fernandez Stadı da bir La Liga 2 rezerv takımı olan América Cochahuayco'ya hizmet vermektedir. Emily Samuelson Emily Samuelson (d. 14 Mayıs 1990), Amerikalı buz patenci. Partneri Evan Bates ile birlikte buz dansında yarışmaktadır. İkili 2009 ABD ikincisi, 2009 Dört Kıta üçüncüsü ve 2008 Dünya Gençler şampiyonudur. Samuelson buz patenine 5 yaşında iken başladı. 2000 yılında Evan Bates ile birlikte Juvenile düzeyinde yarışmalara girmeye başladı. 2000-2001 sezonunda çift Juvenile düzeyinde yerel şampiyonada 4. oldu ve bu sonuçla 2001 ABD Gençler şampiyonasına katılma hakkı elde etti. Samuelson ve Bates genel toplamda bronz madalya aldı. (Juvenile level) 2001-2002 sezonunda intermediate düzeyine geçtiler ve yerel şampiyonada gümüş madalya kazanarak 2002 ABD Gençler şampiyonasına katılma hakkı kazandılar. Çift o sezon intermediate düzeyinde ulusal şampiyonayı kazandı. 2002-2003 sezonunda takım novice düzeyine geçti. O sezon ilk uluslararası düzeyde bir yarışmaya girdiler. North American Challenge Skate programında Thunder Bay, Ontario'da yapılan yarışmada novice düzeyinde 10. sırada yer aldılar. Yerel şampiyonada 4. olarak sectional yarışmalarına girme hakkını kazandılar. (ABD Gençler şampiyonasında yarışmak için geçilmesi gereken bir yarışma. İlk 4 sırada yer alan takımlar ulusal şampiyonaya katılma hakkı elde eder) Samuelson ve Bates sectional şampiyonada 6. sırada yer aldı ve ulusal şampiyonaya katılma hakkını elde edemedi. 2003-2004 sezonunda takım yerel şampiyonayı kazandı. Sectional yarışmasında gümüş madalya alarak ulusal şampiyonaya novice düzeyinde katılma hakkı elde etti. 2004 ABD Gençler şampiyonasında bronz madalya aldı. (novice level) Bu sonuç onlara Estonya Uluslararası Buz Dansı Şampiyonasına (Estonia International Ice Dancing Championships) novice düzeyinde katılma hakkı verdi. Samuelson ve Bates bu yarışmada gümüş madalya kazandı. 2004-2005 sezonunda çift novice düzeyinde yarışmaya devam etti. Samuelson & Bates yerel şampiyonada gümüş, Sectional şampiyonada altın madalya aldı. Ulusal şampiyonada yarışma hakkını kazanan ikili novice düzeyinde ulusal şampiyon oldu. 2005-2006 sezonunda ikili gençler düzeyine geçti. (junior) ISU Junior Grand Prix yarışmalarına ilk kez girdiler. 2005-2006 ISU Junior Grand Prix'de Slovakya'da yapılan yarışmada zorunlu dansta 6., orijinal dansta 10. ve serbest dansta 6. sırada yer alıp genel toplamda 8. oldular. Sofya, Bulgaristan'daki yarışmada ise yarışmanın tüm bölümlerinde ve genel toplamda 5. sırada yer aldılar. Çift sectional şampiyonalarını kazandı ve 2006 ABD Gençler Şampiyonasında gümüş madalya aldı. Bu sonuç ile 2006 Dünya Gençler Şampiyonasına katılma hakkı elde eden çift yarışmayı 10. sırada bitirdi. 2006-2007 sezonunda gençler düzeyinde devam ettiler. 2006-2007 ISU Junior Grand Prix serisinde Meksika'daki yarışmada yarışmanın tüm bölümlerini ilk sırada bitirip genel toplamda altın madalya kazandılar. Taipei'deki yarışmada ise zorunlu dansı ikinci, orijinal ve serbest dansı ilk sırada bitirip altın madalya aldılar. Bu madalyalar ile birlikte Junior Grand Prix Finaline katılma hakkı elde ettiler. İkili aynı koçla çalıştıkları Madison Hubbell & Keiffer Hubbell çiftinin ardında gümüş madalya kazandı. Junior Grand Prix Finali'ne katılma hakkı kazanmaları onlara 2007 ABD Şampiyonasına direkt katılma hakkı verdi. Yeniden Hubbell'lara karşı yarışan Samuelson & Bates ABD Gençler şampiyonluğunu kazandı. Bu sonuçlarla 2007 Dünya Gençler Artistik Patinaj Şampiyonasına giden çift serbest danstan önce ikinci sırada bulunmaktaydı. Serbest dans sırasında Samuelson düştü, Bates'de ona takıldı ve Samuelson'un eline bastı. Eli kesilen patenci programı tamamlayamadı ve yarışmadan çekilmek zorunda kaldılar. 2007-2008 sezonunda Samuelson & Bates uluslararası düzeyde gençler, ulusal düzeyde ise büyükler seviyesinde yarıştı. O sezon çift serbest danslarında Alessandro Safina'dan Luna, özgün danslarında bir Rus halk müziği olan Kalinka'yı kullandı. Sezona 2007-2008 ISU Junior Grand Prix yarışmaları ile başladılar. Lake Placid'de yapılan yarışmada yapılan üç bölümü birden ilk sırada geçip altın madalya aldılar. Avusturya'da yapılan yarışmada ise zorunlu ve serbest dansı kazanıp, orijinal dansta Maria Monko / Ilia Tkachenko çiftine geçildiler. Genel toplamda takım altın madalyayı 2.61 puan farkla aldılar. Bu madalyalar 2007-2008 Junior Grand Prix Finali'ne kalmalarını sağlarken, 2008 ABD Şampiyonasına direkt katılma hakkı veriyordu. Junior Grand Prix Finali'nde zorunlu dansı üçüncü, orijinal ve serbest dansı ikinci sırada tamamlayan ikili Maria Monko / Ilia Tkachenko'nun ardında gümüş madalya aldı. Samuelson & Bates 2008 ABD Şampiyonasına ilk kez büyükler düzeyinde katıldı. Zorunlu ve orijinal dansları 4. sırada bitirdiler. Serbest dansta ise ikili bir kaldırış sırasında düştü ve serbest dansı 6. sırada bitirdi. Genel toplamda 4. olan Samuelson & Bates pewter madalyasını kazandı. (ABD Şampiyonasına özgü, 4.'ye verilen madalya) Bu sonuçlar çift 2008 Dünya Gençler şampiyonasına gitme hakkı kazandı. Yarışmada üç bölümüde ilk sırada bitirip genel toplamda altın madalyayı kazandılar. 2008-2009 sezonunda çift büyükler düzeyinde yarışmalara katılmaya başladı. Yılın ilk yarışması olan 2008 Nebelhorn Trophy'i kazandılar. Bu yarışmada zorunlu dansı Alexandra Zaretski / Roman Zaretski'nin ardında ikinci tamamladılar. Orijinal ve ve serbest dansı ilk sırada bitiren ikili altın madalyayı kazandı. 2008-2009 ISU Grand Prix serisinde 2008 Skate America'da yarıştılar. İlk kez büyükler düzeyinde Grand Prix yarışmasına giren çift zorunlu dansı 5., orijinal dansı 4. ve serbest dansı 3. sırada geçti. Serbest dansta en yüksek teknik puanı elde eden ikili 175.66 puana ulaşarak dördüncü oldu. Ardından 2008 NHK Trophy'de zorunlu dansı üçüncü, orijinal ve serbesti dördüncü sırada bitirerek bronz madalya kazandılar. Serbest dans sırasında dönüş sırasında düşen ikili buna rağmen ilk Grand Prix madalyalarını kazanmış oldu. Ocak ayında düzenlenen 2009 ABD Artistik Patinaj Şampiyonasına katılan Samuelson & Bates gümüş madalya kazandı ve Dünya şampiyonası takımına girdi. 4 Şubat-8 Şubat 2009'da Kanada'da yapılan 2009 Dört Kıta Artistik Patinaj Şampiyonasında zorunlu dansı (Finnstep) 4. bitirdiler. Orijinal Dansta ise 5 teknik elemanın 4'ü en yüksek seviye olan dört üzerinden değerlendirildi. Yarışmada en yüksek teknik puanı alan çift üçüncü sıraya çıktı. Serbest dansıda üçüncü bitirip genel toplamda bronz madalyanın sahibi oldular. Bu sonuçla çift büyükler düzeyindeki ilk sezonlarında ilk Grand Prix madalyalarının ardında ilk ISU Şampiyonası madalyasını da almış oldu. "(Bates ile birlikte)" IAI Harop IAI Harop, yeni nesil insansız hava aracıdır. 1000 km menzile sahiptir. Nükleer başlık taşıyabilir niteliktedir. El-Alameyn El Alameyn ya da kısaca Alameyn (Arapça: العلمين "Al `Alamayn"), kuzey Mısır'da Akdeniz kıyısında bulunan bir kenttir. İskenderiye'nin 106 km batısında ve Kahire'nin 240 km kuzeybatısındadır. Mısır'ın Matruh ilinin içinde yer almaktadır ve nüfusu yaklaşık olarak 6,000 kadardır. Petrol nakliyatında kullanılan limanlardan biridir. Aynı zamanda turizm de gelişmektedir. El Alameyn II. Dünya Savaşı sırasında, 1942 yılında, Alman Afrika Kolordusu Komutanı Erwin Rommel'in Süveyş Kanalı'na ulaşmak için gidebildiği en ileri noktadır. İngiliz generali Bernard Montgomery, 1942 yılında Almanlar'a karşı zaferle sonuçlanan harekatı için bu kenti harekat üssü olarak seçmiştir. Will Turner Will Turner, "Karayip Korsanları" serisinde Orlando Bloom'un canlandırdığı kurgusal karakterdir. Babası Boostrap denizde kaybolmuş olarak İngiliz Kraliyet Donanması tarafından bulunur. Port Royal valisi Bay Swann, Will'i bir demircinin yanına çırak olarak verir. "" filminde Jack Sparrow ile tanışınca kendisi de bir korsan olur. Filmin sonunda ise Kaptan Jack Sparrow'un Kaptan Barbosa'yı öldürmesine yardım eder. Will Turner, "" filminde Davy Jones'un kendisine saplamış olduğu kılıç sayesinde ölüm döşeğinde kalır, ancak Kaptan Jack Sparrow yardımı ile Lanet Jones'un kalbini bıçaklayarak Uçan Hollandalı'nın kaptanı olur. Elizabeth Swann ile Kaptan Barbossa sayesinde savaş esnasında evlenir. Uçan Hollandalı ile denizlere açılır. 10 yıl sonra geri döndüğünde bir oğlu olduğunu öğrenir. MÃ– 102 Fikret Emek Fikret Emek, (d. 20 Eylül 1963, Emirdağ) Türk asker, emekli binbaşı Lisedeyken babasını kaybetti. Banka memuru olan annesinin işi nedeniyle Eskişehir'e yerleştiler. Kara Harp Okulu'ndan 1985 yılında Piyade Subayı olarak mezun olduktan sonra askeriyede çeşitli kademelerde çalıştı. Uzun yıllar Özel Kuvvetler Komutanlığı'nda görev yaptı. 2005 yılında Özel Kuvvetler Komutanlığı'ndan emekli oldu. 1997 yılında Şırnak'ta PKKlılar'a karşı girdikleri çatışmada ağır yaralandı. O çatışmada beraberindeki 14 asker yaşamını yitirdi. Önce kendisinin de şehit olduğu zannedilmişti, ancak sonradan yaşadığı fark edilerek tıbbi müdahalede bulunuldu. Uzun bir tedavi sürecinden sonra sağlığına ilaç takviyesi ile kavuşabildi. Bir çocuk babası olan Fikret Emek'in kızı babası cezaevinde iken dünyaya gelmiştir. Emek 26 Haziran günü Eskişehir’de Ergenekon soruşturması kapsamında gözaltına alındı. Fikret Emek'in evinde 11 kilo C-3 tipi plastik patlayıcı, 1 adet kanas tipi dürbünlü tüfek, 1 adet kalaşnikof otomatik tüfek, 1 adet av tüfeği, M-16 mermileri, 10 adet Makine ve Kimya Endüstrisi Kurumu yapımı savunma ve taarruz tipi el bombası, 2 adet MKE yapımı olmayan el bombası, gaz bombası, sis bombaları, 210’ar gramlık 12 TNT düzeneği, 6 adet yarımşar kiloluk TNT kalıbı, 1 adet 1,5 kilogramlık TNT kalıbı, 1 kilogramlık tahrip kalıbı, naylon torbada ateşleme mühimmatı. 11 kilo C-3 tipi plastik patlayıcı bulundu. Emek’in evinde bulunan 11 Kg. C-3 tipi plastik patlayıcının tahrip gücü 12 katlı ve her katı en az 400 metrekare büyüklüğünde olan betonarme bir yapıyı sıfırlayabilmeye yetmektedir. Emek'ten ele geçirilen el bombalarından birisinin hem fünye numarası hem kafile numarası, Cumhuriyet gazetesine 5 ve 11 Mayıs 2006’da atılan el bombalarının numarasıyla birebir aynıydı. MKE, Cumhuriyet’e atılan el bombalarının Aralık 1977 ayında Kara Kuvvetleri Komutanlığı’na sattığını açıklamıştı. Fikret Emek’te de aynı tarih ve seri numaralı bombaların çıkması, Danıştay ve Cumhuriyet gazetesine yönelik saldırıları Ergenekon örgütünün azmettirdiği yolundaki iddiaları önemli ölçüde artırsa da kesinlik kazandırmıyor. Çünkü, MKE’nin tek kafilede sattığı el bombaları TSK'da çok farklı birimlere dağıtılabiliyor. Tekzip edlmeyen haberlere göre, evde silah ve mühimmatların yanı sıra, Genelkurmay Başkanlığı’nın bulunduğu Eskişehir yolu üzerindeki tüp geçidin havaya uçurulmasına yönelik bir plan, Kuzey Irak’a yapılacak hava harekâtına ilişkin “gizli” damgalı planlar, Özel Harp Yıllığı, çok sayıda kaymakam, belediye başkanı, esnaf, avukat ve imam hakkında bilgi fişleri TSK’da aktif görevde olan 359 subaya ait sicil, rütbe ve nüfus kaydı bilgileri bulundu. 5 Ağustos 2013'te İstanbul 13. Ağır Ceza Mahkemesi tarafından karara bağlanan Ergenekon davasında 41 yıl 4 ay hapis cezasına çarptırıldı. Hakkındaki kararın temyiz incelemesini yapan Yargıtay 16. Ceza Dairesi 21 Nisan 2016'da, İstanbul 13. Ağır Ceza Mahkemesi tarafından verilen kararı bozdu. Feyyum Feyyum, Fayyum, El Feyyum ya da El Fayyum (Arapça: الفيوم; Kıptice: "Phiom", "Peiom"), orta-kuzey Mısır'da kendisiyle aynı adı taşıyan Feyyum vahasında bulunan bir kenttir. Kahire'nin 130 km güneybatısındadır. Aynı zamanda Mısır'ın Feyyum ilinin idari merkezidir. Nüfusu 2006 sayımına göre 317,000 kadardır. Yakınlarında eski adı Moeris Gölü olan, şimdilerde eski gölün yalnızca küçük bir bölümünü kapsayan Karun Gölü ("Birket Karun") bulunmaktadır. Eski adı Medinet El-Feyyum'dur. Antik Krokodilopolis kentinin kısmen üzerinde oturmaktadır. Roma devrinden kalan, o zamanki Mısırlı toplumun ölüleri için yaptıkları Feyyum mumya portreleri ile ünlüdür. O zamanki Mısır toplumu eski geleneklerini sürdürüyor, Romalılar'ın aksine yakılmaktansa gömülmeyi tercih ediyordu. Mumyalama işleminden sonra ölünün sağlığındaki yüzünü betimleyen yağlı boya resimleri ahşap levhalara resmediyor, daha sonra da bunları mumyanın yüz bölümüne iliştiriyorlardı. Tüm suların tanrısı olarak kabul edilen Sobek'in şehridir. Joseph Dalton Hooker Joseph Dalton Hooker, OM, GCSI, MD, FRS (30 Haziran, 1817 – 10 Aralık, 1911) 19. yüzyılın en iyi İngiliz botanikçi ve kâşiflerinden biridir. Hooker, coğrafî botaninin kurucusu ve Charles Darwin'in yakın arkadaşlarından biridir. Babası, William J. Hooker'ın başarısına itafen 20 yıl Royal Botanic Gardens, Kew'in yöneticiliğini yapmıştır. Ve İngiliz biliminin en saygın onur ödüllerine lâyık görülmüştür. http://en.wikipedia.org/wiki/Joseph_Dalton_Hooker Geçmişten Gelen Kadın Geçmişten Gelen Kadın, Roland Schimmelpfennig'in orijinal adı Die Frau von früher olan tiyatro oyunu. 2004 yılında, Viyana'da Burg Tiyatrosu'nda dünya prömiyerini yaptı. Türkiye'de, ilk kez 'Geçmişten Gelen Kadın' adı ile İstanbul Şehir Tiyatrosu tarafından 2007-2008 sezonunda sahnelenmiştir. Ayrıca 'Geçmişten Gelen Kadın' oyunu 20 den fazla dile çevrilmiştir. Roland Schimmelpfennig'ın "Sonsuz Aşk Var mı?" sorusundan yola çıkarak kaleme aldığı oyunu, kısa sahneler ile ve zamanı ileri-geri sararak kurgulamış. Birçok sahnede, önce bir olayın sonuçlarını gösteriyor izleyene ya da okuyana... Daha sonra ise "5 dakika önce", "bir süre sonra" gibi zaman atlamalarıyla aynı olayın nedenini ortaya koyuyor. Roland Schimmelpfennig, oyunda sinema kurgusundan bolca yararlandığını ve çağdaş sahne dili yaratma konusundaki ustalığını da görüyoruz. Oyun sırasında, takip ettiğiniz her tabloyu, daha önce izlediklerinizle birleştirerek; bir bulmacayı adım adım çözmenin zevkine varıyorsunuz. Bir yandan parçaları yerli yerine koyup resmi tamamlamaya çalışırken, diğer yandan da "Andy'nin, Frank'ın, Claduia'nın Tina'nın yerinde olsam, ne yapardım?" sorusu kafanızı kurcalıyor. Geçmişiyle yüzleşme üzerine bir oyun "Geçmişten Gelen Kadın"; anımsama ve unutma, kaçırılmış fırsatlar ve yeni olanaklar üzerine... Sevdânın ve alışkanlığın gücü üzerine bir oyun. Romy her ne kadar sonsuz aşk isteğiyle düşsel bir karakter gibi görünse de, aslında bir açıdan da sarsılmaz gibi görünen 19 yıllık mutlu bir evliliği de sorguluyor. Bulvar komedisi gibi başlayıp psikolojik gerilime dönüşen bu oyun, hem çılgınca ve gerçeküstü bir öykü, hem de en ince ayrıntısına kadar gerçekçi... Yunan trajedileri ile modern polisiyeler arasında bir yerde konumlanmış; ilginç, gizemli ve eğlenceli bir başyapıt. Aleksandr Oparin Alexander Ivanovich Oparin 18 Ocak,1894 Uglich, Rusya – 21 Nisan, 1980, Moskova yaşamın kökeni konusundaki teorisi ve "The Origin of Life" (Yaşamın Kökeni) isimli kitabı ile ünlü Sovyet biyokimyacı. Büyük çalışmaları bitki ham maddelerinin biyokimyasal yapıları ve bitki hücrelerindeki enzim reaksiyonları (tepkimeleri) konusundaydı. Birçok besin üretim işleminin biyokatalize bağlı olduğunu gösterdi ve SSCB'de endüstriyel biyokimya kurumlarını geliştirdi. J.B.S. Haldane John Burdon Sanderson Haldane (5 Kasım 1892 - 1 Aralık 1964), Jack olarak bilinir (ancak bastırdığı eserlerinde 'J.B.S.' kullanmıştır), İngiliz genetikçi ve evrimsel biyolog. Popülasyon genetiğinin kurucularından (Ronald Fisher ve Sewall Wright ile birlikte) biridir. Aysun Metiner Aysun Metiner (d. 1972, İstanbul), Türk oyuncu. İstanbul Üniversitesi Devlet Konservatuvarı Tiyatro Bölümü mezunu. Şaşıfelek Çıkmazı, Kurtlar Sofrası, Yeni Hayat, Benimle Evlenir misin, Örümcek, Nasıl Evde Kaldım, Sıdıka, Asmalı Konak gibi televizyon dizilerinde rol aldı. Sharp adında bir İngiliz filminde oynadı. Şu anda Çoban Yıldızı isimli dizide oynamaktadır. İstanbul Üniversitesi Devlet Konservatuvarı Tiyatro Bölümü mezunu olan başarılı ve güzel oyuncu 1996 yılından bugüne birçok kaliteli yapıtta görev aldı. Yer Aldığı Projeler; MÃ– 103 Umberto D. Umberto D. 1952 İtalya yapımı dramatik filmdir. Senaryosunu Cesare Zavattini'nin kendi hikâyesinden uyarlayıp yazdığı filmin yönetmeni Vittorio De Sica'dır. Filmin yapımcılarından biri de olan De Sica ayrıca senaryonun yazılmasına da katkıda bulunmuştur. İtalyan Yeni Gerçekçiliği sinema akımının baş eserlerinden biri olarak kabul edilen filmin başrol oyuncusu Carlo Battisti da dahil oyuncularının çoğu profesyonel sinema oyuncuları değillerdi ve ilk kez kamera karşısına geçmişlerdi. Emekli bir devlet memurunun savaş sonrasının sıkıntılarını yaşayan Roma şehrinde kısıtlı geliri ile sığındığı pansiyon odasında verdiği hayat mücadelesi anlatılmaktadır. Bu filmin yaratıcı ekibi Cesare Zavattini ve Vittorio De Sica bundan 4 yıl önce de Bisiklet Hırsızları (Ladri di biciclette) filmine birlikte imza atmışlardı. Zavattini,Umberto D.'nin senaryosu için En İyi Senaryo Akademi Ödülü'ne, De Sica ise Cannes Film Festivali'nde büyük ödüle aday gösterilmişlerdir. Umberto Domenico Ferrari (Carlo Battisti) emekli bir devlet memurudur. Hayattaki tek dostu ve can yoldaşı köpeği ile Roma 'da küçük bir pansiyon odasına sığınmış kıt emekli maaşı ile geçinmeye daha doğrusu hayatta kalmaya çalışmaktadır. Odanın kirasını düzenli olarak ödeyememektedir. Taş yürekli ve anlayışsız ev sahibesi Antonia (Lina Gennari) tarafından sürekli pansiyondan atılmakla tehdit edilmektedir. Zaten ondan kurtulmayı kafasına koymuş olan ev sahibesinin türlü aşağılamalarına da katlanmak zorunda kalan Umberto odasının gündüzleri fahişelere saatlik olarak kiralanmasına da ses çıkaramaz. Pansiyona olan borcunu kapatabilmek için saatini ve kitaplarını da satar ama gerekli parayı bir araya getiremez. Hayır kurumlarının aşevlerinde karnını doyuran Umberto 'yu hayata bağlayan tek şey köpeği Flike'dir. Günden güne umutsuzluğu katlanarak artan Umberto son çare olarak intihar etmeyi düşünürken köpeği Flike ortadan kaybolur. Başıboş köpeklerin telef edileceğini bilen Umberto gitgide artan bir umutsuzlukla şehirde köpeğini aramaya başlar. GÃ©rard Depardieu Gérard Xavier Marcel Depardieu (d. 27 Aralık 1948, ) Oscar'a aday gösterilmiş, Altın Küre Ödülü sahibi Fransız oyuncu. Depardieu Châteauroux, Indre'de, Anne Jeanne Josèphe Éliette ile metal işçisi olan René Maxime Lionel Depardieu'nün altı çocuğundan üçüncüsü olarak dünyaya geldi. Konuşma bozukluğu sebebiyle okulda yaşadığı sorunlar sonucunda dengesiz ve uyumsuz olarak nitelendirildi. On üç yaşından itibaren matbaacılık eğitimi görmeye başladı ancak eğitimini tamamlamadı. 1964'te, oyunculuk öğrenimi gören "Michel Pilorgé" ile Paris'e gitti. Burada izlediği bir Molière oyunu sonrasında oyuncu olmaya karar verdi. "Théâtre National Populaire"'de aldığı ücretsiz derslerden sonra, 1966'da Jean-Laurent Cochet'nin yönettiği "École d'art dramatique"'i bitirdi. Buradaki öğrenimi sırasındaki arkadaşlarından biri Claude Jade'di. Depadieu, yönetmen Claude Regy'nin vasıtasıyla, yönetmen ve senarist Marguerite Duras ile tanıştı ve birkaç yıl içinde onunla birlikte dört film çevirdi. Bu filmlerden "Nathalie Granger" (1971) ve "Les Valseuses" (1973), Depardieu'nün tanınmasını sağladı. 1980lerde Depadieu, önde gelen Fransız aktörlerden biri oldu. François Truffaut'nun "La Femme d'à coté" filmindeki oyunculuğu ile bilinirliği arttı. İlk César Ödülü'nü "Le Dernier Métro" filmindeki rolüyle kazandı. 1985 civarında genç Patricia Kaas'ı keşfetmese de en azından kariyerine başlaması için cesaretlendirdi. 1990'ların başından itibaren, Jean Reno ile birlikte uluslararası prodüksiyonlarda kendini kanıtlayan ender Fransız aktörlerden biri oldu. Depardieu'nün en önemli işleri arasında arasında komedi oyuncusu Pierre Richard ile birlikte oynadığı, "La Chèvre" (1981), "Les Compères" (1983) ve "Les Fugitifs" (1986) filmlerinden oluşan komedi filmi serisi de bulunmaktadır. Fransa'da ve bir ölçüde Avrupa'da önemli filmlerde oynayan Depardieu'nün Amerika'daki başarı düzeyi inişli çıkışlı oldu. 1990'daki 'Yeşil Kart' (Green Card) güldürüsü ile doruk yaptıktan sonra 2000 yılındaki '102 Dalmaçyalı' (102 Dalmaçyalı) ile 'Hayatımın tatili' (Last Holiday) filmleriyle çöküş yaşadı. İlk evliliğini "Élisabeth Guignot" ile yaptı, çiftin Guillaume ve Julie adında iki çocuğu oldu. Daha sonra "Karine Silla"'dan "Roxane" adında bir kızı olan Depardieu, 1997-2005 yılları arasında oyuncu Carole Bouquet ile birliktelik yaşadı. 2012'nin aralık ayında basın-yayında çıkan duyumlarda, Depardieu'nun Fransa'dan ayrılarak Belçika'nın Fransa sınırındaki ufak Nechin ilçesine taşınacağı yer almıştır. Politik görüşleri sağ kanatta olarak bildirilen Depardieu'nun Fransa'da yılda 1 milyon avro'dan çok kazananlara getirilen vergilerden kaçmak için taşındığı düşünülmektedir. Film başına 2 milyon avro kazanan Depardieu'nun Belçika'ya taşınmasını Fransız başbakan Ayrault "sefillik" olarak nitelendirmiştir. Motosiklet düşkünü olan ve 17 motosiklet kazası geçirdiği bildirilen Depardieu, Fransa'daki 2012 başkanlık seçimlerinde sağ kanattaki politikacı Nicolas Sarkozy'yi destekledi. Depardieu'nun Küba'da petrol alanında yatırımları vardır. Depardieu sinema kariyerinin yanı sıra bağcılıkla uğraşmaktadır. Anjou'daki üzüm bağında kendi şarabını üretmekte ve satmaktadır. Ayrıca gastronomi ile ilgilenen ve Paris'te iki restoran işleten Depardieu, Ekim 2004'te bir yemek kitabı yayınlamıştır. 3 Ocak 2013'te Putin tarafından Rus vatandaşlığına kabul edildi. Fransız oyuncunun Rus vatandaşlığına geçme nedeni, Fransa'da çıkan zenginlere yönelik vergilendirme yasasına tepki amaçlıydı. Depardieu 1981 ve 1991'de iki defa Başrolde En İyi Erkek Oyuncu César Ödülü'ne aday gösterildi ve ikisinde de kazandı. 1990'da ise "Cyrano de Bergerac" filmindeki rolüyle En İyi Erkek Oyuncu Akademi Ödülü'ne aday gösterildi. SexyBack "SexyBack", Amerikalı pop şarkıcısı Justin Timberlake'in ikinci stüdyo albümü "FutureSex/LoveSounds" 'da yer alan şarkı. 7 Temmuz 2006'da, Jive Records tarafından albümün çıkış şarkısı olarak yayınlanan şarkı; Timberlake, Tim Mosley ve Nate Hills üçlüsünün ortak çalışmalarıyla yazıldı ve üretildi. "SexyBack", Justin Timberlake'in ABD, Avustralya, Birleşik Krallık, İrlanda ve Yeni Zelanda'daki en başarılı parçasıdır. Şarkı tartışılırken, Timberlake'in R&B dışına çıktığı ve şarkıyı rock tarzında söylediği belirtildi. Justin Timberlake yeni şarkısını, David Bowie'nin James Brown'u coverlaması şeklinde olacağını söyledi. Şarkının arka vokallerinde Timbaland yer almaktadır. Şarkıda bass vuruşlar, elektronik akorlar ve beatbox bulunmaktadır. "SexyBack" Justin Timberlake'in Billboard Hot 100 listesindeki ilk bir numarasıdır. Daha önceki en yüksek başarısı Cry Me a River ile olmuştu. Bu parça ile 3 numaraya kadar yükselmişti. Sexyback Billboard Hot 100'de yedi hafta boyunca zirvede kaldı. Hot 100 dışında Billboard'un Pop 100, Hot Dance Airplay ve Hot Digital Songs listelerinde ilk onda yer almıştır. Şarkı ABD listeleri dışında İngiltere'de "UK Singles Chart" listesinde Timberlake'in ilk 1 numarası olmuştur.Avustralya'da ise Rock Your Body'den sonra Timberlake'in ikinci 1 numarası olmuştur. SexyBack RIAA (Recording Industry Association of America) tarafından üç kez ve CRIA (Canadian Recording Industry Association) tarafından da altı kez platin plak ile ödüllendirildi. Şarkı 49.'uncu Grammy Ödülleri'inde "En İyi Dans Kaydı" dalında ödül kazandı. Ayrıca 2007 yılında Justin Timberlake'e People's Choice Ödülleri'nde "Favori R&B şarkı" ve 2007 MTV Video Müzik Ödülleri'nde "Yılın Erkek Sanatçısı" dalında ödül kazandırmıştır. Şarkının video klibi 2006 yılının haziran ayında çekildi. Klibin yönetmeni Michael Haussman'dır. Haussman'n SexyBack şarkısının klibini, 1994'te yine kendisinin çektiği Madonna'nın Take a Bow adlı şarkısının klibini örnek alarak çekti. Şarkının yazarları ve yapımcıları Justin Timberlake, Tim Mosley ve Nate Hills'tir. Timberlake, Justified'ın (2002) ardından 2005'in aralık ayında ikinci albümü FutureSex/LoveSounds'un üzerinde çalışmaya başladı. Aralarında SexyBack'inde bulunduğu birkaç şarkıyı üç haftada kaydetti. Temmuz ayında yayınlanan ilk tekli olan SexyBack'in albümün ilk şarkısı olduğu düşünüldü ancak Justin Timberlake eylül ayında "The Weekend Mail"'e verdiği röportajda SexyBack'in albümün ikinci veya üçüncü şarkısı olacağını belirtmiştir. Ayrıca SexyBack şarkısında düet yaptığı Timbaland ile 10 şarkı daha kaydettiğini söylemiştir. Timberlake sözlerine ""Yaptığımız şarkıları synthesizer ile kaydettik ve şarkı söyleme tarzımı biraz değiştirdim."" şeklinde devam etmiştir.. "MTV News" albüm yayınlandıktan sonra Justin Timberlake'in ilerlediğini şarkılarının daha iyi olduğunu ve dans ritimlerinin şarkılarında daha ön plana çıktığını yazmıştır. Timberlake'e neden tarzını değiştirdiği sorulduğunda o ""Ben rock and roll tarzıda şarkı söylemek istiyorum,pop değil."" demiştir. SexyBack yayınlandıktan sonra The Observer SexyBack'i ""elektronik akorların ve rap müziğin birleşiminden oluşmuş, darbe oluşturabilecek güzel bir kokteyl"" olarak betimlemiştir.. Şarkıda dakika başına 117 vuruş bulunur ve 4/4'lük ölçüde yazılmıştır. Şarkıda bass ritimler ve elektronik seslerde yer alır. Timberlake'in sesi falsetto aralığında olmasına rağmen bu şarkıda sesi tam olarak falsetto değildir. Şarkıda iki notalık bir riff bulunur ayrıca, leapfrogging klavye ve, şarkıda beat box da kullanılmıştır. SexyBack Justin Timberlake ve Timbaland'in bir düetidir ve Timabaland'in solo bölümleri dışında arka vokalde de şarkıya eşlik etmektedir. Timberlake'in N'Sync dönemindeki şarkılardan ve ilk albümden alışılagelen ince bir sesi vardır. Ancak Justin Timberlake SexyBack şarkısına daha bas ve boğuk bir vokal yapmıştır. Justin Timberlake'in SexyBack'e yaptığı bu vokal, bazı eleştirmenler tarafından Amerika'nın pop ikonlarından Prince'in yaptığı vokale benzetilmiştir. Justin Timberlake şarkısını ""SexyBack, James Brown'nun Sex Machine şarkısının 2006 yılı modeli"" olarak tanımlamış, şarkının ilk cümlelerine bakıldığında (I'm bringing sexy back, yeah!|Them other boys don't know how to act, yeah!) şarkının çok fiziksel olduğu ve eğer şarkıya bir referans göstermek gerekirse kesinlikle Sex Machine'nin gösterilmesi gerektiğini söylemiştir. Şarkının sözleri birçok eleştiriye mağdur kalmıştır. Eleştiri toplamasının en büyük nedeni de Justin Timberlake'in kendisine daha seksi bir imaj çizmesi ve bu yeni imajı şarkısıyla desteklemesidir. Timberlake şarkı üzerinde çalışırken bu ismin (SexyBack) hiç akıllarında olmadığını daha sonra ilk cümledeki bu kısmın şarkı adı için çok uygun olacağını düşündüklerini belirtmiş ve ""Biz şarkının sözlerini yazarken hiç bu adı düşünmemiştik o kelimelerin geçtiği kısım yalnızca hoş bir aralıktı."" demiştir. "Billboard" dergisinden Katy Kroll ""O gerçekten pop müzikte "seksi" geri getirdi. Timbaland ve Timberlake'in bu düetini dinlerken terleyebilirsiniz."" şeklinde bir yorum yapmıştır. "Entertainment Weekly"den Chris Willman, şarkının yapımcısı ve söz yazarı Timbaland'te övgüler yağdırmıştır ve şarkı için de ""sert ritimler, az vokal, bol hip hop... SexyBack tam bir kulüp şarkısı."" şeklinde bir ifade kullanmıştır. Russell Baillie ("The New Zealand Herald") ""Timbaland'in synthesizer ile oluşturduğu sesler mükemmel, ikisininde vokalleri çok iyi, beatbox, hip hop, electrofunk... ve Timberlake şarkıya başlar "I'am bringing sexy back"" PopMatters'tan Quentin B. Huff "SexyBack"'i Nelly Furtado'nun 2006 yılında çıkan şarkısı Promiscuous'nın "ikizi" olarak nitelendirmiştir. "The Age" yazarlarından Andrew Murfett şarkıyı "..."şehvetin kulüp müziğiyle sürpriz birleşmesi"" olarak tanımlamış ve ""SexyBack pop kültürüne yeni ifadeler kattı."" diyerek şarkıya olumlu bir eleştiride bulunmuştur. Glenn Gamboa'da Justin Timberlake ve şarkısı hakkında olumlu eleştirilerde bulunmuştur. O ""Timberlake kendi alanında en iyi, Sexyback, dans-pop tarzındaki bu şarkı insanları coşturmak için yapılmış gibi. Ayrıca içerisinde Basemet Jaxx'la Missy Elliott'un yaptığı deneysel hip-hop tadı da var."" SexyBack olumlu eleştirilerin yanında birçok olumsuz eleştiride almıştır. "The New York Times" tan Kelefa Sanneh: "...'SexyBack', çok eksiği olan bir şarkı fakat birçok listede zirvede. Bu da yetmezmiş gibi herkesin ağzına dolanan bir slogan oluverdi." "North by Northwestern" tan Dagny Salas, Timberlake ve Timbaland'in saçma sözlerle ticari başarı yakalamaya çalıştığını, bu kanıya da şarkının ""Get your sexy on/Go ahead, be gone with it"" ve ""Dirty babe/You see these shackles/Baby I’m your slave/I’ll let you whip me if I misbehave."" sözlerinden vardığını yazmıştır. Salas şarkının iyi olmadığını birçok kez belirmiş ama şarkının yaz için ideal bir seçim olduğunu ve Timberlake'in bu türde daha iyi şarkılar yaparsa "dayanılmaz" olabileceğini yazmıştır. "The Post"'tan Matt Burns ""SexyBack, durmak bilmeyen ritmi olan ve saçma cümleler içeren bir şarkı ama nasıl olduysa her yerde çalıyor ve her listede var."" demiştir. "The Diamondback"'tan Michael Greenwald şarkı için "SexyBack, gerek sözler, gerek müzik ve vokal olsun albümdeki zayıf şarkılardan biri."" şeklinde yorum yapmıştır. "The State Journal-Register" SexyBack hakkında ""...ortaya çıkan sonuç etkileyici değil, SexyBack Billboard'taki zirveye çıkmış en aptalca ve rahatsız edici şarkılardan biri."" diye yazdı. Guy Blackman ("The Sunday Age") şarkı hakkında şunları yazdı: ""Yeni stili ve vokaliyle Timberlake seksi geri getirdiğini söylüyor... gülünç sayılır."" "Entertainment Weekly" şarkıyı on yılın en iyileri arasına koydu ve ""2006'ya kadar Justin Timberlake'in şarkılarında seks temasasının yokluğunu farkında değildik, Justin'in bunu müziğine yerleştirebildiğine sevindik."" şeklinde yazdı. Justin Timberlake şarkı hakkında yapılan farklı yorumlardan memnun olduğunu belirtti ve ""İlk kaydımız çok ses getirdi. Birçok insanın hoşuna gitti ancak her şeyde olduğu gibi beğenmeyenlerin çıkmasına şaşırmadım. Bu normal bir şey."" dedi. Justin Timberlake "SexyBack" ve "My Love" adlı şarkılarını 2006 MTV Video Müzik Ödülleri'nin açılışında Timbaland ile söylemiştir.. Ayrıca aynı yıl Victoria's Secret Fashion Show'un sunuculuğunu yapmış, "SexyBack", "My Love" ve "LoveStoned" şarkılarını söylemiştir. SexyBack, 2007 People's Choice Ödülleri'nde ""Favorite R&B Song"" dalında ödül kazanmıştır. 49. Grammy Ödülleri, "SexyBack" ""En İyi Dans Kaydı"" dalında Grammy kazanmıştır. Ayrıca, Timberlake 2007 MTV Video Müzik Ödülleri'nde FutureSex/LoveSounds albümünden çıkan ilk üç tekliyle yakaladığı başarı nedeniyle "("SexyBack", "Let Me Talk To You / My Love" ve "What Goes Around... Comes Around")" ""Male Artist of the Year"" dalında ödül almıştır. "SexyBack" şarkısının klip yönetmeni Michael Haussman'dır. Klipte Justin Timberlake'e İspanyol aktris Elena Anaya eşlik etmiştir. Klip 2006 haziran ayında İspanya'nın Barselona kentinde çekilmiştir. Video klibin yönetmeni Michael Haussman, başta Fransız aktris Eva Green'in oynamasını istemiştir, ancak Green reddetmiştir. Timberlake neden Barselona'da klip çekmek istediği sorulduğunda o ""Özellikle Barselona'yı seçmemin nedeni İspanya'nın mimarisindeki güzel ambiyanstan kaynaklanıyor. Başka bir dünya gibi."" şeklinde bir cevap vermiştir. Timberlake'in, yönetmen seçimini Michael Haussman'ından yana kullanmasının nedeni, yönetmenin 1994'teki Madonna'yla olan çalışması "Take a Bow"'dur. Timberlake ""Bu klip Madonna'nın bu zamana kadarki en iyi klibi. Bugün bile, onun çektiği görüntüleri hatırlıyorum. Madonna birçok videosunda güçlü ve kontrollü bir kadın olarak görünür ama bu videoda savunmasız biri. Bu klip gerçekten görülmesi gereken çok iyi bir klip."" demiştir. Klip Barselona'nın en merkezi yeri olan Plaça de Catalunya'daki lüks bir oteldeki otel odasında Elena Anaya'nın görüntüsüyle başlar.Klip otel odaları ve gece kulübünde geçer. Anaya ve Timberlake birbirlerini öldürmeye çalışan iki casustur. Klibin sonlarına doğru Timberlake balkondan atlayarak Anaya'nın odasına girer, Timberlake onu tuzağa düşürür. Ancak daha sonra anlaşılır ki Anaya Timberlake'e bir tuzak kurmuştur. Timberlake'in odasındaki bomba tam patlarken Timberlake diğer balkona atlar. Klip küçük bir televizyonun yanındaki sandelyede oturan bir bayan figürüyle biter. Videonun ilk gösterimi 25 Temmuz 2006'da MTV'deki "Making the Video" programında yapılmıştır. Ayrıca video, "VH1 Yılın İlk 40 Müzik Videosu" listesinde 4 numarada yer almıştır. SexyBack Amerika Birleşik Devletleri'nde büyük ticari başarı göstermiştir.Şarkı temmuz ayında Billboard Hot 100'e 90 numaradan giriş yaptı. 31 numaradayken ertesi hafta (9 Eylül 2006) 1 numara oldu. "SexyBack" Justin Timberlake'in FutureSex/LoveSounds albümündeki, Billboard Hot 100 listesinde 1 numaraya ulaşan ilk şarkıdır. Şarkı Hot 100 listesinde yedi hafta boyunca zirvede kalmıştır. SexyBack Hot 100 dışında Billboard'dun "Hot Dance Airplay, Dance Club Songs, Hot Dance Singles Sales, Pop 100 Airplay, Pop 100 ve Top 40 Mainstream" listelerinde de yer almıştır. SexyBack RIAA (Recording Industry Association of America) tarafından üç kez platin plak ile ödüllendirildi. Şarkı, Billboard Hot 100 listesi tarihinde 1 numaraya ulaşırken ki en büyük 7. yükselmeyi gösterdi.(31 numaradayken 1 numara oldu.) Nielsen Soundsan raporlarına göre SexyBack 250.000 kez indirilmiştir. Birleşik Krallık müzik listelesine SexyBack 13 numaradan giriş yapmıştır, daha sonraki hafta ise zirveye çıkmış ve Justin Timberlake'in İngiltere'deki ilk bir numaraya ulaşan şarkısı olmuştur. Şarkı Avustralya müzik listesine (ARIA Charts) bir numaradan giriş yapmış ve Timberlake'in Avustralya'da zirveye çıkan ikinci şarkısı olmuştur.(Diğer şarkısı Rock Your Body) Avustralya'da iki kez platin-yum plak ile ödüllendirilmiştir. Ayrıca şarkı Kanada'da da üç numara, Avusturya'yada da beş numara olmuştur. Sanatçının bu iki ülkedeki başarısı albümün üçüncü teklisi What Goes Around... Comes Around ile devam etmiştir. Şarkı ayrıca Kanada'da altı kez platin-yum plak almıştır. SexyBack İsveç müzik listesinde dört numara, Fransa'da sekiz numarada yer almıştır Justin Timberlake FutureSex/LoveSounds albümünden çıkan ilk üç teklisiyle (SexyBack, My Love ve What Goes Around... Comes Around) bu iki ülkedeki en büyük başarısını yakalamıştır. Ayrıca SexyBack Almanya, Yeni Zelanda, Norveç ve İrlanda'da da bir numara; İsviçre ve Belçika'da iki numara olmuştur. Indie rock grubu Rock Plaza Central şarkıyı kendi müzik türleri olan alternatif rock tarzında yorumlamıştır. Amerikan rock grubu Poison Wall-Mart'ın 2007 cover albümü "Poison'd!" için yorumlamıştır. İngiliz sanatçı Corinne Bailey Rae şarkıyı jazz/swing versiyonunu 2007 yılında BBC Radio 1'nın Live Lounge adlı albümü için söylemiştir. Şarkının Clipse vokallerinin yer aldığı düzenleme sürümü Timbaland'in "Remix & Soundtrack Collection" adlı albümünde yer almıştır. UK CD1 UK CD1 CD Single CD - Dance Mixes Sadece Justice "Poetic Justice", (İngilizce: "Poetic Justice") 1993 yılında gösterime giren ve başrollerini Janet Jackson ile Tupac Shakur'un paylaştığı filmdir. Filmde Janet Jackson "Justice"; Tupac Shakur ise "Lucky" rolündedir. Şarkının film müzikleri albümünde yine Janet Jackson'ın "janet." albümü için bestelenen "Again" adlı şarkı yer almaktadır. Bunun yanında film müzikleri arasında TLC gibi grup ve şarkıcılardan da şarkılar bulunur. Teoman Ã–zalp Teoman Özalp (d. 1936, Tire, İzmir, Türkiye - ö. 6 Haziran 2009, Bursa, Türkiye), Türk siyasetçi. İstanbul Teknik Üniversitesi Mimarlık Fakültesi'ni bitirdi, aynı fakültede yüksek lisans yaptı. Bursa Belediyesi İmar Bürosu Şefliği, Fen İşleri Müdürlüğü, Bayındırlık Bakanlığı Yapı İşleri Bursa Bölge Müdürlüğü, Yapı İşleri Genel Müdürlüğü, Danışma Meclisi Milli Güvenlik Konseyince Seçilen Üyeliği (15 Ekim 1981 - 6 Aralık 1983), Bursa Büyükşehir Belediye Başkanlığı ile XXI. Dönem Bursa Milletvekilliği yapmıştır. Evli ve iki çocuk babasıdır. Fiat Seicento Fiat Seicento, Fiat'ın Avrupa'da ürettiği küçük otomobildir. 1998 yılında Fiat 600'ün (1955-1969) mirasçışı olarak üretilmeye başlanıldı. 2004 yılında ise yenilendi. Seicento'da 1.1 litrelik benzinli motor vardır. Motorun küçük hacimli olmasının sebebi otomobilin küçük olmasıdır. Seicento ilk kez satışa sunulduğunda Michael Schumacher de reklamında oynamıştır. Pineolasit Epifiz bezinin bir tür hücresidir. Melatonin hormonunu bu hücreler salgılar. Pineolasit hücreleri gümüş boya teknikleriyle boyanabilir. DoÄŸan Karan Doğan Karan, (d. 1923, Balıkesir, Türkiye) - ö. 21 Haziran 2004), Türk akademisyen. 1947 yılında Ankara Üniversitesi Tıp Fakültesi’nden mezun olmuştur. 1951 yılında Ankara Üniversitesi Tıp Fakültesi Psikiyatri Kliniği’nde asistan olarak göreve başlamış, 1952 yılında uzmanlığını almış ve İşçi Sigortaları Kurumu Sultanahmet Hastanesi’nde Asabiye Mütehassısı olarak görev yapmıştır. 1954 yılında Ankara Üniversitesi Tıp Fakültesi Psikiyatri uzmanlığına başlayan Karan, 1959-1961 yılları arasında Amerika Birleşik Devletleri’nde bulunmuştur. 1963 yılında Ankara Üniversitesi Hacettepe Tıp ve Sağlık Bilimleri Fakültesi Profesörlüğü, 4 Kasım 1963’te Tıp ve Sağlık Bilimleri Fakültesi Dekanlığı, 31 Temmuz 1967’de Hacettepe Üniversitesi Tıp Fakültesi Dekanlığı, 6 Eylül 1967’de Hacettepe Üniversitesi Rektör Yardımcılığı, 1 Temmuz 1975 – 30 Haziran 1978 tarihleri arasında Hacettepe Üniversitesi Rektörlüğü, 1978-1980 yılları arasında Türk Üniversite Rektörleri Konseyi Dış İlişkiler Komitesi üyeliği yapmıştır. 23 Ekim 1981’de Danışma Meclisi Ankara Üyeliğine seçilmiş, 21 Aralık 1981’de istifa ederek emekliliğini istemiştir. 21 Aralık 1981’de Yükseköğretim Kurulu Üyeliğine atanmış, Ekim 1987’den itibaren Dokuz Eylül Üniversitesi Tıp Fakültesi Psikiyatri Anabilim Dalı öğretim üyeliğinde bulunmuştur. Veçerniy Novosibirsk Vecherniy Novosibirsk "(Rusça: "Вечерний Новосибирск" ~ "Novosibirsk Akşamı" anlamında") Rusya'da yayınlanan Novosibirsk merkezli gazete. Haftanın beş günü basılan gazete, yılda 250 defa çıkarılmaktadır. Editörlüğünü Vladimir Ivanovich Kuzmenkin yapmaktadır. Suzuki Jimny Suzuki'nin ürettiği "Mini SUV" aracıdır.1996'da satışa sunulmuştur.Aracın önüne 2006'da çok hafif bir makyaj yapılmıştır ve 1.5 litrelik DDİS dizel motoru satışa sunulmuştur. The New Times (Rusya) The New Times veya Novoye Vremya (Rusça: Новое Время "Yeni haberler" anlamında), Rusya'da yayınlanan haftalık gazete. Rusya ve Ermenistan'da basılan dergi boyutlarında gazete, 1943 yılında yayına başlamıştır. Sovyetler Birliği'nin dağılmasından sonra Rusya'da yayına devam eden gazete, televizyon alanında da faaliyet göstermektedir. Ilion Lika Ilion Lika (d. 17 Mayıs 1980, Tiran, Arnavutluk) Rusya'nın Çeçenistan bölgesinde bulunan Terek Groznıy takımında forma giyen Arnavutluk vatandaşı millî kalecidir. Futbol yaşamına 1999 yılında Dinamo Tiranë takımında başlayan Lika, bu takımın formasını 8 yıl boyunca aralıksız giyerek bir rekor kırmıştır. Adı 2005 yılının sonlarına doğru Diyarbakırspor ile anılsa da, bu zaman dilimi içerisinde geçirdiği fıtık hastalığı nedeniyle transferi iptal edilmiştir. 2007 yılının Eylül ayında bir başka Arnavutluk ekibi KS Elbasani'ye transfer oldu. Fakat burada hiçbir maç oynamadı. 2008 yılı ara transfer döneminde ise Rusya'nın Terek Groznıy takımına transfer oldu. Buradaki ilk resmi maçına 14 Mart 2008 tarihinde Krylia Sovetov takımı karşısında çıktı. FC Terek Grozny bu maçtan 0-3'lük skorla mağlup ayrıldı. Arnavutluk ile 14 maça çıkan Lika, özellikle 2006 FIFA Dünya Kupası Elemeleri'nde çoğu maçlarda Arnavutluk kalesini korudu. 2004 Avrupa Futbol Şampiyonası Elemeleri'nde ise kaleciler Foto Strakosha ile Alban Beqaj'ın ardında 3.kaleci olarak yedek bekledi. Foto Strakosha'nın da yaşlanması ve Alban Beqaj'ın da isteksiz olduğu dönemlerde Arnavutluk kalesi ona kaldı. Kahraman Acehan Kahraman Acehan, (4 Haziran 1945, İstanbul - 18 Şubat 2012) Tiyatro oyuncusu, seslendirme sanatçısı, seslendirme yönetmeni. İstanbul Belediye Konservatuvarı Tiyatro Bölümü'nden 1964 yılında mezun olan sanatçı, 1965 yılında Şehir Tiyatroları kadrosuna girdi. Aynı yıl Efe Ali adlı oyunla sahneye çıktı. 1993 - 1994 sezonunda Tiyatrokare'de Müziksiz Evin Konukları adlı oyunda konuk oyuncu olarak rol aldı. Şehir Tiyatrolarından emekli olduğu 2011 yılına dek, 46 yıllık tiyatro kariyeri boyunca 65 oyunda görev alan Kahraman Acehan, oyunculuğun yanı sıra binlerce film ve yerli dizide seslendirme sanatçısı ve/veya seslendirme yönetmeni olarak görev yapmıştır. Seslendirme sanatçısı Elif Acehan'ın babasıdır. Eski Osmanlı topraklarında şu an bulunan devletler listesi Osmanlı hakimiyeti ve himayesi altında kalmış ülkeler (kısaca Osmanlı coğrafyası) ve Osmanlı'ya bağlı kalma süreleri aşağıda belirtilmiştir. Osmanlı Devleti, Doğu Avrupa'da 1576 yılında Lehistan krallığını himaye altına alarak, nüfuzunu Beyaz Rusya, kuzey Ukrayna, Letonya, Litvanya, Estonya topraklarına kadar genişletmiş ve Baltık Denizi'ne kadar uzanmıştır . Sokullu Mehmet Paşa Fransız Valois hanedanı mensubu Henryk II Walezy'nin taç giymek üzere Fransa'ya kaçmasının ardından Polonya'da çıkan veraset kavgalarına müdahale etmiş ve o dönem Osmanlı Devleti'ne bağlı olan Erdel'in voyvodası Stefan Báthory'yi "Lehistan Kralı" olarak seçtirmiştir. Adıgeçenin hükümdarlığının son yıllarına doğru Osmanlı nüfuzu zayıflamış, 1586'da tahta geçen Zygmunt III Vasa döneminde tamamen kaybolmuştur. Çeşitli tarihlerde Kazan Hanlığı (1521-1531, 1533-1546, 1546-1551), Kasım Hanlığı (1486-1512) Nogay Hanlığı (1548-1711) , Astrahan Hanlığı (1532-1549) ve Başkırdistan Hanlığı (1656-1738) Osmanlı himayesine girmişti. Avusturya (1533-1606) ve Venedik (1517-1699) Osmanlı Devleti'ne, Rusya (1480-1677) ve Polonya (Lehistan) ise Osmanlı Devleti'ne bağlı konumdaki Kırım Hanlığı'na vergi veren (Haraçgüzar) devletler olmuşlardır.Ayrıca Amerika Birleşik Devletleri 5 Eylül 1795 imzalanan ABD-Osmanlı Sözleşmesi ile Osmanlı'ya vergi ödemiştir.Fransa'da Osmanlı Devleti'ne haraç veren devletler arasında olmuştur. Osmanlı Devleti 16. yüzyıldan itibaren önce İran'a sonra Rusya'ya karşı Orta Asya'da bulunan Türk Hanlıklarıyla ilişkiye girmiş, Orta Asya'daki bu hanlıklar özellikle 19. yüzyılda kendilerine yönelik Rus ve Çin tehdidine karşı Osmanlı Devletine tabiiyet arzetmişlerdi (Buhara ve Kaşgar Hanlıkları gibi). Bunun dışında Güneydoğu Asya'da Açe Sultanlığı önce Portekiz daha sonra Hollanda tehdidine karşı Osmanlı tarafından himaye edilmişti. Ayrıca yine Orta Asya'da Rus tehdidine karşı, Güneydoğu Asya'da da sömürgeci Batı devletlerine karşı farklı zamanlarda çeşitli hanlıklar ve sultanlıklar Osmanlıyla işbirliğine girmiş ve tabiiyet arzetmişlerdi. Arabistan içleri, yerli hânedânlar ve bunların başında bulunan şeyh veya emîr denilen mahalli idareciler tarafından idare ediliyordu. Arabistan'ın batı kesimini Cidde'de oturan Osmanlı beylerbeyisi ve doğu kesimini de Bağdad veya Basra beylerbeyisi ve bir zamanlar da Lahsâ beylerbeyisi idare ediyordu. Bunlar, yerli emir ve şeyhleri sadece koordine etmekteydiler. Mekke ve Hicaz'ın tümü ise, tamamen Hâşimîler neslinden gelen ve Şerîf denilen idareciler tarafından yönetiliyordu. Umman'da ve Basra Körfezi'nde ise gücünü 16. yüzyılın sonundan itibaren itibaren Portekize kaptırmıştır. Katar ve Bahreyn de ise, 1871'de Katar emirinin daveti üzerine Katar'a Osmanlı askeri yerleşmiş ve El Sani ailesi Osmanlı kaymakamı olarak görev yapmaya başlamıştır. Fakat Osmanlı himayasi hem pek etkili olmamış, hem de kısa sürmüştür. 19. yüzyılda hem Mısır hem Osmanlı kuvvetlerinin Arabistan içlerine yaptıkları seferlerle buradaki yerel yönetimlere son verilmiştir. Kuzey Afrika'da Fas Sultanlığı ilk kez 1553 yılında himaye altına alınmıştır. Dost Vattasiler'in devrik kralı Abou Hassoun'un yardım desteğini yanıtsız bırakmayan Cezayir Valisi Salih Paşa o yıl Fes kentine girerek adıgeçeni tahta çıkarmıştır. Ancak 1554 Eylül'ünde Saadi lideri Muhammad al-Şeyh Fez kentini geri almıştır. Böylece Fas'taki Osmanlı himayesi bir yıl sürebilmiştir. 1576 yılında ise bu defa Saadilerden Abdülmelik, Fas Kralı yeğeni Muahmmed al-Mütevekkil'i devirmek ve tahta geçmek için Osmanlılardan yardım istemiş, hatta Osmanlıların Tunus'u fethiyle sonuçlanan sefere (1574) de katılmıştır. 1576 yılında tekrar Fez'e giren Osmanlı ordusu al-Mütevekkil'i devirerek Abdülmelik'i tahta çıkarmıştır. Böylece Fas tekrar Osmanlı himayesine girmiştir. Devrik Sultan al-Mütevekkil Portekizlileri yardıma çağırınca, Portekiz Kralı Sevastiao ile al-Mütevekkil'in bir yanda, Osmanlı ordusunun desteklediği Abdülmelik'in diğer yanda çarpıştığı Vadiyüsseyil Muharebesi meydana gelmiştir. (4 Ağustos 1578) Savaş neticesinde üç kral da maktul düşmüş, Portekiz ordusu iki yıl sonra İspanya egemenliğine düşecek kadar (1580) örselenmiş, Portekiz Donanması Tanca açıklarında Osmanlılarca imha edilmiş, Osmanlı yanlısı Ahmed al-Mansur tahta çıkmıştır. Osmanlılar, geride devre dışı kalmış, hatta egemenliğini kaybetmiş bir Portekiz ile Cezayir için tehdit arzetmeyen ve Osmanlı'ya eğilimli bir Fas sultanı bırakarak Fas topraklarından çekilmişlerdir. Bu bağlamda Fas üzerindeki Osmanlı himayesi 1553-54 ve 1576-78 olmak üzere toplam üç yıl sürmüştür. Portekiz tehdidinden ve iç karışıklıklardan kurtularak istikrara kavuşan Fas Sultanlığı bugünkü Moritanya, Senegal, Gambiya'yı fethetmiş, 1591'de Songhay İmparatorluğu'nu yıkarak bugünkü Nijer, Mali ve Burkina Faso topraklarını ele geçirmiştir. Ancak bu fetihler Osmanlı himayesi döneminde gerçekleşmediği gibi, XVII. yüzyılda Osmanlı Devleti'nin Cezayir üzerindeki hükümranlığı da zayıflamaya başlamıştır. 1552 yılında Cezayir Valisi Salih Reis ilk kez Sahra Çölü'ne yürüyerek Ouargla ve Touggourt kentlerini zaptetmiştir . 1554 yılında ise Fizan bölgesi Trablusgarp Eyaletine katılmıştır. Turgut Reis'in valiliği sırasında Çad ve Nijer topraklarıyla Nijerya ve Kamerun'un kuzeyine egemen olan Kanem-Bornu Devleti elçi göndererek Osmanlı Devleti'nin metbuluğunu tanıdığını beyan ederek, Sahra-Trablusgarp kervan yolunun eskisi gibi kendilerine açık olmasını talep etti. Bu şekilde ilk Osmanlı-Bornu ilişkileri kurulmuştur. 1555 yılında bir anlaşma da imzalandı. Bu, bir ticaret anlaşması ve dostluk ittifakı niteliği de taşıdı. 1574 yılında Sultan III. Murat zamanında da Kanem Bornu’dan bir elçi heyeti İstanbul’a geldi. Osmanlı Devleti, Kanem Bornu’dan Mekke ve Medine’ye giden Hac ve Ticaret yolunun güvenliğini sağlamayı taahhüt emiş, buna karşılık Kanem Bornu, Kuzey Sudan’dan gelen ve Büyük Sahra yolu ile Kuzey Afrika’daki Osmanlı limanlarına ulaşan altın yolunun güvenliğini sağlamıştır. Stratejik amaçlı bu ittifak, Amerika’nın keşfinden sonra Avrupa’ya çok miktarda gelen kıymetli madenler karşısında Osmanlı devletinin altın ihtiyacını güvenlik altına alma kaygısından kaynaklanmıştır. Öte yandan, Batı Afrika’da etkili olan Portekiz, Büyük Sahra’dan geçen altın yolunu Fas’ın da yardımı ile Atlas Okyanusu’na kaydırma çabasındaydı . 1580'de Bornu Sultanı İdris Alaoma Osmanlı Devleti'ne yeniden elçi göndererek tâbi olduğunu yinelemiş ve bu sefer ateşli silah gönderilmesi talebinde bulunmuştur. Dönemin padişahı III. Murad bugün Nijerya'da yer alan Bornu'nun başkenti Ngazargamu'ya 200 kişilik bir elçilik ve silahtar heyetiyle birlikte talep edilen silahları göndermiş ve bu şekilde ateşli silahlar tarihe ilk kez Sahra'ya girmiştir . Bu talebin yerine getirilmesiyle Sultan Alaoma XIX. yüzyılın sonuna kadar bölgede tek egemen devlet olacak sultanlığının sınırlarını genişletmiş, Sahra ticaret yollarını da güvenlik altına alarak ülkesini refaha kavuşturmuştur. Daha sonra, Avusturya (1593-1606), Lehistan (1620-21) ve İran savaşları (1578-90, 1603-12, 1615-18, 1623-39), Celali isyanları, ayrıca Trablusgarp Vilayetinin merkez denetiminden uzaklaşması sonucunda iç sorunlarla da boğuşan Osmanlı Devleti'nin bölgeyle ilişkisi kesilmiştir. Osmanlı Devleti, bölgedeki hukukunu Fransız sömürgeciliği Batı Afrika'ya yayılırken bölgedeki Müslüman krallık ve sultanlıkların, ve bu arada Bornu'nun, yardım talebi üzerine hatırlamıştır. Ancak 1877-78 Osmanlı-Rus Savaşı'nın ardından ordusu iyice örselenmiş olan Osmanlı Devleti, diplomatik girişimlerle sonuç almaya çalışmış, ancak bölgenin tedricen Fransız işgaline girmesini engelleyememiştir. Doğu Afrika'da ise 16. yüzyılın başlarından itibaren bölgede bulunan çok sayıda küçük sultanlık Osmanlı Devletinden Portekiz tehlikesine karşı yardım almaya başlamış ve Osmanlı Devleti 1585-1586 yılları arasında Somali'den Maputo'ya (Mozambik'e) kadar olan bölgede denetimi elinde bulundursa da 1589'dan itibaren üstünlüğü Portekizlilere kaptırmıştır. Orta Afrika'da ise 19. yüzyılın 2.yarısından itibaren Uganda'da Hattı-İstiva Eyaleti kurulmuş, devletin nüfuz alanı, bu eyaletin çevresinde bulunan yerli hanedanlarla yapılan himaye antlaşmalarıyla, bugünkü Kongo, Orta Afrika Cumhuriyeti, Ruanda ile Burundi'ye kadar genişlemiştir. Ancak özellikle Uganda çevresindeki hanedanlar sık sık taraf değiştirmekte; bazen Avrupa tarafında olurlarken, bazen Osmanlı tarafına geçmekteydiler. Hindistan Müslümanları (Pakistan, Hindistan ve Bangladeş), Sri Lanka , Maldiv Adaları , Afganistan, Singapur , Malezya , Endonezya , Komorlar, Kenya , Tanzanya , Mozambik , Güney Afrika Cumhuriyeti , Batı Türkistan Hanlıkları (Hive, Buhara ve Hokand Hanlıkları) , Doğu Türkistan Fransa , İspanya , Portekiz , İtalya, Malta , İngiltere , Monako , Hollanda, Belçika, İsveç , Norveç , İzlanda , İrlanda , Cebelitarık, Danimarka , Hindistan , Pakistan , Almanya, Lihtenştayn, Çek Cumhuriyeti, Avusturya , İsviçre, Grönland, Kanada , Endonezya, Sri Lanka İngiltere , İrlanda, İspanya , İtalya, Fransa (Korsika), Malta, İzlanda , Portekiz Evan Bates Evan Bates (d. 23 Şubat 1989) Amerikalı buz patenci. Partneri Emily Samuelson ile birlikte buz dansında yarışmaktadır.İkili 2009 ABD ikincisi, 2009 Dört Kıta üçüncüsü ve 2008 Dünya Gençler şampiyonudur. Bates buz patenine 4 yaşında iken başladı. Bir süre Arielle Chudnofsky ile beraber kaydı. Daha sonra 2000 yılında Emily Samuelson ile birlikte Juvenile düzeyinde yarışmalara girmeye başladı. 2000-2001 sezonunda çift Juvenile düzeyinde yerel şampiyonada 4. oldu ve bu sonuçla 2001 ABD Gençler şampiyonasına katılma hakkı elde etti. Samuelson ve Bates genel toplamda bronz madalya aldı. (Juvenile level) 2001-2002 sezonunda intermediate düzeyine geçtiler ve yerel şampiyonada gümüş madalya kazanarak 2002 ABD Gençler şampiyonasına katılma hakkı kazandılar. Çift o sezon intermediate düzeyinde ulusal şampiyonayı kazandı. 2002-2003 sezonunda takım novice düzeyine geçti. O sezon ilk uluslararası düzeyde bir yarışmaya girdiler. North American Challenge Skate programında Thunder Bay, Ontario'da yapılan yarışmada novice düzeyinde 10. sırada yer aldılar. Yerel şampiyonada 4. olarak sectional yarışmalarına girme hakkını kazandılar. (ABD Gençler şampiyonasında yarışmak için geçilmesi gereken bir yarışma. İlk 4 sırada yer alan takımlar ulusal şampiyonaya katılma hakkı elde eder) Samuelson ve Bates sectional şampiyonada 6. sırada yer aldı ve ulusal şampiyonaya katılma hakkını elde edemedi. 2003-2004 sezonunda takım yerel şampiyonayı kazandı. Sectional yarışmasında gümüş madalya alarak ulusal şampiyonaya novice düzeyinde katılma hakkı elde etti. 2004 ABD Gençler şampiyonasında bronz madalya aldı. (novice level) Bu sonuç onlara Estonya Uluslararası Buz Dansı Şampiyonasına (Estonia International Ice Dancing Championships) novice düzeyinde katılma hakkı verdi. Samuelson ve Bates bu yarışmada gümüş madalya kazandı. 2004-2005 sezonunda çift novice düzeyinde yarışmaya devam etti. Samuelson & Bates yerel şampiyonada gümüş, Sectional şampiyonada altın madalya aldı. Ulusal şampiyonada yarışma hakkını kazanan ikili novice düzeyinde ulusal şampiyon oldu. 2005-2006 sezonunda ikili gençler düzeyine geçti. (junior) ISU Junior Grand Prix yarışmalarına ilk kez girdiler. 2005-2006 ISU Junior Grand Prix'de Slovakya'da yapılan yarışmada zorunlu dansta 6., orijinal dansta 10. ve serbest dansta 6. sırada yer alıp genel toplamda 8. oldular. Sofya, Bulgaristan'daki yarışmada ise yarışmanın tüm bölümlerinde ve genel toplamda 5. sırada yer aldılar. Çift sectional şampiyonalarını kazandı ve 2006 ABD Gençler Şampiyonasında gümüş madalya aldı. Bu sonuç ile 2006 Dünya Gençler Şampiyonasına katılma hakkı elde eden çift yarışmayı 10. sırada bitirdi. 2006-2007 sezonunda gençler düzeyinde devam ettiler. 2006-2007 ISU Junior Grand Prix serisinde Meksika'daki yarışmada yarışmanın tüm bölümlerini ilk sırada bitirip genel toplamda altın madalya kazandılar. Taipei'deki yarışmada ise zorunlu dansı ikinci, orijinal ve serbest dansı ilk sırada bitirip altın madalya aldılar. Bu madalyalar ile birlikte Junior Grand Prix Finaline katılma hakkı elde ettiler. İkili aynı koçla çalıştıkları Madison Hubbell & Keiffer Hubbell çiftinin ardında gümüş madalya kazandı. Junior Grand Prix Finali'ne katılma hakkı kazanmaları onlara 2007 ABD Şampiyonasına direkt katılma hakkı verdi. Yeniden Hubbell'lara karşı yarışan Samuelson & Bates ABD Gençler şampiyonluğunu kazandı. Bu sonuçlarla 2007 Dünya Gençler Artistik Patinaj Şampiyonasına giden çift serbest danstan önce ikinci sırada bulunmaktaydı. Serbest dans sırasında Samuelson düştü, Bates'de ona takıldı ve Samuelson'un eline bastı. Eli kesilen patenci programı tamamlayamadı ve yarışmadan çekilmek zorunda kaldılar. 2007-2008 sezonunda Samuelson & Bates uluslararası düzeyde gençler, ulusal düzeyde ise büyükler seviyesinde yarıştı. O sezon çift serbest danslarında Alessandro Safina'dan Luna, özgün danslarında bir Rus halk müziği olan Kalinka'yı kullandı. Sezona 2007-2008 ISU Junior Grand Prix yarışmaları ile başladılar. Lake Placid'de yapılan yarışmada yapılan üç bölümü birden ilk sırada geçip altın madalya aldılar. Avusturya'da yapılan yarışmada ise zorunlu ve serbest dansı kazanıp, orijinal dansta Maria Monko / Ilia Tkachenko çiftine geçildiler. Genel toplamda takım altın madalyayı 2.61 puan farkla aldılar. Bu madalyalar 2007-2008 Junior Grand Prix Finali'ne kalmalarını sağlarken, 2008 ABD Şampiyonasına direkt katılma hakkı veriyordu. Junior Grand Prix Finali'nde zorunlu dansı üçüncü, orijinal ve serbest dansı ikinci sırada tamamlayan ikili Maria Monko / Ilia Tkachenko'nun ardında gümüş madalya aldı. Samuelson & Bates 2008 ABD Şampiyonasına ilk kez büyükler düzeyinde katıldı. Zorunlu ve orijinal dansları 4. sırada bitirdiler. Serbest dansta ise ikili bir kaldırış sırasında düştü ve serbest dansı 6. sırada bitirdi. Genel toplamda 4. olan Samuelson & Bates pewter madalyasını kazandı. (ABD Şampiyonasına özgü, 4.'ye verilen madalya) Bu sonuçlar çift 2008 Dünya Gençler şampiyonasına gitme hakkı kazandı. Yarışmada üç bölümüde ilk sırada bitirip genel toplamda altın madalyayı kazandılar. 2008-2009 sezonunda çift büyükler düzeyinde yarışmalara katılmaya başladı. Yılın ilk yarışması olan 2008 Nebelhorn Trophy'i kazandılar. Bu yarışmada zorunlu dansı 'nin ardında ikinci tamamladılar. Orijinal ve ve serbest dansı ilk sırada bitiren ikili altın madalyayı kazandı. 2008-2009 ISU Grand Prix serisinde 2008 Skate America'da yarıştılar. İlk kez büyükler düzeyinde Grand Prix yarışmasına giren çift zorunlu dansı 5., orijinal dansı 4. ve serbest dansı 3. sırada geçti. Serbest dansta en yüksek teknik puanı elde eden ikili 175.66 puana ulaşarak dördüncü oldu. Ardından 2008 NHK Trophy'de zorunlu dansı üçüncü, orijinal ve serbesti dördüncü sırada bitirerek bronz madalya kazandılar. Serbest dans sırasında dönüş sırasında düşen ikili buna rağmen ilk Grand Prix madalyalarını kazanmış oldu. Ocak ayında düzenlenen 2009 ABD Artistik Patinaj Şampiyonasına katılan Samuelson & Bates gümüş madalya kazandı ve Dünya şampiyonası takımına girdi. 4 Şubat-8 Şubat 2009'da Kanada'da yapılan 2009 Dört Kıta Artistik Patinaj Şampiyonasında zorunlu dansı (Finnstep) 4. bitirdiler. Orijinal Dansta ise 5 teknik elemanın 4'ü en yüksek seviye olan dört üzerinden değerlendirildi. Yarışmada en yüksek teknik puanı alan çift üçüncü sıraya çıktı. Serbest dansıda üçüncü bitirip genel toplamda bronz madalyanın sahibi oldular. Bu sonuçla çift büyükler düzeyindeki ilk sezonlarında ilk Grand Prix madalyalarının ardında ilk ISU Şampiyonası madalyasını da almış oldu. Nezavisimaya Gazeta Nezavisimaya Gazeta, (Rusça: Независимая Газета; "Bağımsız gazete" anlamında), Rusya'da yayınlanan günlük gazete. 21 Aralık 1990 tarihinde yayınlanmaya başlanmıştır. Merkezi Moskova'da bulunan gazetenin ortalama sirkülasyonu 40.000 okuyucudur. Sahibi Konstantin Remchukov'dur. Avrupa Artistik Patinaj Şampiyonası Avrupa Artistik Patinaj Şampiyonası Uluslararasi Buz Pateni Birligi'nin (International Skating Union, kısaca ISU) geleneksel olarak düzenlediği 4 şampiyonadan biridir. Avrupa kıtasından patenciler katılmaktadır ve erkekler, kadınlar, çiftler ve buz dansı'nda yarışmalar düzenlenmektedir. 1948 yılına kadar herhangi bir ülkeden yarışmacılar bu şampiyonaya katılabilirdi. Kanadalı Barbara Ann Scott ve Amerikalı Dick Button o yıl teklerde şampiyon olduktan sonra katılımlar Avrupa ülkeleri ile sınırlandırıldı. Diğer kıtalardan patenciler için ISU 1999'dan bu yana Dört Kıta Artistik Patinaj Şampiyonaları'nı düzenlemektedir. . Veçerniy Stavropol Vecherniy Stavropol (Rusça: Вечерний Ставрополь; "Stavropol Akşamı" anlamında) Rusya'da yayınlanan gazete. Stavropol merkezli gazete 1989 yılından bu yana yayınlanmaktadır. Salıdan cumartesiye beş gün yayınlanan gazetenin 2007 yılı sirkülasyonu 25,473, cumartesi günleri ise 31,571'dir. "Vecherniy Stavropol" 'un editörlüğünü Mikhail Y. Vasilenko yapmaktadır. Şükrü Elçin Şükrü Elçin (d. 23 Eylül 1912, Florina - ö. 27 Ekim 2008, Ankara, Türkiye), Türk şair, folklorcu, araştırmacı, akademisyen ve yazar. Şükrü Elçin 23 Eylül 1912'de Florina'da doğmuştur. Ailesi, Lozan Antlaşması’ndan sonra mübadil-muhacir olarak Türkiye’ye gelip Turgutlu'ya yerleşti. İlkokul ve ortaokul eğitiminin Turgutlu ve Manisa'da tamamlayan Şükrü Elçin, 1936'da İzmir Erkek Lisesi'nden mezun oldu. İstanbul Üniversitesi Edebiyat Fakültesi Türk Dili ve Edebiyatı Bölümünü 1939′da bitirdi. Bitirme tezini konulu halk edebiyatı üzerinde yaptı ve "Kerem ile Aslı Hikâyesi" adlı bu çalışması 1949'da Millî Eğitim Bakanlığın tarafından yayınlandı. "Kitabî/Mensur Realist Halk Hikayeleri" konusunda yaptığı tezi ile bilim doktoru unvanı aldı. Sırasıyla Sivas Lisesi, Denizli Lisesi, Ankara Erkek Teknik Öğretmen Okulu, Ankara Atatürk Lisesi, Ankara Maarif Koleji, Harp Okulu, Gazi Eğitim Enstitüsü kuruluşlarda edebiyat dersleri verdi. Millî Eğitim Bakanlığı bursu ile iki yıl Paris'e gidip orada folklor ve halk edebiyat üzerinde çalışmalar yaptı. 1962'de "Anadolu Köy Orta Oyunları (Köy Tiyatrosu)", adlı tezi ile doçent oldu. Profesör olduktan sonra Hacettepe Üniversitesi Sosyal ve İdari Bilimler Fakültesi'nde Türk Dili ve Edebiyatı Bölümünü kurdu. Yıllarca Türk Kültürünü Araştırma Enstitüsü başkanlığı yaptı. Türk Kültürü dergisini önce yazı işleri müdürü olarak daha sonra imtiyaz sahibi olarak neşretti. "Gevherî Divânı" adlı kitabı dolayısıyla 1984'te kendisine Türkiye İş Bankası tarafından Halkbilimi Büyük Ödülü verildi. Hayatı ve çalışmaları öğrencilerinden Metin Özarslan tarafından tez konusu olarak işlendi. Elçin 1982'de Hacettepe Üniversitesi'ndeki profesörlük görevinden emekli oldu. 27 Ekim 2008'de Ankara'da vefat etti. Evli ve iki çocuk babası idi. Mary Mapes Dodge Mary Maspes Dodge (d. 1831, New York - ö. 1905). Annesi Sophia Furman, babası ise Prof. James Jay Mapes'tir. Çocukluğunda eğitimini özel öğretmenlerden aldı. 1851'de avukat William Dodge ile evlendi. 6 yıl süren evlilikleri boyunca James ve Harrington isimli iki çocukları oldu. 1857'de maddi sıkıntılar sebebiyle kocası William evi terketti. Kayboluşundan 1 ay sonra kocası boğulmuş olarak bulundu. 1859'da babasına iki tane dergiyi basmasına "(The Working Farmer,United States Journal)" yardımcı olmak için yazar ve editör olarak işe girdi. Birkaç yıl sonra yazdığı hikâyeleri "The Irvington Stories" isimli kitapta topladı, kitap Mary Maspes Dodge için büyük bir başarı oldu. Daha sonra ise "Dünya Klasiklerinden biri sayılan "Gümüş Patenler "(The Silver Skates)"" i yazdı. Sonraki yıllarda birkaç derginin editörlüğünü yaptı. Çocuklar için çıkardığı dergisi "St. Nicholas Magazine" en başarılı dergilerden biri oldu. 1905'te öldü ve New Jersey'de gömüldü. Oktay Aslanapa Oktay Aslanapa (17 Aralık 1914, Kütahya - 1 Nisan 2013, İstanbul), Türk akademisyen. 17 Aralık 1914'te Mehmet Celâl Bey ve Esma Hacer Hanımın oğlu olarak Kütahya'da doğdu. İlk ve orta okulları orada okuduktan sonra, 1932'de girdiği Bursa Erkek Lisesi'nden 1934'te mezun oldu. Aynı yıl Yüksek Öğretmen Okulu imtihanını kazanarak İstanbul Üniversitesi Edebiyat Fakültesi'ne kaydoldu. 1938'de tarih, felsefe ve coğrafya lisanslarıyla mezun oldu. Türkiye Cumhuriyeti Millî Eğitim Bakanlığı imtihanını kazanarak Türk ve İslam Sanatı ihtisası yapmak üzere Almanya'ya gönderildi. Marburg/Lahn Üniversitesinde bir yıl çalıştıktan sonra savaş başlayınca yurda dönüp 1939 Ekiminden 1941 sonlarına kadar askerlik görevini yaptı. Terhis edilince Viyana'ya gönderildi. 1943 Mayısı'nda "Die Osmanischen Beitrage Zur İslamischen Baukunst" teziyle doktorasını verip döndü. Ekim ayında İstanbul Üniversitesi Edebiyat Fakültesi'nde yeni kurulmuş olan sanat tarihi bölümüne asistan olarak atandı. 1948'de "Osmanlılar Devrinde Kütahya Çinileri" teziyle doçentlik imtihanını verdi.1960 yılında profesör ve Sanat Tarihi Kürsüsü Başkanı oldu.1963'te Türk ve İslam Sanatı Kürsüsü'nü kurdu. Bu Kürsü'nün başkanı olarak çalışmalarını sürdürdü. 1977'de Sanat Tarihi Enstitüsü Müdürlüğüne seçildi. 1982 yılı düzenlemelerinden sonra, Arkeoloji ve Sanat Tarihi Bölümü Sanat Tarihi Anabilim Dalı öğretim üyesi ve Sanat Tarihi Araştırma Merkezi Müdürü olarak çalışmalarını sürdürmüştür. 20 Mayıs 1956'da Selma Günseli Pamukçu ile evlenmiş olan Aslanapa'nın Ayşe Çiğdem (1957) ve Fatma Banu (1961) adında iki kızı vardır. 1960'tan beri Diyarbakır, İznik, Kalehisar, Kayseri-Keykubadiye, Konya, Van ve Yenişehir, Bursa'da Türk Sanatı ile ilgili kazılar yaptı ve sonuçlarını yayınladı. Mimari konular yanında, çini-seramik konusunda özellikle İznik ve Kalehisar kazıları ile ilgili çalışmalarını makaleler ve kitap halinde yayınladı. Halı sanatı konusunda yaptığı araştırmalarla ilgili olarak da