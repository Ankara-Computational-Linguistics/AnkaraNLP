şunları yazıyordu Bonaparte ve klerikal entrikacılar yıldırılmıştı. Ama halkın silahlandırılması için seri önlemler alınmıştı. Lyon ayaklanması, Enternasyonal'in şubelerinin güçlü olduğu Marsilya ve Toulouse'u derhal etkilemişti. Fakat Bakunin ve Cluseret, bu eşekler Lyon'a gelip her şeyi berbat ettiler... Fransa Cumhuriyeti'nin ilanına ilişkin haber İsviçre'ye ulaşır ulaşmaz Mihail Aleksandroviç, ‘Birlik'teki dava arkadaşlarına, Fransızlar'ın, onun anarşi teorisi çevresinde birleşmesinin artık zamanı geldiğini ilan etti. Birkaç taraftarıyla birlikte Lyon'a gitti. Tam onların Lyon'a geldiği gün halk, defalarca işçi ayaklanmalarına sahne olan belediye binasını zaptetmişti. Bakunin, belediye başkanının odasına girdi ve o anda kendisini kentin sahibi hissetti. Yıllarca beklediği an artık gelmişti. Bizim işimiz korkunç bir şekilde her yerde, tamamen ve acımasızca yıkımdır. Halka ilkelerimizi anlatmalıyız, dedi ve kızıl ağaçtan yapılma yaldızlı, kocaman çalışma masasına oturdu. Bakunin'in, belediyenin ana binasındaki üretim sancıları birkaç saat sürdü. Karmakarışık olmuş saçlarını sallayıp, kalın burnu üzerindeki gözlüğünü düzelterek Devletin Lağvedilmesine başlıklı kararnameyi yazarken, kimse tarafından korunmayan belediyeye, az önce kağıt üzerinde lağvettiği iktidarın temsilcileri geldi. Bunlar, ulusal burjuva muhafızlarından oluşan iki bölüktü. Derhal defolun. diye bağırdı Bakunin ve tüm gücüyle masaya yumruğunu indirdi. Ben Fransa Cumhuriyeti'nin temsilciyim, dedi bölük komutanı teğmen ve yıkıcılar havarisinin gururla yayıldığı koltuğun arkasına kılıcıyla vurdu. Artık devlet yok, dedi öfkeden deliye dönmüş ve kan ter içinde kalmış olan Bakunin. Teğmen bu ak saçlı, özensizce giyinmiş, iri yarı adama hiçbir şey anlamamışçasına bakıyordu. Askerler güldüler. Atın buradan bu soytarıyı, dedi neşeyle bölük komutanı. Ulusal muhafızlar gürültü ve yuhalamalarla Bakunin'i dışarı attılar. Bakunin, Fransa'dan alelacele ayrılarak tehlikesiz ve sakin İsviçre'ye döndü. Napolyon'un teslim olduğu haberi gelir gelmez Jaklard'lar Paris'e gittiler. Bir an bile hareketsiz bir seyirci olarak kalamazlardı ve düşmanla göğüs göğüse çarpışmak için kendilerini ateşe attılar. Bir süre sonra Jaklard'ların ardından Krasotski'ler de Paris'e hareket ettiler. Otuzlu yıllarda Polonya ayaklanmasına ve Amerikan İç Savaşı'na katılmış biri Fransa'da olan bitenlere kayıtsız kalamazdı. Ben ancak haklı bir dava için savaşanların yanında mutlu olabilirim, demekten hoşlanırdı Sigizmund. Kuşatma altındaki Paris'e ulaşmak çok güç olmuştu. Krasotski'ler yolun büyük bir bölümünü köy arabalarıyla ya da yaya geçtiler. En sonunda bir işe yararım dokunacak. Ve özellikle de artık genç olmadığım için, farkında olmaksızın yaşamda birçok olumlu düşüncesi, fakat çok az sayıda eylemi olan güçsüz bir ihtiyara dönüşme düşüncesi beni kahrediyor. Olgunluk ve yaşlılık, gençliğe özgü sabırsızlığı aşmayı ve beklemeyi bilmeyi öğretiyor. Sınırlı fiziksel gücün bilinmesi, artık bir önemi kalmamış olan fırsatların muhasebesinin yapılması, hayat tecrübesi, işte tüm bunlar zamanla kazanılıyor. Genç mücadeleciler, güçleri ve ataklıklarıyla yaşlı olanlarsa net bir şekilde ortaya koydukları hedefleri ve bu hedeflere uygun iyi tasarlanmış eylem planlarıyla kendilerini gösterirler. İşte bu yüzden devrim mücadelesi için uygun olmayan yaş yoktur, diye yazıyordu kızına Liza. Uzun yıllar süren ağır hastalığını adeta unutan Sigizmund gençleşmiş ve dinçleşmiş görünüyordu. Karısını, Fransa'nın geleceğinin daha iyi olacağına ikna etmeye çalışıyordu. Bizim için vatan, devrimci galeyanla elde edilmiş tüm topraklardır. Biz Enternasyonalciyiz, yoksulların hakları için mücadele edilen her yerde olmalıyız. Gece, Krasotski'leri Paris yakınlarında cephe hattında bulunan bir köy otelinde yakalamıştı. Uzaklardan mermi sesleri yankılanıyordu. Prusyalılar Fransa'nın başkentine doğru ilerliyorlardı. Sanki şu an sevimli Weydemeyer'in güçlü bariton sesini duyar, sargılar içindeki başını görür gibiyim, diyerek Birleşik Devletler'deki iç savaş günlerini anımsıyordu Liza. Biz ikimiz de önsezilere inanmıyoruz, ama bu önseziler bizi bir alacakaranlık gibi kuşatıyorlar. Belki de bilim ileride bir gün bunun mantıklı bir açıklamasını bulur. Bilmiyorum. Fakat şu an bu önseziler ve rüyalar yükleniyorlar üzerime, diyordu Sigizmund karısına. Ne tür bir rüya gördün, Sigizmund. Ben rüyalardan korkarım, rüyalar henüz bir esrar perdesiyle kaplı, ve bir yabancı için fırtına neyse, o denli gizemli. Rüyamda sık bir ormanda, yeşil çimlerin üzerinde yürüyorum ve kırmızı yemişler topluyorum. Renkli bir tablo, değil mi. Birden karşıma kuytu bir yerde, penceresiz, ağaçtan yapılmış bir kulübe çıkıyor. Kulübenin içine giriyorum ama bir türlü dışarı çıkamıyorum. Kapı yok olmuş. Karanlıkta, soğuk, tahta döşemeye uzanıyorum ve birden çizmelerimi kaybettiğimi fark ediyorum. Yerde ve çıplakayak mı yatıyorsun. Tuhaf bir rüya, dedi Liza dalgın dalgın. Bunun kötü bir rüya olduğunu söylemek istiyordu, fakat kendisini tuttu. Tüm bunların önemi yok, canım. Geceleri daha ne rüyalar görülmez ki, unutalım bunları. Ancak, mistik bir inançtan farklı olarak ölüm bir gölge gibi her zaman yanı başımızda. Ben bunu her ihtimale karşı söylüyorum. Çünkü her şey olabilir. Devrim ve savaş bir sağanaktır. İşte öyle, eğer yazgımda orada ölmek varsa ve cesedim bulunursa... Neler söylüyorsun sen, Sigizmund. Bağışla, ama tüm bunlar çok saçma. Hastasın sen. Hayır, sağlığım yerinde. Benim senden ricam, eğer öldürülürsem yüreğimin Lublin topraklarına gömülmesidir. Ben orada doğdum, annem ve babam orada gömülü. Sen kendini sakın, daha zamanın var. Kendini Asya için koru. Ben sensiz yeryüzünde kalmak istemiyorum. Ben de Hamlet değilim, benim için sorun çoktan çözüldü olmak. Ve mümkün olduğunca daha uzun süre olmak. Ama, her şey bizim isteğimiz doğrultusunda gelişmiyor. Bazen, kendine saygını yitirmemen için yaşamını vermen gerekir. Biz bu nedenle domuz değil, insanız. Her ihtimale karşı anımsa benim... Vasiyetini. Gerekli sözü söyledin. Fakat buna bir önsöz olacak. Kronik ve umutsuz derecede hasta ve zehirli bir bakteri yüzünden ölecek biri için ölümle acımasız bir düşman kurşunu sayesinde buluşmanın büyük bir başarı olacağını düşünmüyor musun. Dedem ve babam savaş meydanlarında can vermişler. Doğrusu, bu kötü bir final değil. Bir hastalığın pençesinde kıvranıp yok olmaktansa insanların yararına, devrim için ölmek daha iyidir. Ölüm bilenmiş kılıcını tepemde dolandırmaya başladı, ama ben onu kandırabilirim. Haklı değil miyim. Belki de, ama ben seni ölmüş olarak tasavvur ederek sakin sakin dinleyemem. İnsanların hem yaşadığı hayata hem de yaklaşan ölüme dair kendilerine hesap vermekle yükümlü olduğu bir yaş vardır. Ben o yaşa geldim. O sınıra sen de yaklaşıyorsun. Liza itiraz etmiyordu artık. Sabaha karşı mütevazı eşyalarını yol çantasına doldurmadan önce, uzun yıllar sonra yeniden günce tutmak için yanına aldığı defteri çıkardı Liza. Günlük koşuşturmalar, seyahatler, kafasında doğan bir düşünceyi ve kuşkuyu kocasıyla paylaşma olanağı, onun eskiden yaptığı kendine rapor verme alışkanlığını engelliyordu. Fakat, İsviçre'den ayrılırken, anne babasına kendisini de birlikte götürmeleri için ısrarla yalvaran ve hıçkıra hıçkıra ağlayan Asya ile vedalaşırken, savaşa mahkûm devrim Paris'inde yaşananları yazacağına söz vermişti. Ayrılığımızın biraz da olsa hafiflemesi için sana tüm duygu ve düşüncelerimi yazacağım, diyordu mahzun kızına. Son yıllarda temiz yürekli birkaç insanla tanışma mutluluğuna eriştim, diye yazıyordu Liza. Onlarla söyleşmek, denize yaklaşmak gibi. Öyle geliyor ki onların çevresindeki hava daha temiz ve ruh sağlığına yararlı. En önemlisiyse benzerlerini kendisine çekiyor. Bir zamanlar, ilk gençliğimde dünyada sevilecek en güzel ve iyi şeylerin çiçekler, ağaçlar, sakin nehirler ve çılgınca akan şelaleler olduğunu düşünürdüm. Yıllar geçtikçe sevgim insanlar üzerine yoğunlaştı. İnsanlar mutlu oldukça kalbim daha canlı çarpıyor ve acı çektiklerinde ise ağlıyor. Yeryüzündeki en önemli ve mükemmel canlı, insandır. İnsana karşı vurdumduymaz olmak olanaksızdır. Pascal insanı düşünen bir şeker kamışı olarak adlandırmıştır. Varsın öyle olsun. Ama, ben dev ruhlu insanları görebildim. Onlardaki yaratıcı enerji büyük bir güç ve bu güç çevresinde adeta biz ölümlüleri kendisine çeken görünmez manyetik alan oluşturuyor ve tüm düşünceler, duygular ve yaratıcı enerji burda birikiyor. Marx'ı anımsıyorum. O böyle değil mi. İnsan yeryüzünün en büyük harikasıdır. Onlara olan sevgimiz kocamla beni, şimdi patlamaya hazır barut deposuna dönüşen Paris'e çekiyor. Bizim yerimiz dostlar arasında, yüce ve iyi olana bıçak çekilen yerde. Amerika'da siyah kölelerin, Avrupa'da, bir zamanlar Spartaküs'ün kılıcını çektiği beyaz kölelerin, emekçilerin, yoksulların acılarını gördüm. Çevremizde daha ne çok acı var. İnsanın buna kayıtsız kalması mümkün mü. Sonunda Krasotski'ler Fransa'nın başkentine ulaştılar. Orada, bir süre önce Lyon'dan gelmiş Jaklard'ları ve Enternasyonal'in diğer üyelerini buldular. Duval'in tavsiyesi üzerine Krasotski'ler kendilerine iki odalarından birini veren Stock'ların evine yerleştiler. Catherine hevesle mutfağı topluyordu. *** Krasotski ile çabucak yakınlaşan Wròblewski, kısa sürede onun ulusal orduya girmesine yardımcı oldu. Bir süre önce General Trochu, Polonyalı sürgünlere bu izni vermiş, fakat bağımsız savaş birlikleri kurmalarını yasaklamıştı. Yabancılar Fransız ünformasını taşıyorlardı ve tüm Fransız asker ve subaylarıyla eşit haklara sahip olarak hizmet veriyorlardı. Genç ve sağlıklı Wròblewski gibi, yaşlı ve hasta Krasotski de askeri disipline uyuyor, ve ulusal ordu mensubu olmanın gereklerini itirazsız yerine getiriyordu. Liza çevresini inceliyor ve yoldaşlarla tanışıyordu. Sık sık Enternasyonal'in bulunduğu Karderi sokağındaki binaya gidiyordu. Savaşın başlamasıyla birlikte Fransa Şubesi'nin faaliyetleri hemen hemen durmuştu. Emekçilerin orduya alınması, işsizlik, kovuşturmalar ve tutuklamalar Enternasyonalciler'in faaliyetleri üzerinde ölümcül bir etki yapmıştı. Serraillier, Marx'a şunları yazıyordu Paris'e geldiğimde bir delege beni belediye binasına gönderdi. Derneği nerede bulacağımı sorunca bana yanıt olarak şu anda ne münferit şubelerin, ne federal konseyin mevcut olduğunu, tüm üyelerin önce hapiste olduğunu, daha sonra da değişik alaylara dağıtıldıklarını, bazılarının düzenli orduda bulunduklarını, diğerlerinin de Ulusal Ordu'da olduklarını, bunun sonucu olarak da derneğin dağıldığını söyledi. Cumhuriyet'in ilanından sonra şube canlanmaya başlamıştı, ama yine de pek büyük değildi, onun örgütsel etkisinden çok ideolojik bir etkisi vardı. Marx ve Engels'in taktiğinin izleyicisi olan Enternasyonalciler Almanya ile barış anlaşması imzalanıncaya dek son derece dikkatli bir politika izlemeleri gerektiğini kabul ediyorlardı. Tek doğru olan bu tavrı netleştiren Engels, Marx'a yazdığı mektupta savaş bitinceye kadar Fransız emekçilerin harekete geçmemeleri gerektiğini belirtiyordu. Barış anlaşması nasıl olursa olsun, işçiler bir şeyler yapmadan önce imzalanmalıdır. Ulusal savunma davasına hizmet ederken galip gelirlerse Bonaparte'ın ve bugünkü ucube cumhuriyetin mirasını üstlenmek zorunda kalırlar boş yere Alman orduları tarafından bozguna uğratılırlar ve yeniden yirmi yıl geriye giderler. Burjuvazi uğruna Prusya ile savaşmak, çılgınlık olur. Halkın bütünleşme eğilimi, değişik devrim komitelerinin kurulması sonucunu doğurmuştu. Fakat, emekçiler arasında kargaşa ve düşünce ayrılıkları egemendi. İki sosyalist akım yönetimi almaya çabalıyordu her zaman olduğu gibi kendi komplolarına umut bağlayan Blanqui'ciler ve felaketin onları üste çıkaracağını iddia eden Proudhon'cular. Emekçiler onları bilimsel esaslara dayalı eylem programıyla birleştirecek bir partiye gereksinim duyuyorlardı. Devrimci işçi partisinin olmaması hızla gelişen olayların sonucunu etkiliyordu. Marx bunu öngörmekteydi ve ayaklanmaya kararlı bir şekilde karşı çıktı. Bunun yerine proletaryayı, örgütlenmeye ve parti kurmaya çağırdı. Paris, alışılmadık bir görüntü sergiliyordu. Akşamları bazı sokaklarda gaz fenerleri yanıyordu. Şık giyimli kalabalık yoktu artık. Bu yıl ilkbahar da gecikmişti. Kasvetli ve pislik içindeki başkentte açlık ve soğuk tehditkâr bir şekilde kol geziyordu. Bitkin düşmüş cılız çocuklar, acınacak durumdaki yaşlılar sokaklarda bir parça ekmek için fırınların kapılarını çalıyorlar, sessizce para dileniyorlar ve yazgılarına ağlıyorlardı. Hastalıklar ortalığı kasıp kavuruyordu. İlaç ve gerekli tıbbi yardım yoktu. Kahrolası, bu soğukta yemek için karga dahi bulamazsın. Tüm fareler kenti terk ettiler. Yazık. Kahrolayım ki, onların etinin pekala yenilebileceğinden emin oldum artık. Benim ihtiyar, kendisine piliç eti getirdiğimi düşünerek yediği fare çorbası sayesinde kendisini epeyce toparladı. Bütün iş inanmakta elbette. Aman tanrım neler konuşuyorsunuz, pis herif, biz günahkârları bu pisliklerle mi besliyorlar. Bil ki, aç kaldığında, İsa'nın değerli nişanlısı olursun. Pis kemirgenleri yemektense ölmek daha iyidir. Rahipler ruhsal gıdayla besleniyorlar. Derler ki bu, üç kap et yemeği ve bir sürahi şarabın üstüne yenmiş iyi bir tatlı gibidir. Zavallı rahiplerimizi rahat bırakın, onlar biz tok olalım diye dua ediyorlar, diyerek konuşmaya katıldı ihtiyar bir kadın. Eğer kilisedeki pederler iktidarda olsalardı, biz acı nedir bilmezdik. Ben kadınlara erkeklerle aynı hakları vermemek gerektiğini söylemişimdir hep. Onlar bugünkü gökyüzü gibi karanlıktırlar ve Fransa'yı papazlarla, manastırlarla kuşatırlar. Eh, bunun nasıl bir kadın olduğuna bakılmalı. ‘93 ve ‘48 yıllarında onlar, barikatlardaki kavgalarda bizden geri kalmadılar. André Léo'nun kalemi tam bir kırbaçtır. Louise Michel nelere değmez ki, dövüşken bir kızdır, hiçbir şeyden korkmaz. Daha geçenlerde belediye binasına üç yüzden fazla kadını getirdi. Hemen hepsi hiç zaman kaybetmeden ön saflarda yer alma talebinde bulundular. Öyle atak kızlardı ki. Louise Michel gibi bir öğretmen her subaya cesaret dersi verir ve hepsine taş çıkartır. Özgürlük de zaten dişil bir sözcüktü, diye ekledi bir genç. Ustaca bir savunma. Doğrusu siz İşçiler Birliği'nin üyeleri de Marat ve Babeuf'ün torunlarısınız değil mi. Louise bugünlerde Parislilerin neler yaşadığını anlayabilmek için dükkânların önünde kuyruklardaki tartışmalara kulak kabartıyordu. Bir keresinde Enternasyonal'in Paris şubesinin toplantısında Varlin'i dinlemişti. Varlin, onda güçlü bir etki bırakmıştı. Onu daha yakından tanıyınca güncesine şunları yazmıştı Eugené Varlin köy kökenli, tam olarak aklı ve yüreğiyle hareket eden bir emekçidir. Bu nitelikleri kendisinde toplayan bir insan entelektüel anlamda diğerlerinden daha gelişmiş ve ilerdedir. Bana öyle geliyor ki Varlin hem güçlü hem de çocuk kadar saf ve yetenekli bir gönül insanıdır. Kürsüde konuşurken, gazete sütunlarında ya da insanlarla yüz yüze iletişim kurarken kitap mı ciltliyor, Enternasyonal'in bir şubesini mi yönetiyor, ulusal ordu müfrezesine mi komuta ediyor, dostların bulunduğu bir toplulukta şarkı mı söylüyor anlayamazsınız. Tüm bunlar ona kendine özgü, bilge, içten ve yürekten bir konum kazandırıyor. Kuşku götürmez yetenekliliğinin bir işareti olan ensesi, çıkıntılı kocaman kafası, gür saçları ve şakaklarından başlayan gür sakalları olağanüstü. Topu topu otuz iki yaşında, ama saçları ağarmış, çok düşündüğü, çok acılar çektiği ve başkalarının yüz yılda başaramayacakları kadar çok şeyler yaptığı için. Yüzü sakin, düşünceli ve hüzünlü. Tıpkı bir ejderhayı öldüren Bizans fresklerindeki muzaffer Georgi gibi, eski din savaşçılarına benziyor. Bana, çekiciliği ve sağduyusu sayesinde, bugün oldukça fazla sayıya ulaşan Enternasyonal'in Paris şubesi üyelerinin dörtte üçünü ikna ettiğini söylüyorlardı. Ben bunu anlıyorum. Varlin yaydığı inanılmaz enerjiyle söyleşi yaptığı insanları dinlemesini öyle iyi biliyor ve onların gereksinimlerini algılıyor ki sonuçta herkes için önemli biri oluyor. Fransız proletaryası doğuştan yetenekli böyle bir insanla ne denli övünse azdır. Eugené Varlin, değişik ülkelerin emekçilerinin saygısını kazanmış bir insandı. Altmışlı yılların sonunda Cenevreli inşaat işçileri ücret artışı talebiyle grev yapmışlardı. İşverenler onların talepleri karşısında inatla direniyorlardı. O zaman Varlin, greve gidenler yararına imza kampanyası açmış ve bu konuda gazeteye ilan vermişti. Onun hazırladığı imza listeleri elden ele dolaşıyordu. Tekstil, taş kalıp, matbaa, teneke, demiryolu ve maden işçileri, Enternasyonalci ciltçinin bu çağrısına hemen karşılık vermişlerdi. Komşu İsviçreli işçilerin zafer kazanmalarına yardımcı olacak sayıda imza toplamış ve dünya, emekçi dayanışmasının ne olduğunu görmüştü. Bir süre sonra Napolyon Hükümeti Enternasyonal'in şubesine karşı mahkeme sürecini başlatmıştı. Suçlananlar arasında Varlin de vardı. Savunması tüm Paris'te yankı uyandırmıştı Siz mevcut düzeni her ne pahasına olursa olsun korumak, biz sosyalistler ise bu düzeni değiştirmek istiyoruz, diyordu yargıçlara, yoldaşlarını savunurken. Zenginlerin ayakları altındaki toprak kayıyor. Bugüne dek tarih arenasında herhangi bir haksızlığı ortadan kaldırmak için ancak grevler sırasında sesini duyurabilen bu ezilen sınıf, yani işçi sınıfı, sonunda kötülükleri ve acıları yok etmek için ne yapılması gerektiğini öğrendi. İşçi sınıfının haklı davasına engel olmamak sizin için çok sağduyulu bir tavır olur. Burjuvazi, emekçilere güç kullanımı ve katı uygulamaları dışında hiçbir şeyle karşı koyamaz, fakat güç kullanımı, patlama sürecini hızlandırır... Varlin hapisten çıktıktan sonra politik mücadeleye daha büyük bir gayretle sarıldı. Uygulamada sık sık kendi görüşlerini savunup uygulamasına karşın, uzun süre Proudhon'cu görüşün taraftarı olarak kaldı. Fakat Proudhon'culuk onu düş kırıklığına uğrattığından, zamanla Marx'ın öğretisine yaklaştı. Bitmez bir enerjiye sahip olan Varlin, devrim davasında bitkin düşünceye kadar çalıştı ve daha da güçlendi. Kendisini büyük ve önemli bir davaya adayan tüm insanlar çok güçlü bir enerji dönüşümünden yararlanır. Varlin kendisini proletaryanın birleşmesine adamış ve bu yolda çok şey elde etmişti. Yazılarından birinde gururla şunları belirtiyordu Bugüne kadar bizi hor gördüler, pervasızca kullandılar, çünkü birleşmemiştik ve güçsüzdük. Şimdi bizi dikkate almaya başlıyorlar. Bu bir karşı koyma dönemidir. Çok yakında, hepimiz birleştiğimizde, fiilen ve hukuken emeğimizin birleşik gücünü değerlendirme hakkını talep edebileceğiz. Bu da adaleti sağlayacaktır. İşte o zaman parazitlerin yeryüzünden silinmesi gerekecek eğer isterlerse üretici ve yararlı insanlar olmaları gerekecek. Bakunin, Varlin'i kendi safına çekmeye çalıştı, fakat başarısızlığa uğradı. Bu yetenekli ciltçi onu desteklemiyordu. Anarşistlerin önderi, Fransız şubesinin onun yalanlarına teslim olmayacağını, Genel Konsey'e karşı ayaklanmaya yol açacak entrikaların ağına düşmeyeceğini bir kez daha anlamış oldu. 1870 yılında Paris'teki Enternasyonal üyeleri huzurunda yaptığı konuşmasında Varlin şu önemli sözleri söylüyordu Biz halkın mutlak egemenliğini, halk iktidarını talep ediyoruz. Dünya Toplumsal Cumhuriyeti ilkesini onaylıyoruz. Varlin yeni bir güç kazanmıştı, onun harika ince sesi kendinden emin olarak çınlıyor, hafif kamburlaşmış omuzları tüyleri kabaran bir kuş gibi birden doğruluveriyordu. Hareketlerinde uçarcasına bir rahatlık vardı. Bu tutkulu devrimci gerçek mutluluğu tanımıştı artık. İmparatorluğun devrilmesinden sonraki sonbaharda Varlin ulusal orduya girdi ve taburlardan birinin komutanı oldu. O, silahlı emekçilerin, karşıdevrime karşı en büyük güç olduğunu iyi biliyordu. Varlin'in üyesi olduğu Ulusal Ordu Merkez Komitesi, silahlı halktan güç alan halk iktidarının ilk ve gerçek organı olmuştu. *** Adolphe Thiers yetmiş dört yaşına basmıştı. Bu, ceketini zorlayan kocaman bir göbeği olan kalın, biçimsiz enseli, ince, eğri bacaklı bir cüceydi. Çökük avurtlu, leş yiyen kuşların gagalarını anımsatan çengel burnu, karışık sarkık yüzü ve kaplumbağa kabuğu görünümlü çerçevesi olan kocaman gözlüğünün ardına gizlenen rahatsız edici bakışları sanki kötü yüreğini ve tehlikeli zekasını yansıtıyordu. Makam düşkünlüğü ve pintilik gençliğinden beri onda bir tutku halini almış ve işte şimdi yaşamının son demlerinde iktidarı elde etmiş ve damarları dışarı fırlamış titreyen elleriyle hep hedeflediği şeye sıkı sıkıya sarılmıştı. Acıma, Thiers'e yabancı bir duyguydu ve proletaryaya karşı acımasızlığını, politikanın acımasız bir uğraş olduğuna dayanarak açıklıyordu. Tarih sahnesine zaman zaman, gücünü insan soyuna duyduğu derin nefretten, çevresindekiler üzerinde hipnotizma derecesinde etki eden güveninden ve her türlü alçakça yola başvurmaya hazır olmaktan alan, tuttuğunu koparan, ruhsuz, acımasız iktidar düşkünleri çıkar. Yalnızca iyi niyetli insanlar değil, zeki, dürüst politikacılar dahi, vicdanını yitirmiş bu tür kurtların gerçek yapılarını zamanında kavrayamazlar ve genellikle onların kurbanı olurlar. Thiers, geçmişteki karşıdevrimcilerin deneylerini en ince ayrıntısına dek incelemişti. Tarih onun için bir askeri strateji uzmanı ve taktisyeninin haritasına dönüşmüştü. Geçmiş devrimin kan emici, cahil cellatı Cavaignac onun hoşuna gidiyordu, fakat o Cavaignac'ı oldukça yufka yürekli ve uzağı göremeyen biri olarak kabul ediyordu. 1848 yılında Parisli işçilerin katillerinin hükümet tarafından satın alınmış haydutlardan oluşan seyyar burjuva ordusu olduğunu anımsayan Thiers, Paris'e saldırı için gizlice hazırladığı imha ordularının generallerine, askerleri iyi beslemelerini ve onlara iyi davranmalarını öneriyordu. Hem açgözlü hem de pinti olan Thiers, mali sonuçları ne olursa olsun hükümet ordusunda yer alan subayların nasıl satın alınabileceğini öğrenmişti. Thiers insanları aşağılar ve daha sonra kendisi ve kendisinin bağımlı olduğu zengin sınıflar ve mali sermayenin çıkarları için kullanmak amacıyla onlardaki kötü içgüdüleri, eğilimleri teşvik etmeye, geliştirmeye çalışırdı. Devrimci Parislilerin askerler üzerindeki etkisinden korkan Thiers, askerleri başkentin isyancı havasından, gazeteler ve ulusal ordu propagandacılarından uzak tutmak için sıkı korunan ve yalıtılmış kışlalara yerleştirilmesi direktifini verdi. Thiers, Alman Başbakanı'ndan destek bulmuştu. Yaşlanmış Bismarck'ın kocaman, gülümseyen yüzü bir boğayı andırıyordu. Benekli, kan bürümüş damarlarıyla patlak gözleri, kırmızı boynu, kat kat yağ bağlamış çenesi bu benzerliği daha da pekiştiriyordu. Kendisine itiraz edilmesine katlanamaz, kolayca parlar, böyle anlarda gürültülü nefes almaya başlar, her nefeste ıslık sesi çıkarırdı. Alman Başbakanı'nın en sevdiği tarihi kahramanlardan Hun İmparatoru Atilla da aynı derecede inatçıydı. Bismarck'ı muhteşem bir diplomat olarak kabul ederlerdi ve o da bununla gurur duyardı. Benim tüm diplomatlığım, düşündüklerimi söylememden ibarettir, derdi hep kısık, ince sesiyle. Bismarck'a en yakın kişilerden biri, ona Fransa-Prusya savaşı sırasında sürekli eşlik eden, büyük bir kariyer yapmayı başaran ve NasyonelLiberallerden Reichstag üyesi olan kırk üç yaşındaki banker Johannes Miquel'di. Bismarck geniş bilgisi ve siyasal ileri görüşlülüğünden dolayı emrindeki Johannes Miquel'e değer veriyordu. Genelde şüpheci olan Başbakan, ondaki ölçülülük, sır gizleme yeteneği, dış görünüşüne verdiği mütevazı önem nedeniyle Miquel'e tümüyle güveniyor ve ondan gizlisi saklısı olmuyordu. Miquel'de, insanları okumasını bilen Bismarck'ın da bir türlü açıklayamadığı bir şeyler vardı. Başkomutan'ın Versailles'daki karargâhında hiç kimse, Başbakan'ın en güvendiği memurlarından biri olan bu kişinin bir zamanlar, gençlik yıllarında Komünistler Birliği'nin aktif üyesi ve bizzat Marx'ın öğrencisi olduğunu bilmiyordu. 1849 yılından sonra Johannes Miquel Alman komünistlerinden işçi Klein, Solingen'den Firtz Moll ve diğer bazı kişilerle illegal çalışmalara başlamış ve sıkı kovuşturma günlerinde çok tehlikeli ve önemli propaganda çalışmaları yürütmüştü. Marx'ın Londra, Dean Street, 58 adresine, gerçek adıyla imzalayarak gönderdiği mektuplarında illegal ilişkilerini ve illegallerin çalışmalarını anlatırdı. Kölnlü komünistlerin yargılanması sonunda gericilerin estirdiği rüzgar, kararsızların ve tesadüfen harekete katılanların kopmasına yol açtı. Miquel, öğreti konusunda değil de, kârlı bir evlilikle elde ettiği refahı ve yaşamı feda etmeye değip değmeyeceği konusunda ikileme düşmüştü. Hiç zorlanmadan zafer umutlarının pek dayanağı olmadığına ve yaşamını yakıcı devrim ateşinden uzakta geçirmenin daha akıllıca olacağına inandırmıştı kendisini. Düşmek, kalkmaktan daha kolaydır. Birinde hareketsizlik egemendir, diğerinde ise engelleri aşmak ve epeyce güç harcamak gerekir. Miquel geçmişiyle bağlarını koparmıştı. İdeolojik cesaretini bir yana bırakıp başarılı bir memur olarak kariyer yapmaya başladı ve onu yanına alıp ön plana çıkaran Bismarck'ın güvenini kazandı. Miquel, Marx'ın, onun illegal bir komünistken yazdığı ve Alman despotizmi ve onun liderine cesurca saldırılar içeren mektuplarını her an ortaya çıkarabileceği korkusuyla sarsılıyordu. Fakat, bakan olma hevesindeki bu parlamento üyesini korkutan yalnızca bu değildi. Komünizmi terk ettikten sonra bile Marx'ın onda uyandırdığı derin saygıdan da bir türlü kurtulamıyordu. Hannover'de kendi inisiyatifiyle Enternasyonal'in önderi ile görüşüp, kendisine hizmet etmeye hazır olduğunu söyledikten sonra, gericilerin komünist harekete karşı planları hakkında onu bilgilendireceğine söz verdi. Marx'ı Almanya'da kendisini tehdit eden tutuklanma konusunda Miquel bilgilendirmişti. Tüm 1871 kışı ve ilkbaharında Bismarck'ın yanında bulunmuş ve Prusyalı komutanlarla Thiers hükümeti arasındaki görüşmelerle ilgili bilgileri ilk ağızlardan almıştı. Gericilerin Paris'e müdahale planlarıyla ilgili bilgileri almanın Marx için ne denli önemli olduğunu bildiğinden, Miquel ona bu bilgileri anında aktarıyordu. Fransa'da yürütme erkini elinde bulunduran ve ülkesini Bismarck'a satan Thiers yaşlılık belirtilerine karşın inanılmaz bir performans sergiliyordu. İnsanlara duyulan nefret ve iktidar düşkünlüğü, dünyayı altüst etmeye yöneltebilecek güçlü itkilerdi. Mart ortalarında Thiers, Versailles'da halkına ihanet eden Ulusal Meclis üyeleriyle, iki gün sonra da Paris Emniyet Müdürlüğü'nde Orleans monarşisinin kurulmasıyla sona erdirilecek karşıdevrim komplo planını gizlice görüşmüştü. Ulusal ordunun elinden topların alınması, merkez komitesi üyelerinin tutuklanması ve işçilerin silahsızlandırılması tasarlanıyordu. Sonbaharda reşit olan tüm Parisliler silahlandırılmıştı fakat halk yine de kendi topçu birliklerinin olmasını istiyordu. Belville'deki bir toplantıda emekçiler top üretmeyi önermişler ve bu amaçla kaynak yaratılmaya başlanmıştı. Parisli emekçiler onları desteklemiş ve çanlar, heykeller eritilerek bunlardan top dökülmüştü. Toplara ‘Marianna' adını koyan Parisliler, sözlerini gözü pek bir topçu erinin yazdığı şarkıyı söylüyorlardı Marianna'm varoşlarda doğdu. / Halkın elleri yarattı onu. / Halkın evlatlarına ateş etmeyecektir hiçbir zaman. / Eğer çıkarsa bir gün karşısına sinsi planlarıyla bir Cavaignac, / Marianna ateş edecektir tüm özgürlük katillerine. 18 Mart'ta polis, jandarma ve tüm askeri müfrezeler, kentliler tarafından fark edilmemek için bütün güvenlik önlemlerine uyarak Paris'e hareket ettiler. Bu operasyonu emirlere itirazsız uyan ve Thiers'e bağlı General Binud yürütüyordu. Güneş henüz doğmamıştı ve yeşile çalan şafağın habercisi ışınlar, yıldızların parıltısını bastırarak gri ufku ağır ağır aydınlatıyorlardı. Montmartre sokaklarından birinde ulusal ordudan yedi kişi Parisli emekçilere ait topları ve mitralyözleri koruyordu. Ayak seslerini duyan nöbetçi, tüfeğini doğrulttu ve Kim var orada. Kıpırdama. diye bağırdı. Kendisine ateşle yanıt verildi. Ağır yaralanan nöbetçi nemli toprağa yığılıverdi. Nöbet tutan solgun, temiz yüzlü kız ona doğru koştu. Bu, Parisli emekçilerin çok iyi tanıdığı cumhuriyetçi Louise Michel'di. Ölen yoldaşını sararak ve silahını dalgalanan çuhadan yağmurluğunun altına saklayarak bir an önce alarm vermek ve bu haince saldırıyı kente duyurmak için hemen yerinden fırladı. İhanet, kardeşler, ihanet. diye kendinden geçercesine bağırıyor, yakınındaki top alanında nöbet tutan ulusal ordu askerlerinin dikkatini çekmek için tepeden ateş ediyordu, halkın bu gözü pek ve uyanık kızı. Bu sırada Vinoy'un ordusu şehrin birkaç tepesini kaşla göz arasında kuşatmıştı. Güneş ağır ağır yükseliyordu. İmhacılar ele geçirilen silahları götürmek için acele ediyorlardı. Topları aşağıya, sapa sokaklara sürüklemek zorunda kaldılar. Tam bu sırada başkentin diğer bölgelerinde karşıdevrimci saldırılar başlamıştı. Başlangıçta önemli bir direnişle karşılaşmayan Thiers'in generalleri kentin merkezine doğru ilerliyorlardı. Hayali zaferlerine ilişkin övgü dolu haberleri telefonla dört bir yana yayıyorlardı. Onların ajanları gece karanlığında tüm başkent sokaklarına ulusal ordunun çöktüğü ilanlarını yapıştırıyorlardı. Ancak karşıdevrimcilerin sevinmesi için henüz erkendi. Kent ansızın, gürültüyle uyanmıştı. Alışverişe ve su almaya çıkan ev kadınları, toplara el konulduğunu ilk öğrenenlerdi. Ellerindeki sepetleri, kovaları bir yana fırlatarak, olayları yüksek sesle duyurarak belediye binasına koşuyorlardı. Tehlike çanları çalmaya başlamıştı. Çanların bu tekdüze, endişeli sesleri yüzyıllar boyunca Paris üzerinde o kadar çok çalmıştı ki, bu öfkeli, korkunç sesi Parisliler çok iyi tanıyorlardı. Bu sesler bir kuru ot yığınına atılmış kıvılcım gibi, çocuğunu savunan bir annenin çığlığı gibi etkisini göstermişti. Bu seste ölümü ve yaşamı, yenilgi ve yengiyi, savaşa değişmez çağrıyı dile getiren bir uyarı vardı. Bu tehlike çanı, çağırdıklarının hiçbirinde kayıtszlıkla karşılaşmamıştı. Bu sese insanlarla dolu sokakların giderek artan uğultusu, gürültülü koşuşmalar, kılıçların, tüfek süngülerinin şangırtısı ve öfkeli konuşmalar yanıt veriyordu. Bir süre sonra tehlike çanlarına ulusal ordu müfrezelerinin trompet sesleri eklendi. Çocuklar, yaşlılar, kadınlar ve erkekler alelacele silahlanarak cephaneliklere koştular. Montmartre'da yaşamı pahasına özgürlüğün ve düşmana karşı savunmanın garantisi olan topları kurtarmak için binlerce insan toplanmıştı. Louise Michel, devrim için savaşmak amacıyla ulusal ordu askerleriyle birlikte Montmartre'a döndü. Sıcak bir ilkbahar günüydü. Kuşlar şarkı söylüyorlardı. Toplanan kalabalık, Thiers'in kardeş diye adlandırdığı askerlerini kız kardeşlerine, babalarına, annelerine ateş etmemesi için ikna ediyordu. Ve askerler halkla dost oldu. Tüfeklerinin dipçiklerini havaya diktiler, subaylar ve generallerse onlara ısrarla kalabalığa ateş açmalarını emrediyordu. Polisler bu emirleri yerine getirmeye çalışıyordu ama halk ve dört bir yandan toplanan ulusal ordu askerleri kan dökülmesine izin vermediler. Onlar jandarmayı, subayları silahsızlandırdılar ve devrim Paris'ine hücum komutunu vermiş olan generalleri hapse attılar. O andan itibaren emekçiler, zanaatçılar ve onların birlikleri savunmayı bırakıp saldırıya geçtiler. Emekçiler Thiers'in sinsi provokasyonunu ulusal ordu merkez komitesinin yardımıyla püskürtmüşlerdi. Halk, gerçek anlamda bir zafer elde etmişti. Emekçiler tarihte ilk kez Paris'in egemeni olmuşlardı. İlk proleter devrim, gücünü öngörmenin mümkün olmadığı volkanik bir patlama, bir fırtına gibiydi. 18 Mart hareketi kendiliğinden doğmuştu. Herhangi bir devrimci örgüt tarafından hazırlanmamıştı ve tek bir yönetim merkezine sahip değildi. Bu Paris emekçilerinin ve ona sempati duyan entelektüel kesimin, devrimin sinsice yok edilmesini tasarlayan ezeli düşman gerici burjuvaziye birlikte karşı koyuşuydu. Ancak zafer için yalnızca bir parlama ve cesaret tek başına yeterli değildi. Safların sıklaştırılması, eylem bütünlüğü, akıllıca taktik ve karşı saldırının seri olması gerekliydi. Tüm bunları, işçi sınıfının devrim hükümeti olan ulusal ordu merkez komitesi sağlıyordu. Tüm iktidarın halk tarafından seçilen Komün'e devredilmesine kadar geçen on gün boyunca, Ulusal Ordu Merkez Komitesi, Devrim Partisini yönetti. Merkez Komitesi üyeleri herhangi bir özellikleriyle ünlü değillerdi, ancak çoğunlukla içlerinden geldikleri işçi sınıfı çevresinde tanınan, saygı duyulan ve sevilen kişilerdi. Hükümet Versailles'a kaçmıştı. Yürütme erkinin başındaki Thiers, camları perdeli bir kupa arabasıyla koruma eşliğinde gizlice başkenti terk etti. 19 Mart sabahı binlerce Parisli büyük bir sevinç dalgası içinde Merkez Komitesi'nin yazdığı afişleri asıyordu. Bu afişlerde, Merkez Komitesi'nin iktidarı devredeceği Komün için seçim yapılacağı bildiriliyordu. Yurttaşlar. Paris halkı, mahkûm edilmek istendiği zulümden kurtulmaktadır. Paris ve Fransa'da tek yönetim şekli olacaktır. İstilalar, iç savaşlar çağını sonsuza dek kapatacak bu yönetimin, Cumhuriyet'in temelleri birlikte atılacaktır. Sıkıyönetim kaldırılmıştır. Paris halkı Komün seçimlerinin örgütlenmesi için kendi birimlerine davet edilmektedir. Tüm yurttaşların güvenliği ulusal ordu tarafından sağlanacaktır. Telgraf, belediye, bakanlık binaları, bunların hepsi ulusal ordunun yöntemindeydi. Açık, güneşli bir pazar günüydü. Varoşlarda yaşayanlar, emekçiler bugünü uzun süre beklenen mutluluk verici bir bayram olarak karşıladılar. Bulvarlar, meydanlar, caddeler oldukça kalabalıktı. Şarkılar, müzik sesleri ve kahkahalar duyuluyordu. Belediye binasının üzerinde kızıl bayrak dalgalanıyordu. O gün Varlin ve onlarca ulusal ordu mensubu hiçbir dirençle karşılaşmadan Maliye Bakanlığı'nı ele geçirdiler. Versailles'a kaçan Bakan'ın çalışma odasına geçtiler, memurları çağırdılar ve özel bodrumlarda korunan sandıklardaki para miktarı hakkında rapor istediler. Onlara yanlış rakamlar söylendi ve dövizlerin bulunduğu para kasalarının anahtarlarının Versailles'da olduğu bildirildi. Burada Merkez Komite delegeleri affedilmez bir uysallık ve öngörüsüzlük sergilediler. Varlin tıpkı Jaklard gibi hâlâ Versailles ile barış umudu taşıyordu, bu yüzden bankadan yalnızca en acil ödemeler için para istedi. Ulusal ordu askerlerinin maaşlarını ödemek gerekiyordu. Uzun süren görüşmelerden sonra banka müdürü gerekli miktarı (ki topu topu bir milyon franktı) imza karşılığı ve banknot olarak vermeye razı oldu. Bankada iki buçuk milyar Frank dolayında para vardı. Birkaç gün sonra Varlin Komün için gerekli olan 1 milyon Frank daha talep ettiğinde red yanıtı aldı. Ancak ısrarlar ve ölçülü tehditler sonucunda bankanın müdür yardımcısı hazine için pek de önemli olmayan bu miktarı vermeyi zoraki kabul etti. Paris devrim hareketi yöneticilerinin tavırları Marx ve Engels'i son derece şaşırtmış ve endişelendirmişti. En güç kabul edilir olanı da, diye yazıyordu Engels, Komün'ün, Fransız Bankası'nın kapıları önünde saygıyla eğilmesidir. Bu, büyük bir siyasal hatadır. Bankanın Komün'ün elinde olması, on bin tutsaktan daha büyük bir önem taşır. Bu, tüm Fransız burjuvazisini Versailles Hükümetine Komün'le barış antlaşması imzalamak için baskı yapmaya zorlayabilirdi. Komün'ün temellerinin atıldığı günlerde düzeltilmesi güç diğer politik hatalar da yapılmıştı. Bir grup belediye başkanı belediye binasına gelmiş ve onlardan birisi Varlin'e şu soruyu sormuştu Gerçekte, ne istiyorsunuz. Belediye seçimlerinin yeniden yapılmasına razı olmamız sizin için yeterli mi. Varlin hiç düşünmeden yanıt vermişti Evet, biz Komün'ün, Belediye Meclisi gibi seçilmesini istiyoruz. Fakat, bizim taleplerimiz bununla sınırlı değildir ve hepiniz bunları çok iyi biliyorsunuz. Biz Paris için belediyenin özgürlüğünü, polis örgütünün lağvedilmesini, ulusal orduya başkomutan dahil, kendi subaylarını seçme hakkını, beş yüz frankın altındaki ödenmemiş konut borçlarının tümüyle silinmesini ve diğer konut borçlarının da orantısal olarak indirimini, bono ödemelerinde adil bir yasa çıkarılmasını istiyoruz. Sonuç olarak Versailles askerlerinin Paris'in yirmi mil uzağına çekilmesini istiyoruz. Belediye yöneticileri bu denli ılımlı taleplere razı olmayı sertçe ve kesinlikle reddettiler. Gericiler çok çeşitli gerekçelerle isyandaydılar. Merkez Komitesi'ni tanımadıklarını ve onlar için Paris'te tek yasal iktidarın belediye başkanları meclisi ve eski parlamenterler meclisi olduğunu belirtiyorlardı. Merkez Komitesi temsilcileriyle belediye başkanları arasında gecenin geç saatlerine kadar süren kıran kırana bir tartışma olmuştu. Birkaç gecedir uyumamış ve yorgunluktan bitkin düşmüş Varlin, kurnazca kurulan tuzağı fark etmeksizin bazı önemsiz çekincelerle ödün vermişti. Duman altı olmuş havasız odadan çıkıp sessiz sokakta, temiz havada kendine gelir gelmez hatalarını hemen anladı. Yoldaşlarına yaptıklarının hatalı olduğunu söyledi ve belediye başkanlarıyla milletvekillerinin taleplerinin reddedilmesini önerdi. Fakat, hiç de öyle olmadı. Varlin, çok sayıdaki diğer Parisli proleter gibi, doğal yurtseverliğin yarattığı yok edici bir düşün tutsağıydı. Ülkeyi, Alman askerleri kuşatmıştı. Çoğu devrimci, düşmanın başkentten iki adım ötede durduğu zor bir dönemde kardeş kanının akmasına yol açacak bir iç savaş başlatmaktan korkuyordu. Onlar, Thiers ve Fransız burjuvazisinin, Bismarck ve ordusunu Fransız proletaryasından çok daha değerli ve kendine yakın bulduğunu anlamıyorlardı. Sınıf düşmanına karşı nefretten daha korkunç bir şey olamaz. Çok kısa bir süre sonra Varlin ve düşünce yoldaşları için gözlerini açma zamanı gelmişti. Fakat artık çok şey yitirilmişti ve düzeltilemez durumdaydı. Bununla birlikte Paris yönetimi emekçilerin elindeydi. Komün tarihte ilk kez dünyaya gerçek halk iktidarını ilan ediyordu. Jean Stock kendisinden beklenmeyen bir katılıkla Jeannette ve Catherine'den, hızla büyüyen kadın hareketine katılmamalarını, kendiliğinden ortaya çıkan kadın kulüplerini ziyaret etmemelerini, hastabakıcılık yapmamalarını ve silah kullanmayı öğrenmemelerini istemişti. Çok genç olduğu 1848 yılında ağır yaralanıp kan revan içinde kalmış Jeannette'i barikattan taşıdığından bu yana devrim mücadelesini erkeklerin işi olarak görüyordu. O yalnızca eşinin ve kız kardeşinin yaşamı için kaygılanıyordu ve onları evde tutarak tehlikelerden korumak istiyordu. Siz ne derseniz deyin, bu sizin için tehlikeli, diye diretti Stock, Jeannette ve kız kardeşinin Liza Krasotski ile birlikte kulübe gitmek için giyindiklerini görünce. Sizin dedikodu toplantılarınız yüzünden ben görevimin başında rahat olamıyorum, siz, biz erkeklerin devrimi rahatça savunmamızı engelliyorsunuz. Erkek egoizminin her türünü gördüm, fakat siz buna yeni bir tür eklemeyi başardınız. Anlaşılan rahatsız olmak istemiyorsunuz. Jeannette ve Catherine, ikisi de ne çocuklar ne de bir eşya, diye ona karşı çıktı Liza. Jeannette bu sırada hınzırca gülerek şapkasının bağcığını bağlamaktaydı. Ona, düşüncelerini söyleme fırsatı verin Bayan Krasotski, diye rica etti. Böyle bir durumda size gerçek düşüncelerimi söyleyeceğim. Ben bu konuda defalarca düşündüm ve haklı olduğumdan eminim. Doğa kadına evinde oturmasını, evini huzurlu ve sıcak tutmasını emretmiştir. Kadının işi bizi yumuşatmak ve karşı koymamaktır, kupkuru sağduyusuyla değil, yüreğiyle yaşamaktır. Bana göre, erkek yeryüzüne bir işçi ve asker olarak gelmiştir, kadın ise yalnızca ona arkadaştır, ocağın koruyucusudur. ‘Barış' sözcüğünü ilk söyleyen kadındır ve bu nedenle övgüye layıktır. İşte bu nedenle bizim bir an önce gitmemiz gerekiyor, dedi kesin bir ifadeyle Catherine ve kapıya yöneldi. Hayır, bırakın tüm düşündüklerini söylesin, dedi ona Jeannette ve durdurdu. O bugün laternacı Lamartin gibi güzel konuşuyor. Şu an öyle güzel ve düzgün konuşuyor ki daha iyisini bulamazsınız. Gülünecek bir şey yok. Bana göre, kadın canavar bir erkeği dahi insana dönüştürmüştür. Kadın uygarlığın temelidir. Oysa bilim adamları her şeyi başka türlü açıklıyorlar. Havva'yı anımsarsınız. Adem'in ahlakını bozan o, diyerek gülümsedi Liza. İlk şairi, ressamı, müzisyeni esinlendiren kadındır. Tüm bunları okudum ben, diyerek ayak diredi Jean. Saçma. Her şeyi yaratan emektir, insanın elleridir, alın teridir. Kadın hiç de her zaman ve her yerde süslü bir oyuncak olmamıştır. Siz her şeyi gerçek bir Proudhon'cu olarak değerlendiriyorsunuz, dedi Liza soğukça. Proudhon kadının yerinin evi olduğunu ileri sürmüştü. Kendinizi Marx'ın öğretisinin taraftarı olarak ilan etmenizin anlamı yoktur. Varsın öyle olsun, belki ben haksızım. Elbette siz benden daha bilgilisiniz, fakat çocukları doğuran ve büyütenin kadınlar olduğunu yadsıyacak mısınız. Yeryüzünde onların işleri başından aşkın. Ben Jeannette'in okumasını, öğrenmesini engellemiyorum ki. Tam tersine. Elimden geldiğince yardım ediyorum, fakat kadının ödevi aileyi korumaktır, ona özenle bakmaktır. Kocasına yani, dedi Catherine neşeyle. Sayın despot, söyleyin o halde nereden çıktı amazonlar müfrezesi, yalnızca tarihte değil, ilk devrimde bile, diye anımsattı Liza. Liza anaerkil dönemi ve eski Alman destanlarının savaşçı kadınlarını anlatmak istiyordu, fakat tartışmanın devamını engellememek ve arkadaşlarının düşüncelerini ifade etmelerini sağlamak için kendini tuttu. Tüm bu insanlar şimdi yürekleriyle yaşıyorlar, en iyisi de bu, diye düşündü ağır ve kanlı bir savaşı kestirebilen Jean'ın kadınları ölümcül bir tehlikeye atmak istemediğini tahmin ederek. Ben asker kadınlar hakkında bir şey bilmek istemiyorum. Böyleleri vardı. Çocukluğumda gördüm. Bildiğim bir şey var. Kadın ve erkek doğası gereği farklıdır. Bir örnek vereceğim. Yazın Jeannette ile Meudon'a gittik tarlalarda geziyorduk. O, peygamber çiçeklerini görür görmez dans etmeye başladı, yaban çiçeklerinden buket yaparken mutluluktan bir çocuk gibi kendinden geçiyordu. Bu, onun için bir çiçek, benim için ise ayıklanması gereken yaban otlarıydı. Üç kadın da bunlara kahkahayla gülüyorlardı. Garip bir insansın. Çiçeklere karşısın, güzelliğe öfke duyuyorsun. Bu ayrıca acınası bir erkeklik gösterisi. Efendilerimiz bizim, hapishaneleri yapan, cellat kütüklerini, giyotini, prangaları, zincirleri uyduran sizlersiniz, diye takıldı kardeşine Catherine. Peki öyle olsun, ama sizin işiniz silah değil, çamaşır teknesi, tavalar, tencerelerdir. Sen bana bunları nasıl söyleyebiliyorsun. diye bağırdı sapsarı kesilen Jeannette ve tehditkâr bir tavırla kocasının üzerine yürüdü. Ev kadınının emeğinden daha nankör, daha ağır bir şey yoktur. Tüm gün adeta elekle su taşıyorsun. Geriye yorgunluktan, nasırlaşmış ellerden ve kırışıklardan başka bir şey kalmıyor. Öyle oluyor ki, temizlik yaparken sanki döşemeyi dilinle yalamış gibi temizliyorsun, ama bir de bakıyorsun, yine insanlar gelip gitmişler ve yine her taraf toz ve pislik. Yemek pişiriyorsun, yanıyorsun, masalarda tekrar biriken kirli taslar, testiler, tencereler. Dönüp duruyorsun bir topaç gibi. Ama çalışmalarından çabalarından hiçbir iz yok. Hiçbir şey yok ortada. Ben bir ev kadınının, ev ve mutfak kölesinin anıtını dikerdim. Ama artık yalnızca senin için değil, benim için de zaman değişti. Siz haklısınız, Jeannette, dedi Liza. Ben devrimin yabancısı değilim, öfkeden kıpkırmızı kesilen Jeannette. dedi Bluzunu çıkardı ve Haziran 1848'de aldığı yaraların derin izlerini taşıyan omzunu ve göğsünü gösterdi. Jeannette orada vurulan kocasının elinden düşen kızıl bayrağı kapmış ve barikatın üstüne saplamıştı. Annen Geneviève, toprağı bol olsun, yıllarca çektiği acılardan sonra babanı, birlikte katıldıkları ‘Dört Mevsim Derneği'nin ayaklanması sırasında bulmadı mı. Bir erkek olarak düşüncelerinden dolayı utan, yeryüzünde varolmuş en mütevazı kadın kahramanın anısı önünde yüzün kızarsın hiç değilse. Böyleleri az mı acaba. diye sürdürdü konuşmasını öfkesinden derin derin nefes alarak. Jean ayaktaydı, dönmüştü. beyninden vurulmuşa Bağışla Netta, dedi karısını kucaklayarak. Ben seni biliyorum, sen Jeanne d'Arc gibi atılgansın. Eğer sen ölürsen, benim yeryüzünde yapacağım bir şey yok. Ben babamın, acı çekmiş çok sayıda insanın öcünü sensiz de alırım ve ikimiz için tek başıma dövüşürüm. Ama ben sana akıl verecek değilim. Bildiğin gibi yap. Ben de İşçiler Birliği'nin şubesinde senin hakkında konuşmak istiyordum, diye şaka yaptı Jeannette. Belki de senin nasıl bir zalim olduğunu bizzat Marx'a anlatmak istiyordum. O büyük insan seni öyle överdi ki. Anla artık, mücadelede birbirimize engel değil yardımcı olmalıyız. En önemlisi de şunu unutma, senden on yaş büyük olduğum halde –Jeannette derin bir iç geçirdi ve bu can sıkıcı ayrıntıyı elinin tersiyle itercesine bir hareket yaptı– yeniden dul kalmak için seninle evlenmedim ben –ve farkında olmaksızın yirmi yıldan fazla bir süre önce barikatta vurulan arkadaşına söylediği sözler döküldü ağzından– Jean, sen neredeysen senin Jeannette'in da orada. Yaşamda ve ölümde hep birlikte olacağız... Liza pencereye dönmüş, oldukça dokunaklı biten bu alışılmadık sözlü kapışmayı artan bir heyecanla dinlemekteydi. *** Halk iktidara geldiğinde Paris ilkbaharı da karşılamıştı. Her taraf yemyeşildi. Halk gece gündüz sokaklarda toplanıyordu. İnsanlık bitiminde görülür. insanlarla tarihinde çoğu devrimin kış aylarının ilkbaharın ilk aylarında başladığı Doğa yeniden doğuşun zaferini birlikte kutlar adeta. Fakat hiçbir zaman insanlardaki mutluluk Paris'te Mart ayının ikinci yarısındaki bu günler kadar coşkulu, gem vurulamaz ve mutluluk verici olmamıştı. Her tarafta kendisini gösteren tehdit, sonunda tam bir özgürlük elde eden halkın azmini kırmamış, tam tersine güçlendirmişti. Halkın bastırılmış gücü kendisini göstermiş ve büyük insan kitlesinin elleri ve beyni hummalı bir şekilde işlemeye başlamıştı. Ulusal Ordu Merkez Komitesi'nin üyeleri, durup dinlenmeden çalışıyorlardı. Belediye binasının tavanındaki soluk gökyüzünü ve dört bir yana uçuşan aşk tanrılarını betimleyen süslemeler nedeniyle mavi salon olarak adlandırılan salonunda, düşmanların saldırılarına tam hazırlıklı olmak için ne yapmak gerektiğini birlikte tartışmak için sürekli toplanıyorlardı. İktidarın işçiler tarafından ele alındığı ilk günlerde tıbbiyeli Jaklard ve ciltçi Varlin dahil, bazıları Thiers'e görüşme önermeyi ve bazı ödünler verip vermemeyi düşünüyorlardı. Ama Versailles'lıların bunu Parisliler aleyhine, onları aldatmak için kullanacakları bilindiğinden bu yaklaşım tepkiyle karşılandı. Versailles ile Paris arasındaki uçurum aşılmaz olmuştu ve anlaşmaya varmak olanaksızdı. Tıpkı Anna Vasiliyevna Jaklard gibi, Krasotski ve Stock da artık bu kanıya varmışlardı. İradesi zaman zaman güçlenen zaman zaman da zayıflayan kocasını iyi bilen Jaklard ondaki ruhsal gücü desteklemek ve en küçük bir tereddüt işaretini ortadan kaldırmak için tüm etkisini kullanıyordu. Yaroslav Dombrovski, Louise Michel gibi uzağı görebilen çok cesur devrimciler, iktidarın emekçiler tarafından ele geçirilişinin ilk günlerinden itibaren rahat değillerdi ve gericilerin şer yuvasının dağıtılması ve derhal kuşatılmasında diretiyorlardı. Komüncüler tarafından ‘Montmartre'ın Kızıl Kızı' olarak adlandırılan Louise Michel, gericilerin korkunç canavarı Thiers'in hakkından gelmeyi düşlüyordu. Sınırsız iyi yüreklilikle suçlansam da, o denli zayıf değilim ben ve bu kanlı cücenin canını yağdan kıl çeker gibi alırım, diyordu. Dombrovski ve Louise Michel'in, gericilerin Versailles'da güçleneceğine ilişkin endişesini, Londra'da Marx ve Engels de paylaşıyorlardı. Ne yazık ki bu öngörü gerçek olmaya başlamıştı bile. Prusyalıların yardımıyla oldukça güçlenen Versailles ordusu bir süre sonra başkente saldırıya yeltenmişti. O zamandan beri iç savaş önce kentin etrafında daha sonra da Paris'in içinde sürüyordu. 28 Mart'ta Ulusal Ordu Merkez Komitesi, yetkilerini serbest oyla seçilen Paris Komünü'ne devretti. Emekçilerin bu yeni hükümeti, işçilerin çoğunlukta olduğu seksen altı kişiden oluşuyordu. Komün'ün ilanı dolayısıyla yapılan tören muhteşemdi. Devrim bayramları, insanlık tarihinin unutulmaz, heybetli, renkli ve görkemli anlarıdır. Böyle anlarda ‘kardeşlik' ve ‘eşitlik' kavramları eksiksiz olarak anlamlarını bulur. İnsanlar yalnızlığın dikenli tellerini aşar, mutluluk ve umudun yalımıyla, özlemini çektikleri birlik ve sevgiye ulaşırlar. Belediye binası önündeki alan, sabahtan itibaren resmi kıyafetli ve silahlı Komüncülerle tıklım tıklım dolmuştu. Ceketlerinin omuzlarına astıkları geniş kırmızı şeritlerden unvanları anlaşılıyordu. Müzik aralıksız çalıyordu. Gören, cepheye giden bir ordunun geçit töreni var sanırdı. Rüzgardan titreşen açık kızıl renkli, altın saçaklı bayraklar arasından görülen kılıçlar güneşte ışıldıyordu. Çatılmış tüfekler sazlık gibi dalgalanıyordu. Arabasındaki topların ağzı güneşte altın rengine dönüşmüştü. Top atışları ve trampetlerin eşliğinde ulusal ordu müfrezeleri geçiyordu. Kadınlar onları alacalı bayraklar ve kırmızı karanfiller sallayarak selamlıyorlardı. ‘Marseillaise'in sözleri bandonun müziğine karışmıştı. İnsanlar el ele tutuşmuş, birbirlerine gülümsüyorlardı. Yaşasın Komün. Ilık bir rüzgar taze otların ve verimli toprağın kokusunu yayıyordu. Yaşasın toplumsal devrim. Gökyüzünden gelen bu haykırış, burjuva cumhuriyetçi partilerden olup Komün'e üye seçilmiş az sayıdaki kişide açık bir korku ve rahatsızlık uyandırıyordu. Halkın zaferinin ilk günlerinden itibaren ihanet Paris'te gizlenmiş ve yavaş yavaş Komün'ü kemirmeye başlamıştı. Bazı belediye başkanları ve milletvekilleri Thiers'den direktif alarak, Versailles ordusunun güçlenmesini sağlamak ve zamana yayarak Parisliler'in uyanıklığını azaltmak için barış görüşmelerini kasıtlı olarak geciktiriyorlardı. *** Paris'teki olaylara ilişkin haber Londra'ya ulaşır ulaşmaz Enternasyonal Genel Konseyi Marx'ın önerisiyle daha önce Auguste Serraillier'yi olduğu gibi, Yelizaveta Tomanovskaya'yı da Dmitriyeva takma adıyla temsilci olarak Fransa'nın başkentine gönderdi. Tomanovskaya Cenevre'ye giderek Marx'ın, Bakunin'in ‘örgütü' hakkındaki mesajını Enternasyonal'in İsviçre şubelerine iletti. 29 Mart 1871'de Paris'e döndü. İşgalciler ve karşıdevrimci Fransızlar tarafından kuşatılmış olan kente geldiği ilk günden başlayarak Dmitriyeva tehlikelere aldırmaksızın, Komün'ün düşmanlarına karşı mücadeleye koyuldu. Cesur Louise Michel, André Léo ve Anna Vasiliyevna Jaklard ile birlikte ilk önce emekçi kadınlarla bir araya geldiler. Parisli yurttaşlar. Paris ablukaya alınmış, bombardımana tutulmuştur. Nerede bizim çocuklarımız, kardeşlerimiz ve eşlerimiz. Topların gürlemesini, tehlike çanlarının kutsal çağrı seslerini duyuyor musunuz. Haydi, silah başına. Anayurt tehlikede. Fransa'ya bu saldırıyı yabancılar mı düzenledi. Birleşmiş Avrupalı tiranların lejyonları mı öldürüyor bizim kardeşlerimizi bu yüce kentle birlikte, kanımız pahasına elde edilmiş ölümsüz zafer anılarımızı da yok etmeyi umarak. Hayır, bunlar düşmanlar, bunlar halkın ve özgürlüğün katilleri, Fransız hainler de bunlara dahil. Bu, Fransa'yı kuşatan bir kardeş katliamı çılgınlığı, bu ölümcül bir savaş bu adaletle kaba güç, emekle sömürü, halkla onun cellatları arasındaki ebedi uzlaşmazlığın finalidir. Bizim düşmanlarımız, hep bizim alın terimizle yaşamış, bizim ekmeğimizi elimizden alarak palazlanmışlardır... Halk, onların gözü önünde ‘hak olmadan yükümlülük, yükümlülük olmadan hak olamaz,' sloganıyla ayaklanmıştır. Biz emekten ve emeğin meyvelerinden yararlanmaktan yanayız. Sömürücülere, patronlara ihtiyaç yok. Gerekli olan emek ve herkes için refah, halkın özyönetimidir. Gerekli olan Komündür. Ya birlikte özgürce yaşayıp çalışacağız ya da savaşarak öleceğiz. Bakın işte, halk mahkemesi karşısına çıkma korkusu düşmanlarımızı çok büyük bir ihanete, iç savaşa sürükledi. Louis'yi esir alan Büyük Devrim'in kadınlarının torunları, biz Fransız halkının anneleri, eşleri ve kız kardeşleri, yoksulluk ve cahilliğin bizim çocuklarımızı düşman yapmasına, babanın evladına, kardeşin kardeşe karşı koymasına, onların, ilk önce Paris'i Prusyalılar'a satan, şimdi de yok etmek isteyen zalimlerin kaprisi yüzünden gözlerimizin önünde birbirini öldürmesine izin mi vereceğiz.. Yurttaşlar. Kolları sıvadık ya kazanmak ya da ölmek zorundayız. ‘Sevdiklerimi yitirmek zorundaysam, sizin davanızdan bana ne,' diye düşünen bir kadın, artık kendisi için değerli olanları, kendisini destekleyen kocasını ya da tüm umudunu bağladığı çocuğunu kurtarmanın tek yolunun başlamış olan savaşa aktif katılımı olacağını anlasın. Eğer halk bir kez daha yenilgiye uğrarsa, annelere yazık olacaktır. Onların evlatları yenilginin bedelini ödeyeceklerdir ve bizim kardeşlerimiz ve eşlerimizin yazgısı belirlenmiştir ve gericiler istediklerini yapmaktadırlar. Ne biz merhamet bekliyoruz, ne de düşmanlarımız. Yurttaşlar, karar verelim artık. Birleşelim ve böylece davamıza yardımcı olalım. Yurdu savunmaya ve kardeşlerimizin öcünü almaya hazır olalım. Paris'in kapılarına, barikatlara, varoşlara, neresi olursa yürüyelim. Gerektiğinde onlara yardıma hazır olalım. Eğer esirlere ateş eden ve önderlerimizi öldüren alçaklar silahsız kadınları yaylım ateşine tutarsa daha mı iyi olacak. Tüm Fransa'nın ve tüm dünyanın korku ve öfke çığlıkları bizim başladığımızı sonuca vardırır. Var olan tüfekler ve süngüler kardeşlerimiz tarafından paylaşılmışsa, düşmanı tepelemek için bizim payımıza kaldırım taşları düşecektir. Kadın Yurttaşlar Grubu Paris'te kalan aristokratlar, Komün'ü devirmek için birçok girişimde bulundular. Komün'ün ilanından sonra, 22 Mart'ta başkentin lüks semtlerinden beyler, silahlarını ve patlayıcı maddeleri elbiselerinin altına gizleyerek ‘silahsız gösteri' görünümü altında ulusal ordu karargâhını kuşatmaya kalktılar. Napolyon imparatorluğunun senatörü ve Enternasyonal'in sicilli düşmanı Baron George-Charles d'Anthés Heeckeren'di. Emekçiler Ordusu ateş açarak aristokratları kaçmaya zorladı. d'Anthés gizlendi. Paris Komünü'nü savunmak için derhal onbinlerce emekçi kadın ve yine çok sayıda entelektüel kadın ayaklandı. André Léo, Louise Michel, Liza Krasotski kadın kulüpleri ve kadın birlikleri, ‘gözlem komiteleri', çocuklara, yaşlılara ve hastalara yardım dernekleri kurdular, şüpheli kişileri, serserileri, kavgacı tipleri takibe aldılar. Louise Michel, Liza'da bir hayranlık duygusu uyandırıyordu. Onun düzgün olmayan yüz hatlarında güzellikten öte bir şeyler vardı. Bu yüz, içten gelen bir ışıkla aydınlanıyor ve ender rastlanır bir ruhsal gücü yansıtıyordu. Bu tür insanların sırtı yere gelmezdi. Louise, Yukarı Haute Marne bölgesine bağlı Domrémy köyünde doğdu. Efsanevi Jeanne d'Arc'ın doğduğu Voj dağlarındaki köyün adı da aynıydı. Bu köylü kızları birbirlerinden hem çok farklıydı hem de benzer çok yönleri vardı. Louise Michel'in karakterinde bir ortaçağ Fransası kadın kahramanında olan azim, doğruluk, korkusuzluk ve zaptedilmez atılganlık vardı. Şiirlerinden birinde Louise şunları yazıyordu Gelin, kardeşler, gelin. / Şimdi işkence bile bir zevk, darağacı muhteşem... / İçimizde kim vermez ki canını yüz defa bu kutsal dava için. / Gelin büyük yürekler, gelin yanıp tutuşan ruhlar. / Ölmeyi göze alabilecek herkes gelsin. Düş gücü geniş, coşkulu Louise annesinin hizmetçi olarak çalıştığı eski bir konakta büyümüş, büyük Fransız Devrimi'ne ilişkin çok sayıda kitap okumuştu. Saint-Just rüyasına girmiş, bu cesur Jakoben'in kendisini eyleme, insan hakları için mücadeleye çağırdığına ilişkin şiirler yazmıştı. O, bu çağrıyı kısa sürede yerine getirmiş, devrime katılmıştı. Eylül'de cumhuriyet ilan edildiğinde öğretmen olan Michel bunu bir eylem çağrısı olarak kabul etmişti. Cumhuriyetin simgesi olan kızıl karanfiller hakkında şu şiiri yazmıştı Halkın sabrı taşmıştı artık. Geceleri toplanıyor, konuşuyorlardı aralarında Ve gözden kayboluyorlardı öfkeden titreyerek Kasaplık bir hayvan sürüsü gibi. Sonu geldi imparatorluğun Boşuna yaptı çılgınlığı Militer, gaddar tiran Her yerden ‘Marseillaise' sesleri geliyordu Ve kızıl alev kaplamıştı doğuyu. Kızıl karanfiller taşıyorduk her birimiz göğsümüzde. Daha gür açın yeniden. Biz düşersek eğer, çocuklarımız kazanacak. Süsleyin yeniden genç kuşağın göğsünü Bu en büyük mücadelede özgür olmalıyım, diyordu kendisine evlilik teklifi yapıldığında. Tüm yaşamı boyunca ardını bırakmayan tek bir duygu vardı. Shakespeare'in kahramanı Coriolanus gibi, annesini fedakârca seviyor, bu ihtiyarın yazgısı kendi yazgısından daha önde geliyordu. Hastanelerdeki kızıl hastabakıcılar müfrezesindeki kadınların işi önemliydi. Anna Jaklard, Jeannette ve Catherine Stock burada çok verimli çalışmalar yapıyorlardı. Liza, Jeannette, Catherine ve Anna Jaklard, hemşire çantalarını alıp sık sık seyyar hastanelere ve askeri noktalara gidiyorlardı. Zenginlerin konaklarında alelacele oluşturulmuş servislerde nöbet tutuyor, diğer arkadaşlarıyla birlikte çağrı metinleri hazırlıyorlardı Komün'ün hemşireleri hiçbir derneğe bağlı değillerdir. Onların tüm yaşamı devrime adanmıştır ve onların görevi Versailles'lıların zehirli kurşunlarıyla alınmış yaraları savaş alanında sarmaktan oluşmaktadır, gerektiğinde ise tıpkı diğerleri gibi, silaha sarılmaktır. Paris'in çalışmalara katılan kadınları arasında eğitimli olanların sayısı çok azdı ama onlara duyulan gereksinim günden güne artıyordu. Okullar, kulüpler açılıyordu. Halk bilgiye susamıştı. Liza Krasotski savaşanlara tıbbi yardım yapmakla yetinmeyip şubelerin ve kadın kulüplerinin verdiği çok farklı görevleri de yerine getiriyordu. Evde hemen hemen hiç bulunamıyor, kocasını çok ender görüyordu. Nisan ayında 18. Bölge Teyakkuz Komitesi'nin üyesi oldu ve Anna Jaklard ile birlikte, sokaklarda çekirge gibi dolaşıp Komün'e karşı olumsuz ajitasyon yürüten ve kendilerine hemşire süsü verip hastanelere girerek oradaki yaralılara kasıtlı olarak zarar veren sokak fahişeleri ve rahibelere karşı saldırıya geçtiler. Liza birkaç hafta ‘Komün' gazetesinde çalıştı ve redaksiyon çalışmaları yürüttü. Neşeli, heyecanlı ve coşkulu André Léo da gazeteye sık sık geliyordu. O da gazetede halka çağrı içeren kısa, kolay anlaşılır yazılar yazıyordu. Krasotski onun yazma yeteneğine ve bitmek bilmeyen enerjisine hayrandı. Köylüye toprak, işçiye çalışma araçları, herkese iş. diye yazıyordu André Léo. Dinlenmeden çalışma, çalışmadan dinlenme olmamalıdır. Siz bugün dinlendiniz mi. diye sordu Liza onun yazısını okuduktan sonra. Siz ne diyorsunuz, şimdi buna zaman yok. Bizim için tek şey çalışmak, çalışmak, yine çalışmaktır. Dinlenme zaferden sonraki iş. Liza yazıişlerinde çalışıyor, Teyakkuz Komitesi'nde başvuruları, şikayetleri kabul ediyor, hastanede nöbet tutuyor, Komün'ün kuşatma altında olduğu günlerde kadınların yükümlülüklerine ilişkin ‘Kurtuluş' ve ‘Paris'i Savunan Kadın Yurttaşlar' adlı kadın kulüplerinde konuşmalar yapıyor, buralarda Enternasyonal ideallerinin propagandasını yürütüyor, Dmitriyeva, Michel ve Jaklard ile birlikte kadın çalışma birliklerini, silahlı kadın taburlarını örgütlüyor ve hastabakıcı ekiplerini eğitiyordu. Paris Komünü'nün en dikkate değer özelliklerinden biri, kadınların oynadığı önemli roldü. Devrim dalgası onları silahlı gruplarla birlikte sokaktan politikaya sürüklemiş, onlar kulüplerin başına geçmişler, toplantılarda konuşmalar yapmışlar, edebiyat ve hitabet konusundaki yetenekleriyle tarih ve felsefe alanındaki derin bilgileriyle parlamışlardı. Devrim hareketinin kadın katılımcıları derhal demokrasi sloganlarından doğal çıkarımlar yapmışlardı Politik eşitlik, kadınlar için politik haklar demektir. Bu ilke erkekler tarafından da kabul edilmelidir. İşçi ve zanaatçı çevreden yoksul kentlilerin eşleri olan kadınlar –hizmetçiler, ait olduğu sınıftan hemen hemen kopmuş yoksul kadınlar–, yalnızca imparatorluk sarayından, zengin burjuvaziden ve onların açlık savaşı üzerinden zenginleşen spekülatörlerden nefret etmekle kalmıyorlardı. Onların hareketi, feminizmin çizgisini de çoktan aşmıştı. Karşıdevrimcilere karşı koymak gerektiğinde ayaklanan Paris'in kadınları derhal silahlanmaya ve düşmanlarla çarpışmaya hazır olduklarını bildirdiler. Gündüz bahçelerde, boş alanlarda ateş etmeyi, kılıç kullanmayı öğreniyorlardı. Genç bir Komüncü kız, arkadaşına asker rolü yükleyerek onun yaralarını sarmayı öğreniyordu. Ergen yaştaki delikanlılar sokaklarda yurtsever bir savaşçıyı oynuyor, genç kızlar hastabakıcı olarak provalara katılıyorlardı. Sekiz-on dört yaşları arasındaki çocuklar bir kulüp kurmuşlardı ve boyu tırmanıp konuşma yapmak istediği tabureden birazcık uzun olan bir kız, yaşından ötürü Komün'ün savunmasına katılamadığı için üzülüyordu. Ama zaferle dönecek Komüncülere defne yaprağından çelenk örmeyi vaat ediyordu. Paris'in kenar mahallelerinde küçücük, havasız evlerinde, yara sarmak için çaputlardan sargı bezleri hazırlıyorlar, savaşanlar için kıyafet dikiyorlar, gazeteler ve bültenler okuyorlar, mizahi devrim şarkılarını ninniye dönüştürerek çocuklarını uyutuyorlardı. Güçlüler dövüşür Tokatı hep işçiler yer. Kiraları ödersek eğer, Gerçek kurbanları olacağız savaşın. Kira parası olmadığını bilerek yurttaşlarda Varsın ev sahipleri ceplerini karıştırsın Kira ödemeyecek çünkü kimse onlara. Şafak sökerken işçilerin, kalfaların, küçük zanaatkârların eşleri ekmek, sabun, şeker ve tuz kuyruğuna koşuyorlardı. Evde yalnız kalan çocukların umutsuz çığlıkları fırında ekmek bekleyen annelerine kadar ulaşıyordu. İlkbahar güneşi altında devrim Paris'inin kenar mahalle sokaklarından birinden bir görünüm Tabelası yamuk yumuk bir fırın, yarı uykulu federaller, 18 Mart'tan bu yana henüz takılmamış bir vitrin camı, bir evin duvarına yaslanmış, küçük bir parça ekmek alma beklentisi içinde gri kaldırım taşlarında oturan kadınlar. Dün Varlin Komün'de Cluseret hakkında doğru konuştu, diyordu kadınlardan birisi. Aramızda daha çok hain var, onlara yüz verilmemeli. Ne dersen de, Napolyon zamanında çok daha iyi yaşıyorduk, diyordu kuyruğun en arkalarından bir ses. Kapat çeneni, gevezeliğin diyordu birkaç ses aynı anda. sırası değil, Git burjuvazinin ve Thiers'in lazımlıklarını temizle, diyordu birkaç kadın sesi acı acı gülerek. Thiers'in gazetesi Komün'ün savunucuları olan sizlerin ihtiyar maymunlar ve çirkin cadılar olduğunuzu yazıyorlar, diyordu yırtık bir battaniyeye sarınmış bir ihtiyar. Sen de Versailles'lı iftiracıları değil, bizim ‘Baba Duşen'i okusaydın, tüysüz maymun, diyordu gürültülü kadın sesleri. Onlara bizim kızları göstermek gerekirse eğer, yurttaş Krist kızıl bir alev gibi, Rus Dmitriyeva ondan da üstün. Bu alçakları bizim bölgenin kadın kulübüne çağırsak gözleri yuvalarından fırlar. Soğuk sıcak demeden Seine'de çamaşır yıkamak, tüten ocakta yemek pişirmek, kasvetli mum ya da yağlı kandil ışığında dantel örmek, döşemeleri yıkamak, şafak sökerken çöpleri atmak gibi ağır işler, yoksulluk içindeki yaşamın kaygıları her ne kadar kadınların gençliğini, güzelliğini alıp götürse de Komünarlar arasında hâlâ çok sayıda güzel vardı. Mücadele kızışıyordu. Komüncüler coşkulu, inatçı, kahramanca Versailles'lılarsa rüşvet ve ihanetin hakim olduğu alçakça bir mücadele veriyorlardı. Cephenin bir tarafında yarı aç, üstü başı paramparça, silah, tıbbi malzemeler ve ekmek dahil her şeyin yokluğuna katlanan diğer tarafında ise karnı tok, her bakımdan iyi donatılmış, gözü dönmüş Alman askerleri ve Fransız gericiler vardı. Ama Komüncüler yaşamlarını ortaya koymuşlardı. Cesaret ve irade gücü bakımından onları kimseyle kıyaslamak mümkün değildi. Gözünü budaktan sakınmamak işte böyle bir şeydi. *** Birkaç aydır, ulusal ordu taburuna Stock komuta ediyordu. Paris kuşatıldıktan bu yana lokomotifinden ayrıydı ayrılmak zor olsa da şu an lokomotif daha az gerekliydi çünkü. Başkent iç ve dış düşmanlar tarafından kuşatılmıştı. 18 Mart'tan bu yana Jean, Montmartre'da cesurca dövüşmüş ve o andan itibaren Ulusal Ordu Merkez Komitesi üyelerinden birisi olmuştu. Jean, kadınların görevlerine ilişkin gürültülü aile tartışmasından sonra evden çıktı, kendisini oldukça genç gösteren askeri forması içinde ıslıkla bir marş çalarak bulvarlar yönüne döndü ve Bölge Teyakkuz Komitesi'nin yolunu tuttu. Aniden karşısına Tolain çıktı. Anlaşılan Tolain Marx'la da tanıştıkları Londra'daki uluslararası bir fuara gittikleri günden bu yana, yani yedi yıldır tanıdığı dostunun yoluna çıkmak için beklemişti. Demiryolu işçisi ve oymacı, Uluslararası İşçiler Birliği'nin aktif kurucuları ve Enternasyonal'in Fransa kanadının üyeleri arasındaydılar. Merhaba kardeş. dedi Tolain yüksek sesle. Yaşasın Komün. diye yanıt verdi Stock Tolain'in yanında ezilip büzülerek duran genç kadına bir göz atarak. Tanışın. Bu, Ninon, melek gibi bir kadın. Onun burjuvaziden ve Thiers'den ölümüne nefret ettiğinden ve hemen bir yeryüzü cumhuriyeti istediğinden emin olabilirsin, dedi oymacı yapmacık bir şakayla, arkadaşını Stock'a tanıtırken. Eğer dövüşmek gerekirse, bu toplumsal cumhuriyet için olmalı. Nereye gidiyorsunuz. Bana, dedi Ninon dikkat çekici biçimde şapkasının tülünü arkaya atarak. Kahve ve bir sürahi likör var. Rothschild bile daha iyisini içmemiştir. Likör içecek zamanımız yok. İşim başımdan aşkın. Nerelerde kaldın sen, Tolain. Yedi yıl önce sen diğerlerinden farklı, ateşli bir gençtin. Rica ediyorum, Jean, yarım saatliğine gidelim şu kıza. Bir dost olarak yardım et, ben biraz yolumu şaşırdım. Açıkça konuşmalıyız, diye rica etti Tolain. Stock suratını ekşitti, bir an sustu ve sonunda kabul etti. Onun aklından geçenleri yoklamak gerek, neden bizden kaçıyor, neyle geçiniyor, ne yapmak istiyor. diye geçirdi içinden ve ona döndü Şeytanın tekisin sen, Tolain. Kimse artık, senin kiminle düşüp kalktığını, kimin hesabına çalıştığını bilmiyor. Komün hesabına, diye yanıt verdi oymacı o bilinen anlaşılmaz ironisiyle. Yalan mı konuşuyor, aklını mı kaçırdı yoksa. diye düşündü Jean ve birden Ninon'un kendisine sokularak elini tuttuğunu hissetti. Stock kızı kabaca itti ve kendini tutamayıp küfretti. Bunu nerede ve neden buldun, Tolain. dedi şaşkınlıkla. Yurttaş, zayıf cinsin bir temsilcisine nasıl böyle davranırsın. diye yapmacık bir öfke sergiledi Ninon. Biz kadınlar sizin yaşamınızı güzelleştirmek için yaratılmadık mı. Hoş bir genç, ama kaba. Kısa bir duraksamadan sonra oymacı heyecanlı heyecanlı konuşmaya başladı Şu kirlenmiş sisli şehre, şu silahlanmış, eskimiş kıyafetleri üzerine silah kuşanmış, yoksulların kamplarına bak. Bu, bir zamanlar lüksün ve ihtişamın egemen olduğu, Çağdaş Babil olarak ün yapmış muhteşem, kusursuz Paris'imiz. Fransa'nın başkenti antik Lutetia'nın ardılı, seni tanıyamıyorum ben. Doğru değil bu, diye sertçe çıkıştı Stock. Paris hiçbir zaman bu kadar güzel olmadı ve sokaklarında böyle bir düzen ve güvenlik egemen olmadı. Bence, kentimiz ancak şimdi gerçek anlamda güzelleşti. Gariptir, sen Paris'i düşmanların gözüyle görüyorsun. Versailles'lı rezil gazeteci müsveddeleri de Paris hakkında böyle yazıyorlar. İşte geldik, diye Stock'un sözünü kesti Ninon. Kapı açıldığında etrafa tezek kokusu yayıldı. Kirli, aydınlatılmamış merdivenlerden üçüncü kata çıktılar. Dairenin kapısı kapatılmamıştı. Gaz lambası çoktandır çalışmıyordu. Ninon bir kibrit çaktı ve paslı mumluktaki mumu yaktı. Antrede, soba için odunlar vardı. Bir zamanlar burada kapıcı olan bostan korkuluğu gibi bir kadın vardı. Hiç olmazsa arada sırada merdivenleri yıkar, fenerleri yakardı. Şimdi bu suratsız günlerce bölge kadın kulübünde toplantılara katılıyor. Kendisi gözü dönmüş bir Komüncü ve beni de politikaya çekmeye, hatta öğrenmeye zorladı. Ben de ona devrimin güzel kadınlar için olmadığını, politikayla çirkin kadınların ilgilenmesini, bununla ilgilenmek için güzel bacaklara ve vücut ölçülerine gerek olmadığını söyledim. Kocaman bir yalan attın, küçük kedim, dedi Tolain. Senin basık burnunla suratın Leontina Suzetan'ın yüz hatlarıyla ya da Rétiffe'nin öfkelendiğindeki büyüleyici görüntüsüyle kıyaslanamaz. Bu Komüncü kadınlar, çok güzeller, yurttaş Jaklard ya da Dmitriyeva, eğer Thiers kadından ya da güzellikten anlamış olsaydı o moruk hadımın aklını başından alırlardı, diye ekledi Tolain. Kimse benim kız kardeşimin ya da karımın çirkin olduğunu söyleyemez, diye söze girdi Jean. Doğru değil mi Henry. İkisi de koyu bir Komün taraftarı. Ben 1848 yılı yazında barikatlarda ne hoş kızların dövüştüğünü gördüm. İşgalciler dahi onlara baktıkça kendilerinden geçiyorlardı. Birer tanrıçaydılar. Ben o zamanlar küçücüktüm, ama her şeyi en ince ayrıntısına kadar anımsıyorum. Adeta her şey beynime kazınmış. Evet, yaşam güçlü bir oymacı gibidir, diye önemli bir edayla Jean'ı onayladı Tolain. Ninon ispirto ocağında kahve hazırlıyordu. Jean onun odasını kaplayan renk renk kıyafetlere, yastıklara ve puflara şaşkınlıkla bakıyordu. Eski bir makinist olarak, Ninon'un kim olduğunu kestiremiyordu. Kötü bir zamanda yaşıyoruz. Doğru dürüst bir iş yok, diye kendi kendine konuşuyordu Ninon açık mavi fincanlara kahveleri dökerken. Daha önce böyle şeylerle hiç ilgilenmemiştim. Ah, bayanlar bir zamanlar ne de hoş yaşamışlar. ‘Ninon de Lenclos'un Yaşamı'nı okurken kıskançlığımdan dişlerimi sıktım. Hiç de öyle hoş bir kadın değilmiş, ama güya çok çekici bir kadınmış ve yüz hatları muhteşemmiş. Akıllıymış, diye mırıldandı Tolain. Düşünün, bir erkek çocuk doğurmuş ve birkaç Vikont ve dük çocuğun babasının kim olacağı konusunda eşit haklara sahip olarak kura çekmişler. Daha sonra Ninon'un kendi annesi olduğunu bilmeyen bu oğul ona âşık olmuş ve reddedilince kendini hançerlemiş. İşte size kadın. Matmazel Ninon doksan yıl zenginlik içinde yaşamış ve herkes ona saygı duyarmış, hatta Kraliçe Christina onun arkadaşıymış. Şimdi ise her şey çok farklı. Mesleğimiz Komün döneminde hiç talep görmediği için kız arkadaşlarım şubeye başvurarak başka bir iş talebinde bulundular. Kimisi şimdi dikiş kursuna, diğerleri yine bir yerlere gidiyorlar. Fakat ben gözlerimi, vücudumu ve ellerimi işle bozacaklardan değilim. Yeryüzünde erkekler varken açlıktan ölmem. Bir iki saatliğine birilerinin işine yararım, ne de olsa herkes, senin gibi, kadınsız kalmış aptallardan değil. Ninon bu arada Stock'a aşağılayıcı gözlerle baktı. Madem Komünarlar hep kendi karılarıyla yatıyorlar ben de Versailles'a giderim, orada bize büyük rağbet var. Sus, aptal aptal konuşma, defol mutfağa git. diye gürledi Tolain. Stock kıpkırmızı kesilmiş, sandalyeden fırladı. Sen beni nasıl böyle bir yere, kirli bir hayvan inine sürükledin. Kendine gel, Jean. Aslolan o değil. Ben, seninle baş başa konuşabileceğimiz bir yer arıyordum. Bu kız bir daha karşına çıkmayacak. Dinle, ben kendimle ilgili değil, seninle ilgili konuşmak istiyorum. Yarın gün ışırken Komün'ün direktifi üzerine Versailles'a gidiyorum. Paris fare kapanı, ileride bizi bekleyen yalnızca ölüm, darağacı ya da kurşun. Thiers'in ordusu yabanıl köylülerden oluşuyor. Bu cahil insanlara laf anlatamazsın, çünkü onlar karanlık bir orman gibi. 1893 yılı Vandée'sini anımsa, Ben seni kurtarmak istiyorum, dostum. Versailles'a gidelim birlikte. Alçak. diye kükredi şaşkına dönen Stock. Sen bana nasıl ihaneti önerirsin. Komünist Johann Stock'un oğluna. Sen sarhoş musun, aklını mı oynattın yoksa. Bizim gizli söyleşilerimizi, Marx'ı, Engels'i anımsa. Düşlerimiz gerçek oldu. İktidarda kim var. Emekçiler. Biz ne için dövüşüyoruz. Kendimiz için, emekçiler için. Oysa sen kaçmak istiyorsun. Kendi iğrenç postunu kurtarmak mı istiyorsun. Senin satılık bir korkak olduğunu, uşaklık yapmak için birilerini aradığını bana çoktan söylemişlerdi. Hop dedik. Daha fazla yorma kendini, makinist. Anla, Komün senin lokomotifin değil. Parçalanır. Sen, boş kafalının tekisin. Oysa, ben seni hep sevdim, aptal. Bir ay geçmez, Bismarck ve Thiers hepinizi yok eder. Sorarlar o zaman, neyin uğruna gebereceksin. Tüm özveriler yararsız, kahramanlık da boşuna. Neden bu korkunç kıyım tezgâhına yem olalım. En iyileri de olsa, bir avuç insan tüm dünyaya başkaldırdı. Emin ol, kimse size yardım etmeyecek. Siz, tüm komünistler, akılsız, fanatik ya da körsünüz. Sus, hain. Ben seni kendi ellerimle öldüreceğim. Jean tüfeğini kaptı, fakat o an perde arkasından ulusal ordu kıyafeti içinde olan iriyarı bir genç fırladı ve Tolain'le birlikte makinisti yere yıktılar. Ağzını tıkayıp ellerini iple kuvvetlice bağladılar. Bunu ben istemedim, Jean, sen beni ve senin aklını başına getirmek için bekleyen arkadaşımı buna zorladın. Şimdi burada yat ve Bartholemeus gecesine kadar bu mutsuz kenti terk etmemize engel olmaya kalkışma. Ayrıca, Fransız protestanlarının katledilişi siz Komüncüleri bekleyenlerle kıyaslandığında bir çocuk dövüşü olarak kalır. Darağacında ayaklarını çırparken benim sözlerimi anımsa. Tolain hiçbir zaman hayalci olmadı. Ben evliya değilim, ama gerçekçiyim, hatta ileride göreceğiz, gün gelir büyük insan olurum burada söylüyorum, dürüst bir cumhuriyetçiydim, yine de cumhuriyetçiyim ve öyle kalacağım. Tolain art arda iki sigara içti. Yüreğinin değil, aklının sesine kulak vermelisin. Bu, siyasetin yasasıdır. Komünist Paris yalnız kalmaya ve yok olmaya mahkûm. Stock'un, ağzındaki çaputtan ve ipten kurtulmaya çalıştığını fark eden Tolain ipi kontrol etti ve alaycı bir hayıflanmayla Yazık, seninle değil, kendi kendimle konuşmak zorundayım. Gözlerini öyle belertme. Sabahleyin birileri seni çözer. Sen alarm işareti verip, durumu Teyakkuz Komitesi ve Komün'e bildirdiğinde ben çoktan Versailles'a ulaşmış olurum. Sen de orada olabilirdin, eğer lanet olası Uluslararası Birlik sana, benim artık kurtulduğum proleter dayanışma gibi aptalca düşünceleri ve diğer zararlı saçmalıkları aşılamamış olsaydı. Elveda, Jean Stock. Baban seninle gurur duyabilir, sen de onun gibi düşüncesizsin. Yakında, ezilmiş kafalarınızla öbür dünyada buluşursunuz. Tolain kapıyı anahtarla kapatarak tek bir söz etmemiş olan arkadaşıyla birlikte, bu havasız, küçük orospu odasını terk ettiler. Ninon da aynı gece onlarla birlikte kayboldu. Stock gece geç saatlerde büyük bir çabayla çaputu ağzından atıp ipi kemirerek koparmayı ve pencerenin camını kırarak kimsenin yaşamadığı daireden çıkmayı başardı. Tolain artık Paris'te değildi. Bir süre sonra onun Komün'e ihanet ederek Versailles hükümetinin saflarına geçtiği anlaşıldı. Stock Tolain'in yaptıklarından sonra uzun süre kendine gelemedi. Korkaklık ve alçak çıkarcılık oymacıyı düşman kampa itmişti. Hem kişisel hem de toplumsal planda insan, kendisini tehlike anında ele veriyor. Tolain devrime alçakça ihanet etmiş ve faaliyetleri devrimin bastırılmasına dönük olan gericilerin Versailles grubuna katılmıştı. Daha Enternasyonal'in Paris şubesinin kararını almamış olmasına karşın, Londra gazetelerinin Tolain'in ihanetine ilişkin haberlerine dayanarak Enternasyonal'in Londra'daki Genel Konseyi onu lanetlemiş ve Uluslararası İşçiler Birliği'nin saflarından gıyaben ihraç etmişti. Stock'un Komün'ün zafere ulaşacağından kuşkusu yoktu. Komün'ün ortaya koyduğu düşünceler ve ilkeler sağduyulu ve aydınlık, insanlara refah sağlayan ve en yüce insani değerlerle beslenmiş değil miydi. Gerçeği kim reddedebilirdi ki. Makinistin taburdaki arkadaşları arasında, emekçiler hükümetinin girişimini destekleyen azımsanamayacak kadar Mason vardı. Onlar şunu söylüyorlardı Biz size Solomonların bir zamanlar bir kin nedeniyle yıkılmış olan yüce tapınağını birlikte yapmak için geldik. Bu tapınak olmadan Tanrının egemenliği de olmaz. Bu, iyilik ve bilgeliğin tapınağıdır. Ona ister komünizm deyin ister başka ad verin, bu size kalmış, çünkü adlar özü değiştirmez. Fransa, faaliyete geçen bir volkanın kraterini anımsatıyordu. Yeryüzünün küçücük bir köşesinde, gittikçe azgınlaşan, korkunç bir doğal yıkım sırasında yeni bir dünya yaratma çabasında olanlar Ulusal Ordu'ya kaydoluyorlardı. Tek bir istekle kenetlenmiş insanlar neyi başaramaz ki. Savaş denen korkunç bir tehdite karşın, emekçi halkın iktidarını ilan eden kent kımıldadı, gümbürdedi, canlandı ve harekete geçen onlarca, yüzlerce, binlerce el tarafından yeniden kurulmaya, süslenmeye başladı. *** Romantik yüreği mükemmele susamış Yelizaveta Dmitriyeva devrim Parisi'nde idealine kavuşmuştu gerçek kardeşlik, sevgi, korkusuzluk, özgürlüğe kavuşmuş ve yücelmiş bir düşünce. Tek bir şeyle yatıp kalkıyordu devrim. Paris'in tüm Komüncüleri de tıpkı onun gibiydi. Besledikleri yüce duygular ve çabalarındaki dürüstlük, bazen dışarıdan sızan ihaneti, alçaklıkları görmelerini engelliyordu. Onlar, Bakunin'in dostu, daha Cenevre'de Dmitriyeva'nın, ihanete ve alçaklığa yatkınlığından şüphelendiği ve onun kişisel düşmanı olan Kluzer'e inanmışlardı. Komün yöneticileri arasında Thiers'in bir ajanı vardı. Devrimcilerin güvenini kazanmış ve Paris'te Enternasyonal temsilcilerinin çalışmalarını dikkatle izleyen zengin bir manifaturacının oğlu Barral de Monta, raporlarından birinde şunları bildiriyordu Dmitriyeva, her semtte yaralananlara hizmet bahanesiyle kurulan güçlü bir bürosu olan Kadınlar Komitesi'ni yönetiyordu. Komite Dmitriyeva yönetiminde yalnızca Enternasyonal için çalışıyordu. Onların tüm belgeleri ‘Yeryüzü Cumhuriyeti' başlığını taşıyordu. Farklı farklı sosyalist kulüpler, özünde Enternasyonal'in kulüpleriydi. Nisan ayında, Paris Komünü'nün resmi organı olan gazetede, Kadın Yurttaşlar Merkez Komitesi adına Yürütme Komisyonu'na yazılan mektuplar defalarca yayınlanmıştı ve mektupları imzalayanlar arasında Dmitriyeva'nın adı hiç değişmeksizin yer alıyordu. Kadınlar Merkez Komitesi, seyyar hastanelerin çalışması için kaçınılmaz tehlikeler anında barikatlar kurmaya, bu barikatlarda zafere ya da ölüme kadar çarpışmaya hazır düzenli müfrezeler kurulmasını istiyordu. Versailles'lılar Komün'ün etrafındaki abluka çemberini daraltmayı sürdürüyorlardı. Parisliler kendilerinden emindiler, tehlike onların cesaretini ve eğlenme isteğini kırmamıştı. Sokaklarda, meydanlarda, kulüplerde hiç hazırlık yapmaksızın balolar düzenleniyor, şarkılar söyleniyor ve halk meşaleler altında, duydukları herhangi bir orkestra müziği eşliğinde coşkuyla dans ediyordu. Tiyatrolar tıklım tıklımdı ve aktrisler hiçbir zaman bundan daha ateşli, içten gelen hayranlık belirtisi ve bu denli şiddetli alkışlar duymamışlardı. Paris gazetelerinden ‘Le Père Duchene'de sık sık güncel şiirler çıkıyor ve bu şiirler birileri tarafından hemen müziğe uyarlanıyordu. Savaşçı kızlar hakkındaki bir şarkı Komüncüler arasında özellikle popülerdi Öylesine güzel ve o kadar hoşlar ki Her törene uyar hepsi de Fransa'nın en iyi alayı bu, Thiers'ciler hesaba katmalı bunu. Hem de cesur bizim kızlar. Hepsi de amazon kıyafetinde, Toplanıp tek taburda Sıcak kurşun eritiyorlar Versailles'lıların tepesinde. Yokoluş, sonuna kadar direnen başkente amansızca yaklaşıyordu. Nisan'ın hemen başında Stock'un dostu, Komün'ün generali, Enternasyonal'in üyesi Emil Duval öldürülmüştü. Onun ölümü büyük proletarya devrimi tarihinin en trajik sayfalarından biriydi.