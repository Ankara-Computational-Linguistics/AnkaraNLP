Were Young" şarkısı ile Birleşik Krallık'ta 21. sırayı almıştır. Uzun boyu yüzünden birçok tv sunucusu onu programına dahil etmek istememiştir. 1980 yılında boşandıktan sonra Amerika'ya geri dönen sanatçı burada 2 evlilik daha yaptı ve çeşitli kulüplerde şarkı söylemeye devam etti. Norman, Oklahoma'da 21 Ocak 2005'te 74 yaşında kanser sebebiyle hayatını kaybetti. Uluslararası Arama Kurtarma Danışma Grubu Uluslararası Arama Kurtarma Danışma Grubu ("İngilizce: "INternational Search And Rescue Advisory Group"" veya kısa adıyla INSARAG), üye ülkelerin resmî afet müdahale kurumları ile arama kurtarma çalışmalarında yer alan sivil toplum kuruluşları ağı. Grubun amacı; üyelerinin, ihtiyaç olan bölgelere hızla ulaşmalarını ve verimli bir çalışma gerçekleştirmeleri için gereken koordinasyonu sağlamaktır. 1988 yılında, bugünkü Ermenistan'da meydana gelen Spitak depremine müdahale eden uluslararası arama kurtarma ekiplerinin girişimleri sonucunda, 1991 yılında kurulmuştur. Küresel Afet Alarm ve Koordinasyon Sistemi "(GDACS)" gibi, INSARAG da, İnsanî İlişkiler Koordinasyon Ofisi'nin (OCHA) Cenevre'deki Acil Hizmetler Bölümü'ne (ESB) bağlıdır. Bölümdeki Koordinasyon Destek Birimi (FCSS), INSARAG sekreterliği olarak çalışmaktadır. Arama kurtarma ekipleri sınava girdikleri takdirde, INSARAG standartlarına göre "ağır arama kurtarma ekibi" ve "orta ölçekli arama kurtarma ekibi" olmak üzere sınıflandırılmaktadırlar. Üyelik kriterleri ile beraber, hangi ekibin, hangi sınıfta olacağını belirleyen yeterlilik, teçhizat gibi daha spesifik kriterler de, güncellenerek duyurulan kılavuzlarda yer almaktadır. INSARAG'ın "Afrika", "Avrupa" ve "Ortadoğu" bölgesinde 32, "Amerika" bölgesinde 7, "Asya" ve "Pasifik" bölgesinde 12 olmak üzere toplam 51 ülkeden en az 7369 personel ile 81 üyesi bulunmaktadır. Nicolas LÃ©mery Nicolas Lémery (d. 17 Kasım 1645, Rouen, Fransa; ö. 19 Haziran 1715, Paris, Fransa), Fransız kimyager. Asit ve bazların kimyası üzerine teori geliştiren ilk bilim insanlarından birisidir. Büyüdüğü şehirde eczacılık eğitimi aldıktan sonra Paris'te Christophe Glaser'in öğrencisi oldu ve sonrasında kimya dersleri vermeye başladığı Montpellier'e gitti. Daha sonraları Paris'te bir eczane açtı ve derslerine devam etti. 1683'den sonra kalvenist olduğu için İngiltere'ye gitmek zorunda kaldı ve sonraki yıl Fransa'ya döndü. 1686'da katolik olması, eczanesini yeniden açmasına ve ders vermeye devam etmesine olanak sağladı. 19 Haziran 1915'te Paris'te öldü. Lémery, kimyanın kesin olarak ispatlayan bir bilim olarak ele alınması dışında spekülasyonlara pek aldırış etmedi, hakikat ve deneyleri açıksözlülükle yorumlamaya çalıştı. Sonuç olarak ders verdiği sınıfı; simyagerlerin yarattıkları boş ve kısır belirsizliği reddeden, felsefe taşını ve hayat iksirini sorgulamayı umursamayan Lémery'i dinlemek için sabırsızlanan her türlü insanın akınına uğradı. 1675 yılında yayımladığı "Kimya dersleri" (Fransızca: "Cours de chymie") adlı eseri, 17. yüzyıl boyunca bir "başyapıt" olarak görüldü. 1680 yılında, ilk olarak Isaac Newton'un ortaya atmış olduğu ışığın parçacık teorisini temel alarak; herhangi bir maddenin asitliğinin, onun moleküllerine bağlı olduğunu ortaya koydu. Ona göre bir molekül, uçlar ve gözeneklerin geometrik olarak kilitlenmesiyle bir araya gelmiş taneciklerdi. "Evrensel eczacılık" (Fr.: "Pharmacopée universelle") (1697), "Basit ilaçların evrensel işlenmişliği" (Fr.: "Traité universel des drogues simples") (1698), "Antimonun işlenmişliği" (Fr.: "Traité de l'antimoine") (1707) kitapları ile beraber, birisinde yeraltı yangınlarının, fırtınaların, şimşeklerin ve depremlerin kimyasal ve fiziksel açıklamasını yaptığı çeşitli makaleleri Fransız Bilimler Akademisi'nde yayınlandı. Oğlu Louis Lémery (1677-1743), 1710 yılında Paris'teki ""Hôtel-Dieu"" hastanesine doktor olarak atandı ve 1731 yılında Paris'teki ""Jardin des Plantes"" botanik bahçesinde kimya öğretmeni oldu. Kimya üzerine çeşitli makalelerinin yanı sıra "İşlenmiş gıda" (Fr.: "Traité des aliments") (1702) ve "Kemiklerin doğası hakkında tez" (Fr.: "Dissertation sur la nature des os") (1704) isimli kitapları yayınlandı. Dubai EmirliÄŸi Dubai Emirliği ( إمارة دبيّ‎‎ Imārat Dubayy), Birleşik Arap Emirlikleri'ne bağlı 7 emirlikten birisidir. Emirliğin başkenti Dubai olup ülkeye adını vermiştir. US Città di Palermo 1961-62 sezonu 1961-62 sezonunda Serie A'da mücadele eden Palermo, 18 takımlı ligi 35 puanla sekizinci sırada tamamladı. Aynı sezon 1. turdan katıldığı Coppa Italia'na ise oynadığı ilk maçta kaybederek veda etti. Sezon başında transfer edilen Brezilyalı oyuncu Ferdinando, attığı 10 golle takımının en golcü ismi oldu. Vítor Baía Vítor Manuel Martins Baía (d. 15 Ekim 1969, São Pedro da Afurada), Portekizli eski millî kaleci. Kariyerinin büyük bölümünü geçirdiği Porto takımıyla toplamda 26 kupa kazanmıştır. Portekiz'de São Pedro da Afurada, Vila Nova de Gaia, Grande Porto,'da doğan Baía 13 yaşında Porto altyapısına katıldı. 1989 yılı başlarında, Portekiz adına FIFA Dünya Gençler Şampiyonası'nda yer aldı ve kulübü Porto'da emektar Leh kaleci Józef Młynarczyk'ı ikinci kaleciliğe düşürerek kaleyi devraldı. O sezon şampiyonluk yarışının iddialı ekiplerinden olan Porto, Primeira Liga'yı 2. sırada bitirdi. Baía, ilk profesyonel maçına Vítoria de Guimarães karşısında çıktı ve birinci kaleciliği sonraki 7 yılda da kimseye kaptırmadı. Bu süre içinde takımla 5 lig ve 2 Taça de Portugal kazanan kaleci, toplamda 116 gol yiyerek kalesinde sezon başına ortalama 16.5 gol gördü. 1994-95 sezonu sonrası ESM Yılın Takımı'na seçilen ve 1995 yılında IFFHS Yılın En İyi Kalecisi listesinde 6. sırada, sonraki yıl ise aynı listede 5. sırada bulunan Baía, 1994-1996 yılları arasında dünya çapında en iyi kaleciler arasına girmeyi başardı. 1996 Avrupa Futbol Şampiyonası kadrosuna dahil edilen kaleci, turnuvanın ardından o zamana kadar bir kaleciye verilen en yüksek bedel karşılığında İspanya takımı Barcelona'ya transfer oldu. 1996-97 sezonunda Barcelona'nın, Real Madrid'in ardından ikinci sırada bitirdiği La Liga'da sadece 1 maç kaçıran Baía, burada kariyerine bir de Kupa Galipleri Kupası eklemiş oldu. 1997-98 sezonunda teknik direktör Bobby Robson yerine gelen Louis van Gaal'ın vatandaşı Ruud Hesp'i birinci kaleci olarak kullanmasıyla arka planda kalan Baía, sezon ortasında eski kulübü Porto'ya kiralandı. Ocak 1999'da Baía, Porto'ya döndüğünde 1 numaralı forma boşta değildi. Bu nedenle 99 numarayı seçti. Yeni numaralı formaların satışında büyük bir artış yaşanırken, karşılaşmalardaki seyirci artışı da ünlü kalecinin dönüşüne bağlandı. Kariyerinin başarılı günlerine geri dönen kaleci 1999-00 sezonunda dizinden bir sakatlık yaşadı ve ameliyat olmak zorunda kaldı. 2000 yazında kiralık dönemi biten ve Barcelona'ya geri dönen Baía, kulüp tarafından serbest bırakıldı ve hemen ardından tekrar Porto ile anlaştı. Sakatlıktan dolayı bir sezon sahalardan uzak kaldıktan sonra, ilk maçına 2001-02 sezonunda, 26 Kasım 2001 tarihinde Vila Real takımıyla oynanan rezerve ligi karşılaşmasında çıktı. 16 gün sonra, 12 Aralık'ta, A takımın CD Santa Clara ile oynadığı kupa maçında forma giydi. Tamamen iyileştikten sonra, 2002 Dünya Kupası kadrosuna dahil edildi. 2002-03 sezonunda eski formunu yakalayan kaleci, kulübünün lig, kupa ve UEFA Kupası'nı kazanmasına katkıda bulundu. UEFA Kupası'nda oynanan 13 maçında 11'inde forma giydi ve yarı finalde Lazio karşısında bir penaltı kurtardı. Final maçında ise Celtic karşısında kalesinde 2 gol görmesine rağmen uzatmalardan golü bulan Porto, 3-2'lik sonuçla kupayı kazandı. 2003-04 sezonunda kariyerinin en parlak sezonunu yaşadı ve yedinci lig şampiyonluğuyla birlikte ilk Şampiyonlar Ligi kupasını da kaldırdı. Şampiyonlar Ligi'nde oynanan tüm maçlarda forma giydi. Sezon sonunda, "UEFA Kulüp Yılın En İyi Kalecisi" seçilerek bu unvanı alan ilk Portekizli oldu. Bu sezonun ardından, 2004 Avrupa Futbol Şampiyonası kadrosuna alınmaması ve yerine Sporting CP kalecisi Ricardo Pereira'nın seçilmesi ise beraberinde tartışmaları getirdi. 2007 yılındaki FIFA.com röportajında Baía bu durumla ilgili ""... 2003-04 sezonunda Avrupa'daki en iyi kaleci seçildim ve EURO 2004 kadrosu açıklanmadan birkaç gün Portekiz Ligi ve UEFA Şampiyonlar Ligi'ni kazanmıştım. Buna rağmen kadroya alınmamış olmam biraz garip."" açıklamasını yapmıştır. Sezon sonunda açıklanan, IFFHS 2004 Yılında Dünyanın En İyi Kalecisi listesinde Ricardo 19. sırada bulunurken, Baía 8. sırada yer aldı. 2005-06 sezonunda Hollandalı teknik direktör Co Adriaanse tarafından birinci kaleci olarak kullanılan Baía, sezon ortasında yerini Brezilyalı kaleci Helton'a kaptırdı. 2006-07 sezonunda Porto'nun şampiyon kadrosunda yer almasına rağmen, sadece bir lig maçına çıktı. Sezonun son maçında Desportivo das Aves karşısında kaleye geçerek 700. resmî maçına çıkmış oldu. 38 yaşına yaklaştığı günlerde, 14 Haziran 2007'de, futbolu bıraktı ve kulübün halkla ilişkiler müdürü olarak görev yapmaya başladı. Daha sonra Temmuz 2010'da bu görevinden ayrıldı. Baía, İtalyan kaleci Stefano Tacconi ile birlikte üç Avrupa kupasını da kazanan iki kaleciden biridir. Baía, millî formayla ilk maçına 20 yaşındayken, 19 Aralık 1990 tarihinde ABD ile oynanan ve Portekiz'in 1-0 kazandığı bir özel maçta çıktı. 2002 yılına kadar 80 kez millî formayı giydi. 1996 Avrupa Futbol Şampiyonası, 2000 Avrupa Futbol Şampiyonası (Portekiz'in tur atlamayı garantiledikten sonra oynadığı bir maç hariç) ve 2002 FIFA Dünya Kupası'nda ülkesinin oynadığı bütün maçlarda forma giydi. 2000 Avrupa Futbol Şampiyonası'nda çeyrek final karşılaşmasında Türkiye ile oynanan maçta Arif Erdem'in penaltısını kurtardı ve takım maçı 2-0 kazanarak yarı finale yükseldi. 2002 Dünya Kupası'ndaki başarısızlığın ardından istifa etmeye yanaşmadığı için kovulan teknik direktör António Oliveira'nın yerine Luiz Felipe Scolari getirildi. 10 yıldır Portekiz kalesini koruyan Baía, bunun ardından millî takıma bir daha çağrılmadı. Somali bayrağı Somali bayrağı (Somalice: "Calanka Soomaaliya"), Afrika ülkesi Somali'nin resmi bayrağıdır. Mohammed Awale Liban tarafından tasarlanan bayrak 12 Ekim 1954'te kabul edilmiştir. İtalyan Somalisi ve Britanya Somalisi'nin birleşmesinin ardından bayrak Somali Cumhuriyeti tarafından kullanılmaya başlandı. Somali bayrağı 1954'te ülkenin sömürgelikten bağımsızlığa geçiş sürecinde tasarlandı. Somali İşçi ve Ticaret Birliği tarafından bağımsızlığa hazırlanılırken bir bayrak tasarlaması için görev verilen Somalili araştırmacı Mohammed Awale Liban tarafından Birleşmiş Milletler bayrağından esinlenerek tasarlandı. Bir etnik bayrak olan bayrağın ortasındaki beş köşeli "Birlik Yıldızı" Cibuti, Etiyopya'daki Ogaden bölgesi, Kenya'daki Kuzeydoğu ili ve eski İtalya Somalisi ile İngiliz Somalisi bölgelerinde bulunan Somalileri temsil eder. Bayraktaki mavi renk Birleşmiş Milletler bayrağından alınmıştır. Bunun sebebi Birleşmiş Milletler'in Somali'nin bağımsızlığını kazanmasındaki rölüdür. Pantelimon Pantelimon, Romanya'nın Bükreş Bölgesi'nde bulunmaktadır. Pantelimon, Komünist dönemdeki Pantelimon işçi bölgesini oluşturmaktaydı. Eski kompleks, 1990'larda çeteleri ve uyuşturucu satıcılarıyla kötü ün yapmış olan bölgenin gri bloklarıyla uyum gösteriyor. Bölge zamanla değişti. Etrafta hipermarketler bitmeye ve zemin katlardaki özel mağazalar açılmaya başladı fakat, mahallede hiçbir kültüre mekan yoktu. Bunu bir sivil toplum kuruluşu olan ‚Make a Point’ fark etti. Make a Point'in kreatif direktörü Madalina Rosca, "Make a Point, sloganımızda da dediği gibi, kültürü halka coğrafi açıdan yaklaştırmaya çalışır." dedi. Rosca, şehir merkezinin dışındaki bazı insanların içinde yaşadıkları realitelerin farkına varmış olarak grubun muhit fikriyle olan uğraşını açıkladı. "Her türlü kültürel etkinlik, birkaç kilometre ötedeki şehir merkezinde. Bazen bırakın bir film veya tiyatro oyunu izlemeyi, kahve içmek için bile uzun bir yol gitmen gerekir. Rosca ve çalışma arkadaşları, mahallede her Perşembe akşamı eski bir fabrika salonunda ücretsiz film gösterme fikrini buldular. Ralph Sampson Ralph Lee Sampson, Jr. (d: 7 Temmuz 1960) Amerikalı eski profesyonel basketbol oyuncusu. 2.24 m boyunda 103 kg ağırlığındadır. 3 kez yılın en iyi kolej oyuncusu seçildi. 1983 NBA Seçmeleri'ne katıldı ve Houston Rockets tarafından 1. sırada seçildi. İlk yılında, 82 maçta 21.0 sayı, 11. 1 ribaund ve 2.4 blok ortalamaları ile oynadı. 4 kez All-Star seçildi. NBA Kariyeri dizi'nde ki sakaltığı sebebiyle 8 yıl sonra bitti. 1979 yılında Virginia Üniversitesine başlayan pivot, 4 yılı boyunca bu takımda oynadı. 16,9 sayı, 11.4 ribaun ve 3.5 blok ortalamaları ile oynadı. 3 kez üst üste yılın en iyi oyuncusu seçildi. 1981, 1982 ve 1983 yılı NCAA All-Amerikan en iyi beşine seçildi. Kolej kariyeri başarılarla dolu olmasına karşın hiç şampiyonluk yaşayamadı. Kolej kariyeri 1983 yılında sona erdikten sonra 1983 NBA Seçmeleri'ne katılan Sampson, Houston Rockets tarafından birinci sırada seçildi. Rockets'da 50 numaralı formayı giymeyi başladı. Çaylak yılında 82 maçra toplamda 1720 sayı üretti. Buna rağmen takımını playofflara taşıyamadı. Rockets sezonu 29 galibiyet 53 yenilgi ile orta batı grubunu altıncı sırada tamamladı. Houston Rockets geçen sene olduğu gibi 1984 NBA Seçmeleri'nde de birinci sırada oyuncu seçme hakkına sahipti. Hakeem Olajuwon birinci sırada Rockets tarafından seçildi. Sampson ve Olajuwon; Rockets'ın yeni "ikiz kule" leriydiler. Sapmson Hakeem'in gelişiyle pivot mevki'nden 4 numaraya yani forvet pozisyonuna kaydırıldı. 1984-85 sezonunda Houston Rockets, bir önceki sezona göre 19 galibiyet fazla alarak orta batı grubunu ikinci sırada bitirdi ve playofllara kaldı. 2.24 m'lik dev pivot, gene 82 maçın tamamında yer aldı. 22.1 sayı ile kariyerinin en iyi ortalamasını yakaladı. 10.4 ribaund ve 2.4 blok ile sezonu bitirdi. Playofflarda takımı ilk turda Utah Jazz 3-2 yenildi. Sampson, kariyerinin ilk playoffları'nda 5 maçta 21.2 sayı ve 16.6 ribaund ile oynadı. 1985 NBA All-Star Maçı'nda 24 sayı, 10 ribaund üretti ve maçın en değerli oyuncusu oldu. 1985 -86 sezonu hem Rockets hem de dev pivot için iyi geçti. 79 maça çıktı. 18.9 sayı, 11.1 ribaun ve 3.6 asist ile sezonu tamamladı. Houston ise 51 galibyet alarak orta batı grubunu birinci sırada bitirerek playofflara kaldı. İlk turda Sacramento Kings takımını 3-0 ile süpüren Rockets, batı konferansı yarı final macedelesi'nde Denver Nuggets' 4-2 ile geçti. Batı konferansı finalinde Los Angeles Lakers'ı 4-1 ile geçerek 1981 den sonra ilk defa NBA finallerine yükselme başarısı göterdi. İkiz kulelere sahip Houston Rockets'in karşısında geçen yılın finalisti Boston Celtics vardı. Celtics zorlu geçen seriyi 4-2 kazanarak şampiyonluğa ulaştı. Sampson playofflarda 20 maça çıktı. 20.0 sayı, 10.8 ribaund ve 4.0 asist ile oynadı. 1986-87 sezonu Sampson ve takımı için iyi geçmedi. Sampson sadece 43 maçta yer alabildi. Buna rağmen 18.2 sayı ve 10.1 ribaund ile sezonu çift haneli istatistik rakamları ile tamamlamayı başardı. Houston ise geçen seneki başarısını sürdüremedi. Sadece 42 galibyet alarak orta batı grubunu 3. sırada tamamladı. İlk turda Portland Trail Blazers'ı 3-1 ile geçen Rockets, yarı finalde Seattle SuperSonics'e 4-1 elenerek playofflara veda etti. Ralph Sampson, toplamda 10 maçta yer aldı. 18.6 sayı, 8.8 ribaund, 2.1 asist ile tamamladı. 1987-88 sezonu ise bir bakıma Sampson'un kariyerinin biteceğinin açıkça sinyallerini veren bir sezon oldu. Sakatlıklar ve antrenör Bill Fitch ile sorunları baş gösterdi. 19 maç sonra Golden State Warriors'a takas oldu. Warriors ile 29 maçta yer aldı. 1988-89 sezonunda 61 maça çıktı. 6.4 sayı ortalaması ile oynadı. 1989 yılında Sacramento Kings 'e Jim Petersen karşılığında takas oldu. 1989-90 sezonunda 26 maçta 4.2 sayı, 1991-91 sezounda ise 3.0 sayı ortalamalari ile oynadı. Sezon sonu Kings tarafından serbest bırakıldı. Washington Bullets ile anlaştı. 10 maçta yer aldı. Hiçbirisinde ilk beş başlamadı. Sadece 2.2 sayı ve 3.0 ribaund ile oynadı. Böylece NBA kariyeri sona erdi. İspayol takımlarından Unicaja Ronda'da sadece 8 maç forma giydi. 1992-93 sezonu'nda James Madison Üniversitesi'nde antrenör Lefty Driesell'in yardımcılığını üstlendi. 1996 yılında Virginia Üniversitesi'nin şöhretler müzesine dahil edildi. 2002 yılında, Atlantik Kıyısı Konferansı tarihinin en iyi elli oyuncusu arasına girdi. İki oğluda kendisi gibi kolej basketbol kariyerlerine devam etmektedir. Sampson, millî takım seviyesi'nde ki tek başarısı, 1979 yılında Porto Riko'nun başkenti San Juan da düzenlenen Pan Amerika Oyunları'nda millî takım ile altın madalya aldığı turnuvadır. Yapay seÃ§ilim Yapay seçilim, insanların bilinçli ve amaçlı olarak bir organizmanın belli özelliklerini seçmesi ve kontrollü olarak yetiştirmesi sürecini anlatan tanım. Bu terim, Charles Darwin tarafından belirli özelliklere sahip canlıların farklılaşarak çoğalmalarının gelişmiş hayatta kalma veya üreme yeteneklerine dayandığı doğal seçilime karşılık olarak kullanılmıştır. İnsan eliyle hangi hayvan ya da bitkinin üretileceğine karar verildiği yapay seçilimin aksine, doğal seçilimde ne tür varyasyonların ve genlerin gelecek nesillere aktarılacağını çevre veya doğa şartları belirler. Yapay seçilimin bilinçli kullanımı, yeni ilaçların keşfinde ve geliştirilmesinde olduğu gibi, deneysel biyolojide çok yaygın hale gelmiştir. Yapay seçilim bilinçsiz bir şekilde meydana gelebilir; yabani bitkilerin ilk insanlar tarafından evcilleştirilmesi ve tarıma uygun hale getirilmesinin büyük ölçüde bilinçsiz bir süreç olduğu düşünülmektedir. Yapay seçilim yöntemleri Romalılar tarafından biliniyor ve uygulanıyordu. 2000 yıl öncesine ait dönemden kalma bilimsel eserler, farklı amaçlar için hayvanların nasıl seçileceğine dair öğüt ve bilgiler vermenin yanı sıra bu antik eserler, Kartacalı Mago gibi kendisinden daha önceki bilimsel kaynak ve mercilerden alıntı da yapmaktadır. Yapay seçilim fikri, daha sonra İranlı İslam bilgini El-Birûni tarafından 11. yüzyılda ifade edilmiştir. "Hindistan" adlı eserinde bu fikri dikkate alıp çeşitli örnekler vermiştir. Charles Darwin, ileri sürdüğü doğal seçilimin daha geniş ve kapsamlı bir süreç olduğunu göstermek için bu yeni terimi kullanmıştır. Darwin, arzu edilen özelliklere sahip canlı bireylerin insanlar tarafından kontrollü ve bilinçli olarak yetiştirildiğini, arzu edilen özelliklere sahip olmayan bireylerin ise üremekten alıkonulduğu ve bu şekilde hayvancılık ve bitki ıslahındaki yöntemlerle birçok evcil hayvan ve bitkinin, kendilerine özgü bir takım özel özelliklere sahip olduğunun farkına varmıştır. Darwin bu terimi, 1859'deki "Türlerin Kökeni" isimli eserinin ilk baskısında, iki defa, Bölüm IV'de ("Doğal Seçilim; ya da En Uygun Olanın Yaşaması") ile Bölüm VI'de ("Teorinin Güçlükleri") kullanmıştır. Doğal seçilim ile yapay seçilimin altında yatan genetik süreçler arasında gerçek bir fark olmayıp yapay seçilim kavramı, Charles Darwin tarafından daha geniş bir doğal seçilim sürecinin bir göstergesi olarak kullanılmıştır. Bu seçilim süreci, insanların tercihleri veya etkinlikleri belirli bir popülasyonun veya türün evrimini büyük ölçüde etkilediğinde "yapay" olarak adlandırılır. Gerçekten de, birçok evrimsel biyolog, evcilleştirmeyi, insan kontrolü altındaki canlılarda görülen adaptif değişikliklerin ve insan eliyle yapılan doğal seçilimin bir türü olarak bakarlar. Ancak, çevrenin değiştirilmesi ile bilinçsiz olarak oluşan yapay seçilim ile laboratuvarda DNA dizilerinin bilinçli olarak değiştirilmesi ile yapılan yapay seçilim arasında ayrım yapmak yararlı olabilir. Laboratuvarlar yapılan genetik manipülasyonlar ile doğada oluşan genetik değişimler arasında ancak çok az ortak yönler vardır. Seçilim hakkındaki bilgilerin planlı kullanımı, deneysel biyolojide özellikle mikrobiyoloji ve genetik alanında yaygın hale gelmiştir. Genetik mühendisliğinde her yerde yaygın olarak kullanılan bir laboratuvar tekniği sayesinde genler, transfeksiyon adı verilen bir yöntemle, genellikle plazmid denilen küçük daire biçimindeki DNA moleküleri üzerinde yer alan ve bakterilerden oluşan hücre kültürü içindeki hücrelere aktarılırlar. İlgili olunan gen, plazmid üzerinde raportör gen tarafından ya da antibiyotik direnci, yüksek tuz konsantrasyonlarında yaşayabilme gibi belirli bir özelliği kodlayan "seçilebilir belirteç" tarafından eşlik edilir. Hücreler daha sonra normal hücreler için ölümcül olan ama çalışan ve plazmid üzerindeki geni ifade eden hücreler için konuksever olan bir ortamda kültive edilerek yetiştirilirler. Bu şekilde raportör genin ifadesi, bir sinyal gibi işlemekte ve hücre içinde ilgili olunan gene karşılık gelmektedir. Yeni ilaçların geliştirmesinde kullanılan başka bir teknik, belirli organik bileşiklerle birleşmede yüksek eğilim gösterilmesi istenilen aptamer veya nükleik asit parçalarının geliştirmesinde kullanılır ve bunun için 'in vitro seçilimi' denilen yinelemeli bir seçici sürecinden yararlanır. Evrimsel fizyoloji, davranış genetiği ve canlılar biyolojisinin diğer alanlarındaki çalışmalar da, her ne kadar gelişmiş omurgalı canlılarda nesillerin ikiye katlanma süreçleri uzun sürse veya ıslah etmede daha fazla zorluklar olsa da, yapay seçilimden faydalanırlar. Ä°zzet Polatlar İzzet Polatlar (d. 6 Ekim 1992, Turgutlu), Türk futbolcudur. 2. Lig ekiplerinden Turgutluspor'da oynamaktadır. Futbola "Turgutlu Belediyespor" altyapısında başlayan İzzet Polatlar, daha sonra Turgutluspor altyapısına geçti. 2011 yılında profesyonelliğe geçiş mukavelesi imzalayarak as takım kadrosuna dahil edildi. As takımın formasıyla ilk resmî karşılaşmasına 29 Mart 2011 tarihinde Çorumspor'a karşı oynanan 2. Lig karşılaşmasında çıktı. Fenerbahçe'de oynayan yabancı basketbolcular listesi Fenerbahçe'de oynamış ve oynayan yabancı basketbolcular listesi, Fenerbahçe erkek ve kadın basketbol takımlarında forma giymiş gelmiş geçmiş tüm yabancı futbolcuların bulunduğu bir listedir. Listede, Türk vatandaşlığının yanı sıra yabancı bir ülke vatandaşlığı bulunan futbolcular da listelenmiştir. Balıkesirspor 2011-12 sezonu Balıkesirspor, 2011-2012 sezonunda Spor Toto 2. Lig'de mücadele etmiştir. Kırmızı-beyazlılar, grubunu 2. sırada tamamlamış ve play-off'lara katılmıştır. Fakat, ilk maçta Adana Demirspor'a yenilerek elenmişlerdir. Balıkesirspor, 2011-2012 sezonunda kırmızı, beyaz ve kırmızı-beyaz çubuklu desenlerde forma giymiştir. SeAZ SEAZ ( Rus.: ОАО «Серпуховский автомобильный завод» -Kıs.: Serpukhov Avtomobilny Zavod - Tur.: Serpukhov Otomobil Fabrikası), Sovyet Rus otomobil üreticisi, 2010 yılına kadar OKA arabaları üretimi üzerine uzmanlaşmıştı. 2011 yılı itibarıyla araba üretimi durduruldu, sadece OKA otomobil markası için parçaları üretmektedir. Serpukhov kentinde (Moskova Oblastı, Rusya) bulunur. 1939 yılında Serpukhov Motosiklet Fabrikası ("SMZ") olarak kuruldu. Euro Truck Simulator 2 Euro Truck Simulator 2, SCS Software tarafından çıkarılmış olan bir kamyon simülasyonudur. 19 Ekim 2012'de Microsoft Windows için çıkmış olan oyun günümüz Avrupa'sını temel almıştır. 13 Nisan 2013'te Linux, 29 Ocak 2015'te MacOS için yayınlanmıştır. Oyunda Scania, Volvo, MAN, DAF, Iveco, Renault ve Mercedes- Benz olmak üzere 7 adet lisanslı kamyon markası bulunmaktadır. Ayrıca SCS Software'nin oyuncular için yayınladığı güncellemeler ile yeni model çekiciler oyuna dahil edilmekte, oyun dinamikleri daha da geliştirilmektedir. Buna örnek olarak 1.4.8 güncellemesi ile Iveco Stralis Hi-Way, 1.7.0 güncellemesi ile Yeni Volvo FH, 1.14.2 güncellemesi ile de DAF XF Euro 6 ve Mercedes-Benz Actros MP4 çekicileri oyuna dahil edilmiştir. SCS Software blog sitesinden yaptığı açıklamalar ile oyunculara gelecek güncellemelerde ne gibi değişiklikler yapılacağını bildirmektedir. Ayrıca oyuna ek olarak pek çok indirilebilir içerik paketi çıkarılacağı yapılan önemli açıklamalar arasındadır. İlk indirilebilir içerik paketi Doğu Avrupa (Going East!) harita genişletmesidir. Devamında İskandinavya ülkelerini kapsayan (Scandinavia) bir harita genişletme olanağı daha sunulmuştur. Euro Truck Simulator 2 pek çok oyun/inceleme sitesi tarafından "Yılın Simülasyonu" seçilmiştir. Oyunun Türkiye'de oyuncusu çok fazla olduğu için, önceki oyunlardan farklı olarak Türkçe sürümle çıkmıştır. Ayrıca 19 Nisan 2016'da SCS Software tarafından Turkish Paint Jobs Pack(Türkiye Boya Paketi) eklenmiştir. 5 Aralık 2019'da yayınlanan Road to Black Sea DLC'si ile Romanya ve Bulgaristan'ın yanında Türkiye de Edirne, Tekirdağ ve İstanbul Avrupa Yakası ile 3 şehirle oyuna dahil olmuştur. Son sürüm yani 1.38 ile gerçekçi ses motoru ve cam açma gibi birçok yenilik eklenmiştir. 2005'li yıllardan bu yana kamyon simülasyonu üzerine yoğunlaşan SCS Software şirketi bu yolda 18 Wheels of Steel serisi,Euro Truck Simulator,German Truck Simulator gibi çeşitli oyunları kullanıcılara sunmuştur.En son 2011'li yıllarda şirket yeni bir oyun için kolları sıvamıştır.Bu yeni oyun olan Euro Truck Simulator 2 önceki oyunların aksine gerek grafiksel,gerek fiziksel,gerek oynanış açısından diğer oyunlardan farklı noktada bulunmuştur.Ayrıca şirket, önceki oyunlarda bulunan kamyon lisansları meselesini önemli ölçüde çözmüştür.Öyleki 7 kamyon firmasından beşi (Scania,Man, Mercedes-Benz, Iveco ve Renault)lisanslı, diğer ikisi(Daf,Volvo) lisanssız bir halde bulunmuştur.Ancak oyunun çıkışına yakın zamanda bazı sebeplerden ötürü Iveco ve Mercedes lisansları geri çekilmiştir.Bütün hazırlıklar tamamlandıktan sonra,oyun nihayet 19 Ekim 2012 tarihinde çıkmıştır.Ocak 2013'te ise Steame gelişi oyunun günümüzdeki durumda bulunmasına en büyük katkıyı sağlamıştır.Çıktığı gibi önceki oyunların aksine sürekli güncellemelerle desteklenmiştir.Bu güncellemeler başladığı gibi,kısa sürede Daf, Iveco,ve Volvo lisansları alınmıştır.Hatta 1.4.8 güncellemesi ile Iveco Hı-Way,1.7 güncellemesi ile yeni Volvo FH oyun eklenmiştir.1.9 güncellemesi,yapay zeka üzerinde büyük yenilikler getirmiş ve oyunun gelişimine giden yolda ilk adım olmuştur.Bu süre zarfında,Going East DLC'si gelmiştir. Sonrasında çıkan 1.11 güncellemesi ile arayüz değişmiştir.Bu güncellemeyi 1.12 ve 1.13 güncellemeleri izlemiştir.1.14 güncellemesinde ise Daf XF Euro 6 modeli oyuna gelmiştir. 1.14'ü,1.15 ve 1.16 güncellemesi takip etmiştir. 2015 yılı şirket acısından çok verimli geçmiştir.Öyleki Nisan ayında çıkan 1.17 güncellemesi getirdiği grafiksel yenilik ile oyunun en büyük dönüm noktası olmuştur.Aynı zamanda çıkan İskandinavya genişleme paketi ile yeni yol ağları,yeni şirketler,yeni doku ve yapılar gelmiştir.Mayıs ayında ise uzun yıllardır lisansız olan Mercedes-Benz'in lisansı alınmış ve MP4 modeli oyuna eklenmiştir.Sonrasında 1.19,1.20.,1.21 ve 1.22 güncellemeleri gelmiştir.Bu ara içerisinde kabin aksesuarları ek paketi oyuna gelmistir.1.22 güncellemesi ile World of Trucks üzerinden online iş alabilme imkânı gelmiştir.2016 yılı 4 güncellemeyle ev sahipliği yapmıştır.İlki olan 1.23 güncellemesi ile tekerlekler yenilenmiş ve Steam Atölye özelliği gelmiştir.1.24 güncellemesi ile dorse bağlama simülasyonu gelişmiştir.1.25 ile Daf XF modelleri yenilenmiştir.1.26 güncellemesi ile Fransa yenilenmiş ve arkasından üçüncü genişleme paketi olan Fransa DLC'si çıkmıştır.Sonrasında 1.27 ve 1.28 güncellemesi gelmiştir.1.28 güncellemesi ile çift dorseler sadece İskandinavya'da kullanılmak şartıyla oyuna gelmiştir.Yıl sonu ise 1.31 güncellemesi ve İtalya genişleme paketi çıkmıştır.Aynı zamanda Special Transport DLC'si yayınlanmıştır.Bu paket ile devasa uzunluktaki ve büyüklükleri dorseler,eskort araçlar eşliğinde taşımak özelliği gelmiştir.Bunun yanında Scania S ve R modelleri oyuna gelmiştir. 1.32 güncellemesi ile ana harita Almanya'dan başlanarak yenilenmeye başlanmıştır.Ayrıca kişisel dorse özelliği ile her oyuncunun kendi dorsesini oluşturma özelliği sağlanmıştır.2018 yılı sonunda Beyond the Baltic Sea adlı genişleme paketi çıkmıştır.Şubat 2019'da ise MAN TGX Euro 6 oyuna gelmiştir.Aynı yılın sonbaharında uzun süredir lisans problemleri yaşanan Renault Range T oyun gelmiştir.2019 Aralık ayında ise Road to Black Sea paketi ile Türkiye'den üç il oyuna eklenmiştir. Oyuncu kendine ilk önce bir profil açar. Burada ismini,şirket ismini,tercih ettiği çekiciyi,resmini ve şirketin logosunu seçer. Daha sonra başlama şehri seçer ve tercih ettiği çekici ile küçük bir sefer yapar. Bundan sonra bankadan kredi ve şirketlerden iş teklifi gelir ve oyuncu oyunu oynamaya başlar. Euro Truck Simulator 2 geniş bir çevreye sahiptir. Oyun dünyasının kuzeyi, batısı ve doğusu ovalar, tepeler, ırmaklarla kaplı iken güneyi ise Alp Dağlarından çok dağlıktır. Oyunda en dağlık yer, İsviçre ve Norveç'tir. Oyunda nerede olursanız olun her yer yeşil, ağaçlarla, bitkilerle kaplıdır. Oyunda mevsim yazdır. Kimi çekicilerde sıcaklık beliriyor. Oyunda kar, dolu gibi hava olayları yoktur. Sadece yağmur vardır ki sıklığı oyuncu tarafından belirlenebiliyor. Oyunda kullanılabilen çekiciler: Oyunun çıkışında yer alan ülkeler: Going East DLC ile eklenen Ã¼lkeler: Scandinavia DLC ile eklenen Ã¼lkeler: Viva la France DLC ile eklenen Ã¼lkeler: İtalia DLC ile eklenen ülkeler: Beyond to Baltic Sea DLC ile eklenen Ã¼lkeler: Road to Black Sea DLC ile eklenen Ã¼lkeler: Iberia DLC ile eklenen ülkeler: "(Paket duyuruldu ancak henüz yayınlanmadı)" Harita Paketleri Kargo Paketleri RÃ¶mork Paketleri Ayar ve Kabin AksesuarlarÄ± Paketleri 14 adet paket bulunmaktadÄ±r. Ayrıca oyuna Steam Atölye'den farklı sitelerden birçok eklenti indirilebilir. Oyunun yapımcısı olan SCS Software, World of Trucks adında oyuncuların çevrim-içi olarak birbirleriyle etkileşimde oldukları bir çeşit kum havuzu kurmuştur. Bu havuz gelecekte planlanan çoklu oyuncu için bir ön hazırlıktır. World of Trucks projesi için oyuncuların beklentileri ise, tıpkı Combat Simulator Digital Combat Simulator oyununda olduğu gibi çapraz oyunların tek bir havuzda çoklu oyuncu oynayabilmektir. Oyuncular World of Trucks'ta şunları yapma imkânı bulmaktadır: __DİZİN__ Pavlovo Otobüs PAZ ( Rusça: ОАО «Па́вловский авто́бус» eskiden Па́вловский авто́бусный заво́д им. А. А. Жда́нова -Kıs.: Pavlovo Avtobus Zavod eskiden Pavlovskiy Avtobusnıy Zavod im. Zhdanova - Tur.: Pavlovo Otobüs eskiden Pavlovo Otobüs Fabrikasi) - Rusya'da küçük ve orta sınıf otobüslerin üreticisi, Pavlovo kentinde (Nijniy Novgorod Oblastı, Rusya) bulunur. 1982'de TÃ¼rkiye 1982 yılında Türkiye'deki olaylar. Edvard BeneÅ¡ Edvard Beneš (d. 28 Mayıs 1884, Kožlany, Bohemya – ö. 3 Eylül 1948, Sezimovo Ústí, Çekoslovakya), Çekoslovak bağımsızlık hareketi lideri, Dışişleri Bakanı ve Çekoslovakya ikinci Cumhurbaşkanı. Beneš yetenekli bir diplomat olarak biliniyordu. Prag'ın Vinohrady ilçesinde gençlik yıllarını geçirdi. 1896'dan 1904'e kadar bir dil bilgisi okuluna gitti. Bu süre zarfında Slavia Praha takımında futbol oynadı. Prag'daki Charles Üniversitesi Felsefe Fakültesi çalışmalardan sonra Paris'e gitti ve Sorbonne Üniversitesi'nde Siyaset ve Sosyal Bilimler (Ecole Libre des Sciences Politiques) Bağımsız Okulu'nda çalışmalarını sürdürdü. Dijon bölgesindeki ilk lisansını tamamladı. 1908 yılında Doktora derecesini aldı. Daha sonra Prag Ticaret Akademisi'nde üç yıl boyunca öğretmenlik yaptı. 1912 yılında felsefe alanında yaptığı Habilitasyon sonra Charles Üniversitesi'nde sosyoloji öğretim görevlisi oldu. Edvard Beneš I. Dünya Savaşı sırasında yurt dışında bağımsız bir Çekoslovakya'nın önde gelen organizatörlerinden biriydi. "Maffia" olarak adlandırılan Çek bağımsızlık yanlısı ve Avusturya karşıtı gizli direniş hareketini düzenledi. Eylül 1915 yılında Paris'e sürgüne gitti. 1916-1918 yılları arasında Paris'te Çekoslovak Ulusal Konseyi Sekreteri oldu. 1920-1925 ve 1929-1935 arası Parlamento üyesi ve 1918-1935 yılları arasında itibaren Çekoslovakya'nın ilk ve en uzun görev yapan Dışişleri Bakanı oldu. Çekoslovakya'yı Versailles Antlaşması görüşmelerinde temsil etti. 1921 yılında profesör ve 1921-1922'de ülkenin Başbakanı oldu. 1923-1927 yılları arasında Milletler Cemiyeti (1927-1928 yıllarında komitenin başkanı olarak hizmet etti) üyesiydi. 1922 Cenova, 1925 Locarno, 19630 Lahey, ve 1932 yılında Lozan gibi uluslararası konferanslarda ünlü ve etkili bir figür oldu. Çekoslovak Ulusal Sosyalist Partisi'nin (1925 yılına kadar Çekoslovak Sosyalist Partisi olarak adlandırılıyordu) güçlü bir Çekooslovakist bir üyesi olarak Slovakların ve Çeklerin ayrı etnik olduğunu dikkate almadı. 1935 yılında Çekoslovakya'nın kurucusu ve babası olarak adlandırılan Cumhurbaşkanı Tomáš Garrigue Masaryk'in yerine seçildi. Nazi Almanyası'nın 1938 yılında Almanca konuşulan bölge olan Sudetenland'ı alma iddialarına karşı çıktı. Ekim ayında, Südet Krizi Avrupa'yı savaşın eşiğine getirdi. Münih Anlaşması imzalandı ve Almanya tarafından Sudetenland'ı hemen ilhakı ve askeri işgali için izin vermek zorunda bırakıldı. Anlaşmada Çekoslovakya'nın katılımı olmadan devam bu Anlaşma sonrasında Benes, Alman baskısı altında 5 Ekim 1938 tarihinde istifa etmek zorunda kaldı ve Emil Hácha Devlet Başkanı seçildi. Mart 1939 yılında, Hácha hükûmeti sırasında Almanlar Çek Cumhuriyetinin kalan topraklarını işgal etti ve Slovakya Cumhuriyeti bağımsızlığını ilan etti. 22 Ekim 1938'de Londra'ya sürgüne gitti. Kasım 1940 yılında Londra Blitz'de, Benes, eşi, yeğenleri ve ev personeli ile beraber Buckinghamshire'da Aylesbury yakınlarında Aston Abbotts'ta The Abbey'ya taşındı. II. Dünya Savaşı'nın sonunda Prag Taarruzundan sonra Beneš ülkeye döndü ve cumhurbaşkanı olarak eski konumunu yeniden kazandı. 28 Ekim 1945 tarihinde Millet Meclisi tarafından oy birliğiyle cumhurbaşkanı seçildi. 19 Haziran 1946 tarihinde resmen Cumhurbaşkanı olarak ikinci dönem için seçildi. 1947'de başbakan olarak Komünist lider Klement Gottwald başkanlığında bir koalisyon hükümetine başkanlık etti. 7 Haziran 1948 tarihinde Cumhurbaşkanlığı görevinden istifa etti ve Gottwald yerine getirildi. 1947 yılında sağlık durumu kötü olmuştu. 3 Eylül 1948 tarihinde Çekoslovakya'da Sezimovo Ústí'de villasında doğal nedenlerden dolayı öldü. Villanın bahçesinde eşi (2 Aralık 1974 yılına kadar yaşamıştır) kendisi ile birlikte gömüldü. Engin Yıldırım Engin Yıldırım (d. 9 Şubat 1966, İstanbul) Türkiye Cumhuriyeti Anayasa Mahkemesi üyesi. 1994 yılında Sakarya Üniversitesi, Yönetim ve Çalışma Sosyolojisi ana bilim dalında Yrd. Doç. Dr. olan Yıldırım, 1997 yılında Doçentliğe, 2002 yılında ise Profesörlüğe atandı. Sakarya Üniversitesi'nde 2008 yılında ilk 4 senelik lisans programı olan İnsan Kaynakları Yönetimi bölümünü açmıştır. 2003-2010 yıllarında Sakarya Üniversitesi İktisadi ve İdari Bilimler Fakültesi Dekanlığı görevinde bulunmuştur. Yıldırım’ın uzmanlık alanı ile ilgili çok sayıda kitap ve makalesi bulunmaktadır. 2010 yılında Cumhurbaşkanı Abdullah Gül tarafından Anayasa Mahkemesi üyesi olarak atanmıştır. 19 Ekim 2015 tarihinde Anayasa Mahkemesi başkanvekilliğine seçilmiştir. 25 Ekim 2019 tarihinde başkanvekilliği görevi sona ermiş olup Anayasa Mahkemesi'nde üye olarak görevine devam etmektedir. 1983 yılında Beylerbeyi Lisesi’ni, 1987 yılında ise İ.Ü. İktisat Fakültesi, Çalışma Ekonomisi ve Endüstri İlişkileri Bölümü’nden mezun oldu. 1988-1989 yılları arasında “University of Warwick, Warwick Business School, MA in Industrial Relations” yüksek lisansını, 1990-1994 yılları arasında ise İngiltere “University of Manchester, Faculty of Economics and Social Studies, Department of Sociology” doktorasını tamamladı. Beyaz kaplan Beyaz Kaplan, genellikle Beyaz Bengal Kaplanı olarak bilinir. Farklı bir tür sanılan bu kaplan, 10000 doğumda bir kez denk gelen olağan dışı genin, her iki kaplanda da olmasıyla doğal olarak gerçekleşebilir. Kaplanın Beyaz olabilmesi için resesif gene sahip olması ya da albino olması gerekir. Açık renk bir pigmentasyonun sebebi, yavrunun her iki taraftan da resesif geni almasıdır. Pembe burun, pembe patiler, gri beyaz alacalı surat, buz mavisi gözler, beyaz-krem rengi arası bir kürk ve üzerindeki siyah-gri-kahverengi şeritler. beyaz kaplanlar, turuncu olanlarla çiftleşebilir ancak yavrular resesif gen açısından heterozigot olacak ve tuyleri turuncu olacaktır... bunu tek istisnası, çiftleşilen turuncu kaplan da bir heterozigot ise, bu durumda yavru, %50 ihtimalle çift resesif gene sahip olup beyaz olabilecektir. Turuncu renkli normal pigmantasyonu kaplanlarla karşılaştırıldığında, beyaz kaplanların hem doğumda hem de ilerki devrelerde turuncu kaplanlardan daha iri oldukları gözlemlenmiş. Beyaz kaplanlar çok büyük bir ihtimalle bengal kaplanlarından çıkmaktadır. Hatta hindistanda bu kaplanlara, royal bengal veya hint kaplanı panthera tigris tigris denmektedir. Beyaz pigmentasyon, az da olsa esaret altındaki sibirya kaplanlarında panthera tigris altaica da görülebilir. Yalnızca bu kaplanlar her ne kadar resesif gene sahip olsalar da bazilarinin dusundugu gibi albino değildirler. Çizgileri olmayan Beyaz Kaplanlarda vardır. Sahne sihirbazları Siegfried & Roy, kaplanları şeritsizlik için seçici olarak yetiştirmeye çalışan ilk kişilerdi; Cincinnati Hayvanat Bahçesi'nden (Tsumura, Mantra, Mirage ve Akbar-Kabul) ve Meksika Guadalajara'dan (Vishnu ve Jahan) alınan kar beyazı Bengal kaplanlarının yanı sıra Apollo adlı şeritsiz bir Sibirya kaplanına sahiptiler. Bu kaplanlara Hindistanda Kar Kaplanı da denir. Bunun sebebi ise şeritlerinin opaklığının düşük olması sebebiyle doğru ışıkta şeritlerinin olmadığı sanılmasıdır. Doğal olarak resesif gen ve albinizme sahip kaplanlar farklı bir tür değildir. Eğlence sektörü için seçici olarak üretilen kaplanlar vardır ya da farklı türlerden karışım yapılarak seçici olarak üretilmeye çalışılan mutasyonlar vardır. 1953-1958 Akdeniz Kupası 1953-1958 Akdeniz Kupası, Akdeniz'e kıyısı olan ülkelerin katılabildiği futbol turnuvası olan Akdeniz Kupası'nın üçüncü ve son şampiyonasıdır. Deplasmanlı olarak oynanan ve altı yıla yayılan turnuva, altı takımın yer aldığı ve her takımın bir diğeriyle ikişer maç yaptığı sistemle düzenlendi. Fransa, İspanya ve İtalya'nın B; Mısır, Türkiye ve Yunanistan'ın A takımlarıyla ile katıldığı organizasyonun şampiyonu İspanya oldu. Türkiye ile Yunanistan takımları arasında oynanması gereken maçlar iki ülke arasındaki gerginlik sebebiyle oynanmazken Türkiye, son üç maça B takımıyla çıktı. Dino Baggio Dino Baggio (d. 24 Temmuz 1971, Camposampiero) eski İtalyan millî futbolcudur. Defansif orta saha oynayan Baggio, İtalya millî futbol takımı formasını toplam 60 kez giydi. Kariyeri boyunca Torino (1989-91), Inter Milan (1991-92), Juventus (1992-94), Parma (1994-2000), Lazio (2000-03 ve 2004-05), Blackburn Rovers (2003-04), Ancona (2004) takımlarında oynadı. 2005'te Serie B takımlarından Triestina'ya geçen oyuncu, teknik direktör Pietro Vierchowod ile yaşadığı sorunlar sebebiyle kısa süre sonra takımdan ayrıldı. Dino Baggio, Parma'yla iki kez ve Juventus'la bir kez olmak üzere, üç defa UEFA Kupası şampiyonluğu yaşadı. III. Arnuvanda III. Arnuvanda, 13ncü yüzyıl sonlarında (yaklaşık MÖ 1209-1207 ), kısa bir süre hüküm sürmüş Hitit kralıdır. III. Arnuvanda, babası ve bir önceki kral IV. Tuthaliya'nın ölümüyle Hitit tahtına çıkmıştır. Hüküm süresi tam bilinmemekle birlikte bir ya da iki yıldan fazla olmadığı tahmin edilmektedir ve dolayısıyla dönemine ait çok az belge vardır. Hükümdarlığını belgeleyen, ismini taşıyan bir adet kraliyet mühürü Boğazköy'de bulunmuştur. Ne sebeple öldüğü bilinmemektedir, ancak öldüğünde bir oğlu olmadığından başa kardeşi II. Şuppiluliuma geçmiştir. II. Şuppiluliuma'nın tahta geçişiyle ilgili olarak dönemine ait bir dokümanda Arnuvanda hakkında şöyle denmektedir: "Hatti halkı ona karşı günah işledi ama ben işlemedim. Eğer bir oğlu olmuş olsaydı, onu dışlamazdım; (aksine) oğlunu korurdum. Ama oğlu yoktu; (hatta) bir hamile eş var mı diye aradım, ama hamile eş (bile) yoktu. Eğer Arnuvanda'nın bir oğlu olsaydı, günah işlemis olurdum.' Hatti halkının Arnuvanda'ya karşı günah işlediğinin söylenmesi, ülkede ayaklanmaların olduğu ve iç düzendeki bozukluğun bir isareti olarak yorumlanmıştır. Bu bağlamda, hem Ugarit hem Mısır kaynaklarında bahsedilen Hatti'deki yiyecek sıkıntısı ve açlığın bu döneme ait olabileceği düşünülmüşse de, bu yönde kesin bir delil yoktur. Bu dokümanlar IV. Tuthaliya'nın son yılları veya II. Şuppiluliuma dönemiyle de ilişkilendirilebilir. Metal-yalıtkan geçişi Metal-yalıtkan geçişi, elektriksel yük iletkenliği iyi olan metallerden yük iletkenliği pasif hale getirilmiş yalıtkanlara geçişi ifade eder. Bu geçişler basınç veya yarı iletkenlerde aşılama gibi çeşitli parametrelerin değiştirilmesiyle sağlanabilir. Metal ve yalıtkan arasındaki temel ayrım Bethe, Sommerfeld ve Bloch tarafından 1928-29 yıllarında önerilmiştir. Bu fark iletken metaller ve iletken olmayan yalıtkanlar arasındadır. 1937 yılında de Boer ve Verwey NiO gibi kısmen d-bandı dolu olan birçok geçiş metal oksitlerinin kötü iletkenler olduğunu rapor etmişlerdir. Aynı yıllarda Peierls tarafından elektron-elektron corolasyonlarından bahsedilmiştir. O tarihten itibaren, metal yalıtkan geçiş özelliği gösteren malzemeler üzerinde çalışılmıştır. Bu konu üzerine çalışanlardan biri olan Nevill Mott'dan sonra, yalıtım seviyelerine Mott yalıtkanı adı verilmiştir. Katıhal fiziğinin klasik band yapısı der ki, yalıtkanlarda Fermi seviyesi band aralığında bulunurken iletkenlerde iletim bandında yer almaktadır. Bunun anlamı, metalik davranışın kaynağı yarı dolu bantlara sahip malzemeler ve bileşiklerdir. Bununla birlikte bazı bileşikler yarı dolu bantlara sahip olsalar da yalıtkan özellikler gösterirler. Bunun sebebi elektronların birbiriyle etkileştiğini hesaba katan elektron-elektron korolasyonudur. Mott her konuma bir elektron gelecek şekilde bir kristal örgüsü hayal etti. Elektronlar arası etkileşim hesaba katılmadığında, her konum spini yukarı ve aşağı bakan iki elektron tarafından işgal edilir. Etkileşimden dolayı elektronlar güçlü bir Coulomb itmesine maruz kalacak. Band ikiye yarılacak ve aşağı banda konumdaki ilk elektron yerleşirken, yukarıdakini ikincisi işgal edecek. Eğer her konum sadece bir elektron tarafından işgal edilmişse, aşağı band tamamen dolu, yukarı band tamamen boş kalacak. Bu durumda sistem Mott yalıtkanı olarak adlandırılır. Alparslan Altan Alparslan Altan (d. 1968, Sarıkamış) Türkiye Cumhuriyeti Anayasa Mahkemesi eski başkanvekili ve eski üyesidir. İlk ve orta öğretimini 1985 yılında Yozgat'ın Çayıralan ilçesinde tamamladı. İstanbul Üniversitesi Hukuk Fakültesi'nden 1989 yılında mezun olduktan sonra, 1993 yılına kadar avukatlık ve hâkimlik stajlarını tamamladı. Sırasıyla; Alaplı, Hilvan ve Zara Cumhuriyet Savcılığı görevlerini yürüttü. Erciyes Üniversitesi İktisadi ve İdari Bilimler Fakültesi Ticaret Hukuku Anabilim dalında 'Anonim Şirketlerde Yönetim Kurulu Üyelerinin Sorumlulukları ve İbranın Sorumluluk Davalarına Etkisi' isimli teziyle yüksek lisans çalışmasını, Gazi Üniversitesi Sosyal Bilimler Enstitüsü Özel Hukuk Anabilim dalında 'Mülkiyet Hakkı, Güvencesi ve Korunması' isimli teziyle doktora çalışmasını tamamladı. Türkiye Adalet Akademisinde Anayasa Hukuku ve Anayasa Yargısı, Anayasa Yargısında İtiraz Yolu, Avrupa İnsan Hakları Mahkemesi Kararlarında İnsan Hakları konularında seminerler vermektedir. Anayasa yargısı ve özel hukuk alanlarında yayımlanmış çeşitli makaleleri bulunmaktadır. Evli ve iki çocuk babasıdır. 9 Ocak 2001 ve 25 Şubat 2010 tarihleri arasında Anayasa Mahkemesi Raportörü olarak görev yapan Altan; 26.2.2010 tarihinde Denizcilik Müsteşarlığı Müsteşar Yardımcılığı görevine atandı. Bu görevi yürütürken 29.03.2010 tarihinde Anayasa Mahkemesi Yedek Üyeliğine seçilmiştir. Anayasa Mahkemesi Raportörü iken Denizcilik Müsteşar Yardımcılığı’na atandıktan 31 gün sonra Cumhurbaşkanı Abdullah Gül tarafından Anayasa Mahkemesi yedek üyeliğine atanması "Usul yönünden bir sorun yok ama siyasi olarak tartışılabilir"liği o dönem gündem yaratmıştır. 12 Eylül 2010 yılında yapılan referandum sonucu Anayasa Mahkemesi Üyesi olmuştur. Altan, 26 Ekim 2011'da Anayasa Mahkemesi başkanvekilliğine seçilmiştir. En genç seçilen (43 yaşında) Anayasa Mahkemesi başkanvekilidir. 2015 yılına dek başkanvekilliği görevini sürdürmüştür. 15 Temmuz 2016'daki başarısız darbe girişiminin ardından Ankara Cumhuriyet Başsavcılığının soruşturması kapsamında gözaltına alınmış ve Ankara 4. Sulh Ceza Hakimliği tarafından tutuklanmıştır. Anayasa Mahkemesi üyelerinin oybirliği ile aldığı kararla üyelikten ihraç edilmiştir. Özgül itici kuvvet Özgül itici kuvvet (genellikle "I" gösterilir) roket ve jet motorlarının verim oranını tanımlamak için kullanılan bir yöntemdir. Kullanılan itici yakıt miktarı ile ilgili olarak itici kuvvetin türevini belirtir. Başka bir deyişle, itme kuvveti birim zamanda kullanılan itici yakıt miktarına bölünür. İtici yakıt "miktarı" kütlece (örneğin kilogram) verilirse, bu durumda özgül itici kuvvet hız birimine sahip olur. İtici yakıt miktarı ağırlıkça (örneğin kilogram-kuvvet) verilirse, o zaman da özgül itici kuvvet zaman birimi ile ifade edilir. Özgül itici kuvvetin iki sürümü arasındaki dönüşüm sabiti g dir. Özgül itici kuvvet ne kadar yüksekse, belirli bir itme kuvveti için gerekli itici yakıt akış hızı o kadar az olur ve bu durumda Tsiolkovsky roket denkleminde bahsi geçen delta-v için roketin daha az itici yakıta ihtiyacı olur. Gerçek egzoz hızı aslında aracın arkasından püskürtürek bıraktığı egzozun ortalama hızıdır. Etkin egzoz hızı aynı itme kuvvetini vermek için yanarak, araçtan ayrılmak zorunda kalan itici yakıtın saniyedeki hızıdır. Uzay boşluğunda çalışan bir roket için bu ikisi de hemen hemen aynı olsa da, hava emen bir jet motoru için bu ikisi tamamen farklıdır. Çünkü jet motorlarında ekstra itme kuvveti hızlanan havayla sağlanır. Özgül itici kuvvet ve etkin egzoz hızı orantılıdır. Özgül itici kuvvet motorları kıyaslamak için kullanışlı bir değerdir, otomobiller için "100 kilometre başına litre" ya da "galon başına mil" gibi kullanılır. Daha yüksek özgül itici kuvvetli bir itme yöntemi daha fazla itici yakıt verimliliği demektir. Aynı şeyi ölçen diğer bir nicelik ise genellikle hava emen jet motorları için kullanılan özgül yakıt tüketimidir. Özgül yakıt tüketimi, özgül itici kuvvet ve etkin egzoz hızı ile ters orantılıdır. Özgül itici kuvvet ayrıca model roket motorlarında performans ölçümü için kullanılır. Estes' in roket motorları için beyan ettiği bazı özgül itici kuvvet değerleri şunlardır: Estes Industries model roket parçaları konusunda tanınmış, Amerikalı büyük bir satıcıdır. Model roket motorlarında üreticiler karabarut itici yakıtı kullandıklarından ötürü, model roket motorlarının özgül itici kuvveti diğer birçok roket motorlarından çok daha düşüktür. Model roket motorlarının yanma hızı da çok sıkı denetlenmektedir. Ã‰ric-Emmanuel Schmitt Fransız tiyatro oyunu yazarı Éric-Emmanuel Schmitt 1960 yılında Lyon'da dogdu. Müzik ve edebiyat ağırlıklı bir eğitim aldı. 1980 - 1985 yılları arasında École normale supérieure'de felsefe eğitimi aldı. Doktorasını Chambery Üniversitesi'nde "Diderot ve Metafizik" teziyle tamamladı. 1991 yılında La nuit de Valognes adlı ilk oyunu sahnelendi. Oyun, Fransa'da ve fransa dışında oldukça ilgi gördü. 1993 Le visiteur (Ziyaretçi) adlı oyunu da büyük başarı kazanması sonucu üniversitedeki görevinii bırakıp yazarlığa yoğunlaştı. Bu dönemlerde fransız tiyatrosunda "altın çocuk" olarak gösterilmeye başlandı. 1994 yılında ise, ilk romanı olan "Le Secte des Egoistes" yayımlandı. Müziktende hiçbir zaman uzaklaşmayan yazar, 1997 yılında Le Nozze di Figaro'yu Fransızca çevirdi. Éric-Emmanuel Schmitt yazdığı oyunlar romanlar otuzun üzerinde dile çevirilmiştir. Yazar oyun ve roman karakterlerinin birçogunu, ünlü kişiler arasından seçmiştir. Don Juan, Freud, Diderot, Adolf Hitler'den sonra İsa peygamber de, Schmitt'in diliyle konuşur. Éric-Emmanuel Schmitt iki defa İstanbul'a gelmiştir. Bunlardan ilki Variations Enigmatiques adlı oyunun Kent Oyuncuları tarafından sahnelenişini görmek için davet edildiğindedir. İkincisi ise, Hôtel des deux mondes adlı oyununun 31 Ekim 2010]]'da "okuma tiyatrosu" olarak sergilenişini görmek için, İstanbul'a gelmiştir. Bu gösterimle baglantılı olarak, Fransız Kültür Merkezi'nde bir söyleşi gerçekleştirecek olan yazar, Taksim meydanında patlatılan bir bomba sonucunda iptal edilen söyleşi ve oyun okumasından dolayı çok üzüntü duymuştur. Uygun koşullar altında ziyaretini yineleyeceğini bildirmiştir. Éric-Emmanuel Schmitt'in yazdığı oyunlardan, romanlardan çeşitli sinema ve televizyon uyarlamalarıda yapılmıştır. Ayrıca, yazar, sinema sanatı ile olan yakınlığını 2006]] yılında deneme olarak yazdığe eserinden, aynı adlı Odette Toulemonde filmini 2009]] yılında da tiyatro oyunu olarak yazdığı eserinden de aynı adlı "Oscar et la dame rose" adlı filmleri bizzat kendisi yönetmiştir. Evlilikte Ufak Tefek Cinayetler Evlilikte Ufak Tefek Cinayetler (Fransızca: Petits crimes conjugaux, İngilizce: Partners in crimes), Éric-Emmanuel Schmitt'in yazdığı, kadın - erkek ilişkileri üzerine bir oyundur. Türkçe olarak ilk kez 2007 yılında Oyun Atölyesi tarafından sergilendi. Evlilik üzerine bir oyun olan Evlilikte Ufak Tefek Cinayetler, “kentli”, “orta sınıf” çoğunluğun “normal” dünyasının sınırları içerisinde geçer. Suç işlemek için seri katil olmaya gerek yoktur. Bir kadınla bir erkeğin evliliğinde yeteri kadar suç bulmak hiç de zor değildir.Acıyla yoğrulmuş bir oyun olan Evlilikte Ufak Tefek Cinayetler, “acı”yı göze alabilme yürekliliğini gösterebilenlere “umut” vadeder. Tüketmek yerine çoğaltmak, yok etmek yerine var etmek, öldürmek yerine yaşatmak kavramlarına sahip çıkmak gerektiğini savunur. Oynayanlar Oscar ve Pembeli Meleği Oscar ve Pembeli Meleği, orijinal adı Oscar et La Dame Rose olan tiyatro oyunu. Fransız oyun yazarı Éric-Emmanuel Schmitt tarafından 2002 yılında önce öykü olarak yazılmış, daha sonra tiyatro metni haline getirilmiştir. Türkiye'de ise 2004 yılında Kent Oyuncuları tarafından oynanmıştır. Yıldız Kenter tarafından tek kişilik bir performans olarak yorumlanan oyun, büyük beğeni toplamıştır. "Oscar ve Pembeli Meleği" 2009 yılında Éric-Emmanuel Schmitt'in ikinci yönetmenlik deneyimi olarak aynı adla sinemaya da uyarlanmıştır. Bir çocuk hastanesinde geçen oyunda Eric-Emmanuel Schmitt, 10 yaşındaki lösemi hastası Oscar ile yüz yaşına merdiven dayamış gönüllü "pembeli melek" arasında kurulan dostluk ilişkisini ve bu ilişki aracılığıyla insanlığın temel sorununu, yaşam ve ölüm sorunsalını irdeliyor. Ölüme mahkûm olduğunu bilen Oscar doğal olarak yaşam ve ölüm üzerine sorular sorar ve Tanrı'yı sorgular. Bir yol gösterici, neredeyse gerçek bir melek niteliğindeki pembeli melek ise ona ruhsal ve düşünsel devinimleri dinsel inancı çağrıştıran bir tür yazgıyı kabullenme, tevekkül aşılar. Oscar, yine meleğin önerisi üzerine Tanrı'ya göndermeye başlayacağı, yanıtlarını da kendisinin vereceği mektupları bu yaklaşımla yazar. Bu yaklaşım, ölümü gerçek bir oyun gibi kabul etme üzerine kuruludur. Schmitt, ölüm karşısında bile olsa, çocuklara özgü ve her koşulda patlayıveren coşkuyu çok iyi yakalamış ve metnini, her türlü acıyı içeren, ancak gülümsemesi de eksik olmayan çocuksu çizgiye oturtmayı bilmiş. Oynayan George Gervin George "The Iceman" Gervin (d. 27 Nisan 1952), Amerikalı eski profesyonel baketbolcu. ABA ve NBA kariyeri toplamda 18 yıl sürmüştür. Lakabı "Buz Adam"dır. Kariyeri boyunca hiç şampiyonluk sevinci yaşayamamıştır. 27 Nisan 1952 yılında Detroit, Michigan'da dünyaya gelen Gervin, Long Beach State Üniversitesi'nden burs aldı. Ancak bir yarıyıl devam etti. Ardından Doğu Michigan Üniversitesi'ne geçti. Üniversitenin ikinci yılında 29.5 sayı ortalaması ile oynarken, kavga ettiği oyuncuya vurduğu için okuldan atıldı ve CBA liginde oynamaya başladı. 1972 yılında Virginia Squires ilk turda Gervin'i seçti. Sadece sezonda 30 maç oynamasına karşın en iyi çaylak beşine seçildi. Ekonomik sorunlarla boğuşan Virginia, Gervin'i 1974'ün ocak ayında San Antonio Spurs'e sattı. Spurs 1976 yılında ABA'den NBA'e katıldı. ABA kariyerinin ilk yılında 30 maçta 14.1 sayı ile oynadı. Bir sonraki yılı toplamda 74 maçta 23.4 sayı, 8.4 ribaund ortalaması ile tamamladı. 1974-75 sezonunu 23.4 sayı, 8.3 ribaund, 1975-76 sezonunu; 21.8 sayı, 6.7 ribaund ile tamamladı. Spurs'ün 1976 yılında NBA ligine geçmesiyle birlikte böylece George Gervin'de NBA'e adımını atmış oldu. NBA'deki ilk sezonunda 82 maçın tamamında yer aldı. 23.1 sayı, 5.5 ribaund ile oynadı. İlk defa All-Star maçında yer aldı. Ligin en iyi ikinci beşine seçildi. Organizasyonun yeni takımı San Antonio, ilk sezonunda 44 galibyet 38 yenilgi aldı ve play-offlara kaldı. İlk tuda Boston Celtics'e 2-0 yenilerek elendi. Gervin, iki maçta 25.0 sayı ile oynadı. 1977-78 sezonunda oyuncu 82 maçta 27.2 sayı, 5.1 ribaund ortalaması tutturdu. Sayı krallığında ilk sırada yer aldı. İkinci kez All-Star organizasyonunda bulundu. NBA en iyi ilk beşine seçildi. Spurs 52 galibyet 30 yenilgi aldı, merkez grubunu ilk sırada tamamladı. Yarı finalde Washington Bullets'a 4-2 'yle elendi. Play-off'larda 6 maçta yer alan Gervin, 33.2 sayı ile oynadı. 1978- 79 sezonunda 78 maçta görev aldı. 29.6 sayı, 5.0 ribaund ve 2.7 assit ortalamalarını elde etti. Üçüncü kez All-Star oldu. İkinci kez sayı kralı oldu. Tekrar NBA en iyi ilk beşindeki yerini aldı. Spurs ise ilgde 48 galibyet aldı. Yarı finalde Philadelphia 76ers 4-3 ile geçmesine karşın doğu konferansı finalinde Washington Bullets'a 4-3 ile elendi. Yıldız oyuncu, 14 maçta 28.6 sayı ile oynadı. 1979-80 Sezonu Gervin için Skorer kimliğinin doruk noktası oldu. 78 maçta yer aldı. Tam 33.1 sayı ile oynadı. Spurs ise oyuncusu kadar başarılı bir sezon geçirmedi. Sadece 41 galibiyet aldı ve ilk turda Houston Rockets'a 2-1 yenilerek elendi. Skorer oyuncu 3 maçta yer almasına karşın 33.3 ortalama ile oynadı. Yıldız oyuncu All-Star maçında yer aldı ve en değerli oyuncusu seçildi. Üç kez üst üste sayı kralı oldu. Üçüncü kez NBA en iyi birinci beşine seçildi. 1980-81 sezonu da Gervin için başarı ile geçti. 82 maçta yer alıp 27.2 sayı ile oynadı ve All-Star oldu. En iyi beşe seçildi. Takımı ise 52 galibiyet alarak orta batı grubunu birinci bitirdi. Ama yarı finalde Houston Rockets'a çok çekişmeli geçen seride 4-3'le yenilerek bir kez daha play-off'lara veda etti.3 maçta 33.3 sayı, 6.7 ribaund ve 4.0 asist ile oynadı. 1981-82'de 79 maçta görev aldı. 32.3 sayı, 5.0 ribaound ile oynadı. All-Star maçında oynadı.1 sene aradan sonra tekrar sayı kralı oldu. En iyi ilk beşe seçildi. Spurs play-off yarı finali'nde Los Angeles Lakers'a 4-0 ile elenerek gene play-offlara veda etti. 9 maçta 29.4 sayı ile oynadı. 1982-83 sezonunda ise 78 maçta 26.2 sayı, 4.6 ribaund ile oynadı. San Antonio Spurs 53 galibiyet 29 yenilgi aldı. Ama batı konferansı finalinde Los Angeles Lakers'a 4-2 elenmekten yine kurtulamadı. Gervin, yine All-Star maçında oynadı. 1977'den sonra ilk defa NBA en iyi ikinci beşine seçildi. 1983-84 San Antonio için kötü bir sezon oldu. 37 galibiyetle sezonu tamamladılar. Yıldız skorer, 25.9 sayıyla oynadı. Takımı play-off'lara katılamadı. Ama yine kendisi All-Star organizasyonunda yer aldı. 1984-85 sezonunda 72 maçta oynadı. Bu kendisinin kariyerinin en düşük maçta oynama sayısı idi. Ancak yine de 21.2 sayı ile oynadı. Ve kariyerinin son All-Star maçı'nda yer aldı. Bu maçta 23 sayı attı. Spurs sezonu 41 galibiyet ile kapattı. Denver Nuggets konferans ilk turda 3-2 yenilerek bir kez daha play-offlara veda etti. Sezonun sona ermesinden sonra Gervin, 11,5 yıl formasını giydiği San Antonio Spurs'e veda etti. Genç Michael Jordan'lı Chicago Bulls'a takas oldu. Spurs'ta giydiği 44 numaralı formadan sonra Bulls'ta 8 numarayı giydi. NBA kariyerinin bu son sezonu'nda 82 maçta oynadı. 16.2 sayı ile sezonu tamamladı. Bulls sezonu 30 galibiyetle doğu konferansını 8. sırada tamamladı. Playoff'ta ilk turda karşılaştığı Boston Celtics'e 3-0'la süpürülmekten kurtulamadı. Böylelikle Gervin'in NBA kariyeri son buldu. 1986-87 sezonu için İtalyanın Banco Roma takımı ile anlaştı. 1989 da kısa bir süre CBA takımlarımdan Quad City Thunder da oynadı. Bu sefer yolu İspanya'ya düştü 1989'da TDK Manresa adına forma giymeye başladı. 1990 yılında basketbol kariyerini tamamen sonlandırdı. Bir turnike çeşidi olan daha çok uzunların üzerinden onların topu müdahale olanağını zorlaştıran "finger roll" kendisi ile özdeşleşen bir sayı atma tekniğidir. Uzun kolları, çabukluk özelliği rakiplerine karşı her zaman üstünlük sağlamıştır. Bir çeyrekte 33 sayı atarak rekor kırdı. Kendisi gibi efsane bir basketbolcu olan Gary Payton, küçükken izlediği Gervin'in favori oyuncusu olduğunu beyan etti. 1992 yılına kadar San Antonio Spurs'ta toplumla ilişkiler departmanında görev aldı. Ardından antrenör John Lucas, kendisini yardımcı antrenör yaptı. 1994 yılında tekrar eski işine geri döndü. San Antonio Spurs'ta 10 yılı aşkın giydiği 44 numaralı forması emekli edildi. Diğeri ise yine efsaneleşmiş Spurs pivotu David Robinson'dur. 1996 yılında NBA tarihinin en iyi 50 oyuncusu arasına girdi. NBA'in "şöhretler müzesi" ne dahil edildi. ABA ve NBA kariyeri boyunca 26595 sayı, 5602 ribaund ve 2798 asist üretti. NBA ve ABA dahil olmak üzere tüm zamanlardaki sayı ortalaması 25.1'dir. 13 sene üst üste 1000 sayı ve daha fazla sayı atma başarısı gösterdi. NBA ve ABA de hiçbir zaman şampiyonluk yüzü göremedi. 9 Nisan 1978 yılında New Orleans Jazz'a attığı 63 sayı kariyeri rekorudur. 68 kez 40 sayı ve üstünü atma başarısı gösterdi. 4 kez 50 sayı ve daha fazlasını elde etti. 13 ribaund ve 11 asist kişisel rekorlarıdır. Gervin, Michael Jordan ve Wilt Chamberlain ile birlikte 4 kez sayı kralı olan tek isimdir. 1989 yılında kar amacı gütmeyen gençler için organizasyon kurdu. 1 oğlu vardır kendisi gibi basketbolcudur. Harlem Globetrotters'ta oynamıştır. Don Juan'Ä±n Gecesi Don Juan'ın Gecesi veya orijinal adıyla La Nuit de Valognes, Fransız tiyatro oyunu yazarı Éric-Emmanuel Schmitt'in 1991 yılında yazdığı ilk tiyatro oyunudur. Oyun yazldığı dönemde Fransa'da ve Fransa dışında yoğun ilgi gördü. Oyunda, aşk kavramı işleniyor. Aşkın evrenle yaptığı anlaşma uyarınca evren aşka tüm güzelliklerini açıyor; aşk da karşılığında bu güzelliklerin herkes tarafından görülmesini sağlıyor. Aşk yanı başımızdaysa eğer, hayat sürekli bir şenliğe dönüşüyor; ne güneş kavuruyor ne de yağmur üşütüyor insanı. Bahçeler hep mis gibi kokarken, üzerinde oturduğunuz taş, kuş tüyü gibi yumuşacık hissediliyor. Çünkü doğa aşkı seviyor ve koruyor. Yaşamın evrimsel tarihi Dünyadaki yaşamın evrimsel tarihi, fosil ya da günümüz yaşayan canlı organizmaların evrildiği süreçlerin izlerini takip eder. Yaşamın evrimsel tarihi, yeryüzünde yaşamın kökeninden, günümüzden yaklaşık 4,5 milyar yıl önceki bir tarihten, günümüze kadar uzanmaktadır. Günümüz tüm canlı türleri arasındaki benzerlikler, bilinen tüm canlı türlerin, evrim süreçleri içinde giderek birbirlerinden ayrıldığı ortak bir ataya sahip olduklarına işaret etmektedir. Bir arada yaşamış ve var olan bakteri ile arkelerin oluşturduğu mikrobik matlar erken Arkeyan devrinde en baskın yaşam formu olup evrimin ilk önemli adımları bu iki canlı türü arasında vuku bulmuştur. Yaklaşık 3,5 milyar yıl öncesine denk gelen Oksijenli fotosentezin evrimi, bundan yaklaşık 2.4 milyar yıl öncesinden başlayarak sonunda atmosferin oksijenlenmesine yol açtı. Organellere sahip kompleks yapılı ökaryot organizmalara ait ilk kanıtlar günümüzden 1,85 milyar yıl öncesine ait olup daha önce de var oldukları düşünülen bu organizmaların bünyelerinde metabolizma için oksijen kullanmaya başlamalarıyla çeşitlenmeleri de hızlanmıştır. Daha sonra, yaklaşık 1,7 milyar yıl önce, özel işlevleri yerine getiren farklılaşmış hücrelere sahip çok hücreli canlılar görülmeye başlar. En erken kara bitkileri 450 milyon yıl öncesi ile tarihlenmekle birlikte bulgular, su yosunlarından oluşan köpüksü formların karalarda bundan daha önce, yaklaşık 1,2 milyar yıl önce, oluşmaya başladığını göstermektedir. Kara bitkileri, Geç Devoniyen yok oluşunda katkıda bulunduklarını düşündürecek kadar başarılıydılar. Omurgasız hayvanlar Vendiyan dönemi boyunca görülmeye başlarken omurgalılar, 525 milyon yıl önce, Kambriyen patlaması sırasında görülmüştür. Permiyen devri boyunca, memelilerin atalarını da içeren sinapsidler karaya egemen oldular, fakat 251 milyon yıl öncesine denk gelen Permiyen-Triyas yok oluşu, tüm kompleks yaşamı silme eşiğine getirdi. Bu felaketin etkilerinden toparlanırken arkozorlar, karada yaşayan en egemen omurgalı tür oldular ve Triyas Dönemi ortalarında therapsidleri bastırarak onların yerini aldılar. Bir arkozor grubu, nitekim dinozorlar, ancak küçük boyutlarda ve böcekçiller olarak varlığını sürdürebilen memelilerin atalarıyla birlikte Jura ve Kretase devirlerine egemen oldular. 65 milyon yıl önce, Kretase-Tersiyer yok oluşu kuşların ataları olmayan tüm dinozor türlerini ortadan kaldırdıktan sonra memeliler hızlı bir şekilde boyut ve çeşitlilik olarak artış gösterdi. Bunun gibi kitlesel yok oluşlar, yeni canlı türlerin ve organizma gruplarının çeşitlenmesine olanak sağlayıp evrime hız vermiş ve ivme kazandırmış olabilir. Fosil kanıt, çiçekli bitkilerin 130 ile 90 milyon yıl önce, Kretase döneminde görünmeye başlayıp hızlı olarak çeşitlendiğine ve polen taşıyan tozlayıcı böceklerle birlikte evrildiğine işaret etmektedir. Çiçekli bitkiler ve deniz fitoplanktonu, hala olsun günümüzün en büyük ve baskın organik madde üreticileridir. Sosyal yaşamlı böcekler çiçekli bitkilerle yaklaşık aynı zaman diliminde göründüler. Bu böcekler böcek soy ağacının çok küçük bir kısmını oluşturdukları halde onlar günümüzdeki böcek ailesinin yarısından daha fazlasını oluşturmuşlardır. İnsan, dik duran ve yürüyen bir maymunsu-insansı soyundan gelmiş olup insana ait ilk fosil kanıtlar 6 milyon yıl öncesine dayanır. Bu soyun ilk üyelerinin beyin büyüklüğü şempanze beyni büyüklüğü ile karşılaştırılabilse dahi geçen 3 milyon yıllık zaman dilimi içinde insan beyninin boyutlarının sürekli büyüme gösterdiği tespit edilmiştir. Yeryüzünde bulunan en eski meteor parçaları 4,54 milyar yıl yaşındadır; bu tarih, eski çağ kurşun yataklarının tarihiyle karşılaştırıldığında ortaya dünyanın yaşı için ortalama bir tahmin ortaya çıkmaktadır. Ay, Dünya'nın yerkabuğu gibi aynı bileşime sahip olmakla birlikte Dünya'nın iç çekirdeğinde olduğu gibi zengin demir bileşimleri içermez. Birçok araştırmacı, Dünya oluştuktan 40 milyon yıl sonra Dünyaya bir gezegenimsinin çarptığını ve bu çarpışma ile yer kabuğundan kopan parçaların yörüngede Ay'ı oluşturduğunu düşünür. Buna dair diğer bir hipotez ise Dünya ve Ay'ın aynı zamanda birleşip yakınlaşmaya başladığı ancak Dünya'nın daha güçlü bir yerçekimine sahip olması nedeniyle içeriğinde tüm demir parçacıklarını topladığıdır. Yakın bir geçmişte, Dünya’da 3,8 milyar yıl öncesine ait en eski kayaçlar bulunmadan önce, önde gelen bilim insanları on yıllarca Dünya yüzeyinin bu döneme kadar eriyik bir durumda olduğunu düşünmüşlerdir. Dolayısıyla, Dünya tarihinin bu dönemine, “cehennemsi” anlamına gelen Hadeyan ismi konmuştur. Ancak, 4,0 ile 4,4 milyar yıl öncesine ait zirkon kristallerinin (Zirkonyum silikat) analizleri sonucu, yerkabuğunun gezegen oluşumundan 100 milyon yıl sonra katılaştığını ve gezegenin yaşamı destekleyecek ve muhafaza edecek olan okyanuslara ve bir atmosfere çabucak sahip olup edindiğini göstermiştir. Ay’dan gelen kanıtlar ise, Ay’ın 4,0 milyar yıl öncesinden 3,8 milyar yıl öncesine kadar, Güneş Sistemi'nin oluşumu esnasında geride kalan enkaz yığınlarının Geç Dönem Ağır Bombardıman‘ına maruz kaldığını göstermektedir. Yerküre ise daha güçlü bir yerçekimine sahip olduğu için bundan daha ağır bir bombardımana maruz kalmıştır. Dünya’nın 4,0 ile 3,8 milyar yıl önceki formuna dair doğrudan kanıtlar olmasa da, Dünya’nın bu geç ağır bombardımandan etkilenmediğini düşünmek için bir neden görünmemektedir. Bu olayın belki de önceki okyanusları ve ilk atmosferi ortadan kaldırmış olabileceği düşünülebilir; bu durumda yer küredeki volkanik gaz çıkışlarının bunların tekrar oluşumunun en az yarısına katkıda bulunmuşsa da, Dünya’ya çarpan kuyruklu yıldızların tekrar getirdiği su ve gazlar, atmosferin ve okyanusların yeniden oluşmasını ve gezegene yerleşmesini de sağlamış olabileceği ihtimali bulunmaktadır. Tespit edilen en erken canlı organizmalar, çok kısa zaman aralığında yaşamış olan nispeten özelliksiz türler olup bu canlıların fosilleri, abiyotik fiziksel süreçler yoluyla ortaya çıkan yapılar dışında haklarında ne oldukları zor söylenebilecek türden çubuksu özellikler gösterirler. Dünya üzerindeki yaşamın tartışmasız en eski kanıtı fosilleşmiş bakteriler olup bundan 3 milyar yıl öncesine dayanır. 3,5 milyar yıl öncesine tarihlenen kayaçlardaki diğer buluntular ise bakteri izleri olarak yorumlanmış olup, buradaki jeokimyasal kanıtlar Dünyadaki yaşamın 3,8 milyar yıl öncesine kadar gidebileceğini göstermiştir. Ancak bu analizler yakından incelendiğinde biyolojik olmayan süreçlerin de var oldukları ve bu süreçlerin de yaşama imza atabilecekleri gözlemlenmiştir. Bu bulgular, bulunan yapıların tam olarak biyolojik olmayan bir kökene sahip olmasına kanıt olmadığı gibi hayatın varlığına dair de kesin kanıt olarak düşünülemezler. 3,4 milyar yıl öncesine ait kayalardan elde edilen jeokimyasal izler yaşamın birer kanıtı olarak düşünüldüler ise de bu ifadeler eleştirmenler tarafından iyice incelenmemiştir. Daha fazla bilgi: Ortak atanın kanıtı, Ortak ata, Homoloji (biyoloji) Biyologlar, birbirinden farklı ve ayrı iki veya daha fazla soyun, tüm canlı organizmalar için ortak olan birçok kompleks biyokimyasal mekanizmaları oluşturabilecek kadar birbirinden bağımsız gelişmiş olabileceği ihtimalinin neredeyse imkânsız olduğunu düşündükleri için günümüz yaşayan tüm canlı organizmaların kökenini bir tek ortak ataya, nitekim son evrensel ataya dayandırırlar. Daha önce de belirtildiği gibi, haklarında fosil kanıtlara sahip olduğumuz en eski organizmalar sayılan bu bakteriler, halihazırda doğrudan cansız maddelerden ortaya çıkamayacak kadar kompleks hücrelere sahiptirler. Erken dönem organizmalara dair fosil ya da jeokimyasal kanıtların eksikliği, iki ana grupta toplanabilecek farklı hipotezler için geniş yer bırakır: 1) yaşam yeryüzünde kendiliğinden ortaya çıktı veya 2) yaşam evrenin başka bir yerinde filizlendi. Yeryüzünde yaşamın başka bir yerde oluşup geliştiği fikri en az M.Ö. 5. yüzyıla kadar dayanır. 20. yüzyılda ise bu fikir fiziksel kimyager Svante Arrhenius, astrofizikçi Fred Hoyle ve Chandra Wickramasinghe ile moleküler biyolog Francis Crick ve kimyager Leslie Orgel tarafından dile getirilmiştir. “Yaşam başka bir yerde filizlendi” hipotezinin üç temel versiyonu bulunmaktadır: Yaşam, Güneş Sistemimizin herhangi bir yerine meydana gelen büyük bir meteor çarpışması sonucu uzaya dağılan göktaşı parçaları aracılığıyla Dünya’ya geldi, ki böyle bir olasılıkta tek güvenilir yaşam kaynağı sadece Mars olabilir, veya uzaylıların yanlarında getirdikleri mikro organizmaların istek dışı kontaminasyona uğrayıp bulaşması sonucu yaşamın Dünyaya gelmiş olması ya da yaşamın Dünya'ya Güneş sistemi dışından bir yerden doğal olan yollardan gelmiş olması. Deneyler, bazı mikro organizmaların uzaya fırlatıldıklarında bu şoku atlatabildiğini ve hayatta kalabildiklerini, bazılarının ise radyasyona maruz kaldıklarında birkaç gün sağ kalabildiklerini göstermiştir. Buna rağmen, bu mikro organizmaların uzay boşluğunda daha uzun bir süre için yaşayabileceklerine dair bir kanıt bulunmamaktadır. Bilim adamları, yaşamın Mars'ta bağımsız bir şekilde oluşup buraya geldiği ya da galaksimizdeki başka bir gezegende oluşup geldiği konusunda ikiye ayrılmış görünmekte. Dünyadaki hayat karbon ve suya dayanır. Karbon, karmaşık kimyasallar için sağlam bir yapı sunar ve çevreden, özellikle karbondioksitten kolayca çıkarılarak elde edilebilir. Hemen hemen benzer kimyasal özelliklere sahip olan başka bir element silikon olup daha az kararlı yapılar oluşturur ve bileşiklerinin büyük çoğunluğu katı formda olduğu için çıkarılıp elde edilmesi organizmalar için daha zordur. Su mükemmel bir çözücü madde olup çok yararlı olan iki kullanış özelliği vardır: su yüzeyini kaplayan buz parçaları, bu buz tabakasının altında yaşayan deniz canlılarının kış mevsiminde hayatta kalmalarına olanak sağlar ve su moleküllerinin uçları, diğer çözücülerden daha geniş yelpazede bileşikler oluşturabilmesini sağlayan pozitif ve negatif elektrik yüklerine sahiptir. Amonyak gibi diğer iyi çözücüler, hayatın devamlılığını sağlayan kimyasal tepkimelerin ancak çok yavaş gerçekleştiği sıcaklık seviyelerinde sıvı halde bulunurlar ve suyun diğer avantajlarından yoksundurlar. Farklı bir alternatif biyokimyaya dayalı organizmalar belki diğer gezegenlerde mevcut olabilirler. Yaşamın herhangi bir yardım olmadan cansız maddelerden nasıl ortaya çıkmış olabileceğine dair araştırmalar, olası üç başlangıç noktasından yola çıkmaktadır: kendi kendini üretim, bir organizmanın kendisine çok benzer olan döller oluşturması; metabolizma, beslenme ve kendi kendini onarma yeteneği; ile hücrenin dış kısmında bulunan, besin maddelerinin girmesine, atık maddelerin çıkmasına izin verip istenmeyen maddeleri de önleyen hücre zarı. Abiyogenez ile ilgili araştırmaların bu konuda hala alması gereken çok yol olduğu gibi teorik ve ampirik yaklaşımlar henüz yeni yeni birbirleriyle iletişime geçmiştir. Günümüz üç modern alemin en basit üyeleri bile "şifrelerini" kayıt etmek için DNA ve bu komutları okuyabilmesi, bunların yanında bakım, büyüme ve kendi kendilerini üretmek için de karmaşık bir RNA dizisi ve protein molekülleri kullanırlar. Bu sistem, doğrudan cansız maddelerden ortaya çıkamayacak kadar çok karmaşıktır. Bazı RNA moleküllerinin kataliz ile hem kendi çoğalmasını hem de protein üretimini hızlandırdıklarının keşfedilmesi tamamen RNA’ya dayalı ilk yaşam şekillerine dair hipotezlerin oluşmasına yol açtı. Bu ribozomlar, sadece bireylerden oluşan ama türlerin henüz olmadığı, mutasyonlar ve yatay gen transferleri ile her yeni nesildeki yavru döllerin ebeveynlerinden daha farklı genomlara sahip olmasının olası olduğu bir RNA dünyasını şekillendirmiş olabilir. RNA, bundan sonra daha istikrarlı olan ve bu yüzden tek bir organizmanın beceri ve yetenek yelpazesini genişleterek daha uzun genomlar oluşturabilen DNA ile yer değiştirebilecektir. Ribozimler de bu şekilde, modern hücrelerin "protein deposu" olan ribozomların ana bileşeni olarak kalabilirler. Kendi kendileri çoğaltabilen kısa RNA molekülleri yapay olarak laboratuvar ortamında oluşturulmuş olmasına rağmen, RNA’nın doğal ve biyolojik olmayan yollardan sentezine ilişkin şüpheler de gündeme gelmiştir. İlk oluşan "ribozimler", daha sonra RNA tarafından yerleri değiştirilen, PNA, TNA veya GNA gibi daha basit nükleik asitlerden oluşmuş olabilirler. 2003 yılında, gözenekli metal sülfür çökeltilerinin yaklaşık 100 °C (212 °F) sıcaklıkta RNA sentezini ve hidrotermal bacalardaki okyanus altı basıncı destekleyeceği öne sürülmüştür. Bu hipoteze göre, en son ortaya çıkan ana hücre bileşeni lipit hücre zarı olup o zamana kadar ilkel ön hücreler de gözenekler içinde kapatılmıştır. 1997’de başlatılan bir dizi deneyler, karbonmonoksit ve hidrojen sülfür gibi inorganik maddelerden proteinlerin oluşması sırasındaki erken evrelerin, demir disülfür ve nikel sülfürün katalizörlüğünde oluşabileceğini göstermiştir. Gerçi bu işlemin bir adımı, 250 °C (482 °F) bir sıcaklığa ve yer altında 7 km. derinlikteki eşdeğer bir basınca ihtiyaç duysa da, birçok adımları yaklaşık 100 °C (212 °F) sıcaklığa ve daha ılımlı bir basınca ihtiyaç duyar. Bundan nedenle, kendi devamını sağlayan protein sentezlerinin hidrotermal bacaların yakınlarında meydana gelmiş olduğu öne sürülmektedir. Hücrelerin dış zarlarını şekillendiren çift katlı lipit balonların, hücre oluşumunda başlangıç için önemli bir adım olabileceği öne sürülmüştür. İlk dönem Dünya şartlarını simüle eden deneylerde lipit oluşumlarının gözlemlendiği, bu oluşumların çift katlı balonlar meydana getirerek kendiliğinden lipozom oluşturmaya başladıkları ve ardından kendi kendilerine çoğaltıkları bildirilmiştir. Her ne kadar, bu oluşumlar nükleik asitler gibi özünde bilgi taşıyıcıları olmasa da, uzun ömürlülük ve üremeye dair doğal seçilimin ilgi alanına girebilirler. RNA gibi nükleik asitler, lipozomlar içinde lipozom dışında olduğundan daha kolay bir biçimde şekillenebilirler. Yaşam tarihi (anlam ayrımı) Yaşam tarihi şu anlamlara gelebilir; Gerçek Çeşitlemeleri Fransız oyun yazarı, Éric-Emmanuel Schmitt'in yazdığı orijinal adı Variations Enigmatiques olan tiyatro oyunu. Oyun, Fransa'da ilk olarak 1996 yılında sahnelenmiştir. Schmitt besteci Sir. Edward Elgar'ın "Enigma Çeşitlemeleri" parçasından esinlenerek yazmıştır. Elgar, hemen herkesin dinlerken "bu parçayı biliyorum" sandığı havayı tam on dört çeşitlemeyle çalmıştı. Oyunda "Enigma Çeşitlemeleri"nde olduğu gibi seyirciyi her an sürprizler bekler. Oyunun, 1996 da Fransa'daki ilk sahnelenişindeki kayda değer olaylardan biri, 28 yıldan beri tiyatro ile ilgilenmeyen Alain Delon'un tiyatro sahnesine dönmesine neden olmuş olmasıdır. Türkiye'de ise önce 1998 yılında Kent Oyuncuları tarafından Helen Helen adı ile sahnelnmiştir. Oyun daha nonra 2003'te, Ankara Devlet Tiyatrosu tarafından Gerçek Çeşitlemeleri adı ile yeniden sahnelenmiştir. "Helen Helen", kuzeyde tek başına yaşayan Nobel Ödüllü yazar Abel Znorko ile onunla görüşmeye giden gazeteci Eric Larsen arasında geçer. Yazar, Helen isimli sevgilisiyle 12 yıl süren mektuplaşmalarını kitap haline getirmiş ve kitaptan elde edilen geliri bir hastalıkla mücadele eden bir derneğe bırakmıştır. Gergin bir şekilde süren söyleşi ilerledikçe yazar, Helen'in mektuplaşmaya başladıktan kısa bir süre sonra öldüğünü ve mektupları gazeteci Eric Larsen'in yani Helen'in eşinin yazdığını öğrenir. Ve oyun, aşk nedir, aşkta cinsiyet var mıdır gibi soruları gündeme getirirken, duygusal bir aşk hikâyesini polisiye bir kurgu içinde veriyor. Oynayanlar Harun Çakır Harun Çakır (d. 3 Şubat 1954, Altınordu, Ordu) - (ö. 28 Ekim 2011, Ankara), Türk idareci, Adalet ve Kalkınma Partisi 24. Dönem Ordu Milletvekili. Ankara Üniversitesi Dil ve Tarih-Coğrafya Fakültesi'ni bitirdi. Başkent "Ordulular Derneği"'nde başkanlık; Ordulular Derneği'ndeyse başkanlık, yönetim kurulu üyeliği ve üyelik yaptı. Standart Hazırlama Başkanlığı, Araştırma Planlama ve Koordinasyon Dairesi ve AR-GE Dairesi Başkanlığı görevlerinde bulundu. TSE "İzleme Daire Başkanı". Çeşitli makaleleri ve Türkiye Cumhuriyeti Millî Eğitim Bakanlığı tarafından yayınlanmış iki ayrı ders kitabı bulunmaktadır. İngilizce bilen Çakır, evli ve iki çocuk babasıydı. Harun Çakır geçirdiği kalp krizi sonucu 28 Ekim 2011 tarihinde Ankara'da 57 yaşında öldü. Cenazesi Ankara Gölbaşı'nda toprağa verildi. Evrim tarihi Evrim tarihi aşağıdaki anlamlara gelebilir. Mustafa UÄŸur (futbolcu) Mustafa Uğur (d. 19 Ocak 1963, Kayseri), Türk eski futbolcu, teknik direktör. Kayserispor ve Kayseri Erciyesspor'a yakınlığıyla tanınır. 1. Lig ekiplerinden Karşıyaka'da forma giymektedir. Futbola Kayserispor altyapısında başladı ve ardından yaşı as takımda oynama seviyesine geldiğinde profesyonelliğe geçiş mukavelesi imzalayarak as takım kadrosuna dahil edildi. Kısa süre sonra ilk 11'de düzenli olarak forma giymeye başladı. Kayserispor'da 1996-1997 sezonunun sonuna dek forma giydi ve bu zamana kadar takımıyla birçok başarıya imza atabildi. 1990-1991 takımıyla 3. Lig (o zamanki Türkiye'deki en üst 3. kademe ligi) şampiyonluğu yaşayarak 2. Lig'e (o zamanki Türkiye'deki en üst 2. kademe ligi) yükselmeyi başardı. Yeni sezon bu ligi'de ikinci sırada tamamlayıp Süper Lig'e yükseldi. 1997-1998 sezonunun yaz transfer döneminde 3. Lig ekiplerinden Küçükçekmecespor'a transfer oldu. Burada birkaç ay kadroda bulunduktan sonra futbol kariyerine noktalayarak aktif futbola veda etti. Futbola vedasından hemen sonra teknik direktörlük yapmaya karar verdi. Bunun üzerine ilk antrenörlük deneyimini Hacılar Erciyesspor'da yardımcı antrenörlük yaparak edindi. Yeni sezon aynı takımda