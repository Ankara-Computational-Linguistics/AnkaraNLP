Kullanılan bu ilaçlar hastalığı tamamıyla geçirmez ama nöbetleri engeller veya sayısını azaltır. Epilepsi tedavisinin düzgün bir biçimde sürdürülmesi halinde de nöbetler devam edebilir. Tıbbın dev adımlarla ilerlediği dünyamızda hiçbir hekim epilepsili bir çocuğun anne-babasına tedavi ile nöbetlerin %100 kaybolacağını garanti edemez. Nitekim dünya istatistiklerine bakılacak olursa uygun tedavi şartlarında hastaların %60’ında nöbetlerin tümüyle ortadan kalktığı, %20’sinde tüm tedavi seçeneklerine rağmen nöbetlerin devam ettiği görülmektedir. Ebeveynlerin hiç aklından çıkarmamaları gereken bir nokta, epilepsi çağdaş tıbbi tedavi yöntemleriyle yeterince kontrol altına alınamıyorsa orta çağın büyücülük yöntemleriyle hiç durdurulamaz. Hâlen ilaçla tedaviye cevap vermeyen belli epilepsi türlerinde Türkiye'de cerrahi tedavi olanakları geliştirilmektedir. Cerrahi müdahale, ilaçlara yanıt vermeyen hastalarda uygulanmalıdır ve epilepsi cerrahisi konusunda uzmanlaşmış özel tıp merkezlerinde yapılmalıdır. Ameliyat sırasında nöbetlere neden olan beyin bölgesi çok incelikli bir şekilde alınır. Tedaviden sonra hastaların %90'ı göze batacak şekilde gelişme göstermektedir. Epilepsi hastalarına uygulanan bir diğer cerrahi tedavi yöntemi de ayrık beyin ameliyatı da denilen corpus callosumun kesilmesi işlemidir. Fakat bu işlem birçok disfonksiyona neden olduğundan pek fazla tercih edilmemektedir. 1990'lı yıllarda nöbetleri kontrol etmenin güç olduğu durumlarda, diğer bir seçenek olarak yeni bir tedavi yöntemi bulunmuştur. Bu yeni yöntemde, boynun yan tarafında uzanan vagus siniri aracılığı ile beyne uyartılar gönderilir. Sara (anlam ayrımı) Sara - (İbranice: שָׂרָה, Standard: Sara, Arapça: سارة, Türkçe: Sârâ); Alamecek Alamecek ("Rhodopechys sanguinea"), ispinozgiller (Fringillidae) familyasından Türkiye'de bulunan soluk renkli bir kuş türü. Ortalama kanat açıklığı 32 cm'dir. Sırtı açık kahverengi, karnı soluk sarı ve her iki kanadı pembe çizgilidir. "Rhodopechys" cinsinin diğer türlerinden başının siyah renkli oluşu ile ayrılır. Dağlık, kayalık yerlerde yaşar. Tohum yer ve kışın tarım alanlarında sıkça görülür. Dişi yuvaya 4-5 mavi hafif çizgili yumurta bırakır. Victoria (Birleşik Krallık kraliçesi) Victoria (24 Mayıs 1819 – 22 Ocak 1901), Büyük Britanya ve İrlanda Birleşik Krallığı Kraliçesi (1837-1901) ve Hindistan İmparatoriçesi (1876-1901). 19. yüzyılda 63 yıl yedi aylık bir süreyle Birleşik Krallık tarihinde II. Elizabeth'den sonra en uzun süre saltanat sürmüş hükümdardır. Tahta amcası IV. William'ın ölümü üzerine 20 Haziran 1837 tarihinde 18 yaşındayken çıktı. 1840 yılında kuzeni Prens Albert'la evlendi ve 9 çocuk sahibi oldu. Siyasi yaşamda aktif rol aldı. 1861 yılında Prens Albert öldükten sonra yaşamının geri kalan kısmını siyahlar giyerek yas içinde geçirdi. "Tutuculuk" ve "ahlak gösterişi" Kraliçe Victoria dönemine damgasını vurmuştur. Kraliçe Victoria'nın saltanatı boyunca en önemli olay Birleşik Krallık'ın Fransa ve Osmanlı İmparatorluğu ile birlikte Rusya'ya karşı savaştığı Kırım Savaşı'dır (1854-1856). Kraliçe Victoria'nın 9 çocuğundan 8'i diğer Avrupa hanedanlarından kişilerle evlendiler. Günümüzde bile birçok Avrupa monarşisi Kraliçe Victoria'nın soyundan gelen kişilerce yönetilmektedir. Babası,Kral III. George'un dördüncü oğlu Stratheam ve Kent Dükü Prince Edward'dır. Annesi ise, Saxe-Coburg-Saalfeld Prensesi Victoria'dır.(Belçika Kralı I. Leopold'un kız kardeşi). III. George'un en yaşlı oğlu Gal Prensi (gelecekte Kral IV. George) sadece 1 çocuğu vardı. Victoria çiftin tek çocuğuydu, 24 Mayıs 1819'da Londra, Kensington sarayında doğdu. 24 Haziran 1819'da Canterbury başpiskoposu "Charles Manners-Sutan" tarafından Kensington sarayında vaftiz edildi. Onun vaftiz evebeynleri Prens Regent, Prusya İmparatoru Alexander I (ön adını buradan aldı), Württenberg kraliçesi Charlettove Saxe-Coburg-Saafeld düşesi Dowage idi. Alexandrina olarak vaftiz edilmesine rağmen aile içinde "Drina" olarak çağrılıyordu. Prenses Victoria'nın babası, onun doğumundan sekiz ay sonra zatürreden öldü. Büyük babası III. George altı gün sonra öldü. Prenses Victoria'nın amcası (Gal prensi) Kral George IV olarak tacı miras alıyordu. Victoria ardıllığı yüksek pozisyonda dolduruyordu. Victoria'ya Almanca, İngilizce, İtalyanca, Yunanca, Fransızca, aritmetik, müzik ve kendisinin favori konusu tarih öğretildi. Öğretmenleri ise Saygıdeğer George Davys ve Baroner Luise Lehzen, onun mürebbiyesiydi. Barones Lehzen'den bir gün Kraliçe olabileceğini öğrendiğinde "Faydalı olacağım" dedi. Kent Prensesi Victoria on bir yaşında iken, Kral George IV çocuksuz olarak öldü; tacı kardeşi St. Andrews ve Clarence düküne (Kral IV. Willam) bırakıyordu. Metresi aktris Dorathy Jordan'dan on çocuğun gayri meşru babası olmasına rağmen yeni kral çocukları onaylamaya sahip değildi. Netice olarak genç prenses Victoria taca varis oluyordu. Kanun o zaman çocuk kraliçe için gerekli tedbiri almamıştı. Bu nedenle Victoria Hükümdarın yokluğunda ona vekalet gerek duyuyordu. On sekiz yaşın öncesinde tahtı yönetmede başarılı olabilecek miydi. Parlamento 1830'da vekalet yasasını geçirdi, vekaletin gücünü kısıtlayacak bir heyet yaratmadan. Kral William düşesi sevmiyordu. Çünkü düşeş kendisiyle ilgili ileri sürülen aşklarıyla sallanmasıyla meşhurdu. kralın nefret etmesine rağmen. Prenses Victoria 1836'da on altı yaşında iken gelecekteki kocasına rastladı, Gotha ve Saxe-Coburg prensi Albert. 1839'daki ikinci karşılaşmasından önce ona aşık olmuştu. Onun için Aziz Albert. "O çok duygulu..çok kibar..ve çok iyi...ve çok da dostça. O, en sevimli ve hoş taraflara ve görünüşe sahip" diyordu." Prens Albert Victoria'nın birincil kuzeni idi, babası Victoria'nın annesinin erkek kardeşi Ernst (I. Ernst, Gotha ve saxe-Cobur dükü). Kraliçe olarak, Victoria ona uygun idi. Onların evliliği çok mutlu olmayı kanıtlıyordu. 24 Mayıs 1837'de Victoria 18 yaşına erişti, bunun anlamı saltanat süresi artık gereksizdi. Dört hafta sonra Victoria annesi tarafından uyandırıldı. Victoria anlamalıydı ki, kral IV. William 71 yaşında iken geçen sabah 20 Haziran 1837 de saat 2 yi 12 geçe kalp yetmezliğinden ölmüştü. Victoria günlüğüne "saat 6 da annem tarafından uyandırıldım, bana Canterbury başpiskoposu ve lord Conyngham'ın burada olduklarını ve görüşmek istediklerini söyledi. Yataktan kalktım ve oturma odasına gittim (sadece geceliğimleydim), ve onları gördüm. Conyngham o zaman bana amcamın artık olmadığını, bu sabah saat 2 yi 12 geçe öldüğünü bildirdi. Ve sonuç olarak ben Kraliçe idim" diye yazdı. Victoria şimdi Birleşik Krallık Kraliçesi idi. Hanover'deki "Salic Kanunu" altında, hiçbir kadın tahta varis olamazdı. Bu nedenle Hanover tacı Victoria'nın amcası "Cumberland ve Teviotdale" düküne geçiyordu, ve kendisi Hanover kralı Ernest Augustus oluyordu. Viktoria hayatı boyunca Hanover prensesi, Burnswick ve Lunenburg düşesi olarak kalıyordu. Çünkü genç kraliçe henüz evlenmemiş ve çocuksuzdu. Ernest Augustus'da onun ilk çocuğu 1840'ta doğana kadar Birleşik Krallık tahtına varis varsayılıyordu. Kraliçe taca yükseldiğinde hükûmet wing partisi tarafından kontrol ediliyordu. 1830'daki küçük bir fasıla hariç. Wing başbakanı "Lord Melbourne" politik tecrübesi olmayan kraliçenin hayatında güçlü bir etki haline geldi. Fakat Melbourne bakanlığı uzun süre güçlü kalamayacaktı. Popüler olmayan bir şekilde büyüyordu, bundan başka İngiltere kolonilerde hatırı sayılır derecede zorluklarla yüz yüze geldi. Kanada'da Birleşik Krallık ayaklanma ile yüzleşiyordu (1837 ayaklanması 1839'a kadar sürüyordu). Jamaika'da koloni yasama kurulu meclisten hiçbir kanun geçirmeyerek Birleşik Krallık politikasını protesto ediyordu. 1839'da Lord Melbourne istifa etti. Kraliçe ilk kuzeni, Prens Albert'le 10 Şubat 1840 yılında Londra St. James Sarayı Kraliyet Şapeli'nde evlendi. Prens Albert normal olarak "Eş Prens" unvanını 1857'ye kadar elde edemedi. Asaleti asla garantilenmedi. Albert Kraliçenin sadece eşi değil ayni zamanda önemli politik danışmanı idi. Lord Melbourne'nun yerine Kraliçenin yarı hayatı boyunca hakim olacak şekilde. Kraliçenin ilk hamilelik süresinde, on sekiz yaşındaki "Edward Oxford" Kraliçeye suikast girişiminde bulundu. Kraliçe Londra'da eşi Albert'le birlikte araba ile gezinti yapıyordu. Oxford iki defa ateş etti. Fakat iki mermi de isabet etmedi. Oxford vatana ihanetten yargılandı, fakat akıl hastalığı sebebiyle beraat ettirildi. Ateş edilmesi Kraliçenin sağlığında veya hamileliği üzerinde bir etki yaratmadı. Kraliyet çiftinin dokuz çocuğunun ilki 21 Kasım 1840'ta doğdu ve Viktorya olarak isimlendirildi. Komposé Komposé, KDE için tam ekran görev yöneticidir. Sanal masaüstleri ve pencereleri tam ekran göstererek yönetimini kolaylaştırır. Hızlı grafik üretebilmek için imlib2 kullanıyor, ayrıca daha hızlı grafikler için x.org'un XComposite eklentisini destekliyor. KSnapshot KSnapshot, KDE projesi kapsamında bir ekran görüntüsü yakalama uygulaması. 14 yıl boyunca KDE'de ekran yakalama aracı olarak kullanılmış olup Aralık 2015'te yerini Spectacle yazılımına devretmiştir. PNG, JPG gibi yaygın dosya biçimlerinde ekran görüntüsü almaya imkân verir. Ozzy Osbourne John Michael "Ozzy" Osbourne (3 Aralık 1948, Birmingham), İngiliz şarkıcı ve söz yazarı. 1970'lerde heavy metal grubu Black Sabbath'ın vokalisti olarak ünlendi. 1979'da Black Sabbath’tan kovulduktan sonra solo kariyerine başladı ve 11 stüdyo albümü yayımladı. İlk 7 albümünün hepsi 2 milyondan fazla satarak ABD’de Multi-Platinum ödülleri kazandı. Osbourne, kovulduğu Black Sabbath grubuyla ilerleyen dönemde çeşitli etkinliklerde bir araya geldi ve 2013’te grupla birlikte "13" albümünü kaydetti. Metal müziğin ortaya çıkışındaki katkıları ve uzun süreli başarısı nedeniyle kendisine “metalin babası” denmektedir. Babası Jack Osbourne, General Motors firmasında, annesi Lillian Osbourne ise Lucas adlı araba sarf malzemeleri üreten bir firmada işçi olarak çalışıyordu. Altı kardeşi ile beraber büyüyen Osbourne, okul hayatında pek başarılı olamadı; öğretmenleri öğrenim güçlüğü çektiğini düşünüyorlardı. 14 yaşındayken Beatles’ın müziği sayesinde rock müzikle tanışan Osbourne, 15 yaşındayken okulu bıraktı ve de yerel işletmelerde, inşaattan araba fabrikasına kadar değişen pek çok sektörde çalışarak iş hayatına atıldı. İlk müzik grubunu bu yıllarda, Birchfield Road School’da beraber okuduğu arkadaşı Tony Iommi ile beraber kurdu. Grup, psychedelic rock müziğinin baskın akım olduğu yıllarda, blues etkileşimli sert bir rock müzik eksenini korumaya çalışıyordu. Bas gitarist Geezer Butler, gruba yönetmen Mario Bava’nın korku filmi Black Sabbath’ın adını vermeyi düşündüğünü söyleyince gruplarının adı da konmuş oldu. Grubun ilk albümü Black Sabbath, 13 Şubat 1970 yılında piyasaya çıktı ve de Amerikan müzik listelerinde 8. sıraya kadar yükseldi. İlk albümden sadece dört ay sonra stüdyoya dönen grup, War Pigs adlı ikinci albümleri üzerinde çalışmaya başladı; fakat Vietnam Savaşı’nı yeren albümün adı, müzik şirketinin baskısı üzerine Paranoid Park’e çevrildi. Paranoid, 4 milyondan fazla kopya sattı ve gruba ilk Amerika turnesinin kapısını açtı. Ozzy Osburne, bu albümle beraber şarkıcılık ve söz yazarlığı konusunda heavy metalin en etkili isimlerinden birisi haline gelmeye başladı. İlk albümlerinin liste başarıları, 1971 yılında Master of Reality, 1973 yılında Volume 4, 1973 yılında Sabbath Bloodly Sabbath ve 1976 yılında Sabotage ile devam etti. Fakat grubun başarılı gidişi, 1976 yılında piyasaya sürülen Technical Ecstasy ile beraber durulmaya başladı. Technical Esctasy, Black Sabbath’ın Amerika listelerinde ilk 50’ye giremeyen ilk albümü olmuştu ve albüm sonrasında grupta çözülmeler görülmeye başlandı ve Ozzy Osbourne, 1977 kasımında, grup yeni albümleri için stüdyoya girmeden kısa bir süre önce Black Sabbath’dan ayrıldığını açıkladı. Grubun gidiş hattından memnun olmadığını söyleyen Osbourne, yine de grubun son albümü olan Never Say Die! kadrosunda yer aldı ve de 1979 yılının sonunda, çok fazla uyuşturucu madde kullandığı ve gruba yeni eserler katacak durumda olmadığı gerekçesiyle gruptan kovuldu. Sabbath sonrası Osbourne, ona verilen parayı harcayıp Birmingham'a geri dönmeyi düşünse de Don Arden'in Jet Records şirketi ile anlaştı. Osbourne'u kontrol etmesi için de kızı Sharon'ı Los Angeles'a gönderdi. İlk olarak Arden, Osbourne'un Sabbath'a dönmesini istedi, daha sonra da "Son of Sabbath" isimli yeni bir grup kurmasını önerdi ancak Osbourne, bu ismi beğenmedi. Sharon ise Osbourne'un Gary Moore ile bir grup kurmasını istedi. O dönem Moore'un grubu G-Force, Osbourne ile çok yakındı ve Osbourne'un yeni eleman bulmak için yaptığı provalara destek oluyordu. 1979 yılının sonunda Arden'in menejerliği altında Osbourne, Uriah Heep davulcusu Lee Kerslake, Rainbow ve daha sonra Uriah Heep basçısı bas gitarist ve söz yazarı Bob Daisley, Rainbow ve daha sonra Deep Purple klavyecisi Don Airey ve Quiet Riot gitaristi Randy Rhoads'tan oluşan the Blizzard of Ozz grubunu kurdu. Plak şirketi daha sonra grubun ilk albümünü "Blizzard of Ozz" olarak adlandırıp, projeyi Osbourne'un solo albümü haline çevirdi. Şarkıları Daisley ve Rhoads ile yazdığı albüm Osbourne'a büyük bir başarı getirdi. Osbourne'un ikinci albümü "Diary of a Madman", Daisley ve Rhoads'a ek olarak Kerslake'ten de şarkılar içeriyordu. "Over the Mountain" ve "Flying High Again" single'ları ile bilinen albümü Osbourne otobiyografisinde en sevdiği albüm olarak tanımladı. Albüm çıkmadan Kerslake ve Daisley ile yollar ayrıldı ve Tommy Aldridge ve Rudy Sarzo, Osbourne'a eşlik etmeye başladı. Aldridge, aslında Osbourne'un davulcu olarak ilk tercihiydi ancak Gary Moore ile çalışıyor olmasından dolayı bu birliktelik o zaman gerçekleşememişti. Sarzo da Quiet Riot da Rhoads ile çalmış ve gitaristi Osbourne'a önermişti. 19 Mart 1982'de albümün turnesi için Florida'dayken grubun şoförü Andrew Aycock'un kullandığı ve Rhoads ile grubun makyajdan ve kostümden sorumlu görevlisi Rachel Youngblood'ı taşıyan hafif hava aracı, yere yakın uçarken grubun turne otobüsüne çarptı. Dengesini kaybeden uçak, yakındaki bir villanın garajına çarptı ve içindekiler hayatını kaybetti. Yakın arkadaşı ve gitaristi Rhoads'ın ölümüne tanık olan Osbourne, derin bir depresyon geçirdi. Bu olay nedeniyle turneye iki hafta ara verildi. Rhoads'ın yerini doldurmak için ilk konuşulan kişi Gary Moore oldu ancak Moore teklifi reddetti. Kısa bir sürede turneye geri dönüp, gitarist bulması gereken Osbourne, Rudy Sarzo'nun kardeşi Robert Sarzo ile anlaştı. Ancak aynı anda Jet Records da Gillan'ın gitaristi Bernie Tormé ile anlaşmış ve gitaristi İngiltere'den Kaliforniya'ya getirmişti. Sharon, plak şirketinin Torme'ye ödeme yaptığını öğrenince, Sarzo'nun yerine Torme alınmak zorunda kalındı. 1 Nisan 1982'de turne yeniden başladı ancak Torme'nin blues'a kayan tarzı hayranlar tarafından beğenilmedi. Birkaç turne sonra Torme, Amerika'ya gelmeden önce başladığı solo albümünü tamamlamak için İngiltere'ye gitme kararı alıp gruptan ayrıldı. Turneyi bitirmek için Osbourne, bir otel odasında dinlediği Night Ranger gitaristi Brad Gillis'i gruba aldı. Turne, New York'taki the Ritz'de kaydedilen ve 1982'de yayınlanan konser albümü "Speak of the Devil" ile sonlandırıldı. Sözleşmesindeki madde yüzünden bir konser albümü yayınlamak zorunda olan Osbourne, bu albüme sadece Black Sabbath döneminden şarkıları dahil etti. 1982'de Osbourne, Was (Not Was)'ın pop dance şarkısı "Shake Your Head (Let's Go to Bed)"'in vokallerini yaptı. 1990'ların başında şarkının yeniden düzenlenmiş hali UK Singles Chart'ta dört numaraya kadar çıktı. 1983'te Ratt ve Rough Cutt gitaristi Jake E. Lee, Osbourne'a "Bark at the Moon" albümü için eşlik etti. Daisley ile yazılan albüm Aldridge ve Airey'yi de içeriyordu. Albüm kısa sürede altın plak kazanarak, ABD'de üç milyon kopya sattı. 1986'da bas gitarist Phil Soussan ve davulcu Randy Castillo'lu "The Ultimate Sin" yayınlandı. Yayınladığı dönemde albüm Osbourne'un en iyi liste başarısına sahip albümü oldu. 14 Mayıs 1986'da, yayınlandıktan kısa süre sonra, platin plak alan albüm 26 Ekim 1994'te ise çifte platin plak kazandı. Jake E. Lee ve Osbourne, 1987'de yollarını ayırdı. Osbourne, madde bağımlılığı ile mücadele etmeye devam etti. O sene Rhoads'ın ölümünün beşinci yılının anısına, 1981'den kalan konser kayıtlarının yer aldığı "Tribute" albümü yayınlandı. 1988'de Osbourne, Rhoads'un yerini en uzun süre dolduracak gitarist Zakk Wylde'ı keşfetti. Gitarda Wylde, davulda Castillo, bas gitarda ve söz yazımında Daisley ile "No Rest for the Wicked" kaydedildi. Albümün turnesinde Osbourne ve Sabbath'tan grup arkadaşı Geezer Butler ilk kez bir araya geldi ve "Just Say Ozzy" adlı bir konser EP'sinde ortaklıkları yayınlandı. Aynı yıl Osbourne, Billboard Hot 100 listesinde 8. sıraya kadar çıkan "Close My Eyes Forever" adlı rock balladda Lita Ford ile düet yaptı. 1980'lerdeki başarısını, 1990'larda da sürdüren Osbourne, "Mama, I'm Coming Home" şarkısını içeren "No More Tears" albümünü 1991'de yayınladı. Bu albümle beraber şarkı yazımında sadece müzisyen arkadaşlarından yardım almayı bırakan Osbourne, dışarıdan şarkı yazarları getirmeye başladı. 1993'te Live & Loud adlı konser albümünü çıkaran Osbourne, bu albümdeki "I Don't Want to Change the World" şarkısı ile En İyi Metal Performansı dalında Grammy Ödülü kazandı. Osbourne'un son albümü olarak tasarlanan bu albüm, dört tane platin plak kazanırken, Billboard rock listelerinde 10. oldu. Osbourne'un "No More Tours" adlı bu turnesinde ona bas gitarda Alice in Chains'ten Mike Inez ve klavyede Kevin Jones eşlik etmişti. 1995'te Osbourne'un diskografisi yeniden düzenlendi ve CD olarak yayınlandı. Aynı yıl "Ozzmosis" adını taşıyan bir albüm yaptı ve yeni turnesinin adını bir önceki turnede aldığı emeklilik kararına nazire yaparak "The Retirement Sucks" koydu. Albüm "Billboard 200"'de dört numaraya kadar çıktı. Aynı yıl altın ve platin plak alan albüm, Nisan 1999'da çifte platin aldı. Bu albüm kadrosunda Wylde, Butler ve davulda Deen Castronovo vardı. Michael Beinhorn'un prodüktörlüğünü yaptığı albümün klavyelerini ise Rick Wakeman çalmıştı. Turnede ise Guns N' Roses'tan teklif aldığı için kararsız kalan Wylde'ın yerine Joe Holmes gitarda yer aldı. 1996'nın başında Butler ve Castronovo'nun yerine önce Inez ve Castillo geri geldi. Daha sonra ise davula Mike Bordin, bas gitara ise Robert Trujillo dahil oldu. 1997'de toplama albüm "The Ozzman Cometh" yayınlandı. Ozzfest ile meşgul olan Ossbourne, 2001'de "Down to Earth" ile uzun bir aradan sonra albüm yayınladı. Aynı yıl altın, 2003'te ise platin plak aldı. "Dreamer", Billboard'ın Mainstream Rock listesinde 10. sırada yer aldı. 8 Aralık 2003'te evinin bahçesinde ATV kullanırken kaza geçirip, acile kaldırıldı. Köprücük, sekiz kaburga ve ensesinde bir omurunu kırdı. Hastanedeyken, kızı Kelly Osbourne ile beraber yorumladıkları Black Sabbath şarkısı "Changes" ile İngiltere single listelerinde bir numara oldu. Böylece Black Sabbath'ın "Paranoid"i ile Ağustos 1970'te listelere girip, dördüncü olduktan 33 sene sonra ilk kez liste başında yer alarak bir rekor kırdı. Soru işareti Soru işareti, bir noktalama işaretidir. 1. Soru bildiren cümle ve sözcüklerin sonunda kullanılır. 2. Herhangi bir bilginin şüphe ile karşılandığını veya kesin olmadığını anlatmak için yay ayraç içinde kullanılır. 3. Bilinmeyen yer, tarih ve benzeri durumları belirtmek için kullanılır. 4. Alay, küçümseme, şaşkınlık, yerme… gibi anlamlar taşıyan sözcüklerin yanında parantez içinde kullanılır. Bazı dillerde, örneğin İspanyolcada, 18. yüzyıldan beri tipografide açılış ve kapanış soru işaretlerine ihtiyaç duyulmuştur. Soru cümlesi veya ifadesi bir ters soru işareti (¿) ile başlar ve bir soru işareti (?) ile son bulur. Yunanca ve Kilise Slavcasında noktalı virgül soru işareti yerine kullanılır. Arapçada, soru işaretinin yansıma şekli "؟" kullanılmaktadır. Ermeni alfabesinde dilbilgisi kitaplarında 5inci, edebiyatta ise 11-12. yy itibaren kukllanılmaktadır. Açık yuvarlak şeklindedir "՞" ve soru kelimesinin sağ üst köşesine konur. Pozisyonu değişken tek soru işaretidir. Natalia HanikoÄŸlu Natalia Hanikoğlu, Natalia Goncharova (Rusça Наталья Гончарова)(d. 1975, Moskova) Rus asıllı Türk vatandaşı eski voleybolcu. 1,90 m. boyundaki oyuncu daha önce Türk Millî Voleybol Takımı'nda da görev yapmıştır. Lakabı baby olan Natalia'nın Ela isminde bir kızı var. Voleybola Moskova’da 8 yaşında başladı. Rusya'da Beden eğitimi ve spor bölümününden mezun oldu. CSKA Moskova takımı ile profesyonel oldu. Daha sonra Zareçye Odintsovo'ya transfer oldu. İtalyan takımı Ancona'da oyandıktan sonra 1997'de Kocaelispor'a transfer olarak ilk kez bir Türk takımına transfer oldu. Bu sırada Rus millî takımında da görev yapıyordu. Ancak Türkiye'ye geldikten sonra yine bir voleybolcu olan Hakan Hanikoğlu ile evlenerek 1998 yılında Türk vatandaşı oldu. 2000 yılında Eczacıbaşı'na transfer oldu. Eczacıbaşı formasıyla oldukça başarılı maçlar çıkaran Natalia Hanikoğlu, özellikle son yıllarda büyük atılım gösteren Türk kadın millî voleybol takımı'nın en önemli oyuncularından birisi oldu. 4 sezon Eczacıbaşı'nda başarıyla mücadele ettikten sonra, 2004-05 sezonunda tekrar Rus Ligi'nde Zareçye Odintsovo'da oynadı. 2005 yılında Dinamo Moskova'ya transfer oldu. 2007 yılına kadar Dinamo Moskova'da mücadele ettikten sonra bir süre voleybola ara veren Hanikoğlu, 2008-09 sezonunda Beşiktaş'a transfer oldu. 2009-10 sezonu için Eczacıbaşı ile anlaşan Natalia Hanikoğlu, 2010-11 sezonu için Azerbaycan'ın Azerrail Bakü takımı ile anlaştı. 2011-12 sezonunda Galatasaray'la anlaşmaya varan Hanikoğlu, burada 1 sezon forma giydikten sonra 2012-13 sezonunda Beşiktaş ile sözleşme imzaladı. Beşiktaş formasıyla 2013-14 sezonunda Avrupa Bayanlar CEV Challenge Kupası'nda ikinci oldular. Kaynak: Kapadokya Ãœniversitesi Kapadokya Meslek Yüksekokulu (KMYO) değişen unvanı ile Kapadokya Üniversitesi, 16 Eylül 2005 tarihinde İlke Eğitim ve Sağlık Vakfı'na bağlı olarak Yükseköğretim Kurulu Kararı doğrultusunda bölge kalkınma hedefleri paralelinde belirlenmiş olan beş programla eğitim - öğretim faaliyetlerine başlamıştır. Bakanlar Kurulu'nun 03.07.2008 tarihli kararı ile yeniden kurulan yüksekokulun öğretim programlarının temelini bölge kalkınma programları (Kapadokya Programları), havacılık programları ve sağlık programları oluşturmaktadır. Yüksekokulun biri Ürgüp'e 5 kilometre uzaklıkta olan Mustafapaşa (Sinasos) beldesinde, diğeri ise İstanbul Sabiha Gökçen Havalimanı’nda olmak üzere iki yerleşkesi bulunmaktadır. Kapadokya Üniversitesi, akademik, finansal ve yönetsel deneyiminin temelini teşkil eden Kapadokya Meslek Yüksekokulu olarak 2005–2006 akademik yılında, bölge kalkınma hedefleri paralelinde belirlenmiş olan beş ön lisans programıyla eğitime başlamış ve 2019-2020 akademik yıl itibarıyla Mustafapaşa, Ürgüp, Uçhisar ve İstanbul Sabiha Gökçen Havalimanı’nda yer alan dört yerleşkesinde toplam 31 ön lisans, 15 lisans ve 4 yüksek lisans programı ile eğitim faaliyetlerini sürdürmektedir. 2009 yılında sivil havacılık alanında yoğunlaşılmaya başlanmış ve Balon Pilotluğu, Uçak Teknolojisi, İngilizce Sivil Hava Ulaştırma İşletmeciliği, Sivil Havacılık Kabin Hizmetleri ve Uçuş Harekât Yöneticiliği programları açılmıştır. Bu doğrultuda 2011 yılında Nevşehir’de verilen eğitimlere ek olarak, Savunma Sanayii Başkanlığının desteği ile İstanbul Sabiha Gökçen Havalimanı içerisinde de bir yerleşke kurulmuştur. Yüksekokul 2012 yılında, sağlık sektörünün büyüme hedefleri ve bu hedefler doğrultusunda doğacak eleman ihtiyaçlarına yönelik bir şekilde sağlık programlarında yoğunlaşmaya başlamıştır. 2011 - 2012 akademik yılında Çocuk Gelişimi, 2012 - 2013 akademik yılında Ağız ve Diş Sağlığı, Ameliyathane Hizmetleri, Diyaliz, Fizyoterapi ve Tıbbi Görüntüleme Teknikleri programları; 2013 - 2014 akademik yılında Anestezi, Elektronörofizyoloji, İlk ve Acil Yardım, Odyometri ve Optisyenlik programları; 2014 - 2015 akademik yılında, Diyaliz (İngilizce), Tıbbi Laboratuvar Teknikleri, Sağlık Turizmi İşletmeciliği, Sosyal Hizmetler, Patoloji Laboratuvar Teknikleri; 2015 - 2016 akademik yılında ise Diş Protez Teknolojisi programı açılmıştır. 2014 yılında İlk ve Acil Yardım, Tıbbi Görüntüleme Teknikleri, Ameliyathane Hizmetleri, Anestezi, Diyaliz, Odyometri, Optisyenlik programlarının uygulama eğitimlerini yürütmek üzere tam donanımlı uygulama alanları oluşturulmuştur. Kapadokya Meslek Yüksekokulunda yürütülen programların uygulama eğitimlerini desteklemek üzere, 2014 yılında Ağız ve Diş Sağlığı Uygulama ve Araştırma Merkezi, Çocuk Gelişimi Uygulama ve Araştırma Merkezi, Fizik Tedavi ve Sağlıklı Yaşam Uygulama ve Araştırma Merkezi ve Sürekli Eğitim Merkezi adlarıyla dört merkez kurulmuştur. 2013 yılı itibarıyla uzaktan öğretim birimi kurulmuş ve 2014 yılında Turist Rehberliği Uzaktan Öğretim, 2015 yılında Çocuk Gelişimi Uzaktan Öğretim programlarına öğrenci alınmaya başlanmıştır. 2015 - 2016 akademik yılında öğretim programlarına yeni bir alan eklenmiş ve hukuk alanında Adalet, 2017-2018 akademik yılında da Ceza İnfaz ve Güvenlik Hizmetleri ön lisans programları açılmıştır. Sıcak hava balonu üzerine yürütülen çalışmalar, 1 Aralık 2016’da kurulan Sıcak Hava Balonu ve Hava Gemisi Uygulama ve Araştırma Merkezi çatısı altında devam etmektedir. 1 Temmuz 2017 tarihinde Resmî Gazete’de yayınlanan 7033 sayılı kanun ile Kapadokya Meslek Yüksekokulu, yoluna Kapadokya Üniversitesi olarak devam etmektedir. Çocuk Gelişimi programının uygulama eğitimleri, Ürgüp ve Nevşehir’de iki farklı uygulama merkezinde yürütülmektedir. Merkezlerde Montessori metodu uygulanmaktadır. Hem her yaştan ve meslekten kişilerin katılabileceği eğitim programlarıyla bireylerin kişisel ve mesleki gelişimlerine katkıda bulunmakta, hem de havacılık sektöründe faaliyet gösteren şirketlere mesleki eğitimler vermektedir. Sürekli Eğitim Uygulama ve Araştırma Merkezi ile Çocuk Gelişimi Uygulama ve Araştıma Merkezi tarafından okul öncesi eğitim alanında Montessori yöntemi üzerine bir eğitim programı hazırlanmıştır. Bu eğitim programı ile gerek çocuk gelişimi, sosyal hizmetler programları öğrencilerine, gerekse yaygın eğitim kapsamında ilgili kurum, kuruluş ve kişilere eğitimler düzenlenmektedir. Havaaracı Bakım Eğitim Kuruluşu: Kapadokya MYO, SHGM tarafından yayınlanan Hava Aracı Bakım Eğitimi Kuruluşları Talimatı (SHT-147) uyarınca verilen yetkiye dayanarak SHY-147 A1/A2 kategorisinde bakım eğitimi vermektedir. Dil Yeterliliği Hizmet Sağlayıcı Organizasyonu: Sivil Havacılık Genel Müdürlüğü tarafından yayınlanan SHT-66L-HS talimatı kapsamında Hava Aracı Bakım Personelinin İngilizce Dil Yeterlilik Sınavlarını gerçekleştirme ve başarılı olan adaylara onaylı sertifika verme hizmetleri gerçekleştirilmektedir. İlk Yardım Eğitim Merkezi: Sağlık Bakanlığı Nevşehir İl Sağlık Müdürlüğü’nün 24.12.2010 tarihli onayı ile Kapadokya Meslek Yüksekokulu İlk Yardım Eğitim Merkezi kurulmuştur. Bu tarihten itibaren ilk yardım eğitimleri ve ilk yardımcı sertifikası vermeye yetkili kuruluş olarak eğitimlere devam edilmektedir. Sıcak hava balonu ve hava gemilerinin uçuşa elverişliliği, bakımı ve Türkiye’de üretimine yönelik araştırma ve çalışmalar yapmak üzere kurulmuş olan merkez, Kapadokya balon uçuş sahasında sıcak hava balonlarının uçuş emniyetini yükseltmek hedefi doğrultusunda, slot kullanımının izlenmesi, uçuş verisi toplanması ve benzeri konularda çalışmalar yürütmektedir. Bu çalışmaların yanı sıra, sıcak hava balonu ve hava gemilerinde görev yapan pilot ve yer ekiplerine yönelik mesleki eğitimler düzenlenmekte, sınavlar yapılmakta ve gerekli eğitim materyalleri hazırlanmaktadır. Uçuş Eğitim Organizasyonu: Kapadokya Meslek Yüksekokulu Uçuş Eğitim Organizasyonu, genel ve sportif havacılık işletmelerinde görev alacak uçucu personelin ve yer ekibinin yetiştirilmesi yönelik eğitimler vermektedir. Teorik eğitimler Kapadokya Meslek Yüksekokulunun Ürgüp, Mustafapaşa Beldesinde bulunan yerleşkesinde, uçuş eğitimleri ise Göreme'de gerçekleştirilmektedir. Bu kapsamda, PPL(B), CPL (B), FI (B) eğitimleri ile Milli Lisansa Çevrim, Validasyon ve Lisans Yenileme Hizmetleri verilmektedir. Slot Hizmet Merkezi: Kapadokya MYO, yoğunlukla "Göreme Milli Parkında" gerçekleştirilen balon uçuşlarının artması sebebiyle "Sivil Havacılık Genel Müdürlüğü" tarafından ticari hava taşıma işletmelerinin Nevşehir – Kapadokya bölgesindeki slot uygulamalarına ait işlemlerin gerçekleştirilmesi konusunda yetkilendirilmiştir. Bu yetki kapsamında, Kapadokya bölgesinde; "1- Uçuşlara ait bilgilerin toplanması," "2- İstatistiki verilerin toplanması, 3- Meteorolojik değerlendirme ve bayrak uygulaması, 4- Slot hakkı kullanımının kontrolü, 5- Kalkış uygunluğu taleplerinin değerlendirilmesi" işlemleri Kapadokya Meslek Yüksekokulu tarafından yürütülmektedir. F Bakım Sürekli Uçuşa Elverişlilik Kuruluşu: Uçuş faaliyetlerinde emniyetin sağlanması, hava aracının uçuşa hazır durumda bulunmasının sağlanması ve emniyet faktöründen ödün vermeden maliyetlerin azaltılması amacıyla yapılan hava aracı bakımları SHGM tarafından yetkilendirilen Bakım Kuruluşları tarafından yapılmaktadır. Sürekli uçuşa elverişlilik ve bakım sorumluluğu yönetmeliği ve talimatı kapsamında, maksimum kalkış ağırlığı 5700 kg altındaki hava araçlarının, ticari hava taşımacılığı haricinde kullanılan hava araçlarının ve bunların komponentlerinin bakımını yapmak üzere yetkilendirilen kuruluşlar “F Bakım Kuruluşları” olarak adlandırılmaktadır. Kapadokya Meslek Yüksekokulu da SHGM tarafından Sürekli Uçuşa Elverişlilik ve F Bakım konusunda yetkilendirilerek bu konuda hizmet sağlamaktadır. Kapadokya MYO, tüm havacılık programları için Sivil Havacılık Genel Müdürlüğü (SHGM) tarafından yetkilendirilmiştir. Uluslararası kurallara bağlı olan sivil havacılık sektörü (Uluslararası Sivil Havacılık Organizasyonu – ICAO) , bu alanda verilen eğitimlerin, eğitimcilerin standardını ve çalışacak personelin eğitim yeterliliklerini de düzenlemektedir. Türkiye’deki uygulamalar ise SHGM’nin faaliyet ve denetim alanına yürütülmektedir. Kapadokya MYO, öğrencilerinin eğitim yeterliliklerinin temini amacıyla sivil havacılık alanlarındaki eğitim müfredatını SHGM onayına sunmakta ve eğitim yetkisi almaktadır. Bu özelliği ile meslek yüksekokulları arasında tektir. Yüksekokul, havacılık alanındaki ön lisans programlarının yanı sıra SHGM tarafından yetkilendirilmiş sertifika programları ile sivil havacılık sektörü çalışanlarına kısa süreli eğitim programları düzenlemektedir. Sivil Havacılık Eğitim Yetkileri Kabin Memuru Temel Emniyet Yetkisi â€“ 13 Ocak 2011 Uçuş Eğitim Organizasyonu Yetkisi – 1 Mart 2011 Yer Hizmetleri Eğitim Yetkisi – 27 Nisan 2011 Heliport Eğitim Yetkisi – 16 Aralık 2011 Hava Aracı Bakım Eğitimi ve Sınav Kuruluşu Yetkisi – 17 Ağustos 2012 Slot Hizmet Merkezi Yetkisi â€“ 28 Haziran 2013 Sıcak Hava Balonu Yer Ekibi Eğitim Yetkisi – 2 Eylül 2013 Hava Aracı Bakım Personeli Dil Yeterliliği Sınav Merkezi Yetkisi – 12 Haziran 2015 Sürekli Uçuşa Elverişlilik Yönetimi ve F Bakım Yetkisi – 6 Ağustos 2015 Dispeçer Eğitim Organizasyonu Yetkisi – 14 Eylül 2015 İnsansız Hava Aracı Sistemleri Eğitim Kuruluşu Yetkisi – 1 Temmuz 2016 2004 MTV Film Ödülleri 2004 MTV Film Ödülleri MTV tarafından 2004 yılında verilen ödülerdir. Ödül töreninin sunuculuğunu Lindsay Lohan üstlenmiştir. Törende Beastie Boys, D12 ve Yeah Yeah Yeahs isimli müzik grupları sahne almıştır. Törenin sunucusu Lidsay Lohan da ödül kazananlar arasında yer almıştır. Bu MTV Film Ödülleri tarihinde bir ilk olmuştur. Mezosfer Mezosfer, atmosferin deniz düzeyinden 50 km - 80 km yükselti arasında kalan tabakasıdır. Atmosferin "stratosfer" adı verilen alt tabakası ile "termosfer" adı verilen en üst tabakası arasında yer alan mezosferde, sıcaklıklar alt sınırı olan stratopozda 0 °C iken, 77 °C kadar yükselir, sonra üst sınırı oluşturan mezopozda -90 °C'a kadar düşer. Mezosferin altında, Güneş ışınlarının enerjisi Yer yüzeyi ve ozon tabakası tarafından soğurulur. 1991'de fırlatılan ABD uzay araştırma aracı "Discovery", mezosferde rüzgâr dalgaları gözlemiştir. Stratosfer ile sınırını, sıcaklık artışının bir kez daha tersine döndüğü stratopoz düzeyi belirler. Mezosfer boyunca sıcaklık yine artan yükseklikle birlikte, basınçla orantılı olarak düşmeye devam eder ve 90 km. de -100C olur. Mezosferde atmosfer yoğunluğu deniz düzeyindekine göre 1/1000-1/1.000.000 kadardır. Ancak bu seyrek gaz kütlesi de yeryüzündeki yaşam açısından önemlidir. Küçük boyuttaki göktaşları, hızla girdikleri bu katmanda sürtünme etkisi ile buharlaşarak yok olurlar. Suna Kan Suna Kan, (d. 21 Ekim 1936, Adana), Türk keman virtüözü. ""Harika Çocuk"" olarak yeteneği küçük yaşta tespit edilen sanatçı, Türkiye'nin en iyi keman virtüözlerinden birisi olarak tanındı; uzun yıllar Cumhurbaşkanlığı Senfoni Orkestrası'nda solist ve başkemancı olarak görev yaptı. 1971'den bu yana "devlet sanatçısı" unvanını taşır. 1936 yılında, Adana’da dünyaya geldi. Babası, Cumhurbaşkanlığı Senfoni Orkestrası Viyola sanatçısı Nuri Kan’dır. Beş yaşında iken babasından keman öğrenmeye başladı; daha sonra aile dostları Hulusi Karsel’den keman dersleri aldı . Ankara Devlet Konservatuvarı sınavlarını kazandı ve bu okulda Avusturyalı eğitimci Walter Gerhardt ile başladığı temel keman öğrenimini İzzet Nezih Albayrak ve Gilbert Back ile sürdürdü; son olarak Liko Amar ile çağdaş müzik eserleri çalıştı. İlk resitalini 18 Nisan 1946 yılında Ankara Devlet Konservatuvarı'nın konser salonunda verdi. Mozart'ın 5. Keman Konçertosunu seslendirdiği bu resital nedeniyle “"Harika Çocuk"” olarak anıldı ve eğitimine Avrupa’da devam etmesi gerekliliği gündeme geldi. 1948’de isme-özel olarak çıkarılan “"İdil Biret ve Suna Kan’ın yabancı memleketlere müzik tahsiline gönderilmesine dair kanun"” (Harika Çocuk Yasası) ile yurt dışında öğrenim görmek için devlet bursu alma imkânı doğdu. Yasanın çıkmasından bir süre sonra ailesiyle birlikte önce Roma’ya gitti; birlikte çalışacağı eğitimcinin hayatını kaybettiğini öğrenince Paris Konservatuvarı’na gönderildi. Paris’te Gabriel Bouillon ile çalışan Suna Kan, 1952 yılında konservatuvarı birincilikle bitirdi. Kemancı, okulu bitirdikten sonra da Gabriel Bouillon ile repertuvar çalışmalarına devam etti ve uluslararası yarışmalara katıldı. Cenevre Yarışması birincilik madalyasını (1954), Viotti Yarışması birincilik ödülünü (1955), Münih Yarışması İkincilik ödülünü (1956), Long-Thibaud Yarışması Paris Kenti ödülünü (1957) kazandı. 1957’de yurda döndü ve Cumhurbaşkanlığı Senfoni Orkestrası solist sanatçılığına atandı. 1960 yılında müzisyen ve müzik eleştirmeni Faruk Güvenç ile evlendi . Bu evlilik Faruk Güvenç’in 1982’deki ölümüne kadar sürdü. 1960 yılında Türkiye'nin ilk konser piyanisti Ferhunde Erkin'le kurduğu keman-piyano ikilisi ile yurdun pek çok yerinde oda müziği konserleri ve resitaller verdi. İkili yurt dışında da çeşitli merkezlerde resitaller verdi. Daha sonra Almanya'da öğrenimini tamamlamış Gülay Uğurata ile bir ikili oluşturdu. Tam 29 yıl birlikte çaldılar. Suna Kan, 1970'li yılların başında orkestra şefi Gürer Aykal ve eşi Faruk Güvenç ile Ankara Oda Orkestrası'nın kuruluşunda yer aldı. Orkestra, yurt dışında yüzün üzerinde konser verdi; çeşitli plaklar yaptı. Sanatçı, 1977-1986 arasında Ankara Oda Orkestrası'nda başkemancı ve solist sanatçı olarak yer aldı. Geniş bir repertuvarı olan ünlü kemancı, Türk bestecilerinin keman için ürettikleri repertuvarın önde gelen yorumcularından birisidir. Necil Kazım Akses'in Keman Konçertosu'nun ilk çalınışını gerçekleştirmiştir; sık sık yorumladığı Ulvi Cemal Erkin'in Keman Konçertosu'nun en iyi yorumcularından biri kabul edilir; Ahmet Adnan Saygun'un Keman Konçertosu'nu da birçok kez icra etmiştir. Türk sanatına katkı ve hizmetlerinden ötürü 1971'de Devlet Sanatçısı unvanına layık görüldü. Türkiye'nin ilk kültür bakanı olan Talât Sait Halman'ın Cumhurbaşkanlığı Konser Salonun da düzenlemek istediği Itri konserine şiddetle karşı çıkmış, hatta Başbakan Nihat Erim'e mektup göndererek 'alaturka müzik o salonda icra edilirse devlet sanatçısı unvanımı geri iade ederim' demiştir. Talât Sait Halman'ın bütün uzlaşmacı çabalarını geri çevirerek Itri konserinin iptal edilmesine neden olmuş, bu olay sonucunda Talât Sait Halman Kültür Bakanlığı görevinden istifa etmiştir. 1988 yılında diplomat Halit Güvener ile evlendi ve sefire olarak Macaristan’da bulundu. Sanatçı, 1996 yılında Sevda - Cenap And Müzik Vakfı Onur Altın Madalyası ile ödüllendirildi. 1997 yılında Müşerref Hekimoğlu'nun yazdığı ""Suna Kan: Öz Şarkısını Duyuran Keman"" adlı kitap Sevda - Cenap And Müzik Vakfı tarafından yayınlandı. Mayıs 2017'de sağlık sorunları nedeniyle uzun bir súre konser vermediğini anımsatarak "Kemanın kutusunu şimdilik, bu dünyadan gidinceye kadar kapattım" ifadelerini kullandı. Video barındırma Video barındırma, sağlayıcı tarafından video barındırma hizmetinin sunulduğu türdür. Video barındırma hizmeti veren internet siteleri hem video ekleme veya izleme hem de resim ekleme veya var olan resimlere bakma imkânı sağlamaktadırlar. Hizmet bireysel son kullanıcıların kişisel, ticari veya telif ücretsiz videoları yükleyip paylaşmasına ve bunları izlemesine olanak tanır. Kullanıcılar genelde barındırma hizmetinin web sitesi, mobil veya masaüstü uygulaması veya diğer arayüz (API) aracılığıyla video içeriği yükleyecektir. Yüklenen video içeriği kısa video kliplerinden tam uzunlukta televizyon programı ve filmlere kadar değişebilir. Video sunucusu, videoyu kendi sunucusunda saklar ve kullanıcıların farklı türdeki katıştırma kodlarını veya başkalarının video içeriğini görüntülemesine izin veren bağlantıları etkinleştirmesine olanak tanır. Özellikle video barındırma web sitesi olarak kullanılan web sitesi, genellikle video paylaşımı web sitesi olarak adlandırılır. Tanınmış video barındırma sistemleri: 2010'lu yıllarda, teknoloji ve İnternet'in günlük yaşamdaki yaygınlığı ile birlikte, video barındırma hizmetleri farklı eğlencelere (komedi, şovlar, oyunlar veya müzik), haberlere, belgesel filmlere ve eğitim videolarına portal olarak hizmet ediyor. İçerik, hem kullanıcı tarafından oluşturulmuş, amatör klipler veya ticari ürünler olabilir. Eğlence endüstrisi, müzik ve videoları, filmleri ve televizyon programlarını doğrudan halka açıklamak için bu aracı kullanıyor. Birçok kullanıcı sınırsız web alanına sahip olmadığından ya ücretli bir hizmet olarak ya da bir internet servis sağlayıcısı hizmeti vasıtasıyla video barındırma hizmetleri, özellikle blogların, İnternet forumularının ve diğer etkileşimli sayfaların patlamasıyla birlikte giderek daha popüler hale geliyor. Kamera telefonları ve akıllı telefonlar için toplu pazar, kullanıcı tarafından üretilen videonun arzını artırdı. Evde arkadaşlarınıza gösterecek bir DVD yapmak gibi kişisel video dağıtımının geleneksel yöntemleri, kamera telefon kliplerinin düşük çözünürlüğü ve yüksek ses düzeyine uymuyor. Buna karşılık, mevcut geniş bant İnternet erişimi, cep telefonlarında video çekim kalitesine hizmet etmek için çok uygundur. Çoğu insan web sunucularına sahip değildir ve bu, kullanıcı tarafından oluşturulan video içeriği barındırma talebini yaratmıştır. Kullanılabilirlik bir deneyim edinmek, bir video yüklemek ve gerçek zamanlı veri akışı yayınlamak veya gömmek, gelişmiş programlama bilgisi gerektirmez. Artık yaygın bir web tarayıcısı ile elde edilir ve çok az programlama deneyimi olan kullanıcılar tarafından yapılabilir. Vimeo'dan önce ve sonra YouTube, videoların web'de barındırılma şeklini değiştirmeden önce, ilk İnternet video barındırma sitesi shareyourworld.com oldu. Tıpkı modern barındırma hizmetleri gibi kullanıcıların kliplerini veya tam videoları farklı dosya biçimlerinde yüklemelerini sağladı. 1997'de Chase Norlin tarafından kuruldu, bütçeye ve bant genişliği problemlerine bağlı olarak 2001 yılında kapandı. Bazı web siteleri Ogg veya WebM gibi açık kaynaklı video formatlarını tercih eder. Açık kaynak video formatları için kullanılan sıkıştırma formatları Theora (Ogg ile) ve VP8 (WebM ile)'dir. Özellikle, Wikipedia topluluğu Ogg formatını savunuyor ve bazı web siteleri artık WebM videolarını aramayı özellikle destekliyor. Bazı web sitelerinde, kullanıcılar tüm filmleri, siteyle belirlenen video uzunluğu sınırının büyüklüğüne (örneğin, 15 dakikalık bir video uzunluğu sınırı) sahip bölümlere ayırarak paylaşır. Kullanıcılar tarafından tanınabilir, ancak standart arama motorlarında uyuşmayacak bir başlık sağlayarak, kullanıcıların paylaştığı uzun metrajlı filmlerin başlıklarını şaşkına çevirmek için ortaya çıkan bir uygulama vardır. Sağlanan bir videonun bir telif hakkı ihlali olması durumunda, kullanıcıya açıkça görülen her şey dahi edilmez. Video barındırma hizmetlerinin daha yeni bir uygulaması, video ve diğer mobil içerikin mobil cihazlar tarafından teslim edilebildiği ve mobil cihazlar tarafından kolayca erişilebildiği mobil web 2.0 arenasında yer almaktadır. DaCast ve Ustream gibi bazı video barındırma hizmetleri, videoların mobil cihazlarda izlenebileceği araçları geliştirdi; ancak, eşit erişime ve masaüstü odaklı web hizmetleri yeteneğine sahip olan video barındırma hizmetleri için mobil odaklı web tabanlı ön uçlar henüz geliştirilmedi. Skype Qik adlı bir mobil canlı yayın yazılımı kullanıcıların cep telefonlarından internete video yüklemelerine olanak tanır. Videolar daha sonra çevrimiçi olarak saklanacak ve Twitter, Facebook ve YouTube gibi çeşitli sosyal paylaşım sitelerine paylaşılabilecektir. Videolar sunucularda saklanır, hem mobil cihazlardan hem de web sitesinden izlenebilir. Lale Aytaman Lale Aytaman (d. 1944, İstanbul), 1991-1995 Muğla valisi ve Türkiye'nin ilk kadın valisidir. Lale Aytaman, İstanbul Avusturya Kız Lisesi'inden mezun olduktan sonra 1962 Phoenix, Arizona'da AFS öğrenci değişimi programına katılmıştır. İstanbul Üniversitesi Alman dili ve Edebiyatı bölümünden mezun olmuş ve Hamburg'da Alman Dili ve Edebiyatı doktorası yapmıştır. Ankara Üniversitesi ve Boğaziçi Üniversitesi'nde öğretim görevlisi olarak Almanca dersler vermiştir. 6 Temmuz 1991 tarihinde Cumhurbaşkanı Turgut Özal tarafından Muğla valiliği görevine getirilmiş ve bu görevi 1995 yılına kadar sürdürmüştür. 1994-1995 yıllarında Muğla Valisi olarak Avrupa Konseyi Yerel ve Bölgesel Planlamalar Kongresi Türk Milli Heyeti Başkanlığı yapmış, "Avrupa Planlamaları Çalışma Grubu" başkan yardımcısı olmuştur. Muğla İlinde kadının el emeğinin değerlendirilmesi ve tütüne alternatif projeler geliştirilmesi kapsamında, geleneksel dokumacılığın korunması için Yeşilyurt Modelini oluşturmuş ve "MELSA"yı kurmuştur (Muğla El Sanatları). Muğla Üniversitesi'nin kurulması, çevreye yönelik faaliyetleri ile öne çıkmıştır. 1995 yılında ANAP'tan Muğla milletvekili seçilmiştir. TBMM Kadının Statüsünü Araştırma Komisyonu Başkanlığı yapmıştır. TBMM ANAP Grup Yönetim Kurulu üyeliği ve ANAP Merkez Karar Yönetim Kurulu üyeliklerine seçilmiştir. Avrupa Konseyi Parlamenterler Meclisi (AKPM) ve Batı Avrupa Birliği Milli Heyet Üyeliği yapmıştır. AKPM'de bir Komisyon Başkanlığına seçilen ilk Türk Milletvekili olarak "Çevre, Yerel ve Bölgesel Yönetimler Komisyonu" Başkanlığı yapmıştır. Halen AKPM onur üyesidir. 1975-1980 yılları arasında Kocaeli senatörlüğü yapan Dr. Abdullah Köseoğlu, babası; eski başbakanlardan Nihat Erim, dayısıdır. Emekli Büyükelçi Reha Aytaman ile evlidir. Osman Aytaman (End. Müh) adlı bir oğlu vardır. Valilik döneminde yaşadığı anıları, Turkuvaz Kitap'tan çıkan "İğneli Koltukta Dört Buçuk Yıl" adlı kitapta toplamıştır. Girolamo Frescobaldi Girolamo Frescobaldi, (d. 9 Eylül 1583 Ferrara, İtalya - ö. 1 Mart 1643 Roma), İtalyan müzisyen ve besteci. "Erken Barok" çağ içinde klavyeli çalgılarla yapılan müzik için en önemli besteci olduğu kabul edilir. Frescobaldi'nin çocuk iken olağanüstü hatta dahice müzik istidadı olduğu bilinmektedir. İlk hocası Ferrara'da "Luzzasco Luzzaschi". Ama müziği zamanının birçok İtalyan müzisyeninden etkilendiği bildirilir ve bunlar arasında "Ascanio Mayöne", "Giovanni Maria Trabacı", ve "Claudio Merulo" sayılır. 1608 sonlarından önce Roma'da en önemli kilise binası olan St.Peter Bazilikası'nda orgcu olarak çalışmaya başladı. Bu görevde bazı aralıklarla, hayatının sonuna kadar bulundu. Frescobaldi'nin basılmış olan eser koleksiyonları 17. yüzyıldaki müziğe en etkili birçok müziksel parça ihtiva etmektedir. O yüzyılın ve sonrasının en önemli bestecileri, bunlar arasında dikkati çeken Johann Jakob Froberger, Johann Sebastian Bach ve Henry Purcell Froscabaldi'nin müziğinden büyük ilham almışlardır. Froscabaldi'nin en iyi bilinen kilise örgü parçalarını ihtiva eden "Fiori musicallı"' (1635) adı verilen eserler koleksiyonu 19. yüzyıl sonlarına kadar kontrpuvan öğrenmek ve kullanmak için model teşkil etmekteydi. Girolamo Frescobaldi eserlerinden Ã¶rnekler: Altkültür Alt kültür, bir kültür içindeki bir grup insandır. Hakim kültürle bağlantısını koparmadan ancak çeşitli önemli noktalarda ayrılarak gelişen bir kültür “altkültür” olarak tanımlanır. Alt kültür örnekleri arasında hippiler, hipsterler, emolar, apaçiler, furry fandom, gothlar, motosiklet kulübü üyeleri ve dazlaklar sayılabilir. Alt kültür kavramı sosyoloji ve kültürel çalışmalarda geliştirilmiştir. Alt kültürler, karşı kültürlerden farklıdır. Altkültürün kaynağı, belli bir yaş grubuna, üyelerin kökenine, ırkına, ekonomik sınıfına, cinsiyetine dayanabilir ve altkültürü belirleyen unsurlar genellikle grubun estetik, dinsel, mesleki, siyasi ve cinselliğe bakış açılarıdır. Hakim kültür içinde, gençlerin davranışlarına uygun rehberlikte bulunan, gençler tarafından paylaşılmış ve kabul edilmiş uygulamaları, tutumları, değerleri ve normları kapsayan gençlik alt kültürleri yer almaktadır. Hakim kültür içinde, çeşitli gençlik grupları, giyim tarzları, dinledikleri müzik türü, saç şekilleri, geliştirdikleri konuşma dilleri, benimsedikleri değer ve normları, tutum ve davranışları gibi özellikleri ile alt kültür grubu olarak varlıklarını sergilemektedirler. Değerler ve normlar, dil, giyim ve saç tarzı, müzik ve boş zamanları değerlendirme biçimleri gibi unsurlar gençlik alt kültürlerinin genel belirleyicileri olarak kabul edilebilir. Bu kültürel unsurların en önemli özelliği, hızla yayılmaları şeklinde ifade edilebilir Renegade (dizi) Renegade, ABD'de 1992 ve 1997 yılları arasında 5 sezon ve toplam 110 bölüm yayınlanmış televizyon dizisidir. Dizi Türkiye'de de "Renegade:Kara Şahin" adı ile Kanal D televizyonunda yayınlanmıştır. Lorenzo Lamas'ın başrolünü oynadığı dizide polislikten ödül avcılığına geçmiş olan Reno Raines'in maceraları anlatılmaktadır. Hightail Hightail (önceki adıyla YouSendIt), internette dosya paylaşım hizmeti veren bir web sitesidir. Kullanıcılar paylaşmak istedikleri dosyaları Hightail sunucularına yüklemekte ve yükleme sonunda kendilerine yüklenmiş olan dosyaya ait bir bağlantı döndürülmektedir. Diğer kişiler bu bağlantı üzerinden dosyayı indirebilmektedir. Bu web sitesi onların ihtiyaçlarını karşılayacağını güvenebilirsiniz bu web sitesini kullanmak ve onlar geri düşmek güvenli bir ağ var, 20 milyondan fazla kullanıcıya sahip. Ve kullanıcılar, aynı zamanda bir bilgisayar, telefon ya da bir tablet bu sitenin girebilirsiniz. Bu müşteriler upload ve download içeriği ve diğerleri ile entegre edebilirsiniz heyecan verici ve yardımsever ağdır. YouSendIt müşterilere yardımcı olmak ve onların hizmetlerini geliştirmek ve sadece kullanmak ve anlamak ve sitede gezinmek kolay olması için kendi içerik, dosya paylaşımı toplum içinde hızla büyümeye devam etmek kolay bir görev vardır. "Kullanıcı Dosyaları" kullanımı yoluyla, dosya ve klasörleri (burada herhangi bir bilgi veya veri dahil) kullanıcılar düzenlemek, almak, göndermek, depolayabilir, senkron, paylaşmak, veya başka düzenlemek veya yönetmek ve kullanıcıların elektronik imza eklemek olabilir hangi anlamına gelir Hizmetleri. Bu hizmetler 18 yaşın altındaki çocukların kayıt için izin vermiyor, ve bilinçli olarak 13 yaşın altındaki çocuklardan herhangi bir bilgi toplamaz. Çocuğun velilerinin anne o / o kişisel bilgi vermeden hemen yönetimiyle temasa gerektiğinin farkında. Eğer Küçük bir web sitesine kişisel bilgilerinizi gönderirken, bu silinir. Hightail kullanıcıları için bir örnek veya diğer ağlar ve sosyal medya gibi Facebook gibi hizmetlerimizden da hesaplarına sağlar. Hizmetler bu formu işareti adı ve e-posta adresi gibi, paylaşmak için isteğe bağlı bilgi vererek kullanıcının kimliğini teyit edecektir. Bir kez Facebook seçenekleri bağlı bunları ağ içinde paylaşmak edebilmek için kendi profil sayfası ilan edilecektir web sayfasında kullanıcıların faaliyetleri hakkında bilgi güncellemek için verilmiştir. Arabesk kültür Asıl anlamı sanatta doğu ile batının sentezi olan arabesk, 1980'li yıllarda şehre göçün sonucu yaygınlaşan ve özellikle arabesk müziğin Orhan Gencebay ile yaygınlaşmasının ardından belirginleşmiştir. Genelde üzüntülü yapılan şarkılar yüzünden, ilk başlarda maddi sıkıntı çeken insanlar tarafından sahiplenmeye çalışılmıştır. Arabesk şarkıcılarının çoğu varoşlarda büyümüş kimseler olduğu için herkesin ilgisine çekecek kalitede şarkılar üretememişlerdir. Buna karşın sürekli kendini farklı alanlarda geliştirmeyi hedef almış Orhan Gencebay, Ferdi Tayfur, İbrahim Tatlıses, Azer Bülbül ve Müslüm Gürses yaptıkları bestelerle, sözlerle ve yorumladıkları şarkılarla bu kültüre ait müziğin büyük kitlelere ulaşmasını sağlamış, elit kesimden de büyük bir hayran toplamışlardır. İstanbul başta olmak üzere büyük şehirde arka planda kalanların yaşam tarzı ve dünya görüşünü yansıtan altkültürdür. Köyden kente göç ve ardından yoksullaşan kitleler, sonrasında askeri darbe ile oluşan baskı ortamı gibi sıkıntılar sonrasında bu kültür daha da yaygınlaşmıştır. Sırça Fanus Sırça Fanus (İngilizce: "The Bell Jar"), Amerikalı şair ve yazar Sylvia Plath'in Ocak 1963'te Victoria Lucas takma adıyla yayımlanmış tek romanıdır. Plath'ın intiharından sonra gerçek ismiyle yayımlanmış ve büyük ilgiyle karşılanmıştır. McCarthy döneminin toplumsal sorunlarının ortasında bir üniversitelinin bunalımlı yaşantısına eğilen yarı otobiyografik romanda kişi ve yer isimleri değiştirilmiştir. Plath'ın annesi, kitabın ABD'de yasaklanması için girişimde bulunmuş ancak başarılı olamamıştır. Vladimir Komarov Vladimir Mihailoviç Komarov (Rusça: Владимир Михайлович Комаров) (16 Mart 1927 Moskova - 24 Nisan 1967 Orenburg yakınları), Sovyet kozmonotu, bir uzay uçuşunda hayatını kaybeden ilk insan. 1960'ta uzaya gidecek ilk kozmonot grubuna seçildi. Vostok 4 uçuşunda Pavel Popoviç'in yedeği oldu. İlk uzay uçuşunu 1964'te Voskhod 1 ile yaptı. Soyuz 1 aracı ile yaptığı ikinci uzay görevi sırasında yere çakılarak öldü. Soyuz 1, yeni uzay aracı Soyuz'un ilk uçuşuydu. Diğer uzay araçlarının aksine, Sovyetler, Soyuz'u insansız test uçuşu yapmadan, içinde Komarov olduğu halde uzaya gönderdiler. Bunun nedeni, Soğuk Savaş yıllarında Uzay Yarışı nedeniyle ABD ile rekabet içinde olan Sovyetler Birliği'nin Lenin'in doğum gününe özel bir kutlama yetiştirmek istemesiydi. Uçuşun yedek kozmonotu olan Yuri Gagarin'in, kendisi gibi ünlü birisinin böyle tehlikeli bir göreve gönderilemeyeceğini bildiği için Komarov'un gitmesini engellemeye çalıştığı söylenir. Uçuştan birkaç hafta önce Komarov, "Bu uçuşa gitmezsem yedek kozmonotu gönderecekler. Benim yerime Yuri ölecek." dedi. Uçuşun başından itibaren ortaya çıkan ciddi arızalar, Soyuz 1'in insanlı uçuş için hazır olmadığını gösterdi. Bunun üzerine kontrol merkezi, uzay aracını Sovyetler Birliği toprakları üzerinden ilk geçişinde indirmeye karar verdi. Dünyaya dönmek üzere yörüngeden çıkmadan önce, Komarov, eşi Valentina ile telsizde kısa bir görüşme yaptı. Komarov, doğrultu sabitleme sistemi bozuk olduğundan kontrolsüz şekilde dönen uzay aracının içinde soğukkanlılıkla eşine veda etti. Soyuz 1, atmosfere girdikten sonra otomatik paraşütü açılmadı. Komarov'un elle açtığı yedek paraşüt de dolandığından işe yaramadı. Yere çakılmadan hemen önce Sovyet Başbakanı Aleksey Kosigin, telsizde Komarov'a "ülkesinin onunla gurur duyduğunu" söyledi. Türkiye'deki Amerikan dinleme istasyonları tarafından Komarov'un ağlarken " Beni bu berbat araca koyanlara lanet olsun" tarzında bir şey söylediği duyulmuştur. Komarov, Valentina Yakovlevna Kiselyova ile evliydi, Yevgeni ve İrina adlı iki çocuğu vardı. Kremlin Kremlin (Rusça: кремль), "kale", "hisar", "şato" anlamlarına gelen ve çoğu tarihi Rus kentinin merkezinde bulunan muhkim yapılar bütünü. En tanınmışları Moskova Kremlini'dir. Moskova'daki Kremlin Sarayı, devrim öncesinde Rus çarlarının ikâmetgâhıydı. Moskova Irmağı'ndan 40 m yüksekte bulunan Borovitskiy Burnu üzerinde 28 hektarlık bir alana yayılan, çevresi 20 m yüksekliğinde 2 km'lik bir yalan yapıların en eskisi Spas na Boru (Ormandaki Kurtarıcı Aziz) Kilisesi'dir. 15. yüzyıl'da ilk Kremlin'in yerine İtalyan mimari anlayışında yeni bir saray yapıldı. 1487'de Beklemişhev Kulesi, 1490'da Borovitskaya Kulesi, Aziz Nikola ve Aziz Flor kapıları eklendi. 3. İvan döneminde birkaç katedral daha yapıldı. Dini yapılar Bizans, diğer yapılar İtalyan etkisi taşırlar. 1527'den sonra yapılan değişiklikleri Alman, İngiliz ve Hollandalı mimarlar gerçekleştirdi. Kremlin'in önemli yapılarından olan Büyük İvan Çan Kulesi'nin yapımına 1505'te başlanıp 1600'de tamamlandı. Kulede dünyanın en büyük çanı olan 218 ton ağırlığındaki Çar Kolokol (Çanların Çarı) bulunur. 1838-1849 yılları arasında Bolşoy Kremlyovskiy Dvoryets (Büyük Saray) inşa edildi. 1932-1934'te Kremlin Tiyatrosu, 1961'de Kongreler Sarayı yapıldı. Günümüzde Kremlin, Rusya'nın bir simgesi durumuna gelmiştir. Arruda dos Vinhos Belediyede 4 bucak (Por.: "freguesia") yer almaktadÄ±r. Alenquer Belediyede 16 bucak (Por.: "freguesia") yer almaktadÄ±r. Alcobaça Belediyede 18 bucak (Por.: "freguesia") yer almaktadÄ±r. Selim Rauf Sarper Selim Rauf Sarper (14 Haziran 1899, İstanbul - 11 Ekim, 1968, İstanbul), Türk diplomat ve siyasetçi. Liseyi Almanya'da bitirdi; Berlin Üniversitesi'nde başladığı hukuk eğitimini Ankara Hukuk Fakültesi'nde tamamladı. Cumhuriyet'in ilk yıllarında Şark İstiklal Mahkemesi Zabıt Kâtipliği dahil çeşitli görevlerde bulunduktan sonra 1927 yılından itibaren Dışişleri Bakanlığı'nda görev aldı. Dış temsilciliklerde kâtiplik, başkatiplik yaptı. Bükreş büyükelçiliği müsteşarlığından Basın ve Yayın genel müdürlüğüne getirildi. Moskova (1944-1946) ve Roma'da (1946-1947) büyükelçilik, Birleşmiş Milletler Türkiye daimi delegeliği (1947-1957), NATO konseyi Türkiye daimi temsilciliği (1957-1960), Dışişleri Bakanlığı genel sekreterliği (1960) yaptı. 27 Mayıs 1960'tan sonra Kurucu Meclis Bakanlar Kurulu Üyesi (6 Ocak 1961 - 15 Ekim 1961) ve Cemal Gürsel hükûmetlerinde Dışişleri bakanı oldu. 1961 seçimlerinde CHP İstanbul milletvekili seçilerek TBMM'de yer aldı. İsmet İnönü'nün koalisyon hükûmetinde de Dışişleri Bakanlığı görevini sürdürdü. 1965'te yeniden İstanbul milletvekili seçildi. 1968'de yaşamını yitirdi. Plymouth (otomobil) Amerika merkezli otomotiv ÅŸirketi. Korkunç İvan (anlam ayrımı) Şükrü Sina Gürel Şükrü Sina Gürel, (1 Ocak 1950, İzmir) Türk akademisyen ve siyasetçi. Lise'yi İzmir Koleji'nde (Bornova Anadolu Lisesi) tamamlayan Gürel girdiği Ankara Üniversitesi Siyasal Bilgiler Fakültesi'nde (Mekteb-i Mülkiye) Uluslararası İlişkiler Bölümü’nü 1971’de tamamladı. Aynı Fakültede 1984’te Doçent, 1990’da Profesör oldu. Kıbrıs tarihi ve sorunu ile Türk-Yunan ilişkileri ve genel olarak Türk Dış Politikası sorunları ile ilgili dört kitabı, yurt içinde ve yurt dışında basılmış bilimsel makaleleri vardır. Hâlen Okan Üniversitesi İktisadi İdari Bilimler Fakültesinde Öğretim üyeliği yapmaktadır. 1982’de Bülent Ecevit’in başkanlığında, "Arayış Dergisi" yazı kurulunda görev yaptı. 1995’te İzmir’den DSP adayı olarak Milletvekili seçildi. 1997-1998 döneminde, 55. Cumhuriyet Hükûmetinde AB ve Kıbrıs’tan Sorumlu Devlet Bakanı ve Hükûmet Sözcüsü olarak görevini sürdürdü. 56. Cumhuriyet Hükûmetinde de görev aldı. 57. Cumhuriyet Hükûmetinde de sürdürdüğü Devlet Bakanlığı, Kıbrıs ile ilişkiler ve Hükûmet Sözcülüğü görevlerini kapsamaktaydı. 12 Temmuz 2002 tarihinden 18 Kasım 2002 tarihine kadar Başbakan Yardımcılığı ve Dışişleri Bakanlığı görevlerini de üstlendi. 20 ve 21. dönem İzmir milletvekilliği yaptı. Evli ve iki çocuk babasıdır. Mezon Mezonlar güçlü etkileşim ile bağlı bir kuark ve bir antikuarktan oluşan hadronik atomaltı parçacıklardır. Atomaltı parçacıklardan oluştuklarından mezonlar, kabaca bir femtometre kadarlık bir yarıçaplı (proton veya nötronun 'ü kadar) fiziksel bir boyuta sahiptirler. Bütün mezonlar kararsızdırlar ve en uzun ömürlüsü mikrosaniyenin altında bir ömre sahiptir. Yüklü mezonların (bazen aracı parçacıklar yoluyla) bozunmasıyla elektron ve nötrino oluşur. Yüksüz mezonların bozunmasıyla da fotonlar oluşur. Mezonlar radyoaktif bozunma ile oluşmazlar ancak doğada, kuarklardan oluşan maddeler arasındaki yüksek enerjili etkileşimlerin kısa ömürlü ürünü olarak açığa çıkarlar. Örneğin kozmik ışın etkileşimlerinde bu parçacıklar sıradan protonlar ve nötronlardır. Mezonlar ayrıca sıklıkla, protonların, antiprotonların veya diğer parçacıkların çarpıştığı yüksek enerjili parçacık hızlandırıcılarda yapay olarak oluşur. Hafif mezonlar, (tıpkı fotonların elektromanyetik kuvvetin taşıyıcısı olmaları gibi) nükleer kuvvetin taşıyıcısı olan kuantum alanı parçacıkları ile ilişkili olamaları sebebiyle doğada öneme sahiplerdir. Yüksek enerjili (daha ağır) mezonlar Büyük Patlama esnasında kısa süreli olarak oluşmuşlardır ve bugün herhangi bir öneme sahip değillerdir. Ancak bu tür parçacıklar, ağır mezonları oluşturan, ağır türden kuarkların doğasının anlaşılabilmesi için, devamlı olarak deneylerde yaratılmaktadır. Mezonlar, basitçe kuarklardan oluşan parçacıkları ifade eden hadronlar parçacık ailesine aittir. Hadron ailesinin diğer üyeleri, iki yerine üç kuarktan oluşan baryonlardır. Bazı deneyler iki kuark ve iki antikuarktan oluşan egzotik mezonların (tetrakuark) varlığına dair deliller göstermiştir. Kuarklar spinli olduğundan, içerdikleri kuark sayısına bakıldığında mezonların bozon, baryonların da fermiyon olduğu görülebilir. Her bir mezona karşılık gelen bir antiparçacık (antimezon) bulunmaktadır. Antiparçacıkta, kuarklar kendisine karşılık gelen antikuarkla ve antikuarklar da kendisine karşılık gelen kuarkla yer değiştirmiş halde bulunur. Örneğin pozitif pion (π) bir yukarı kuark ve bir aşağı antikuarktan oluşur ve buna karşılık gelen antiparçacık negatif pion (π) da bir yukarı antikuark ve bir aşağı kuarktan oluşur. Mezonlar kuarklardan oluştuğundan hem zayıf hem de güçlü etkileşime katılırlar. Net bir elektrik yüküne sahip mezonlar ayrıca elektromanyetik etkileşime de katılır. Mezonlar kuark içeriklerine, toplam açısal momentum sayısına, paritesine ve C paritesi ve G paritesi gibi diğer fiziksel özelliklerine göre sınıflandırılırlar. Hiçbir mezonun karalı olmamasına karşın hafif olanlar ağırlarına göre daha kararlıdır ve bu yüzden parçacık hızlandırıcılarda ve kozmik ışın deneylerinde gözlenmeleri daha kolaydır. 1934'te Hideki Yukawa teorik hesaplamaları sonucunda, atom çekirdeğini bir arada tutan nükleer kuvvetin taşıyıcısı olarak mezonun varlığı ve yaklaşık kütlesi hakkında öngörüde bulundu. Nükleer kuvvet olmasaydı, iki veya daha fazla proton içeren tüm çekirdeklerin, elektromanyetik itme sonucunda paramparça olması gerekirdi. Yukawa bu parçacığa Yunancada ortadaki anlamına gelen "mesos"tan yola çıkarak mezon adını verdi. Çünkü mezonun öngörülen kütlesi elektron ile elektronun kütlesinin 1.836 katı olan protonunkinin arasındaydı. Yukawa başlangıçta parçacığı mesotron olarak isimlendirmişti, ancak bu isim daha sonra babası Münih Üniversitesi'nde Yunanca profesörü olan fizikçi Werner Heisenberg tarafından düzeltildi. Heisenberg Yunacadaki "mesos" sözcüğünde "tr" olmadığını belirtmişti. Yukawa'nın mezonu için ilk aday, 1936'da Carl David Anderson ve diğerlerinin kozmik ışın ürünlerinde keşfettiği ve mü mezon (veya müyon) olarak isimlendirilen parçacık oldu. Mü mezonu, Yukawa'nın öne sürdüğü güçlü nükleer kuvvet taşıyıcısı olan parçacıkla hemen hemen aynı kütleye sahipti. Ancak on yılın üzerinde sürün çalışmalar sonucunda, mü mezonunun doğru parçacık olmadığı konusunda deliller bulundu. Sonrasında mü mezonunun güçlü nükleer kuvvetten hiçbir şekilde etkilenmediği bulundu. Bu parçacık elektronun biraz daha ağır olan hali gibi davranıyordu, sonunda da elektron gibi mü mezonu da mezon yerine leptonlar sınıfına dahil edildi. İkinci Dünya Savaşı esnasında 1939–45 yılları arasında, çoğu fizikçinin savaş zamanı gereksinimlerine yönelik uygulama projelerine yönelmesiyle atomaltı parçacık araştırmalarına ara verildi. Ağustos 1945'te savaşın sonlanmasıyla fizikçiler de barış zamanındaki çalışmalarına geri döndü. İlk gerçek mezon olan pi mezonu (veya pion) 1947'de İngiltere'de Bristol Üniversitesi'nde kozmik ışın ürünlerini inceleyen Cecil Powell, César Lattes ve Giuseppe Occhialini tarafından keşfedildi. Daha sonraki birkaç yılda yapılan çalışmalar yaklaşık olarak doğru kütleye sahip olan pionun aynı zamanda güçlü etkileşimden de etkilendiğini gösterdi. Sanal bir parçacık olarak pion atom çekirdeğindeki nükleer kuvvetin birincil taşıyıcısıdır. Ro mezonu gibi diğer mezonlar da güçlü kuvvete iştirak ederler ancak bu iştirak diğerlerine kıyasla daha az ölçüdedir. Pionun keşfinin ardından Yukawa öngürüleri sebebiyle 1949'da Nobel Fizik Ödülü'nü kazandı. Metilen Metilen, formülü CH olan, iki değerli kök. Son derece kolay tepkimeye giren ve son derece kararsız bir kök olan metilen, yalnızca kısa sürelerde serbest halde bulunabilir. Molekül yapısı alışılmışın dışındadır: Karbon atomunun dört değerliğinden yalnızca ikisi bağlıdır; öbür ikisi sonraki tepkimeler için serbest haldedir. Başka tepkime maddeleri bulunmadığında, metilen kendi kendisiyle tepkimeye girerek etileni (CH=CH) ya da polimerleri oluşturur. Ménière hastalığı Ménière hastalığı, iç kulak sıvılarının mikrobiyotik oluşumlar ile aşırı miktarda artması veya aşırı miktarda azalması durumunda hastaya denge kaybı ve işitme güçlüğü yaşattıran bir hastalıktır. Sendromun belirtileri ilk kez Fransız doktor Prosper Ménière tarafından 1861 yılında açıklanmıştır ve ismi de buradan gelmektedir. Hastalık ekseriyetle önce bir kulağı etkiler ve vakaların yüzde yirmi beş ile yüzde ellisinde ilerde ikinci kulağa ilerlemez. Sendromun başlangıcında labirent denilen iç kulak bölümünde sıvı artışı görülmektedir; bu sıvı fazlası labirent zarında basınç yaparak zarı bozar. Neticede denge ve işitme duyuları bozulabilir. Hastalığın nedeni henüz tam bilinmemektedir. Meniere sendromu, dönem dönem ataklarla ortaya çıkar. Bu dönemler arasında herhangi bir belirti görülmez; hastalık dönemlerinin arası birkaç saat, birkaç ay ve genellikle birkaç yıl olabilir. Hastalığın ortaya çıktığı dönemler de birkaç saat, ya da en fazla birkac gün sürebilir. Hastalık belirtileri hafif ya da ciddi olabilir. Genellikle değişen düzeylerde baş dönmesi (çoğu kez hafiftir), kulak çınlaması ve özellikle düşük frekanslarda işitme azalması görülebilir. Hastalık dönemlerindeki şikayetler giderek ağırlaşır ama donem bittikten sonra hemen geçer. Günlük hayatı etkiler. Uzun yolculuk bu hastalık için uygun değildir. Bu belirtilerin herhangi birinin ortaya çıkması durumunda, hasta gecikmeden doktora başvurulmalı ve çeşitli ses frekanslarında işitme testine tabi tutulmalıdır. İşitme testlerinin yetersiz kaldığı durumlarda teşhis koymak için başka testler de gerekebilir. Örneğin elektronistagmografi testlerinde kulağa sıcak ve soğuk su verilir. Bu işlem yapıldığında hastanın gözlerinde çeşitli hareketler olur ve bu hareketler doktor tarafından değerlendirilir. Bu test farklı sıcaklıklardaki sularla tekrarlanır; her kulağın verdiği yanıt kaydedilir ve diğer kulakla ve normal yanıtlarla karşılaştırılarak iç kulağın denge işlevinin normal olup olmadığı belirlenir. Çeşitli betablokerler (Betahistin Dihidroklorür) , Pirasetam ve manevralarla rahatlama sağlanabilir, tuz ve kafein tüketiminde sınırlama getirildiğinde ciddi hafiflemeler ve ataklarda azaltma sağlanabilir bazen uzun yıllar atak olmaz ama olduğu kişilerde KBB uzmanları epley ve diğer manevralarla rahatlama sağlayabilir. Pedro de la Rosa Pedro de la Rosa (asıl adı Pedro Martinez de la Rosa), (d. 24 Şubat 1971, İspanya, Barselona), İspanyol Formula 1 pilotu. 1988'de karting ile yarış kariyerine başladı. 1989'da İspanya F.Fiat Uno serisinde şampiyon oldu. 1990'da İspanya Formula Ford 1600'de şampiyon oldu. 1991'de İspanya Formula Renault'u kazandı. 1992'de Avrupa'ya açılarak Avrupa Formula Renault'ta şampiyonluk elde ederken, aynı anda Formula Renault UK'yi şampiyon olarak tamamladı. 1993 ve 1994 yıllarında F3 United Kingtom'da yarıştı. 1995'te Japonya F3'te şampiyonluk elde etti. 1996 ve 1997'de Formula Nippon'da yarıştı 1997'de şampiyon oldu ve Formula 1 kariyeri 1998'de Jordan test pilotu olarak başladı. 1999'da Arrows takımına geçerek 1 puanla takım arkadaşı tecrübeli Takagi'den iyi iş çıkardı. 2000 yılında Arrows Supertech takımında devam etti. Sonra 2001 ve 2002 yıllarında Jaguar takımında yarıştı. Jaguar'da ilk senesinde 3 puan toplarken ikinci senesinde puansız kaldı. 2003'te Mclaren'in test pilotu oldu. 2004 ve 2005'te aynı şekilde devam etti. 2005'te Montoya'nın yerine Bahreyn'deki yarışa katıldı. 5. oldu. 2006'da yine test pilotu olarak devam ederken Juan Pablo Montoya'nın NASCAR'a geçmesiyle Fransa Grand Prix'inden itibaren yarışma şansını buldu. Honda pilotu Jenson Button'ın kariyerinin ilk zaferini kazandığı, Sauber ile birleştikten sonra BMW'nin ilk kez podyum derecesi aldığı 2006 Macaristan GP'sinde 2. olarak en iyi derecesini elde etti. 2008 yılında Heikki Kovalainen'in İspanyada kaza geçirmesi sonucu yarışması gündeme gelmiş fakat Kovalainen'in iyileşip İstanbul Park'a yetişmesi sonucu yedek pilot olarak İstanbul parkta yarışmamıştır 2010 yılında ise Sauber takımı ile anlaştı 14 yarışta sadece 6 puan toplayabilen De La Rosa Singapur GP öncesi takımdan kovulmuş yerine Nick Heidfeld'in yarışacagı açıklanmıştır.Bunun üzerine De La Rosa Pirelli'nin test pilotlugunu üstlenmiştir.Yaptığı açıklamada ‘En kötü araçta yarışmak test pilotluğundan iyidir' diyerek 2011 de tekrar yarışma arzusunu dile getirmiştir. RÃ¶yksopp Röyksopp (Royksopp veya Røyksopp şeklinde de yazılabilmektedir), Torbjørn Brundtland ve Svein Berge'in oluşturduğu Bergen, Norveç'li elektronik müzik ikilisidir. Grup resmi olarak 1998'de kuruldu ve ilk albümleri olan "Melody A.M." 'i 2002'de çıkardılar. Grubun ismi Röyksopp Norveççe ‘kahverengi bir toza benzeyen ve sporlar dağıtan bir tür mantar türü’ anlamına geliyor. İkili, okul arkadaşı olsa da, müzik yapmaya yıllar sonra yeniden karşılaştıklarında başladı. 1998’de kurulan Röyksopp, ilk albümleri “Melody AM”i 2001 yılında yayınladı. Bu albümde yer alan “Eple”, “Poor Leno”, “Sparks” ve “Remind Me” gibi single’larla, İngiltere listelerinde iyi bir başarı elde eden Röyksopp, deneysel videolarıyla da beğeni toplayarak 2002 MTV Avrupa Müzik Ödülleri’nden “Remind Me” adlı video kliple “En İyi Video Klip” ödülüne layık görüldü. Birkaç seneyi canlı performanslarla ve Beck ve Annie gibi isimlere remixler yaparak geçiren Röyksopp, 2005 yılında “The Understanding” adındaki 2. albümünü yayınladı. Albümden çıkan “Only This Moment” ve “What Else Is There” gibi başarılı single’ların ardından bir yıl sonra, canlı kaydedilmiş olan EP “Röyksopp’s Night Out”u piyasaya süren grup, bu EP içerisinde Queens of the Stone Age parçası “Go With The Flow”u baştan yorumlayarak beğeni topladı. 'Poor Leno', 'What Else Is There' ve 'Eple' gibi şarkıların mimarı Norveçli ikilinin dönüşüne çok kısa bir süre kaldı. "The Understanding" ve "Melody A.M."in ardından gelecek olan yeni albüm Junior, 2009'un Mart ayının sonunda Türkiye'de de yayımlandı. Yeni albümde grup tüm şarkı sözlerine, düzenlemelere ve mixlere imza attı. Aynı zamanda prodüktörlüğünü de kendileri yaptılar. Albümdeki konuk vokaller Anneli Drecker, Karin Dreijer-Andersson (The Knife), Lykke Li ve Robyn. ‘Junior’ adı verilen yeni album çok enerjik ve dikkate değer bir çalışma. Albümden ilk single “Happy Up Here” parçasına seçildi. İkinci single ise Robyn'in katkıda bulunduğu "The Girl and the Robot" oldu. 2010 yılında çıkardıkları son albümleri ‘Senior’ ise, ‘Junior’ a göre biraz daha karanlık öğeler içermekte. Albümde öne çıkan şarkılar arasında ‘The Fear’ ve ‘Tricky Two’ bulunmaktadır. Sonja Kirchberger Sonja Kirchberger (d. 9 Kasım 1964; Viyana, Avusturya) Avusturyalı oyuncu. Düzkaya Kültür Ocağı SK Düzkaya Spor Kulübü Kuzey Kıbrıs Türk Cumhuriyeti'nin Girne İlçesi'nin Çatalköy köyünde bulunan bir spor kulübüdür. Düzkaya Kültür Ocağı 1958 yılında Limasol Bölgesi'ne bağlı olan Düzkaya (Yunanca: Avdimou) köyünde kuruldu. Kıbrıs Barış Harekâtı sonrası gerçekleşen nüfus mübadelesi sonucu kulüp Çatalköy'e taşındı. Kırmızı ve Beyaz renklere sahip olan kulüp karşılaşmalarını Çatalköy Nihat Bağcıer Stadı'nda yapmaktadır. Düzkaya Spor Kulübünün başkanlığını Vedat Hacıabitoğlu sürdürmektedir. GK Derviş Özbada 12 GK Soner Bozkuş 1 FB Ergün Alagür 3 FB DoÄŸukan Ahmet Yeterli 13 FB Muzaffer Sürücü 23 CB Veli Tuna 4 CB Mehmet Bariş Sofuoğluları 5 CB Ertuğrul Bayırlı 16 CB Ahmet Ergör 15 CB Kazım Bakıcı 61 CB Berke SalcÄ± 2 CM Reşat Kuscu 18 CM Erdem Arkıner 8 ML Erol Arabulucu 17 ML Can SakallÄ±lar 6 MR Hüseyin Türcan 19 MR Emre Akbal 99 CF Ali Tüfekçi 10 C CF Hasan EjderoÄŸlu 11 CF Halil Özmertdaş 20 ST Samet Ercan 9 ST Emre Bayırlı 99 ST Hasan Basri Delibalta 7 Heike Makatsch Heike Makatsch (d. 1971 DÃ¼sseldorf, Almanya) Alman sinema oyuncusudur. Meret Becker Meret Becker (d. 15 Ocak 1969; Bremen), Alman oyuncu ve şarkıcıdır. Kendisi gibi oyuncu olan Monika Hansen ve Rolf Becker'ın kızılarıdır. 2005 yılında Steven Spielberg'in yönettiği "Münih" filminde oynamıştır. Ã‡etinkaya TSK Çetinkaya Türk Spor Kulübü, Kıbrıs, Lefkoşa'da 1930 yılında kurulan bir spor kulübüdür. Renkleri sarı ve kırmızıdır. Karşılaşmalarını Lefkoşa Atatürk Stadı'nda yapmaktadır. 1930 yılında Lefkoşa Türk Spor Kulübü olarak kuruldu. 1933-34 sezonunda resmi olmayan Kıbrıs liginde ilk kez mücadele ettiler. Bir sene sonra, 1934 tarihinde 7 Rum takımı ile Kıbrıs Ligi kurucularından oldular. (diğerleri: AEL Limasol, Trast AC, Olimpiakos Lefkosias, Aris Limasol, APOEL, Anorthosis Ammohostu ve EPA Larnaka) İlk sezonlarında Kıbrıs ikincisi oldular. Ligin en az gol yiyen takımıydılar. Sonraki sezon ise Kıbrıs Kupası'nda finale çıkıp Trast AC ile oynadılar. Derviş'in attığı golle öne geçseler de daha sonra 4 gol yiyerek ikinci oldular. 1940-41 sezonunda ligin sadece ilk yarısında mücadele ettiler. Devre arasında ligden çekildiler. Sezon sonunda, 2. Dünya Savaşı nedeniyle Kıbrıs ligi iptal edilmişti. 1944-45 sezonu ile liglerin başlaması ile kulüp de profesyonel futbola geri döndü. 1951 yılında A' Katigorias şampiyonu oldular. Bu ligde şampiyon olan ilk ve tek Türk takımdır. Sonraki sezon ise ikinci kez Kıbrıs Kupası sahibi oldular. 1953-54 sezonunda eski Galatasaray'lı Naci Özkaya teknik direktörlüğe getirildi. O sezon üçüncü kez Kıbrıs Kupası sahibi oldular. 1954-55 sezonu Kıbrıs liginde mücadele ettikleri son sezon oldu. Sonraki sezon Kıbrıs'ta gerginliğin artması ile ligden çekilip, diğer Türk takımları ile mücadele etmeye başladılar. 1955'te Kıbrıs Türk Futbol Federasyonu kuruldu. Çetinkaya kulübü de bu federasyona katıldı. Bu dönemde birçok kez de Türkiye'ye gidip, çeşitli futbol kulüpleriyle maç yaptılar. 1955-56 sezonunda ilk kez düzenlenen Kuzey Kıbrıs Türk Cumhuriyeti Birinci Futbol Ligi'nde mücadele ettiler. İlk iki sezonlarında Doğan Türk Birliği'nin ardında kalsalar da ilk şampiyonluklarına 1957-58 sezonunda 12 maçın 12'sini de kazanarak ulaştılar. 1956'da ilk kez düzenlenen Federasyon Kupası'nı Çetinkaya'nın amatör takımı Doğan Türk Birliği'ni uzatmalarda yenerek kazandı. Sonraki sezon ise Çetinkaya, bu sefer A takımı ile Doğan Türk Birliği'ni yenerek, ilk kez bu kupanın sahibi oldu. 1960'ların ilk yarısında Kıbrıs'ın en başarılı takımıydılar. 1963-64'teki tamamlanmayan lige kadarki 8 ligin yarısını kazanıp, yarım kalan ligi Halil Özyazıcı yönetiminde önde götürüyorlardı. 7 Kıbrıs Kupası'nın beşinin de sahibiydiler. Çetinkaya kulübü futbolcuları bu dönemde Kıbrıs'a gelen Beşiktaş, Fenerbahçe ve Galatasaray ekipleri ile Kıbrıs karması olarak oynadılar. 1968'de ligler yeniden oynanmaya başlandı. 1969-70 sezonunda namağlup olarak lig şampiyonu oldular. Ancak bu şampiyonluk sonrası uzun yıllar Kıbrıs futbolundaki başarılı yerlerini kaybettiler. 1969-1990 arasında sadece üç kez kupa sahibi oldular. 1990'lı yılların ilk yarısında birçok kez kupasnın sahibi olan takım, bir türlü ligde başarıya ulaşamadı. 1996-97 sezonunda ise yıllar sonra yeniden lig birincisi oldular. Sonraki sezon da şampiyonluğu korudular. 2000'li yıllarda Çetinkaya yeniden Kıbrıs futbolunun zirvesine oturdu. 1999-2000 ve 2009-10 arasındaki 10 sezonda 5 kez şampiyon oldular. Temmuz 2007'de dönemin KKTC Başbakanı Ferdi Sabit Soyer, KKTC ligi şampiyonu Çetinkaya ile, o dönem İngiltere 2. liginde mücadele eden Luton Town FC takımları arasında bir hazırlık maçı organize etmek istese de Kıbrıs Cumhuriyeti tarafından FIFA'ya gelen baskılar sonucu İngiliz temsilcisi ülkesine geri döndü. Küçük Kaymaklı TSK Küçük Kaymaklı, merkezi Kuzey Kıbrıs Türk Cumhuriyeti'nin Lefkoşa şehrinde bulunan spor kulübüdür. 1951 yılında kurulan kulüp Kuzey Kıbrıs Süper Ligi'nde mücadele etmektedir. Kulübün temelleri bir grup Kıbrıs Türkü gencin yörede adı "Kocakara" olan Mehmet Ali Çavuş Kahvesi'nin atılmıştır. Aynı mekanda toplanan otuzüç kişilik genel kurulda Ali Kanol ilk başkan seçilmiş, yönetim kurulunda yer alan ilk kişiler ise Kemal Musi, Hüseyin Bedanlı, Kemal Ramadan, Musa Ali ve Hüseyin Ruso olmuştur. Küçük Kaymaklı, ilk şampiyonluğunu 1953 yılında Luricina Türk Gençlik Ocağı'nın düzenlediği eleme üsülü maçlarla kazanmıştır. 1954'te sonra ise kulüp dönemin politik sebeplerinden dolayı Kıbrıs Futbol Federasyonu'ndan atılmış, 1955 yılında ise Kıbrıs Türk Spor Teşkilatı'nın kurucu üyelerinden biri olmuştur. 1956−57 sezonunu İkinci Lig ikincisi olarak tamamlayan Küçük Kaymaklı, baraj maçlarını kaybederek Birinci Lig'in kapısından dönmüştür. 1958 yılında Rumlar'ın saldırılarına karşı 3 arkadaşı ile birlikte bomba yapmaya çalışan Küçük Kaymaklı'nın yönetici ve sporcusu olan İsmail Beyoğlu bir hata sonucu bombanın patlaması üzerine Ülfet Kubilay ve Mustafa Ertan'la birlikte hayatını kaybetmiş, bu olaydan bir yıl sonra TMT kurulmuş ve Küçük Kaymaklı bu teşkilat içinde diğer Türk spor kulüpleri gibi etkin şekilde görev almıştır. Küçük Kaymaklı sportif başarıyı 1958−59 sezonunda sonra yakalamıştır. Önce bölge şampiyonu, sonra da İkinci Lig şampiyonu olarak Birinci Lig'e yükselmiştir. Küçük Kaymaklı, 1961−62 sezonuna Çetinkaya'dan yaptığı transfer; Özer Komando, Kaleci Şevki ve Ziya dönemin önemli futbolcuları ile girmiş ve tarihinde ilk kez şampiyonluğa ulaşmıştır. Tüm dünyada Kanlı Noel olarak atlandırılan Rum saldırıları, 21 Aralık 1963'te başlamış ve Küçük Kaymaklı Türkleri yıllarca sürecek bir göçle karşı karşıya kalmışlardır. 22 Aralık 1963'te Küçük Kaymaklı'ya saldıran EOKA, başlarında Hüseyin Ruso bulunan kuvvetlerin direnişi ile karşılaşmışlar, ancak zayıf Türk direnişçileri Hamitköy’e çekilmek zorunda kalmışlardır. Bu kaçış sırasında çocukları, kadınları ve yaşlıları korumaya çalışan Hüseyin Ruso ölmüştür. Küçük Kaymaklı halkı ve spor kulübü üzerinde büyük saygınlığı olan Hüseyin Ruso'nun ismi Küçük Kaymaklı Stadı'na verilmiştir. Kıbrıs Türk Futbol Federasyonu 1967 yılında lig maçlarını yeniden düzenlemiş, 1973−74 döneminde Rum−Türk mücadelesinin yeniden başlaması ile birlikte Küçük Kaymaklı İkinci Lig'e düşmüştür. Kıbrıs Barış Harekâtı'ndan sonra yeniden başlayan futbol mücadelesine İkinci Lig'de başlayan Küçük Kaymaklı, 1975−76 sezonunda yeniden Birinci Lig'e dönmüştür. 1976 ve 1980 yılları arasında başarılı maçlar çıkaran Küçük Kaymaklı 1980 yılında Mağusa Türk Gücü'nü Girne 20 Temmuz Mete Adanır Stadyumu'nda Hişam'ın golü ile 1−0 yenerek tarihinde ilk kupa şampiyonluğuna ulaşmıştır. Kulüp, 1984−85 sezonunda Veli Taşkıran başkanlığında tekrar Birinci Lig şampiyonu olmuştur. Teknik direktör Ali Çetin Amcaoğlu yönetimindeki 1984−85 Kıbrıs Birinci Futbol Ligi şampiyon olan takım kulübe son şampiyonluğunu yaşatmıştır. Kulübün kuruluşundan kısa bir süre sonra gelir sağlamak amacıyla bir piyango düzenlenmiştir. Amacı yalnızca kulübe gelir sağlamak olan bu piyango organizasyonunun ödülü ise iki tane güvercin olarak belirlenmiştir. Daha sonrasında ise bu güvercinlerin arasına "aydınlık geleceği" simgeleyen bir meşale ile "sportif başarıyı" simgeleyen bir futbol topu koyulmuş ve kulüp arması olarak kullanılmaya başlanmıştır. Takımın ilk renkleri sarı ve yeşildir. Sonraki yıllarda ise kulübün renklerindeki sarı atılmış ve yerine Rum−Türk mücadelesi döneminde yaşanan olayların unutulmaması ve kayıpları anmak amacıyla siyah eklenmiştir. Ağır Roman Ağır Roman, 1996 yapımı bir Türk filmidir. Dram türündeki filmin yönetmeni Mustafa Altıoklar, görüntü yönetmeni de Ertunç Şenkay'dır. Başrollerde