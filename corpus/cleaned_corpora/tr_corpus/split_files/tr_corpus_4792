kullanılmıştır. Bunun yanında, KIA terimi sadece çatışma bölgesinde ölenleri kapsamakta oysa çatışma bölgesi haricinde yolda veya hastanede yaralarından dolayı ölenler ise yaralanması sonrası ölüm (İngilizce died of wounds kısaca DOW) olarak adlandırılmıştır. NATO'ya bağlı ülkeler ise buna benzer olarak DWRIA terimini kullanır. DWRIA İngilizce died of wounds received in action. Türkçesi ise çatışma yarasından dolayı ölümdür. Tarihçiler ve askeri birimler genellikle kısa adı kullanmaktadır. Zeng Guofan Zeng Guofan, Wade-Giles yazımında "Tseng Kuo-fan" (26 Kasım 1811 - 12 Mart 1872), Çinli devlet adamı ve askeri önder.Taiping Ayaklanması'nın (1850-1864) bastırılmasında önemli rol oynamıştır. Varlıklı bir ailenin oğluydu.Üç kademede yapılan memurluk sınavlarının sonuncusunu da vererek (1838) "jinshi" (ileri araştırmacı) unvanıyla saray adına edebiyatla ilgili işleri yürütmekle görevli Hanlin Akademisi'ne atandı.On üç yılı aşkın bir süre başkentte görev yapan Zeng Guofan, bu sırada Song hanedanı dönemi düşünürlerinden Cheng Hao, Cheng Yi ve Zhu Xi'nin yapıtlarıyla tanıştı ve Konfüçyüs Klasikleri'nin yorumlanmasıyla uğraştı. Entelektüel gelişimine koşut olarak memuriyette de hızla yükseldi ve çok geçmeden Tören Kurulu başkan yardımcılığına getirildi.Çalışma, Adalet ve Maliye kurullarının başkan yardımcılıklarında bulundu.1852'de, iki yıl önce başlamış olan Taiping Ayaklanması'nı bastırmakla görevli birliklere katılma emrini aldı.O sırada Çin'in ortagüneyindeki verimli Yangtze Irmağı vadisine kadar ilerlemiş olan Taiping kuvvetleri Qing (Mançu) hanedanının geleceği için ciddi bir tehdit oluşturuyordu.1853 başlarında Hunan'daki yerel savunma kuvvetlerine katılan Zeng Guofan, ayaklanmanın bastırılmasında giderek daha fazla sorumluluk üstlendi.1854'teki iki deniz savaşında ağır yenilgiye uğramasına, 1861'de ise Hangzhou'dan yaklaşık 208 km batıdaki Oimen'de düşman birlikleri tarafından kuşatılmasına karşın, öndelik yeteneğinin de yardımıyla sonunda ayaklanmacılar karşısında üstünlüğü .İmparatorluk birliklerinin iki yıl kuşatma altında tuttuğu Nanjing'in Temmuz 1864'te düşmesiyle Taiping Ayaklanması sona erdi. Ayaklanmacılar karşısında kazanılan zafer Zeng Guofan'ın meslek yaşamının en parlak noktası oldu.Bundan sonra daha çok yönetsel görevler üstlendi; iki kez Jiangnan ve ülkenin güneydoğu kıyılarınadn yaklaşık 160 km içerideki Qiangxi'nin genel valiliğinde, bir kez de Zhili (Hebei) valiliğinde bulundu. Mayıs 1865-Ekim 1866 arasında ülkenin kuzeyinde baş gösteren Nian Ayaklanması'nın bastırmak için yeniden askeri sorumluluk üstlendi, ama yönetim çevrelerinden gelen eleştiriler karşısında görevinden istifa etmek zorunda kaldı. Zeng Guofan 1864 sonrasında bir daha başkentte çalışma fırsatı bulamadıysa da, yönetim üzerindeki etkisini korumayı başardı.Koruması altına aldığı Li Hongzhang hükümette, o tarihe değin çok az Çinli yöneticinin sahip olabildiği büyük bir güç edindi. Gene Zeng Guofan'ın desteği ve önerisiyle Şangay'da, Jiangnan Cephaneliği'nin temellerini oluşturan bir demir fabrikası kuruldu ve hükûmet öğrenim görmek üzere yurtdışına öğrenci göndermeye başladı. Zeng Guofan'ın ölümünden sonra aldığı Wenzheng sıfatı Qing hanedanı döneminde sivil yöneticilere verilen en yüksek unvandı. Thelema.6 Polonyalı death metal grubu Behemoth'un 2000 yılında çıkan beşinci stüdyo albümü. King Kong (film, 2005) King Kong, filmlerinin 2005 yılı versiyonu. 1930'ların ilk yarısında, 'Büyük Bunalım' içindeki ABD'de vodvil sanatçısı Ann Darrow da (Naomi Watts) diğer bütün New York'lular gibi hayatta kalma mücadelesi vermektedir. Ancak düzenle uzlaşmadığı için aç kalma noktasına gelmiştir. Açlığını biraz olsun bastırmak amacıyla bir manav tezgâhından meyve çalma girişiminde bulunurken karşısına hayatının fırsatı çıkar. Genç sanatçının hayatını kurtaran kişi, maceraperest ruhlu film yönetmeni Carl Denham'dır (Jack Black). Denham da zor bir dönemden geçmektedir: Üzerinde çalıştığı son filmini bir türlü tamamlayamadığı için yapımcıların sabrını taşırma noktasına gelmiştir. Yapımcılar onu artık ekonomik desteklerini kesmekle tehdit etmektedir. Böyle bir durumda Carl'ın önünde tek seçenek kalmıştır: Çekmeyi tasarladığı macera/aksiyon filmi için gereken oyuncu kadrosunu toparlamak ve onları 'S.S. Venture' adlı Singapur bandıralı buharlı gemiye bindirip efsanevi Kafatası Adası'na doğru yola çıkmak. Tam da filmin baş kadın oyuncusunun projeden çekildiği bir anda, kader tam hayalindeki yüze sahip olan Ann'i karşısına çıkarmıştır. Yeni kadın oyuncu ve senaryo yazarının katılımıyla birlikte Denham'ın gemisi artık New York limanından hareket etmeye hazır hale gelmiştir. Gemiye binen film ekibini bundan sonrasında bilinmeyen kadere doğru, dünyanın en tehlikeli yaratıklarıyla ve dev goril King Kong'la karşılaşacakları bir yolculuk beklemektedir. Antichristian Phenomenon Antichristian Phenomenon, Polonyalı death metal grubu Behemoth'un 2001 yılında çıkarttığı EP albüm. Fantastic Voyage (anlam ayrımı) Black Metal (albüm) Black metal'e ismini veren 1982 çıkışlı Venom albümü. Thrash metal, death metal ve black metal türleri üzerinde önemli bir etkisi olan albüm, günümüzde black metal'den ziyade thrash metal olarak nitelendirilmektedir. Mamafih, albüm konsept, şarkı sözleri ve imaj olarak Norveç black metal sahnesini büyük ölçüde etkilemiştir. Albümdeki şarkılar daha sonraları Mayhem, Dimmu Borgir, Cradle of Filth, Obituary ve Vader gibi birçok black metal, ekstrem metal ve death metal grubu tarafından cover'lanmıştır. Kris Kristofferson Kristoffer Kristofferson (d. 22 Haziran 1936, Brownsville, Teksas), Amerikalı oyuncu ve şarkıcı. Halkalı, Küçükçekmece Halkalı, İstanbul'un Küçükçekmece ilçesine bağlı bir semttir. Halkalı Merkez, İstasyon ve Atakent mahallelerinin bulunduğu alanı kapsamaktadır. Merkez Mahallesi oldukça dağınık ve çarpık bir kentleşmeye sahiptir. Atakent Mahallesi ise TOKİ tarafından yürütülen konut inşaatlarıyla düzenli bir yapılaşmaya sahiptir. Muhammed Zahir Åžah Muhammed Zahir Şah (15 Ekim 1914 - 23 Temmuz 2007), 1933-1973 arasında Afganistan şahı. Muhammed Nadir Şah'ın oğluydu. 1920'lerin sonlarında kargaşaya son verilmesinde ve merkezi denetimin yeniden sağlanmasında kardeşleriyle birlikte önemli rol oynadı. Ayrıca hükümette bakan olarak görev aldı. Kasım 1933'te babasının öldürülmesi üzerine 19 yaşında tahta çıktı. Ama devlet işlerini akrabalarının yönetmesi nedeniyle uzun yıllar geri planda kaldı. 1964'te bir anayasa çıkararak meşruti monarşiye dayalı bir düzen getirdi. Akrabalarının kamu görevleri üstlenmesini yasaklayarak iktidarını pekiştirdi. İzleyen dönemde bir dizi ekonomik kalkınma projesi gerçekleştirdi. Sovyetler Birliği ve ABD'den aldığı dış yardımlarla sulama tesisleri ve otoyollar yaptırdı. Uluslararası ilişkilerde Afganistan'ın tarafsızlığını korumayı başardı. Bununla birlikte giriştiği reformlar Kabil çevresi dışında pek etkili olamadı. Ülke 1970'lerin başlarında kuraklık ve açlıkla karşı karşıya kaldı. Pakistan sınırındaki Peştu kabilelerinin özerklik mücadelesi daha da tırmandı. Başkentteki siyasal yapı ülkenin ekonomik sorunlarının üstesinden gelemedi. Şahın kayınbiraderi General Muhammed Davud Han, 17 Temmuz 1973'te kansız bir darbeyle monarşiyi devirerek cumhuriyet ilan etti. Tahttan resmen 24 Ağustos 1973'te çekilen Zahir Şah, daha İtalya'ya sürgüne gitti. Sovyet-Afgan Savaşı sırasında sürgündeki muhalifleri örgütleme planı başarısızlığa uğradı. 2001'de, ABD'nin Afganistan'daki Taliban yönetimini devirmesinden sonra ülkeye döndü. Ülkesindeki etnik grupların birliğini sağlamak için geleneksel Loya Jirga başkanlığına geçti, ancak bu hareketi, ülkede monarşinin geri dönüşüne zemin hazırlayabileceği endişesiyle yoğun tartışmalara neden oldu. Muhammed Zahir Şah, 23 Temmuz 2007 tarihinde uzun süren hastalığının ardından, Kabil'deki başkanlık sarayında öldü. Ölümü Başkan Hamid Karzai tarafından ulusal televizyonda açıklandı. Cenazesi 24 Temmuz'da yapıldı. Maranjan Hill kraliyet türbesine defnedildi. Iwo Jima Muharebesi Iwo Jima Muharebesi (Japonca: 硫黄島の戦い Iwo Tō no tatakai / Iwo Jima no tatakai, İngilizce: Battle of Iwo Jima), 19 Şubat 1945 - 26 Mart 1945 tarihlerinde Pasifik Okyanusu'nda bulunan Iwo Jima adlı küçük bir adada Japon İmparatorluğu ile Amerika Birleşik Devletleri arasında meydana gelen çatışmadır. 1945 yılı Şubat ayında Amerikan birlikleri Japon anavatanından sadece 1200 km uzaktaki bir adaya toplanmaştı. Iwo Jima; 21 km² büyüklüğünde volkanik bir ada. Ama Japon anavatanının istilası için hayati önem taşıyan 2 havaalanına sahipti. İkinci Dünya Savaşı'nın sembol fotoğrafı olan ABD askerlerinin bayraklarını bir tepeye dikmelerini gösteren fotoğraf bu muharebe esnasında çekilmiştir. ABD, deniz ve hava kuvvetleri üstünlüğü ile kuşattığı adayı Japonlar'a ağır kayıp verdirerek almıştır. Japonlar bu küçücük adaya asker yığmış, tüneller ve mağaralar kazmıştır. Ama hiçbiri ABD deniz güçlerinin açtığı ateşten kurtulamamıştır. Amerikan zaiyatının Japon zaiyatını geçtiği tek cephe Iwo Jima olmuştur. David Niven David Niven (1 Mart 1910 - 29 Temmuz 1983), ödüllü İngiliz sinema oyuncusu. 1 Mart 1910 tarihinde İngiltere'nin başkenti Londra'da dünyaya geldi. Doğduğunda verilen adı James David Graham Niven idi. Orduda yüzbaşı olan Babası 1915 yılında Gelibolu'da öldüğünde 5 yaşındaydı. Fransız asıllı bir Galli olan annesi yeniden evlendi. Üvey babası kendisiyle ilgilenmiyordu. Ölen babasının şöhreti ona "Kraliyet Askeri Akademisi"nin kapılarını araladı. Teğmen rütbesi ile Malta'da görevli iken yüksek sosyeteden hatırlı kişilerle tanışma fırsatını buldu. Doğal çekiciliği, zarif tavırları ve yakışıklılığı önemli bağlantılar kurmasına yardımcı oldu. Terhis olduktan sonra çok çeşitli işlere girip çıktı. Bunların arasında odunculuk, Kübalı devrimcilere silah eğitmenliği gibi tuhaf işler bile vardı. Askeri Akademideki amatör tiyatro kolu çalışmaları dışında önceden hiçbir oyunculuk deneyimi hatta hevesi yoktu. 1935 yılında Hollywood'da figüranlık yaparken yapımcı Samuel Goldwyn'in dikkatini çekti ve ilk konuşmalı rolünü bir Goldwyn filmi olan Without Regret'te oynadı. 1930'lar boyunca Hollywood filmlerinde yan rollerde oynayan Niven II. Dünya Savaşı başlayınca yine İngiliz ordusunda yarbay rütbesi ile görev aldı. (Buradayken emir eri Peter Ustinov'du). Savaştan sonra bir süre daha önemli rollere geçemedi. 1956 yılında "Seksen Günde Devr-i Âlem" (Around the World in 80 Days) filminde ilk önemli rolü olan Phileas Fogg'u canlandırdı. 1958 yılında Ayrı Masalar (Separate Tables) filminde canlandırdığı gözden düşmüş yaşlı İngiliz subayı rolü kendisine En İyi Erkek Oyuncu Akademi Ödülü'nü getirdi. 1960'lı yıllarda tekrar televizyona döndü. 1970'lerin başında ise 3 kitap yazdı. İlki bir roman, diğer ikisi ise otobiyografi kitaplarıydı. Diğer ünlülerin aksine bu kitapları yazarken gölge yazar kullanmadı. 1982 yılında ölümcül bir nörolojik hastalık olan Amyotrophic Lateral Sclerosis'e yakalandı ancak hâlâ çalışmayı sürdürdü. 1983'te "Pembe Panter'in Laneti" (Curse of the Pink Panther)'ni çekerken konuşması o kadar peltekleşmişti ki, onun repliklerini dublajla bir başkası konuştu. Yapay hayat destek ünitelerinin kullanılmasını kabul etmeyen Niven 29 Temmuz 1983'te İsviçre'deki evinde hayata veda etti. 73 yaşındaydı. Kanfory Sylla Kanfory Sylla (d. 7 Temmuz, 1980 Konakri), defans mevkiinde görev alan Cafu lakaplı Gineli millî futbolcudur. Cafu lakabı ile tanınır. Müslümandır. 2004 Afrika Uluslar Kupası'nda takımı ile çeyrek finale yükselmiş, 2-1 gibi skorla Mali takmına yenilerek elenmiştir. 2007 -2008 sezonunda da Bayer Munih de kiralık olarak oynamıştır. 2008 - 2009 sezonunda Villereal de forma giymiştir. 22 Haziran 2009 tarihinde Sivasspor Kulübü'nün resmi sayfasında yapılan açıklamaya göre kulüpten ayrıldığı ve başka bir takım ile anlaştığı belirtildi. Haziran 2009 tarihinde İstanbul Büyükşehir Belediyesi futbol takımı'na transfer oldu. 2010-2011 sezonunda Konyaspor formasıyla ter dökecektir. Sylla, Gine millî futbol takımı ile 2004, 2006 ve 2008 Afrika Kupası'nda forma giydi. İnsanlık Komedyası İnsanlık Komedyası, Fransız yazar Honoré de Balzac'ın eserlerine verdiği genel isim. Eserlerinin niteliğini "İnsanlık Komedyası" deyimiyle açıklamak istemiştir. İlk önce 12 cilt halinde 1834-1837 yıllarında basılan proje, daha sonra Balzac'ın eser vermeye devam etmesi ile toplam 95 roman ve öyküye kadar çıktı. Balzac'ın toplum incelemesi yapmak amacı ile birleştirdiği bu koleksiyon taşra yaşamı, ordu, özel yaşam, şehir yaşamı, politik yaşam ve sosyal analizler gibi başlıklar altında incelenebilir. Para ve güç, annelik, babalık, Fransız Devrimi , kadınlar, aşk ve aile yaşamı gibi birçok konuya; Eugénie Grandet , Vadideki Zambak , Goriot Baba gibi güçlü romanlarını barındıran bu koleksiyonu ile değinmeyi başaran Balzac, Bourbon Hanedanı'nın tahta geçmesi ile başlayan Restorasyon Dönemi ve sonrasının panoramasını yüzyıllar sonrasının okuruna göstermeyi başarmıştır. Vera ZasuliÃ§ Vera İvanovna Zasuliç (8 Ağustos 1849 - 8 Mayıs 1919), Petersburg valisi General Fyodor F. Trepov'u kurşunlayan Rus devrimci. 1878'de halka açık bir mahkemede yargılanmış ve jüri tarafından suçsuz bulunarak aklanmıştır. Bir soylunun kızıydı. 1868'de devrimci düşünceleri benimsedi. Sonraki yaşamının çoğunu hapiste, yeraltında ve sürgünde geçirdi. 1883'te Rusya'nın ilk Marksist örgütü olan Emeğin Kurtuluşu'nun kuruluş çalışmalarına katıldı. Marx ve Engels ile mektuplaştı. Üyesi olduğu Rusya Sosyal Demokrat İşçi Partisi (RSDRP), 1903'te ikiye bölününce Menşevikleri destekledi. 1908'den sonra partinin yasadışı etkinliklerine son vermesini savunan ve tasfiyeciler olarak bilinen grubun önderleri arasında yer alan Zasuliç 1917'de Bolşeviklerin iktidara el koymalarına karşı çıktı. 1919 yılı başlarında odasında çıkan yangın sonrasında zatürreye yakalandı ve 8 Mayıs 1919'da Petrograd'da hayatını kaybetti. 1983 Ä°talya Bisiklet Turu 1983 İtalya Bisiklet Turu 1983 yılı 12 Mayıs-5 Haziran tarihlerinde yapıldı . Tur İtalyan bisikletçi Giuseppe Saronni tarafından kazanıldı. 66.'sı olan bu tur, 3,916 km mesafeli ve hız ortalaması 38,9 km/saat olup 22 etap içermekteydi. 1984 Ä°talya Bisiklet Turu 1984 İtalya Bisiklet Turu 22 etap içeren bu tur, 1984 yılı 17 Mayıs-10 Haziran tarihlerinde yapıldı. Tur Francesco Moser tarafından kazanıldı. Van Morrison George Ivan Morrison (genellikle Van Morrison olarak bilinir), 31 Ağustos 1945 doğumlu, Grammy Ödülü ve İngiliz Şövalyelik Nişanı sahibi, şarkıcı, yazar, şair, müzisyen ve şarkı yazarı. 1950'lerin sonundan beri profesyonel olarak müzikle ilgilenmektedir. Gitar, mızıka, klavye, davul ve saksafonun içinde bulunduğu pek çok enstrümanı çalabilir. Sesindeki karakteristik hırıltı sebebiyle -folk, blues, caz, kelt ve soul türlerinin bir karışımı gibidir- rock'n roll tarihinin en farklı ve etkileyici vokalistlerinden biri kabul edilir. Eleştirmen Greil Marcus daha da ileri giderek şöyle dedi: "Hiçbir beyaz adam Van Morrison gibi şarkı söyleyemez." Hayranları tarafından "Van The Man" olarak anılan Morrison, ilk çıkışını bir Kuzey İrlanda grubu olan Them'in solisti olarak yaptı. 1964'te hit olan parçaları "Gloria"'nın kazandığı başarının birkaç sene sonrasında grubu terk eden Morrison, o günden beri solo kariyerine devam ediyor. Morrison, nev'i şahsına münhasır bir müzikal yol izledi. Müziği çoğunlukla Amerikan soul müziği ve R&B çevresinde şekillendi. Popüler single'ları "Brown Eyed Girl", "Moondance", "Into the Mystic", "Domino" ve "Wild Night"'ta bu şekillenme net bir şekilde görülebilir. Müziğinde en az bu yapılanma kadar fark edilen, kelt ve caz müziğiyle donatılmış ve anlatımında bilinç akışına rastlanan upuzun, gevşek olarak birbirine bağlanmış, ruhen ilham verici müzikal seyahatlerdir. Klasikleşmiş albümü "Astral Weeks" ve "Veedon Fleece", "Common One" gibi daha az bilinen albümleri bu etkinin örnekleri olarak gösterilebilir. Bu iki tarza birlikte "Kelt Soul" dendi. Morrison kariyeri boyunca pek çok popüler sanatçıya ilham kaynağı oldu. 1993'te "Rock and Roll Hall of Fame"'e kabul edilen müzisyen, 2003'te ise "Songwriters Hall of Fame"'e girdi. 2000 yılında ABD'deki kablolu müzik kanalı VH1 tarafından Rock'n Roll'un en iyi 100 sanatçısı arasında 25 numarada gösterildi. 2004'te ise Rolling Stone Dergisi Van Morrison'ı "Efsaneler:Tüm Zamanların en iyi 100 Sanatçısı" listesinde 42 numaraya yerleştirdi. Paste Dergisi, 2006 yılında "Yaşayan en iyi 100 şarkı yazarı" listesinde Morrison'a 20. sırada yer verdi. Nisan 2007'de, Q Dergisinin, "En iyi 100 şarkıcı" listesinde ise Morrison 22. sıradaydı. George Ivan (Van) Morrison, 31 Ağustos 1945 tarihinde Kuzey İrlanda'da doğdu ve Bloomfield-Belfast'teki Hynford Sokağı, 125 numarada büyüdü. Tersane işçisi babası George Morrison ve gençliğinde şarkıcılık ve dansçılık yapan annesi Violet Stitt Morrison'ın tek çocuklarıydı. Van Morrison'ın ailesinin temelleri Belfast'e yerleşmiş olan Ulster İskoçları'na dayanıyordu. Van müzikle ilgilenmeye küçük yaşlarda, babasının Detroit-Michigan'da çalışırken topladığı caz, country, blues albümlerini dinleyerek başladı. Babası müzik zevkini, oğluna da aşıladı. Morrison, küçük yaşlarında babasının da etkisiyle Jelly Roll Morton, Ray Charles, Lead Belly ve Solomon Burke gibi sanatçıları dinledi. 2005'te "Rolling Stone" dergisine Morrison "Bu herifler bana devam etmemi sağlayan ilhamı verdiler. Eğer bu tür müzikler dinlemeseydim, şu anda yaptıklarımı yapamazdım." dedi. 1969 yılında kaydedilen bir röportajda, annesi, Morrison'ın iki yaşından itibaren müzik dinlemeye başladığını ve daha fazla müzik çalması için önlüğünü çekiştirdiğini anlattı. Anneannesi Alice Stitt ise "Sabah, öğlen ve akşam plak çalmamızı istediğinden bu işi nöbetleşe yapardık" dedi. Ailenin evinde cumartesi geceleri arkadaşlar ile buluşulup şarkılar söylenirdi. Genç Morrison çok utangaç olmasına rağmen ısrar edildiğinde onlara katılırdı. Sanatçının ilk söylediği şarkı Lead Belly'nin "Goodnight Irene"i idi. Aynı şarkıyı seneler sonra bir başka çocukluk kahramanı olan Lonnie Donegan ile "The Skiffle Sessions - Live in Belfast 1998" albümünde birlikte söyleyecekti. Oğlunun müziğe olan ilgisini fark eden babası, Morrison'a ilk gitarını, oğlu 12 yaşında iken aldı. "The Carter Family Style" ismindeki şarkı kitabı, Morrison'ın müzikle ilgili ilk eğitimini almasını sağladı. Daha sonraları, okul arkadaşları ile birlikte Sputniks isimli bir grup kurdular. Grup, yerel sinemalarda sahneye çıktı. Morrison, genç yaşına rağmen şarkıların çoğunu söyledi ve düzenlemeleri yaptı. 14 yaşındayken, Midnight Special isminde bir başka grup kuran sanatçı, grubuyla okul konserlerine çıktı. Midnight Special dağıldığında, Thunderbolts isimli bir gruba girmek istedi. Fakat grup zaten bir gitaristleri olduğunu öne sürerek Morrison'ı reddetti. Babasıyla bir saksafon almak üzere anlaşan genç Morrison, daha sonra George Cassidy'den bir ay boyunca tenor saksafon ve nota okuma dersleri aldı. Derslerden sonra, Thunderbolts'a girdi. Grupla beraber kiliselerin dans salonlarında ve hastanelerde çaldı. O günlerde grup arkadaşları, Morrison'ın konuşkan olmayan doğasını ve eksik sosyal özelliklerini, sanatçının tek çocuk olmasına ve ailesinin onun üzerine çok fazla düşmesine bağladılar. Annesi bir gün sanatçıyı köşeye çekmiş ve insanlarla konuşmayı öğrenmesi gerektiği konusunda oğlunu uyarmış. Morrison ise aslında konuşmak istediğini fakat kafasında sürekli notalar dolaştığını ve müziğin beynini hiç terk etmediği için kutsanmış mı yoksa lanetlenmiş mi olduğuna karar veremediğini söylemiş. Van 14 yaşında okulu bitirdiğinde, ailesinin maddi durumu sebebiyle iş bulması gerekti. Tam zamanlı bir iş bulmaya çalışırken, kısa süre değişik yerlerde çırak oldu ve sonunda cam temizleyicisi olarak çalışmaya başladı. O günlerini daha sonraları, otobiyografik şarkıları "Cleaning Windows" ve "Saint Dominic's Preview"'da anlattı. Genç Morrison, aynı zamanda iş arkadaşı Geordie Sproule ile birlikte, Harry Mack'in grubu olan The Great Eight'te de çalıyordu. Daha sonraları Sproule'un ismini kendisini en çok etkileyen insanların arasında verecekti. Morrison, 15 yaşından itibaren düzenli olarak şarap içmeye başladı. O günlerde Sproule'dan dışa dönük ve dikkat toplayan sahne gösterileri yapmayı da öğrendi. 1961'deki noel tatilinde Morrison'ın en sevdiği kuzeni olan Gloria Gordon kansere yenik düştü. Kuzeninin vefatından bir hafta sonra ise anneannesi Alice Stitt beyin kanaması geçirerek hayatını kaybetti. Annesinden sonra hayatta en yakın olduğu iki kadını kısa aralıklarla kaybeden Morrison, yazar Johnny Rogan'ın yorumuna göre hala devam etmekte olan bir matem yaşamaya başladı. Onlar, Morrison'ın dadıları gibiydiler ve çocuğa büyük bir arkadaşlık ve destek göstermişlerdi. Sanatçı daha sonraları "Gloria"yı söylerken geçmiş güzel günleri düşünüyor olmalı. Özellikle de 'Tanrım, kendimi çok iyi hissetmemi sağlıyordu derken. (Rogan)' Morrison çocukluğunu geçirdiği, "Cyprus Avenue", Fitzroy, Hyndford Street, Sandy Row ve devam ettiği erkekler okulu olan Orangefield Lisesi gibi pek çok mekanı, bazıları çok ünlü olan şarkı sözlerinde kullandı. Mutlu ve içine kapanık çocukluğu, uzun kariyeri boyunca, nostaljik ve rengini arayan müzik yapmasının önemli etkenlerinden biri oldu. Babasının Nisan 1988'deki ölümünden sonra, Morrison, babasının hatırasını "Choppin' Wood" isimli şarkıyla yaşattı. Sanatçı bu şarkıyı sık sık konserlerinde de seslendirdi. Morrison, 17 yaşında iken The Monarchs isimli bir grupla Avrupa'yı turlamak üzere evi terk etti. Grupta daha sonraları "Clubsound"'u kuracak olan çocukluk arkadaşo George Jones da vardı. Belfast'e döndüklerinde The Monarchs dağıldı. Tekrar Geordie Sproule ile iletişime geçen Morrison, onunla ve gitarist Herbie Amstrong'la birlikte "Manhattan Showband"'de çalmaya başladı. Armstrong, Brian Rossi ve Golden Eagles'ı beğendiğini açıkladıktan sonra Morrison da onun bu fikrine katıldı ve iki müzisyen de gruba katıldılar. Grup bir saksafoncuya ihtiyaç duymadığı için ilk defa blues şarkıcısı pozisyonuna geçen Morrison, gruptan Maritime Hotel'de bir R&B Kulübü açmak için ayrıldı. Daha sonra ise kulüpte çalmaları için The Gamblers ile anlaştı ve gruba katıldı. Nisan 1964'te, Maritime'daki gösterilerinden hemen önce grubun ismini "Them" olarak değiştirdiler. "Them" ismi ellili yılların bir korku filminden alınmıştı. Morrison, gruptaki tek şarkı yazarı olduğundan grubun öne çıkan ismi oldu. Grubun listelere giren içlerinde "Gloria"'nın da bulunduğu bazı şarkıları oldu. "Gloria" daha sonraları içlerinde Patti Smith, The Doors, Jimi Hendrix, Shadows of Knight'ın da bulunduğu pek çok sanatçı/grup tarafından yorumlandı. Haziran 1966'da Them ünlü Whisky-a-Go-Go'da 3 hafta süreyle sahneye çıktı. Son haftalarında Jim Morrison ve The Doors da açılışta sahneye çıktılar. Van'in Jim'in sahne performansı geliştirmesi üzerindeki etkisini John Densmore kitabı "Riders On The Storm"'da şöyle anlattı: "Jim Morrison, adaşının sahnede yarattığı sanatı, gözle görülür kayıtsızlığını, zorlayıcı tehditkarlığını, şiiri rock beat'ine çevirmesini, hatta enstrumental aralarda bas davulun hizasında çömelmesini hızlıca öğrendi." Son gecelerinde, iki Morrison ve grupları birlikte "Gloria"'yı söylediler. Van ve Jim iyi arkadaş olmuşlardı ve çoğunlukla kardeş olduklarına dair şakalar yapıyorlardı. Morrison ve Them'in diğer elemanları, Decca Records'tan olan menajerleri Phil Solomon ile ABD'nin batı yakasında yapacakları turla ilgili, maddi sebepler dolayısıyla anlaşmazlığa düştüler. Bunun üzerine, Van, müzik işini bırakmaya karar vererek, Belfast'e döndü. Them'in bir kere yapımcılığını üstlenmiş olan Bert Berns sanatçıyı New York'a dönmeye ve orada Bang Records adına bir solo kayıt yapmaya ikna etti. Morrison'ın bu dönemde kaydedilmiş şarkılarının içinde yer alan "Brown Eyed Girl" 1967'de ABD listelerinde 10 numaraya kadar yükseldi. Şarkının ilk ismi tuhaf bir şekilde "Brown skinned girl" idi. Şarkının ana kayıtlarında davulcu Gary Chester çaldı. Bu kayıt günleri sonucunda ortaya çıkan albümün ismi "Blowin' Your Mind!" oldu. Van Morrison, albümün çıkışı ile ilgili bilgilendirilmediğini, bir arkadaşının arayıp albümünü aldığını söylemesi üzerine haberi olduğunu söyledi. 1973'te Donal Corvin ile yaptığı röportajda ise konuyla ilgili şu açıklamayı yaptı: "Bu albüm beni mutlu etmedi. Çalacak grubu ve melodileri Bert ayarladı. Benim daha farklı fikirlerim vardı." Bu kayıtlar daha sonraları Bang tarafından farklı isimlerle yeniden yayınlandı. Son olarak 1991 yılında, "Bang Masters" ismiyle çıktı. Bu derlemede "Brown Eyed Girl"ün alternatif bir versiyonu ve "Beside You" ile "Madame George"un eski versiyonları da yer aldı. 1967'de Berns'ün ölümünden sonra, Morrison Berns'ün dul eşi ile New York'ta herhangi bir kayıt yapmamak ve konser vermemek üzere antlaşma imzaladı. 1991'de yayınlanan şarkısı "Big Time Operators" sanatçının New York müzik endüstrisi ile bu dönemde yaşadığı problemleri anlatır. Daha sonra, Boston'a taşındı. Orada kısa zaman içinde kişisel ve finansal problemlerle karşılaştı. Yine de ayakta durmayı başaran Morrison, Warner Bros Records'ta yeni şarkılar kaydetmeye başladı. Warner Bros, sanatçının Bang Records'ta olan haklarını satın aldı. Warner Bros'tan çıkardığı ilk albüm "Astral Weeks" kimilerince sanatçının en iyi çalışması kabul edilir. Morrison: "Astral Weeks çıktığında gerçekten açtım." açıklamasını yapmıştı. Albümün 1968'teki çıkışından sonra eleştirmenlerden çok iyi tepkiler almasına rağmen halktan aldığı tepkiler farklı farklıydı. Bugüne kadar, sınıflandırılamayan albüm, hipnotize edici, derin düşüncelere sürükleyen ve benzersiz bir müzikal güce sahip olarak tanımlandı. Fransız izlenimciliği ve mistik Kelt şiirleri ile karşılaştırıldı. 2004 yılında Rolling Stone Dergisi'nde çıkan albümle ilgili bir eleştiri şöyle başlıyordu: "Çıkışının üzerinden 35 sene geçmiş olmasına rağmen "Astral Weeks"'in güzelliği hala bilmece gibi. Basitliğe meydan okuyor." Büyük ihtimalle rock tarihindeki en bilinen eleştiri yazısı da müzik yazarı Lester Bang'in "Astral Weeks"in hayatı üzerindeki etkisini anlattığı makalesidir. Albüm ayrıca otoriteler tarafından yapılan tüm zamanların en iyi albümlerinde listelerinde çoğunlukla yer bulur. 1995'te Mojo Dergisinin hazırladığı "En iyi 100 albüm" listesinde Astral Weeks iki numarada yer aldı. 2003'te Rolling Stone tarafından hazırlanan "Tüm zamanların en iyi 500 albümü" albümü listesinde ise 19. sıradaydı. Morrison, 1970'te Woodstock, New York'a taşında ve bir sonraki albümü olan "Moondance"'i çıkardı. Albüm, Billboard dergisinin listelerinde 29 numaraya kadar çıktı. Albümün tarzı "Astral Weeks" ile tamamen zıddı. Astral Weeks'in kederli ve hassas havasına karşılık "Moondance" iyimser ve neşeli bir yapıdaydı. Albüme ismini veren şarkı ABD'de single olarak 1977'ye dek çıkmamasına rağmen pek çok radyoda çalındı. "Into the Mystic" de sonraki senelerde çok sevilen bir parça oldu. Single olarak çıkan "Come Running" ABD'nin ilk 40 listesine girmeyi başardı. "Moondance", iyi ve takdir gören eleştiriler aldı. Müzik eleştirmenleri Lester Bangs ve Greil Marcus Rolling Stone Dergisi'nde albüme tam sayfa ayırdılar ve Morrison'ın bilincinin dikkat çekici bir hayalgücüne sahip olduğunu vurguladılar. "Moondance" Rolling Stone Dergisi'nin "Tüm zamanların en iyi 500 albümü" listesinde 65. sırada yer aldı. Mart 2007'de ise albüm "Rock and Roll Hall of Fame"in "Nihai 200" listesinde 72 sırada yer aldı. Morrison, bundan sonraki senelerde, içlerinde yine 1970'te çıkardığı ikinci bir albümün de bulunduğu pek çok takdir gören albüm çıkardı. "His Band and the Street Choir", "Moondance"'e göre daha bağımsız ve rahat bir yapıya sahipti fakat eleştirmen Jon Landau'ya göre "Moondance"'in sahip olduğu kusursuzluğa sahip değildi. Albümün hit parçası "Domino" idi. 1971'de ailesi ile birlikte Kaliforniya, Fairfax'te tepeüstünde bir eve taşındı ve bir diğer popüler albümü olan ""Tupelo Honey""'i yayınladı. Albümün hit şarkısı "Wild Night" idi ve country tarzındaydı. Albüm bir başka country tarzında olan "Moonshine Whiskey" isimli şarkıyla son buluyordu. Morrison, albüme başlarken niyetinin tamamen country tarzında bir albüm yapmak olduğunu açıkladı. Yardımcı yapımcılığını üstlenen Ted Templeman, Morrison'ın müzisyen, albüm yapımcısı ve düzenleyici olarak yeteneğinden çok etkilendiğini söyledikten sonra "Bir daha Van ile bana iki milyon dolar da önerse çalışmak istemem. Çalıştığımız üç albüm boyunca on yıl yaşlandım." itirafında bulundu. 1972'de çıkardığı "Saint Dominic's Preview" albümü ile önceki üç albümünün erişilebilir tarzından uzaklaşıp, tıpkı "Astral Weeks"'de olduğu gibi daha cesur, maceracı ve derin düşüncelerle dolu görünüşe büründü. İki farklı tarz müziği birleştirmesi, bu albüme, önceki albümlerinde olmayan birçok yönlülük kazandırdı. İki şarkısı ("Jackie Wilson Said (I'm in Heaven When You Smile)" ve "Redwood Tree") Hot 100 listelerine girdi. "Listen to the Lion" ve "Almost Independence Day" ise 10 ve 11 dakikalık şarkılardı ve "Astral Weeks"'ten beri duyulmayan şiirsel betimlemeler içeriyorlardı. 1972 yılı içinde neredeyse 10 senedir sahneye çıkıyor olmasına rağmen, sahne korkusu yaşamaya başladı. Kariyerinin önceki yıllarında yüzlerce kişiye seslenirken artık binlerce kişiye seslenmesinin bu korkuda etken olduğu söylenebilir. Sahnede sinirli hareketler yapmaya başlayan Morrison, dinleyicilerle göz kontağı kurmakta da zorluklar yaşıyordu. Bir keresinde, bir röportajında "Şarkı söylemeyi seviyorum ama sahnedeyken bazı zamanlar oluyor ki orada değil de dışarıda olmak için kıvranıyorum." açıklamasını yaptı. Müziğe bir süre ara verdikten sonra, yeteneklerini yeniden kazanabilmek için, küçük dinleyici kitlelerinin olduğu kulüplerde sahneye çıkmaya başladı. Bunun hemen ardından "The Caledonia Soul Orchestra" isimli bir grup kurarak, grupla birlikte üç aylık bir Amerika Birleşik Devletleri turnesine çıktı. Canlı albümleri "It's Too Late to Stop Now" bu turne sırasında kaydedildi. Albüm rock tarihinin en iyi canlı albümlerinden biri olarak kabul edilir. Albümü kaydettikten kısa bir süre sonra Morrison, Caledonia Soul Orchestra'da yeniden yapılanmaya gitti ve grubu küçültüerek ismine Caledonia Soul Express koydu. Sanatçının ailesi de seneler boyunca, Fairfax-Kaliforniya'da Caledonia Records isminde bir plak mağazasının sahibiydi. Sanatçı, 1973'te, beş yıllık karısı aktris ve model Janet (Planet) Rigsbee'den boşandı. Bu evlilikten olan kızı, şarkıcı ve besteci Shana Morrison, babasının pek çok konserinde sahneye çıktı. 1994'teki "A Night in San Francisco" ve 1995'teki "Days Like This" konserlerinde baba-kız düet yaptılar. Morrison'ın 1973'te çıkardığı "Hard Nose the Highway" albümü genellikle olumsuz eleştiriler aldı. Albümde kayda değer tek şarkı olarak, çok popüler de olan "Warm Love" bulundu. Buna rağmen, Rolling Stone Dergisi eleştirmeni, albümle ilgili yazısını ""Hard Nose the Highway", psikolojik olarak kompleks, müzikal olarak istikrarsız ve sözleri mükemmel" olarak bitirdi. Müzisyenin bir sonraki albümü çok içe dönük ve dokunaklı bir albüm olan 1974'te çıkan "Veedon Fleece" oldu. Çıktığı zamanda çok ilgi çekmeyen çalışma, yıllar geçtikçe değer kazandı. Şu günlerde ise sanatçının en başarılı albümlerinden biri kabul ediliyor. Morrison, bu albümün ardından üç yıl boyunca başka bir albüm çıkarmadı. Bir röportajda, hiç dinlenmeden, sürekli müzikle uğraşarak geçen yılların ardından müzikten tamamen uzaklaşmayı, hatta aylarca dinlemek bile istemediğini açıkladı. Yazarlıkta bir tıkanma yaşayan ve bunun acısını çeken Morrison, daha sonraları, kendi iyiliği için, o dönem müzik işini ciddi olarak bırakmayı düşündüğünü itiraf etti. Bu sıkıntılı dönem boyunca yalnız kalmayı tercih etti ve şarkılarından uzakta yaşadı. Yeni albümü piyasaya çıkmaya hazır olduğunda albüme "Mechanical Bliss" (Mekanik Saadet), "Naked in the Jungle" (Ormanda Çıplak) ve "Stiff Upper Lip" (Sert üst Dudak) gibi mizahi isimler vermeyi düşündüler. Morrison konuyla ilgili olarak projede doğaçlama müzikten daha fazla bir şey yapmadıklarını söyledi. 1976'nın Şükran Gününde, Morrison The Band'in veda konserinde şarkı söyledi. Bu performans aynı zamanda sanatçının uzun bir aradan sonra sahnelere dönüşünün habercisiydi. Son dakikaya kadar sahneye çıkıp çıkmamakta kararsız kalan Morrison, ismini anons ettiklerinde dahi yerinden kımıldamadı. Menajeri olan Harvey Goldsmith, sanatçıyı, kelimenin tam anlamı ile tekmeleyerek sahneye ittiğini açıkladı. Müzisyenin, The Band ile ilişkileri hem Woodstock hem de sahne korkusu tecrübesi paylaştıkları için iyiydi. Konserde, Van içlerinde, 1970 yılı albümü Moondance'de yer alan Caravan'ın da yer aldığı iki parça seslendirdi. All Movie Guide'ın yorumu: "Heyecanlandırıcı bir performans" oldu. Konser, Martin Scorsese'nin 1978 yapımı filmi "The Last Waltz"'e temel oluşturdu. The Band ile olan işbirliği sırasında, daha sonraları hayranları tarafından çok benimsenen iki lakap sahibi oldu: "Belfast Cowboy" (Belfast Kovboyu) ve "Van The Man". Robbie Robertson ve Richard Manuel ile birlikte yazdığı "4% Pantomime" isimli şarkıda düet yaparlarken, Richard Manuel, Van'i "Oh, Belfast Cowboy" olarak çağırdı. Bu lakap The Band'in albümü "Cahoots"'da da duyulabilir. "Caravan"'i söyledikten sonra sahneyi terk ederken ise Robbie tarafından "Van The Man!" diye anons edildi. Morrison, 1977'de "A Period of Transition" albümünü yayınladı. Bu albümde "The Last Waltz"'de de yer alan Dr. John ile çalıştı. Ilımlı eleştiriler alan çalışma, Van'in şarkı üretmesinde bereketli bir dönemin de başlangıcı oldu. Müzisyen, bir sonraki sene "Wavelength" albümünü yayınladı. Kariyerinde en hızlı satılan albümü olan Wavelength ile kısa zamanda Altın Plak kazandı. Albümle aynı ismi taşıyan parça listelere 42 numaradan girdi. Açılış parçası olan "Kingdom" ise sanatçının Yehova Gönüllüleri çevresinde geçen kendi çocukluğuna ait anıları içerir. Bu şarkı aynı zamanda Morrison'ın bir sonraki albümü "Into the Music"'de olacak dini dönüşün habercisi gibidir. 1979'da çıkan "Into the Music", sanatçının "Astral Weeks"'ten sonra çıkardığı başyapıt kabul edildi. Bu albümde ilk defa müziğin ateşleyici gücüne dokunduran Morrison, daha sonraları bu yolda devam etti. Albümde yer alan "Bright Side of the Road", 1996'da vizyona giren "Michael"'ın da film müziği olmuş neşeli, coşkulu bir parçadır. Morrison, bir sonraki albümünde, ilham perisinin peşi sıra daha önce denenmemiş çalışmalar yaptı ve böylece ilk defa acımasız eleştirilere hedef oldu. Morrison 1980'de bir grup müzisyenle birlikte Fransız Alpleri'ndeki Super Bear stüdyosuna gitti. Eski bir manastır olan bu stüdyoda "Astral Weeks"'ten sonraki ""en cesur ve sınıflandırılamaz"" albümünü kaydetti. "Common One" isimli bu albüm farklı uzunluktaki altı parçadan oluşuyordu. En uzun şarkı olan "Summertime in England" on beş buçuk dakika sürüyordu ve ""Can you feel the silence? (Sessizliği hissedebiliyor musun?)"" sözleriyle bitiyordu. NME dergisinden Graham Locke albüm için "çok büyük ölçüde kendini beğenmiş ve duygusuz; bitmeyen, anlamsız, ruhaniliği ümitsiz bir egoizm ile bıçaklayan bir çalışma" yorumunu yaptı. Önceki yazılarında her zaman Morrison'ı öven Greil Marcus bile "Van olması gerektiğine inandığı gizemli şair gibi davranmaya çalışmış" dedi. Morrison, albümün ticari olmadığı konusunda ısrarlıydı. Biyografi yazarı Clinton Heylin'in ise yorumu şuydu: "Bu albümden sonra bir daha tutkulu bir şeyler yapmaya çalışmadı. Bundan böyle her türlü radikal fikir ticari düşüncelerle yumuşatıldı." Bu albümü takip eden "Summertime in England"'ın başarısı, bu albümün bir daha değerlendirilmesine sebep oldu ve bazı şarkılar canlı performanslarda söylenmeye başlandı. Lester Bangs, 1982 yılında, "Van, öyle olmadığını düşünse bile ruhani bir müzik yapıyordu ve biz rock müzik eleştirmenleri her zaman yaptığımız hataya düşüp sözlere çok önem veriyorduk." diye yazdı. 1981'de, iki sene önce İrlanda'daki bir konserinde kaydedilmiş "Van Morrison in Ireland" videosu yayınlandı. Bu konserde "Wavelength" albümünü yaptığı grupla birlikte sahne aldı. Konserde ayrıca 1979 çıkışlı albümü "Into the Music"'de birlikte çalıştığı kemanist Toni Marcus ile çaldıkları bir bölüm de vardı. Konserde "Wavelength"'ten iki parça vardı: Albüme ismini veren "Wavelength" ve "Checking It Out". Bu iki şarkı haricindeki bütün şarkılar en az yedi sene önce kaydedilmişlerdi: "Saint Dominic's Preview" ve Morrison'ın Them'le birlikteyken kaydettiği "Don't Look Back" ve "Gloria". Müzisyenin bir sonraki albümü "Beautiful Vision" 1982'de yayınlandı. Bu albümle sanatçı Belfastli köklerine geri döndü. Hem eleştirmenlerden hem de dinleyicilerden iyi eleştiriler alan bu albümün popüler parçası "Cleaning Windows" oldu. Bu şarkıda Morrison, okulu terk ettikten sonraki ilk işi olan cam siliciliğini anlatıyordu. Albümde yer alan "Vanlose Stairway", "She Gives Me Religion", ve enstrümantel "Scandinavia" parçalarında Morrison piyano çaldı. 1973 ya da 1974'te alkolü bırakmış olan şarkıcı, arkadaşlarının söylediğine göre, bu albümün çıktığı dönemde, günde galonlarca kahve tüketiyordu. Ve fakat sanatçı, seksenlerin sonunda babasını kaybettiğinde yeniden alkole dönecekti. Seksenlerin başında Morrison Avrupa'ya geri taşındı. İlk ikametgâhı ise Londra'daki Notting Hill Gate oldu. Daha sonraları Bath'e taşınan sanatçı, orada Wool Hall Stüdyolarını satın aldı. Orada geçirdiği her günde ürettiği müzik için daha fazla çaba sarf etmeye ve kontrolü tamamen eline almaya başladı. Sanatçının 1980'ler boyunca ürettiği müziklerin temaları da ruhani ve inançla ilgili olmaya devam etti. "Inarticulate Speech of the Heart" isimli, 1983 yılında çıkardığı albümde scientology akımı kurucusu olan L. Ron Hubbard'a özel bir teşekkür vardı. Fakat, Morrison, 18 ay boyunca Scientology kurslarına katıldıktan sonra bu inançtan vazgeçti. 1985 yılında yeni bir albüm yayınladı: "A Sense Of Wonder". Bu albümün açılış parçası "Tore Down a la Rimbaud" idi. Morrison, 1974'te yazma sıkıntısı yaşadığı günlerde Rimbaud hakkında okuduğunu açıkladı. Bu şarkıyı ise sekiz sene boyunca düşünmüş ve ancak tamamlayabilmişti. Yine 1985'te, Liam Neeson'ın başrolünü oynadığı sinema filmi "Lamb"'in müziklerini yaptı. Morrison, 1986'da, "No Guru, No Method, No Teacher" isimli yeni bir albüm çıkardı. Bu albüm, sanatçının, akıl ve vücudu arasındaki ayrımı bitirmek için müziği kullanma isteğine bir kanıt gibiydi. Kayıtlar sırasında, Morrison'ın karakteristik derinden gelen hırıltılı sesi en görkemli halindeydi ve bu albüm "Astral Weeks" albümü günlerinden sonraki en cesur akustik düzenlemelere sahipti. Çalışmayla ilgili pek çok olumlu eleştiri geldi. Albümde, sonraları popüler bir konser şarkısı olan "In the Garden" da vardı. Bu şarkı Morrison'a göre "kendine transaldantal meditasyonu temel alan bir tür meditasyon süreci formu"ydu. Albüme ismini verirken, medyanın kendisini yerleştirdiği Scientology gibi akımlardan uzak olduğu mesajını vermek istiyordu. Observer'dan Anthony Denselow'u yaptığı röportajda, gazeteciye şu açıklamayı yaptı: Hakkımda pek çok yalan haber çıkartıldı. Bu albümün ismiyle kendi pozisyonumu tanımlıyorum. Herhangi bir organizasyona girmedim, girmeyi planlamıyorum da. Herhangi bir gurudan etkilenmiş değilim, herhangi bir yola girmiş değilim ve gurunun ne demek olduğunu bilmeyen insanlar için açıklamak isterim ki, herhangi bir öğretmene/yol göstericiye de sahip değilim. Mayıs 1986'da, Dublin'de, o günlerde İrlanda'da büyümekte olan işsizlik problemine dikkat çekmek için bir yardım konserine katıldı. O güne kadar İrlanda'da düzenlenmiş bu en kalabalık konsere Morrison haricinde Elvis Costello, Christy Moore ve U2 gibi otuza yakın grup ve müzisyen katıldı. "No Guru" albümünü yayınladıktan sonra, sanatçının müziği daha az cesur bir hal aldı. Yetişkin dinleyicilere hitap eden bu müzik tarzı 1987'de çıkardığı "Poetic Champions Compose" albümünde de devam etti. "Poetic Champions Compose", Morrison'ın seksenlerde kaydettiği en parlak albümlerden biri kabul edilir. Bu albümdeki "Someone Like You" isimli romantik parça pek çok sinema filminde kullanıldı. Bu filmler arasında 1995 yapımı "French Kiss" (Fransız Öpücüğü), 2001 yapımı "Someone Like You" ve gene 2001 yapımı "Bridget Jones's Diary" (Bridget Jones'un Günlüğü) sayılabilir. 1988 yılında, İrlandalı grup The Chieftains ile birlikte "Irish Heartbeat" isimli bir albüm çıkarttı. Dinleyiciler tarafından sevilen albüm, iyi bir satış rakamına ulaştı. Bu albümdeki şarkılarda Morrison'ın geleneksel İrlanda şarkıları üzerindeki vokal gücü fark edilebilir. 1983 yılında, "Inarticulate Speech of the Heart" isimli albümünde seslendirdiği "Irish Heartbeat" isimli şarkıyı bu albümde bir kez daha İrlandalı Chieftains ile söyleyince yorumu daha da güçlendi. Morrison, bu albümde bateri de çaldı. 1989 yılında, Morrison, bir önceki albümüne göre daha fazla satış rakamlarına ulaşan "Avalon Sunset" ismindeki albümünü çıkarttı. Albüm, müzisyenin, Cliff Richard'la yaptığı ve çok popüler olan "Whenever God Shines His Light" isimli şarkıyı ve yine bir başka hit olan parça olan "Have I Told You Lately"'i içinde barındırıyordu. "Have I Told You Lately" ile ilgili "Dünyevi aşkı tanrı için olan aşka dönüştürüyor" gibi yorumlar da yapıldı. Bu çalışma, Morrison'ın en ruhani albümü kabul edildi. Buna rağmen albümde, "Daring Night" gibi tensel mesajlar içeren bir şarkı vardı. "Daring Night" ile ilgili Brian Hinton "Kilise orgu ve tonundaki kibar iniş çıkışlara rağmen tamamen ateşli bir seks hakkında" yorumunu yaptı. Bu şarkı, sanatçının zihninin erotik ve dini temalarla dolu olmasına da kanıttır. Şarkının sonlarında tempoyu düşürmesi rahatça fark edilebilir. Tempodaki bu düşüş Van'in müziğin spontane olması gerektiği inancınını gösterir. Morrison 1990'da "The Best of Van Morrison" albümünü çıkarttı ve bu albümden elde ettiği geliri "Avalon Sunset" albümünü çıkartmak için sermaye olarak kullandı. Her ne kadar 1967'de çıkardığı toplama şarkılardan oluşan albümünün ismi de "Best of" olarak geçse de bu albüm Morrison'ın kariyerindeki ilk "Best of" çalışması olarak bilinir. Genellikle hit olmuş şarkılarından oluşan, içindeki parçaları bizzat müzisyenin seçtiği albüm senenin yarısında Britanya listelerinde kalmayı başardı ve Allmusic'in yorumu "kariyeri boyunca en çok satan albümü" şeklinde oldu. Aynı yıl "Enlightenment' isimli başka bir albüm daha yayınladı. Bu albüm, ilk olarak 10 sene önce kaydedilmiş, hit single "Real Real Gone"'ı da içeriyordu. Morrison, 1990'da ayrıca, kariyerindeki ikinci videoyu çıkardı:"Van Morrison The Concert". 1989'da New York'ta kaydedilen konser, iki özel konuk da içeriyordu. Uzun yıllardır sanatçının dostları olan Mose Allison ve John Lee Hooker kendi şarkılarını seslendirdiler. Videoda çoğunlukla müzisyenin son iki albümünden çalışmalar yer aldı. Hem "Avalon Sunset"'ten hem de "Irish Heartbeat"'ten dört şarkı vardı. 21 Temmuz 1990'da, Morrison pek çok başka misafir sanatçıyla beraber, Roger Waters'ın Berlin'deki The Wall konserine katıldı. Bu konserde izleyici sayısı 300.000 ile yarım milyon arasında idi ve konser televizyondan canlı yayınlandı. Morrison, bu konserde, Roger Water ve The Band'den arkadaşları Levon Helm, Garth Hudson ve Rick Danko ile birlikte Comfortably Numb'ı söyledi. Konserin sonunda da tüm diğer katılımcılarla birlikte "The Tide is Turning"'i seslendirdi. 1991 yılının Mart ayında BBC2 televizyon kanalı Morrison'ın kariyerini özetleyen "One Irish Rover" isimli bir televizyon programı yayınlamaya başladı. Film, Van Morrison ve Bob Dylan'ın Atina'da yaptıkları bir düet ile başlıyordu. İki sanatçı toplam üç şarkıda düet yaptılar: "Crazy Love", "Foreign Window" ve "One Irish Rover". Televizyonda yayınlanan bir başka Van Morrison belgeseli ise Channel 4'ta yayınlanan "Without Walls" oldu. Bu belgesel diğerinden birkaç gün sonra yayınlandı. Programda Morrison'ın İrlandalı şairler Michael Longley, Seamus Deane ve John Montague ile olan sohbeti yer aldı. Şairler ve Morrison şiir, müzik ve mistisizm arasındaki ilişkiyi tartıştılar. Yine 1991 yılında Morrison, Tom Jones'un yeni albümü "Carrying a Torch" için albüme ismini veren parça da dahil olmak üzere dört şarkı besteledi. Tom Jones, sanatçının kendisine, şarkıyı besteleyip kaydettikten sonra "Bu şarkı Tom Jones için" diye düşündüğünü söylediğini açıkladı. Morrison, daha sonra bu şarkıyı, 1991'de çıkardığı duble albüm olan "Hymns to the Silence"'a da aldı. Ocak 1993'ta Rock and Roll Hall of Fame'e kabul edilen Morrison, kendi kabul törenine katılmayan ilk sanatçı oldu. The Band'den Robbie Robertson onun yerine ödülünü aldı. Törende, Counting Crows sanatçının "Caravan" isimli parçasını seslendirdiler. 1990'ların ortasına gelirken, Morrison'ın müzik kariyeri de 30. senesine gelmişti. Kariyeri boyunca İngiltere'de ilk beşe girmiş albümler çıkartmış, tüm biletleri tükenen konserler vermiş ve toplum tarafından tanınma ve takdir yaşamıştı. Ocak 1993'te "The Best of Van Morrison Volume Two" isimli bir toplama albüm daha yayınlayan sanatçı, aynı yıl yayınladığı "Too Long in Exile" ile gene İngiltere'nin en iyi beş listesine girdi. 14 Şubat 1994'te, Britanya müziğine yaptığı katkılardan ötürü Brit ödülü aldı. Morrison, 30 Kasım 1995'te, Amerika Birleşik Devletleri başkanı Bill Clinton'ın Kuzey İrlanda'da Belfast'i ziyareti sırasında sayıları 60.000 ile 80.000 arasında değişen izleyici kitlesine konser verdi. Şarkısı "Day Like This", Kuzey İrlanda'daki barış hareketinin simgelerinden biri oldu. 14 Haziran 1996'da, İngiltere kraliçesi 2. Elizabeth, Buckingham Sarayı'nda sanatçıya müziğe olan katkılarından ötürü şövalyelik unvanı verdi. 1997'de, "The Healing Game" albümünü çıkardı. Bir sonraki sene ise önceden kaydettiği ve fakat yayınlamadığı şarkılardan oluşan "The Philosopher's Stone" isimli iki disklik bir albümü dinleyenlerine sundu. Bundan sonra ise 1999 yılında "Back on Top" isimli, 1978'den sonra ilk defa ABD listelerine girebilen bir albüm çıkardı. Eylül 1999'da Morrison, yeni açılmış olan Irish Music Hall of Fame'e kabul edilen ilk müzisyen oldu. Bob Geldof Morrison'ı ödül vermek üzere çağırırken, sanatçıyı: "İrlanda müziğinde tek bir dahi var. O da Van Morrison" diyerek sundu. Niall Stokes bu konuyla ilgili şöyle konuştu: Van Morrison İrlanda'nın yaşayan en büyük efsanesidir, çok derin ve inanılmaz güzellikte işler çıkartan yaratıcı bir güçtür. Bu dönemde Morrison, birbirinin zıddı kariyerler yapan iki vokalle yakın çalışmaya girdi: Georgie Fame ve Brian Kennedy. Daha önceleri ara sıra Morrison ile çalışmış olan Fame, onun için vokal yaptı ve klavye çaldı. Brian Kennedy ise hem stüdyoda hem de canlı performanslarda Morrison'ın sesini tamamladı. Milenyuma yaklaşırken, sahnede yaptığı işbirlikleri, albüm kayıtlarına da yansıdı. 1995 yılında, İrlandalı folk grubu The Chieftains ile "The Long Black Veil" isimli bir albüm kaydetti. 1996 yılında, bu albümde The Chieftains ile birlikte tekrar seslendirdiği, "Have I told you lately" isimli şarkısıyla Grammy kazandılar. 1997 yılında ise blues efsanesi olan John Lee Hooker'ın albümü "Don't Look Back"'in yapımcılığını üstlendi ve pek çok şarkıya destek verdi. Bu albüm, 1998 yılında, En iyi blues albümü kategorisinde Grammy kazandı. Albümle aynı ismi taşıyan, Morrison-Hooker düeti olan "Don't Look Back" isimli şarkıyla da Hooker ve Morrison Grammy aldılar. Morrison, ayrıca, Tom Jones'un 1999 yılında çıkardığı "Reload" albümüne de destek oldu ve Jones ile birlikte "Sometimes we cry" isimli şarkıda düet yaptı. Son olarak, 2000 yılında "Mark Knopfler"'in "Sailing to Philadelphia"'da vokal yaptı. Van Morrison, 2000'lerde de kayıtlara ve turlara devam etti ve haftada iki ya da üç kere sahneye çıktı. Kendi alanındaki diğer şarkıcılar gibi konserlerinde iyi bilinen şarkılarına yer vermedi ve konserlerinin nostaljik bir havada geçmesine izin vermedi. 2006 turnesinde, kendisiyle röportaj yapan Paul Sexton'a şöyle dedi: "Gerçekte konser turunda değilim. Bu tamamen bir yanlış anlama. Ben, 1970'lerin sonunda ve 1980'lerin başında tura çıkmayı bıraktım. Şu anda sadece çalıyorum. Haftada ortalama iki kere çalıyorum. Sadece Amerika'da ortalamam yükseliyor çünkü orada, iki kere çalamıyorsunuz aksine on ya da daha fazla sayıda çalmanız gerekiyor." Kendini müzik endüstrisinin insafına bıraktığını düşündüğü günlerin aksine, artık kendi bağımsız plak şirketi Exile Productions Ltd.'i kuran Morrison, her kaydettiği albümün yapımıyla ilgili her şeyi üstleniyordu. Bu sorumluluklara albümün başlangıcından bitişine kadar olan bütün kayıtları, pazarlaması ve dağıtımı dahildi. 2000 yılında, sanatçı, Jerry Lee Lewis'in kardeşi olan Linda Gail Lewis ile ortaklaşa çalıştığı "You Win Again" isimli albümü çıkarttı. R&B ve country tarzındaki bu çalışmada harika bir düet ortağı olduğunu kanıtlayan Lewis ile bir sonraki albüm "Choppin' Wood"'da da birlikte çalıştı. 2000'inin sonlarında bu albümün tamamlandığı günlerde Morrison ve Lewis bozuştular. Sonuç olarak, Morrison yeniden kayda girerek, çalışmadan Lewis'in katkılarını çıkardı ve albümün neredeyse tamamını yeniden kaydetti. Bu sırada bazı şarkıları tamamen sildi ve yenilerini ekledi. Bu çalışmanın sonucunu 2002 yılında "Down the Road" ismiyle yayınladı. Temmuz 2001'de, kendi memleketi olan Belfast'teki Queen's University of Belfast, sanatçıya fahri doktora verdi. Bu dokuz sene önce, 1991'de gene Kuzey İrlanda'daki üniversitelerden biri olan University of Ulster'in verdiği fahri doktoradan sonra aldığı ikinci doktoraydı. "Geçmiş yüzyılın en önemli şarkı yazarlarından biri olması" sebebiyle Van Morrison, Haziran 2003'te, New York'ta "Songwriters Hall of Fame"'e kabul edildi. Ödülünü Ray Charles'ın elinden alan Morrison, daha sonra efsane şarkıcı ile birlikte Moondance albümünde yer alan, daha önce Bob Dylan'la da düet yaptığı "Crazy Love"'ı seslendirdi. Charles'a olan hayranlığı ödül töreninde iyice açığa çıkan Morrison, daha sonra Rolling Stone Dergisi'nde yayınlanacak bir makale de yazdı. 2004 yılında yayınlanan bu makalede Ray Charles'ın müziğini ve kişiliğini nasıl etkilediğini anlattı. Aynı yıl, "What's Wrong with This Picture?" isimli bir albüm de yayınladı. Albüm, ünlü caz plak şirketi Blue Note Records'tan çıktı. Sanatçı bu albümle En iyi Blues Albümü Grammy Ödülü'ne aday olacaktı. Yine 2004 yılı içerisinde, 1979'da çıkardığı "Into the Music" albümünde yer alan "Bright Side of the Road" isimli şarkısı UNESCO'nun Dünya Basın Özgürlüğü Günü reklamlarında kullanıldı. Ekim 2004'te ise Van Morrison Londra Ödülleri'nde Müzik yapımcıları nesline sonsuz ilham kaynağı oluşturduğu için BMI ICON ödülünü aldı. 2005 yılında "Magic Time" isimli bir albüm çıkarttı. Bu albümle kamuoyunda hala popüler olduğunu ispatlayan Morrison, Amerika Birleşik Devletleri listelerine 25 numaradan girdi. Rolling Stones Dergisi'nin "2005 yılının 50 albümü" listesinde ise 17 numarada yer aldı. Bu yılın ilerleyen günlerinde ise "Hurricane Relief: Come Together Now" isimli bir albüm çıkardı. Bu albümün tüm geliri Katrina ve Rita kasırgalarında zarar gören afetzedelere aktarıldı. 7 Mart 2006'da ise "Pay the Devil" isimli country tarzında bir albüm çıkardı. Albümün çıkış günü Nashvilleliler tarafından "Van Morrison Günü" olarak ilan edildi. ve Morrison, kendine ait bu ilk günde "Ryman Auditorium"'da sahneye çıktı. Bu konserin biletleri satışa çıktıktan 12 dakika sonra tükendi. Albüm, Billboard 200 listesine 26 numaradan girdi ve En iyi Country albümleri listesinde yedi numaraya kadar yükseldi. Bu albüm, amazon.com'un 2006 yılı country müzikte editörün seçimi listesinde ise 10 numarada yer aldı. 15 Eylül 2006'da Austin City Limits Music Festivali'nde sahneye çıktı. Rolling stone dergisi bu festivaldeki performansını 2006 senesinin en iyi 10 performansından biri seçti. Kasım 2006'da ise sadece konserlerinde ve resmi sitesinde satılan "Live at Austin City Limits Festival" albümünü çıkarttı. Ekim 2006'da yayınlanan "Live At Montreux 1980/1974" DVD'si, Morrison'ın ticari amaçla yayınladığı ilk DVD oldu. Van Morrison, 22 Şubat 2007'de, 50'den fazla filme yaptığı katkılardan ötürü her sene düzenlenen "Oscar Wilde: Honouring Irish Writing in Film" partisinde ödüllendirildi. Ödülü veren Al Pacino, Morrison ve Oscar Wilde'ı kıyasladı ve ikisinin de sınırları zorlayan insanlar olduğunu söyledi. Bu ödülle birlikte, Morrison, kendi şirketi Exile Productions Ltd'den "Van Morrison at the Movies - Soundtrack Hits" isimli albümü 12 Şubat 2007'de çıkardı. Albümde 19 şarkı vardı. 8 Mayıs 2007'de ise Londra'da bulunan Ronnie Scott's Jazz Club tarafından 2007'nin En iyi Erkek Şarkıcısı seçildi. 11 Haziran 2007'de "The Best of Van Morrison Volume 3" isimli yeni bir derleme albüm çıkarttı. Çift CD'li bu albümde bazıları daha önce yayınlanmamış 31 adet şarkı vardı. 22 Ekim 2007'de ise 37 şarkıdan oluşan, çift CD'li bir derleme albüm çıkarttı. "Still On Top - The Greatest Hits" ismini taşıyan bu albümle birlikte kısıtlı sayıda 3 CD'lik versiyonu da dağıtıldı. 29 Ekim 2007'de albüm İngiltere En iyi 75 Albüm listesinde iki numaraya yükseldi. Bu rakam aynı zamanda Morrison'ın Britanya listelerindeki ulaştığı en yüksek yerdi. Morrison, Ekim 2007'de Polydor Records ile anlaştı ve bu anlaşma müzik endüstrisinin 2007'deki en önemli anlaşmalarından biri kabul edildi. Böylece Polydor, sanatçının eski albümlerini de yeniden yayınlama haklarını satın aldı. Polydor ilk aşamada 28 Ocak 2008'de yedi adet Morrison albümünü yeniden yayınladı. Bunlar "Tupelo Honey", "It's Too Late to Stop Now", "Wavelength", "Into the Music", "A Sense of Wonder", "Avalon Sunset" ve "Back on Top" idi. Her yeniden yayınlanan albümün içinde ya hiç yayınlanmamış şarkılar ya da eski şarkıların yeniden yorumlanmış halleri vardı. Sanatçının 33. albümü tamamen yeni şarkılardan oluşan "Keep It Simple"'dı. Albüm Exile ve Polydor Records'un ortaklığında İngiltere'de 17 Mart 2008'de, Amerika Birleşik Devletleri'nde 1 Nisan 2008'de çıktı. Morrison'ın müzik dünyasındaki önemli sanatçılara olan etkisi bilinmektedir. 2001'de, Simon & Shuster tarafından yayınlanan, "The Rolling Stone's Encyclopedia of Rock and Roll" isimli kitapta bu etki şöyle anlatılmaktadır: "Morrison'ın diğer rock şarkıcı ve şarkı yazarları üzerindeki etkisi bir başka dikenli efsane olan Bob Dylan dışarıda bırakılacak olursa rakipsizdir. Yazdığı sert sözler ve boğuk, ateşli, duygulandırıcı vokallerinin etkileri Bruce Springsteen'den Elvis Costello'ya uzanan değişiklikteki müzisyenlerde görülebilir. U2(özellikle "The Unforgettable Fire"'da), Jim Morrison, Rickie Lee Jones, Rod Stewart, Tom Petty, Elton John Van Morrison'dan etkilenen sanatçılar arasındadır. Ayrıca, Joan Armatrading, kendisini etkileyen tek müzisyenin Morrison olduğunu açıkladı. Bono ise "Van Morrison gibi bir müzisyen karşısında dehşete düşüyorum. "The Unforgettable Fire"'ı yapmaya başlamadan altı ay evvel Morrison'ı dinlemeye bırakmak zorunda kaldım. Çünkü onun orijinal sesinin benimkine hükmetmesini istemedim." dedi. Bob Seger, Creem'e verdiği röportajda "Bruce Springsteen'in Van Morrison'dan ne kadar etkilendiğini biliyorum. Ben de o kadar etkilendim." dedi. Patti Smith, sanatçının "Gloria" isimli parçasına yeni bir yorum getirip "Horses" albümünde yer verdi. "Gloria"'yı seslendiren bir diğer isim ise Jimi Hendrix oldu. Jeff Buckley ise müzisyenin "The Way Young Lovers Do" ve "Sweet Thing" parçalarını yorumladı. Morrison'ın genç nesil şarkıcı ve şarkı yazarları üzerindeki etkisi de büyüktür. Örneğin İrlandalı şarkıcı Damien Rice kendini sanatçının doğal mirasçısı olarak gördüğünü açıkladı. Müzisyenden etkilenen diğer genç nesil sanatçılar arasında Ray Lamontagne, James Morrison , Paolo Nutini , Eric Lindell ve David Gray sayılabilir. İrlandalı rock grubu The Frames'in solisti olan Glen Hansard, Van Morrison, Bob Dylan ve Leonard Cohen'i kutsal üçlüsü olarak listeledi. Hansard, konserlerinde çoğunlukla müzisyenden şarkılar da seslendirir. The Wallflowers, "Into the Mystic"'i yorumladı. Kanadalı blues/rock şarkıcısı Colin James de konserlerinde "Into the Mystic"'i söyler. Ayrıca, Morrison diğer sanatçılara kariyerleri için destek verir ve çoğunlukla konserlerinde sahneyi başka sanatçılarla paylaşmak için isteklidir. Örneğin, canlı konser kaydını içeren albümü, "A Night in San Francisco"'da çocukluk idolleri Jimmy Witherspoon, John Lee Hooker ve Junior Wells'i sahnesine konuk etti. Bunun dışında, hem şarkılarında hem de röportajlarda müzik endüstrisinden memnun olmadığını açıklamasına rağmen başka müzisyen ve şarkıcılara kariyerlerinde yükselmeleri için yardımcı da oldu. Bu isimlere örnek olarak Brian Kennedy ve James Hunter verilebilir. (Not:Bu liste Haziran 2008'e aittir) Grammy Ödülleri: Diğerleri: Carlos Babington Carlos Alberto Babington (d. 20 Eylül 1949), forvet pozisyonunda oynamış Arjantinli eski futbolcudur. 1974 FIFA Dünya Kupası'nda da takımını temsil etmiştir. Buenos Aires doğumlu Babington, Club Atletico Huracan kulübünde geçirdiği kariyerinde 8 yılda 126 tane gol kaydetmiştir. Aynı zamanda Stoke City ve Alman kulüplerinde de oynayan oyuncu, ulusal takımda da 13 maçta 2 gol atmıştır. 2005 senesinde de Huracan'a başkan seçilmiştir. Denise Biellmann Denise Biellmann (d. 11 Aralık 1962) İsviçreli buz patenci. Denise Biellmann 1981 yılında Avrupa ve Dünya şampiyonu olmuştur ve 3 kez İsviçre Ulusal şampiyonasında altın madalya almıştır. Bir yarışmada üçlü lutz atan ilk kadın patencidir. İlk kez 1978 Avrupa şampiyonasında yapmıştır. 1980 Kış Olimpiyatları'nda serbest programı birinci tamamlayıp, toplamda dördüncü sırada yer almıştır. Biellmann dönüşüne ismini veren kişidir. Denise Biellmann bu dönüşü bulmamış ancak dönüşün tanınmasına yardımcı olmuştur. Joseph Lister Joseph Lister (1827-1912), İngiliz doktor. Lister modern tıp ve cerrahideki en büyük ilerlemelerden biri olan antiseptikleri keşfeden ve antisepsi'yi kuranlardandır. 5 Nisan 1827'de Essex, Upton'da doğdu. 1852'de Londra Üniversitesinden mezun oldu ve Kraliyet Cerrah Yüksekokuluna öğretim üyesi olarak atandı. 1853'de cerrah James Syme'nin yanında çalışmak üzere Edinburgh'ya gitti ve Kraliyet Hastahanesine cerrah olarak girdi. 1861'de cerrahide antiseptik ilkelerini ortaya koydu ve 8 verimli yılını geçirdiği Glasgow cerrahi kürsüsü direktörlüğünü devraldı. 1877'de ise Londra Kraliyet Üniversite Hastahanesine tayin edildi. Lister 1893'te Kraliyet Üniversite Hastanesinden emekliye ayrıldı. İngiliz Koruyucu Tıp Enstitüsünü kurdu. Bu daha sonraları Lister Enstitüsü adını aldı. 1897'de hastalarından Kraliçe Viktorya, onu Baron unvanıyla Lordlar Kamarasına üye yaptı. Kendisi bu unvanı alan ilk tıp mensubu idi. Lister, 10 Şubat 1912'de Walner şehrinde öldü. 1865'te Pasteur Mikrobik hastalıklar Kuramı'nı yayımladı.Lister bu kuramı okuyunca hastaların cerrahi işlemden sonra ölmesinin bakterilerle ilgili olabilceğini düşündü ve yarayla temas eden her şeyin asit fenikle temizlendiği ilk ameliyatını yaptı.Antisepsi denilen bu yöntem yaranın etrafındaki bütün bakterileri yokediyordu ve yaranın hastalık kapma riski azalıyordu.Bu gelişme sayesinde genel cerrahi yaşam kurtarır hale geldi. Lister, Edinburgh ve Glasgow'daki ilk yıllarında iltihap, cerahatın meydana gelmesi ve iyileşmekte olan yaralarda kan pıhtılaşmasının mekanizmasını keşfetti. O sıralarda Louis Pasteur, mikroorganizmaları göstermiş ve bunların kokuşma ve fermentasyonda amil olduklarını bulmuştu. Lister, bu mikroorganizmaların aynı zamanda yara infeksiyonlarına da sebep olduğunu ileri sürdü ve dolayısıyla yaralar, bu tesirlerden uzak tutulursa aynı zamanda infeksiyonlardan da uzak tutulacaktı. Pasteur'ün mikroorganizmaları ısı ve filtrasyon ile öldürmesi, cerrahlar açısından pratik olmadığından Lister, bu işi karbonik asit çözeltileriyle yaptı ve cerrahi infeksiyonların sayısında şaşırtıcı bir azalma görüldü. Listerin antiseptik cerrahi düşüncesi, bütün dünyada taraftar kazandı ve günümüze kadar önemli gelişmeler gösterdi. Arina MartÄ±nova Arina Valeryevna Martınova (; d. 27 Şubat 1990, Moskova), Rus buz patencisi. Arina Martınova 2007 yılında gençler Rus ulusal şampiyonasında birinci olmuştur ve 2006 yılında Nebelhorn Trophy'da gümüş madalya kazanmıştır. Birinci Mithridatis Savaşı Birinci Mithridates Savaşı (MÖ 90 - MÖ 85) Roma İmparatorluğu'nun Anadolu'ya yayılmasını durdurmak için yapılan üç savaştan birincisidir. Bu savaşta Pontus Krallığı ve Roma hakimiyetine karşı çıkan birçok Yunanca konuşan Anadolu şehri, Pontus Krallığı kralı olan VI. Mithridates komutanlığı altinda Roma Cumhuriyeti ve onun Anadolu'da müttefiki olan Bitinya Krallığı'na karşı savaşmışlardır. Bu savaş 5 yıl sürmüştür. Roma lejyonlarına komuta eden general çok kere Lucius Cornelius Sulla olmuştur; ama Valerius Flaccus ve Gaius Flavius Fimbria de Romalı lejyonlara komuta etmişlerdi. Bu savaşta önemli muharebeler MÖ 86 yapılan Chaeronea Muharebesi ve Orchomenus Muharebesi'dir. Birinci Mithridates Savaşi MÖ 85'te Roma Cumhuriyeti'nin galip gelmesı ve Vİ.. Mithridates'in bu savaşta eline geçirmiş olduğu tüm arazileri Roma ve müttefiklerine bırakıp Pontus Krallığı'na geri çekilmesi ile son bulmuştur. Birinci Mithridates Savaşı resmen MÖ. 85'te Dardanus Antlaşması ile sona ermiştir. Birinci Mithridates Savaşı'ndan sonra MÖ 83– MÖ 81 döneminde İkinci Mithridates Savaşı ve MÖ 75– MÖ 63 döneminde Üçüncü Mithridates Savaşı yapılmış ve bu savaşlar MÖ 83'te Pontus Kralı VI. Mİthridates'in ölümü ile Roma Cumhuriyeti galebesi ile sona ermiştir. Giro d'Italia genç bisikletçi klasmanı Giro d'Italia genç bisikletçi klasmanı, Maglia bianca, İngilizce:White jersey, Türkçe:Beyaz mayo, İtalya Bisiklet Turu'nda en iyi zamana sahip en genç bisikletçiye verilir. İlk kez 1976'da tura dahil edilmiştir. Bu mayoyu kazanan bisikletçinin 25 yaşın altında olması zorunluluğu vardır. Bu ödül 1976 yılından 1994 yılına kadar verilmiş ve daha sonra tekrar 2007 yılında görülmüştür. Hænsna-Þóris saga Hænsna-Þóris saga, İzlanda sagalarından biridir. Hænsna-Thorir ("Tavuk-Thorir") lakaplı, varlıklı ama tanınmamış İzlandalı bir çiftlik sahibinin hikâyesini anlatır. Thorir, komşusunun kışlık samanını kabul etmez. Bunun üzerine yan çiftliğin sahibi de samanını geri alır. Ancak Thorir onu kıskanıp hem çiftlik sahibini, hem de ailesini kendi çiftlik evlerinde diri diri yakar. Bunun üzerine, Hænsna-Thorir öldürülüp kafası kesilinceye kadar sürecek olan bir kan davası başlar. Bir Çılgının İçinde Bir Çılgının İçinde (asıl adı: Meet Dave), Brian Robbins'in yönettiği, Rob Greenberg ve Bill Corbett'ın senaryosunu yazdığı, başrollerinde Eddie Murphy, Gabrielle Union ve Elizabeth Banks'in oynadığı 2008 yapımı komedi filmidir. Uzaylılar uzay aracı ile dünyaya inerler. İnsan şeklindeki bu uzay aracı, komutanlarının (Eddie Murphy) tıpatıp aynısının kendi vücutlarına göre binlerce kez büyütülmüş halidir. Uzaylılar kendi gezegenlerini kurtarmak istemektedirler fakat uzay gemisi kendine daha ilginç bir görev bulmuştur. Dünyanın Merkezine Yolculuk (film) Dünyanın Merkezine Yolculuk, Eric Brevig'in yönettiği ve başrollerinde Brendan Fraser,Josh Hutcherson ve Anita Briem'ın oynadığı 2008 yapımı macera filmidir. Zos Kia Cultus (Here and Beyond) Zos Kia Cultus (Here and Beyond), Polonyalı death metal grubu Behemoth'un altıncı stüdyo albümü. Mamma Mia! (film) Mamma Mia!, Phyllida Lloyd'un yönettiği ve başrollerinde Meryl Streep, Amanda Seyfried, Pierce Brosnan, Colin Firth, Stellan Skarsgård, Dominic Cooper, Julie Walters ve Christine Baranski'nin oynadığı 2008 yapımı müzikal filmdir. En büyük özelliği ise tüm şarkıların ABBA şarkısı olmasıdır. Sophie Sheridan annesi Donna ve nişanlısı Sky ile Yunanistan'da Villa Donna Otelini işletirler. Sky ve Sophie'nin düğünleri yaklaşmaktadır. Sophie babasını hiç tanımamıştır. Annesinin günlüğünü bulur ve üç olası babasını annesinden ve nişanlısından gizli düğüne çağırır. Olası babaları ise Amerikalı mimar Sam Carmichael, İngiliz bankacı Harry Bright ve İsveçli gezi yazarı ve denizci Bill Anderson'dır. Filmde kullanılan her şarkı ABBA şarkısıdır: Aquila (Roma) Latince Signa Militaria, Roma ordusunun sancak veya bayrak standartlarıdır. Romalılar tarafından uygulanan en eski standardın bir mızrağın veya sırığın ucuna bağlanmış bir avuç saman olduğu söylenmektedir. Bu saman veya kızılotların yerini zamanla hayvan figürleri, Pliny the Elder'in adlandırdığı beşli ("H.N." x.4, s5): kartal, kurt, minator, at ve yaban domuzu aldı. Pandemonic Incantations Pandemonic Incantations Polonyalı death metal grubu Behemoth'un üçüncü stüdyo albümü. Mumya: Ejder İmparatoru'nun Mezarı Mumya: Ejder İmparatoru’nun Mezarı, Rob Cohen'in yönettiği ve başrollerinde Brendan Fraser, Jet Li, Maria Bello, John Hannah, Luke Ford, Michelle Yeoh ve Isabella Leong'un oynadığı 2008 yapımı komedi/macera/aksiyon filmidir. İkinci film The Mummy Returns'ten 10 yıl sonrasında geçen "Mumya: Ejder İmparatoru'nun Mezarı"nda O'Connell ailesi bu kez iki bin yıllık uykusundan uyanan Ejder İmparatoru'nun mumyasıyla baş etmeye çalışıyor. Ejder İmparatoru Han'ı (Jet Li) yenmenin tek yolu ise imparatorun düşmanlarından oluşan, Çin Seddi'nin yapımı sırasında duvarların altında kalan orduyu canlandırıp savaşmaktır. Brendan Fraser'ın üçüncü kez Rick O'Connell rolünde oynadığı filmde, Rachel Weisz'ın yerini Maria Bello alırken olaylar 10 yıl sonrasında geçtiği için 20 yaşındaki Alex rolüne de Luke Ford getirildi. Markko MÃ¤rtin Markko Märtin (d. 10 Kasım 1975, Tartu) Estonyalı ralli sürücüsü. 1997 senesinde Toyota takımında kariyerine başladı. Co-Pilotu ise Michael Park'tı. 2000 senesinde Subaru takımına geçti. 2002'de Ford takımınında 3. pilot oldu. 2003'te Colin McRae ve Carlos Sainz'in Ford'dan Citroen'e geçmeleri sonucu takımın 1. pilotu oldu. 2005'te Peugeot takımına geçti. Co-Pilot'u Michael Park'ın 2005 Galler Rallisi'nde ağaca çarpmaları sonucu ölmesi nedeniyle kariyerini bıraktı. Dünya Ralli Şampiyonası'nda 5 yarış kazandı. Lofsöngur Lofsöngür (Türkçede "marş" manasına gelir.), nam-ı diğer "Ó Guð Vors Lands (Ülkemizin İlahı)", İzlanda'nın millî marşıdır. 1874 senesinde, Matthias Jochumsson'un (1835-1920) sözleri ve Sveinbjörn Sveinbjörnsson'un (1847-1926) müziği ile oluşmuştur. Marş ilkin 2 Ağustos 1874'te milenyum kutlamaları için İzlanda'ya gelen Danimarka Kralı 6. Christian'ın sunumunda Reykjavik Katedrali'nde seslendirilmiştir. Vladimir Kliçko Vladimir Vladimiroviç Kliçko (Ukraynaça: Володимир Володимирович Кличко "Volodimir Volodimiroviç Kliçko", 25 Mart 1976, Semipalatinsk), WBA, IBF, WBO, The Ring ve IBO eski Dünya Ağır sıklet Boks Şampiyonu Ukraynalı boksör. WBC eski kemer sahibi Vitali Kliçko kardeşidir. 2017'de boksu bırakmıştır. Kliçko, Dünya ağır siklet şampiyonu olarak 4.382 gün ile tüm zamanların en uzun kümülatif ağır siklet unvanının rekorunu elinde tuttu ve dünya ağır siklet şampiyonası için 23 rakibi mağlup etti. 2015 yılında Tyson Fury'ye kaybedene kadar, Klitschko, Uluslararası Boks Sıralaması Kurulu tarafından çizgisel şampiyon olarak tanınırken, WBA onu, bu unvanı elinde tutan boksörlere verilen “Süper şampiyonlardan” biri olarak tanıdı. 2006'dan 2015'e kadar Vladimir ve ağabeyi Vitali (kendisi eski bir dünya ağır siklet şampiyonu), genellikle "Klitschko Dönemi" olarak bilinen bir dönem boyunca ağır boks dünyasına hakimdi. Ağır sıklet boks şampiyonalarının 1 numaralı ismi olan Vladimir Kliçko, en uzun süre ağır sıklet boks şampiyonu unvanı olan boksörler sıralmasında 2. sıradadır. 4 majör kemerden üçünün (WBA, IBF, WBO) ağır sıklet kemer sahibi olan Ukraynalı boksör Vladimir Kliçko, aynı zamanda 2 minör The Ring, IBO ile birlikte toplam 5 ağır sıklet boks şampiyonluğu bulunmakta idi. Vladimir Kliçko Transnational Boxing Rankings Board (TBRB) ve International Boxing Association (IBA) tarafından şampiyon kabul edilir. Vladimir Kliçko'nun Boyu 1.98 metredir ve Rusça, Ukraynaca, İngilizce ve Almanca bilmektedir.En son müsabakasını 28 kasım 2015'te İngiliz Tyson Fury'e karşı yapmış ve 12 Round sonunda hakemler tarafından mağlup ilan edilerek 11 sene aradan sonra ilk defa kaybetmiş ve 5 kemerinin rakibi Tyson Fury'e gitmesine engel olamamıştır. PETKÄ°M PETKİM Petrokimya Holding A.Ş. (kısa yazılışı Petkim), İzmir'de yerleşik olan bir petrokimya şirketidir. Kısa adı Petkim olan PETKİM Petrokimya Holding A.Ş.'nin kuruluşu; 1962 yılında 1. Beş Yıllık Kalkınma Planı sürecinde benimsenen Türkiye’de sanayinin kurulması düşüncesinin 3 Nisan 1965 yılında TPAO (Türkiye Petrolleri Anonim Ortaklığı) öncülüğünde gerçekleştirilmesi geçmişine dayanmaktadır. Petkim ilk yatırım faaliyetlerine İzmit, Yarımca’daki Kauçuk ve daha sonra da Etilen, Polietilen, Klor Alkali, VCM ve PVC tesislerinde başladı. Aliağa tesisilerinin kurulmasından sonra, 1971 yılında Çanakkale'de plastik işleme fabrikası açılarak üretime başladı. Türkiye'de otomotiv sanayiinin gelişmesine paralel olarak 1976 yılı Ağustos ayında Petlas Lastik Sanayi A.Ş. kurularak yerli otomobil lastiği üretimine başlandı. 1984 yılında İzmir, Aliağa'daki işletmelerinin yapımını bitiren Petkim Aliağa Tesisleri işletmeye açıldı. 1985 yılında ALPET A.Ş. ve YARPET A.Ş. adıyla Petkim'e bağlı ortaklık haline getirilen Aliağa ve Yarımca işletmeleri 1986 yılında özelleştirme kapsamına alınıp, 1989 yılında TOKİ’ye bağlandı. Aliağa, 1993 yılında Petkim'in merkezi haline getirildi. Giderek çalışma alanını genişleten Petkim, yeni ürünlerle piyasaya girmesiyle birlikte TS - EN - ISO 9002 kalite belgesi almaya hak kazandı. Giderek büyüyen Petkim Yarımca Kompleksi, Özelleştirme Yüksek Kurulu’nun kararıyla 60 milyon ABD doları karşılığı Tüpraş’a devredildi. Bu süreçte Petkim'in birçok alandaki üretimleri kapasite artırımına giderken, kuruluş artık kendi elektriğini kendi üretir hale geldi. 2001 yılında Petkim arıtma tesislerinde oluşan arıtma çamurları dahil, Türkiye'nin 81 ilinden toplanan çeşitli atıkların işlendiği sıvı ve katı atık giderme tesislerinin inşaatı montajı, 2002 yılında da tamamı bitirildi. 2003 yılında Çanakkale Plastik İşleme Fabrikası sökülerek Aliağa'ya taşındı. Aynı yıl sıvı ve katı atık yakma denemelerine başlandı. 2005 yılında son onbeş yılın en büyük ihracat sınırlarını aşan Petkim, 2006 yılında Buhar Üretim Ünitesi'nde fuel-oil’den doğal gaza dönüşüm çalışmalarına başladı. Yine 2006 yılında kurum, uluslararası kredi derecelendirme kuruluşu Standart and Poor’s ve Sabancı Üniversitesi Kurumsal Yönetim Forumunun birlikte yaptığı araştırmaya göre Türkiye’nin en şeffaf 5 şirketi arasında yer aldı. 30.05.2008 tarihinde özelleştirilmesi tamamlanan şirkette hâlen %10 oranında kamu hissesi bulunmaktadır. Bu hisseyi SOCAR TURKEY 168 milyon 500 bin dolar bedelle satın almıştır. Petkim, 50'yi aşan petrokimyasal ürün yelpazesiyle bugün Türk sanayisinde en önemli hammadde üreticilerinden biri durumundadır. Petkim'in ürettiği hammaddelerden plastikler ve sentetik kauçuklar; inşaat, tarım, otomotiv, elektrik, elektronik, ambalaj sektörlerinin önemli girdileridir. Sentetik elyaflar ise tekstil sektöründe kullanılmaktadır. Ayrıca, ilaç, boya, deterjan, kozmetik gibi birçok sanayi için girdi üretilmektedir. Petkim'de Mart 2009 itibarıyla 2400 personel çalışmaktadır. • Petkim Petrokimya A.Ş. 250 milyon TL sermaye ile kuruldu. • Petkim'in ilk yatırım faaliyetlerine İzmit-Yarımca'da başlandı. • Yarımca Kompleksi’nin Etilen, Polietilen, Klor Alkali, VCM ve PVC fabrikalarının yapımı tamamlandı ve deneme işletmesine alındı. • Aliağa bölgesinde ikinci bir petrokimya kompleksi kurulmasına karar verildi. • Çanakkale Plastik İşleme Fabrikası devreye alındı. • Yarımca Kompleksi’nde DDB fabrikası tamamlanarak işletmeye alındı. • Petkim'in sermayesi 1,5 milyar TL'ye çıkarıldı. • Yarımca Kompleksi’nde Etilen ve Polietilen fabrikaları tevsi edildi. • Karbon Siyahı, Sentetik Kauçuklar, Stiren, Polistiren fabrikaları devreye alındı. • Yarımca Kompleksi’nde VCM ve PVC fabrikaları tevsi edildi ve Kaprolaktam üniteleri işletmeye alındı. • Yurdumuzda otomotiv sanayinde oluşan hızlı gelişmeler sonucu 19.08.1976 tarihinde Petkim'in öncülüğünde, Petlas Lastik Sanayi A.Ş. kuruldu. • Şirketimizin sermayesi sırasıyla 8, 40, 100 milyar TL'ye çıkarıldı. • Aliağa Kompleksi’nin yardımcı işletmeleri ve ortak tesisleri tamamlandı. • Aliağa Kompleksi Fabrikaları işletmeye alındı. • Aliağa ve Yarımca Müesseseleri Alpet A.Ş. ve Yarpet A.Ş. adı altında bağlı ortaklık haline getirildi. • 28.05.1986 tarihinde, 3291 sayılı kanun çerçevesinde özelleştirme kapsamına alındı. • Şirket sermayesi 1990 yılında 2 trilyon TL'ye, 1991 yılında 3 trilyon TL'ye çıkarıldı. • Petkim'in bağlı ortaklıkları olan Alpet ve Yarpet, 31.08.1990 tarihli bilançoları esas alınarak bütün aktif ve pasifleri ile Petkim tarafından devralındı. • Merkez Teşkilatı, Aliağa Kompleksi ile birleşti. Yarımca Kompleksi ise, Yarımca Kompleks Başkanlığı’na dönüştürüldü. • Aliağa Kompleksi’nde 1993 yılında AYPE, YYPE, PP ve ACN fabrikalarında; Yarımca Kompleksi’nde 1995 yılında PVC, PS, KS, SBR, CBR ve BDX fabrikalarında yapılan tevsi ve rehabilitasyon çalışmaları sonucu kapasiteler artırıldı. • TS-EN-ISO 9002 Kalite Güvence Belgesi alındı. • Şirketimiz, “Esas Sermaye Sistemi”nden “Kayıtlı Sermaye Sistemi”ne geçti. Sermayesi, Yeniden Değerleme Değer Artış Fonu’ndan karşılanmak suretiyle 114 trilyon TL artırılarak 117 trilyon TL'ye yükseltildi. • Klor Alkali fabrikasında klor üretiminin civalı cell'ler yerine membranlı cell’lerde yapılmasını ve klor üretim kapasitesinin 100.000 ton/yıl'a artırılmasını amaçlayan tesis bitirilerek işletmeye alındı. • Elektrik Üretim ünitesinde 20 MW'lık kondenserli 2. türbin 2001 yılı içinde devreye alındı. • Şirketimizin sermayesi 117.000 milyar TL'den 204.750 milyar TL'ye yükseltildi. • Özelleştirme Yüksek Kurulu’nun (ÖYK) kararı ile Yarımca Kompleksi Tüpraş’a devredildi. • YYPE fabrikası 2. tevsi çalışmaları 2001 yılında bitirilerek üretim kapasitesi 66.000 ton/yıl'dan 96.000 ton/yıl'a çıkarıldı. • Yılda 10.000 üretim artışı sağlayan PVC fabrikası 17. reaktör ilavesi 2001 yılı içinde tamamlandı. • Çanakkale Plastik İşleme Fabrikası kapatılarak malzemelerin Aliağa Kompleksi’ne transferi tamamlandı. • 2002 yılında inşaat ve montajı tamamlanan Sıvı-Katı Atık Yakma Tesisi 2003 yılında devreye alındı. • Petkim kuru yük iskelesi üçüncü şahısların kullanımına açıldı. • PETKİM yatırımları kapsamında 2004 yılında başlamış olan Etilen, AYPE ve PP fabrikaları tevsi çalışmaları 2005 yılında tamamlandı. Etilen fabrikası kapasitesi 400.000 ton/yıl'dan 520.000 ton/yıl'a, AYPE fabrikası kapasitesi 190.000 ton/yıl'dan 310.000 ton/yıl'a, PP fabrikası kapasitesi 80.000 ton/yıl'dan 144.000 ton/yıl'a çıkarıldı. Son 18 yılın en yüksek yatırım tutarı gerçekleştirildi. • Aromatikler Fabrikasında p-x kapasitesi 100.000 ton/yıl'dan 136.000 ton/yıl'a, benzen kapasitesi 123.000 ton/yıl'dan 134.000 ton/yıl'a çıkarıldı. • Standart & Poor's ve Sabancı Üniversitesi’nin birlikte yaptıkları şeffaflık ve ifşa araştırmasında 2006 yılında Petkim “En Şeffaf İlk Beş Kuruluş” içinde gösterildi. • 2007 yılında Buhar Üretim Elektrik Üretim ünitelerinde 90 Milyon ABD $ harcanarak gerçekleştirilen yatırımla; 57 MW'lık Gaz Türbini devreye alındı. Buhar kazanlarında fuel-oil yanı sıra çevre dostu doğal gaz kullanımına geçilerek yakıt esnekliği sağlanmış oldu. • Mart 2007 tarihi itibarıyla, Petkim dışından atık alınarak bertaraf edilmeye başlandı. • Torba Üretim'de FFS rulo film üreten co-extruder ünitesi 2007 yılında devreye alındı. Kademeli olarak bütün katı ürünlerde ventilli torba yerine FFS torba ambalajına geçildi. • PETKİM'in sermayesindeki %51 oranındaki kamu hissesinin, blok satış yöntemi ile özelleştirilmesine ilişkin ihale sürecinde, 05 Temmuz 2007 tarihinde kamuya açık olarak yapılan nihai pazarlık görüşmeleri