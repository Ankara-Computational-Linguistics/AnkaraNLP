yerini boyamanın zamanı geldiğini söyler. Ağustos 1888 tarihli mektupta Van Gogh kardeşine şunları yazmıştır: Eylül 1888'de resmi yapmak için üç gün boyunca geceleri uyumadı. Bu süreçte gündüzleri uyumayı tercih etmiştir. Daha sonra sulu boyayı gönderip, kompozisyonu kopyaladıktan sonra yine renk planını Japon ahşap boyaları gibi basit olması için sadeleştirdi. Van Gogh'un Kafe Terasta Gece adlı resmi dış mekana kurulan masaları, sokak hayatını ve gece gökyüzünü gösterir. Sanatçı onu Gece Kahvesi ile hemen hemen aynı zamanlarda Arles'te üretmiştir. Bu resim Place du Forum'da yer alan farklı ve daha büyük bir kafeyi tasvir eder. Van Gogh kardeşi Theo van Gogh'a birçok mektup yazmıştı, ve bu mektuplarda en son çalışmalarına dair detaylar mevcuttur. Sanatçı, kardeşine "Gece Kahvesi" ile ilgili birden fazla mektup yazmıştır. Amerikalı sanat tarihçisi Meyer Shapiro'ya göre van Gogh birkaç eserine diğerlerine göre daha fazla değer vermiştir. Mektuplarından birinde sanatçı bu resmini şöyle tanımlar:Ertesi gün (9 Eylül)'de kardeşine şunları yazar: "Benim resmim olan Gece Kahvesi'nde kafenin insanların kendini mahvedebileceği, çıldırabileceği veya suç işleyebileceği bir yer olduğu fikrini anlatmaya çalıştım. Yani sanki Louis XV yeşili ve bakır renginin yarattığı sıradan bir evde oluşan karanlığın gücü sarı-yeşil ve koyu mavi-yeşil ile zıtlık yaşıyormuş gibi, ve bunların hepsi şeytanın fırınıymış gibi hissettiren soluk sülfürlü bir yerde. Ve bütün bunların hepsi Japon coşkusu içinde, ve Tartarin'in iyi niyeti sayesinde. Ve eklemiş: "Renk sadece stereoskopik bakış açısı ile bakınca yerel doğru değil; fakat aynı zamanda ateşli bir karakterin duygusunu yansıtmaktan başka bir şey de değildir" Renklerin şiddetli abartısı ve resmin derin bir plana sahip olması Van Gogh tarafından "yaptığım en çirkin resimlerden biri" olarak nitelendirilmesine yol açmıştır. Aynı zamanda bu resmi yine kendi yaptığı Patates Yiyenler'in "eşi, ama bir o kadar da farklısı" şeklinde benzetmiştir. Benzerlikler ise lamba ışığının kullanımı, ve ihtiyaç sahibi insanların durumuna ilişkin bir duyarlılıktır. Bu resmi bitirdikten hemen sonra Sarı Evin Dekorasyonu ile birleştirmiştir. Bu çalışma Van Gogh'un baş yapıtlarından ve en önemli resimlerinden biri olarak kabul edilir. Geleneksel İzlenimcilik resimlerinin aksine, ressam dünyaya veya anın güzelliğinen zevk almaya karşı nötr bir duruş sergilememektedir. Bu resim Van Gogh'un "müstehcen renk" olarak adlandırdığı ya da sonradan "keyfi renk" olarak adlandıracağı tekniğin bir örneğidir. Görüldüğü üzere sanatçı resme duygusunu katarak, Dışavurumculuk akımının öncülüğünü üstlenmiştir. Harris'e göre duvarların kırmızı ve yeşile boyanması "baskıcı bir birlik" oluştururken, bütün lambalar turuncu ve yeşil çemberlerle uğursuz özellik verir. Tuvalin üst yarısı her izleyicinin yeniden yapılan kısmın kapanmasında da anlayabileceği üzere basit bir havaya sokar. Alt yarısı gerçekleri barındırır. Kalın boya özellikle masa üstlerine, bilardo masası ve zemine dalgalılık vererek bir sürreal etki vermiştir. İzleyici bu durum karşısında rahatsız ve çaresiz bırakılır. Harris daha sonra şunları ekler: "Resim sıradan ve rahatsız edici olabilirdi; fakat onun yerine rahatsız edici, ama korkunç." NYU'den Antonia Lant ise resim hakkında şunu belirtmiştir: "Zevk objeleri (bilardo masası, şarap sisesi ve bardaklar) insanların bireysel yalnızlık ve çaresizliği düşüncesi ile zıtlık oluşturuyor." Resmin bakış açısı çeşitli eleştirmenlere göre onun en güçlü yanı. Schapiro'nun tabirine göre: "Bizim dikkatimizi boş masa ve sandalyelerden uzak koridora - ayakta duran bir figürün açılış silüeti gibi - çeken sürükleyici bir perspektifi var." Lant ise resmi şu sözlerle değerlendirmiştir: "Bizi yakınlaşan çapraz zemindeki tahtalar ve bilardo masası ile uzaktaki gizemli, perde ile kapatılmış kapının arkasına sürükleyen şaşırtan perspektif çekiciliğe sahip." Harris daha sonra ekler: "kullanılan perspektif izleyiciyi odaya doğru yakınlaştırır, ve perde ile kapatılmış arkadaki özel odaya çeker. Aynı zamanda kabuslardan alışık olduğumuz bir baş dönmesi ve çarpık görme hissine kapılmamıza yol açar. Schapiro resimde kullanılan karşıtlığı şu şekilde özetler: "Çapraz hatların oluşturduğu dürtüsel sürükleyiciliğe karşı birçok objelerle dolu olan yatay ve geniş bir kırmızı kullanmıştır." Arles'e geldikten kısa bir süre sonra, Paul Gauguin aynı yeri bu sefer arka planda Madame Ginoux'yu kullanarak boyadı. Van Gogh'un resmi mekanı izole bir yermiş gibi resmederken, Gauguin'in "Arles'te Gece Yemeği" izolasyon konsepti (resmin solunda) ile Madame Ginoux'un arkasındaki ruhsal sosyalleşmeyi (resmin ortası) karıştırır. Bu resmin bir kopyası Rus aristokrat Ivan Morozov tarafından alınıp, şu anda Puşkin Müzesi'nde sergilenmektedir. Van Gogh resmi kendisi de resmin ortasında duran mekan sahibi Ginoux'ya olan borcunu ödemek için yapmıştı. Ivan Morozov'un koleksiyonundaki önemli parçalar Moskova'da bir araya getirildi ve Millileşme sonucu 1930'lu yıllarda Sovyetler tarafından dünyanın çeşitli müzelerine satıldı. Resimler daha sonra Amerikalı iş adamı ve sanat koleksiyoncusu Stephen Carlton Clark tarafından alınarak, Yale Üniversitesi sanat galerisine bağışlandı. 24 Mart 2009'da Yale Üniversitesi Morozov'un torunu olduğunu iddia eden ve bundan dolayı resimlerin kendisine verilmesini isteyen Pierre Konowaloff'e dava açtı. Konowaloff bu iddiayı Sovyetler'in dedesinden geçersiz bir şekilde alarak millileştirme tezine dayanarak savundu. Yale Üniversitesi daha sonra bu davayı aynı yılın Ekim ayında geri çekerek, "Yabancı devletlerin kendi milli mallarını yine kendi sınırları içerisinde alması Uluslararası Hukuk'u ihlal etmemektedir." şeklinde bir bildirili ile bu dava son bulmuştur. Dolayısı ile hem Sovyet hem de Yale'in resim alımlarına yasal bir boyut getirmiştir. 27 Mart 2016'da ABD Yüksek Mahkemesi Konwaloff'un yaptığı temyiz başvurusunu "act of state" (hükümet onayıyla işlenmiş kanunsuz eylem) doktrinine dayandırarak reddetti. Bu reddetme Yale'in resimler üzerindeki sahipliği konusunu artık tartışmasız ve kesin kılmıştır. İngiliz elektronik müzik grubu Orchestral Manoeuvres in the Dark 2013 albümü olan English Electric için "Night Café" ("Gece Kahvesi") adlı bir şarkı yazdı. Azize Astvatsatsin Kilisesi Azize Astvatsatsin Kilisesi veya Tanrının Kutsal Annesi Kilisesi (, ) , İran'ın Doğu Azerbaycan Eyaleti'ndeki Culfa şehristanının merkezi olan Culfa kentinde Daraşamb yakınındaki bulunan Ermeni kilisesidir. Culfa şehrinin yaklaşık 15 km kuzeybatısında, Nahçıvan Özerk Cumhuriyeti ile İran arasındaki sınırı çizen Aras nehrinin İran tarafındaki kıyısındadır. 16. yüzyılda inşa edilmiştir. Kilisenin bitişiğinde ana okulu ve kızlar mektebi bulunur. 2008 yılında yakın bölgelerdeki Kara Kilise (Saint Thaddeus Manastırı), Chupan Şapeli ve Dzordzor Şapeli ile birlikte UNESCO Dünya Mirası Listesi'ne dahil edilmiştir. Saldırganlığa Karşı Sevilla Beyanı Saldırganlığa Karşı Sevilla Beyanı 16 Mayıs 1986 tarihinde UNESCO'nun altındaki İspanyol Ulusal Komisyonu'nun bilim insanlarının İspanya'nın Sevilla kentinde saldırganlık üzerine yaptığı beyandır. Daha sonradan UNESCO tarafından 16 Kasım 1989'daki 23. genel konferansta yinelenmiştir. Bu beyan aynı zamanda "Saldırganlık Beyanı" olarak da bilinir ve "İnsanın saldırganlığının biyolojik kökenleri vardır ve aktarılmıştır" sözüne karşı çıkılır. Bu beyan beş ana fikirden oluşur. Bu fikirler: Bu beyan şu kararla sonuçlanmaktadır: "Savaş insanın kafasında belirdiği gibi barış da bizim kafamızda belirir. Savaşı oluşturacak olan beyinlerimiz aynı zamanda barışı da oluşturacak kapasiteye sahip. Bu sorumluluk hepimizin içinde var." Bu beyanı onaylayıp imzalayan bilim insanları: Steven Pinker bu beyanın tümüyle "insan egosunun var olanı kabul edememesi"nin bir örneği olduğunu söyledi. Evrimsel psikologlar ve nöropsikologların bazıları insan saldırganlığının dolaylı veya dolaylı yoldan biyolojik kökenleri olduğunu söylüyorlar. Pinker bu beyanın biyolojik determinizmin bir örneği olduğunu söyledi ve bizim davranışlarımızın sorumlularının genlerimizi tuttu. 2008 yılında Dan Jones tarafından yazılıp Nature dergisinde yayınlanan makalede Dan Jones "Gittikçe camiası genişleyen psikologların, nörolojistlerin ve antropologlar saldırganlık, cinayeti de içeren toplum düzenini bozan davranışların anlaşılmasının beyin, genler ve evrimin incelenmesiyle ortaya çıkacaktır." demiştir. Evrimsel psikologlar saldırganlığın kendiliğinden oluşan bir şey olmadığını ama amaca giden yolda ortaya çıkan bir yan ürün olduğunu söylüyorlar. Bazı evrimsel psikologlar da insanın spesifik mekanizmaları olduğunu ve bununla birlikte spesifik saldırganlık davranışlarının olduğunu söylüyorlar. Şempanzeler de aynı isyan ve saldırganlığa sahip günümüz insanı gibi kendi arasında saldırganlık yapan türdür. Birçok çalışma göstermiştir ki türler arası saldırganlıkla ortaya çıkmış ölümler bugünkü insanın göstermiş olduğu davranışlara benzerdir. Öte yandan, küçük bir grupta yaşayan modern insanların şempanzelere göre daha az saldırganlık göstermektedir. İnsanlar kendi grubunu diğer gruplardan ayırdığından saldırganlık eğilimleri şempanzelere göre farklıdır. Hem tür arasında hem de tür dışı saldırganlığın önceki kabile sistemiyle yaşayan Afrika insanlarında daha yaygın olduğuna dair kanıtlar var. Buna göre insanlar amacına ulaşırken aynı zamanda topluluktan da etkileniyor. Hukuk kurallarıyla gelen gittikçe düşen eşitsizlik, kaynakların kullanımının açıklığı ve düşen kan davaları tür içi saldırganlığı düşürmüştür. Saldırganlığa Karşı Sevilla Beyanı'nın Tam Metni 2017 Türkiye Kupası Finali 2017 Türkiye Kupası Finali ya da sponsorluk anlaşmaları gereğince 2017 Ziraat Türkiye Kupası Finali, 2016-17 Türkiye Kupası'nın kazananını belirlemek için, 31 Mayıs 2017 tarihinde Yeni Eskişehir Stadyumu'nda Konyaspor ile İstanbul Başakşehir takımlarının karşı karşıya geldiği Türkiye Kupası'nın 55. final maçıdır. Normal süresi ve uzatma dakikalarının golsüz eşitlikle tamamlandığı karşılaşmada, rakibini Penaltı atışları sonucunda 4-1 mağlup eden Konyaspor tarihinde ilk kez Türkiye Kupası'nda şampiyonluğa ulaştı. Türkiye Kupası'nda daha önce 1988-1989 ve 2015-2016 sezonlarında yarı finalde elenen Konyaspor tarihinde ilk kez Türkiye Kupası'nda finale yükseldi. Daha önce 2011 Türkiye Kupası Finali'nde Beşiktaş'a penaltılar sonucunda 4-3 kaybeden Başakşehir ise bu organizasyondaki ikinci finaline çıktı. Konyaspor kupaya grup aşamasından itibaren dahil oldu. H grubunda Gümüşhanespor, Trabzonspor ve Kızılcabölükspor takımlarıyla eşleşti. Konyaspor grupta oynadığı ilk maçta Kızılcabölükspor'u deplasmanda 4-0 mağlup ederek üç puanın sahibi oldu. Bu maçtan sonra oynadığı beş grup maçında iki galibiyet, iki beraberlik ve bir mağlubiyet aldı ve grubu en yakın rakibi Gümüşhanespor'un iki puan önünde on bir puanla lider tamamladı. Son 16 turunda Ümraniyespor ile karşılaşan Konyaspor rakibini 2-1 mağlup ederek çeyrek finalde Sivasspor'un rakibi oldu. Bu turda rakibini 0-0 biten ilk maçın rövanşında 3-2 mağlup ederek yarı finale yükseldi. Yarı finalde karşılaştığı Kasımpaşa'ya ilk maçta deplasmanda 3-2 yenildi. Rövanşta ise rakibini 2-0 mağlup ederek finale yükseldi. Başakşehir'de organizasyona grup aşamasından itibaren katılım sağladı. Sivasspor, Göztepe ve Yeni Amasyaspor takımlarıyla birkilte F grubunda yer alan İstanbul temsilcisi, gruptaki ilk maçında deplasmanda Bölgesel Amatör Lig ekibi Yeni Amasyaspor'u 1-0 mağlup etti ve ilk üç puanını aldı. Bu karşılaşmadan sonra grupta oynadığı toplam beş karşılaşmada üç galibiyet ve iki beraberlik elde eden Başakşehir, grubu en yakın rakibi Sivasspor'un dört puan önünde on dört puanla lider tamamladı. Son 16 turunda Galatasaray'ı 2-1 mağlup ederek kupanın dışına itti. Çeyrek finalde Akhisar Belediyespor ile karşılaşan Başakşehir, evinde oynadığı ilk maçta rakibiyle 1-1 berabere kaldı. Rövanş mücadelesinde ise deplasmanda rakibini 2-0 mağlup ederek kupada yarı finale yükseldi. Yarı final ilk maçında kendi evinde Fenerbahçe ile 2-2 berabere kaldı. Bu karşılaşmanın rövanşında rakibiyle deplasmanda karşılaştı ve yine 2-2 berabere kaldı. Uzatma dakikalarında da eşitlik bozulmadı ve penaltı atışları sonucunda Fenerbahçe'yi 10-9 yenerek adını finale yazdırdı. "Not: Aşağıdaki sonuçlarda finalist takımların skorları ilk sırada yazılmıştır." Türkiye Futbol Federasyonu (TFF), final maçının hakemi olarak Fırat Aydınus'u görevlendirdi. Maçta Serkan Ok ve Aleks Taşçıoğlu Aydınus'un yardımcısı olarak görev yaparken, Ümit Öztürk ise dördüncü hakem olarak sahada yer aldı. İstanbul Bölgesi hakemi olan Aydınus 'un esas mesleği jeofizik mühendisliğidir. İstanbul'un amatör futbol takımlarından Davutpaşa'da 12 yaşından 20 yaşına kadar futbol oynayan Aydınus, 2003-04 sezonundan itibaren Süper Lig'de hakemlik yapmaya başladı. Daha önce hiçbir Türkiye Kupası finalinde görev almayan Aydınus, bu karşılaşmayla birlikte kariyerinde ilk kez bir Türkiye Kupası final maçını yönetti. Türkiye Futbol Federasyonu, 18 Mayıs 2017 tarihinde resmî web sitesinden Türkiye Kupası final maçının 31 Mayıs 2017 tarihinde Yeni Eskişehir Stadyumu'nda oynanacağını açıkladı. 2016 yılında hizmete açılan Yeni Eskişehir Stadyumu bu maçla birlikte ilk kez bir Türkiye Kupası final maçına ev sahipliği yapmış oldu. Türkiye Kupası'nın çift maç üzerinden oynandığı dönemlerde toplam üç kez Türkiye Kupası final maçına ev sahipliği yapan Eskişehir kenti ise, organizasyonun tek maç üzerinden oynanmaya başlandığı 1983-84 sezonundan beri ilk kez bir Türkiye Kupası final maçına ev sahipliği yaptı. Oğuz Güven Oğuz Güven (d. 8 Haziran 1958), Türk gazeteci. Günümüzde "Cumhuriyet" gazetesi internet sitesinin yayın yönetmenliğini yapmaktadır. Gazetecilik mesleğine "Günaydın" gazetesinde başladı. Takip eden dönemlerde Kanal D İstihbarat şefliği, CNN Türk Manşet ve Ajans programları editörlüğü ile Kanal 6 ve Star Tv yayın koordinatörlüğü görevlerinde bulundu. Aynı zamanda Radikal ve "Yeni Yüzyıl"ın uzun yıllar yazı işleri kadrosunda bulundu. 2015'te dönemin Başbakan Yardımcısı ve Geçici Hükümet Sözcüsü Bülent Arınç'ın "Evrensel" ve "Özgür Gündem"i "suç makinesi" olarak yorumlaması sonrasında Arınç hakkında suç duyurusunda bulunan gazetecilerden biriydi. Gerekçesi Arınç'ın basını hedef göstermesiydi. 2017 yılına gelindiğinde ise "Cumhuriyet" gazetesinin twitter hesabından atılan ve 55 saniye sonra silinen bir twet gerekçe gösterilerek tutuklandı. Sonrasında ulusal ve dış bileşiklerden destek mesajları aldı. Tutukluluğundan yaklaşık 23 gün sonra hazırlanan iddaname ile 2.5 yıldan 10.5 yıla kadar hapis cezası istendi. 14 Haziran 2017'de tutuksuz yargılanmak üzere serbest kaldı. Ardından bu davadan 3 yıl 1 ay hapis cezası aldı. Güven bir röportajında "Bir tweetten dolayı 3 yıl 1 ay ceza aldığımı ülkenin belki 70’i bilmiyor." diyerek yakındı ve yargılamanın haksız olduğunu savundu. Oğuz Güven'in 78 kuşağı üzerine kaleme aldığı "Zordur Zorda Gülmek" adlı bir kitabı da bulunmaktadır. Taxila Eskiden Takshashila olarak bilinen Taxila (Urduca: ٹيکسلا), Pakistan'ın Pencap Eyaleti'nin Ravalpindi şehrinde, İslamabad'ın ve Rawalpindi'nin 32 km (20 mil) kadar kuzey batısında, ünlü Grand Trunk Yolu'nun hemen dışında bulunan bir kasabadır. Şehir deniz seviyesinden 549 metre (1,801 ft) yüksekte yer alır. Rawalpindi şehrindeki Taxila "tehsil"inin merkezidir. Kent, kültürel mirası ile ünlüdür. Taxila M.Ö. 1000 civarında kurulmuştur. Taxila, bazı kaynaklar tarafından dünyanın en eski üniversitelerinden biri (veya en eskisi) olarak kabul edilir. Takṣa krallığı Takṣa Khanda olarak anılırdı ve başkenti Taxila idi. Taxila'nın antik kalıntıları UNESCO tarafından Dünya Mirası olarak ilan edilmiştir. 2006 yılında The Guardian gazetesi tarafından Pakistan'da en iyi turistik yer seçildi. Akaishi Dağları Akaishi Dağları (, "Akaishi Sanmyaku") veya , Japonya'nın Honshū adasının ortasında bir sıradağdır. Dağ 3,193 m yüksekliğinde olup Hida ve Kiso dağları ile birlikte Japon Alpleri'ni oluşturur. Kuk Bataklığı Kuk Bataklığı, Papua Yeni Gine'deki Vahgi Vadisi yaylalarında uzanan bir arkeolojik alandır. Bataklık, eski bir göl havzasında gelişmiş; bir alüvyon yelpazesi veya suyla taşınan parçacık birikintileri ile dolmuştur. Yaklaşık 9000 yıl önce erken tarımsal drenaj sistemleri ile ilgili arkeolojik bulgulara rastlanmıştır. Bölgeyi antropojenik bir otlak alanına dönüştürmek için kullanılan üç ana sınıfın drenaj kanallarını içerir. Buna ek olarak, 6.900 - 6.400 yıl önce başlamış olduğu tahmin edilen muz ve şeker kamışı ekimi kanıtları bulunmuştur. Kuk Bataklığı 2008 yılında UNESCO tarafından Dünya Mirası olarak ilan edilmiştir. İnsanların bağımsız olarak tarım geliştirdikleri dünyadaki ilk yerlerden biridir. Kiso Dağları Kiso Dağları (, "Kiso Sanmyaku") veya , Japonya'nın Nagano ve Gifu prefektörlükleri arasında yer alan bir sıradağdır. Dağ 3,193 m yüksekliğinde olup Hida ve Akaishi dağları ile birlikte Japon Alpleri'ni oluşturur. Yamaha Stadyumu Yamaha Stadyumu ( "Yamaha Sutajiamu"), Japonya'nın Iwata kentinde bulunan bir stadyumdur. Stadyum, 1978 yılında tamamlanmış olup J-League takımlarından Jubilo Iwata'nın ana stadyumudur. Stadyum, 15,165 kişilik oturma kapasitesine sahiptir. Singapur Botanik Bahçeleri Singapur Botanik Bahçeleri, Singapur'da yer alan 158 yıllık bir tropik bahçedir. UNESCO tarafından Dünya Mirası olarak ilan edilen üç bahçeden biri ve tek tropik bahçedir. Botanik Bahçeleri, TripAdvisor tarafından gerçekleştirilen oylama sonucu 2013'ten beri Asya'nın en cazibe merkezi parkı olarak seçildi. 2012'de "International Garden Tourism Awards" tarafından "Yılın Bahçesi" olarak seçildi ve 2008'de "Michelin Guide" tarafından üç yıldızlık derece aldı. Polonnaruwa Poñonnaruwa (Seylanca: පොළොන්නරුව, "Poḷonnaruwa" ya da "Puḷattipura", Tamilce: பொலன்னறுவை, "Polaṉṉaṟuvai" ya da "Puḷatti nakaram"), Sri Lanka'nın Kuzey Merkez ilindeki Polonnaruwa ilçesinin ana kentidir. Kaduruwela bölgesi Polonnaruwa Yeni Şehri'dir ve Polonnaruwa'nın diğer kısmı Polonnaruwa Krallığı'nın kraliyet antik şehri olarak kalır. Sri Lanka krallıklarının ikinci en eski krallığı olan Polonnaruwa, 1070 yılında Chola istilacılarını yenip yerel bir lider altında ülkeyi bir araya getirerek Kral Vijayabahu tarafından ilk kez başkent ilan edildi. Polonnaruwa Antik Kenti, UNESCO tarafından Dünya Mirası olarak ilan edildi. Sinharaja Orman Rezervi Sinharaja Orman Rezervi, Sri Lanka'da bir ulusal parktır. Uluslararası öneminden dolayı UNESCO tarafından Biyosfer Rezervi ve Dünya Mirası Alanı olarak belirlenmiştir. Sri Lanka ova yağmur ormanları ekolojik bölgesinin bir parçası olan engin bakir yağmur ormanları, erişilememesi nedeniyle ticari kesimlerden uzak kalmış, 1978'de Dünya Biyosfer Rezervi ve 1988'de Dünya Mirası olarak ilan edilmiştir. Rezervin adı, kelime anlamı ile "Aslan Krallığıdır". Rezerv, doğudan batıya sadece 21 km (13 mil) ve kuzeyden güneye en fazla 7 km (7,3 mil) genişliktedir, ancak aralarında ağaçlar, böcekler, amfibiler, sürüngenler, kuşlar, memelilerin de bulunduğu birçok endemik tür için bir hazinedir. Yoğun bitki örtüsü nedeniyle yaban hayatı, Yala gibi kuru bölge ulusal parklarında olduğu kadar kolay görülmemektedir. Rezerv alanında sadece 3 fil var ve mevcut 15 leopar nadiren görülebilmektedir. En yaygın memeli, endemik mor yüzlü langurdur. Dambulla mağara tapınağı Dambulla'nın Altın Tapınağı olarak da bilinen Dambulla mağara tapınağı (Seylanca: "Dam̆būlū Len Vihāraya", Tamilce: "Tampuḷḷai Poṟkōvil"), Sri Lanka'nın orta kısımlarında bulunan bir Dünya Mirası alanıdır. Bu site Kolombo'nun 148 kilometre doğusunda, Kandy'nin 72 kilometre kuzeyinde yer almaktadır. Dambulla, Sri Lanka'daki en büyük ve en iyi korunmuş mağara tapınağı kompleksidir. Kaya kulesi, çevresindeki ovadan 160 metre yüksekliktedir. Çevrede 80'den fazla belgelenmiş mağara bulunmaktadır. Mağaralara olan ilgi, heykel ve tablolar içeren beş mağaranın üzerine yoğunlaşmıştır. Bu tablolar ve heykeller Gotama Buda ve hayatı ile ilgilidir. Toplam 153 adet Buda heykeli, üç adet Sri Lankalı kral heykeli ve dört adet tanrı ve tanrıça heykeli bulunmaktadır. Kral ve kraliçe heykelleri arasında Vişnu ve Ganeşa adına inşa edilenler de mevcuttur. Duvar resimleri 2,100 metrekarelik bir alanı kaplamaktadır. Mağaraların duvarlarındaki tasvirlere şeytan Mara'nın ve Buddha'nın ilk vaazı tasvirleri de dahildir. Tarih öncesi Sri Lankalıların Budizm'in Sri Lanka'ya gelmesinden önce bu mağara komplekslerinde yaşıyor oldukları sanılmaktadır, çünkü Dambulla mağarası komplekslerine yakın olan Ibbankatuwa'daki mağaralarda yaklaşık 2700 yaşında insan iskeletine sahip mezarlar bulunmaktadır. Incredible Jack Incredible Jack, Belmac Interactive ile Electronic Arts (Chillingo) ortak yapımı, iki boyutlu olarak hazırlanmış platform, aksiyon tarzında oyundur. Oyun, 2014 yılında IOS ile Android platformlarına gelmiş uygun cihazlarda oynanabilmektedir. Muz şeklindeki karakter Jack ile aile üyelerini kurtarmak için çıktığı mücadelede engelleri, düşmanları yenerek her bölüm sonunda mutlu sona ulaşmak için çabalanmaktadır. Oyundaki tek silah, zıplayıp düşmanların üstüne basarak onları etkisizleştirmektir. Ayrıca belli sayıda geçilen etaplar sonunda ana boss karakterlerle mücadelede edilen oyundaki renkli canlı grafik tarzı ile bölümlere uygun müzikler de dikkat çekmektedir. 2017 İslami Dayanışma Oyunları'nda karate Karate, 2017 İslami Dayanışma Oyunları takviminde yer alan sprolardan biriydi. Müsabakalar 13-14 Mayıs'ta Bakü Spor Salonu'nda yapıldı. Teodor Meleșcanu Teodor Viorel Meleșcanu (d. 10 Mart 1941, Brad, Hunedoara), Rumen siyasetçi, Romanya dışişleri bakanı. Bükreş Üniversitesi'nde hukuk ve uluslararası ilişkiler eğitimini tamamlamıştır. Cenevre Üniversitesi'nde uluslararası hukuk ve siyaset bilimi alanında doktorasını tamamlamıştır. 1994-2010 yıllarında Bükreş Üniversitesi Siyasal Bilgiler Fakültesi'nde profesör olarak görev yapmıştır. 1966 yılında Dışişleri Bakanlığı'na girerek çeşitli görevler üstlenmiştir. 1992-1996 yıllarında, Romanya Sosyal Demokrat Partisi'ni (PSD), temsilen Dışişleri Bakanı olmuştur. 1997 yılına dek mecliste PSD grubunda yer almış, daha sonra bağımsız senatör olarak görev yapmış 2000 yılındaki cumhurbaşkanlığı seçiminde aday olmuş ancak %1,9 oy oranında kalmıştır. 2004 yılında Ulusal Liberal Parti'den senatör seçilmiş ve Liberal İttifak grubunda yer almıştır. Şubat-Nisan 2007 tarihlerinde Senato Başkanvekilliği yapmıştır. Nisan 2007-Aralık 2008 tarihlerinde Savunma Bakanlığı görevinde bulunmuştur. 2008 yılında tekrar senatör seçilmiş, 2008-2012 yıllarında Senato Savunma Komisyonu Başkanı ve 2010-2011 yıllarında Senato Başkanvekili olmuştur. 1997'de Sosyal Demokrat Parti'den ayrılanlar ile Romanya için İttifakı kurarak Mart 2001'e dek başkanlığını yapmış, Ocak 2002'de partisi Ulusal Liberal Parti (PNL) ile birleşince PNL'nin birinci başkan yardımcısı olmuştur. 2 Kasım 2014 cumhurbaşkanlığı seçimlerinde bağımsız aday olarak %1,09 oy almıştır. Cumhurbaşkanlığı seçimlerinin ilk turundan 8 gün sonra Victor Ponta'nın merkez-sol koalisyon hükümetinde dışişleri bakanı olmuş ancak cumhurbaşkanlığı 2. tur oylamasından iki gün sonra 18 Kasım 2014 tarihinde bakanlıktan ayrılmıştır. Ardından Demokratlar ve Liberaller İttifakı (ALDE) adıyla kurulan yeni merkez sağ partiye dahil olmuştur. 2016 yılında tekrar senatör seçilmiştir. 4 Ocak 2017 - 24 Temmuz 2019 tarihleri arasında Dışişleri Bakanı olarak görev yapmıştır. 2019 yılında ALDE'den ayrılmıştır. 10 Eylül 2019 - 3 Şubat 2020 tarihleri arasında senato başkanı olmuştur. Ophaalbrug in Nieuw-Amsterdam Ophaalbrug in Nieuw-Amsterdam, Vincent van Gogh tarafından 1883 yılında Hollanda'nın Drenthe şehrinde yapılan bir suluboya tablosudur. Van Gogh, Nieuw-Amsterdam, Drenthe'deki odasının dışarısındaki manzaradan kardeşi Theo'ya yazar: "Artık fırını da değiştirilmiş epey düzgün ve büyük bir odaya sahibim, ayrıca küçük bir balkon da var. Oradan, kulübeler ile birlikte çalılıkları da görebiliyorum. Hatta bir asma köprüye bile manzaram var." Mektupun içerisine köprünün bir eskizini çizmiştir, ki daha sonra bu suluboya olan "Ophaalbrug in Nieuw-Amsterdam"a dönüşmüştür. Bu eser Van Gogh'un yaptığı 148 suluboyadan bir tanesidir, bu medyada eser yapmaya ise 1881 yılında başlamıştır: Suluboya ile atmosfer ve mesafeyi ifade etmek öyle görkemli bir şeydir ki, böylelikle figür hava ile sarılır ve sanki oradaymışsınız gibi, size nefes aldırır. Bu eseri yaptıktan beş yıl sonra, van Gogh, Fransa'da daha iyimser bir temayı işleyen "Arles'de Langlois Köprüsü"nü yapmıştır. Aziz Yuhanna Manastırı Aziz Yuhanna Manastırı (veya Teolog Yuhanna Manastırı), Yunanistan'a ait On İki Ada arasında en kuzeyde yer alan Batnaz (Patmos) adasındaki tarihî merkez olan Hora köyünde 1088 yılında inşa edilen Yunan Ortodoks manastırıdır. UNESCO manastırı 1999 yılında Dünya Mirası listesine dahil etmiştir. Listeye alındıktan sonra Patmos'lu Aziz Yuhanna olarak da anılmaya başladı. Yeni Ahit'in Vahiy bölümünde Batnaz adasından söz edilmektedir. Buna göre, İncil yazarlarından Yuhanna, İmparator Domitian döneminde MS 95 yılında Batnaz adasına sürgüne gönderilmiştir. Sürgünde iken İsa kendisine görünmüştür. Bu nedenle ada, Hristiyanlar için bir hac merkezidir. Yeni Ahit'in Yuhanna'nın yazdığı kısımların aydınlatıcı olduğu kadar geleceği öngördüğü de iddia edilen tek kitap olması nedeniyle, Hristiyan çevrelerce Batnaz Adası'na Akdeniz'in Kudüs'ü adı verilmiştir. Mağarada Tanrı'nın sesini duyduğunu da iddia eden Yuhanna, bu ilhamla yazdığını söylediği Yeni Ahit'in bir kısmını oluşturan kitabını yine çoğunlukla mağarada kaleme almış ve 7 kiliseye göndermiştir. Aziz Yuhanna Manastırı da adadaki Yuhanna'ya adanmış birkaç manastır ve kiliseden birisidir. Yuhanna'nın ölümünün ardından erken dönem Hristiyanları onun anısına, Aziz Yuhanna Manastırının günümüzde bulunduğu yerde büyük bir bazilika inşa etmişlerdir. 1088 yılında Bizans imparatoru I. Aleksios Batnaz adasını papaz askeri John Christodoulos'a vermişti. Manastırın günümüzdeki halinin çoğunluğu Christodoulos tarafından ilk 3 yıl içinde inşa edilmiştir. Korsanların ve Anadolu Selçuklu Türklerinin tehdit olması nedeniyle dış cephelerin sağlam yapılmasına özel önem verildi. 15 metreyi bulan sağlam çevre duvarlarıyla şato tarzında ve kale görevi de gören bir manastır olarak, Ortodoksların oldukça önem verdiği bir yapı olmuştur. 6. yy. dan sonra ada neredeyse tamamen terk edilmiş olan ada 11. yy. da Aziz Yuhanna Manastırı'nın yapılmasından sonra yeniden bir hayat kazanmıştır. Manastırın kütüphanesinde (267'si parşömen üzerinde olmak üzere) 330 adet el yazması yer alırken, Yeni Ahit'in 82 el yazması da bunların arasındadır. Cüzler: 1160-1181, 1385-1389, 1899, 1901, 1966, 2001-2002, 2080-2081, 2297, 2464-2468, 2639, 2758, 2504, 2639. Ayrıca ayin parçaları da saklanmaktadır. 2012 yılı itibarıyla manastırda 40 keşiş ikâmet etmekteydi. Manastırın kutsal emanetleri arasında, Havari Aziz Tomas'ın kafatası da bulunmaktadır. Ayrıca Yuhanna'nın İsa'yı gördüğü iddia edilen, "Kıyamet Mağarası" da denen Apokalipsis (Vahiy) Mağarası da yine Batnaz adasında ziyaretçilere açıktır. Yatan Ä°nek Yatan İnek, 1882 sıralarında Vincent van Gogh tarafından, Lahey'de yaşarken yapılmış iki yağlı boyanın ismidir. 1970 yılında "catalogue raisonné", Jacob Baart de la Faille'nin araştırmalarına dayanarak, tabloların yapım tarihleri 1882 olarak belirlenmiştir. Ama Jan Hulsker bu tabloların 1883 tablosu, çok zayıf bir kameraya sahip olan ve yapım yılı Ağustos 1883 olarak belirlenen "Çayırda İnekler" ile birleştirilmesi gerektiğini düşünmektedir, van Gogh broke metresi Sien Hoornik'ten ayrılıp Drenthe'ye gitmeden önce bu reddedilmiştir. Hamit Kocabey Hamit Kocabey (d. 6 Mayıs 1961, Akçadağ, Malatya) Türk avukat ve siyasetçi. Ankara Üniversitesi Hukuk Fakültesi'nden 1987 yılında mezun olmuş, 1993'te kamu hukuku alanında Gazi Üniversitesi'nde yüksek lisans ve 1997 yılında İnönü Üniversitesi Sosyal Bilimler Enstitüsü'nde doktora yapmıştır. Türk Silahlı Kuvvetleri'nde uzun yıllar görev yapmış, 2000 yılında istifa ederek serbest avukatlık yapmaya başlamıştır. Türkiye Kamu-Sen Konfederasyonu dahil birçok kuruluşun danışmanlığı ve avukatlığını yapmaktadır. 2006 yılı itibarıyla ise Milliyetçi Hareket Partisi ve Devlet Bahçeli'nin avukatlığını yapmaktadır. 2006-2012 yılları arasında MHP Ankara il yönetiminde görev almış, 2012-2017 yılları arasında ise MHP'nin Merkez Yönetim Kurulu üyesidir. Anayasa değişikliği ardından, 16 Mayıs 2017 tarihli TBMM oturumunda, Hakimler ve Savcılar Kurulu üyesi olarak seçilmiştir. İngilizce bilmekte olup, evli ve 3 çocuk babasıdır. Daniel Quinn (oyuncu) Daniel Quinn (d. 19 Ağustos 1956-ö. 4 Temmuz 2015),Amerikalı ünlü oyuncu. Başarılı işler çıkardığı televizyon dizileri pembe dizi "Yalan Rüzgarı", ve polisiye dizi "Avcı" ile bilinir. Doug Somers Doug Somers (doğum adı : Douglas Duane Somerson ; d. 22 Eylül 1951 –ö. 16 Mayıs 2017), Amerikalı profesyonel güreşçi. Bilinen ring adı "Pretty Boy" Doug Somers 'dır. 1980'lerin ortalarında, Amerikan Güreş Birliği'nde (AWA) Sherri Martel tarafından menajerliği yapılan "Playboy" Buddy Rose'la birlikte bir ekip oluşturarak müsabakalara çıkmışlardır. Kendisi Minneapolis, Minnesota'da doğan, Amerikalı eski profesyonel güreşçilerden Doug Somers 16 Mayıs 2017'de 65 yaşında ölmüştür. Oleg Vidov Oleg Borisovich Vidov (; d. 11 Haziran 1943 ; ö. 15 Mayıs 2017), Sovyet Rus-Amerikalı oyuncu, film yapımcısı, yönetmeni ve seslendirme sanatçısıdır. 1961'den 2014 yılında oyunculuğu bırakana kadar 50 filmde rol aldı. Kendisi Leninskiy Bölgesi, Moskova Oblast, Rusya o zamanki (Sovyetler Birliği)'nde doğdu. Rol aldığı ses getiren yapımlar arasında; "Red Heat", "Wild Orchid", ve "The Immortals" sayılabilir. Oyuncu, yapımcı, yönetmen ve seslendirme sanatçısı Oleg Vidov 15 Mayıs 2017'de pankreas kanserine bağlı komplikasyonlar sonucu Kaliforniya'daki Westlake Kasabası'nda 73 yaşında ölmüştür. Shelia Hancock Sheila Cameron Hancock (d. 22 Şubat 1933; Blackgang, İngiltere ) ,İngiliz tanınmış aktristir. Campeón de Campeones Campeón de Campeones, Meksika'daki her futbol sezonu sonunda, o sezonun Liga MX'teki Apertura ve Clausura şampiyonları arasında oynanan tek maçlık futbol organizasyonu. Organizasyon ilk kez 1942'de gerçekleştirildi. Primera División (günümüzdeki adıyla Liga MX) ile Copa México (günümüzdeki adıyla Copa MX) şampiyonları arasında oynanan bu ilk organizasyonda Atlante, şampiyonluğa ulaşan taraf oldu. 1973, 1977-1987 arası ve 1991-1994 arasında düzenlenmeyen ve 1995'e kadar bu formatta devam eden organizasyona bu yılın ardından ara verildi. 2003'te, bu sefer Primera División sezonunun Apertura ve Clausura bölümlerinin şampiyonları arasında oynanan tek maçlık bir etkinlik olarak tekrar düzenlenmeye başlandı. 2007-2014 arası organizasyona bir kez daha ara verilse de bu yılın ardından etkinlik devam etmeye başladı. Kazandığı 7 şampiyonlukla Guadalajara, turnuva tarihinin en başarılı takımı konumundadır. Sonuncusu 2017'de düzenlenen organizasyonda ise Tigres UANL, şampiyonluğa ulaşan takım olmuştur. Le Chien-ying Le Chien-Ying (, d. 17 Nisan 1990) Tayvanlı okçu. Ayrıca Rio de Janeiro'da düzenlenen 2016 Yaz Olimpiyatları'nda da Çin Taipeisi'ni temsil etti ve kadınlar takım okçuluk yarışmasında bronz madalya kazandı. MÃ¢lik bin DÃ®nar Mâlik bin Dînar (d. Basra, ö. M. S. 748 (H. S. 131), İslâm âlimi ve mutasavvıf olup tabiinlerdendir. Bir kızını iki yaşında iken kaybetmiştir. Ebu Yahyâ künyesiyle de tanınır. Gençliğinde zengin olan Mâlik bin Dînar, hocası Hasan-ı Basrî’yle Basra’dan Şam’a gider. Orada bir gece rüyasında günahı terk etmesini, aksi takdirde helâk olacağını söyleyen bir ses duyar. Hocası rüyanın doğruluğunu tasdik edince Allah'tan başka bütün sevgileri kalbinden çıkarmak üzere gayret eder. Şam Emevî Camisi’nin bir odasına yerleşir, ilmini geliştirmek için cami derslerine katılır ve namazlarını orada cemaatle kılar. Ömrünün sonuna kadar bir Hak dostu olarak yaşar. Daha sonra Mısır’a gitmek üzere yola çıkar. Sahilde bir gemiye biner. Rivayete göre kişi başı bir dinar olan yol ücretini veremez. Gemi sahibi, adamlarıyla birlikte Mâlik’e hakaret eder ve onu kaldırıp denize atmayı düşünür. Genç yaşta kötü örnek olmasın ve başkalarına ibret olsun diyerek onu gemiden atmaya karar verirler. Tam o sırada denizdeki binlerce balık ağzında birer altın ile su yüzüne çıkıverir. Adamlar gördüklerine inanamaz, şaşırıp kalırlar. Yaptıklarının yanlış olduğunu anlarlar. Mâlik b. Dînar da bir şey söylemeden elini uzatır ve balığın birinin ağzından altını alıp gemi sahibine verir. Ücretini ödedikten sonra gemidekileri “Hoşcakalın” diyerek terkeder. Bundan dolayı ismine "bin Dînar" kelimeleri ilave edilir. Compal Electronics Compal Electronics, (Basitleştirilmiş Çince: 仁宝电脑工业股份有限公司; Geleneksel çince: 仁寶電腦工業股份有限公司) Acer, Lenovo, Dell, Toshiba, Hewlett-Packard ve Fujitsu dahil olmak üzere dünyanın dört bir yanındaki çeşitli müşterilere dizüstü bilgisayar, monitör ve televizyon üretimiyle uğraşan Tayvanlı bir orijinal tasarım üreticisi (ODM). Aynı zamanda müşterilerinin markalarını da lisanslıyor. Quanta Computer'ın arkasında dünyada ikinci en büyük sözleşme (Fason) dizüstü üreticisi oldu ve 2010'da 48 milyonun üzerinde dizüstü bilgisayarı sevk etti. Şirket, Dell (Alienware dahil), Hewlett-Packard ve Compaq ve Toshiba için seçkin modeller üretmek için biliniyor. Compal, 22 yıldan uzun süredir tüm önemli markaların yanı sıra özel inşaatçılar için dizüstü bilgisayarlar tasarladı ve üretti. Şirket Tayvan Menkul Kıymetler Borsası'nda işlem görüyor. 2008 yılı itibarıyla, gelirler 12,83 milyar USD, toplam işgücü sayısı 30.000 idi. Şirketin merkezi Tayvan'ın Taipei kentinde, Çin Halk Cumhuriyeti, Güney Kore, Birleşik Krallık ve ABD'de ofisleri bulunuyor. Compal'ın ana üretim tesisi, Çin'in Kunshan kentindedir. Compal, Tayvan'da bulunan Quanta Computer'ın ardından dünyadaki ikinci büyük dizüstü bilgisayar üreticisidir. Intel'in Common Building Block girişimleri için ana destekçilerden biridir.. Compal, Haziran 1984'te bir bilgisayar çevre birimi tedarikçisi olarak kuruldu. Nisan 1990'da halka açıldı. Compal, Eylül 2011'de Lenovo ile Çin'de dizüstü bilgisayarlar kurmak için ortak girişim kuracağını açıkladı. Girişimin 2012 yılı sonuna kadar dizüstü bilgisayar üretmeye başlaması bekleniyordu. Ocak 2015'te Toshiba, yoğun fiyat rekabeti nedeniyle ABD'de televizyon satışlarını durduracağını ve bunun yerine Toshiba TV markasını Compal'a lisanslayacağını açıkladı. Compal'ın bağlı kuruluşu Compal Communications (華寶 通訊, CCI), cep telefonlarının önemli bir üreticisidir. Telefonlar bir ODM bazında üretilmektedir, diğer bir deyişle el cihazları diğer markalarla satılmaktadır. 2006 yılında CCI 68.8 milyon el cihazı üretti ve dünyanın en büyük mobil el cihazı ODM'si oldu. CCI'nın bugüne kadarki en büyük müşterisi Motorola idi. Yıllarca Motorola'nın hacmi azaltılmış ve CCI'nın hacimleri takip edilmiştir. 2007'de hacim 48.7 milyondu. Quanta Computer Quanta Computer, (Geleneksel çince: 廣達電腦, pinyin: Guǎngdá Diànnǎo) Tayvan merkezli dizüstü bilgisayarlar ve diğer elektronik donanım üreticisidir. Dünyanın en büyük dizüstü bilgisayar üreticisi. Müşterileri arasında Apple, Dell, Hewlett-Packard, Alienware, Amazon.com, Cisco Systems, Fujitsu, Gericom, Lenovo, LG, Maxdata, MPC Corporation, BlackBerry Ltd, Sharp Corporation, Siemens AG, Sony, Sun Microsystems, Toshiba, Verizon Wireless ve Vizio bulunur. 1988 yılında Barry Lam tarafından kuruldu. Quanta, işletmelerini kurumsal ağ sistemleri, ev eğlencesi, mobil iletişim, otomotiv elektroniği ve dijital ev pazarlarına genişletti. Şirket aynı zamanda kişisel konumlandırma yardımcısı, araç içi GPS, Bluetooth GPS ve GPS gibi diğer konumlandırma teknolojileri de dahil olmak üzere GPS sistemleri tasarlar, üretir ve pazarlar. Quanta Computer, 13 Aralık 2005'te Çocuk Başına Bir Dizüstü Bilgisayar Projesi ile XO-1 (100 Dolarlık Dizüstü Bilgisayar) için orijinal tasarım üreticisi (ODM) olarak ilan edildi ve 15 Şubat 2007'den itibaren bir milyon dizüstü bilgisayar sipariş edildi. Ekim 2008'de, Acer'ın Quanta'yı üretim zincirinden çıkaracağı ve bunun yerine 15 milyon Acer Aspire One netbook'unun imalatını Compal Electronics'e fason olarak devredeceği bildirildi. Quanta, 2011 yılında Open Compute Project'in bir parçası olarak Facebook'la birlikte sunucuları tasarladı. Quanta'nın 2008'in ilk çeyreğinde dizüstü bilgisayarların dünya pazarında % 31 pazar payına sahip olduğu tahmin edildi. Şanghay, (QSMC) Aralık 2000'de OEM ve ODM üretimine odaklanmak için Quanta Computer tarafından inşa edilen ve şu anda yaklaşık 30.000 kişiyi istihdam sağlayan ilk anakara Çinli tesistir. Quanta'nın Çin Başkanı olan Huangjian Tang, F1'den F7'ye, yedi büyük tesisi, iki büyük depoyu, H1 ve H2'yi ve Q-BUS Araştırma ve Geliştirme tesisini yönetir. Çongçing, Çin (QCMC) Nisan 2010'da kuruldu. Quanta Computer, Chongqing, Çin'de Quanta Computer tarafından Çin'de inşa edilen üçüncü tesise yatırım yaptı ve bir fabrika kurdu. Lidiya Ruslanova Lidya Andreyevna Ruslanova (; 27 Ekim 1900, Saratov Guberniyası – 21 Eylül 1973, Moskova) Rus halk müziğinin en önde gelen ve sevilen sanatçılarından biri. Saratov yakınlarında Çornivka köyünde, çiftçi bir ailenin çocuğu olarak dünyaya geldi. Agafya Leykina () adıyla vaftiz edildi 5 yaşında iken Rus-Japon Savaşı'nda babasını ve hemen ardından annesini kaybetti. Çocukluğunun büyük kısmını yetimhanede geçirdi. Mahallenin çocuk korusunda şarkı söylemeye başladı ve kısa bir süre sonra da bu koronun solisti oldu. Amcasının tavassutu ile bir mobilya fabrikasında çalışmaya başladı. Onu şarkı söylerken dinleyen fabrika sahiplerinden biri, Saratov Konservatuvarı'na gitmesini önerdi. Ruslanova, buradaki eğitimden hoşlanmadı. I. Dünya Savaşı sırasında bir hastane treninde hemşire olarak görev aldı. Bu esnada tanıştığı Vitalii Stepanov'la girdiği ilişkiden, 1917 Mayısında bir çocuk sahibi oldu. Yaşadığı düzensiz hayat yüzünden, bir sene sonra Stpanov'dan ayrıldı. Sonrasında evlenerek soyadını aldığı başka bir erkek, Rus İç Savaşı'nda hayatını kaybedecekti. Rus İç Savaşı sırasında askerlere şarkı söylüyordu. 16 yaşında verdiği ilk konserinin izleyicileri de askerlerden oluşan bir topluluktu. Profesyonel olarak ilk kez 1923'te Rostov-na-Donu şehrinde sahneye çıktı. Değişik ses tonu ve tınısıyla dikkat çekiyordu. 1929 yılına kadar bir Çeka subayı ile birlikte yaşadı, sonrasında ise Vladimir Kryukov'la ikinci evliliğini yaptı. 1930'larda Ruslanova, çok ünlü bir sanatçı haline geldi. 1933 yılında devlet ait müzik ve eğlence kurumlarında çalışan bir sanatçı olarak, 1940'a kadar ülkenin hemen her tarafında konserler verdi. II. Dünya Savaşı patlak verince de, hiç durmadan cepheden cepheye koşarak, askerlerin cesaretini ve milliyetçilik duygularını kabartacak halk şarkıları, kahramanlık türküleri söyledi. Berlin Muharebesi devam ederken, yanmakta olan Reichstag'ın merdivenleri üzerinde bile şarkı söylüyordu. Özellikle onun söylemesi için bestelenmiş "Valenki" ve "Katyuşa" isimli şarkılarla adete özdeşleşmişti. Ruslanova SSCB'nin en zengin kadınlarından biri haline geldi. Hatta kendi cebinden ödeyerek finanse ettiği iki adet katyuşa bataryasını 1942 yılında Kızıl Ordu'ya hediye etti. Aynı yıl kendisine "SSCB'nin Onurlu Sanatçısı " payesi verildi. Ancak Ruslanova açık sözlü, lafını esirgemeyen, kaba saba konuşmaktan çekinmeyen bir kadındı ve bu tavırları Sovyet yetkililerce bir tehdit olarak algılanıyordu. Savaş kahramanı kocası Vladimir Kryukov, başka bir savaş kahramanı olan Mareşal Georgy Zhukov (II. Dünya Savaşı'nda Kızıl Ordu'nun başında Nazileri mağlup eden komutan, savaş sonrası Stalin'in en güçlü siyasi muhaliflerinden biri) ile iş birliği yaptığı gerekçesiyle 1948'de hapse gönderildi. Ruslanova ise kocasından iki yıl sonra tutuklandı. Ruslanova'ya zorla, kocasının vatan haini olduğu yönünde bir beyan imzalatmaya kalktılar. Ruslanova bunu reddettiği için, 10 yıl çalışma kampı cezasına çarptırıdı. Bir müddet gulagda kalan şarkıcı, daha sonra ağır suçluların bulunduğu Vladimirski Sentral hapishanesine nakledildi. Stalin'in ölümünden sonra 4 Ağustos 1953 tarihinde özgürlüğüne kavuştu. Hapis hayatı ile ilgili olarak 10 yıl boyunca hiçbir basın organına konuşmadı. Özgürlüğüne kavuşunca, hapishane koşullarında oldukça yıpranmış olmasına rağmen çabucak sanat çalışmalarına geri döndü ve 72 yaşında ölene kadar şarkı söylemeye devam etti. Venüs'te bulunan bir kratere, sanatçının adı verilmiştir. Macabre Macabre (Okunuşu "makabr") sanat eserlerinde ürkütücü ve acı verici betimlemelerle ölüm sembolleri ve ölümün detayları üzerinde duran bir kompozisyon türüdür. İngiliz edebiyatında John Webster, Robert Louis Stevenson, Mervyn Peake, Charles Dickens, Thomas Hardy ve Cyril Tourneur'ün eserlerinde, Amerikan edebiyatında da Edgar Allan Poe, H. P. Lovecraft ve Stephen King'in eserlerinde "macabre" kullanımı görülebilir. Sovyetler Birliği 21 yaş altı millî futbol takımı Sovyetler Birliği 21 yaş altı millî futbol takımı, Sovyetler Birliği'ni 21 yaş altı kategoride uluslararası alanda temsil etmiş 21 yaş altı millî futbol takımı. Sovyetler Birliği'nin dağılması ile birlikte ortadan kalmıştır. Teknik direktörleri Vladimir Radionov idi. 1980 yılında ilk kez düzenlenen 1980 Avrupa 21 Yaş Altı Futbol Şampiyonası'nda şampiyon olmuştur. Takım, Avrupa'nın en iyi genç takımlarının biriydi üç kıta şampiyonluğu kazandı. Sovyetler Birliği'nin dağılmasından sonra 15 takım oluşturdular, ancak Rusya'nın gençlik ekibi SSCB gençlik ekibinin yasal halefi olmadığından uluslararası arenada dikkate alınma hakkı bulunmamaktadır. 1990 Avrupa 21 Yaş Altı Futbol Şampiyonası'nda takım kadrosu şu şekildeydi; Natalya Korolyova Natalya Korolyova (Kiril: Наталия Владимировна Порывай, 31 Mayıs 1973, Kiev), Rus şarkıcı. Mouse Trouble Mouse Trouble, 1944 yapımı, 1945'te gösterime giren Tom ve Jerry serisinin kısa konulu 29. çizgi animasyon filmidir. Technicolor tarafından üretilmiş, 23 Kasım 1944'te MGM tarafından gösterime sokulmuştur. Fred Quimby tarafından üretilmiş, William Hanna ve Joseph Barbera tarafından yönetilmiştir. En İyi Kısa Animasyon Filmi Akademi Ödülü almıştır. Akagi Dağı Akagi Dağı ( "Akagi-san"; "Kızıl Kale"), Japonya'da Gunma prefektörlüğünda bulunan bir dağdır. Dağ, Myōgi ve Haruna dağları ile birlikte olarak kabul edilir ve Japonya'nın 100 Ünlü Dağı'ndan biridir. Akagi Dağı, "Initial D" anime ve manga serisinde "Akagi Red Suns" yarış takımının evidir. Yönetmenlerin On Beş Günü Yönetmenlerin On Beş Günü (Fransızca: Quinzaine des Réalisateurs), Cannes Film Festivali resmi seçkisine paralel olarak düzenlenen bağımsız bir bölümdür. 1969 yılında, Fransız Yönetmenler Birliği tarafından, Fransa'daki Mayıs 1968 olayları sonrası Cannes festivalinin iptal edilmesinden sonrası başlatıldı. Yönetmenlerin On Beş Günü'nde dünya çapından kısa ve uzun metrajlı film ve belgesel filmler gösterilir. Bölümün programlanması, bir sanatsal yönetmen tarafından denetlenir. Şu anki sanatsal direktör, 2012 yılından bu yana bölümü programlayan Edouard Waintrop'dur. Dong Phayayen-Khao Yai Orman Kompleksi Dong Phayayen-Khao Yai Orman Kompleksi, Tayland'daki UNESCO tarafından Dünya Mirası ilan edilmiş bir bölgedir. Dong Phaya Yen Dağları ve Sankamphaeng Sıradağlarındaki Khao Yai, Thap Lan, Pang Sida ve Ta Phraya Milli Parkları ile Dong Yai Vahşi Hayatı Koruma Bölgesi alanlarını kapsamaktadır. Orman kompleksi, 2005 yılında Dünya Mirası listesine dahil edilmiştir. "Dalbergia cochinchinensis" bitkisinin yasa dışı şekilde kesilmesi ve rezerv içindeki devam eden yol genişletme çalışmaları nedeniyle, Dünya Miras Komitesi, orman kompleksini "Tehlike Altındaki Dünya Mirası" olarak listeleyebileceği konusunda uyarı yaptı. Komitenin Temmuz 2017'deki 41. oturumunda karar vermesi bekleniyor. Mart 2017'de, Çinhindi kaplanlarının dünyada bilinen ikinci üreme alanının rezerv içinde bulunduğu doğrulandı. Kita Dağı Kita Dağı ( "Kita-dake"), Japonya'da Gunma prefektörlüğünda bulunan bir dağdır. Dağ, Fuji Dağı'nın ardından Japonya'nın ikinci yüksek dağıdır. France 4 Vizyon Ödülü France 4 Vizyon Ödülü, France 4'ün Cannes Film Festivali'nde "film endüstrisinde yeni yeteneğe duyulan tutkuyu ve heyecanı" yansıtmak için verdiği bağımsız bir film ödülü. Ödül, Uluslararası Eleştirmenler Haftası bölümündeki yarışma bölümünde yarışan yedi uzun metrajlı filmden birine verilir ve ilk olarak 2012'de verilmeye başlanmıştır. Roi Mata Roi Mata,Roy Mata ya da Roimata, günümüz Vanuatu'sunun 13. yüzyıl döneminde güçlü bir Melanezya şefiydi. Maiyetindeki 25'ten fazla üyenin iskeletlerini de içeren özenle hazırlanmış mezarı, 1967'de Fransız arkeolog Jose Garranger tarafından keşfedildi ve 2008'de Dünya Mirası olarak ilan edildi. Garranger, yerel inanışları inceleyerek Eretoka Adası'ndaki mezarı bulmayı başardı. Efsaneye göre, Roi Mata oradaki toprakları fethedince, ilk amacı kabileleri birleştirmekti. Roi Mata'nın döneminde barışın hüküm sürdüğü biliniyor. Roi Mata, kardeşi tarafından ölümcül bir şekilde zehirlendi. Bedeni, anayurduna gömülmedi ve yerli halk ruhundan korktuğu için adı gelecek nesillerde kullanılmadı. 2008'de, Efate, Lelepa ve Eretoka adalarında bulunan Roy Mata ile ilgili üç site UNESCO Dünya Mirası Listesi'ne alındı. Há»™i An Hội An,(Vietnamca: "hôjˀ aːn"]) eski adıyla Fai-Fo ya da Faifoo, Vietnam'ın Quangng Nam ilinde yer alan yaklaşık 120.000 nüfusa sahip bir kenttir ve 1999'dan beri UNESCO Dünya Mirası alanları arasında yer almaktadır. 1999 yılında eski şehir, UNESCO tarafından, 15. ve 19. yüzyılların Güneydoğu Asya ticaret limanının iyi korunmuş bir örneği olarak, yerel ve yabancı etkilerin benzersiz bir karışımını gösteren binalar ile bir Dünya Mirası Listesi ilan edildi. Thăng Long İmparatorluk Kalesi Thăng Long İmparatorluk Kalesi (Vietnamca: "Hoàng thành Thăng Long"), ilk kez Lý Hanedanlığı döneminde inşa edilen ve daha sonra Trần, Lê ve sonunda Nguyễn Hanedanlıkları tarafından genişletilen kraliyet muhafazasını barındıran kültür kompleksidir. Kalıntılar bugün kabaca Hanoi Kalesi ile örtüşmektedir. İmparatorluk kalesinin merkezi bölümü UNESCO tarafından bir Dünya Mirası olarak ilan edilmiştir. John Clauser John Francis Clauser (d. 1 Aralık 1942; Pasadena, California) Amerikalı teorik ve deneysel fizikçi. Kuantum mekaniğinin temellerine, özellikle de Clauser-Horne-Shimony-Holt (CSHS) eşitsizliğine katkılarıyla bilinir. Clauser, Pasadena, California’da doğdu. 1964’te California Teknoloji Enstitüsü’nden fizik mezunu oldu. Columbia Üniversitesi’nde 1966’da master, 1969’da da doktora yaptı. 1969’dan 1996’ya kadar ağırlıklı olarak Lawrence Berkeley Ulusal Laboratuarı, Lawrence Livermore Ulusal Laboratuarı ve California Üniversitesi’nde çalıştı. Mayıs 1975’te Elizabeth Rauscher ve George Weissmann tarafından kurulan, felsefe ve kuantum fiziğini tartışamak için her hafta bir araya gelen, gayri resmi Berkeley Fundamental Fysiks Group üyesiydi. Clauser, 2010 yılında Alain Aspect ve Anton Zeilinger ile birlikte Wolf Fizik Ödülü aldı. 1972’de Stuart Freedman ile çalıştı. CHSH-Bell teoremi tahminlerinin ilk deneysel testini gerçekleştirdi. Bu dünyanın kuantum dolanıklık ve Bell eşitsizliklerinin ihlalini gösteren ilk deneysel gözlemiydi 1974’te Michael Horne ile çalıştı. İlk önce Bell'in Teoreminin genellemesinin bütün yerel gerçekçi doğa teorileri için şiddetli kısıtlamalar getirdiğini gösterdi (örneğin, nesnel yerel teoriler). Bu çalışma Clauser-Horne (CH) eşitsizliğini, yerel gerçekçilik tarafından belirlenen ilk genel deney gerekliliği olarak tanıtıldı. Aynı zamanda “CH Gelişmeyen varsayım” tanıtılmasıyla CH eşitsizliği CHSH eşitsizliğine indirgendi. Ve bunun üzerine birlikte yapılan deneysel testler de yerel gerçekçiliği de kısıtlamaktadır. Ayrıca 1974’te ışık için sub-Poisson istatistiklerinin ilk gözlemini yaptı (Klasik elektromanyetik alanları için Cauchy-Schwarz eşitsizliğinin ihlali yoluyla). Ve böylece ilk defa, fotonlar için belirgin bir parçacık benzeri karakteri gösterdi. 1976’da CHSH-Bell teoremi tahminleri için dünyanın ikinci deneysel testi gerçekleştirildi. http://www.aip.org/history/ohilist/25096.html Ho Hanedanı'nın Kalesi Hồ Hanedanı'nın Kalesi (Vietnamca: "Thành nhà Hồ"; ayrıca "Tây Đô kalesi" ya da "Tây Giai kalesi" olarak da bilinir), Vietnam'da, Hồ Hanedanlığı (1400-1407) tarafından inşa edilen bir kaledir. Vietnam'ın North Central Coast Bölgesinin Thanh Hóa Eyaleti'nin Vĩnh Lộc Bölgesindeki Tây Giai komününde yer almaktadır. Tây Đô kalesi, dikdörtgen şeklindedir. Kuzey-güney doğrultusunda 870.5 m (2.856 ft), doğu-batı doğrultusunda 883.5 m (2.899 ft) uzunluğundadır. Biri güneyde (ön kapı), biri kuzeyde (arka kapı), biri doğuda (sol kapı) ve biri batıda (sağ kapı) olmak üzere dört kapısı vardır. Güney kapısı 9.5 m (31 ft) yüksekliğinde ve 15.17 m (49.8 ft) genişliğindedir. Kale, her biri 2 ×1×0.7 m (6.6×3.3×2.3 ft) büyüklüğündeki taş bloklardan inşa edilmiştir. Kale, kapıları hariç çoğunlukla yıkılmıştır. Kale, 27 Haziran 2011'de UNESCO tarafından bir Dünya Mirası olarak ilan edilmiştir. Okinotorishima Okinotorishima (), Filipin Denizi'nde üzerinde Japonya'ya ait üzerinde yerleşim bulunmayan bir mercan adasıdır. Ada idari olarak Tokyo metropolünün Ogasawara köyüne bağlıdır. Çin ve Japonya arasında Okinotorishima üzerinde münhasır ekonomik bölge konusunda anlaşmazlıklar bulunmaktadır. Trang An Tràng An, mağara tekne turlarıyla ünlü, Vietnam'daki Ninh Bình yakınlarındaki doğal bir bölgedir. 23 Haziran 2014'te Doha'da gerçekleştirilen Dünya Miras Komitesinin 38. oturumunda, Tràng An Peyzaj Kompleksi, UNESCO tarafından bir Dünya Mirası olarak ilan edilmiştir. Tràng An Peyzaj Kompleksi'nde Hoa Lư, Tam Cốc-Bích Động ve Bai Dinh tapınakları bulunur. Birleşmiş Milletler Deniz Hukuku Sözleşmesi Birleşmiş Milletler Deniz Hukuku Sözleşmesi (), dünya üzerinde okyanusların kullanımı, uluslararası işletmeler için kurallar koymaya, işletmeler, çevre ve deniz doğal kaynaklarının yönetimine ilişkin ulusların hak ve sorumluluklarını tanımlayan uluslararası bir sözleşmedir. Antlaşma 10 Aralık 1982 tarihinde Jamaika'nın Montego Bay kentinde imzalanmış olup 16 Kasım 1994 tarihinde yürürlüğe girmiştir. Türkiye bu sözleşmeye taraf değildir. 1976-77 Eredivisie 18 Takımın katıldığı ligde AFC Ajax şampiyon olmuştur. 1. Édouard Philippe Hükûmeti 1. Édouard Philippe Hükûmeti, Beşinci Cumhuriyet'in 40. hükûmetidir. Emmanuel Macron'un cumhurbaşkanı seçilmesinin ardından 15 Mayıs 2017'de başbakan Édouard Philippe ve 17 Mayıs 2017'de hükûmetin diğer üyeleri atanmıştır. 2017 Fransa yasama seçimleri'nin ardından 19 Haziran 2017 tarihinde istifa etmiştir. Te Wahipounamu Te Wāhipounamu (Maorice "Yeşil taş toprakları" anlamında) Yeni Zelanda'nın Güney Adası'nın güneybatı kıyısında yer alan bir Dünya Mirası alanıdır. 1990 yılında Dünya Mirası Listesine giren ve 26.000 km²'lik alanı kapsayan site, dört milli park içermektedir: Bir Dünya Mirası listesi olarak listelenmesinin sebeplerinden birisi de bölgenin Gondvana'nın orijinal flora ve faunasının en modern örneklerinden bazılarını içerdiğinin düşünülmesidir. HFC Haarlem Haarlem şehrine ait Hollanda Ligi Futbol takımıdır. 1889 yılında kurulan kulüp 2010 yılında kapatılmıştır. 1946 yılında Hollanda ulusal Lig şampiyonluğuna ulaşan kulüp 1902 ve 1912 de şampiyonluğa ulaştığı 5 final oynamıştır. Kulüp ayrıca 1982-83 yılında UEFA Kupası ikinci Tur'a yükselmiştir. Kulüp 25 Ocak 2010 yılında iflas'tan ötürü tasfiye edilmiştir. Son profesyonel maçını 22 Ocak 2010 tarihinde Excelsior'a karşı 3-0 kaybetmiştir. Kulüp 1946 lig şampiyonluğundan sonra 1982 sezonunda katıldığı Avrupa Kupası mücadelesi önemli başarıları arasında yer almaktadır. 1990 yılında tekrar Eerste Divisie'e düşmüştür. İflas sürecine kadar aynı ligde oynamıştır. 10 Ağustos 2009 tarihinde Haarlem ve Ajax arasında yapılan anlaşma gereğince Ajax her sezonda 1 ile 4 arasında oyuncu kiralaması şeklinde anlaşmaya varmıştır. Karadeniz fıkraları Karadeniz veya Laz fıkraları, Türk halk edebiyatı ürünü olan fıkraların Karadenizlileri veya Lazları konu edinmesiyle oluşmaktadır. Bu fıkraların son dönemlerde çok sıklıkla bir "Temel" tipine bağlanmış olduğu için genellikle Temel fıkraları diye de adlandırılmaktadır. Karadeniz fıkralarında karakterler, "Karadeniz ağzı"yla konuşmaktalar. Karadenizlilerin hazırcevaplıkları, pratik çözümleri, çalışkanlıkları, girişkenlikleri, kolay sivrilmeleri gibi özelliklerinin yanı sıra kıt akıllı olduklarını ima eden özellikleri de fıkralara yansımıştır. Temel ile Fadime esas tiplemelerinin yanı sıra Cemal, Dursun ve İdris gibi tiplemeleri içerinde barındırmaktadır. Karadeniz fıkralarında birçok erkek tiplemesi olmasına rağmen Fadime bu fıkralarda adı olan tek kadın fıkra tipidir. Karadeniz fıkraları hakkında çeşitli bilimsel çalışmalar yapılmıştır. Bu çalışmalar mahalli anlamda fıkra derlemesi, fıkra türünün toplumsal işlevleri ve fıkra tipinin irdelenmesine yöneliktir. Yakup Topal'a ait "Mahalli Trabzon Fıkraları", Tuncer Yıldırım'a ait "İllüstrasyon ve İllüstrasyonla Karadeniz Fıkraları", Duygu Günkızıl'a ait "Bölge ve Yörelerle ilgili Fıkra Tipleri Üzerine Bir Araştırma- Karadeniz Örneği", Cengiz Göksen'e ait "Temel Fıkraları Üzerine Bir Araştırma Tezi" ve İbrahim Altunel'e ait "Anadolu Mahalli Fıkra Tipleri" isimli tezler mevcuttur. Mustafa Duman, "Nasreddin Hoca da Bizdendir" adlı çalışmasında Almanya'nın Kuzey Denizi'ndeki Doğu Frizya Adaları'nda yaşayan halka veya Almanya'da yaşamış eski bir halk olan Schildbürgerlere ilişkin olarak anlatılan kimi pek çok fıkranın Türkçede "Karadenizli fıkrası" olarak anlatıldığını belirtmiştir. Karadeniz fıkraları; söz komiği, hareket komiği, durum komiği, hazırcevaplık, pratiklik, çözüm üreticilik açısından Hisam Kurban nükteleriyle kıyaslanmıştır. Bu kıyaslamada hem Hisam Kurban çakçakları hem de Karadeniz fıkraları olay, olay örgüsü, şahıs kadrosu, tipler, zaman, mekân gibi aynı yapısal özelliklere sahip olduğu belirtilmiştir. Yunancada kullanılan bir isim olan "Temel", fiil hatta tüm mecaz anlamlarıyla Türkiye Türkçesine kabul edilen bir terimdir ve İslami isim verme geleneğinin dışında kalmasına karşın Doğu Karadeniz Bölgesi'nde erkek ismi olarak kullanılmış, Anadolu'da özel isim olarak sadece bu yöreye özgü olmuştur. Özhan Öztürk'ün "Bizum Temel" adlı çalışmasında Temel karakterinin atasının Karagöz oyunundaki Laz olduğunu belirtmiştir. Temel fıkralarında güldürü unsuru olarak kıt akıllı oluşa yer verilmektedir. Temel ile Fadime de bu sıfatın tamlananı olarak gösterilmektedir. Temel'in, kimi zaman kurnazlığı, hazır cevaplığı ve pratik zekâsıyla övüldüğü fıkralarla da mevcuttur. Temel, Karadenizlilerin kişileştirilmiş formu olup daha çok mizahi anlamıyla ve fıkra kahramanı olarak kullanılmaktadır. Karadeniz fıkralarında kulanılan Temel karakterinin atasının Karagöz oyunundaki Laz olduğu iddia edilmektedir. Temel, Karadenizlinin keskin pratik zekası, hiperaktif karakteri, safça samimiyeti, olayları alışılmadık bakış açısıyla yorumlaması kendine özgü mizah anlayışına sahip fıkraların esin kaynağı olmuştur . Osmanlı döneminde yaratılan diğer mizah kahramanları unutulurken Laz etnisitesini temsil eden Temel'in modern Türk folkloru içerisinde yaşaması Karadenizlilerin orta sınıf kentli elitle ve metropollere göçen diğer etnisitelerle kültürel çatışma sonucu güçlendiğine dikkat çekilmiştir . Özhan Öztürk, Laz veya Karadeniz fıkraları da denilen fıkraların 3 bölümden oluşan bir kalıptan oluştuğunu bu kalıba uymayan fıkraların kahramanlarının Temel, Fadime, Dursun, İdris, Yunus gibi isimler yakıştırılarak anlatılsa bile başka kültürlerden uyarlanıp Türkçeye çevrilen aptal fıkraları olduğunu iddia etmiştir. Öztürk'e göre Temel fıkraları günümüzde orijinal kaynağından uzaklaşmış olup kent kültürü tarafından yaratılan mizah endüstrisinin kapsamına girmiştir. Karadeniz fıkralarının esas kadın tipi Fadime'dir. Fadime, çoğunlukla erkek fıkra tipi Temel'in ve bazen de diğer erkek fıkra tipleri olan Cemal, İdris ve Dursun’un karısı rolündedir. Fıkrada adı olan tek kadın fıkra tipidir. Kimi zaman "gereğinden fazla kilolu, zayıf ya da büyük göğüslü" gibi fiziksel özellikleriyle tanımlanırken çoğu zaman rolleri gereği sergilediği tutum ve davranışlarıyla betimlenmektedir. Fadime fıkralarda zeki, hazırcevap, kurnaz, saf ve aptal, boyun eğen, talep eden, cinselliği talep edemeyen, arzu nesnesi, duygusal, ilgi bekleyen, kıskanç, utangaç, güzel gibi özelliklere sahiptir. Cemal, Dursun ve İdris diğer erkek fıkra tipleridir. Temel'in kimi zaman babası kimi zaman arkadaşı kimi zaman da kardeşi olan bu fıkra tipleri Temel ile benzer özellikler gösterirler. Sıla Akdeniz, "Temel Fıkralarında "Yardımcı Erkek Oyuncu" olarak Dursun'un İşlevi" başlıklı makalesinde yardımcı erkek oyuncuların işlevlerini; olayları geliştirip gerilim yaratan kişi olmak, en az Temel kadar komik ve saf olarak abartı yaratarak güldürmek ve Temel'in arka plana alındığı fıkralarda ön plana çıkmak olarak açıklamıştır. Tongariro Millî Parkı Tongariro Milli Parkı, Yeni Zelanda'danın Kuzey Adası'nda bulunur ve ülkedeki en eski millî parktır. UNESCO tarafından 2017 itibarıyla, karma olarak kabul edilen 28 Dünya Mirası alanından birisidir. Tongariro Milli Parkı, dünyada kurulan dördüncü milli park olmuştur. Aktif Ruapehu, Ngauruhoe ve Tongariro volkanik dağları parkın merkezinde yer almaktadır. Parkta bir dizi Māori dini alanı da bulunmaktadır, ve Ngauruhoe ve Ruapehu da dahil olmak üzere parkın zirvelerinin çoğu "tapu" veya kutsal kabul edilmektedir. Park sınırları içinde Ohakune, Waiouru, Horopito, Pokaka, Erua, Milli Park Köyü, Whakapapa skifield ve Turangi gibi birçok kasaba da bulunmaktadır. Tongariro Milli Parkı, dünyanın en iyi günlük yürüyüşlerinden biri olarak kabul edilen tanınmış Tongariro Yüksek Dağ Geçişi'ne de ev sahipliği yapmaktadır. 1977-78 Eredivisie 18 takımın katıldığı ligde PSV Eindhoven şampiyon olmuştur. 24. UluslararasÄ± Adana Film Festivali 24. Uluslararası Adana Film Festivali, Adana Büyükşehir Belediyesi tarafından düzenlenen 25 Eylül-1 Ekim 2017 tarihleri arasında gerçekleştirilen Uluslararası Adana Film Festivali'nin 24'üncüsüdür. Festivalde bu yıl, 180 filmin seyirci ile buluşması beklenirken, 30 Eylül akşamı düzenlenen törende 5 ayrı kategoride 30 tane Altın Koza ödülü dağıtıldı. Ödül töreninde ayrıca "Yılmaz Güney Özel Ödülü" de takdim edildi. Önceki yıllarda sadece ulusal kategoride bulunan yarışmaların bir kısmı bu yıl uluslararası katılıma da açık hale getirildi. Festivalin yarışma bölümlerine başvurular 17 Mayıs 2017'de başladı. Ayrıca, festivaldeki "Adana Konulu Senaryo Yarışması"'nın adı bu yıl, "Adana Kısa Film Maratonu Yarışması" olarak güncellendi. "Akdeniz Ülkeleri Kısa Film Yarışması" bölümü ise genişletilerek "Uluslararası Kısa Film Yarışması" adını aldı. "Ulusal Öğrenci Filmleri Yarışması" bölümü de "Uluslararası Öğrenci Filmleri Yarışması" olarak güncellendi. Bunların yanı sıra festivalde bu yıl "Uluslararası Çocuk ve Gençlik Filmleri Yarışması" bölümünün de yer alacağı açıklanmıştı ancak daha sonra bu bölüme festivalde yer verilmedi. Festival, 25 Eylül 2017'de Sheraton Grand Adana'da yapılan açılış ve Onur Ödülleri töreni ile başladı. Törenin sunuculuğunu oyuncu Dolunay Soysert üstlenirken gecede, Arif Keskiner, Hümeyra, Sami Şekeroğlu, Şemsi İnkaya ve Temel Gürsu'ya da "Yaşam Boyu Onur Ödülü" takdim edildi. Onur Ödülleri'nin yanı sıra bu yıl ilk defa "Vizyon Sahibi Yönetmen Ödülü" de verildi. Bu ödül de Nijerya asıllı Amerikalı yönetmen Andrew Dosunmu'ya takdim edildi. Açılış gecesinde ayrıca, Kerem Görsev ve Elif Çağlar da mini bir konser verdi. Festivalin Ulusal Uzun Metraj yarışmasında bu yıl, 10 tane Türkiye yapımı filmin yarışacağı açıklandı. Yarışmanın jüri başkanlığını yönetmen Erden Kıral üstlenirken, Selma Güneri, Algı Eke, Fırat Yücel, Uğur İçbak, Hüseyin Karabey ve Murat Hasarı da üyeler arasında yer almışlardır. Festivalin Uluslararası Uzun Metraj yarışmasında bu yıl, on bir uluslararası filmin yarışacağı açıklandı. Yarışmanın jüri başkanlığını Meksikalı senarist, yazar ve yönetmen Guillermo Arriaga üstlenirken, Farah Zeynep Abdullah, Yeni Zelandalı sinema yazarı Carmen Gray, Fransız yapımcı Pierre-Henri Deleau ve Amerikalı yönetmen Nathan Silver üyeler arasında yer almışlardır. 25 Eylül 2017 akşamı yapılan açılış töreninde sahiplerine verilen "Onur Ödülü"nü bu yıl kazananlar şunlardır; 1978-79 Eredivisie 18 takımın katıldığı ligde Ajax şampiyon olmuştur. AFC Ajax ayrıca KNVB beker şampiyonu olduğu için son finalist olan FC Twente Kupa galipleri kupasına katılma hakkı kazandı. Prambanan Candi Prambanan veya Candi Rara Jonggrang, Yaratıcı (Brahma), Koruyucu (Vishnu) ve Yok Edici (Shiva) olarak belirtilen Tiurti'ye adanmış, Endonezya'nın Orta Cava ilinde, 9. yüzyıldan kalma bir Hindu tapınağı kompleksidir. Tapınak kompleksi, Orta Cava ve Yogyakarta illeri arasındaki sınırda, Yogyakarta kentinin yaklaşık 17 kilometre kuzeydoğusunda yer almaktadır. Bir UNESCO Dünya Mirası alanı olan tapınak kompleksi, Endonezya'daki en büyük Hindu tapınağı ve Güneydoğu Asya'daki en büyük Hindu tapınaklarından birisidir. Hint mimarisinin tipik uzun boylu ve sivri mimarisi ve büyük tapınak kompleksi içindeki 47 metre yüksekliğindeki (154 ft) merkez binası ile dikkat çekmektedir Prambanan, turistler için bir cazibe merkezi halindedir. Ujung Kulon Millî Parkı Ujung Kulon (Türkçe: "Batı Tarafı" veya "Batı Nokta"), Endonezya'nın Banten ilinde, Cava'nın batı ucunda yer alan bir millî parktır. Lampung ilindeki Karakatau volkanik ada grubunu ve Panaitan da dahil olmak üzere diğer adaları ve Sunda Boğazı'ndaki Handeuleum ve Peucang gibi daha küçük kıyı adacıklarını da içerir. Endonezya'nın önerilen ilk milli parkıdır ve Cava'daki en büyük ova yağmur ormanlarını içerdiği için 1991 yılında UNESCO tarafından bir Dünya Mirası ilan edilmiştir. 1883'te meydana gelen Karakatau patlaması sonrasında, parktaki pek çok yerleşim silinmiş ancak daha sonra yeniden yerleşim görmemiştir. Sangiran Sangiran, Endonezya'daki Cava'da arkeolojik bir kazı alanıdır. UNESCO tarafından yayınlanan bir rapora göre (1995) "Sangiran, bilim adamları tarafından fosilleri incelemek için dünyanın en önemli yerlerinden biri olarak tanınmaktadır ve Zhoukoudian (Çin), Willandra Gölleri (Avustralya), Olduvai Gorge (Tanzanya) ve Sterkfontein (Güney Afrika) fosil alanları yan yana sıralandığında, bu fosil alanlarının herhangi birinden daha verimlidir." Alan yaklaşık 56 km²'dir (7 km x 8 km). Solo Nehri vadisinde Surakarta'nın yaklaşık 15 kilometre kuzeyinde Orta Cava'da bulunmaktadır. İdari olarak, Sangiran bölgesi 2 rejime bölünmüştür: Sragen (Gemolong, Kalijambe ve Plupuh'un alt bölgeleri) ve Karanganyar (Gondangrejo'nun alt bölgeleri). Sitenin önemli bir özelliği bölgenin jeolojisidir. Milyonlarca yıl önce bir kubbe tektonik hareketler sonucu oluşmuştur. Daha sonra kubbe erozyona uğramış, kubbe içindeki arkeolojik kalıntılarla zengin yatakları açığa çıkmıştır. Hitachi Kashiwa Futbol Stadyumu Hitachi Kashiwa Futbol Stadyumu ( "Hitachi Kashiwa sakkā-ba"), Japonya'nın Kashiwa kentinde bulunan bir stadyumdur. Stadyum, 1985 yılında tamamlanmış olup J-League takımlarından Kashiwa Reysol'un ana stadyumudur. Stadyum, 15,349 kişilik oturma kapasitesine sahiptir. Todoroki Atletizm Stadyumu Todoroki Atletizm Stadyumu ( "Todoroki Rikujō Kyōgi-jō"), Japonya'nın Kawasaki kentinde bulunan bir stadyumdur. Stadyum, 1962 yılında tamamlanmış olup J-League takımlarından Kawasaki Frontale'nin ana stadyumudur. Stadyum, 26,232 kişilik oturma kapasitesine sahiptir. Hiroshima Big Arch Hiroshima Big Arch ( "Hiroshima Biggu Āchi"), Japonya'nın Hiroşima kentinde bulunan bir stadyumdur. Stadyum, 1992 yılında tamamlanmış olup J-League takımlarından Sanfrecce Hiroshima'nın ana stadyumudur. Stadyum, 36,906 kişilik oturma kapasitesine sahiptir. Buğday Tarlası ve Kargalar Buğday Tarlası ve Kargalar Vincent van Gogh'un Temmuz 1890 yapımı eseridir. Çoğu kaynağa göre Van Gogh'un yaptığı son resimdir. Bununla birlikte, sanat tarihçileri açık bir kanıt bulamadığından dolayı Van Gogh'un son resmi olup olmadığı belirsizdir. Onun yazdığı mektupta olan kanıtlara göre, "Buğday Tarlası ve Kargalar" 10 Temmuz civarı tamamlanmıştır ve "Auvers Town Hall" ve "Daubigny'nin Bahçesi" gibi eserler 14 Temmuz 1890'da tamamlanmıştır. Ayrıca, Jan Hulsker, hasat edilmiş buğday resmi olan, "Field with Stacks of Wheat" (F771)'nin daha sonra çizilmiş olduğunu iddia eder. Bu resim, Van Gogh'nun uzatılmış çift kare tuvallerinin örnekleridir, hayatının son birkaç haftasında yalnızca kendisi tarafından 1890 yılının haziran ve temmuz aylarında kullanılmıştır. Resim, Amsterdam'daki Van Gogh Müzesi'nde "Fırtına bulutları altında buğday tarlası" ile birlikte koleksiyonun bir parçası olarak tutulmaktadır. Gray Biyopsikolojik Kişilik Kuramı Psikolojideki biyolojik modeller açısından en yaygın kabul gören kuramlardan birisi, 1970 yılında Jeffrey Alan Grey tarafından geliştirilen Biyopsikolojik Kişilik Kuramı’dır. Gray bu bağlamda davranışsal aktiviteyi kontrol eden, Davranışsal inhibisyon sistemini (BİS) ve Davranışsal aktivasyon sistemi (BAS) olarak adlandırdığı iki sistem öne sürmüştür. BİS'in cezaya karşı duyarlılık ve kaçınma motivasyonu ile ilişkili olduğu, BAS'ın ise ödüle duyarlılığa ve yönelme motivasyonuna bağlı olduğu düşünülmektedir. Biyopsikolojik Kişilik Kuramı, Grey'in bir başka kuramı olan Pekiştirmeye Duyarlılık Kuramı ile benzer temellere dayanmaktadır ve Hans Eysenck'in biyolojik kişilik özelliklerini ele alan kortikal uyarılma teorisi üzerindeki fikir ayrılıklarının neticesi olarak ortaya çıkmıştır. Eysenck, kişiliğe ilişkin soruları cevaplamak için beynin yapısının bir parçası olan ve kortikal uyarılmada rol alan ARAS'ı (assending retucular activating system) ele almıştır.Eysenk, uyarılma düzeyini içe dönüklük ve dışa dönüklük arasında derecelendirmiş, bu derecelendirmelerin karşılaştırılmasını da bunlara karşılık gelen bireysel davranış kalıplarını tanımlamak için kullanmıştır. Grey, kişilik özelliklerinin sadece klasik koşullanma ile açıklanamayacağına inandığından Eysenck'in teorisini tamamıyla kabul etmemiş, Eysenk’in kuramına kıyasla daha fazla fizyolojik tepkilere dayanan teorisini geliştirmiştir. Gray, hipotezlerini test etmek için araştırmacılara beynin farklı alanlarının öğrenme mekanizmalarından sorumlu olup olmadığını test imkânı sağlayan deney hayvanlarıyla çalışmış, özellikle ödül ve cezanın kaygı ve dürtüsellik ölçütleriyle ilişkisini anlamaya odaklanmıştır.Bu çalışmaları neticesinde ödül ve cezanın Davranış İnhibisyon Sistemi (BİS) ve Davranış Aktivasyon Sistemi (BAS) olarak tanımladığı ayrışık sistemlerin kontrolü altında olduğunu gözlemlemiş ve bireylerin ödüllendirici ve cezalandırıcı uyaranlara karşı farklı duyarlılıklara sahip olabilecekleri sonucuna ulaşmıştır. Gray tarafından öne sürülen Davranışsal İnhibisyon Sistemi (BIS) belirli bir çevrede anksiyete ile ilgili ipuçları karşısında bireyin tepkisini yordayan nöropsikolojik bir sistemdir. Bu sistem, ceza veya organizmada rahatsızlık yaratan olumsuz olaylar karşısında harekete geçer. Negatif uyaranlar, ceza ya da olumsuz duygu içeren olaylar gibi ipuçlarına cevap vererek, nihayetinde bu olaylardan kaçınılmasına neden olur. Grey'in Teorisine göre, BIS cezanın önlenmesinin yanı sıra kaçınma motivasyonuyla da ilgilidir. Ayrıca, BIS'in kaygı temelli olduğu da öne sürülmüştür. Yüksek BIS aktivitesi, ödüllendirilmemeye, cezaya ve yeni uyaranlara karşı yüksek duyarlılığa yol açar. Bu tür ipuçlarına karşı gösterilen yüksek duyarlılık, korku, endişe, hayal kırıklığı ve hüzün gibi olumsuz deneyimleri önlemek için bu tür ortamlardan uzak durulmasıyla sonuçlanır. Cezaya karşı daha hassas olan insanlar, cezaları daha itici algılarlar ve ceza karşısında daha fazla dağılırlar. BIS'in ardındaki fizyolojik mekanizmanın, septohipokampal sistem ve beyin sapındaki monoaminerjik alıcı sinir bağlantıları olduğu düşünülmektedir. Davranışsal aktivasyon sistemi (BAS), BİS'in aksine, iştah açıcı (apetetif) bir motivasyon modeline dayanır. BAS ödüllere karşılık gelen ipuçlarını alır ve cezayla ilgili olmayan eylemleri kontrol ederek uyarıcı bir rol oynar. BIS’in aksine yaklaşma/yönelme türü davranışları ortaya çıkarır. Bu sistem beklenti ile ilişkilidir. Grey'in teorisine göre, BAS koşullu apetetif uyaranlara karşı duyarlıdır ve dürtüsellik ile ilişkilidir..Ayrıca, ödül duyarlılığına ve yaklaşma/yönelme motivasyonuna bağlı olduğu düşünülmektedir. BAS, cezalandırılmamaya ve ödüle duyarlıdır. BAS aktivitesi yüksek olan bireyler, ödülle tutarlı çevresel ipuçlarına tepki olarak sevinç, mutluluk ve umut gibi daha pozitif duygular yaşama eğilimindedir. Kişilik açısından, bu bireylerin, olası ödül karşısında hedefe yönelik çaba gösterme ve olumlu duygular deneyimle eğilimleri daha fazladır. BAS'ın fizyolojik mekanizması BIS kadar iyi bilinmemekle birlikte, beyindeki katekolaminerjik ve dopaminerjik yolaklarla ilişkili olduğu düşünülmektedir. BAS aktivitesi yüksek olan bireyler cezadan çok ödüle yönelik motivasyon ile istenilen davranışları daha iyi öğrenirler. Davranış İnhibisyon Sistemi (BIS) ve Davranış Aktivasyon Sistemi (BAS) ters bir ilişki içinde çalışmaktadır. Başka bir deyişle, belirli bir durum ortaya çıktığında, bir organizma iki sistemden biriyle tepki verebilir. Uyarım karşısında sistemler eş zamanlı olarak harekete geçmeyecektir. Hangi sistemin baskın olduğu uyaranın ceza veya ödül ile ilişkisine bağlı olarak değişecektir. İki sistem arasındaki bu farklılaşma, farklı uyaranlar karşısında farklı beyin bölgelerinin aktive olmasına dayanmaktadır ve bu farklılıklar beynin elektriksel uyarımınım kaydedilmesiyle belirlenebilmektedir. Biyopsikososyal Kişilik Kuramı’nın gelişmesinden bu yana, bireylerin BIS ve BAS için nasıl bir dağılım gösterdiğini değerlendiren ölçekler geliştirilmiştir. Carver ve White (1994), BIS ve BAS'ın bireysel düzeylerini geçerli olarak ölçtüğünü gösterdikleri Davranış Engelleme Sistemi ve Davranışsal Aktivasyon Sistemi Ölçeği’ni oluşturmuştur. Bu ölçek, iştah açıcı ve istenmeyen sonuçlara yönelik dürtüsellik ve anksiyete ile ilişkili motivasyonların farklılıklarına dayanmaktadır. Ayrıca, Elektroensefalografi (EEG) ile her iki sistemin etkinliği test edilebilir.Bu ölçümler bireylerin kişiliğiyle ilgili farklı değişkenler için belirleyici olabilmektedir. Örneğin, bu ölçümler bir kişinin duygu durumunun olumlu veya olumsuz olduğunu gösterebilir. Lorentz Millî Parkı Lorentz Milli Parkı, Endonezya'nın Papua ilinde, eskiden Irian Jaya olarak bilinen bölgede yer almaktadır. 25,056 km (9,674 mi) alan ile Güneydoğu Asya'nın en büyük millî parkıdır. 1999 yılında UNESCO tarafından Dünya Mirası olarak ilan edilmiştir. Yeni Gine'nin biyoçeşitliliğin olağanüstü bir örneği olan Lorentz, dünyadaki en fazla ekolojik çeşitlilik gösteren ulusal parklardan biridir. Asya-Pasifik bölgesindeki, deniz alanları, mangrovlar, gelgit ve tatlısu bataklığı ormanı, ova ve dağlık yağmur ormanları, dağ tundrası ve ekvatoral buzullar arasında değişen ekosistem dizisini içeren tek doğal kaynaktır. 4884 metre yüksekliğindeki Puncak Jaya (eski adıyla Carstensz Piramidi), Himalayalar ile And Dağları arasındaki en yüksek dağdır. Birdlife International, Lorentz Parkı'nı "muhtemelen Yeni Gine'deki en önemli tek rezerv" olarak adlandırdı. Dünya Doğayı Koruma Vakfı'nın "Global 200" listesindeki ekolojik bölgelerden beş tanesini içermektedir: Güney Yeni Gine Ovası Ormanları; Yeni Gine Montane Ormanları; Yeni Gine Merkez Aralığı Subalpin Çayırları; Yeni Gine Mangrovları; Yeni Gine nehirleri ve akarsuları. Park, 1909-10 seferi sırasında bölgeden geçen Hollandalı bir kâşif olan Hendrikus Albertus Lorentz'in adını taşımaktadır. Sarı Ev Sarı Ev (), diğer adıyla Cadde (), 1888 yılında 19. yüzyılda yaşamış Hollandalı Art izlenmimci ressam olan Vincent van Gogh tarafından yapılmış bir suluboya tablosudur. Bu isim, 1 Mayıs 1888'de Van Gogh'un dört oda kiraladığı Arles,Fransa'daki Place Lamartine'in sağ taraflarında bulunan evden gelir. Van Gogh, zemin kattaki iki büyük odayı aldı ve birini atölye diğerini ise mutfak olarak kullandı , ayrıca ikinci kattaki Place Lamartine manzaralı odaları aldı. Birinci katta, köşedeki iki panjuru da açık olan pencere Van Gogh'un konuk odasının penceresidir, burada Paul Gauguin Ekim 1888'den itibaren 9 ay boyunca yaşamıştır. Diğer pencerenin altı ise Van Gogh'un yatak odasıdır. Arka kısımdaki iki küçük oda daha sonra Van Gogh tarafından kiralanmıştır. Van Gogh, yemeklerini yediği restoranın resmin sol kenarına yakın pembe renkte binanın içinde olduğunu belirtti (28 Place Lamartine). O restoran Widow Venissac tarafından işletildi, kendisi Van Gogh'un ev sahibiydi, ve aynı zamanda bölgedeki çoğu evin de sahibiydi. Sarı Evin sağ tarafında bulunan Avenue Montmajour, iki demiryolu köprüsüne iniyor. İlk hat, hattan geçmekte olan bir trenle yerel bağlantıyı sağlıyor, bölgeyi, Rhône nehrinin tam karşısında olan Lunel'e bağlıyor. Diğer hat ise P.-L.-M. Demir yolları Şirketi ("Paris Lyon Méditerranée") tarafından satın alınmıştır. Sol ön tarafta, Place Lamartine'deki bahçelerden birini çevreleyen yaya yürüyüş yolu vardır. Avenue Montmajour'un solundan köprülere doğru çıkan hendek, bölgedeki evlere gaz sağladı ve bu şekilde Van Gogh atölyesinde gaz ışığıyla çalışabildi. Bina, II. Dünya Savaşı bombalamaları sırasında, 25 Haziran 1944'te hasar gördü, ve daha sonra yıkıldı. Rhone Üzerinde Yıldızlı Gece Rhone Üzerinde Yıldızlı Gece Vincent van Gogh'un 1888'in eylül ayında yaptığı, Arles'i gece vakti resmettiği resimlerinden biridir. Rhône Nehri'nin kıyısındaki bir noktada boyanmıştır. O zamanlar Van Gogh'un kirada kaldığı Place Lamartine'deki Sarı Ev'e sadece birkaç dakikalık yürüme mesefesindeydi. Gece karanlığı ve gece vakti olan ışıklar onun daha ünlü resimlerine de katkı sağlamıştır, bunlara "Kafe Terasta Gece" (aynı ayın daha erken bir gününde boyanmıştır) ve daha sonra Saint-Rémy'de yaptığı tuvali, "Yıldızlı Gece" örnek verilebilir. Bu resmin eskiz çalışması, Van Gogh'un arkadaşı Eugène Boch'a 2 Ekim 1888 yılında gönderiği mektupta yer almaktadır. Resim 1889'da Paris'te Société des Artistes Indépendants sergisinde bir başka yapıtı olan "Irises" ile birlikte sergilendi. İkincisi Theo tarafından eklendi, muhtemelen bu versiyon şu anda Phillips Koleksiyonundadır. Görünüm, Rhône'in doğu tarafındaki nehre kıyısı olan bir sokaktan geliyor, nehrin batı kıyısındaki köşe bir noktada bulunuyor: kuzeyden inen Rhône, Arles'in inşa edildiği kayaları çevrelemek için bu noktada sağa dönüyor. Saint-Julien ve Saint-Trophime kuleleri sol tarafta kalıyor, sağ tarafında ise Arles ile varoş bir mahalle olan Trinquetaille'yi bağlayan demirden yapılma bir köprü var. Bu, Place Lamartine'in güneybatısına doğru bir bakış açısı olduğunu açıklar. Resimden, Brian Eno ve John Cale'nin "Spinning Away" adlı 1990 yılında çıkmış albümünün "Wrong Way Up" şarkısında bahsedilmiştir. İkinci dizede, şarkıcının görüşü şu şekilde tanımlanır: "Arles'teki gece karanlığı gibi". RessamÄ±n Annesinin Portresi (Van Gogh) Ressamın Annesinin Portresi Vincent van Gogh'un annesi olan, Anna Carbentus van Gogh'un siyah beyaz fotoğrafına bakılarak 1888 yılında Vincent van Gogh tarafından çizilmiş resimdir. Van Gogh'un sanatla tanışması annesi aracılığıyla olmuştur, kendisi bir amatör artistti. Aile üyeleri ile geçirdiği sıkıntılı yıllardan sonra, Van Gogh annesinin çiçek ve doğal ortam içeren resimleri seveceğini düşündüğünden yaptığı resimlerin bazılarını annesiyle paylaştı. Bu resminde, Van Gogh annesinin ağırbaşlı ve gururlu doğasını resmeder. Anna Carbentus van Gogh bitki ve çiçek resimleri çizmekten hoşlanan amatör bir sanatçıydı, ve istekli bir "suluboyacıydı". Büyük bir ailenin sekiz çocuğundan biriydi, Anna altı çocuk doğurdu: Vincent, Anna, Elizabeth, Theo, Wilhelmien ve Cornelius. Anna onun sanata karşı olan aşkını çocuklarıyla paylaşmayı çok seviyordu. Vincent'in en eski çizimlerinin arasında annesinin çiçek ve dikenli çiçek resimlerinin kopyaları vardır. Anna'nın kocası olan Theodorus van Gogh, uzun süredir devam eden aile geleneğine bağlı kalarak papazlık yapıyordu. Theodorus, yakışıklılığı ve uzun vaazleriyle tanınan biriydi. On bir çocuklu bir aileden geliyordu. Anna ve Theodorus, yaşamlarını yaşadıkları kırsal toplululuğa adayarak hizmet ettiler; hayatlarına dini inançları şekil verdi. Anne ve baba tanrının her şeye gücü yeteceğine, ve sürekli onları gözlediğine inanıyordu. Çocuklarına bulutların şekillerinde, günbatımındaki renklerde ve doğada tanrının varlığını aramayı öğrettiler. Theodorus van Gogh'nin favori şairi, Reverend Bernard ter Haar "Yaratılışa Övgü Şarkısı" adlı bir şiir yazmıştır. On bir yaşındayken, Van Gogh eğitim için yatılı okula gönderildi ve bu da yaşam boyu süren göç etme duygularını harekete geçirdi. Van Gogh, ordu ve sanat satıcılığında başarısız olduktan sonra kendini aileden daha da uzaklaşmış hissetti. O, artist olmaya karar verdiğinde, ailesi ona kendilerinden uzaklaşması için daha karlı olan alternatif meslekler önerdi. Van Gogh'un giydiği kıyafetler, davranış tarzı ve alışılmadık aşk hayatı aile için tedirgin edici ve utanç vericiydi. 1881 yılına gelindiğinde Vincent, dünya görüşünü geliştirdi ve ebeveynlerinden çok daha farklı olduğunu fark etti. Kardeşi Theo'ya yazdığı mektupta "Babam ve annemin sistemine yerleşemiyorum, çok boğucuydu ve beni boğacaktı." diye yazdı. Sonraki cümlelerinde ise, "Anne ve babamın vaazlerini ve tanrıya dair fikirlerini, insanları ve