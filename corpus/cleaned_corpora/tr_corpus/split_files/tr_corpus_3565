uzun coğrafik ayrımına, tektonik durağanlığına, jeolojik zamandaki bitki örtüsüne ve toprak üzerindeki iklim değişikliğinin anormal özelliklerinden kaynaklanıyor olabilir. Avustralya biteyinin eşsiz özelliği yerel etenelilerinin özgünlüğüdür. Sonuç olarak keseliler ekolojik nişlerin birçoğunu, eteneliler de yerkürede başka alanları işgal etmişlerdir. Avustralya bilinen 5 tek deliklinin 2 türüne, ornitorenk, örümcek, akrep, ahtapot, denizanası, yumuşakça, taşbalığı ve vatoz gibi canlıların sayısız zehirli türlerine ev sahipliği yapar. İlginçtir ki Avustralya zehirli yılanlardan daha fazla zehirsiz yılan türlerini barındırır. Avustralya ayrıca dünyanın keseli memeliler bakımından en zengin ülkesidir. Keseli etçiller, biri 51 üyeli Keseli sansargiller ve diğeri de tek temsilcisi Keseli karıncayiyen olan Myrmecobiidae olmak üzere 2 familya ile bu ülkede yaşamını sürdürmektedir. Avustralya toprakları 800 tür kuşa ev sahipliği yapmaktadır, bunların yaklaşık 350 kadarı Okyanusya çapında endemiktir. Avustralya'da kuş fosil kayıtlarının düzensiz olmasına rağmen Oligosen zamanına uzanan atalarının kayıtları da bulunmaktadır. Gondvana tarihli kuşlar, uçamayan deve kuşlarını, zemin kuşlarını ve birçok endemik papağan türünü de kapsar. Avustralya papağanları, birçok kakadu ve galah türünü içeren, dünyanın altıncı papağanıdır. Kokaburra kulağa hoş gelen insan gülmesine benzeyen sesiyle tanınan yalıçapkınıgiller familyasının en büyük türüdür. Avustralya suları 4400 farklı balık türünü barındırmaktadır. Bunların % 90'ı endemiktir. Şu ana kadar Avustralya'da 200,000 hayvan türü keşfedilmiştir. Araştırmalar, bunların % 96'sının omurgasız olduğunu göstermektedir. Steam (hizmet) Steam (Türkçe anlamı: "Buhar"), Valve Corporation tarafından geliştirilen, bir dijital dağıtım, dijital hak yönetimi, çok oyunculu oynanış ve iletişim sunan platformdur. Oyunların geniş çapta dağıtımı ve onlarla ilgili çoklu ortamların tamamen internet üzerinden yayılımı için kullanılmaktadır. Pek çok oyun, eklenti paketi, yazılım, video ve oyunlar ile ilgili programların satışı "Steam" üzerinden yapılmakta ve bu sayede bilgisayara doğrudan çevrimiçi olarak indirilebilmektedir. Ayrıca "Steam", kullanım açısından performans sağlayan sistem tepsisi/sistem çekmecesi (system tray) ve görev çubuğundaki pozisyonu ile benzerlerinden ayrılır. Mayıs 2016'dan itibaren 125 milyon aktif kullanıcıya sahiptir ve Ocak 2019'dan itibaren 30 binden fazla oyun barındırmaktadır. 2017 yılında günlük ortalama 33 milyon, aylık ise 67 milyon aktif oyuncu sayısı görmüştür. "Steam", oyun barındırma hizmeti dışında da çeşitli hizmetler sunar. Bu hizmetlerden birçoğu Steam hesabında 5 Amerikan Doları'ndan daha az harcama yapılmışsa kullanılamaz olur. İstemci; Windows, Linux ve Mac OS üzerinde yüklenebilir ve bu işletim sistemini destekleyen içeriklerin kurulmasına izin verir. 21 Ağustos 2018 itibarıyla; Steam Play Beta, sadece Windows için geliştirilmiş oyunların da Linux üzerinde çalıştırılmasını mümkün kılmıştır. Bu, Wine yazılımının Valve tarafından fonlanmış ve değiştirilmiş sürümü olan Proton ile gerçekleştirilmektedir. Steam Mağazası 3 Ağustos 2017 itibarıyla 16574 oyun, 12154 indirilebilir içerik (DLC), 12154 oyunun deneme sürümü (demo) sürümü, 476 yazılım ve 588 video yayınına ev sahipliği yapmaktadır. 16 Haziran 2015'ten itibaren Steam Mağazası'nda Türk lirası ile alışveriş yapabilme imkânı sunulmuştur. Mağaza, aynı zamanda perakende olarak farklı sitelerden satın alınmış anahtarların (CD Anahtarı olarak da bilinir) da etkinleştirilmesine imkân tanır. Mağaza sayfaları, içeriklerin hakkında bilgi veren değerlendirmeler de içerir. Değerlendirmeler, sadece içeriği kütüphanesinde bulunduran gerçek kullanıcılar tarafından yapılabilir. Yorum yapabilmek için içeriğin belirli bir süre kullanılmış olması gerekir. Oyun indirmek ve oynamak dışında, satın alınması gibi tüm işlemler Steam'in web sitesinden, istemcisinden veya mobil yazılımından yapılabilir. Mağazadaki tüm içerik, arkadaş listesindeki kişilere hediye etmek için de satın alınabilir. Steam Topluluğu, kullanıcılar ve Steam'de barındırılan tüm içerikler için aşağıdaki ek özellikleri sunar: Oynanılan oyunların kayıtlarını, ayarlarını, profil seçeneklerini ve Steam istemcisinin ayarlarını saklayan Steamworks bulut sistemidir. Bu özellik sayesinde, Steam herhangi bir bilgisayara kurulduğunda, ayarlar otomatik olarak geri yüklenecektir. Aynı şekilde, daha önceden oynanılan oyunların kayıtları da, oyunun yüklenmesiyle birlikte indirilecektir. İki farklı bilgisayarda aynı oyunun farklı kayıtları bulunuyorsa, çakışmanın çözülmesi için kullanıcıya sorulur. Bu özellik, tamamıyla kapatılabileceği gibi, her oyun için ayrı ayrı seçilebilir. Aile Kütüphanesi Paylaşımı, hesap sahibinin oyun oynamadığı zamanlarda seçili hesapların, izin verilen bilgisayarlarda oyun kütüphanesini kullanmasına izin verir. Aynı anda 10 bilgisayara kadar yetkilendirme yapılabilir. Yetkilendirilmiş her bilgisayarda 5 hesaba kadar izin verilebilir. Aile Kütüphanesi, sadece oyunlarda kullanılabilir. Video ve yazılımlarda kullanılmaz. Geniş Ekran Modu, Steam oyunlarının televizyon ve kontrolcü ile birlikte, fare ve klavye kullanmadan oynanmasını sağlayan bir kiptir. İstemci, televizyon ve kontrolcü ile etkileşim için yeniden gösterilir. Bu mod, bilgisayar monitöründe de kullanılabilir. Steam geliştiriciler için çeşitli istatistikler toplar. Bunlardan ilki, etkin olan kullanıcı sayısıdır. Bu sayfa aynı zamanda, eş zamanlı olarak içeriklerin kullanım sıralamasını anlık olarak verir. İndirme istatistikleri, seçilen ülkeye göre veya küresel olarak sunulan bant genişliği hakkında bilgi verir. Bu aynı zamanda bir ülkede en çok kullanılan internet servis sağlayıcısını da görüntüler. Steam, tamamen gönüllü ve anonim olarak, kullanıcıların kullandığı donanımlar hakkında da veri toplar. Her ay sunulan raporda en çok kullanılan işletim sistemi, işlemci, ekran kartı gibi veriler sunulur. Son olarak toplanılan istatistikler de destek raporları hakkındadır. Açılan talepler ve destek ekibinin yanıtlama hızı bu sayfada toplanır. Steam Steam ÅŸu anlamlara gelebilir: NGC 4319 NGC 4319 Ejderha takımyıldızı yönünde bulunan bir çubuklu sarmal gökada. William Herschel tarafından 10 Aralık 1797 tarihinde keşfedilmiştir. NGC 4319 çevresinden radyo dalgaları gönderen kuasar Markarjan 205, bir milyar ışık yılı mesafesiyle nispeten yakın radyo dalgaları gönderen bir gök cismidir. İribaş gökadası İribaş Gökadası (veya UGC 10214), Ejderha takımyıldızı bölgesinde yaklaşık olarak uzaklıkta bulunan parçalanmış bir çubuklu sarmal gökadadır. Halton Arp tarafından görüntülenmiş ve Arp 188 olarak "Dar iplikçiklere sahip gökadalar" kategorisi altında Tuhaf Gökadalar Atlası'na dahil edilmiştir. En etkileyici özelliği 280 bin ışık yılı uzunluğundaki yıldızların oluşturduğu izdir. Daha büyük bir gökadanın İribaş gökadasının yakınından geçtiği düşünülür "(Dünya'nın perspektifinden soldan sağa)" ve bu iki gökadanın çekim güçleriyle İribaş gökadasının bir bölümü dışarıya doğru savrulmuştur. Bu karşılaşma sırasında çekim gücüne bağlı kuvvetler, sarmal gökadanın yıldızlarını, gazını ve tozunu uzatarak bu dikkat çekici kuyruğu oluşturmuştur. Bu kuyruk, parlak mavi yıldız kümeleriyle doludur. Dünya'daki kurbağa yavruları gibi, İribaş Gökadası'da muhtemelen kuyruğunu kaybedecek, zamanla kuyruktaki yıldız kümeleri daha küçük uydu gökadaları oluşturacaktır. Gökada içerisinde, süpernova SN 2007cu (tip II) ve SN 2008dq (tip Ic) gözlenmiştir. Kerckhoffs Ä°lkesi Kriptografide, Kerckhoffs ilkesi (Kerckhoffs sanısı, aksiyomu ya da yasası) olarak adlandırılan ve 19.yy'ın başlarında Auguste Kerckhoffs tarafından belirtilmiş olan bir ilke vardır: bir kriptosistem, anahtar hariç, sistemle ilgili her şey bilinse bile güvenli olmalıdır. Kerckhoffs ilkesi (muhtemelen bağımsız olarak) Claude Shannon tarafından "düşman sistemi biliyor." biçiminde yeniden ifade edilmiştir. Bu biçimiyle Shannon'un özdeyişi olarak adlandırılır. "gizlilik yoluyla güvenlik karşı kriptografi uzmanları tarafından yaygın olarak kabul görmüştür. Kerckhoffs ilkesiyle uyumlu olarak, sivil kriptografinin büyük çoğunluğu kamuya açık algoritmalarla çalışır. Aksine, gizli devlet veya askeri bilgileri şifrelemek için kullanılan yöntemler gizlidir (bkz. Tip 1 şifreleme). Bu ilke, askeri şifreleyiciler için Kerckhoffs'un ortaya koyduğu altı tasarım ilkesinden biridir. Fransızca'dan çevirildiğinde, bunlar: Bruce Schneier bu ilkeye, bütün güvenlik sistemlerinin zarif şekilde batışa uygun olarak tasarlanmasını söyleyecek kadar bağlıdır: Her güvenlik sistemi kaçınılmaz olarak bazı şeylerin gizliliğine dayanır. Ancak, Kerckhoffs ilkesi gizlenmesi gereken şeylerin bir dikkatsizlik sonucu açığa çıkması durumunda değiştirilebilmesi en az maliyetli olan şeyler olması gerektiğine dikkat çeker. Bir şifreleme algoritması donanımsal ve yazılımsal olarak uygulanabilir ve kullanıcılarına geniş bir şekilde dağıtılmış olabilir; eğer güvenliği bu sistemin gizliliğine dayanıyorsa, bir açık yeni algoritmanın geliştirilmesi, test edilmesi ve dağıtılmasında büyük baş ağrılarına yol açacaktır—ki bu "kırılgan"dır. Oysa eğer algoritmanın gizliliği önemli değilse, fakat sadece algoritmada kullanılan "anahtarların" gizliliği önemliyse, anahtarların açığa çıkması çok daha az bir maliyetle yenilerinin dağıtılmasını gerektirecektir. Diğer bir deyişle, sistemin güvenliğini sağlamak adına ne kadar basit ve az şey gizlenirse, güvenliğin sürdürülmesi o kadar kolay olacaktır. Eric Raymond bu ilkeyi açık kaynak güvenlik yazılımlarını desteklemek için genişletir ve şöyle der: Düşmanın kaynak kodunu elinde bulundurmadığını varsayan hiçbir güvenlik yazılımı tasarımı zaten güvenilmezdir; dolayısıyla, *kapalı koda hiçbir zaman güvenmeyin*. Or in other words, the fewer and simpler the things one needs to keep secret in order to ensure the security of the system, the easier it is to maintain that security. Açık kaynak yazılımların içsel olarak kapalı kaynaktan daha güvenli olduğunu iddia eden tartışmalı açık kaynak yazılım güvenliği fikri "şeffaflıkla güvenlik" kavramı ile desteklenmektedir. Gizliliğe dayanan bir teknoloji örneği Çin hükümetinin ortaya koyduğu bir kablosuz ağ güvenlik standardı olan WLAN Kimlik doğrulama ve Gizlilik Altyapısı (WLAN Authentication and Privacy Infrastructure - WAPI) olarak verilebilir. Ernst Thälmann Ernst Thälmann (16 Nisan 1886 Hamburg - 18 Ağustos 1944 Buchenwald Toplama Kampı), "Teddy" lakabıyla tanınırdı; Weimar Cumhuriyeti'nde 1925 yılı ile 1933 yılları arasında Almanya Komünist Partisi (KPD) başkanlığını yaptı. 1933 yılında Gestapo tarafından tutuklandı ve toplama kampındaki 11 yıllık hücre hapsinden sonra 1944 yılında Adolf Hitler'in emri ile kurşunlanarak öldürüldü. Ernst Thälmann'ın onuruna, 1936 yılında, İspanya İç Savaşı’nda savaşan Uluslararası Tugaylar içerisinde "Thälmann Taburu" kurulmuştu. Thälmann'ın başkanlığı döneminde parti stalinist bir çizgideydi. Buna bağlı olarak da, nasyonal sosyalizm yerine sosyal demokrasinin asıl düşman olarak görülmesi "sosyal faşizm" tezini ortaya çıkarmıştır. Bu tutumun işçi sınıfı hareketinin bölünmesine neden olduğu gibi nazilerin 1933 yılında iktidara gelmelerini de kolaylaştırdığı iddia edilmektedir. Thälmann'ın babası, Johannes Thälmann, takma adı "Jan" (d. 11 Nisan 1857 - ö. 31 Ekim 1933), Holstein Weddern'de doğdu ve orada çiftçi olarak çalıştı. Annesi Maria Magdalene, kızlık soyadı "Kohpeiss" (d. 8 Kasım 1857 - ö. 9 Mart 1927) Vierlande Kirchwerder'de bir marangozun kızı olarak dünyaya geldi. 1884 yılında Hamburg'da evlendiler. Burada Johannes Thälmann bir nakliye şirketinde şoförlük yaparak geçimini sağlamaya başladı. Anne ve babası hiçbir partiye üye değildiler. Babasından farklı olarak annesi koyu bir dindardı. Oğulları Ernst'in doğumundan sonra Hamburg limanı yakınlarında bir yerde bir meyhane işletmeye başladılar. Mart 1892 de çalınmış mal satın almaları veya borca karşılık bu malları ödeme olarak kabul etmeleri nedeni ile 2 yıl hapse mahkûm oldular. Bu ceza 36 yıl sonra Ernst Thälmann'ı seçim kampanyalarında yıpratmak amacıyla ön plana çıkarılmak istenmişti. Thälmann ve kızkardeşi Frieda ayrı ayrı ailelerin yanına verildi. Ancak anne ve baba cezaevinden erken çıktılar. (Anne Mayıs, baba ise Ekim 1893) Thälmann 1893 - 1900 yıları arasında ilkokula gitti. Daha sonra tarih, tabiat bilgisi, halk bilimi, matematik, beden eğitimi ve spor dersleri en sevdiğim derslerdi diye yazar. Din derslerini sevmezdi. 1890'lı yılların ortalarında anne ve babası Hamburg Eilbek'de sebze, kömür satan ve yük taşıma işleri yapan küçük bir dükkân açtılar. Ernst Thälmann okul sonrası bu dükkânda çalışmak zorundaydı. Ev ödevlerini okul başlamadan önce sabah erken saatlerde yapmak zorundaydı. Bu dükkândaki deneyimleri ile ilgili şunları yazar: -Ernst Thälmann "Gekürzter Lebenslauf (Kısaltılmış Yaşam Öyküsü), doğaçlama konuşmalarından derlenmiştir. (1935)" Tüm bu zorluklara rağmen Thälmann iyi bir öğrenciydi. Öğrenmek ona büyük bir mutluluk veriyordu. Ailesi, onun tahsili için para vermeyi kabul etmeyince, öğretmen olma veya herhangi bir meslek öğrenme isteklerini yerine getiremedi. Bu nedenle kendisine huzursuzluk vermesine rağmen, babasının küçük dükkânında çalışmaya devam etti. Küçük yaşlarda başladığı bu aile şirketindeki zor işler nedeniyle ailesi ile sorunlar yaşadı. Thälmann işine karşılık harçlık yerine haklı bir ücret istiyordu. Bu nedenle limanda vasıfsız işçi olarak iş aramaya başladı. Daha 10 yaşında iken, Kasım 1896 tarihinden Şubat 1897 tarihine kadar süren iş bırakma eylemini yapan liman işçileri ile tanışmıştı. İş bırakma eyleminde taraflar çok şiddetli bir savaş verdi. 1936 yılında kızına hapishaneden yazdığı mektupta şunları yazar: Liman işçilerinin sosyal politik konuşmaları onu derinden etkilemişti. 1902 yılının başlarında, evdeki bir tartışma sonucu evi terketti. Önce bir evsizlerin kaldığı yurtta kaldı. Daha sonra da bir bodrum katına taşındı. 1904 yılından itibaren bir yük gemisinde kazancı olarak çalışmaya başladı. Bu şileple Amerika dahil olmak üzere birçok ülkeye gitti. Bu yıllarda, I. Dünya Savaşı'na kadar, Hamburg'lu liman işçilerinin hakları için yoğun bir şekilde mücadele verdi. 1913'ten 1918'e kadar bir çamaşırhanede şoför olarak çalıştı. 1915 yılında askere alındı ve batı cephesine gönderildi. Kısa bir süreliğine Köln ve Bayreut askeri hastanelerinde kalmasının dışında savaş sonuna kadar burada kaldı. Kendi ifadesine göre bulunduğu savaşlar ve çarpışmalar: Champagne Muharebesi (1915-1916), Somme Muharebesi (1916), Aisne ve Soissons Muharebesi, Cambrai Muharebesi (1917) ve Arras Muharebesi. Askere alınmadan bir gün önce 13 Ocak 1915 tarihinde Rosa Koch ile evlendi. Bu evlilikte Irma adlı kızı dünyaya geldi. (d. 6 Kasım 1919 - ö. 10 Aralık 2000) Son zamanlarda çıkan bir kitapta Irma'nın, babasının tek çocuğu olmadığı yazıyor. Fakat bu konuda detaylı bir açıklama verilmemiş. Thälmann 15 Mayıs 1903 tarihinde Almanya Sosyal Demokrat Partisi'ne üye oldu. 1 Şubat 1904 tarihinde "Almanya Ticaret, Nakliyeciler ve Karayolu İşçileri Derneği"'ne katıldı. Ekim 1918 de askerden izine geldi ve dört arkadaşı ile birlikte cepheye geri dönmedi. 1918 yılının sonlarında Bağımsız Sosyal Demokrat Parti USPD'ye katıldı. Hamburg İşçi ve Asker Şurası'nın kuruluşunda yer aldı. 1919 yılının Mart ayında USPD Hamburg başkanı ve Hamburg Belediye Meclisi üyesi oldu. Aynı zamanda Hamburg şehir parkında olağanüstü durumlar memuru olarak çalıştı. Thälmann'ın çabalarıyla Hamburg USPD, Almanya Komünist Partisi (KPD) ile birleşti ve bu birleşme Almanya Birleşik Komünist Partisi adı ile de tanındı. Hamburg USPD üyelerinin yüzde 98 i KPD'ye geçti. Aralık ayında KPD Merkez Komitesi'ne seçildi. Mart 1921'de politik faaliyetleri nedeni ile İşçi Kurumu'ndaki işinden atıldı. Aynı yıl Komintern'in III.Kongresine, KPD temsilcisi olarak, katılmak üzere Moskova'ya gitti ve orada Lenin'le tanıştı. 18 Haziran 1922 tarihinde evine bir suikast düzenlendi. Milliyetçi Consul Organizasyonu üyeleri, Thälmann'ın alt katta bulunan evine el bombası attılar. Evde bulunan karısı ve kızı yara almadan kurtuldular. Thälmann eve o gün geç gelmişti. Thälmann, 23 Ekim 1923'te başlayan ve 25 Ekim 1923'e kadar süren Hamburg ayaklanmasının düzenleyicisiydi ve bizzat içinde yer almıştı. Ayaklanma başarısız olmuştu ve Thälmann bir süre ortadan yok olmak zorunda kalmıştı. Daha sonra parti yayın organı "Die Rote Fahne"'nin Berlin baskısında bir değerlendirme yaptı: KPD'nin eski başkanlarından ve sağa kaymış Heinrich Brandler ve August Thalheimer ayaklanmanın başarısızlığından sorumlu tutuldular. Suç partinin bolşevikleşememesindeydi. Aynı sonuca Bulgaristan'da 1923 yılında ortaya çıkan ve başarısızlıkla sonuçlanan "Antifaşist Eylül Ayaklanması"'ndan sonra Georgi Dimitrov'da varmıştı. 1924 Şubat ayından itibaren KPD başkan yardımcısı ve Mayıs'tan itibaren de KPD milletvekili oldu. Aynı yıl Komintern'in V.Kongresi'nde Yürütme Kurulu'na, kısa bir süre sonra da Başkanlık Kuruluna (Präsidium) seçildi. 1 Şubat 1925 tarihinde Kızıl Cephe Savaşçıları Birliği'ne başkan oldu ve 1 Eylül'de de, aşırı sola kaydığı gerekçesi ile partiden atılan Ruth Fischer'in yerine, KPD'nin başkanı oldu. Thälmann, 1925 yılında Almanya Cumhurbaşkanlığı seçimlerinde aday oldu. Birinci turda sadece yüzde 7 oy almasına rağmen, ikinci tura da katıldı. İkinci turda aldığı yüzde 6,4 oy, SPD, Almanya Demokrat Partisi (DDP) ve diğer merkez partilerin ortak adayı Wilhelm Marx'ın, Monarşist Paul von Hindenburg'a karşı çok az oy farkıyla kazanmasını engelledi. Böylece Paul von Hindenburg yüzde 48,3 oyla Almanya Cumhurbaşkanı seçildi. Ekim 1926 tarihinde Hamburg liman işçileri grevini destekledi. Thälmann bu grevi, 1 Mayıs tarihinde başlayan ve Hamburg limanındaki işverenlerin durumunu olumlu bir şekilde etkileyen İngiliz maden işçileri grevine destek amaçlı bir dayanışma olarak değerlendiriyordu. Thälmann'ın amacı Hamburg'daki bu grev kırıcı ticareti engellemekti. Ernst Thälmann 22 Mart 1927 tarihinde Berlin'de bir gösteri yürüyüşüne katıldı. Burada başını sıyırıp geçen bir kılıç darbesi nedeniyle sağ gözünün üstünden yaralandı. 1928'de Komintern'in Moskova'da yapılan VI.Kongresi'ne katılmak üzere Leningrad'a (şimdiki adı Sankt-Peterburg) gitti. Burada Aurora (1900) gemisi onursal üyesi seçildi. 28 Eylül 1928 tarihinde parti merkez komitesi Thälmann'ın tüm görevlerini elinden aldı. Wittorf Skandalı çerçevesinde, partinin Hamburg yöneticilerinden John Wittorf'un seçimlerde 1.500 - 3.000 Reichsmark parayı zimmetine geçirmesi olayının üzerine yeteri kadar gitmemek, bilerek göz yummak ve John Wittorf'u korumakla suçlandı. Aslında, Thälmann'ın bu olayı gizlemesinin nedeni, 1928 yılındaki seçimlerde, böyle bir olayın açığa çıkmasının partiyi olumsuz etkileyeceğini düşünmesiydi. Komünist Enternasyonal Yürütme Komitesi Stalin'in talimatı ile 6 Ekim tarihinde Thälmann'ın parti görevlerini iade etti. Merkez komite sekreteri olarak Thälmann'la birlikte çalışan ve Thälmann'ın görevden alınması için oy kullanan Philipp Dengel bir sonraki parti kongresinde sekreter olamadı ve sade bir merkez komite üyesi olarak kaldı. Thälmann artık tek söz sahibiydi. KPD'nin 9 Haziran - 15 Haziran 1929 tarihleri arasında Berlin Wedding'de yapılan parti kongresinde Thälmann, göstericiler ve gösterici olmayanlara karşı polisin şiddet kullandığı ve birçok kişinin öldüğü "Kanlı Mayıs" nedeniyle Almanya Sosyal Demokrat Partisi'ni açıkça yüzleşmeye davet etti. İç politika ile ilgili konuşmalarının yanı sıra, dış politika ve ulusal sorunlar üzerine de konuştu. Özellikle KPD'nin, Halklar Birliği'nden çıkmak ve savaş tazminatlarının ödenmemesi ile ilgili gensorusunu oylamayan, nasyonal sosyalistleri eleştirdi. "Neuen Deutschen Bauernzeitung" gazetesinin 1931 yılı 4 nolu sayısına gönderdiği mektupta şunları yazıyordu: "Nasyonal sosyalistlerle, Alman milliyetçisi yalancılar sizlere "Young Planı"'nın (Versay anlaşmasına göre Alman İmparatorluğu'nun savaş tazminatı ödemesi ile ilgili son plan) yırtılması, savaş tazminatlarının ödenmemesi ve Halklar Birliği'nden çıkma sözü veriyorlardı; ama mecliste Komünist Partisi'nin, savaş tazminatlarının ödenmemesi ve Halklar Birliği'nden çıkma ile ilgili gensorusunu oylamaya cesaret bile edemediler". Mektupta milliyetçilikle ilgili kendi düşüncelerini de vurguluyordu: "Ulusal ve sosyal özgürlük için ileri!" . 13 Mart 1932 tarihinde Cumhurbaşkanlığı seçimlerinde Hindenburg'a karşı Adolf Hitler'in dışında tek aday oldu. KPD'nin sloganı: "Kim Hindenburg'u seçerse, Hitler'i seçmiş olur. Kim Hitler'i seçerse, savaşı seçer." Kısa bir süre sonra Almanya Sosyal Demokrat Partisi SPD'ye nasyonal sosyalizme karşı tek cephe oluşturmak amacı ile "Antifaşist Eylem" yapma teklifinde bulundu. 30 Ocak 1933 tarihinde Nasyonal Sosyalist Alman İşçi Partisi iktidara geldiğinde, Thälmann, SPD'ye, Hitler'i düşürmek için genel greve gidilmesi teklifini götürdü; fakat bir sonuç çıkmadı. Bu yılın 7 Şubat tarihinde KPD Merkez Komite'si, Königs Wusterhausen yakınlarındaki Sporthaus Ziegenhals restoranında, politik sekreterler, merkez komite üyeleri ve bölüm başkanlarının katılacağı bir toplantı düzenledi. Burada Herbert Wehner tarafından düzenlenen bir buluşmada Thälmann son kez KPD yöneticilerinin karşısında, gelecek seçimler ve Hitler'in zorla düşürülmesi amacıyla tüm sol ve liberal partilerin birleşip bir Halk Cephesi oluşturulmasının gerekliliği üzerine konuştu. Ernst Thälmann 3 Mart 1933'te, seçimlerden iki gün önce ve Reichstag Yangını'ından birkaç gün sonra, Berlin, Lützower caddesi (şimdi Alt Lietzow caddesi) No:9'da bulunan evde tutuklandı ve Moabit mahkemesi tarafından gözaltına alındı. Hamburg'da oturan eşi Rosa, kocasının tutuklandığını çok daha sonra öğrendi. Thälmann önce, dışarı ile irtibatını önlemek amacıyla, çok sıkı korunan tek kişilik bir hücreye kondu. Rosa onu ziyarete gidip para ve çamaşır götürüyordu. Çamaşırların yıkanma işi hapishanede bilgi alışverişini de sağlıyordu. Bazen Rosa kocasını öpüyordu. Rosa Thälmann bu fırsattan yararlanıp partinin haberlerini, bir ilaç kapsülü içinde Thälmann'ın ağzına bırakıyordu. . Thälmann, hapiste zamanla bazı ayrıcalıklar kazanmak için kavga verdi. Böylece gazete alabiliyor ve çok sıkı kontrol edilen mektuplar yazabiliyordu. Thälmann'ın partideki görevleri Komünist Enternasyonal tarafından John Schehr'e devredildi. Dava dosyası hiç açıklanmadı. Thälmann, kendisinin az da olsa güvendiği, ikisi de NSDAP üyesi olan avukatlarının bir ara dosyaya baktıklarını ve kendisinin bu iddianameyi dünya kamuoyu önünde kendi lehine çevirebileceğini gördüklerini ve bu durumu da mahkemeye bildirdiklerini, bu nedenle davanın kamuoyuna açıklanmadığı şeklinde yorum yapıyordu. Ayrıca nazi rejiminin Georgi Dimitrov'a karşı yürüttüğü Reichstag Yangını davasında başarısızlığa uğradıktan sonra, bir başka başarısızlık daha istememesinin de bu konuda rol oynadığını söylüyordu. 16 Nisan 1936 tarihindeki 50.doğum gününde tüm dünyadan kutlama mesajı aldı. kutlama mesajı gönderenler arasında, diğerlerinin yanı sıra Maksim Gorki, Heinrich Mann, Martin Andersen Nexø ve Romain Rolland vardı. Aynı yıl İspanya İç Savaşı başladı. XI. Uluslararası Tugay ve bu tugaya bağlı bir tabur Ernst Thälmann Taburu olarak adlandırıldı. 1937 yılında Berlin hapishanesinden Hannover'e gönderildi. Kısa bir zaman sonra, ziyaretçi kabul edebildiği daha büyük bir hücreye alındı. Bu Thälmann'ı dinlemek için kurulmuş bir tezgâhdı, fakat dinlendiği konusunda Thälmann uyarılmıştı. Bu nedenle rahat konuşabilmek için ziyaretçiler küçük bir yazı tahtası ve tebeşir kullanıyorlardı. Büyük bir ihtimalle, Almanya ve Sovyetler Birliği 1939 yılında ilişkilerini düzelttiğinde (Alman-Sovyet Saldırmazlık Paktı), Stalin, Thälmann'ın serbest bırakılması ile ilgili bir girişimde bulunmamış. Hatta Kızıl Ordu tarafından kurtarıldıktan sonra ailesi, Thälmann'ın rakibi Walter Ulbricht'in tüm ricaları görmezden geldiğini ve Thälmann'ın serbest bırakılması ile ilgili hiçbir girişimde bulunmadığını öğreniyordu. Thälmann tecritte on bir yıl geçirdi. Ağustos 1944'te, Bautzen cezaevinden Buchenwald Toplama Kampına transfer edildi. 18 Ağustos'ta, Hitler'in emri üzerine vurularak idam edildi. Cesedi hemen yakıldı. Kısa bir süre sonra, Naziler Rudolf Breitscheid ile Thälmann'ın 23 Ağustos tarihinde bir Müttefik bombalı saldırıda öldüğünü duyurdu. Daha sağlığında, İspanya'daki Uluslararası Tugaylar içerisindeki bir taburun "Thälmann Taburu" olarak adlandırılmasının yanı sıra, 1948 yılında Almanya'nın Sovyetler Birliği bölgesinde "Ernst Thälmann Öncü Gençlik Organizasyonu" kuruldu. 1952 yılında resmileştirildi ve 10 yaş ile 14 yaş arası çocuk öncülere Thälmann Öncüsü (Thälmann Pioniere) adı verildi. Almanya Demokratik Cumhuriyeti'nde birçok çalışma gruplarına, okullara, caddelere, meydanlara, semtlere, yerleşim birimlerine ve fabrikalara O'nun adı verildi. Örneğin bir fabrikanın adı Ernst Thälmann'ın baş harflerinden oluşuyordu. SKET (SchwermaschinenbauKombinat Ernst Thälmann). Küba'da bulunan bir adaya da Ernst Thälmann Adası adı verildi. 1949 yılında Berlin Wilhelm Meydanı'nın adı, Ernst Thälmann Meydanı olarak değiştirildi. Bu meydandaki metro istasyonunun adı da Ernst Thälmann Meydanı Mohren Caddesi Metro İstasyonu olarak değiştirildi ve bu meydana Sovyet heykelci Lew Kerbell'in yaptığı Ernst Thälmann Heykeli dikildi. Hamburg'da da Ernst Thälmann adı verilen bir caddenin adı, 1956 yılındaki Budapeşte ayaklanmasının kanlı bir şekilde bastırılmasından sonra, Budapeşte Caddesi olarak değiştirildi. O zamanlar batıdaki caddelere komünistlerin isminin verilmesi istenmiyordu; ama Hamburg Eppendorf'da, Ernst Thälmann Meydanı'ndaki evi Ernst Thälmann Anı Evi olarak duruyordu. Ayrıca Berlin yakınlarındaki Sporthaus Ziegenhals restoranı duvarında bir anı şilti bulunmaktadır. Burada, 1933 yılında yaptığı "Ziegenhals Konuşması" olarak tanınan konuşmasında, SPD'ye, Alman faşizmine karşı tek cephe oluşturmayı önermişti. Bir diğer anı şilti de Frankfurt Oder şehrindeki Kleistpark'da bulunmaktadır. Berlin Zentralfriedhof Friedrichsfelde mezarlığında bulunan Sosyalist Mezarlığı'nda sembolik bir mezarı bulunmaktadır. Thälmann'ın anısına adlandırılan yerler: Thälmann yaşadığı zamanlarda sol kanat tarafından da çok eleştirildi. O zamanki KPD yönetimi, Thälmann'ın başkanlığında yürütülen Hamburg Ayaklanması'na eleştirel yaklaşmıştı. O'nun başkanlığı döneminde, Alman komünistlerininin Sovyetler Birliği Komünist Partisi güdümüne sokulduğu suçlaması yapılıyordu. Bağımsız bir hareketin içinde bulunan üyeler partiden uzaklaştırılmışlardı. Nisan 1925'te Komintern'de, önceki başkan Ruth Fischer'le tartışarak, Thälmann'ın partinin başına gelmesini sağlayan Clara Zetkin, 1927 Eylül'ünde şunları söylüyordu: "...bilgisiz ve teorik olarak yetişmemiştir. Eleştirilmediği için, kendini aldatan, kendini kör eden, çılgınlığın sınırlarında dolaşan ve kendine hakim olamayan bir durumun içine girmiştir...“ Weimar Cumhuriyeti'nde KPD'nin SPD'yi düşman olarak görmesi (Sosyal Faşizm Teorisi), antifaşist güçleri zayıflatan bir strateji olarak değerlendirilmiştir. Önemli bir komünizm araştırmacısı olan tarihçi Hermann Weber de Thälmann'ı eleştirmiştir: " Hitler'in zindanlarındaki sağlam duruşuna gösterdiğimiz saygıya rağmen, şunu söylememiz gerekir: Thälmann, demagoji yeteneklerine sahip bir kasaba politikacısıydı." Üretim araçları Üretim araçları, somut ve insansız girdilerin -fabrikalar, makineler ve gelir meydana getirmede kullanılan araçlar- üretim sürecinde kullanılması. Marksizm, terim olarak üretim araçları sermaye, toprak, emek ve hammaddeden oluşan ve artık değer üretiminde kullanılan ögelere tekabül eder. Üretim araçlarını elinde tutanlara "kapitalist" ya da "burjuva", kendi emeğini bile bir üretim aracı kullanma yetisinden arındırılmış ve mülk sahibi olmayan insan topluluğuna da "proleterya" denmektedir. Paul Vergès Paul Vergès (5 Mart 1925; Ratchathani, Tayland - 12 Kasım 2016, Saint-Denis, Réunion), Réunionlu politikacı. 1959 yılından, emekli olduğu 1993 yılına kadar aktif olarak kurucuları arasında yer aldığı Réunion Komünist Partisi'nde çalıştı. 2004 yılı Avrupa Parlamentosu seçimlerinde Fransız Komünist Partisi'nin bir kolu olan "Yeşil Sol Grup" listesinden üçüncü aday olarak seçildi ve aktif politik yaşamına geri döndü. 2011-2016 yılları arasında senatörlük görevini yürüttü. 1 Ekim 2011 ve 1 Ekim 2014 tarihli Senato'daki ilk oturumların başkanlığını en yaşlı üye sıfatıyla üstlendi. Halen Réunion Bölge Konseyi'nin başkanı olan Vergès, "İnsan Hakları Komitesi" alt komite üyeliği ve AB Ortak Parlamenterler Meclisi Kalkınma Masası Başkan yardımcılığı görevlerini yürütmektedir. İkiz kardeşi Jacques Vergès tanınmış ve sansasyonel bir avukattır. Han el-Halili Han el-Halili (Arapça: خان الخليلي), Mısır'ın başkenti Kahire'nin merkezinde yer alan kentin en büyük tarihi çarşısıdır. Çarşının tarihi 1382 yılına, Memluk sultanı Berkuk dönemine kadar uzanır. Bu tarihte sultan Berkuk'un emiri Carkas el-Halili tarafından eski Fatımi mezarlığı üzerine inşa ettirilmiştir. Osmanlı döneminde Türk çarşısı olarak da bilinirdi. Çarşıda dükkânların yanı sıra kahvehaneler ve lokantalar da bulunmaktadır. Çarşının bulunduğu meydanda tarihi El-Hüseyin ve El-Ezher camileri yer almaktadır. Kahire'nin başlıca turistik merkezlerinden biridir. Mısırlı yazar Necib Mahfuz'a Nobel ödülünü kazandıran Midak Sokağı romanının ünlü sokağı da Han el-Halili çarşısında bulunmaktadır. 7 Nisan 2005 tarihinde, Han el-Halili çarşısının yakınlarında bir intihar bombacısının gerçekleştirdiği bir saldırı meydana gelmiştir. Saldırıda 3 turist hayatını kaybetmiş, 11'i Mısırlı 18 kişi de yaralanmıştır. II. Aretas II. Aretas (Arapça حارثة) Nebati kralı. I. Rabbel'den sonra kral olan II. Aretas, MÖ 103'den 96'ya kadar hüküm sürdü. II.Aretas, genişleme politikaları Nebati Krallığı'na doğrudan bir tehdit olan Hasmonean kralı Alexander Jannaeus ile aynı dönemde yaşadı. Gazze'nin MÖ 99'da Jannaeus tarafından kuşatılması sırasında Gazzeliler "Arapların kralı Arestas"'dan yardım istemesine rağmen şehrin yardımına gelmedi ve şehir yıkıldı. Aretas ilk Nebati parasını bastırmasıyla bilinmektedir. League of Ireland League of Ireland, İrlanda futbol liglerinin en üst seviyesidir. Lig 1921 yılında kurulmuştur. Ligde 10 ila 12 takım mücadele etmektedir. Ligi şampiyon bitiren takım UEFA Şampiyonlar Ligi 'de ön eleme oynamaya, 2. ve 3. takım UEFA Avrupa Ligi'nde ön eleme oynamaya hak kazanır. Ligi sonuncu bitiren takım bir alt lige düşer. Son sıranın bir üstündeki takım ise düşmemek için ligde kalma maçları yapar. 1985 yılında ligin statüsü değişmiş, League of Ireland Premier Division ve League of Ireland First Division olmak üzere iki lige ayrılmıştır. O tarihten bu yana "İrlanda Ligi" tabiri İrlanda Premier Ligi için kullanılır olmuştur. Kuzey Kıbrıs Türk Cumhuriyeti başbakanları listesi 13 Şubat 1975 tarihinden beri Kıbrıs Türk Federe Devleti ve Kuzey Kıbrıs Türk Cumhuriyeti'nde görev yapan başbakanların listesidir. itibarıyla yaşayan dokuz eski başbakan bulunmaktadır: İrsen Küçük (1940-2019), 10 Mart 2019'da 79 yaşında hayatını kaybederek ölen son eski başbakan olmuştur. GÃ¶rdesli Makbule Gördesli Makbule Hanım (1902, Gördes, Manisa - 17 Mart 1922, Akkocalı, Akhisar) Türk Kurtuluş Savaşı'nda İzmir ve çevresini işgal eden Yunanlarla savaşırken ölen Türk kadın. Makbule Hanım daha bir yıllık evli iken eşinin yanında Kuvay-i Milliye'ye katılmıştır. 15 Mayıs 1919 tarihinde Yunan ordusunun İzmir'i işgaliyle Batı Anadolu'yu işgale başlaması sonrası 7 Kasım 1921'de eşi Halil Efe ile Türk direniş çetelerine katıldı. kuvvetleriyle çıkan çatışmalarda bulundu. Yunanlar Sakarya Muharebesi'ni kaybederek Afyon mevzilerine çekildiklerinde, bir taraftan da Halil Efe'nin Gördes-Sındırgı-Akhisar bölgesinde faaliyet gösteren çetesinin saldırıları ile karşılaşıyorlardı. Şahinkaya Köyü ve Akkocalı Köyü civarındaki Kocayayla mevkinde, baskınında geri çekilen silah arkadaşlarına cesaret vermek için öne atılınca başından vurularak ölmüştür. Hatırasını yaşatmak üzere ismi Türkiye genelinde birçok yapı, ilkokul ve ortaokula verilmiştir. Red Deer İngilizcede "Red Deer" ("red"= kızıl + "deer" = geyik) = Kızıl geyik: Vehbi Zeki Serter Vehbi Zeki Serter (1938, Lefkoşa - 19 Haziran 2014), Kıbrıslı Türk siyasetçi ve tarihçi. 1961 senesinde Ankara Üniversitesi Dil ve Tarih-Coğrafya Fakültesi Tarih Bölümü’nden mezun oldu. Mezuniyetinden sonra Kuzey Kıbrıs Türk Cumhuriyeti'nde tarih öğretmeni, Eğitim Bakanlığı’nda Tarih Müfettişi, Baş Müfettiş ve Teftiş Dairesi Müdürü olarak görevler yaptı. 1972 tarihinde ise Ankara Üniversitesi’nde Tarih alanında doktora yaptı. Birçok tarih alanında eserleri yayımlandı. Kıbrıs Türk Tarih Kurumu başkanlığı görevinde bulundu. 1985, 1990, 1993 genel seçimlerinde ve 6 Aralık 1998 genel seçimlerinde, Ulusal Birlik Partisi’nden Lefkoşa milletvekili seçildi. Meclis Başkan Yardımcılığı ve Meclis Başkanlığı görevleri yaptı. Ulusal Birlik Partisi Genel Sekreterliği yaptı. Evli ve iki çocuk babası olan Serter, evinde olduğu sırada fenalaşmasının ardından kaldırıldığı Lefkoşa Devlet Hastanesi yoğun bakım Ünitesinde, 19 Haziran 2014 tarihinde vefat etti. Ä°letkenlik (elektrik) İletkenlik elektrik mühendisliğinde kullanılan bir fiziksel büyüklüktür ve bir iletken içerisinde akımın ne kadar rahat aktığının bir göstergesidir. MKS sisteminde SI birimi Alman mühendis Ernst Werner von Siemens (1816-1892) adına izafeten siemens'tir. Birimin kısaltması S tir. (Eskiden mho birimi kullanılırdı.) İletkenlik direncin karşıtıdır. İletkenlik G ile, direnç R ile , gerilim V ile ve akım şiddeti I ile gösterilirse, A alanı ve formula_2 uzunluğu ve σ öz iletkenliğine sahip bir bir iletkenin iletkenliği Buradaki öz iletkenlik öz direncin karşıtıdır. Şayet ρ özdirenç ise İletkenlik reaktif bileşeni olmayan bir büyüklüktür. Bu büyüklüğün reaktif bileşeni de olan daha genel hali admittans olarak bilinir. Şayet Y ile admittans ve B ile saseptans ve j ile de sanal operatör gösterilirse, Paralel iletkenlerin eşdeğer iletkenliğini bulmak için iletkenlikler toplanır. Seri iletkenlerin iletkenliği ise aşağıdaki gibi hesaplanır. Burada G ve G iki iletkenin iletkenlikleri ve G de eşdeğer iletkenliktir. . (Bu eşitlikler dirençler için yazılan eşitliklere benzer; şu farkla ki, seri direnç eşitliği paralel iletkenliğe, paralel direnç eşitliği ise seri iletkenliğe benzer.) Paralel bağlamada, Seri bağlamada Vespoidea Vespoidea, böcekler (Insecta) sınıfının zar kanatlılar (Hymenoptera) takımında yer alan bir üst familyadır. Bu grubun üyeleri yaban arıları ve karıncalardır. Next Time Next Time 2009 Eurovision Şarkı Yarışması'nda ülkesi Makedonya'yı Nešto što kje ostane adlı şarkıyla temsil eden olan Makedonyalı müzik grubudur. Krassimir Avramov Krassimir Avramov (Bulgar: Красимир Аврамов, 5 Kasım 1969, Sliven), Bulgar şarkıcı. 2009 Eurovision Şarkı Yarışması'nda Bulgaristan'ı "Illusion" adlı şarkıyla temsil etmiştir. Ancak yarı finalden geçememiştir. Patrick Ouchène Patrick Ouchène, Belçikalı şarkıcı. 2009 Eurovision Şarkı Yarışması'nda ülkesini "Copycat" adı şarkıyla temsil etti. Ancak yarı finalde yeterli puanı alamayarak finale yükselemedi. Justus von Liebig Justus von Liebig (12 Mayıs 1803 – 18 Nisan 1873) tarımsal kimya ve biyokimya üzerine yaptığı çalışmalarıyla tanınan ve organik kimya üzerine yaptığı fikirlerle bilinen Alman kimyacıdır. Bir profesör olarak lâboratuvar destekli öğretim yöntemleri ve yenilikleriyle bilinen Liebig, gelmiş geçmiş en başarılı kimya öğretmenleri arasında gösterilmektedir. Bunların dışına "gübreleme sanayisinin babası" olarak tanınan Liebig, tarımda bitkilerin ihtiyaç duyduğu temel maddelerden olan azotun önemini keşfetti ve Leibig'in Minimum Yasasında her bitkinin ihtiyaç duyduğu besinleri belirtti. Et üzerinde de çalışmalar yapan bilim adamı, kendi adıyla bilinen bir et şirketi de mevcuttur. Liebig, Darmstadt kentinde, orta gelirli bir ailede dünyaya geldi. Çocukluğundan başlayarak, kimyaya büyük bir ilgi duymaya başladı. Gottfried Pirsch (1792-1870) adlı bir eczacıya çırak olarak verilen Liebig, bu dönemde Heppenheim kentinde yaşadı. Liebig, sonrasında Bonn Üniversitesi'nde eğitim almaya başladı. Burada aynı zamanda babasının iş ortağı olan Karl Wilhelm Gottlob Kastner adlı öğretmenin öğrencisi oldu. Kastner, Erlangen Üniversitesi'ne geçince, Liebig de onunla beraber bu üniversiteye geçti ve doktorasını burada tamamladı. Ancak buradan doktora diplomasını uzunca bir süre alamadı. Yine Liebig, Erlangen'de kendi adına soneler yazan şair August von Platen-Hallermünde (1796-1835) ile birlikte olmaya başladı. Liebig, Erlangen'i 1822'de terketti. Bunun gerekçesi olarak "Korps Rhenania" adı verilen milliyetçi bir örgütte yer alması gösterildi. 1822 sonbaharında Liebig, Paris'e öğretmeni Kastner'in güvencesiyle beraber hükûmet tarafından gönderildi. Burada ünlü kimyacı Joseph Louis Gay-Lussac'ın lâboratuvarında çalışma fırsatı buldu. Yine Alexander von Humboldt ve Georges Cuvier (1769-1832) adlı öğretmenlerden de yardım aldı. Paris'i terkeden Liebig Darmstadt'a dönerek eyalet başkanının kızı Henriette Moldenhauer ile evlendi. Ancak bu evlilik Liebig'in eski sevgilisi olan şair Platen ile ilişkileri yüzünden sona erdi. 1824'te 21 yaşındayken, Liebig, Humboldt'un önerileriyle Giessen Üniversitesi'nde profesör oldu. Bundan kısa süre sonra dünyanın ilk kayda değer kimya okuluna imza attı. Bu nedenle Bavyera kralı 1852'de Liebig'i Münih Üniversitesi'ne atadı. Liebig burada 1873'te Münih'teki ölümüne kadar kaldı. Sonrasında ise 1845'te Liebig "Freiherr" yani "baron" unvanını aldı. 1832'den başlayarak kurduğu "Annalen der Chemie" gazetesinde yazarlık yapan Liebig, bu gazeteyle en prestijli Almanca kimya gazetesi oldu. Liebig, potasyum hidroksit çözeltisini karbon dioksit üreten organik tepkimelerde kullanan beş ampüllü bir aparat olan "Kaliapparat" üzerinde yapılan analizleri geliştirdi. Liebig, humusun bitki yetiştiriciliğinde olan etkisini önemsemeyerek bitkilerin topraktaki azotlu bileşikler, havadaki karbon dioksit ve topraktaki minerallerle beslendiğini ortaya koydu. Liebig'in günümüze değin en çok bilinen ve en çok sonuca sahip çalışmalarından biri, azot bazlı gübre üretmesidir. Bitkilerin köklerinde amonyak ve türevlerinin bulunması gerektiğine inanan Liebig, azota çok önem verdi. Birtakım pratik ve günlük engellere rağmen, gübreleme konusundaki bu keşfi, kimyasal gübrelerin doğal hayvan dışkıları yerine kullanılabileceğini gösterdi. Liebig ayrıca bunu Minimum yasasında formülize etti. Buna göre bir bitkinin gelişmesi, çevresindeki azota ve topraktaki minerallerle sınırlıydı. Liebig, ayrıca günümüzde bilinen lâboratuvarların ilk kurucusudur. Buhar buğusu plânı, her ne kadar öncesinde kullanılan bir yöntemse de, onun kullandığı yöntemlerden biridir. 1835 yılında gümüşleme yöntemini keşfeden Liebig, ayrıca ayna yapımında da önemli bir yere sahip oldu. Jöns Jakob Berzelius adlı meslektaşının aksine, Liebig, organik ve inorganik bileşiklerin kesin bir kuralla ayrılmadığını, ileride şeker, salisin (aspirin) ve morfin gibi maddelerin yapay olarak üretilebileceğini söyledi. Liebig, Alman eyaletlerinde bilimsel odaklı tarımı ve gübrelemeyi destekledi ve ülke çapında önemli bir rol oynadı. Liebig ayrıca yanan etin vücut salgılarında damgalandığını öne sürdü. Bu fikir günümüzde de yaygındır ancak doğru değildir. Yine II. Dünya Savaşı sonrası, Giessen Üniversitesi, onun adına atfen, "Justus-Liebig-Universität Giessen" olarak değiştirildi. 1953'te Batı Almanya posta teşkilatı, onun adına bir pul yayımlandı. Charles McKeown Charles McKeown (doğum: 1946), Britanyalı oyuncu ve senaristtir. En çok Terry Gilliam ile yaptığı çalışmalar ile tanınır. 1985 tarihli "Brazil" filminde Terry Gilliam ve Tom Stoppard ile ortaklık yaptı ve Akademi Ödülü'ne aday oldu. "The Adventures of Baron Munchausen" (1988) filminde yine Gilliam ile ortaklık yapmıştır. On iki yıl sonra Gilliam ile tekrar "The Imaginarium of Doctor Parnassus" filminde iş birliği yaptı. Senarist olarak diğer önemli işleri "Plunkett & Macleane" (1999) ve "Ripley's Game" (2002) filmleridir. "Batman" filmindeki çalışması filmin bitiş jenerğinde belirtilmemiştir. McKeown, komedi grubu Monty Phyton'ın televizyon ve sinema için çekilmiş birkaç işinde yer aldı. Kariyerine Michael Palin'in başrolde olduğu "Ripping Yarns" (1977) ve John Cleese'nin başrolde olduğu "Fawlty Towers" (1979) filmlerinde aldığı küçük rollerle başlamıştır. Bir zaman sonra küçük bir rol aldığı "Life of Brian" filminin setinde Gilliam ile tanıştı. "Yes Minister" (1980), "The Hitch Hiker's Guide To The Galaxy" (1981), "Pinkerton's Progress" (1983) ve "The Young Indiana Jones Chronicles" (1992) gibi televizyon işlerinde de yer almıştır.. Aleksandr Tamanyan Aleksandr Tamanyan (d. 4 Mayıs 1878, Yekaterinodar, Rus İmparatorluğu; ö. 20 Şubat 1936, Erivan, Ermenistan SSC; Ermenice: Ալեքսանդր Թամանյան), Ermeni neoklasik mimar ve kentbilimci. Tamanyan, 1878'de Yekaterinodar (Krasnodar'ın eski ismi) şehrinde doğdu, babası bir bankacı idi. 1904'te Tamanyan, Sankt-Peterburg'daki Sanat Akademisi'nden mezun oldu. 19. yüzyıl boyunca Avrupa'da ve 20. yüzyılın ortasına kadar Amerika Birleşik Devletleri'nde yaygın olan neoklasik üslupta eserler vermiştir. İlk eserlerini birkaç sene sonra vermeye başladı, St. Petersburg'daki Tsarskoye Selo'nun Koşubey Konağı'nı tasarladı. Bu konak 1911 ve 1913 yılları arasında prens Şerbatov'a ve 1913'ten 1923'e kadar Moskova'daki demiryolu çalışanlarına aitti. 1914'te "Sanat akademisyeni" unvanını kazandı, ve 1917'de, 13 yıl önce mezun olduğu Sanat Akademisi'ne yardımcı müdür olarak atandı. 1923'te yeni kurulan Ermenistan SSC'nde yapılan büyük gelişim projelerini düzenlemek için Erivan'a gitti. Oradayken evlendi, daha sonra mimar olan "Jeorji" adlı bir çocuğu oldu. Tamanyan 20 Şubat 1936'da vefat etti. 1925'ten itibaren Tamanyan, Leninakan (günümüzde Gümrü), Nor Bayazet (günümüzde Gavar), ve 1927'de Eçmiadzin gibi birçok Ermeni şehrin planlarını tasarladı ancak en çok ülkenin başkenti Erivan'da yaptığı işleri ile bilinir. İlk planları 1924'te kabul edildi ve küçük başkent, ağaçlı caddeler ve günümüzde bile şehrin kalbi olan Cumhuriyet Meydanı gibi geniş meydanlarla dolu büyük, çağdaş bir şehre dönüştü. 1926'da açılan Opera Evi başta olmak üzere Erivan'daki qekçok anıtı da tasarlamıştır. Neoklasik stili ve Sovyet etkilerine karşın Tamanyan, kendisini ülkenin mimarisi ve malzemeleri ile uyabiliyordu. Yapılarının çoğunda, tarihi Ermeni mimarisinden unsurlar ve pembe tüf gibi ülkede bulunan taş türleri kullanılıyordu. Bu yanardağ taşının kullanımı günümüzde bile Erivan'ın "pembe şehir" takma isminin kaynağıdır. Ayrıca Ermenistan'ın mimarî mirasını korumak için çalıştı ve "Ermenistandaki tarihî abidelerin korunması komitesi"ni kurdu. Günümüzde ise, heykeli Erivan'ın merkezinde bulunmaktadır. Yarasa (operet) Yarasa (Almanca: Die Fledermaus) Johann Strauss II tarafından bestelenmiş bir Viyana opereti janrında 3 perdelik Almanca operettir. Eserin librettosu "Carl Haffner" ve "Richard Genée" tarafından hazırlanmıştır. Operetin prömiyer temsili 5 Nisan 1874de Viyanada Theater an der Wien eserini bestesinin orkestra şefliği altında yapılmıştır. Bu operet çok büyük bir ilgi görmüş ve dünyanın diğer opera evleri reperatuarları içinde devamlı bulunmuştur. Türkiye'de ilk temsili Ankara'da yapılmıştır. Kuzey Amerika'da sahnelenen 20 en popüler opera eseri listesinde 19'uncu sırada bulunmaktadır. "Yarasa" eserinin orijinali Alman oyun yazarı "Julius Roderich Benedix" (1811–1873) tarafından hazırlanmış olan "Das Gefängnis" ("Hapishane") adlı hafif bir güldürü oyunudur. Diğer bir kaynak da "Henri Meilhac" ve "Ludovic Halevy" tarafından Fransızca olarak yazılmış bir vodvil oyunudur. Bu eser ilk defa müziksiz oyun olarak Almanca'ya Carl Haffner tarafından çevrildi ve Viyana'da bu oyun sahnelendi. Fakat bu oyunun dayandığı önemli bir kavram olan "bir geceyarısı yemeği (reveillon)", Avusturya ve Alman adetlerine uymadığı için pek seyirci kazanamadı. Bu problem Johann Strauss'un liberettocusu tarafından Avusturya geleneklerine uygun bir hale getirilmesi ve "geceyarısı yemek partisinin" bir "Viyana Balosu" ile değiştirilmesi ile bu oyunun Johann Starauss için bir liberettoya çevrilmesini çok daha uygun duruma getirmiştir. Haffner'in Almancaya tercümesi operet liberettosuna uyarlanması için Richard Genee'ye verilmişti. Fakat eserin popüler olmasından sonra ortaya çıkan bir anlaşmazlık üzerine Richard Genee liberetto için yeniden aslından bir çeviri yaptığını iddia etmiş ve Haffner ile hiçbir zaman hiçbir görüşme yapmadığını bildirmiştir. "Eisenstein'in apartman dairesinde" Baron von Eisenstein, genellikle avukatı olan Dr. Blind'in beceriksizliği dolayısıyla, bir devlet memuruna hakarette bulunduğu için 8 gün hapse mahkûm edilmiştir. Eisenstain'in hizmetçisi olan Adele, bir bale kumpanyasının üyesi olan kız kardeşi İda'den Prens Orlofski'in verdiği bir maskeli kıyafet balosuna davetiye alır. Bu mektubun çok hasta olan teyzesinden geldiğini söyleyerek bir kısa müddet işinden ayrılma izini alır. (Adele: - "Kızkardeşim Ida bir mektup yazmış"). Baron'un arkadaşı Falke gelir ve Baron'u da bu baloya davet eder (Falke: "Benimle "soupe"'ye gel"). Eisenstein, güya hapishaneye gitmek için, karısı Rosalinde ve hizmetçisine elveda eder; fakat niyeti hapse girmeyi bir gün geciktirip o gün baloya gidip eğlenmektir. (Tarzett: "Canım! Canım! Sahiden çok üzgünüm"). Eisentein evinden ayrıldıktan sonra karısı Rosalinde'i, eskiden beri onun hayranı olmuş, şan öğretmeni Alfred, ziyarete gelir ve ona serenat yapmaya baslar.(Alfred:"Kumru kaçmayı başardı").(Perde finali içki içme şarkısı: "Unutabilen mesut olur.") Hapishane müdürü, Frank, Rosalinde'nin kocasını hapishaneye götürmek üzere gelir ve evde onu Alfred ile yalnız başına bulur. Rosalinde Frank gelince durumunu açıklama şarkısı söyler. (Rosalinde:"Gecenin çok geç saatinde benimle baş başa") Rosalinde'nin bu zayıflığını ele vermemek için kendinin Eisenstein olduğunu bildirir ve Frank tarafından tutuklanıp götürülür. (Frank: Benim büyük kuş kafesim.") "Villa Orlofski'nin arkasında bir ufak yaz köşkünde" Hemen anlaşılır ki, Prens Orlofski'nin de bilerek izini ile, Falke bu baloyu ve davetleri Baron Eisentein'den geçen yılki hareketleri için öç almak icin bir tertip alma aleti olarak organize etmiştir. Geçen kış Eisenstein arkadaşı Falke'yi bir maskeli balodan sonra yarasa kıyafetinde olarak sarhoş bir halde şehrin ortasında bırakmış ve Falke herkesin alay konusu olmuştur. Bu tertibin bir kısmı olarak Falke Frank, Adele ve Rosalinde'yi de bu maskeli kıyafet balosuna davet etmiştir. Macar kontesi kılığında olan Rosalinde bu kılığa uygun rol yapmaktadır. Frank "Şövalye Chagrin" kılığında ve rolünde ve Adele'de bir aktris giysili olup bir aktris rolü yapmaktadır. Balo eğlenceli olarak devam eder. (Koro: "Ein Souper heut uns wink" - "Bir "souper" önümüzde"). Prens davetlilerini ağırlar (Orlofski: "Arkadaşlarımı davet etmeyi severim"). Eisenstein Adele'ye tanıştırılır. Fakat kafası içkiden o kadar karışıktır ki onun neden gerçekten hizmetçisine çok benzediğini bir türlü kendine açıklayamaz. Adele "Adele'nin kahkaha atma şarkısı"nı söyler. (Adele: "Mein Herr Marquis" - "Efendim Markiz,") Sonra Falke değişik kıyafetli maskeli Rosalinde'yi Eisenstein ile tanıştırır. Çardaş: "Klänge der Heimat" - "Yurdumdan sesler"). Çiftin birbiriyle aşkane görüşüp kucaklaşmaları sırasında Rosalinde kocasının cebinden kıymetli cep saatini çalmayı başarır. Bunu yakın gelecekte kocasının kendine ihanet ettiğine dair suç delili olarak kullanmayı düşünmektedir (Saat ikilisi: "Gözlerim yakında sönükleşecek"). Çok coşkulu bir perde finalinde davetliler eğlenmeye devam ederler. (İçki içme şarkısı: ("Üzümden akan ateşten") sonra "Ağabeylerim, erkek kardeşlerim ve kızkardeşlerim" ve final olarak bir vals ve bale parçası: "Ne çok neşe, tam bir zevk gecesi") "Hapishane Müdürü Frank'in idare odasında" Ertesi sabah bütün herkes kendini hapishanede bulunca kafalarındaki karışıklık daha artar. Buna ek olarak gardiyan Frosch'un hapishanenin müdürünün görevde olmadığını fırsat bularak epey alkol alıp ne yaptığını bilmemesi de eklenmiştir. Adele, Chevalier Chagrin'in desteğini sağlamıştır (Adele: "Spiel' ich die Unschuld vom Lande" - "Eğer saf bir köylü kızı taklidi yaparsam"). Alfred hapishaneden çıkabilmekten başka şey düşünmez olmuştur. Eisenstein'in kurnazlıklarını çok iyi bilen Rosalinde ise boşanma için dava açma kararına varmıştır. Frank ise hala ayılmamıştır. Frosch, Adele ve kızkardeşi İda'yı birlikte bir hücreye kapatır. Bu karmaşıklığın ortasında Falke baloda bulunan bütün davetlilerle birlikte hapishaneye gelir ve tüm olanların "Yarasa"'dan öç alınmak için büyük bir tertip olduğunu itiraf eder.(Terzett ve Rosalinde, Eisenstein, Alfred: "Ich stehe voll Zagen" - "Acayip bir serüven"). Her şey uygun olarak kavga çıkmadan hal yoluna koyulur. Eisensentein karısına ihanette bulunmasını aldığı çok alkolün tesiri olarak açıklar. Orlofski Adele'nin artistlik kariyerine destek vermeyi kabul eder. Fakat Eisenstein kendine önceden verilmiş olan hapis cezasının hepsini çekmek zorundadır. (Finale: "O Fledermaus, o Fledermaus" - "Yarasa, yarasa, en sonunda kurbanının kaçmasını sağladın.") Johann Strauss II bu operet eserinde bulunan bazı melodi ve şarkıları ayrıca tek başına eser olarak da yayınlamıştır: "Yarasa" opereti bircok defa sinema ve videoya uyarlanmıştır. Katy Jurado Katy Jurado (d. 16 Ocak 1924 - ö. 5 Temmuz 2002) ödüllü Meksikalı oyuncu. 1950'lerden sonra Hollywood'un da aranılan oyunculerden biri oldu, buna rağmen ABD vatandaşlığına geçmedi. Sinemada aktif olarak çalıştığı 1940'lı yıllardan 1990'lı yıllara kadar 80'den fazla sinema filminde oynadı. 1954'te Spencer Tracy'yle oynadığı Broken Lance (Kırık Mızrak) filmindeki rolü için Oscar'a aday gösterildi. High Noon (Kahraman Şerif) (1952) filmiyle de "en iyi yardımcı kadın oyuncu" dalında Altın Küre ödülünü aldı. 1959 - 1963 yılları arasında aktör Ernest Borgnine ile evliydi. Çalkantılı geçen bu evliliğin sonunda Borgnine onun için "Çok güzel bir kadın, ama kaplan kadar yırtıcı" demişti. 16 Ocak 1924 tarihinde Meksika'nın Jalisco eyaletinin başkenti olan Guadalajara'da María Cristina Estela Marcela Jurado García adıyla dünyaya geldi. Çocukluğu ve ilk gençliğini geniş toprakları olan varlıklı ailesinin yanında lüks içinde geçirdi. Federal hükümet topraksız köylülere dağıtmak üzere ailesinin topraklarına el koyunca, aristokrat ideallerine sıkı sıkıya bağlı olan ailenin gerçek reisi anneannesi ile yaşamaya başladı. Gazeteci olmaya çalışırken 16 yaşında ünlü sinema yıldızı Emilio Fernandez'in ilgisini çekti. Fernandez ona birkaç filminde rol vermek istedi ama onun oyuncu olmasını istemeyen anneannesinin itirazı ile karşılaştı. O da aile baskısından kurtulmak için bu kez aktör Víctor Velázquez ile evlendi. No matarás (1943) adlı filmle sinemaya ilk adımını attığında Meksika sineması altın çağını yaşıyordu. Çarpıcı güzelliği ve kendi güvenli tavırlarıyla hem Meksika sineması hem de Hollywood'da azimli ve güçlü kadınları canlandırdı. Kızılderililere özgü hatları Meksika sinemasında çok tutulan, baştan çıkartıcı Femme fatale rolleri almasını sağladı. Oyunculuğun yanı sıra radyo muhabirliği ve köşe yazarlığı da yapıyordu ve boğa güreşlerinin kritiğini yazıyordu. Zaten John Wayne ve kendisi de bir boğa güreşçisi olan yönetmen Budd Boetticher onu bir boğa güreşi arenasında keşfettiler. Boetticher Meksika'da çektiği otobiyografik filmi Bullfighter and the Lady'de (1951) ona rol verdi. Luis Buñuel de onu Meksika melodramı El Bruto'da (1953) oynattı. İngilizcesi çok zayıftı, repliklerini fonetik olarak söylüyordu. Nihayet 1952'de High Noon'la (Kahraman Şerif) (1952) Hollywood'daki ilk büyük çıkışını yaptı, bu filmde Gary Cooper'ın bar sahibi eski sevgilisini canlandırıyordu. Bu rolüyle "en iyi yardımcı kadın oyuncu" dalında Altın Küre ödülünü kazandı. Hollywood'da daha önce Lupe Velez, Dolores del Rio ve Rita Hayworth gibi oyuncular tarafından canlandırılan ateşli, seksi ama iki boyutlu, klişeleşmiş "Meksikalı/Latin kadın" rollerine farklı bir derinlik ve itibar kazandırdı. Çoğunlukla westernlerde oynadı. Diğer Güney Amerikalı oyuncular gibi kalıcı sözleşmelerle kendini hemen Hollywood'a bağlamadı, aralarda ülkesine dönerek orada da önemli filmler yapmaya devam etti. 1954'te Edward Dmytryk'in yönettiği Broken Lance'de (Kırık Mızrak) Spencer Tracy'nin kızılderili karısı rolüyle "en iyi yardımcı kadın oyuncu" Oscar'ına aday gösterildi. Bu ödüle aday gösterilen ilk Meksikalı kadın oyuncu oldu. The Badlanders (1958) filminde başrolü paylaştığı Ernest Borgnine'la 1959'da evlendi. Çalkantılı geçen bir evliliğin ardından 1963'te boşandılar. Marlon Brando'nun yönettiği (ve oynadığı) tek film olan One-Eyed Jacks'te (1961) Karl Malden'ın karısı rolündeydi. Daha sonra Arrowhead'de (1953) Charlton Heston'la, Trapeze'de (1956) Burt Lancaster'le, Man from Del Rio'da (1956) Anthony Quinn'le oynadı. Quinn de onun gibi Meksikalıydı ama Jurado hiçbir zaman Anthony Quinn'in yaptığı gibi ABD vatandaşlığına geçmedi. Barabbas (1962) ve The Children of Sanchez (Sanchez'in Çocukları) (1978) filmleriyle iki kez daha Anthony Quinn'le birlikte oynadı. Televizyonda da ağırlıklı olarak westernlerde oynadı. Elvis Presley filmi Stay Away, Joe'da (1968) oynadıktan sonra intihara teşebbüs etti ve temelli olarak ülkesi Meksika'ya yerleşti. Ara sıra tekrar ABD'ye geliyor ve Amerikan filmlerinde daha küçük rollerde oynuyordu. Bunlardan en dikkat çekenler Pat Garrett & Billy the Kid (1973) ve John Huston'ın yönettiği Under the Volcano'dur (1984). 5 Temmuz, 2002'de Meksika, Cuernavaca'daki evinde akciğer ve kalp rahatsızlığı nedeniyle 78 yaşındayken hayatını kaybetti. Messier 108 Messier 108 (ayrıca "NGC 3556" olarak da bilinir) Büyük Ayı takımyıldızı yöünüde bulunan bir sarmal gökada. Pierre Méchain tarafından 16 Şubat 1781 tarihinde keşfedilmiştir. Gökada içerisinde 6 Şubat 1969 yılında 16 kadir büyüklüğünde bir süpernova keşfedilmiştir. KKTC Dışişleri Bakanlığı Kuzey Kıbrıs Türk Cumhuriyeti Başbakan Yardımcılığı ve Dışişleri Bakanlığı, Kuzey Kıbrıs Türk Cumhuriyeti'nin hükûmetine bağlı olarak çalışan ve dış ilişkilerden sorumlu olan bakanlık. KKTC'nin diğer ülkeler ve uluslararası örgütlerle olan ilişkilerinin yürütülmesinden sorumlu olan bakanlığın başında şu an Prof. Dr. Kudret Özersay bulunmaktadır. Zeytindağı (kitap) Zeytindağı, Falih Rıfkı Atay'ın yedeksubay olarak katıldığı I. Dünya Savaşı anı ve izlenimlerinden oluşan ve Osmanlı İmparatorluğu’nun savaşta içine düştüğü durumu ortaya koyan eseri. Kitabın adı, Cemal Paşa’nın başında bulunduğu 4. Ordu Karargâhının yerleşik olduğu Kudüs’e yakın bir tepenin ("Zeytindağı") isminden gelmektedir. Falih Rıfkı Atay bu kitabında Osmanlı saltanatının son günlerinden Türkiye'nin ilk günlerine kadarki bir zaman dilimi anlatılmaktadır. Yazar bir görev sebebiyle Cemal Paşa’ın karargahına yani Zeytindağı’na gitmiştir. Burada yaşamış olduğu olayları ve anılarını bulunduğu tarihin önemli olaylarını da içine alacak şekilde anlatmıştır. I. Dünya Savaşı başladığında Falih Rıfkı Atay yedek subay olarak orduya alınır ve Cemal Paşa’nın karargahına tayin olur. Cemal Paşa ile ilk ilişkileri de burada gelişir. Kitabın ilk bölümlerinde İttihat ve Terakki Cemiyeti’nden söz edilmiştir. İttihat ve Terakki Cemiyeti içerisinde Cemal Paşa, Talat Paşa ve Enver Paşa en önemli simalardır. Cemal Paşa, gençlik ve yenilik akımı içinde hatırı sayılır, anlamadığı işi ehline bırakan ve güvendiği kimseye her türlü yardımı yapmak meziyeti ile tanınmaktadır. Enver ve Talat Paşa’lar ise tutucu bir kişilik sergilemektedirler. Enver Paşa’nın Turancılık fikirleri güçlüdür. Falih Rıfkı Atay, Enver Paşa’nın bu fikirlerini benimsememekte ve Enver Paşa’yı diktatör olarak nitelemektedir. Türkiye’nin kurtuluşunun Enver Paşa gibilerden kurtulmakla mümkün olduğu düşüncesindedir. İttihat ve Terakki Cemiyeti kendi içerisinde bölünmüş bir yapı sergilemektedir. Bir birlik ve beraberlik söz konusu değildir. Her liderin bir grubu vardır. Falih Rıfkı Atay da Cemal Paşa'nın adamı damgasını taşımaktadır. Falih Rıfkı Atay, İttihat ve Terakki Cemiyeti'nin bu yönünü yani fikir birliğinin bulunmayışını eleştirmektedir. Çünkü yaşanılan bunalımdan kurtuluş ancak birlik ve beraberlikle mümkündür. Buna rağmen bilinçsiz yaklaşımlar, kişisel hesaplaşmalar İttihat ve Terakki Cemiyeti'ni kendi kendisiyle uğraşan bir duruma düşürmüştür. Falih Rıfkı Atay, Cemal Paşa ile beraber çalışmaya başladıktan sonra, olayları daha açık ve net bir şekilde görebilmektedir. Bir dönem, bir imparatorluk yok olmaktadır. Yazar bunu sezinleyebilmektedir. Suriye, Filistin ve Hicaz’da yaşamış oldukları bir devrin çöküşünü gözler önüne sermektedir. Falih Rıfkı Atay Osmanlı İmparatorluğu’nun bir kukla devlet olduğunu söylemektedir. Örneğin şöyle bir olay anlatılmakta; Osmanlı İmparatorluğu, ümmetçilik fikri sebebiyle üç kıtada egemen olmuş, bu coğrafyanın büyük bir kısmını Arapların yaşadıkları ülkeler kapsamaktaydı. Kudüs, Şam, Filistin, Hicaz gibi. Osmanlı sadece coğrafyada büyüyebilmişti. Çünkü, bu kazanılan toprakların hiçbirinin kültürlerine, dillerine, ticaretlerine ve mal mülk, para ile ilgili şeylere egemen olunamamıştı. Ne hazindir ki Osmanlı, Arapları Türkleştireceğine oradaki Türkler Araplaşmıştır. ""Bu kıtaları ne sömürgeleştirmiş, ne de vatanlaştırmıştık."" Osmanlı İmparatorluğu buralarda, ücretsiz tarla ve sokak bekçisi idi. Eğer, medrese ve şuursuzluk devam etmiş olsaydı, Araplığın Anadolu içlerine kadar gireceğine şüphe yoktu. Osmanlı Emperyalizmi şu ana fikir üstünde kurulmuş bir hayal idi: ""Türk milleti kendi başına devlet yapamaz!"" Osmanlı, Arap topraklarını alarak oraları bir bakıma imar ediyordu. Çünkü, Arap şeyhleri arasındaki kanlı savaşlar sonucunda Arap halkı mağdur oluyor ve maddi olarak da çöküntüye uğruyordu. Osmanlı geldiğinde ise bu şeyhleri uzlaştırıp sükuneti sağlıyor ve onlara belirli imtiyazlar veriyordu. Bir bakıma Osmanlı onlar için bir kurtuluş gibiydi. Buna rağmen Osmanlının güçsüz duruma düşmesini fırsat bilip Araplar hemen İngilizlerle, Fransızlarla anlaşmışlar ve Osmanlı’yı arkadan vurmuşlardır. Osmanlı’ya karşı görünüşte bağımlı olan Araplar her zaman kendi halifeliklerini istiyordu. Müslüman Araplar arasında Arap Halifeliği hükûmeti peşinde olanlar vardı ve I. Dünya Savaşı çıktığında bu düşüncelerini gerçekleştirmek için ve İngilizlerin vereceklerini söz verdikleri ayrıcalıklardan dolayı Osmanlı’ya ihanet etmişlerdi. Osmanlı İmparatorluğu'nun Araplara vermiş olduğu haklar, onların küçük bir anlaşmazlıkta bile isyan etmelerini sağlıyordu. Cemal Paşa zamanında çıkmış olan bir kanun ile komutanlara eğer vatan müdafaası için zaruri görülürse idam hükümlerini yerine getirmesi yetkisi verilmişti. Yani isyanlar artık kanla bastırılıyordu. Cemal Paşa'nın bir amacı da Suriye’yi Osmanlılaştırmaktır. Bu düşüncesini gerçekleştirmek için Suriye'de Halide Hanım'la birlikte modern okullar açtırmıştır. Bunun yanında bir de göç ettirilen Ermenileri, Lübnan ve Suriye içlerine dağıtarak güçlenen Arap Milliyetçiliğine karşı bir güvence olarak kullanıyordu. Hatta Ermenileri güçlendirmek için ev ve toprak bile verilmiştir. Falih Rıfkı Atay, Arapları anlatırken din sömürüsü konusuna da değinmiş, ona göre din sömürüsü bütün dinler için geçerlidir. Araplar çok fakirdir, kendi ülkelerinde; ata topraklarında hizmetçi konumuna düşmüşlerdir. Üzümü Arap gündelikçi sıkar ve şarabını semiz Yahudi içer. Filistin ikiye ayrılmıştır. Eski Filistin Arapların, yani hizmetçilerin; yeni Filistin ise tüm güzelliği ve ihtişamıyla Yahudilerin. Din satışa sunulmaktadır. Hac dönemlerinde Araplar da Yahudiler de büyük kazanç elde etmek peşindedirler. Osmanlı İmparatorluğu'nun Almanlarla beraber savaşa girmesinin en büyük nedeni İttihat ve Terakki Cemiyeti yöneticilerinden Enver Paşa’nın bir Alman hayranı olmasından kaynaklanıyordu. I. Dünya Savaşı sonucunda Tuna yukarısındaki iki imparatorluk, Akdeniz kıyısındaki bir imparatorluk ve Tuna kenarındaki bir krallık devrilmek üzereydi. Suriye ve Filistin’de Almanların durduramadığı İngiliz saldırıları yine bir Türk, fakat bu sefer öz bir kumandan, Mustafa Kemal tarafından Halep aşağısında tutulmuştur. Mustafa Kemal'in orada seçtiği savunma hattı, Misak-ı millî’deki Türkiye sınırıdır. Cemal Paşa’nın yerine, Suriye’deki orduların başına getirilen Alman Erich von Falkenhayn da bozgunu durduramaz ve Kudüs İngilizlerin eline geçer. Artık yalnız Anadolu ve İstanbul düşünülür. İmparatorluğa ve onun rüyalarına ""Allahaısmarladık!"" denir. Artık Şam'dan ayrılmak zamanı gelmiştir. Filistin bozgunundan sonra, özel bir trenle İstanbul'a dönerken, ancak o zaman, Cemal Paşa, Anadolu'nun fakir topraklarına bakarak: ""Keşke buralarda vazife almış olsaydım"" diye düşünmektedir. Cemal Paşa'ya sorulan: İlim, ihtisas ve tecrübe sahibi Mustafa Kemal, vatan ve istiklal düşüncesiyle milletin nesi var nesi yoksa yüzde kırkını vatan savunması için vermesi gerektiği düşüncesindedir. Sakarya, Dumlupınar, İzmir ve Lozan... hepsi böyle ödenmiştir. Falih Rıfkı Atay, bu kitabında ""Büyük harpte Osmanlı hazinesinin büyük bir kısmını çöl ve Urban (Çöl Arapları) yemiştir."" der, cehaletin ve hayalciliğin sonu hüsrandır, İlim ve vatan adamı olmalı ve bunalımlardan kurtuluşun ancak birlik ve beraberlikle mümkün olduğu sonucu çıkarılmalıdır. Trioz Trioz veya üç karbonlu şeker, yapısında üç karbon atomu bulunduran monosakkaritlerdir. Bilinen iki adet trioz mevcuttur; aldotrioz (gliseraldehit) ve ketotrioz (dihidroksi aseton). Triozlar hücre solunumunda görev almaktadır. İsim olarak "laktik asit" ve "piruvik asit" sözcükleri, sırasıyla "aldotrioz" ve "ketotrioz"'dan alınmıştır. -aldotrioz veya -gliseraldehit: Ketotrioz veya dihidroksi aseton: Potasyum permanganat Potasyum permanganat, koyu menekşe renkte kristal yapılı bir tuz (KMnO). Klorun potasyum manganata etkisiyle elde edilir. Suda çözünerek menekşe renginde bir çözelti verir. Bu çözelti, kuvvetli bir yükseltgendir (oksitleyici). Kimya laboratuvarlarında bu amaçla ve volumetrik analizlerde, ayrıca tıpta ve salgın ihtimallerine karşı meyve ve sebzelerin yıkanmasında mikrop öldürücü olarak kullanılır. Kristalleri ısıtıldığında 240 °C’ta bozunur. İnsan vücuduna temasında kahverengi leke bırakır ancak zamanla vücuttan çıkar. Potasyum permanganat boyahanelerde renk açıcı (indigo boyalar) olarak kullanılır. Su arıtmasında, yara tedavisinde, gliserin (veya şeker) ile ateș yakmakta, ve kar üzerinde sinyal yapmakta da kullanılabiliyor. NGC 4631 NGC 4631 Av köpekleri takımyıldızı yönünde yaklaşık olarak 30 milyon ışık yılı uzaklıkta bulunan ve yandan görünen bir sarmal galaksi. William Herschel tarafından 20 Mart 1787 tarihinde keşfedilmiştir. Bu galaksinin balinayı andıran biraz bozuk görünüşü, bazı Kaynakçada "Balina Galaksisı" denmesine sebep olmuştur. NGC 4631'in yakınında ona eşlik eden cüce eliptik galaksi NGC 4627 bulunmaktadır. NGC 4627 ve NGC 4631, tuhaf galaksiler atlasında "çift galaksi" veya "galaksi çifti" olarak listelenmiştir. NGC 4631 ve NGC 4627, etkileşim hâlinde olan NGC 4656 ve NGC 4657 ile birlikte NGC 4631 Grubu'nun bir parçasıdır. Fakat bu küme bilgileri yanıltıcı da olabilir çünkü bu küme ve diğer cisimler gökyüzünün görece olarak çok kalabalık bir bölgesinde bulunmaktadır. Yapılan farklı çalışmalar bu küme üyelerini 5'ten 27'ye kadar çıkartabilmektedir ve değişik çalışmalarda bu rakam çok farklı şekillerde karşımıza çıkar. Departure Departure Jesse McCartney'nin 3. albümüdür ve diğer albümleri gibi büyük beğeni toplamıştır. Dihidroksiaseton Dihidroksiaseton veya bilinen adlarıyla DHA, Gliseron, ışıksız solaryum ve gıda sektörlerinde kullanılan basit bir üç karbonlu karbonhidrattır. Bu şeker türü çoğu zaman şeker pancarı ve şeker kamışından gliserinin fermantasyonuyla elde edilir. DHA, CHO formülüyle gösterilen üç karbonlu bir şekerdir. Higroskopik kristal toz halinde bulunan DHA, şekerli bir tada ve karakteristik bir kokuya sahiptir. Tüm ketozlar arasında en basiti olan DHA, bu grup içinde optik etkinliği olmayan tek şeker olup, yine kiraliteye (moleküllerin karşılıklı simetrik olma durumu) sahip olmayan da tek şekerdir. Normal halde çift molekül halinde bulunan DHA, suda ve etanolde yavaşça çözünür. Taze olarak hazırlandığında yavaşça monomer haline geri döner. DHA molekülü, monomer halde suda, etanolde, dietil eterde ve asetonda çok rahat çözünebilir. DHA, gliseraldehit ile beraber, gliserol ile olan yavaş yanma ile hazırlanabilir. Örneğin katalizör olarak hidrojen peroksit ve demir tuzlarının kullanılması bu yönteme girer. DHA'nın fosfat formu olan dihidroksiaseton fosfat, (DHAP) glikolizde kullanılır. Pirüvat ile karşılaştırıldığında, DHA, spor besini şeklinde satılmaktadır. Bu sayede sporcuların ağız yoluyla aldığı DHA, yağ yakıcı ve kas arttırıcı olarak işlev görmektedir. DHA, 1920'lerde ilk kez bir deri renklendirme ürünü olarak Alman kimyacılar tarafından keşfedildi. X ışını işleminde kullanılan DHA'nın, deriye döküldüğünde deriyi kahverengiye çevirdiği gözlemlenmişti. II. Dünya Savaşı başladığında DHA üretimi savaş ürünlerinin bir parçası oldu. 1950'lerde Cincinnati Üniversitesi'nden Eva Wittgenstein, dihidroksiaseton ile yaptığı çalışmalarla tanındı. Wittgenstein'ın çalışmaları arasında çocuklardaki glikojen depolama hastalığını önlemek amacıyla DHA'nın hap olarak çocuklara verilmesi yer almaktaydı. Çocuklar üzerindeki bu çalışma sırasında birtakım denekler DHA'yı üstüne döktü ve bunu izleyen birkaç saat sonra dökülen bölgenin kahverengiye döndüğü keşfedildi. Eva Wittgenstein bu madde üzerinde çalışmaya devam etti. Önce kendi derisini DHA ile boyadı ve bunun bir pigmentasyon ürünü olarak kullanılabileceğini fark etti. Tüm bunların yanında DHA maddesi, derinin biraz daha altındaki tabakalara kadar ulaşamamaktaydı. Aynı şekilde çözelti, ölü derilerde etkisizdi. Bu keşif, vitiligo hastalığı için yeni bir çözümdü. Bu renklendirme yöntemi toksik olmadığı gibi Maillard tepkimesine benzerdir. Günümüzde gıda sanayisinde önemli bir yere sahip olan bu tepkime, 1912 yılında ilk kez Louis Camille Maillard tarafından keşfedilmiştir. DHA molekülleri, aminoasit gruplarıyla tepkimeye girebilir. Bunun en bilinen örneği de bir çeşit protein olan keratin kaplı olan deride yol açtığı renk değişikliğidir. Her bir aminoasit türü, DHA ile farklı şekilde tepkimeye girer. Bu tepkimeler sonucunda, sarıdan kahverengiye kadar olan bir renk aralığında renk değişimleri gözlenir. Bu yeni pigmentler de melanoidin olarak adlandırılır. Bunlar melanine yakın bir pigmenttir ve ultraviyole ışınların etkisi kadar koyu bir renk verebilir. Asetik asit bakterileri olan "A. aceti" ve "G. oxydan" gliserolü bir karbon kaynağı olarak kullanır. Sonuç olarak da bu tepkimelerden dihidroksiaseton çıkar. DHA, bir bakıma gliserolün ketogenezidir. DHA, bir şarabın kalitesine ve tadına etki edebilir. Yine DHA, prolin ile birleşerek kabuksu bir aroma elde etmede kullanılabilir. Dihidroksiaseton, şarapta SO moleküllerini bağlayarak antibakteriyel bir etki de gösterir. "Coppertone" adlı güneşsiz solaryum losyonları ilk defa 1960'larda tüketiciye tanıtıldı. Başta "Quick Tan" veya "QT" olarak tanınan ürünün ardından aynı formülle diğer markalar izledi. Ancak tüketiciler bu ürünlerden kısa sürede ümidini kesti. Çünkü bu losyonların birçoğu hafif bir renk koyulaştırma dışında hiçbir pigment değişimi göstermemekteydi. 1970'lerde FDA, DHA'yı kozmetik kataloğuna ekledi. 1980'lerde ise yeni nesil güneşsiz solaryum ürünleri marketlerde yerini aldı. Bu kuşaktaki ürünler daha tatmin ediciydi. Bu başarıların ardından birçok firma kendine ait formüle sahip ve renk çeşidi olan ürünler çıkardı. Günümüzde dihidroksiaseton, bu koyulaştırıcı ürünlerin temel maddesidir. Tene değen bir DHA solüsyonu, su veya başka çözücülerle geçmemektedir. Bu koyu rengin açılması için 3 ilâ 10 günün geçmesi gerekmektedir. NGC 4565 NGC 4565 Berenis'in Saçı takımyıldızı yönünde yaklaşık olarak 53 milyon ışık yılı uzaklıkta bulunan ve yandan görünen bir çubuksuz sarmal galaksi. 6 Nisan 1785 tarihinde Frederick William Herschel tarafından keşfedilmiştir. NGC 4627 NGC 4627 Av köpekleri takımyıldızı yönünde yaklaşık olarak uzaklıkta bulunan bir cüce eliptik gökadadır. 20 Mart 1787 tarihinde Frederick William Herschel tarafından keşfedilmiştir. Diego Milito Diego Alberto Milito ya da Diego Milito (d. 12 Haziran 1979), Arjantinli eski millÃ® futbolcudur. Milito, 1999 yılında Primera División (Arjantin) külüplerinden Racing'ta profesyonel kariyerine başladı. O zamanlar kardeşi Gabriel Milito Racing'ün ezeli rakibi İndependiente'de oynamaktaydı. 2004 yılında o zaman Serie B'de mücadele eden Genoa CFC'ye transfer oldu. Burada başarılı bir sezon geçiren Milito, 59 maçta 42 gol kaydetti. Fakat Genoa CFC Serie C'ye düşünce, kardeşi Gabriel'in takımı olan Real Zaragoza'ya transfer oldu. Sezon bittiğinde Milito 16 gol atmıştı ve Real Zaragoza La Liga'ya yükselmişti. Bir sezon sonra kardeşi Gabriel FC Barcelona'ya transfer oldu. Aynı sezon, yani 2006-2007 sezonunda, 30 golle La Liga'nın gol kralı oldu ve Francesco Totti'yle birlikte Altın Ayakkabının sahibi oldu. 2008 yılında transfer döneminin bitmesine dakikalar kala eski takımı Genoa CFC'ya transfer oldu. Genoa CFC'da başarı yakaladı ve FC Internazionale Milano'ya transfer oldu. 2010 yılı UEFA Şampiyonlar Ligi finalinde, Bayern Münih'e 2 gol atarak, kupayı FC Internazionale Milano'nun kazanmasını sağlamıştır. Diego Milito, kariyerine 1999 yılında Arjantin birinci ligi takımlarından Racing'da başladı ve takımıyla 2001 Apertura turnuvasını kazandı. Bu süre içinde kardeşi Gabriel Racing'in rakibi Independiente'de defans oyuncusu olarak oynuyordu. İki kulübün Avellaneda derbisi maçlarında iki kardeş de birbirlerine karşı forma giydiler. 2004 yılının başında Milito, 8 milyon £ bonservis bedeli karşılığında Serie B takımı Genoa'ya transfer oldu. İtalya'da 59 maçta attığı 33 golle iki sezon geçiren futbolcu, 2004-05 sezonunun son maçı Venezia karşısında olan şike davası sebebiyle takımın Serie C1'e düşürülmesinin ardından, Genoa'dan ayrıldı ve kardeşi Gabriel'in oynadığı Real Zaragoza'ya transfer oldu. Milito, 2006 Copa del Rey ilk yarı final maçında 6-1 yendikleri Real Madrid'e dört gol attı. Sezonun sonuna kadar 16 gol atarak Zaragoza'nın en golcü futbolcusu oldu. Milito, 2006-07 La Liga sezonunun en golcülerinden biriydi. 23 gol atarak ligin gol kralı Ruud van Nistelrooy'dan iki gol ve Avrupa Altın Ayakkabı Ödülü'nü kazanan Francesco Totti'den üç gol daha az attı. Kasım 2006'da Zaragoza'nın iki yıllık kiralık sözleşmesinin dolmasının ardından onu hemen satın almaya karar verdiği yazıldı. Milito, Zaragoza'da kaptanlığa getirilirken kardeşi Gabriel, 2007 yılında Barcelona'ya transfer oldu. Milito'nun sözleşmesi Ağustos 2017'de 100 milyon € bonservis bedeli konarak uzatıldı. Attığı gollerle Zaragoza'nın ligi altıncı bitirmesine katkıda bulundu. Ocak 2008'e kadar yaklaşık iki maçta bir gol atan Milito, Genoa'daki istatistiklerine ulaştı. Zaragoza ile geçirdiği üç sezonda toplam 61 gol attı. 1 Eylül 2008 tarihinde transfer döneminin kapanmasına yalnızca birkaç dakika kala, Milito'nun Genoa'ya transferi gerçekleşti. Menajeri Fernando Hidalgo, Milito'nun diğer büyük Avrupa kulüplerinden daha kazançlı teklifler almasına rağmen açıkça Genoa'ya dönmeyi seçtiğini doğruladı. Serie A'da ilk maçına 14 Eylül'de Milan karşısında çıktı. Milito'nun ilk golündeki asisti ve ikinci golü atmasıyla Genoa maçı 2-0 kazandı. 9 Kasım'da Milito, Genoa adına ilk hat-trick'ini 4-0 yendikleri Reggina'ya yaptı. 31 lig maçına 24 gol atan Milito, gol kralı Zlatan Ibrahimović'in ardından ikinci oldu. 20 Mayıs 2009 tarihinde "La Gazzetta dello Sport", Diego Milito'nun takım arkadaşı Thiago Motta ile beraber Inter'e trasnfer olduğunu yazdı. Transfer ücretleri sırasıyla 28 milyon € ve 10 milyon € idi, ancak Genoa karşılığında Robert Acquafresca, Leonardo Bonucci, Riccardo Meggiorini, Francesco Bolzoni, Ivan Fatić ve nakit para aldı. Takımına çabucak adapte olan forvet, ezeli rakipleri Milan'a iki gol atarak 2-0'lık galibiyeti sağladı. Daha sonra 29 Ağustos'ta Serie A'daki ilk Derby della Madonnina maçına Milan'a karşı iki golün asistini yaptı ve penaltıdan attığı golle sezondaki ilk lig golünü de atmış oldu. Böylelikle Inter maçı 4-0 kazandı. 13 Eylül'de evinde 2-0 yendikleri Parma'ya karşı ligdeki ikinci golünü attı. Sonraki lig maçında Cagliari'ya iki gol atarak Inter'in deplasmanda 2-1 kazanmasını sağladı. 35 maçta 28 gol atan futbolcu, maç başına ortalama 0,8 gol atarak tüm zamanların Serie A skor listelerinin zirvesine yerleşti. Sonraki lig maçında Napoli'ye karşıda formunu sürdüren Milito, Samuel Eto'o'nun golünden bir dakika sonra maçın ikinci golünü atarken, maç 3-1'lik galibiyetle sonuçlandı. Milito'nun önceki kulüplerinde gösterdiği tutarlılık, Inter'deki ilk sezonunda devam etti ve ilk birkaç maçtan sonra kadroda bulunan kilit futbolculardan birisi oldu. 30 Ekim'de bir sakatlıktan dönen Milito, evinde 5-3 yendikleri Palermo'ya karşı yedek kulübesinden gerelerek Inter'in beşinci golünü attı. Sonraki maçta Livorno karşısında bir gol daha attı ve dokuz lig maçında yedi gol atmış oldu. Üç gün sonra 4 Kasım'da UEFA Şampiyonlar Ligi'ndeki ilk golünü grup aşamasında 2-1 yendikleri Dynamo Kyiv'e attı. Maçın galibiyet golü 89. dakikada Wesley Sneijder'den geldi. 24 Şubat'ta başka bir Şampiyonlar Ligi maçında bu sefer Son 16'da 2-1 yendikleri Chelsea'ye gol attı ve bu gol turnuvadaki ikinci golü oldu. Dört gün sonra 3-2 yendikleri Udinese'ye takımının galibiyet golünü attı. Sakatlığı nedeniyle 27 Mart'ta 3-0 yendikleri Livorno maçını kaçıran futbolcu, şampiyonluk yarışında bulunan Roma'ya 2-1 yenildikleri maçta takımın tek golünü attı. 31 Mart'ta Şampiyonlar Ligi çeyrek finalinde 1-0 yendikleri CSKA Moskova'ya maçın tek golünü atarken, Inter'in yarı fşnale yükselmesi için avantaj elde ettirdi. FC Barcelona'ya karşı yarı final ilk ayağında evinde 3-1 kazandıkları maçta Milito, bir gol attı ve iki asist yaptı. 2009-10 sezonunun sonlarında Milito, Inter'in üç kupayla sezonu bitirmesinde önemli rol oynadı. İlk olarak 5 Mayıs 2010 tarihindeki Coppa Italia finalinde Roma'ya attığı tek golle Inter'e sezondaki ilk kupasını getirdi. On bir gün sonra Siena'yı 1-0 yendikelri Milito'nun attığı golle Inter, Serie A'daki 18. şampiyonluğunu kazandı. Milito attığı bu golü "kariyerinin en iyi golü" olarak yorumladı. 22 Mayıs 2010 tarihinde Milito, Şampiyonlar Ligi finalinde Bayern Münih'e attığı iki golle takımının 2-0 kazanmasını sağladı. Sonuç olarak Inter, 45 yıl sonra ilk kez Avrupa şampiyonu oldu ve sezonu üç şampiyonlukla tamamladı. Milito, tüm turnuvalarda 30 golle sezonu bititrken, gollerinin 22'sini ligde, 6'sını Şampiyonlar Ligi'nde attı. 9 Ağustos 2010 tarihinde Milito, Inter ile dört yıllık sözleşme yeniledi. 26 Ağustos'ta 2010 UEFA Yılın Forveti ve Oyuncusu olarak adlandırıldı. 26 Ağustos'ta UEFA Kulüp Futbolu Ödülleri'nin verilmesi için yapılan törende Milito, prestijli UEFA Yılın Futbolcusu ödülünü kazanarak bir önceki sezon Avrupa kulübünün en iyi forvet oyuncusu seçildi. Inter, geçen sezonki başarılarının ardından Roma'ya Supercoppa Italiana'yı kazandı. Ancak 2010 UEFA Süper Kupası'nda geçen sezonun UEFA Avrupa Ligi şampiyonu Atlético Madrid'e 2-0 yenildikleri maçta 90. dakikada kazandıkları penaltıyı gole çeviremedi. Ligdeki ilk maçına bir hafta sonra 30 Ağustos 2010 tarihinde Bologna karşısında çıkarken, Inter sezona golsüz beraberlikle başladı. 14 Eylül'de Milito, Şampiyonlar Ligi'nde yaptıkları Twente maçıdna yanlışlıkla kendi kalesine bir gol attı. Sekiz gün sonra 22 Eylül'de Milito, sezondaki ilk golünü Giuseppe Meazza Stadyumu'nda Serie A'ya yeni yükselmiş olan ve 4-0 yendikleri Bari'ye attı. Sonraki golünü ise 10 Kasım'da Lecce'ye atarken, 76. dakikada takımını öne geçirse de üç dakika sonra Uruguay millî takımı futbolcusu Rubén Olivera maçın skorunu belirleyen beraberlik golünü attı. Milito, bu maçta attığı golü üç gün önce dizinden sakatlanarak sezonu kapatan Walter Samuel'e adadığını söyledi. Aralık ayında Milito, 2010 FIFA Kulüpler Dünya Kupası yarı finalinde Seongnam Ilhwa Chunma'ya bir gol atarken; Inter, daha sonra turnuvayı kazandı. 24 Ocak 2011 tarihinde Milito, 2009-10 sezonu için Oscar del Calcio ödüllerinden "En İyi Yabancı Futbolcu" ve "Yılın En İyi Futbolcusu" ödüllerini kazandı. Inter, bu sezon iligi ikinci sırada bitirirken; Milito, sakatlık geçirdiği bu sezonda 34 lig maçında sekiz gol atabildi. 2011-12 sezonunun ilk Serie A maçında Milito, 4-3 yendikleri Palermo'ya iki gol attı. Daha sonra 24 Eylül'de Bologna'ya bir gol atan futbolcu, 2 Kasım'da Lille'i 2-1 yendikleri Şampiyonlar Ligi maçında kulübünün 200. golünü attı. 27 Kasım'da Milito, Siena ile oynadıkları lig maçında kariyerinin 400. karşılaşmasına çıkarken, maçı deplasmanda 1-0 kazandılar. 18 Aralık'ta 1-0 yendikleri Cesena maçında ise 100. Serie A maçını oynadı. 21 Aralık'ta Inter'in 2011 yılındaki son maçında Lecce'ye karşı 4-1'lik galibiyet