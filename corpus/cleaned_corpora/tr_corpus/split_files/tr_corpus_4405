tarafından yayınlanan bir platform oyunudur. Distinctive Software tarafından geliştirildi. "Simpsonlar"'a dayanmakta ve diziden birçok özelliği içinde barındırmaktadır. Oyuncular, ailesi taraıfndan eve kapatıldıktan sonra Simpsonlar'ın evinden kaçans Bart'ı kontrol etmektedirler. Kaçış macerasında Bart, düşmanları ve hayvanları savuşturmak için silahlarla donatılmıştır. "Bart's House of Weirdness", sadece DOS'da çalıştığı için geniş bir hayran kitlesine sahip olamadı ama en azından grafik ve ses açısından oyun hakkındaki ilk görüşler olumluydu. Bir 2009 1UP.com eleştirisinde oyunun ağır bir şekilde oynanışı eleştirildi. Serhat NalbantoÄŸlu Devlet Tiyatroları sanatçısı Serhat Nalbantoğlu 7 Mart 1959 yılında Eskişehir'de doğdu. Tiyatro eğitimini Ankara Devlet Konservatuvarı Tiyatro bölümünde tamamladı. Eğitimini tamamladıktan sonra Ankara Devlet Tiyatrosu'nda sanatçı olarak görevine başladı. Ankara Devlet Tiyatrosu'nda birçok oyunda rol aldıktan sonra 1987 yılında Trabzon Devlet Tiyatrosu'nun kurulması ile Trabzon'a tayin edildi. 2 yıl sonra, 1989'da müdür olarak Trabzon Devlet Tiyatrosunun başına getirildi. Müdürlük görevini 1991 yılına kadar sürdürdü. Trabzon'daki görevini tamamladıktan sonra, tekrar Ankara Devlet Tiyatrosu'na tayin oldu. Nalbantoğlu, başarılı bir biçimde sürdürdüğü aktörlük hayatına ek olarak, başta Ankara Devlet Tiyatrosu olmak üzere birçok bölgede yönetmenlik çalışmaları yapmıştır. Yönettiği oyunlar önemli başarılar elde etmiştir. 2006/2007 sezonunda, Devlet Tiyatroları'ndaki görevinden ayrılarak İstanbul'a yerleşmiş ve Ankara Devlet Tiyatrosu'ndan arkadaşı, Hüseyin Avni Danyal ile birlikte Tiyatro Seyirlik adında bir tiyatro kurmuştur. 2007 yılında Tiyatro Seyirlik ile yollarını ayırmış, Ankara Devlet Tiyatrosu'na müdür olarak geri dönmüştür. Serhat Nalbanoğlu tiyatro aktörlüğünün yanı sıra birçok televizyon ve sinema çalışmaları yapmıştır. The Simpsons: Bart vs. The Juggernauts Bart vs. The Juggernauts, Game Boy için geliştirilen 1992 yılında yayınlanan bir aksiyon video oyunudur. Imagineering tarafından geliştirildi ve Acclaim tarafından yayınlandı. Oyunun konusu, para kazanmak için zorlukları tamamlamak zorunda olduğu "American Gladiators"'a dayanan bir yarışmada "Simpsonlar"'dan Bart ile başlar. Eleştirmenler, "The Simpsons: Bart vs. the Juggernauts" oyununa ortalama yorumlar yaptı. Oyunda, oyuncular "Simpsonlar" karakteri Bart'ı kontrol etmektedirler. Bart'ın geçmesi gereken birçok engel vardır ve bunlar, haftadan haftaya değişmektedir. Bartman Meets Radioactive Man Bartman Meets Radioactive Man, 1992 yılında Acclaim tarafından Nintendo Entertainment System (NES) ve Sega Game Gear için yayınlanan bir platform oyunudur. Imagineering tarafından geliştirildi. "Bartman Meets Radioactive Man", eleştirmenler tarafından oyunu kontrol etme yönünden olumsuz eleştiriler aldı. Tarin Kot Tarin Kot "(Farsça:" ترين کوټ), Afganistan'ın orta güney kısmında, Uruzgan Vilayeti'nin merkezi olan şehir. 2004 yılında yaklaşık 10.000 olan nüfusa sahip kentte iki önemli Peştun aşireti bulunur. Bu aşiretler ve büyük aileler: Tarin veya Durrani aşireti: Popolzayi, Barakzayi, Achakzayi ve Ghilzai aşireti: Tokhi, Hotak, Suleiman-Khel'dir. Ayrıca şehirde 2000'e yakın Irak Arab'ı yaşamaktadır. Parun Parun "(Farsça:" پارون), Afganistan'ın kuzeydoğusunda, Nuristan Vilayeti'nin merkezi olan şehir. Kent, aynı zamanda kendi adını taşıyan Parun ilçesi'nin de yönetim merkezidir. Rsync Rsync, Unix ve Windows sistemleri için bir uygulama yazılımıdır. işlevi: standart eşleştirme yazılımları yakın noktadaki verilerin eşleştirilmesi için kullanılmakta olup, uzak noktalar arasındaki verileri eşleştirme noktasında daha dar bir erişim bantı kullanılmaktadır. Bu açıdan birden fazla uzak nokta arasında veri eşleştirme süreçleri kısa noktalar arasındakine nazaran daha uzun ve zahmetli bir hal almaktadır. Bu açıdan Rsync tarzı özel yazılım programları ile uzak noktalar arasında veri transferi için özel bir P2p standardı uygulanır. Rsync, uygun zamanda delta kodlaması kullanarak veri transferi gerçekleştirir ve başka bir yerdeki dosya ve dizinleri senkronize eder. Rsync'nin önemli bir özelliği ise çok benzer programlar/protokollerde bulunmayan yansılama işlemini her yöne sadece bir taşıma ile gerçekleştirilmesidir. Rsync sıkıştırma ve özyineleme yapar, isteğe bağlı olarak kopya dosyaları ve dizin içeriğini görüntüler veya kopyalayabilir. Daemon modunda, rsync SSH veya RSH gibi uzak bir kabuk yoluyla veya yerel rsync protokolü üzerinden dosya hizmeti sağlar ve standart 873 TCP portunu dinler. RSYNC sunucu ile istemci arasındaki dosyaların aynı olmasını sağlayan bir sunucudur hem yedek alma hem de yansılamada kullanılır. Samba'nın yazarı Andrew Tridgell tarafından yazılmıştır ve RPC'nin yerini tutacak hızlı ve güvenli bir dosya transferi sunucusudur. GNU Genel Kamu Lisansı altında çıkmıştır. Rsync özgür yazılımdır ve yaygın kullanıma sahiptir. 21 (anlam ayrımı) 21 ile şunlardan biri kastedilmiş olabilir: Jean-Roger Milo Jean-Roger Milo (d. 5 Haziran 1957, Paris), FransÄ±z oyuncu. Sacha Pitoëff'den tiyatro eğitimi aldıktan sonra bir film şirketi tarafından keşfedilir. Jean-Paul Belmondo gibi isimlerle çalışma şansı buldu. Büyük prodüksiyonların yanı sıra bazı televizyon filmleri ve küçük yapımlarda da rol almıştır. Şemsettin Yapar (d. 24 Ağustos 1971; Çamlıyayla, Mersin), Türk öykü yazarı. Mersin'in Çamlıyayla ilçesinde doğdu. İlköğretimini burada tamamladı. Eğitim hayatının sonraki altı yılı Antalya Aksu Öğretmen Lisesi'nde geçti. İlk yazı denemelerine lise yıllarında başladı. Lise eğitiminden sonra; İzmir Dokuz Eylül Üniversitesi Buca Eğitim Fakültesi Türk Dili ve Edebiyatı Bölümü'nü kazandı. Üniversite eğitimi sırasında yazma uğraşına daha bir ağırlık verdi. Üniversiteden sonra sırasıyla; Aydın, Erzurum, İstanbul ve Konya'da öğretmenlik ve yöneticilik yaptı. Zaman gazetesinde ; A. Erdem Sözeri, müstear adıyla, bir yıl kadar, dil yanlışlarını konu alan yazılar yazdı. Sınavlara hazırlık alanında çeşitli eserler yayımladı. Yapar; şimdilerde hikâye, roman, destan gibi türler üzerinde çalışıyor. Yazar, evli ve dört çocuk babasıdır. Bilinmeyen Sinemalar Film Festivali Bilinmeyen Sinemalar Film Festivali, Türkiye'nin ev sahipliğinde Dışişleri Bakanlığı'nın İstanbul'da düzenlediği 4. Birleşmiş Milletler En Az Gelişmiş Ülkeler Konferansı kapsamında yapılan bir film festivalidir. Festivalde filmleri gösterilen ülkeler, Birleşmiş Milletler bünyesinde bulunan ve kişi başına düşen milli geliri 750 doların altında, öncelikle ekonomik azgelişmişlik kıstası gözetilerek sınıflandırılmış "En Az Gelişmiş Ülkeler" kategorisindeki ülkelerdir. 48 ülkenin 33'ü Afrika,14'ü Asya,1'1'i de Amerika'da bulunuyor. Daha sonraki senelerde de yapılması planlanan festival 2011 yılında 11 Mayıs-17 Mayıs tarihleri arasında gerçekleşti. Filmler Beyoğlu Sineması,Kadıköy Moda Sineması ve Tarık Zafer Tunaya Kültür Merkezi'nde ücretsiz olarak gösterildi. Ä°hsan Kabil Bilimmeyen Sinemalar Festivali Portalet Kalesi Portalet Kalesi (Fransızca: Fort du Portalet) Fransa’nın Pyrénées-Atlantiques ili sınırları içinde Pireneler üzerinde yer alan bir kaledir. Aspe Nehrinin aktığı derin vadiye hakim bir konuma kurulmuştur. Kale II. Dünya Savaşının ardından Nazi işbirlikçisi Vichy rejiminin önde gelen liderlerinin hapsedildikleri bir hapishane olarak kullanılmıştır. Bu liderlerden en tanınanı Mareşal Philippe Pétain olmuştur. Günümüzde Fransız Kültür Bakanlığı tarafından tarihi anıtsal yapılar içine dahil edilmiş ve turist ziyaretine açılmıştır. Kalenin inşaatı Kral Louis-Philippe tarafından 22 Temmuz 1842 tarihinde başlatılmıştır. Kalenin kuruluş amacı savaş halinde bulunulan İspanya sınırının korunması ve iki ülke arasında önemli bir geçit görevi gören Somport Geçidinin savunulmasıydı. Zorlu coğrafi koşullar, iklim ve kaya yapısı kalenin tamamlanmasını geciktirecek ve kale ancak 1870 yılında bitirilebilecektir. Kale deniz seviyesinden 765 metre yukarıda Aspe Vadisine hakim bir konumdadır. Kale 400 askerin kalabileceği büyüklükte tasarlanmış ve olası bir kuşatmaya yaklaşık bir hafta dayanabilecek kaynaklarla donatılmıştır. 1871-1925 yılları arasında 18. Pau Piyade Alayına ev sahipliği yapmıştır. Bu tarihten sonra askeri tesis olarak boşaltılmıştır. 1939 yılına kadar devlet personeli için yaz kampı mekanı olarak değerlendirilmiştir. II. Dünya Savaşı sırasında Fransa’nın Nazi Almanyasına yenilmesinin ardından başa geçen işbirlikçi Vichy rejimi döneminde Üçüncü Fransa Cumhuriyeti siyasi liderlerinin hapsedildiği bir hapishane olarak kullanılır. Kale sonrasında Alman birliklerince kullanılmış, 1944 yılında Fransız Direnişi tarafından ele geçirilmiştir. Vatana ihanet suçundan suçlu bulunan Mareşal Petain davasının ardından 15 Ağustos 1945 tarihinden Yeu Adasına gönderildiği 16 Kasım 1945 tarihine kadar burada kalmıştır. Savaşın ardından 18. Alay yeniden kaleye gelmiştir. 1952 yılında Savunma Bakanlığı tarafından askeri bölge olmaktan çıkartılmıştır. 1962 yılında satılığa çıkartılan kale 171 bin Fransız frangı karşılığında ismi açıklanmayan bir kişi tarafından satın alınsa da kaleye hiç bakım yapılmamıştır. Bakımsızlıktan çok kötü durumda olan kale 1999 yılında bölge belediyesi tarafından satın alınmıştır. Kaleye çıkan patika yeniden kullanılır hale getirilmiş, kalede yoğun bakım ve tamirat yapılmıştır. Kale günümüzde tarihsel bir anıt olarak turistlere hizmet vermektedir. ASOA Valence Association Sportive d'Origine Arménienne de Valence (ASOA Valence ya da kısacası Valence), 1920 yılında Valence şehrinde kurulmuştur. Renkleri; Kırmızı - Beyaz'dır. Maçlarını 12,500 kişilik Stade Georges Pompidou'da oynamaktadırlar. 2005 yılında finansal sorunlar nedeniyle kapatılıp tekrar kurulmuştur. ResmÃ® Site 2009-10 Scottish Premier League Rangers, topladığı 87 puanla Scottish Premier League şampiyonu olmuştur. Gol kralı ise 23 golle Kris Boyd olmuştur. İlk 22 haftada takımlar, ev sahibi ve deplasman olmak üzere birbirleriyle ikişer kez karşılaşmıştır. 23. ile 33. haftalar arası takımlar, ev sahibi veya deplasman olmak üzere birbirleriyle birer kez karşılaşmıştır. 34. ile 38. Hafta arası takımlar ikiye bölündü. (İlk altı ve son altı olmak üzere) 1999-00 Division 2 Lille OSC, topladığı 83 puanla Divison 2 şampiyonu olmuştur ve Division 1'e yükselmiştir. Gazların sıvılaştırılması Gazların sıvılaştırılması çeşitli yöntemler kullanılarak bir gazın sıvı durumuna getirilmesidir. Bu yöntemler bilimsel ticari ya da endüstriyel amaçlar için kullanılabilir. Çoğu gaz normal atmosfer basıncı altında basitçe soğutularak sıvı haline getirilebilir. Karbon dioksit gibi birkaç gaz için de ayrıca basınç altında tutma işlemi uygulanması gerekir. Sıvılaştırma gaz moleküllerinin temel özelliklerinin analizinde ve gazların depolanmasında kullanılır. Bâki Mezarlığı Cennetü'l-Baki (Arapça:جنة البقيع), Medine'deki Müslümanların ilk mezarlığıdır. Bu mezarlık, Mescid-i Nebevi'ye çok yakın bir noktada ve doğu tarafındadır. Müslümanların, Muhammed'in ve iki vezirinin kabirlerini ziyaretten sonra, Cennet'ul Bâki'de yatan sahabelerin ve diğer müslümanların kabirlerini ziyaret etmelerinin İslam dinince müstehap olduğuna inanılır. İmam Müslim'in rivayet ettiği bir hadiste, Cebrail'in Muhammed'e gelerek: "Ey Muhammed! Rabbin sana, ehli bakii ziyaret etmeni, onlar için mağfiret dilemeni emrediyor." dediği yazar. Başka bir sahih hadiste de: "Ben baki ehline dua etmek için oraya gönderildim." dediği rivayet edilir. Osman bin Maz'un, bu mezarlığa ilk defnedilen sahabedir. Başka bir rivayete göre ise ilk defnedilen Esad bin Zurara olmuştur. İslam dinine göre, ziyaretçiler Bâki ehlini topluca selamladıktan sonra ilk olarak, Ebu Bekir ve Ömer bin Hattab'den sonra müslümanların en hayırlısı olarak kabul edilen Osman bin Affan'ın kabrini ziyaret ederler. Àstrid Bergès-Frisbey Àstrid Bergès-Frisbey, şu anda Paris'te yaşayan, (26 Mayıs 1986 doğumlu) İspanyol-Fransız kadın oyuncu. İleri seviyede Fransızca, İspanyolca, İngilizce ve Katalanca bilmektedir. Oyunculuk kariyerine Suzanne rölüyle 2008 yapımı "The See Wall" filmiyle başlamıştır. Daha sonraları "La première étoile" ve "Bruc. El desafío" fimlerinde oynayan oyuncu, asıl ününü ise "" filmindeki Denizkızı Syrena rolü ile yakalamıştır.Son olarak da I Origins filminde başrol oynamış yetenekli bir oyuncudur. Gliese 581 d Gliese 581 d, Dünya'dan yaklaşık olarak 20 ışık yılı uzaklıktaki Gliese 581 yıldızının etrafında dönen bir güneş dışı gezegendir. Sisteminde keşfedilmiş olan üçüncü ve yıldızından olan uzaklığına göre beşinci gezegendir. Dünya'dan en az 5,6 kat büyük kütlesi nedeniyle bir dev dünya olarak sınıflandırılmaktadır. Nisan 2009'da özgün keşif ekibi gezegenin sıvı su bulunmasına elverişli olan yaşanabilir bölgenin sınırlarında olduğuna karar verdi. Daha sonra üç boyutlu bir simülasyon gezegenin bir atmosfere ve yüzeyinde sıvı suya sahip olmasının olası olduğunu gösterdi. Gliese 581 d yıldızından Dünya'ya gelen güneş ışığının ortalama %30'u kadar ışık alır. Mars'ta bile bu oran %40'tır. Bu gezegenin sıvı su ve yaşam barındırmasının imkânsız olduğu yönünde şüpheler ortaya çıkarsa da, atmosferdeki bir sera etkisi sıcaklıkları önemli ölçüde arttırabilir. Bu nedenle gezegenin atmosferi yeterice büyük bir sera etkisine yol açıyor ve gezegenin jeofiziği karbondioksit varlığını sabitliyorsa gezegende sıvı su ve bir su döngüsüne izin verecek düzeyde sıcaklıklar mevcut olabilir. Gezegenin büyüklüğü nedeniyle sadece kayalık maddeden oluşmamasının daha olası olduğu öne sürülse de, yıldızına zaman içinde yakınlaşmış buzlu bir gezegen olduğu da öne sürülmektedir. Ekim 2008'de sosyal paylaşım sitesi Bebo, Gliese 581 d'ye doğru "A Message From Earth" adı verilen yüksek güçlü bir radyo yayını yaptı. Yayın gezegene 2029'da ulaşacak, ve olası bir cevap Dünya'ya 2049 yılında geri dönecek. 2009'da da Avustralya'dan Cosmos Magazine gezegene "Hello From Earth" adlı İngilizce bir mesaj gönderdi. SK Vit' Jorjia Tbilisi SK Vit' Jorjia Tbilisi ya da kısaca Vit' Jorjia, 1968 yılında Gürcistan'ın başkenti Tiflis'te kurulmuştur. Renkleri; Yeşil - Beyaz'dır. Maçlarını 4,000 kişilik Shevardeni Stadyumu'nda oynamaktadırlar. WIT Georgia, 2008-09 sezonunda Erovnuli Liga'yı şampiyon olarak tamamlamışlardır. 2004, 2009. 2010. 2009. "Not:WIT Georgia takımı ev sahibi olarak baz alınmıştır." İnternetin Güvenli Kullanımına İlişkin Usul ve Esaslar Taslağı 22 Şubat 2011'de tarihinde 2011/DK-10/91 no’lu karar ile onaylanarak 22 Ağustos 2011’de yürürlüğe girmesine karar verilen kanun düzenlemesidir. Resmî Gazete'de yayımlanarak yürürlüğe giren Elektronik Haberleşme Sektöründe Tüketici Hakları Yönetmeliği'nin 10. maddesi hükümleri kapsamında hazırlanmıştır. Bu uygulama dünyada Çin, Küba, İran gibi internetin tutuklu olduğu ülkelerde kullanılmaktadır. Bilgi Teknolojileri ve İletişim Kurulu'nca (BTK) hazırlanan içeriğe https://web.archive.org/web/20110516102505/http://www.tk.gov.tr/duzenlemeler/Hukuki/kurulkararlari/2011/2011%20DK-10-91sss.pdf adresinden ulaşılabilir. Düzenleme'ye göre sistemde internete BTK tarafından belirlenen 4 filtre tipinden birini seçerek girilebilmektedir. İnternet servis sağlayıcıları filtrelerin aşılmasını engellemekle sorumlu tutulmaktadır. Uygulama Türkiye'de yoğun tepki toplamış ve ülke genelinde çeşitli gösteri ve protestoların düzenlenmesine sebep olmuştur. Bu uygulama ile internete kendi güvenlik yöntemlerini kurmak zorunda kalan kullanıcılar bu yüklerinden kurtulmuşlardır. Fakat aynı zamanda bu uygulama devletin kurumlarına tüm Türkiye internet kullanıcılarını kolaylıkla kontrol edebilme yetisi sağlanmıştır. Uygulama sonucu internet kullanıcıları belirlenen filtre tiplerini seçmedikleri sürece standart filtre tipi ile engellenmemiş sayfalara erişebilmektedirler. Fakat aynı zamanda engellenmiş sayfalara erişim zorlaşmıştır. Devletin internet üzerindeki kontrol olanakları artmış ve istendiğinde tüm Türkiye kullanıcılarının herhangi bir siteye erişimini mutlak olarak engelleyebilme olanağı sağlanmıştır. Danimarka uygulanan politikası "çocuk kütüphanelerinden uygun olmayan internet sitelerine girişin engellenmesi"dir. Avustralya'da devlet Internet Güvenlik Kurulu kütüphaneleride kapsayan "internet güvenliği ve aile kontrolü" konusunda çalışmaktadır. Bu yönde internet kullanıcılarının kullanabileceği bir program 84 milyon Avustralya dolarına malolmuş, ve kullanıcıların bilgisayarlarına yüklemeleri için internete sunulmuştur. Fakat sunulduktan sonra 1 hafta geçmeden Tom Wood isimli 16 yaşındaki öğrenci tarafından kırılmıştır. 1998 senesinde Amerikan Virjinya federal yerel mahkemesi zorunlu filtreleme sisteminin ülkenin anayasasının birinci hükmü olan ifade özgürlüğüne karşı olduğunu ilan etmiş ve kütüphanelerdeki zorunlu filtre sistemini kaldırmıştır. 1996 senesinde Amerikan hükûmeti İletişim Müstehcenlik Kanunu'nu yürürlüğe koymuş fakat sivil bağımsızlıklar grupları kanuna anayasanın birinci hükmüne karşı olduğu nedeniyle karşı çıkmışlar ve Anayasa Mahkemesi onların lehine karar vermiştir. Sivil organizasyonların karşı çıktıkların yönlerin bir kısmı siteleri filtrelemek isteyen ailelerin bunu kendi yöntemleriyle zaten yapabileceği ve devlet girişiminin geçersiz olduğudur. Ã‰ric Di Meco Éric Di Meco (d. 7 Eylül 1963, Avignon), emekli Fransız futbolcudur. Futbolculuk döneminde Defans mevkiinde oynamıştır. Futbolculuk döneminde başarılı performanslar sergileyen Di Meco, futbola 1980 yılında Olympique de Marseille'de başladı. 1986-87 sezonunda AS Nancy'de ve 1987-88 sezonunda FC Martigues takımlarında kiralık oynadı. 1994 yılında Olympique de Marseille'den ayrılıp AS Monaco FC'ye transfer oldu. AS Monaco FC'dayken 1996 Avrupa Futbol Şampiyonası'nın Fransa kadrosuna da dahil edilmişti. Futbola 1998 yılında AS Monaco FC'da veda etmiştir. Kariyeri boyunca 342 maç yaptı ve 14 gol atmayı başardı. 2010 yılında Radio Monte Carlo'da Luis Attaque adlı programına katılmıştır ve 2010 FIFA Dünya Kupası maçlarını radyodan Luis Fernandez, Jérôme Sillon ve Jérôme Rothen ile birlikte yorumladı ve anlattı. 1989-1996 yılları arasında Fransa'nın formasını tam 23 kez giymeyi başarmıştır ama golü yoktur. 1996 Avrupa Futbol Şampiyonası'nda Fransa'nın kadrosunda yer almayı başardı. PDU Protocol Data Unit (PDU) telekomünikasyonda Protokol Veri Birimi teriminin anlamları şunlardır: PDUlar OSI katman modelinin ilk 4 katmanıyla şöyle ilgilidir: (5. katman ve sonras覺nda data(veri) olarak adland覺r覺l覺r.) Özel bir katman, PDU için verilen bir içerik bazen onun katmanda gözükmesi için eş anlamlı olarak kullanılır. Paket-anahtarlı(switched) veri ağları bağlamında, protokol veri birimi (PDU) en iyi hizmet veri birimi(SDU) ile alakalı anlaşılır. Ağın özellikleri ya da servisleri farklı katmanlarda uygulanır. Örneğin, bir fiber kablo boyunca bir ve sıfırların gönderilmesi fiziksel katmanda yapılır, birler ve sıfırların veri parçalarının çoklu bağlantılı ağlar üzerinden geçirilmesi ağ katmanı tarafından yapılır. Katmanlar arasında (ve uygulama ile en üst katman arasında) katmanlar servis veri birimlerini arayüzler boyunca geçer. Uygulama ya da üst katman verinin yapısını SDU'da anlar ama arayüzdeki alt katman anlamaz, ona yararlı yük muamelesi yapar ve hedefteki aynı arayüze gönderir. Bunu yapmak için protokol katmanı SDU'ya fonksiyonlarını yerine getirmek için ihtiyaç duyduğu belirli veriyi ekler. Mesela, uygulamayı tanımlamak için bağlantı noktası(port) numarası, dağıtıma yardımcı olmak için ağ adresi, paket ve hata-kontrol bilgisindeki verinin türünü tanımlamak için kod ekleyebilir. Bütün bu ek bilgiler ve buna ilaveten üst katmandan gelen orijinal servis veri birimi bu katmandaki protokol veri birimini oluşturur. Bunun önemi, katmana istenen fonksiyonu ya da servisi yapma izni veren veri yolculuğu boyunca bulunan eşleşme protokol katmanına geçen yapılandırılmış bilgi olmasıdır. Eşleşme katmanı ya da "eş" orijinal servis veri birimini açığa çıkarmak için veri kodunu çözer, hatasız olup olmadığına ve daha sonra nereye gönderilmesi gerektiğine karar verir. Eğer en düşük katmana (fiziki) ulaşmamışsak PDU protokol yığınındaki bir alt katmandaki servisleri kullanarak eşe geçer. PDU arayüz üzerinden kendisini inşa eden katmandan kendisini gönderen katmana geçtiği zaman (ve bu yüzden iç yapısını anlamadığında) o katman için bir hizmet veri birimi olur. İlave adresleme ve kontrol bilgisinin (kapsülleme diye adlandırılan) bir PDU oluşturmak için SDU'ya eklenmesi ve o PDU'nun bir alt katmana SDU olarak gönderilmesi en alt katmana ulaşılana ve verinin aynı ortamdan fiziki sinyal olarak geçmesine kadar kendisini tekrarlar. Yukarıdaki süreç bir mektubun (SDU) üzerinde adres(adresleme ve kontrol bilgisi) yazan bir zarfa konduğu ve onu PDU yapan mektup sistemine benzetilebilir. Gönderici postane sadece posta koduna bakar ve mektubu adresi artık görünmesin diye bir torbaya koyar ve onu artık SDU haline getirir. Mektup torbası gideceği yerin posta kodu ile etiketlenir ve SDU halini aldığı büyük sandıktaki diğer torbalarla karışana ve sandık torbaların gönderileceği adreslerle etiketlenip PDU halini aldığı zamana kadar PDU olur. Sandık üzerinde yazan adrese vardığında, açılır ve torbalar (SDUlar) birisi hedef postanenin kodunu okuduğunda PDUlar olmak üzere çıkarılır. Torbalar açıldığında mektupların kendileri SDUdur ama nihai teslim için adres okunduğunda PDU olurlar. Alıcı en sonunda zarfı açtığında en üst düzey SDU, yani mektubun kendisi ortaya çıkar. http://en.wikipedia.org/wiki/Protocol_data_unit Aversa Aversa, gūney İtalya'da Campania Bölgesi'nde, Caserta iline bağlı ve Napoli şehrinin merkezinin 15 km kuzeyinde bulunan bir kent ve bir komün. Şehir İtalya'daki önemli tarım ovalarının birinin (Terra Lavoro ortasında bulunur. Şehrin önemli tarım ürünleri "Aversa şarabı" olarak ismi korunmalı "kaliteli şarap" ve manda sütünden yapılmış "mozzarella" peyniridir. Aversa "Seconda üniversità değli studi di Napoli (İkinci Napoli Üniversitesi) mimarı ve mühendislik fakültesi yerleşkelerinin bulunduğu bir kültür merkezidir. Aversa şehri Napoli civarında bulunan Terra Lavoro adı verilen büyük bir tarım ovasının içinde "Aversa Kırlığı" adı verilen ovalık bir arazide konumlanmış bulunmaktadır. Aversa iklimi mutedil ve sıcaktır. Yazları sıcak olup ortalama ısı 26 °C (maksimum ısı 35 °C) olmakta bu mevsimde Aversa'da hemen hemen hiç yağmur yağmamaktadır. Kış ısı ortalaması 10 °C olup gayet ılıktır. Yağışlar pek düzgün olmamakta beraber en fazla yağış Ekim ve Ocak aylarında beklenmektedir. Aversa antik Romalılar döneminde çiftlikler ve villarla dolu bir tarım alanı idi. I. Justinianus döneminde Bizanslıların Ostrogot'lara karşı Gotik Savaşları adı verilen İtalya'yı geri alma seferleri sırasında bu mevki yakınlarındaki Atella şehrinin harabeye dönmesi Aversa civarındaki nüfusun artmasına ve bir kasaba-şehir nüvesi kurulmasına neden olmuştu. 1030'da güney İtalya'yı tehdit altında bulduran Araplara bir karşı kuvvet olarak güney İtalyanların kullandıkları Norman asıllı paralı askerlere bir mükafat olarak Napoli Dükü IV. Sergius, Kutsal Roma-Germen İmparatoru II. Konrad'ın onayı ile Alencon, Normandi'den gelen Norman komutanı Rainulf Drengot'a Aversa Kontu payesi verdi. Aversa böylece bir kontluk merkezi oldu. O zaman küçük bir kasaba olan Aversa Kont Rainulf'un diğer İtalya idareceilerinin adaletinden kaçanlara çok yumuşak davranıp sığınma hakkı sağlaması dolayısıyla çabucak büyüdü. Ayrıca Normanlar bu kontluğu Güney İtalya'ya ve Sicilya'ya yaptıkları hücumlar için bir üs olarak kullanmaya başladılar ve şehir Normanların sağladıkları yağmanın paraya döndürme merkezi haline geçti. Norman'lar çok geçmeden güney İtalya'yı ve Sicilya'yı ellerine geçirdiler. Bu Norman fatihlerin başında bulunan Robert Guiscard Aversa Kontu iken şehrin surlarını yaptırdı. Aynı dönemde diplomasi kullanarak Papa tarafından Aversa'nın, yakındaki Atella şehri yerine, bir başpiskoposluk oturduğu bir merkezi olmasını sağladı. Fakat diğer güney İtalya yüksek idarecileri ve Papa, Normanların halka yönelik zalimce davranışlarına ve mal ve mülke karşı talancı-yağmacı tutumlarına karşı çıktılar. Papa ve İtalyan liderlerine karşı Normanların direnişi ve karşı hücumları sırasında Norman liderlerinin başında Aversa Kontu olan I. Richard bulunmaktaydı. Papa Aversa Kontu olan I. Richard'ı ve onun merkez şehri olan Aversa'yı aforoz etti. 1053'te Papa'nın müttefiki İtalyan orduları ile Norman orduları Civitate Muharebesi'nde karşılaştılar ve Normanlar bu muharebede çok büyük bir galibiyet kazanıp Papa'yı bile esir aldılar. Fakat Aversa Kontu Richard Papa'ya bir esir muamelesi göstermedi ve onunla birlikte Roma'ya gidip büyük şerefle karşılandı. Böylece hem aforoz edilmekten kendini ve şehrini kurtarıp hem de Normanlar Katolik kilisesi ve diğer İtalyanlar Normanların güney İtalya'da ve Sicilya'da hükümdar olmaları kabul edilmesine önayak oldu. Aversa Kontluğu Norman hanedanı zamanla önemin kaybetti. Aversa Napoli Krallarının Anju Henedanı eline geçti. Napoli kralları Aversa'yı bir av merkezi ve tatil ikametgahı olarak kullanmaya başladılar ve şehrin iç kalesi bu dönemlerde saray merkezi oldu. Özellikle Napoli Krallığı hükümdarlığı yapan Kraliçe İ. Joanna Aversa'da oturmayı tercih etti. Bu dönemde Napoli tahtına göz dikmiş olan Napoli'li asiller kraliçenin kocası olan Macar "I. Andre"yi bu kalenin penceresinden bir iple astılar. Bunun üzerine Anju hanedanın başı olan Macar Kralı I. Lajos bir ordu ile İtalya'ya girdi. Aversa'da verdiği bir ziyafette komployu hazırlayan Napolililerden kardeşinin intikamını aldı. Joanna ise Fransa'ya Avignon'a kaçmak zorunda kaldı. Anju hanedanının Aversa'da oturmayı tercihleri dolayısıyla Aversa büyük gelişmeler gösterdi. Örneğin San Dominik Kilisesi, San Nicola Kilisesi, Real Casa dell'Annunziata yetimhanesi ve hastanesi bu dönemden kalmadır. Şehir Napoli Krallığı Aragonlulara geçince, bazı imtiyazlarını korumakla beraber, önemini kaybetmeye başladı. 1494de tahta Bourbon hanedanından VIII. Karlo geçmesi ile şehir çökmeye başladı. İspanyol kralların gelmesiyle 16. yy başından itibaren veba salgını ile şehrin nüfusu küçülmeye başladı ve 1656daki veba salgınından sonra çok azalan ve bir kasaba durumuna geçen şehir devamlı ekonomik zorluklar içinde yaşamaya başladı. III. Karlo Aversa'da büyüyüp orada kısa müddet yaşadıysa da bu şehrin ekonomik durumuna hiç tesir etmedi. Fransa'nın İtalya'yı işgali ile Napoliten Cumhuriyetinin ve sonra tekrar gelen Bourbon'ların idaresi altında yaşadı. Bu dönemden hemen sonra Napoli'de ortaçağlaradan kalma malikane sisteminin lahvedilmsi ve kilise ve manastırlara ait olan mal ve mülkleri devletleştirilmesi dolayısıyla şehri aillerini ve kilise ve manstır mensuplarını kaybetti. İtalya'nın birleştirilmesi savaşları sırasında 1860'ta "Valturno Muharebesi"'nden hemen once Giuseppe Garibaldi Aversa'da kalmıştır. Bundan sonra Aversa İtalya Krallığı'na katıldı. Bu dönemde Aversa Caserta ili'ne bağlandı. Aversa'nin belediye sınırları içinde nüfusu (30.10.2010 itibarıyla) 51,591 kişidir. Aversa Napoli'ye 15 km uzaklıkta olup Napoli şehirleşmiş metropoliten bolgesinin bir parcasi oldugu kabul edilektedir. 19. yy ve 20.yy da Aversa'nin nüfusunun gelişmesi şu gösterimde görülebilir: Aversa düzlük bir tarım arazisinde konumlandığı için geleneksel olarak tarım ürünleri imalatı önemlidir. Şehirde üretilen manda sütünden yapılma "mozarella peyniri" tüm İtalya'da ün salmıştır. Ayrıca şehirde bağcılık ve şarapçılık da çok ileridir. Geleneksel olarak asmalar sadece Aversa'da uygulanan bir usulle, kavak ağaçlarının özel yetiştirilmesi ile yapılmış pergolalarda asılarak, yetiştirilir ve bağ bozumu elle toplama şeklinde yapılmaktadır. Bağlardaki asmalar genel olarak beyaz üzüm veren "Asprinio" adı verilen asma çeşidindendir. Yetiştirilen beyaz üzüm "Aversa" isimli kaliteli beyaz şarap ve köpüklü "spumate" şarap yapılmak için kullanılır. Kalite standardlarına göre "Aversa" şarabi için üzüm bağlarında randımanın 14 ton/hektar olması; ürünün minimum alkol yüzdesi köpüksüz beyaz şarap için %10,5 ve köpüklü şarap için %11 olması gerekmektedir. Günümüzde şehrin Napoli yakıninda olması dolayısıyla Aversa gittikçe Napoli şehrinin bir uydusu haline gecmektedir. Aversa'da görülebilecek turistik yerler şunlardır: Aversa komünü şu komünlerle sınır komşusudur: Carinaro, Casaluce, Cesa, Frignano, Giugliano in Campania (NA), Gricignano di Aversa, Lusciano, San Marcellino, Sant'Antimo (NA), Teverola, Trentola-Ducenta Aversa'nin şu kentlerle kardeş şehir bağlantıları bulunmaktadır: Ahmet Üzümcü Ahmet Üzümcü (30 Ağustos 1951, Armutlu, Yalova) Türk büyükelçi. Ankara Üniversitesi Siyasal Bilgiler Fakültesi'nde Dış İlişkiler Bölümünden (SBF Uluslararası İlişkiler Bölümü) 1975 yılında mezun olmuştur. Suriye, Halepte ve 28 Temmuz 1999 ile 30 Haziran 2002 tarihleri arasında Tel Aviv Büyükelçiliği yapmıştır. 2002-2004 NATO nezdinde Türkiye daimi temsilciliği, 2004-2006 Dışişleri Bakanlığı Müsteşar yardımcılığı görevlerinde bulunmuş, 2006-2010 yıllarında da Birleşmiş Milletler Cenevre Ofisi nezdinde Türkiye daimi temsilciliği görevini yapmıştır ve ayrıca Kimyasal Silahların Yasaklanması Örgütü Genel Direktörlüğü görevine de seçilmiştir. 2013 yılı Nobel Barış Ödülü'nün verildiği Kimyasal Silahların Yasaklanması Örgütü, bu ödüle Üzümcü'nün direktörlüğü döneminde layık görülmüştür. Işıl Üzümcü ile evlidir. Preakness Stakes Preakness Stakes, Amerikan grup 1 statüsünde bahis oynanabilen 1-3/16 mile (1,91 km) mesafede gerçekleştirilen, Pimlico Race Course Baltimore, Maryland hipodromunda her mayıs ayının üçüncü cumartesi günü koşulan safkan ingliz at yarışı etkinliğidir. Yarış 3 yaşlı ingiliz atlarının kayıt yaptırabildiği bir koşu olma özelliğini taşır. Preakness Stakes yarışına erkek taylar 56, dişi taylar 55 kg ile katılırlar. Geleneksel olarak yarışı kazanan safkan ingiliz atının boynuna özel olarak hazırlanmış "The Run for the Black-Eyed Susans" ismi verilmiş çelenk takılır Preakness Stakes Kentucky Derby'nin düzenlenmesinden 2 yıl önce koşuldu ve ilk olarak 1873 yılında yarış severlere tanıtıldı. 1873 yılında koşulan yarışı 10 boy farkla rahat bir şekilde kazanan isim John Chamberlain'in sahibi olduğu üç yaşlı tay My Sheba 2050 dolarlık üdül almaya haketti. Bu 10 boyluk fark 2004 yılında Smarty Jones isimli safkanın 11 boyluk farkla kazanmasına kadar en uzak arayla biten yarış olarak akıllara kazınmıştır. En Ä°yi Derece: En Fazla Farkla Kazananlar: En Fazla Kazanan Jokey: En Fazla Kazanan Antrenör: En Fazla Kazanan Eküri: Ulviye Rahimova Ulviye Rahimova-Jones (, d. 2 Ağustos 1983, Bakü), Azerbaycanlı klasik caz sanatçısı. Caz Merkezi'nde özel sektöre ve devlete bağlı etkinliklerde sahne almaktadır. Yedi yaşından beri şarkı söyleyen Rahimova-Jones, Azerbaycan Devlet Kültür ve Güzel Sanatlar Üniversitesi'ni bitirdikten sonra aynı yıllarda Rauf Babayev'in yönetiminde "Bəri-Bax" (Beri Bak) adlı müzik grubunda İsfar Sarabski, Elçin Şirinov ve Ruslan Hüseyinov gibi müzisyenlerle Gelecek planları arasında Tiblis ve Moskova'da vokal çalışmalarına devam etmek ve Rauf Babayev'le caz olmayan bir CD kaydı yapmak var. Cazın yanı sıra pop ve rock türleriyle de ilgileniyor. 25 Eylül 2010 tarihinde Bakü'de kendisi gibi caz sanatçısı olan Jake Jones ile evlendi. 1998-99 Division 2 Saint-Étienne, topladığı 68 puanla Division 2 şampiyonu olmuştur ve Division 1'e yükselmeye hak kazanmıştır. 1997-98 Division 2 AS Nancy, topladığı 76 puanla Division 2 şampiyonu olmuştur ve Division 1'e yükselmeye hak kazanmıştır. Maraba kahvesi Maraba kahvesi, (Kinyarwanda: "Ikawa ya Maraba"; Fransızca: "Café de Maraba") güney Ruanda’daki Maraba bölgesinde yetişen kahve türü. Maraba kahve bitkileri, "Coffea arabica" türünün burbon cinsindendir. Yüksek tepelerdeki verimli volkanik topraklarda yetişirler. Meyveler çoğunlukla Mart ve Mayıs arasındaki yağmur sezonunda elle toplanır. Daha sonra kahve çekirdeklerinin seçildiği ve kurutulduğu Maraba’daki yıkama tesislerine götürülür. Çekirdekler birkaç aşama boyunca kalitelerine göre ayırılırlar. Çiftçiler getirdikleri çekirdeklerin miktarına ve kalitesine göre pay alırlar. Çekirdekler, çeşitli fırınlama şirketlerine satılırlar. En iyi çekirdekler Birleşik Krallık'ın Union Coffee Roasters şirketlerine gider. Ruanda Coffee Roasters şirketi çekirdekleri Maraba’dan satın alır ve yurt içi piyasada satar. Maraba kahvesi ayrıca bira mayalanmasında kullanılır. Yaklaşık 2000 küçük çiftçi, kahve bitkilerini 1999’da kurulan "Abahuzamugambi" kooperatifine bağlı olarak yetiştirirler. 2000 yılından beri bu kooperatif, Ruanda Ulusal Üniversitesi (National University of Rwanda, NUR) ve PEARL tarafından desteklenmektedir. Kooperatif şu ana kadar kahve kalitesini arttırmış ve özel markete nüfuz etmeyi başarmıştır. Ruandalılar sömürge yıllarından beri kahve yetiştirmekteydiler. Fakat ürünleri C sınıfı kalitenin altındaydı bu nedenle global marketlerde satılamıyordu. Bu durum 1999’a kadar sürdü. Alıcılar kilogram başına 0.33 Amerikan doları ödüyordu. Bu durum çiftçilerin yoksullaşmasına yol açtı. 1999’da 220 kahve üreticisi Maraba’da (Butare İli’nin bir parçası) bu sorunu halledebilmek için bir dernek kurdu. Bu çiftçilerden birçoğu 1994 soykırımında ailelerini kaybetmişlerdi. Geri kalanlar içinde, kocaları hapiste olanlar da vardı. Bunlar adam öldürme ve yargıya karşı gelme suçlarından, geleneksel gacaca mahkemelerinde yargılanmışlardı. Kinyarwanda'da “birlikte çalışarak bir amaca ulaşan insanlar” anlamına gelen "Abahuzamugambi" vakfına adını verenler de bu insanlardı. Çiftçiler, bir dernek kurarak aracı şirket olmaksızın ürünlerini direkt olarak Kigali’deki ihracatçılara satabileceklerini, bu sayede kârlarının artacağını umuyorlardı. Ayrıca hasılatlarını arttırmak için gelirlerini aralarında bölüştürerek araç-gereç, gübre ve tohum aldılar. 2000 yılında, Maraba belediye başkanı, Ruanda Ulusal Üniversitesi’nden çiftçilere destek olmasını istedi. Ertesi sene üniversite, Ruanda Ziraati Geliştirme Bağlantılı Ortaklığı’nı (PEARL) kurarak bu isteği yerine getirdi. USAID, Michigan Devlet Üniversitesi, Teksas A&M Üniversitesi ve çeşitli Ruanda kuruluşları olan Ulusal Tarım Araştırmaları Enstitüsü (ISAR), Kigali Bilim ve Teknoloji Enstitüsü (KIST) ve Ruanda Ulusal Üniversitesi de dahil birçok kuruluş PEARL projesine destek verdi. PEARL, Şubat 2001’den itibaren kahve kalitesini Birleşik Devletler standartlarına çıkarabilmek için "Abahuzamugambi" ile birlikte çalışmaya başladı. Kahve üreticilerinin ilk olarak kahve çekirdeklerindeki şekeri ayrıştırabilecekleri bir yıkama santrali kurmaları gerekiyordu. Eğer bu şeker, kahve toplandıktan sonraki 12 saat içinde ayrıştırılmazsa kahvenin lezzeti azalır. İlk istasyonu yine birtakım kurumların yardımıyla Cyarumbo bölgesinde kurdular. Açılış hasadın sonuna denk geldi, bu nedenle o yıl sadece 200 kg kahve yıkanabildi. Ancak sonuçlar oldukça iyiydi. İstasyon, 2002’de kapasitesini artırmak için geliştirildi. Yıkama istasyonuna maden suyu sağlayabilmek adına Huye Dağı’ndan boru hattı çekildi. Mart 2002’de kullanıma açıldı. 2002 hasadı sırasında yeni sertifika sistemi devreye sokuldu. Böylece çekirdeklerin uygun kalitede olduğu garanti altına alındı. "Abahuzamugambi" derneğinin üyelerinin yaklaşık yarısı bu sertifikayı almaya hak kazandı. Bu durum ise Avrupa ve Kuzey Amerika’daki pazarların gözünde daha ciddi görünmelerini sağladı. Maraba kahvesi güney Ruanda’da adını aldığı Maraba bölgesinde yetişir. Butare’den kabaca 12 kilometre, başkent Kigali’den 150 kilometre uzaklıkta bulunur. Proje, Butare ilinin Maraba ilçesinde başlamış olmasına rağmen buradaki şirketler, 2006’daki yerel devlet organizasyonu tarafından farklı bölgelere taşındı. Şu an bölge, Güney İli’nin Huye İlçesi’ne bağlıdır. Büyük Rift Vadisi’ne yakınlığından ve zengin volkanik toprak oluşumundan dolayı bölgede oldukça fazla tepe vardır. Kahve deniz seviyesinden 1700 ila 2100 metre yükseklikte yetiştirilir. Daha çok dik yamaçlarda kurulan teras tarlalar kullanılır. Bölgedeki yıllık yağış miktarı ortalama 1200mm’dir. Mart ve Mayıs ayları arasındaki yağış sezonunda en fazla yağış görülür. Bu, aynı zamanda kahve hasadının büyük bölümünün yapıldığı sezondur. Yükseklik, sıcaklığı yaklaşık 20 °C’ye düşürür. Ruanda’da ana hasat sezonu, yağış sezonu boyunca sürer. Bu sezon Mart ayından Mayıs ayına kadardır. Hasat sezonunda çiftçiler günlerinin büyük bir bölümünü meyveleri elle toplayarak geçirirler. Akşam olunca meyveleri, muz yapraklarından yapılmış geleneksel sepetleri ile birkaç saat uzaklıktaki yıkama istasyonuna götürürler. Teknisyenler, koyu kırmızı renkte olan en kaliteli çekirdekleri elleriyle ayıklarlar. Teknisyenler, üreticilere kilogram başına 0.10 Amerikan doları öderler. Bu para birikir ve iki hafta sonunda çiftçilerin banka hesaplarına aktarılır. Teknisyenler yıkama işlemine çabucak başlarlar. Çünkü geciktirirlerse şekerli kabuğun fermantasyonu sonucu kahvenin lezzeti zarar görür. Çekirdekler önce derin bir tanka boşaltılırlar. En iyi çekirdekler dibe batar ve kabuklarını soyan makineye aktarılırlar. Teknisyenler yüzen çekirdekleri de soyma makinesinden geçirirler fakat bunları ucuz olan yerel markete satmak zorunda kalırlar. Çekirdekler daha sonra soyma ve ayıklama makinesine aktarılırlar. Burada kabuklarındaki şekerin büyük bir bölümü soyulur ve teker teker ayrıştırılacakları titreyen süzgece geçerler. Burada A sınıfı ve B sınıfı olmak üzere ayrılırlar ve tepeden aşağı gönderilirler. Aşağıda %1’lik eğime sahip bir kaydırma kanalına koyulurlar. Bu işlem derinlemesine ayrıştırma sağlar. Hepsi farklı kalitede kahve bulunduran 15 tanka aktarılırlar. İyi çekirdekler iki gün, kötü çekirdekler 15-20 saat su altında bekletilir. Bunun amacı kalan şekeri fermante edip kahvenin tadına fazla zarar vermesini engellemektir. Teknisyenler kabuk kalıntılarını tamamen gidermen için birkaç defa yıkama yaparlar. Daha sonra gölgede kurumaya bırakırlar. Kooperatif çalışanları düzenli olarak çekirdekleri karıştırırlar. Aynı zamanda teknisyenler kötü çekirdekleri ayıklarlar. İki hafta sürebilen kurutma işlemi son işlemdir ve çekirdekteki su oranını %40’tan %12’ye kadar düşürür. Teknisyenler daha sonra çekirdekleri Kizi yakınlarındaki teknik merkeze götürürler. Çalışanlar çekirdekleri son kalite kontrolünü yapmak üzere bitişikteki laboratuvara taşırlar. Burada birkaç deneyimli kadın çalışan, çekirdekleri teker teker kontrol eder. Çekirdekler torbalanır ve kalitelerine göre etiketlenir. Şehirdeki ambarlarda satışa sunulmak üzere depolanır. 2006’dan beri Maraba her yıl ihracat kalitesinde 6000 ton kahve üretiyor. Bunlardan 3000 tonu Birleşik Krallık, 3000 tonu da Amerika Birleşik Devletleri alıcılarına gider. Kahve aşağıdaki ürünlerde kullanılır: 1996-97 Division 2 LB Châteauroux, topladığı 76 puanla Division 2 şampiyonu olmuştur ve Division 1'e yükselmeye hak kazanmıştır. 2011 Simav depremi 2011 Simav depremi veya Kütahya depremi, 19 Mayıs 2011 günü TSİ 23:15'te Türkiye'nin Kütahya iline bağlı Simav ilçesi merkez üssünde 5.9 M şiddetinde gerçekleşen ve İstanbul, Kocaeli, Sakarya, Ankara, Çanakkale, Bilecik, Bursa, Balıkesir, Yalova, Afyonkarahisar,Isparta,Eskişehir, Uşak, İzmir, Manisa ve Edirne'de de hissedilen tektonik deprem. Depremin büyüklüğü Boğaziçi Üniversitesi Kandilli Rasathanesi ve Deprem Araştırma Enstitüsü tarafından 5.9, Türkiye Cumhuriyeti Başbakanlık Afet ve Acil Durum Yönetimi Deprem Dairesi Başkanlığı tarafından 5.7, ABD Jeoloji Araştırmaları Kurumu tarafından ise 5.8 (ilk olarak 6.0) M olarak açıklandı. İlki büyük depremden 8 dakika sonra olmak üzere şiddetleri 2.3 ile 4.6 büyüklüğü aralığında olan ve merkez üsleri Kütahya'nın Simav, Şaphane, Hisarcık ve Pazarlar ilçeleri olan 450'den fazla artçı daha yaşandı. Biri kalp krizi geçiren, biri de enkaz altında kalan 2 kişinin hayatını kaybettiği ve 122 kişinin de yaralandığı bildirildi. Yaşanan deprem ve artçılardan dolayı bölgede elektrik kesintileri ve telefon hattı problemleri yaşandı. Deprem sebebiyle bazı binalarda hasar oluştuğu, bölgede bulunan iki caminin minaresinin yıkıldığı bildirildi. Deprem bölgesinde bulunan ve panik yaşayan birçok vatandaş geceyi evlerinden dışarıda geçirdi. 20 Mayıs'ta da devam eden artçılar sebebiyle evlerine giremeyen ve bölgeden ayrılmak isteyen kişiler otogarlara yöneldi. Cuma namazı vaktinde artçıların ve tehlikenin devam etmesi sebebiyle namaz, camiler yerine belirlenmiş meydanlarda kılındı. Halkın yoğun olarak bulunduğu ve kentten ayrılmak için beklediği otogarda depremde hayatını kaybedenler için gıyabi cenaze namazı kılındı. Dumlupınar Üniversitesi (DPÜ) Rektörü Prof. Dr. Ahmet Karaaslan, deprem sebebiyle şehri terkeden öğrencilerin mağdur olmaması için final sınavlarını erteleyeceklerini açıkladı. Simav ilçesinde Mayıs ayı boyunca eğitime ara verildi. Deprem bölgesi civarında yaşanan büyük depremden, yaklaşık 15 dakika öncesinden yaklaşık 5 saat sonrasına kadar meydana gelen orta büyüklükteki depremler: Halil GÃ¼lbeyaz Halil Gülbeyaz (d. 1962, İskenderun, Hatay), Türk-Alman televizyon gazetecisi, belgesel film yönetmeni, romancı. 1979 yılından beri Almanya'da yaşıyor. Frankfurt Main'de Televizyon ve Sinema Bölümü mezunudur. Yüksek eğitimden sonra ARD, ZDF ve ARTE gibi Almanya resmî kanallarında yönetmen olarak belgesel filmler hazırladı. GÃ¼lhan Tekin Gülhan Tekin Elmas (d. 3 Mayıs 1975, İzmir), Türk senarist ve oyuncudur. Dokuz Eylül Üniversitesi Güzel Sanatlar Fakültesi Tiyatro Dramatik Yazarlık bölümünden mezundur. 2004 yılında BKM Mutfak oyuncularına katılmıştır ve halen BKM Mutfak bünyesindedir. En sevilen skeçlerinden biri de "Apartman Toplantısı"dır. Azadlık Meydanı Azadlık Meydanı () — Azerbaycan'nın başkenti Bakü merkezindeki bir meydandır. Azerbaycan bağımsızlığını kazanırken en önemli fonksiyonu gören meydan, aynı zamanda şehrin merkezi konumundadır. Meydan doğrudan Hazar Denizi'ne bakmaktadır. Eski adı "Lenin Meydanı" olan meydanın adı 1990'larda Azadlık Meydanı olarak değiştirilmiştir. Bu gelişmeyi takiben meydandaki Lenin Heykeli kaldırılmıştır. Mozolenin hemen arkasında şehrin birçok yerinden görünecek büyüklükte, "Dom Sovyet" binası vardır. Bu binada bazı bakanlıklar ve ekonomiyle ilgili teşkilatlar yer almaktadır. 2008 yılında ülkede 16 yıl sonra ilk kez askeri geçit töreni burada düzenlenmiştir. Azerbaycan Silahlı Kuvvetler Günü ve Azerbaycan ordusunun 90. kuruluş yıldönümü, düzenlenen resmigeçit töreniyle coşkulu bir şekilde kutlanmıştır. Balkarya Balkarya, Balkarların İç Kafkasya dağları ve ovalarında yaşadığı tarihi eyalet ve şimdiki Rusya Federasyonuna bağlı Kabardin Balkar Özerk Cümhuriyetinin güney ve batı kısımlarını kapsayan yer. Kuzey Kafkasyanın Terek Nehri'nin yatağına ait olan Malka, Baksan, Çehem ve Çerek nehirleri Balkaryanın içinden geçmektedir. Kuzey Kafkasyanın 5000 metreden yüksek bütün zirveleri Balkaryadadır. Bunlar sırasıyla Elbruz (balkarlar bu dağa Mingi-tau demekteler), Dıh-Tau, Koştan-Tau, Cengi-Tau ve diğerleridir. Kafkasya'nın en büyük buzulları Azau, Terskol, İtkol, Çeget ve 12 kilometre uzunluğu olan Bezengi duvarı (Kafkasya dağlarının en yüksek hissesi) de bu eyaletdedir. Balkarya zengin bitki örtüsü,dağlarla, gür ormanlarla, ovalarla dolu doğa bakımından zengin bir diyardır. Marika RÃ¶kk Marika Rökk (3 Kasım 1913 - 16 Mayıs 2004), Alman-Avusturyalı sinema oyuncusu, şarkıcı ve Macar asıllı dansçı. Özellikle Nazi döneminde Alman filmleri ile ünlü oldu. Rökk, Mısır, Kahire'de Macar mimar Eduard Rökk ve eşi Maria Karoly'nin kızı olarak dünyaya geldi. Budapeşte'de çocukluğunu geçirdi, 1924 yılında ailesi Paris'e taşınmıştır. Burada dans etmeyi öğrenerek Moulin Rouge'un bir dansçısı olarak rol almıştır. ABD'de bir turdan sonra İngiltere'ye geldi. 1934 yılında o zamanın en ünlü Film yıldızlarından biri haline geldi. Almanya'da Universum Film AG (UFA) kendisine bir sözleşme teklif etti. Film kariyerinin yanında Avrupa'nın en ünlü operet şarkıcılarından biri oldu. 1986 yılına kadar sahnede kaldı. Marika Rökk film yapımcısı Georg Jacoby ile 1940'tan 1964 yılları arası evliydi. Macar aktör Fred Raul ile 1968'ten 1985'e kadar evli kaldı. Aynı zamanda Aktris Gabriele Jacoby'nin annesidir. Marika Rökk Avusturya'nın başkenti Viyana'da Baden bei'de kalp krizi sonucu öldü. Lütfi Özkök Lütfi Özkök (d. 15 Mart 1922/1923, İstanbul), (ö. 31 Ekim 2017, Stockholm) İsveç'te yaşayan Türk fotoğrafçı, şair ve çevirmen. Nobel Edebiyat Ödülü almış yazarların portrelerini çekmesiyle bilinir. İstanbul'da doğan Lütfi Özkök'ün annesi Emine Devlet Hanım Romanya doğumlu bir Kırım göçmeni, Kırım göçmeni babası Mehmet Muradasıl balıkçıydı. Özkök'ün annesinin büyük dedesi, bir Rus prensini düelloda öldürünce, aile intikamdan korkup Romanya'ya göç etti. Emine Hanım ile Mehmet Muradasıl evlendikten sonra İstanbul'a göçtü. Üç kardeşten en büyüğüdür. Ortaöğretimini Vefa Lisesi, Kumkapı Saint Jean d'Arc Fransız Okulu'nda ve Taksim Lisesi'nde tamamladı. Saint Jean d'Arc Fransız Okulu'nda Ermeni bir hocadan keman dersleri aldı. Liseyi bitirince Paris'in Nazi işgali altında olmasından ötürü Viyana'ya gitti ama Rusların Viyana'ya yaklaşmasıyla bir yıl sonra İstanbul'a döndü. İstanbul Üniversitesi Fransız Filolojisi'ne girdi. 1949 yılında Paris'te mühendislik okumak için izin çıkarttı. Paris Üniversitesi'nde tekstil okudu ve ileride eşi olan, kendisinden üç yaş küçük İsveçli Anne-Marie Hanım ile tanıştı. 1949 Eylül'ünde Lüksemburg Parkı'nda tanışan çift, 1950 yazında evlendi. İlk çocuğu Nermi'nin adı lisedeki platonik aşkı Nermin ile hayranı olduğu Fin atlet Paavo Nurmi'nin sentezidir. 24 Aralık 1950'de Stokholm'e yerleşen Özkök, 1 Kasım 2017'de burada vefat etti.. Temmuz 2001'de eşi hayatını kaybetti. Fotoğrafını çektiği edebiyatçıların fotoğrafları "Lütfi Özkök Objektifinden Nobel Ödüllü Edebiyatçılar" adlı kitapta toplanmıştır. Özkök'ün arşivinde 1500 dolayında edebiyatçının fotoğrafı bulunuyor. 1951-2001 arasında Nobel Edebiyat Ödülü kazanmış yazarlardan 32'sinin portresi çekmiş durumdadır. İrlanda ile İsveç'in ortaklaşa çıkardığı İrlandalı yazarlar pul serisinde Özkök'ün çektiği portreler kullanıldı. Dubai World Cup Dubai World Cup (Arapça: كأس دبي العالمي), Birleşik Arap Emirlikleri'nin Dubai şehrindeki Meydan Hipodromu'nda, 1996 yılından beri düzenlenen ve safkan ingiliz yarış atlarının katıldığı at yarışı etkinliğidir. Yarış dünyasının önde gelen safkan damızlık ve yarış atı yetiştiricisi Darley Stud & Godolphin Racing ekürisinin sahibi Muhammed bin Raşid El Maktum tarafından organize edilir. Etkinliğin ilk galibi Amerika Birleşik Devletleri adına yarışa katılan Allen E. Paulson'un sahibi olduğu Cigar isimli safkandır. En iyi derece: En Ã§ok kazanan: En çok kazanan eküri: En Ã§ok kazanan jokey: En çok kazanan Antrenör: Smart Strike Smart Strike (d. 1992, Ontario), Kanadalı-İngiliz yarış atı ve aygırıdır. Kanadalı aygır Mr. Prospector'ün oğludur. Bu kan hattı dolayısıyla Triple Crown galibi Dance Smartly isimli safkanla baba hattından kardeştir. Smart Strike'ın yetiştiricisi ve sahibi Sam-Son Farm ekürisidir. Bu eküri adına kazandığı önemli yarışlar arasında Grup I Philip H. Iselin Handicap koşuları vardır. 1997 yılında emekliye ayrılan safkanın değeri aygırlık yaptığı zamanlada yükseldi.2009 yılına kadar 56 adet yavrusu öenemli koşularda mücadele etmiş ve başarılı olmuştur. Rutulca Rutulca, Rusya'ya bağlı Dağıstan Cumhuriyeti'nde ve Kuzey Azerbaycan'da yaşayan küçük bir yerli halk olan Rutullar′ın konuştuğu dil. Rutulca, Kuzeydoğu Kafkas dillerinin Samur öbeğinde yer alır ve bugün Dağıstan Anayasası tarafından tanınmış 14 dilden biridir.UNESCO'nun Tehlike Altındaki Dünya Dilleri Atlası'na göre dil, "kesinlikle tehlike altında" kategorisinde sınıflandırılmıştır. Danielle Steel Danielle Fernandes Dominique Schuelein-Steel (d. 14 Ağustos 1947, New York, ABD), "Danielle Steel" ismiyle bilinen Amerikalı yazar. Romanları 800 milyondan fazla kopya satmış ve en çok satan roman yazarlar listesinde tüm zamanların en iyi sekizinci en fazla satan yazarı olmuştur. Yazdığı romanlardan 22 tanesi televizyon için uyarlanmıştır. İspanyolca, İngilizce ve Fransızca bilmektedir. Amerika Kütüphanecilik Birliğinin yönetim kurulu başkanlığı yapmıştır. Anne ile babası John Schulein-Steel ve Norma da Câmara Stone Danielle Steel, Löwenbräu bira kurucularından soyundan olup Portekizli bir diplomatın kızıdır. Varlıklı bir ailenin kızı olan Steel anne ve babasının o yedi yaşındayken boşanması sonucu babasının yanında büyümüş ve nadiren annesi ile görüşmüştür. Küçük yazlardan itibaren öyküler yazmaya başlayan Steel henüz 18 yaşındayken Claude-Eric Lazard ile evlenmiş ve New York Üniversitesi'nde de eğitimine de devam etmiştir. Yazılarını sürdüren Steel ilk yazısını ertesi yıl, 1968'de tamamlamıştır. Kızı Beatrix'in doğumunun ardından, New York'ta tanınan Supergirls isimli bir halka ilişkiler ajanslığı için çalışmıştır. Bir dergi sahibi müşterisinin yazdığı makalelerden etkilenmesi ve ona kitap yazmasını önermesinin ardından San Francisco'ya taşınan Steel metin yazarlığı yaparak Grey Reklam için çalıştı. Çekingen biri olarak tanınan Steel Claude-Eric Lazard ile evliliğinden 9 yıl sonra boşanmış ve 1972 yılında ilk romanı Eve Gidiş (Going Home)'i yayımlamıştır. Romanında aile sorunlarını anlatan konulara yer vermiştir. 1975 yılında Danny Zugelder ile evlenen Steel ile Danny çiftinin evliliği kısa sürmüş, boşandıktan sonra Zugelder tecavüz suçlamasından hapse mahkûm olmuştur. Çünkü Steel ikinci eşi Zugelder'den boşanmadan önce aynı yıl içerisinde yaptığı üçüncü eşi William Toth ile evlenmiş ve eski eşinden evliliği sürdüğü sırada iki hafta sonra boşanma işlemlerine başlamıştır. Steel yine kısa süren evliliğinin ardından üçüncü eşinden de 1981 yılında boşanmış ve aynı yıl bir şarap tüccarı olan John Traina ile evlenmiştir. Nick adında da bir erkek çocuğu olmuştur. Nick'e 1998 yılında John Traina'dan boşandıktan sonra kendi soyasını veren Steel'in evliliklerinden Samantha (14 Nisan 1982), Victoria (5 Eylül 1983), Vanessa (18 Aralık 1984), Maxx (10 Şubat 1986) ve Zara (26 Eylül 1987) adında beş çocuğu vardır. 1981 yılında Traina ile evliliğinden bu yana Steel yazdığı romanlarıyla New York Times ciltli ve ciltsiz en iyiler listelerinde neredeyse kalıcı olmuştur. Toplamda 360'tan fazla en iyiler listesinde yer almıştır. Yazarın 1989 yılında yayınladığı yapıtından bu yana Steel New York Times gazetesinin en çok satanlar listelerinde yer almıştır. Kendi çocuklarıyla mümkün olduğu kadar fazla zaman geçirmek için kararlı olan Steel, sık sık gün boyunca çocuklarıyla birlikte oluyor, sadece dört saat uyuyor ve geceleri dahi yazıyordu. Oğlu Nick'in velayetini babası Traina'dan almak için dava açan Steel'in gördüğü sonuç Kaliforniya temyiz yargıcının hakkında "Ünlü olması"'nı göz önünde bulundurarak aldığı ret kararıydı. Dava sonunda oğlu dava merkezinde Nicholas Traina, bipolar bozukluk sonucu 1997 yılında intihar etmiştir. Steel, intihar eden oğlu Nick'in anısına "Onun Parlak Işığı" (His Bright Light) adlı kurgusal olmayan romanını yazmıştır. Steel kitabının ön sözünde şöyle demiştir; New York Times gazetesinin en çok satanlar listesinde yer alan kitabın gelirleri ise akıl hastalığı tedavisi için özel kuruluşların fonlarına verilmiştir. 1986 yılında Guinness Dünya Rekorlarına kitaplarından en aşağı birinin The New York Times listesinde devamlı olarak 225 hafta kalmasından dolayı adını yazdırmıştır. Steel ayrıca genç okuyucuları için toplamda 10 resimli kitap serisi "Max ve Martha"'yı çocukların gerçek hayatta karşı karşıya kaldığı sorunlarına yardımcı olmak amacıyla yazmıştır. 1998 yılında finansçı Tom Perkins ile beşinci evliliğini gerçekleştiren Steel'e eşi Perkins "Sex and the Single Zillionaire" romanını yazmıştır. 2002 yılında evliliğini sonlandıran Steel sonraki yıl gelişme gösteren genç sanatçıların heykel ve resimlerinin sergilendiği bir sanat galerisi açmıştır. Aynı yıl Steel'e dünya kültürüne olan katkılarından dolayı "Memur" ödülü verilmiş, ödül dönemin Fransız hükümeti tarafından dekore edilmiştir. 2007 yılında kapanan galeri için Andrea Schwartz çabalarıyla galerinin yılda bir veya iki kez sergilenmesini sağlamaktadır. Kariyeri boyunca yılda bir kitap yazan Steel, ortalamalarda iki yılda bir kitap çıkaran yazarlardan bu özelliği ile farklı olmuştur. 1973 yılında kariyerine başlamış, 1977 yılından itibaren ise her yıl aralıksız kitap yayınlayan Steel kariyeri boyunca birçok yıl iki ya da üç kitabını aynı yıllar içinde yayınlamıştır. Kariyerini sürdüren, yazdıklarıyla özellikle kadın okurların beğenisini kazanmış yazar 2011 yılında "İyiki Doğdun" adlı kitabını yayınlamıştır. Steel uzun yıllar boyunca ikamet ettiği San Francisco'dan ayrılmış, şu sıralar Paris de yaşamaktadır. Romaları 28 dile çevrilen ve dünya genelinde 47 ülkede yayınlanan yazar yapıtlarında hastalık, ölüm, aile krizleri ve kabul görmeyen arkadaş, aşk ilişkileri gibi ciddi toplumsal sorunları konu edinmiştir. Eserlerinde sık sık intihar, boşanma ve bazı yapıtlarında savaş konularına yer veren Steel'in romanlarında romantizm ağır basmaktadır. Yazar Aile Albümü adlı kitabında ise toplumsal bir sorunun parçası olan eşcinsel tercihleri yüzünden ailesini kaybetme noktasına gelen bir çocuğu ve tercihlerini öğrenen ailesinin hayatında meydana gelen kopuklara da yer vermiştir. Kitapları yirmi iki televizyon için uyarlanmış, filme uyarlanan iki eseri Altın Küre ödül için aday seçilmiştir. Kinkaku-ji , ayrıca olarak da bilinir. Japonya'nın Kyôto Eyaleti (京都府), Kyôto Şehri (京都市), Kitaku (北区) semti sınırları dahilinde bulunan, Budizm'in Rinzai koluna mensup tapınak. Muromaçi Dönemi'nin ilk yarısında gelişen Kitayama Kültürü mimarisi ve bahçe düzenleme sanatının kusursuz bir temsilcisi olarak uluslararası kabul görmüş, bu çerçevede 1994 yılı itibarıyla eski başkent Kyôto'nun önemli kültür varlığı olarak UNESCO Dünya Mirası Listesi'ne alınmıştır. Başlangıçta Rokuon-ji adıyla anılan tapınak, bugün kendisini çevreleyen kampusun bütününe atıf yapacak şekilde, Kinkaku-ji olarak tanınmaktadır. 1224 yılında, Kamakura Dönemi'nin Kintsune Sayanci (1171-1244) adındaki, yüksek düzeyli saray mensubu tarafından yaptırılmıştır. O dönemde Kitayamaday olarak anılan ve dağ evi olarak inşa edilmiş olan yapı, 1397 yılında Şogun Aşikaga Yoşimitsu tarafından Sayanci ailesinden satın alınarak yenilenerek Kinkaku-ji kampusuna dâhil edilmiş, dönemin önemli siyasi merkezlerinden biri olmuştur. Şogun Yoşimitsu'nun ölümünün akabinde, oğlu Aşikaga Yoşimaçi, burada yaşamakta olan üvey kardeşi Aşikaga Yoşitsugu'nun taşınmasını sağlayarak buraya yerleşmiştir. Yoşimaçi, ertesi yıl büyük bölümü zarar gören yapıyı terk etmiş; yapı eşi Yasuko Hino tarafından Zen tapınağına dönüştürülmüştür. 1467-1477 yılları arasında vuku bulan Onin Savaşı'nda ağır şekilde hasar gören asıl yapı, Edo Dönemi'nde 1649 yılında yeniden inşa edilmiştir. Bunun ardından, Meiji Restorasyonu dönemi başlarında gerçekleşen anti-Budizm akımı nedeniyle bir süre ekonomik kaynaklarından yoksun bırakılan tapınak, bu dönemde büyük oranda bakımsız kalmış, ancak 1894 yılında bahçe düzenlemesi ve binaların bakımı yapılarak ziyarete açılmış, ziyaretçilerden tahsil edilen giriş ücretleri yapıların ve bahçenin bakımı için istimal edilmiştir. "Eski Budist ve Şinto Tapınaklarının Korunması Yasası"nın 1897 yılında yürürlüğe girmesi ile "Hususi İtina Gerektiren Mimari Yapı" statüsü, 1929 yılında yürürlüğe giren "Milli Hazinenin Korunması Yasası"'yla "Milli Hazine" statüsü kazanmıştır. 1904-1906 yılları arasında kapsamlı bir restorasyon sürecinden geçmiştir. 2 Temmuz 1950 tarihinde, gece saat 02:30 sularında, sonradan akli dengesinin yerinde olmadığı bildirilecek olan Hayaşi Yoken adlı bir rahip tarafından ateşe verilen tapınak, içindeki bütün değerli nesnelerle birlikte yanmıştır. Bu olayın ardından Japonya Eğitim, Kültür, Spor, Bilim ve Teknoloji Bakanlığı ile Kyôto Eyaleti Eğitim İşleri Müdürlüğü yetkilileri bir araya gelerek Kinkaku-ji'nin "Milli Hazine" statüsünün kaldırılmasına ve bu arada yapının yeniden inşasına karar vermişlerdir. Esmeral Tunçluer Esmeral Tunçluer (d. 7 Haziran 1980), Hollanda doğumlu Türk kadın eski basketbolcudur. 1.75 boyundaki Esmeral Şutör gard olarak oynasa da gerektiğinde Oyun kurucu rolünü de üstlenebilmekteydi. 1.75 metrelik boyuyla şutör gard pozisyonunda yıldızlaştı ve Beşiktaş (1998-2000), Fenerbahçe (2000-02), BOTAŞ'ta (2002-05)Mersin BŞB (2005-06) ve tekrar Beşiktaş Cola Turka'da oynadıktan sonra, 2007 yılında tekrar Fenerbahçe'ye transfer oldu . Fenerbahçe forması altında 2007-08, 2008-09, 2009-10 ve 2010-11 sezonlarında Kadınlar Basketbol Süper Ligi, 2007-08 ve 2008-09 sezonlarında Türkiye Kupası ve 2007 ile 2010 yıllarında Cumhurbaşkanlığı Kupası şampiyonluğu yaşadı ve takımının oynadığı dört sezonda da Kadınlar EuroLeague Women'de çeyrek final yükselmesinde pay sahibi oldu. Bu dört Euroleague sezonunda sırasıyla 6.2, 8.4, 8.8 ve 5.9 sayı ortalamalarıyla oynadı Son dönemde Türkiye kadın millî basketbol takımının da değişmez oyuncularından olan Esmeral, ay-yıldızlı ekibin 2005 yılında İspanya'nın Almería kentinde düzenlenen Akdeniz Oyunları'nda finalde Hırvatistan'ı 68-66 yenerek altın madalya kazanmasına katkı sağladı.2012 Londra olimpiyatlarında Türkiye'yi temsil etti.. 2013-14 sezonu sonunda Fenerbahçe'den ayrılmıştır. 2014 FIBA Dünya Kadınlar Basketbol Şampiyonası 3.lük maçı olan Türkiye - Avustralya maçının ardından basketbol hayatına son vermiştir. 1994 Formula 1 sezonu 1994 Formula 1 sezonu, motor sporlarının yönetici organizasyonu Uluslararası Motorsporları Federasyonu tarafından en üst seviye açık tekerlekli tek koltuklu yarış serisi olarak tanınan Formula 1 Dünya Şampiyonası'nın 54. sezonu. 1994 sezonu Benetton ve Michael Schumacher'in hakimiyetinde sonuçlanmıştır. Formula 1 tarihinin en trajik sezonlarından birisidir. Sezonun 3. yarışı olan San Marino Grand Prix'te Cumartesi günü sıralama turlarında Avusturyalı pilot Roland Ratzenberger Villeneuve virajında 314 km/h hızla beton bariyerlere çarpmış ve kaza sonucu hayatını kaybetmiştir. Pazar günü yarışta ise Williams'ın efsanevi pilotu Ayrton Senna 7. turda Tamburello virajına girerken direksiyonunu döndürememiş 310 km/h hızda iken pistten çıkmış hızını 218 km/h e kadar düşürmüş ve beton bariyerlere çarparak durabilmiştir. Kaza sonrası ağır yaralanan Senna helikopter ile hastaneye götürülürken hayatını kaybetmiştir. Bu iki pilotun trajik kaza sonucu hayatını kaybettiği sezonda yetenekli genç pilot Michael Schumacher kariyerinin ilk şampiyonluğunu kazanmıştır. 1994 aynı zamanda değişiklikleriyle de Formula 1'in en önemli tarihlerinden biridir. 1994 sezonu FIA aldığı kararlarda sezonun kötü geçmesine sebep olmuştur. Sürücü becerilerini geliştirmek için motor hacmi 3.5 litreye düşürülürken; ABS fren sistemi kullanımı yasaklanmıştır. Bunun yanı sıra elektronik sistemler ilk kez bu yıl kullanılmaya başlanmıştır. FIA'nın kontrollerinde Çekiş Kontrol Aktif süspansiyon, Elektronik Hızlandırıcı'nın yanı sıra Dört tekerleğin tamamının dönme kabiliyetleri bu dönem geliştirilmiştir. Deputy Minister (yarış atı) Deputy Minister (1979–2004) Kanada doğumlu şampiyon yarış atı. İki yaşında katıldığı dokuz yarışından sekiz tanesinden birincilikle ayrılmıştır. 1981 senesinde yılın en iyi atlarına verilen Sovereign ödülü dahil olmak üzere Kuzey Amerika'nın şampiyon iki yaşlı tayı, Eclipse Ödülü nü kazanmaya layık görülmüştür. 1982 yılında üç yaşlılık döneminde ayak bileğinden sakatlanması sonucu yarış yaşamı iki yaşlılığındaki kadar parlak geçmemiştir. Bu sakatlığa rağmen 1983 sezonunda kazandığı Gulfstream Park Sprint Championship, Donn Handicap ve Tom Fool Handicap yarışları ne kadar kaliteli bir safkan olduğunun göstergesidir. Deputy Minister bu yarışları kazandıktan sonra emekliye ayrılmış ve damızlık olarak kariyerine devam etmiştir. Damızlık olarak da başarılı olan bu safkanın yavruları toplam 108 adet koşu kazanmıştır. Deputy Minister kanser hastalığına yakalandı ve 2004 yılında öldü Columbus, Ohio da toprağa verildi. Begüm Dalgalar Yasemin Begüm Dalgalar, (8 Haziran 1988, İstanbul), Türk basketbolcudur. Uzun forvet pozisyonunda görev almaktadır. Fenerbahçe altyapısında 1998 yılında basketbol a başladı ve bu kulüpte yetişti. 1.85 metrelik boyuyla forvet pozisyonunda dikkatleri çekti. 2006 yılından itibaren A takımında oynamaya başladı. Fenerbahçe forması altında 2006-07, 2007-08, 2008-09, 2009-10 ve 2010-11 sezonlarında Kadınlar Basketbol Süper Ligi, 2007-08 ve 2008-09 sezonlarında Türkiye Kupası ve 2007 ile 2010 yıllarında Cumhurbaşkanlığı Kupası şampiyonluğu yaşadı ve 2007-2011 arasında beş sezon üst üste EuroLeague Women'da çeyrek final heyecanını paylaştı. 2009-10 sezonunda sarı-lacivertli takımın, Türkiye Kadınlar Basketbol Ligi play-off yarı final serisinde BOTAŞ ile yaptığı maçta sol diz ön çapraz bağlarının kopması nedeniyle ağır bir sakatlık geçirdiyse de, iyileşerek 2010-11 sezonunda tekrar takımdaki yerini tekrar aldı. 2011-12 sezonunda Tarsus Belediyespor'a transfer oldu. Tarsus ekibiyle bir sezon geçirdikten sonra, Kayseri takımı Kayseri Kaski ile sözleşme imzaladı. Kayseri Kaski ile 2012-13 sezonunda EuroCup Kadınlar'da ikincilik yaşadı. 2013-14 sezonu öncesinde Beşiktaş ile anlaştı. Millî takımda da çeşitli kategorilerde ay-yıldızlı formayı giydi ve 78 kez millî oldu. Türkiye kadın millî basketbol takımı'nın 2012 Londra Olimpiyatları kadrosunda yer aldı ve takımla birlikte Olimpiyat 5.liğini elde ettiler. Changaa Changaa veya "Chang'aa" (tam anlamıyla "beni çabuk öldür") Kenya'da popüler alkollü içki. Akdarı, mısır ve sorgum gibi tahıllardan damıtılır ve çok kuvvetlidir. Üretimi ve dağıtımı Mungiki gibi suç şebekeleri tarafından kontrol edilmektedir. Mungiki içkiler üzerindeki vergiyi arttırdığında, yerel üreticiler başka çetelerden yardım istemiş ve çeteler arası şiddet tavan yapmıştır. Yasa dışı yollarla üretilmiş changaa, bardak başına 0.15 ile 0.25 Amerikan doları arasında bir ücret karşılığında satın alınabilir. İçkideki alkolik içerik bazen jet yakıtı, mumyalama sıvısı veya pil asidi gibi "vuruş" etkisini veren maddeler eklenerek arttırılmaktadır. İçki tüketicilerinin bir kısmı metanol zehirlenmesi nedeni ile kör kalmış veya hayatlarını kaybetmişlerdir. Nairobi'deki Korogocho gibi gecekondu mahallelerinde içki üretiminde kullanılan su sık sık gübre ile kirlenmiştir. Bölgede yapılan polis baskınlarında içkinin sunumunda çürümekte olan sıçanlar ve bayan iç çamaşırları bulunmuştur. Kenya hükûmeti 2010 yılında üretimin, içkiyi güçlendirmek için toksik kimyasalları kullanan üreticiler tarafından üretilmesini engellemek için geleneksel evde yapılmış içkiyi yasallaştırdı. Yeni kanuna göre changaa cam şişeler içerisinde üretilmeli, satılmalı ve dağıtılmalı ayrıca perakendeciler sağlık uyarılarını göstermeli. 18 yaşının altındaki kişilere satmak hala yasak olsa da satış makinelerinden satılmakta. Ülkede saflığı bozulmuş changaa üretmek veya satmak beş milyon Şilin ceza, beş yıllık hapis veya ikisi ile cezalandırılmaktadır. Gagra (rayon) Gagra rayonu, sınırlı olarak tanınan Abhazya'nın bir rayonudur. Aynı addaki Gürcistan ilçesiyle aynı alanı kapsar. Abhazya'nın batısında yer alır, Psou Nehri Rusya'nın Krasnodar Krayı ile olan sınırını belirler. Başkenti Gagra kasabasıdır. 2003 nüfus sayımına göre ilçenin nüfusu 37,002 olup bunun %44.1'i Ermeniler, %27.7'si Abhazlar ve %20'si Ruslardan oluşuyordu. Andrea Nagy Andrea Nagy, Kadınlar Basketbol Süper Ligi'nde de forma giymiş emekli Macar basketbolcu (Budapeşte, 16 Kasım 1971). 1.70 metrelik boyuyla gard mevkiinde sivrilen Nagy, 1990-91 sezonunda MTK Budapesttakımıyla Macaristan şampiyonluğunu yaşadıktan sonra millî takımla da 1991 Avrupa Şampiyonası'nda bronz madalya sevinci yaşadı. 1998-99 döneminde sezon ortasında Fenerbahçe'ye transfer olan Nagy, sarı-lacivertli takımın 14 Mart 1999 tarihinde 8 yıl aradan sonra ezeli rakibi Galatasaray'ı Balıkesir'deki Türkiye Kupası finalinde 72-53 yenerek bu kupayı ilk kez kazanmasında ve yine ezeli rakibini play-off finalinde 3-2 ile geride bırakarak tarihinde ilk kez Kadınlar Basketbol Süper Ligi şampiyonu olmasında büyük pay sahibi oldu . Yıldızı parlayan Nagy sezon sonunda WNBA takımlarından Washington Mystics tarafından seçildi ve 2003 yılında aktif sporculuk yaşantısını sonlandırana kadar New York Liberty ve Sacramento Monarchs takımlarında forma giydi . Bayram (gazete) Bayram Gazetesi, 1958 yılından itibaren Ankara’da yayınlanan Türkçe gazete. Bu adı taşıyan ilk gazete, Nazmi Bilgin tarafından 1958'de Nisan ayında yayınlanmaya başladı. Yayın hayatı boyunca kadrosunda Nazmi Bilgin, Bülent Ecevit, Metin Toker, Bekir Coşkun, Yavuz Donat, Ertan Karasu, Coşkun Kırca, Çetin Öner, Kamuran Özbir, Rauf Tamer, Abdullah Uraz, Teoman Erel köşe yazılarıyla, Oğuz Turan ise karikatürleriyle yer almıştır. 1993 yılında Milliyet Grubu'na dahil oldu. Fakat maddi sıkıntılardan dolayı bu gazete de kapandı. Ekrem Al Ekrem Al (d. 1 Ocak 1955, Trabzon), Türk teknik direktör.Şu anda Sarıyer SK'da teknik direktörlük yapmaktadır. İlk teknik direktörlük deneyimini 1990-91 sezonundan Trabzon yöresinin tanınmış ekiplerinden Trabzon Telekomspor'nu çalıştırarak edindi. Daha sonra Yalıspor, Ofspor, Giresunspor, Gümüşhanespor, Bulancakspor gibi takımları çalıştırdı. 1999-00 sezonun başında itibaren Akçaabat Sebatspor'da görev almaya başladı ve burada iki sezon kaldı. Ardından birçok 3. Lig, 2. Lig ve 1. Lig ekibinde görev aldı. Levent Eriş ile Adanaspor A.Ş. yollarını ayırdıktan sonra 3 Haziran 2013'te 2009-10 sezonun ardından 2.nci kez anlaştı. Salamis (anlam ayrımı) Salamis : Fiziğin Evrimi Fiziğin Evrimi ya da özgün adıyla The Evolution of Physics: From Early Concept to Relativity and Quanta, Albert Einstein ve Leopold Infeld'in ortaklaşa yazdıkları, 1938 yılında "Cambridge University Press" tarafından yayımlanan kitaptır. Kitap Türkçeye ilk kez Öner Ünalan tarafından İngilizce aslından çevirmiştir ve Nisan 1972'de, Onur Yayınları tarafından "Fiziğin Evrimi: Fiziğin Evrimi İlk Kavramlardan İlişkinliğe ve Kuantumlara" adıyla basılmıştır. İki ünlü fizikçinin ortaklaşa yazdıkları bu popüler bilim kitabında modern fiziğin kavramları tanıtılmakta ve başlangıçtan bugüne evrimi anlatılmaktadır. 4 ana bölümden oluşmaktadır: 1. Bölüm - Mekanikçi Görüşün Doğuşu 2. Bölüm - Mekanikçi Görüşün Değerden Düşmesi 3. Bölüm - Alan ve İlişkinlik 4. Bölüm - Kuantumlar Taslak Taslak, genel olarak daha bitmemiş bir işin planlamasının yapıldığı hali tasvir eder. Bir resim veya yazı için eskiz gibi kullanılabilmektedir. Bir yazının ya da eğer yazınsal olmayan bir çalışmaysa bunun planı veya çiziminin geçirdiği evrelerden her biridir. Özellikle değerlendirici bir heyete sunulacak bir çalışma ise, çalışmaya başlandığında belli bir süre sonra anahatlarının belli olduğu ve gelişimi veya son halinin bir önizlemesini sunacak her bir sunuma taslak denebilir. Bart's Nightmare Bart's Nightmare, Amerikalı şirket Sculptured Software tarafından 1992 yılında animasyon TV dizisi "Simpsonlar"'a dayandırılarak geliştirilen bir video oyunudur. Sega Mega Drive/Genesis ile Super Nintendo Entertainment System cihazlarıyla uyumludur. Bart Simpson, ders çalışırken uyur ve televizyon'ları n ve perilerin sokaklarda dolaştığı bir evrende uyanır. Oyuncular, Bart'ın ev ödevini bulmak zorundalar ve ev ödevi sayfalarını toplayarak ilerlemekte ve gerçekliğe dönmekteler. The Simpsons: Bart & the Beanstalk The Simpsons: Bart & the Beanstalk, el konsou Game Boy için 1994 yılında yayınlanan bir platform oyunudur. Software Creations tarafından geliştirildi ve Acclaim Entertainment tarafından yayınlandı. Oyun, animasyon televizyon dizisi "Simpsonlar"'a dayanmaktadır ve "Fasulye sırığı ve Jack" adlı masalın bir parodisidir. Oyunda, büyük bir fasulye, oyuncunun kontrol ettiği Bart Simpson'ın evinin dışından göğe kadar büyür. Bart, fasulyenin tepesine tırmanır ve böylece maceralar başlar. "Bart & the Beanstalk" video oyunu, eleştirmenlerden negatif ile karışık eleştiriler aldı. MaYaN MaYaN, Mark Jansen ve Frank Schiphorst tarafından 2010 yılında kurulan Hollandalı bir senfonik/progresif/death metal grubudur. İlk albümleri Quarterpast, 2011 yılının Mayıs ayında piyasaya sürüldü. 2011 FA Cup Finali 2011 FA Cup Finali dünya futbolunun en eski kupa mücadelesi olan FA Cup tarihindeki 130. final karşılaşması. Final maçı 14 Mayıs 2011'de Londra'daki Wembley Stadyumu'nda oynandı. 2011 finalinde iki Premier League ekibi Manchester City ile Stoke City, kupayı kazanmak ve ayrıca 2011 Community Shield'ta Manchester United'a rakip olmak için karşı karşıya geldi. Karşılaşma Manchester City'nin 131 yıllık tarihindeki dokuzuncu, Stoke City'nin ise 148 yıllık geçmişindeki ilk FA Cup finaliydi. Manchester City maçı, orta saha oyuncusu Yaya Touré'nin bitime on altı dakika kala attığı golle 1-0 kazanarak beşinci kez FA Cup'ın sahibi oldu. Takım böylece 35 yıl aradan sonra ilk büyük kupasını kazandı ve tarihindeki en uzun kupa hasretine son verdi. Manchester City Premier League ekibi olduğundan turnuvaya üçüncü turdan başladı. Takım, ilk maçında Leicester City deplasmanından beraberlikle ayrıldı. Taraftarların başlattığı bir kampanyayla, Manchester City ekibi maçı ölümcül bir hastalıkla mücadele eden eski forveti Neil Young'a adadı. Young Manchester City'nin Leicester City'yle karşılaştığı 1969 FA Cup Finali'nde gol kaydetmişti. Manchester City maçın henüz 46. saniyesinde Sol Bamba'nın Leicester korneri ardından kaydettiği golle geriye düştü. İlk yarı bitmeden James Milner ve Carlos Tevez'in golleriyle üstünlüğü ele geçiren takım, ikinci yarının ortalarında Andy King'in beraberlik golüne engel olamayınca, karşılaşma 2-2 sona erdi. FA Cup statüsü gereği maçın tekrarı bir hafta sonra Manchester Şehir Stadyumu'nda, City'nin evinde, oynandı ve ev sahibi ekip karşılaşmayı 4-2 galip tamamladı. Sonraki turda Notts County ile eşleşen ekip, Meadow Lane'de oynanan maçta Neal Bishop'ın 59. dakikadaki golüyle kupadan elenme tehlikesiyle karşılaştı. Ancak 80. dakikada Micah Richards'ın ortasına ayak koyan Edin Džeko, bir FA Cup sürprizini engelleyerek turu Manchester'de oynanacak tekrar maçına taşıdı. Bu maçtan itibaren kupayı kazanma yolunda gol yemeden ilerleyen City, evinde oynanan üç mücadelede, Notts County'i tekrar maçında 5-0, Aston Villa'yı 3-0 ve Reading'i 1-0 mağlup etti. Wembley Stadyumu'nda oynanan yarı finalde ezeli rakibi Manchester United'ı Yaya Touré'nin golüyle 1-0 yenen takım, böylece oynadığı 11 FA Cup yarı final maçında dokuz kez turu geçme başarısı yakaladı ve 1981'den sonra ilk kez kupada finale yükseldi. Bir başka Premier League ekibi olan Stoke da mücadelesine üçüncü turdan başladı; ilk maçında Galler ekibi Cardiff City ile eşleşti. Michael Chopra'nın golüyle geriye düşen Stoke, Tuncay Şanlı'nın ilk yarı biterken attığı golle eşitliği sağladı. Rakibine birçok pozisyon veren Cardiff buna rağmen maçı tekrara taşımayı başardı. Cardiff City Stadyumu'nda oynanan tekrar karşılaşması, eşitlik bozulmayınca uzatmalara taşındı. Jonathan Walters'ın golleri Stoke City'e 2-0'lık galibiyeti getirdi. Dördüncü turda bölgesel rakiplerinden Wolverhampton Wanderers'la karşılaşan Stoke, 80. dakikada Robert Huth'le öne geçti. Wolves son dakikada kazandığı penaltıyla karşılaşmayı tekrara götürme şansı yakaladıysa da, Thomas Sørensen Nenad Milijaš'ın penaltısını kurtarınca turu atlayan Stoke oldu. Sonraki turda League One lideri Brighton & Hove Albion'u 3-0'la geçen ekip, altıncı turda West Ham United'a rakip oldu. West Ham karşısında Huth ve Danny Higginbotham'ın kaydettiği gollerle 2-1 kazanan Stoke, dördüncü kez FA Cup'ta yarı finale yükseldi. Bolton Wanderers karşısında 5-0'lık çok rahat bir galibiyet alan 148 yaşındaki Stoke City kulübü, tarihinde ilk kez bir FA Cup Finali'nde oynama hakkı kazandı. Finale çıkmayı başaran takım, finaldeki rakibi Manchester City'nin lig sıralamasında Şampiyonlar Ligi'ne katılmayı garantilemesi dolayısıyla, 2011-12 UEFA Avrupa Ligi'ne katılmayı da garantiledi. 2011'de ilk kez bir FA Cup final karşılaşması Premier League fikstürüyle çakıştı. 2011 UEFA Şampiyonlar Ligi Finali 28 Mayıs 2011'de Wembley'de oynanacaktı ve UEFA kuralları, finalden önceki iki hafta içerisinde ev sahibi stadyumda herhangi bir karşılaşma oynanmamasını gerektiriyordu. Bu sebeple FA Cup finali, iki Football League play-off final karşılaşması gibi, öne alınarak İngiltere futbol sezonu sona ermeden oynatılmak zorunda kalındı. Normalde Premier League'in son iki haftasında takımların avantaj sağlamaması için tüm maçlar Pazar günü aynı saatte oynatılırken, maçlar Cumartesi ve Pazar gününe yayılarak final maçıyla aynı saatte lig maçı olmaması sağlandı. Tarihte ilk defa FA Cup finali bilet fiyatları 100 £'un üzerine çıktı. En pahalı bilet önceki sezona göre %22'lik artışla 115 £'tan, en düşük bilet ise 5 £ artışla 45 £'tan satıldı. İki takıma da maç için 25.000 kişilik yer ayrıldı; yarı final maçlarında ise bu rakam 32.000 kişiydi. Seyirci kontenjanları Stoke City'nin 21.000 sezonluk kombine bilet sahibi taraftarı için yeterli olurken, Manchester City'nin 36.000 sezonluk biletli seyircisi için yetersiz kaldı. Bazı taraftarlar mağdur edildiklerini beyan etti; tepkilere Stoke City başkanı Peter Coates de sayıdan memnun olmadığını ve iki kulübe 30.000 civarında koltuk verilmesi gerektiğini belirterek katıldı. 2010-11 FA Cup'ta oynanan diğer tüm maçlarda olduğu gibi, maç topu Nike'ın sahibi olduğu, Manchester merkezli spor malzemeleri firması Umbro tarafından sağlandı. Umbro Neo Pro isimli top 14 parça tasarımlıydı ve kırmızı-mavi renklendirilmişti. Maçta kullanılan toplar önceki Çarşamba günü getirilirken, başlanma vuruşunda kullanılanı maç günü stadyuma getirildi. Geleneksel kupa finali marşı, "Abide with Me" ("Benimle Kal"), üç erkek vokalistten oluşan Tenors Unlimited grubu tarafından seslendirilirken, Stacey Solomon millî marş, "God Save the Queen"'i söyledi. 2006 yılından beri İngiltere Futbol Federasyonu'nun başkanı olan Prens William FA Cup finalinin genellikle onur konuğu olmuş ve 2007 ile 2010 yıllarında final organizasyonuna katılmıştı. Ancak Catherine Middleton'la yeni evlenmiş olması nedeniyle 2011 finaline katılamadı. Prensin yerine Birleşik Krallık başbakanı David Cameron Wembley Stadyumu'ndaki törende madalyaları veren isim oldu. Kupayı ise, bir Manchester City taraftarı olan ve Afganistan'da verdiği hizmetler sebebiyle Askeri Nişan'la ödüllendirilmiş, Britanya Ordusu'nda onbaşı olan Mark Ward verdi. Maç sonrası kupa kazanan takım kaptanı Carlos Tevez'e verildi. Stoke City teknik direktörü Tony Pulis final maçı için rakiplerini favori gösterirken, Manchester City'nin başındaki isim Roberto Mancini bu durumun bir risk unsuru olduğunu belirtiyordu. Maç öncesi iki takımın kilit oyuncuları Manchester'dan Carlos Tevez ve Stoke'tan Matthew Etherington'un hazır olmayacağı endişeleri mevcut olsa da her iki oyuncu da karşılaşmaya başlayabildi. Maçın başlamasıyla birlikte Mancini'nin Manchester City'si favori yakıştırmasına uygun olarak üstün olan taraftı. Takımın %59'luk topa sahip olma oranı ve 23 gol girişimine karşı, Stoke City yalnızca biri kaleyi bulan 9 atakla karşılık vermişti. Tony Pulis maç sonrası açıklamasında "Manchester City daha iyi olan ekipti. Maçı kazanmayı hak ettiler." demiş, Roberto Mancini ise zaferi Manchester City taraftarlarına armağan etmişti. Manchester City karşılaşmaya pozisyonlar üreterek başladı; bu ataklarda tehlike kaleci Thomas Sørensen tarafından engellenirken, Stoke City ilk yarı boyunca defansif görüntüde kaldı. Yaya Toure'nin 11. dakikadaki uzak mesafeli şutu az farkla dışarı çıkmış; Mario Balotelli'nin 24'te ceza sahası köşesinden yaptığı plase vuruşu ise Sørensen kurtarmıştı. 26. dakikada Stoke defansından kurtulmayı Carlos Tevez'in sert şutu da yine Sørensen'de kaldı. Stoke takımı devre arasından sonra düzelse de, Manchester City 56. dakikada sağ tarafta hareketlenen Tevez'in başlattığı ani atakta, yerini alamamış Stoke defansı arasında boşluk bulan David Silva ile önemli bir pozisyon yakaladı. Tevez topu Silva'ya aktarmayı başardı ancak ilk anda topa vurmayı düşünmeyip oyalanan Silva'yı Stoke City defansı yerini alarak engelledi. Yalnızca beş dakika sonra, Stoke adına maçtaki tek kaleyi bulan şutta Kenwyne Jones ciddi bir fırsat buldu. Matthew Etherington'un City defansını aşan ortasında Jones kaleciyle karşı karşıya kaldı ama Joe Hart açıyı kapatıp tehlikeyi önlemeden önce bir şut çıkarmayı başaramadı. Matthew Etherington'un durumu hakkındaki şüpheler, oyuncu 63. dakikada kenara alınınca tekrar ortaya çıktı. with Stoke City still in the game at 0-0 as it stood. Maçın 74. dakikasında Sørensen Yaya Touré'nin pozisyonunda etkisiz kaldı. Kalecinin gelişigüzel yumrukladığı topa iyi vuran oyuncu takımını 1-0 öne geçridi. Stoke City golden sonra Manchester City ceza sahasına gönderilen uzun toplarla beraberlik aradı ancak ciddi bir tehlike yaratamadı. Manchester City'nin 1-0'lık zaferi, yarı finalde eledikleri ve final maçından kısa süre önce oynanan maçta Premier League'de şampiyonluğunu ilan eden ezeli rakipleri Manchester United'la, Community Shield'ta rakip olmaları anlamına geliyordu. Normalde FA Cup şampiyonlarına UEFA Avrupa Ligi'ne katılma hakkı verilirken, Manchester City'nin ligdeki sıralamasıyla UEFA Şampiyonlar Ligi'ne katılmayı garantilemesi dolayısıyla, Avrupa Ligi bileti kupa finalisti Stoke City'e gitti. Finalden önceki saatlerde Manchester United'ın 2010-11 Premier League'de şampiyon olması ve City'nin FA Cup şampiyonluğuyla, Manchesterlılar İngiltere futbolundaki en büyük iki kupayı kazanmanın gururunu yaşadı. Bazı futbol yorumcuları bu çifte başarı ve City'nin Şampiyonlar Ligi'ne katılacak olmasının, 1960'ların sonunda City ile United'ın İngiliz futbolunu domine ettiği,