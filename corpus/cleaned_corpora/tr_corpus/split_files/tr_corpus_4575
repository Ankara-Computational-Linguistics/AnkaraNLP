adını verdi. Çevresi tarafından "Spor yazarlarının Balzac'ı", "Arnavut prensi", "Mavi gözlü dev", "Baba" diye anılırdı. Vefatından sonra hakkında Milliyet Gazetesi'nde çıkan bir yazıdan: "İslam Çupi gibi olmak!" Spor yazarlığına her başlayanın hedefi buydu. Hâlâ da bu! Aralarından büyük gazeteciler, ünlü muhabirler, yazarlar, müdürler çıktı. Ama hiç kimse "İslam Çupi" olamadı. Carandiru (film) Carandiru, 2003 Brezilya-Arjantin ortak yapımı dramatik filmdir. Brezilya'nın São Paulo kentinde bulunan Latin Amerika'nın en büyük hapishanesi "Carandiru"da yaşanmış birtakım olayları anlatan film özellikle de 111 mahkûmun hayatını kaybettiği ve "Carandiru katliamı" diye de anılan 1992 isyanına odaklanmıştır. Bu 111 kişinin 102'si polisin açtığı ateş sonucu ölmüştü. Bu kötü ünlü cezaevi 2002 yılında kapatılmış, bir bölümü muhafaza edilerek büyük bir kısmı yıktırılmıştır. Film AIDS konusunda uzmanlaşmış bir onkolog hekim olan Dr. Dráuzio Varella'nın söz konusu cezaevinde yaptığı gönüllü araştırmalar sırasında yazdığı ""Estação Carandiru"" (Türkçesi: Carandiru İstasyonu) adlı kitabından uyarlanmıştır. Filmin senaryo yazarı, yönetmeni ve yapımcısı Hector Babenco'dur. Arjantin doğumlu Brezilya'lı yönetmen Babenco yeni gerçekçi tarzdaki bu filmini konunun geçtiği gerçek mekanda, yani Carandiru ceza evinde, aralarında cezaevinin eski mahkûmlarının da bulunduğu kalabalık bir amatör oyuncu grubu ile gerçekleştirmişti. 19 Mayıs 2003'te gösterildiği Cannes Film Festivali'nde Altın Palmiye ödülüne aday gösterilen film çeşitli yarışma ve festivallerde 13 ödül kazandı, 16 kez de ödüle aday gösterildi. Ulviye Sultan Ulviye Sultan, (d.1868) - (ö.1875), II. Abdülhamid'in ve Nâzikedâ Kadınefendi'nin ilk çocuğu. II. Abdülhamid'in çok düşkün olduğu Ulviye Sultan, bir kaza neticesinde yanarak ölmüştür. II. Abdülhamid bu çocuğunu hiçbir zaman unutamamıştır. Ayşe Sultan'ın anılarında anlattığına göre, babası II. Abdülhamid, Ulviye Sultan'dan bahsederken ""Allah hiçbirinizin acısını göstermesin, fakat Ulviye'mi hiçbir zaman unutmayacağım, acısı kalbimi yakıyor"" dediğini nakletmektedir. Mezarı Yeni Camii Cedit Havatin Türbesi'nde annesinin mezarının yanındadır. Futbolun Ölümü: Seçme Yazılar 1 İletişim Yayınları tarafından İslam Çupi'nin yazılarından derlenerek oluşturulan kitap. Milliyet Gazetesi'nde Pazar'ın Ertesi köşesinde yazdığı yazılardan oluşur, yazarın yazım hayatının son 10 yılı. Kıvanç Koçak ve Barış Karacasu tarafından derlenip birinci baskısı Ağustos 2002'de Sena Ofset basımevinde yayımlanmıştır. (ISBN 975-05-0052-0) Lady Oscar (film) Lady Oscar, 1979 yılında Jacques Demy'nin yönetmenliğinde ve Mataiçiro Yamamoto'nun yapımcılında çekilen bir filmdir. Fransız İhtilali'nin yaklaştığı sıralarda Versay Sarayı'nda birbirinden farklı dört karakterin başından geçenleri anlatır. Konusu Japon mangaka Riyoko İkeda'nın Versay'ın Gülü adlı eserinden esinlenilmiştir. 1755 yılında bir Fransız asilzadesi olan General de Jarjeyes'nin 6. kızı doğar. Oysa General'in tek istediği ölümünden sonra görevini devredebileceği bir erkek evlat sahibi olmaktır. Sabrı tükenen General kızına Oscar adını koyar ve onu oğlan gibi yetiştirmeye karar verir. Yıllar geçer ve Oscar dadısının torunu André'yle mutlu bir çocukluk geçirir. Veliaht prenses Marie Antoinette'in Avusturya'dan Fransa'ya gelmesiyle Oscar geleceğin kraliçesini koruma görevini üstlenir. Entrikalarla kaynayan Versay sarayında geçirdiği zamanda İsveç'ten gelen Kont Fersen'le tanışır. Fersen yakışıklılığı ve cezbedici tavırları karşısında Oscar kadın ruhuna yenik düşüp ona aşık oluverir. Fakat henüz bilmediği bir şey vardır: Fersen, Kraliçe Marie Antoinette'in sevgilisidir. Oscar'ı deliler gibi seven André ise kıskançlık içinde sevdiği kadının bir başkasına aşık olmasını izler. Aralarındaki sınıf farkı nedeniyle Oscar'a asla sahip olamayacağı düşüncesi kalbini ökfeyle doldurmaktadır. Daha da kötüsü Oscar bu düşüncelere derinden bağlıdır. Fransa'da zenginle fakir arasında süregelen adaletsizliği fark etmez. Fakat zamanla André'nin özgürlükçü düşünceleri ufkunun açılmasına yardımcı olur. Fransız İhtilali kapıya dayandığında ise artık Oscar ilkeleriyle duyguları arasında bir seçim yapmak zorundadır. Film fazla ilgi görmemekle birlikte bir Versay'ın Gülü'nün popülerliği üzerinde kara bir leke olarak nitelendirilmiş ve Versay'ın Gülü hayranlarının yoğun eleştirilerine maruz kalmıştır. Filmin en çok eleştirilen tarafları eserin duygusal havasından yoksunluğu, karakterin özgün kişiliklerinden sapması ve sonunun eserdekiyle uyuşmamasıdır. Oscar'ı oynayan Catrina MacColl'un da canlandırdığı karakterinin hem fiziksel özelliklerini taşımadığı hem de karakterin doğasına göre fazla kadınsı durması da tepki çekmiştir. Filmin beğeni toplayan tarafları ise kostüm tasarımlarıyla filmin Versay sarayında çekilmiş olması olarak sıralanabilir. Versay'ın Gülü Versay'ın Gülü (ベルサイユのばら "Berusaiyu no Bara"; "Rose of Versailles, Lady Oscar"), Riyoko Ikeda tarafından yazılmış bir "shōjo" manga serisidir. Hayranları arasında "BeruBara" (ベルばら) olarak da bilinir. Türünün ilk örneği olarak kabul edilen ve günümüzde manga klasikleri arasında yerini alan eser Fransız İhtilali öncesi, Versay Sarayında dönen entrikalar içinde dört kişinin yaşadıklarını ve ilişkilerini konu almaktadır. Hikâyenin protagonistleri; savurganlığıyla ünlü Fransa kraliçesi Marie Antoinette, kraliçenin yasak aşkı yakışıklı İsveçli Kont Fersen, bir türlü erkek varise sahip olamayan babası tarafından erkek gibi yetiştirilen bir kadın, Oscar, ve onun çocukluğundan beri arkadaşı olan uşağı André'dir. Versay'ın Gülü, 41 bölümlük bir anime serisine, tamamı kadın üyelerden oluşan müzikal topluluğu olan Takarazuka tarafından bir müzikale ve Japon-Fransız ortak yapımı bir filme uyarlanmıştır. TOEI Animasyon tarafından çekilen yeni anime filmi hâlen gösterime girmeyi beklemektedir. 1755 yılında soylu Jarjeyes ailesinin altıncı kızı dünyaya gelir. Kraliyet Muhafızları Başkomutanı General de Jarjayes (Françiois-Augustin Régnier de Jarjayes'den esinlenmiş)'nin görevini devredeceği bir erkek varise sahip olma umutları da bir kez daha yıkılır. Bunun üzerine General de Jarjeyes son doğan kızını bir erkek gibi yetiştirmeye karar verir ve ona Oscar François ismini koyar. Oscar'a örnek olması için dadısının öksüz kalmış torunu André'yi getirtir. İki çocuk dertsiz tasasız birlikte büyürler. Bundan 14 yıl sonra, Avusturya Prensesi Marie Antoinette o zaman Fransa kralı olan XV. Louis'nin torunu veliaht prens Louis Auguste'la evlendirilmek üzere Fransa'ya gelir. Henüz çocuk yaşta olan bu iki gencin evliliği Fransa ve Avusturya arasında yüzyıllardır süren savaşı bitirmek için tasarlanmıştır. Güzelliği ve zarafetiyle herkesi büyüleyen ve bunun da son derece farkında olan Marie Antoinette, tıknaz ve çekingen Louis Auguste'tan hiç de etkilenmemiştir. Babasının adımlarını izleyen Oscar'a Marie Antoinette'i koruma görevi verilir. Böylece Oscar, Versay sarayının fırtınalı yaşamına adımını atmış olur. Sağ kolu André de onu gölge gibi takip etmektedir. VX. Louis'nin ölümünün ardından Louis Auguste'un XVI. Louis olarak tahta çıkmasıyla kraliçe olan Marie Antoinette o zamanlar hâlâ küçük, yaramaz bir kızdır. Üstlendiği ağır sorumluluğun farkında değildir. Aklı fikri eğlencelerde ve pahalı elbiselerdedir. Bir gün katıldığı bir maskeli baloda İsveçli Kont Fersen'le tanışır. İki genç birbirlerine aşık olurlar. Fersen'in Versay sarayına yaptığı ziyaretler sıklaştıkça kraliçenin Fersen'le ilişkisi olduğuna dair dedikodular da çoğalır. Marie Antoinette'in yakın dostu ve sırdaşı olan Oscar kraliçeyi korumak için elinden geleni yapar. Fakat bu arada kendisi kadın kalbine yenik düşerek Fersen'e umutsuzca aşık olur. Oscar'a derin bir aşkla bağlı olan André ise bu durum karşısında çaresizdir. Acısını kendine saklar; çünkü Oscar onun duygularından habersizdir. Bu sırada Fersen, Marie Antoinette'le yasak ilişkisini bitirmek için Amerika'ya kaçar. 7 yıl sonra döndüğünde bıraktığından çok farklı bir Fransa bulacaktır. Halkın durumu ekonomik bakımdan gittikçe kötüleşmektedir. Halktan alınan vergilerle savurgan bir hayat süren soylu kesime karşı tepkiler artmaktadır. Halkın öfkesinin odak noktası da kraliçedir. Özellikle de gerdanlık olayıyla kraliçenin itibarı iyice sarsılmıştır. Devrim adım adım yaklaşıyor fakat kraliyet ailesi ve soylu kesim bu gerçeğin farkında değillerdir. Fersen'den uzaklaşmak için Kraliyet Muhafız Komutanlığı (La Garde Royale)'ndaki görevinden istifa eden Oscar, Fransız Güvenlik Muhafızları Komutanlığına ("Les Gardes Françaises") atanır. Buradaki askerler alt sınıftan gelme, yoksul ve disiplinsizdirler. Oscar bir yandan onları düzene sokmaya çalışırken diğer yandan da onları daha iyi tanıdıkça yoksulluğun diz boyu olduğu Paris'in aslında Versay'dan ne kadar farklı olduğunu görür. Her gün yapılan protesto gösterilerinde eşitlik için naralar atılmakta, soylulara karşı yapılan şiddet olayları artmaktadır. Yeni bir çağ başlamak üzeredir. Oscar bu kaosun içinde kendine yeni bir yol belirlemek zorunda kalır. Aşağıda hikâyenin en çok öne çıkan karakterleri kısaca anlatılmıştır. Bu karakterlerden Marie Antoinette, Hans Axel von Fersen, Rosalie Lamorlière ve Jeanne Valois de la Motte dışındakiler hayal ürünüdür. Bazı karakterlerin anime ve mangada farklı olan belli özellikleri burada harmanlanarak verilmiştir. Oscar François de Jarjeyes (オスカル・フランソワ・ド・ジャルジェ) Tümgeneral François-Augustin Régnier de Jarjayes'nin altıncı kızı olarak doğan Oscar, babası tarafından erkek gibi yetiştirilir. Versay sarayında göreve başlamasının ardından hem güzel hem yakışıklı görünüşü, keskin bakışları ve karizmasıyla oldukça popüler bir kişilik olur. Yetiştirilme tarzı nedeniyle kendini bir erkek gibi yaşamaya şartlamıştır. Güçlü, cesur, fedakâr, onurlu ve idealleri uğruna canını verebilecek bir kişiliğe sahiptir. Hayatının bir trajedi olması ise kadınlığını bastıramaması yüzündendir. Dışarıdan sert ve soğuk görünse de o aslında sevecen hatta kırılgan bir kadındır. Önce kadınlığını bir zayıflık olarak gören Oscar, sonradan bu yönünü kabullenir ve gerçek aşkına kavuşur. Marie Antoinette Josephe Jeanne d'Autriche-Lorraine (マリー・アントワネット・ジョゼファ・ジャンヌ・ド・ロレーヌ・ドートリッシュ) Avusturya İmparatoriçesi Maria Theresia'nın kızı olan Marie Antoinette, 14 yaşındayken siyasi nedenlerle o sıralar veliaht prens olan XVI. Louis'yle evlendirilir. Büyüleyici güzelliği ve asaletiyle Versay sarayına adımını attığı andan itibaren dikkatleri üzerinde toplar. Öldüğü güne kadar kimseye boyun eğmeyen, sarsılmaz bir gurura sahiptir. Fakat saf kişiliği yüzünden saray entrikalarının hedefi haline gelir. İtibarından ve servetinden yararlanmak isteyen kişilerin oyununa gelerek bazı kötü arkadaşlar edinir. Kraliçe olarak yerine getirmesi gereken görevlerden bunalıp sade bir hayatın özlemini duyar. Balolara gitmek, kumar oynamak ve yeni elbiseler satın almak gibi eğlencelerde huzur bulur. Fersen'le yaşadığı yasak aşkın duyulmasıyla hem halk arasında hem de sarayda saygınlığını büyük ölçüde yitirir. Oscar'la birbirlerinden çok farklı insanlar olmalarına rağmen aralarında saygı ve güvene dayalı derin bir dostluk vardır. Oscar'ın bütün ricalarına ve uyarılarına rağmen Marie Antoinette hiçbir zaman halkıyla ilgilenmez ve bunun cezasını giyotinle öder. André Grandier (アンドレ・グランディエ) Oscar'ın dadısının torunudur. Küçük yaşta anne babasını kaybettikten sonra Oscar'a oyun arkadaşı olması için Jarjeyes malikanesine getirilir. Oscar'ın aksine soylu değildir; fakat Oscar onu uşak olarak değil, arkadaş olarak görür. Oscar'ın aksine sakin ve sabırlı bir kişiliğe sahiptir. Hem kişiliği hem de konumu gereği olayları uzaktan izler. Oscar'a Marie Antoinette'i koruma görevi verildikten sonra aralarına mesafe girdiğini hisseder. Ama kendisinin sorumlu tutulduğu bir kazada Oscar'ın onun yerine canını ortaya koyması kuşkularını yersiz çıkarır. Bu olaydan çok etkilenen André bir gün Oscar için canını feda etmeye yemin eder. Zamanla Oscar'a beslediği duygular aşka dönüşür. Fakat o hislerini kendine saklar. Oscar'ı koruyup kollamaya, zorluklar karşısında desteklemeye devam eder. Bir bakıma André son nefesine kadar Oscar'ın peşinden hiç ayrılmayan bir gölge gibidir. Hans Axel von Fersen (ハンス・アクセル・フォン・フェルゼン) İsveçli bir asilzade olan Fersen, yakışıklılığı ve centilmen tavırlarıyla kadınlar arasında popüler bir figürdür. Paris'teki bir maskeli baloda Marie Antoinette'le tanışır ve ona ilk görüşte aşık olur. Karliçe'nin yanında sık sık görülmesi üzerine önce sarayda, sonra da bütün Fransa'da ikilinin aşk yaşadığına dair dedikodular ortaya çıkar. Fersen, Kraliçe'yle yaşadığı aşkın kraliyet ailesinin itibarını zedelediğini fark edince duygularına gem vurmak için kaçması gerektiğini anlar. Fransız birliklerinin yanında Amerikan Bağımsızlık Savaşı'na katılır. Fakat yıllar sonra döndüğünde Kraliçe'nin onun desteğine ihtiyacı olduğunu görür ve hayatının sonuna kadar ona hizmet edip onu korumak için Kraliçe'nin yanında kalmaya karar verir. Rosalie Lamorlière (ロザリー・ラ・モリエール) Ablası Jeanne ve annesi Nicole'la Paris'te yoksulluk içinde yaşayan iyi kalpli bir kız olan Rosalie, Jeanne'ın evden kaçması ve annesinin bir soylunun faytonun altında ezilerek ölmesiyle yıkılır. Annesi ölmeden önce Rosalie'nin gerçek annesi olmadığını, onun aslında bir soylu olduğu söyler. Bunun üzerine Rosalie annesinin ölümünün intikamını almak ve gerçekte kim olduğunu öğrenmek için Versay sarayına doğru yola çıkar. Bu sırada yolu Oscar'ınkiyle kesişir. Oscar zavallı Rosalie'ye yardım etmek için onu yanına alır. Rosalie'nin Oscar'a duyduğu büyük hayranlık zamanla aşka dönüşür. Fakat Rosalie, onu bir kızkardeş gibi gören Oscar'dan duygularına karşılık bulamaz. Bu arada Rosalie onu büyüten annesinin katili olan Madam de Polignac'ın gerçek annesi olduğunu öğrenir. İki arada bir derede kalan Rosalie bir süre sonra, Polignac'ı öldüremeden Paris'e geri döner. Oscar'ın yanındayken tanıştığı Bernard'la evlenir ve devrim için çalışmaya başlar. Jeanne Valois de la Motte (ジャンヌ・ヴァロワ・ド・ラ・モット) Gerdanlık olayının baş kahramanı olan Jeanne, soylu Valois ailesine mensup bir asilzadenin hizmetçisi Nicole'den olan çocuğudur. Doğuştan hakkı olmasına rağmen sahip olmadığı zenginlik içinde bir hayatı elde etmek için her şeyi göze alan, hırslı ve kurnaz biridir. Bir gün dilencilik yaparken yoldan geçen bir soylu olan Markiz de Boulainvillier, onun Valois soyundan geldiğini öğrenince onu koruması altına alır. Burada soylu bir hanımefendi gibi davranmayı öğrenen Jeanne, Nicolas de la Motte adında bir asilzadeyle evlenir. Jeanne'a deliler gibi aşık olan Nicolas onun her dediğini yapmaya hazırdır. Nicolas'nın yardımıyla Jeanne, Markiz de Boulainvillier'yi öldürür ve bütün servetini miras alır. Sonradan Marie Antoinette'in geri çevirdiği çok pahalı bir gerdanlığın satıcısıyla tanışır ve satıcıya Marie Antoinette'i gerdanlığı almaya ikna edeceğine söz verir. Kraliçe'ye zaafı olan sözde din adamı Kardinal Louis René Édouard de Rohan'ı kefil olarak gösterip gerdanlıkla kaçar. Fakat kısa süre sonra Jeanne'ın foyası ortaya çıkar. Suçlu bulunup ömür boyu hapse mahkûm edilmesine rağmen onun masum olduğuna inan halkın gözünde Kraliçe'nin itibarını derinden sarsmıştır. Victor Clément de Girodelle (ヴィクトル・クレマン・ド・ジェローデル) Marie Antoinette'i koruma görevinin kime verileceğini belirleyen bir düello sırasında Oscar'a karşı yenilen Giroıdelle yıllar sonra Oscar'ın istifası üzerine Kraliyet Muhafız Komutanı olur. Gizliden gizliye Oscar'a aşık olan Girodelle Oscar'ı yıllardır yakından izlemiş olarak onun kadın ruhunun onu sevip kollayacak bir erkeğe ihtiyacı olduğunu düşünerek bir gün ansızın ona evlenme teklifi eder. Oscar'ın teklifini reddetmesi üzerine kalbi kırılır fakat onun mutluluğunu istediği için üstelemez. Bernard Châtelet (ベルナール・シャトレ) Soyludan çalıp fakire veren Kara Şövalye olarak ortaya çıkan Bernard'ın gerçek kimliği Oscar'ın onu yakalamasıyla ortaya çıkar. Gazetecilik yapan Bernard, devrimin önde gelen liderlerinden Robespierre'in adamlarındandır. Soylulara karşı olan nefreti çocukluğundaki bir trajediye dayanmaktadır. Soylu olan babası yeni bir metres bulunca Bernard'ı ve annesini evden kapı dışarı etmiştir. Bernard'ın çaresiz annesi, oğlunu da alarak Seine nehrine atlayıp intihar etmeye kalkışmış, Bernard mucizevi bir şekilde bu olaydan sağ kurtulmayı başarmıştır. Bernard, Oscar'ın Fransa'da süregelen sınıf ayrımındaki adaletsizlik konusunda gözünün açılmasını sağlar. Düşüncelerinden etkilenen Oscar, onu serbest bırakır. Bu olaydan sonra Bernard, Oscar'a hep sadık bir dost olarak kalır. Alain de Soisson (アラン・ド・ソワソン) Fransız Güvenlik Muhafızları'nın B bölüğünün başı olan Alain, soylu ailesinden ve Harp Okulu (École militaire) mezunu olmasına rağmen annesi ve kızkardeşiyle oldukça yoksul bir hayat sürmektedir. Oscar'dan önceki komutan, kendisini karargahta ziyaret etmeye gelen kızkardeşinin ırzına geçmeye kalkışınca, Alain komutanı dövmüş, bunun sonucunda da rütbesi asteğmenlikten eriliğe indirilmiştir. Fazla rahat tavırları ve patavatsızlık düzeyindeki açık sözlülüğüyle başa çıkılması zor bir karakterdir. Yüksek sosyeteden olan Oscar'a güvenmesi uzun zaman alır. Fakat, sonradan ona büyük hayranlık duymaya başlar, hatta aşık olur. Alain, başta soylular arasında da belli bir hiyerarşinin olduğunun canlı örneği olarak, Oscar'ın halkın yoksulluğunu ve bir devrimin yaklaştığını en çarpıcı biçimde fark etmesini sağlar. Yazar Riyoko Ikeda, Stefan Zweig'in Marie Antoinette adlı kitabından etkilenip, Fransız İhtilali öncesi dönemi konu alan bir manga yazmak istemiştir. Gelmiş geçmiş en dokunaklı mangalardan biri olarak kabul edilen Versay'ın Gülü böylece doğmuştur. Toplam 9 bölüm ve 1700'den fazla sayfadan oluşan manga, Şūeişa Margaret Dergisinde 1972-1973 arasında yayımlanmış, sadece 1972-1974 yılları arasında 15 milyondan fazla satarak büyük başarı yakalamıştır. Ana hikâyenin ardından 5 tane yan hikâye yayımlanmıştır. "Gaiden" (外伝) adı altında geçen bu yan hikâyelerin ilki 1972'de ana hikâyenin son bölümünden sonra, diğerleri ise 1984-1985 yılları arasında ayrı bir cilt olarak yayımlanmıştır. İkinci ciltteki "Gaidenlerin çizim tarzı ana hikâyeninkiyle değişiklik gösterir. Manganın 1994 yılında yeniden basımında 1972 yılındakinden farklı olarak bazı bölümlerin isimleri değiştirilmiştir. Bu değişikliğin hikâyenin odak noktasının Marie Antoinette'ten Oscar'a kaydırılması amacıyla yapıldığı söylenebilir. Manganın yayımlanmasından 8 yıl sonra Tokyo Movie Şinşa eserin anime versiyonunu yapmak için yazardan telif haklarını satın almıştır. Böylece 40 bölüm sürecek olan anime 1979 yılında Nippon TV kanalında yayına başlamıştır. 1980'de son bölüm yayınlandıktan sonra tüm diziyi özetler nitelikte bir bölüm daha yayınlanmıştır. Animenin yönetmenliğini 1. ve 18. bölümler arasında Tadao Nagahama, 19. bölümden sonrasını Osamu Dezaki yapmıştır. Şingo Araki ve Miçi Himeno karakter tasarımını üstlenmiştir. Animenin müziklerini ise Koci Makaino bestelemiştir. Anime, açılışından da anlaşılacağı gibi Marie Antoinette ve Oscar yerine sadece Oscar'ı ana karakter olarak gösterir. Manga'nın ilk bölümlerinde Marie Antoinette'in üzerinde çok durulmasına rağmen animenin ilk bölümü sadece Oscar'la ilgilidir. Bu değişikliğin sebebi manganın yayımlanmasından sonra okuyucular arasında Oscar'ın Marie Antoinette'ten daha popüler olduğunun gözlemlenmesi olabilir. Animenin Avrupa'ya "Versay'ın Gülü" yerine "Lady Oscar" adıyla pazarlanmasının da bundan kaynaklandığı söylenebilir. Türkiye'de Versay'ın Gülü, "Oscar" adı altında TRT 1'de Kanal 6'da ve Kanal D'de, "Küçük Kız" adı altında da BRT'de gösterilmiştir. "Seslendiren:" Hiroko Suzuki "Seslendiren:" Hiroko Suzuki Oyuncularının tümünün kadın olduğu Takarazuka müzikal topluluğu ilk defa 1974'te Versay'ın Gülü'nü sahneye taşıdı. Büyük başarı yakalayan müzikal "BeruBara Boom" (ベルバラブーム) diye tabir edilen Takarazuka'nın popülerliğini bir anda arttığı dönemi başlatmıştır. O zamandan beri 1500'den fazla kez sahnelenmiştir. Takarazuka'nın simgesi haline gelen müzikal, Takarazuka'nın hâlâ en meşhur temsili olarak kabul edilir. Şinci Ueda'nın yönetmenliğini üstlendiği temsil Takarazuka'nın 5 grubunun hepsi (Çiçek - 花 "Hana", Ay - 月 "Tsuki", Kar - 雪 "Yuki", Yıldız - 星 "Hoşi" ve Sema - 宙 "Sora") tarafından sahneye konmuştur. 1974 yılında oynan ilk temsil hariç diğerlerinde hikâye ya Oscar ve André'nin ya da Fersen ve Marie Antoinette'in aşkını konu almış, temsilin ana karakteri de Oscar, André veya Fersen olmuştur. Marie Antoinette'in baş karakter yapılmamasının nedeni Takarazuka'nın sergilediği oyunların özelliğinin kadın oyuncular tarafından oynanan erkek karakterlere vurgu yapılmasıdır. Oscar her zaman erkek karakterleri oynamak için eğitim almış bir oyuncu tarafından canlandırılmıştır. 2008 yılında temsilin alışılmış senaryolarına ek olarak Girodelle, Alain ve Bernard'ın ana karakter olduğu alternatif senaryoların sahnelenmesi kararlaştırılmıştır. Bu temsillerde sırayla Girodelle'in Fersen'in kızkardeşi Sophie'ye duyduğu aşk, Alain'in Oscar'a olan karşılıksız aşkıyla kızkardeşi Diane'le olan ilişkisi ve Bernard'ın Rosalie'ye yaşadığı aşk konu edilecektir. 1979'da Versay'ın Gülü, Fransız Yönetmen Jacques Demy'nin yönetmenliğini yaptığı, Mataiçiro Yamamoto'nun yapımcılığını üstlendiği bir sinema filmine uyarlanmıştır. Filmin müziklerini ise Michel Legrand bestelemiştir. Avrupalı oyuncuları bir araya getiren film İngilizce çekilmiştir. Topfmine Topfmine Alman yapımı dairesel şekilli metalsiz tahripli tanksavar mayını serisine verilen addır. Alman Ordusu Wehrmacht tarafından 1944 yılından II. Dünya Savaşı sonuna kadar kullanılmıştır. Mayın kutusunun yapımıda sunta, mukavva ve katran kullanılmıştır. Bu yüzden Müttefik Ordularına ait mayın tarama aygıtlarına yakalanmıyordu. Mayın üzerinde bulunan tek metal kısım ateşleme fünyesinden ibaretti. Mayın dost kuvvetler tarafından bulunabilmesi için Tarnsand adı verilen siyah kumlu bir madde ile boyanmıştı. Bu sayede Müttefik mayın tarama aygıtlarına yakalanmayan ama Mihver Devletlerine ait mayın tarama aygıtları tarafından kolayca tespit edilen Tarnsand'inin içeriği tüm savaş boyunca gizli tutulmuştur. Savaştan sonra yapılan araştırmalarda aslında bu maddenin hafif bir radyoaktif madde ve Almanların mayın dedektörlerinin ise basit birer Geiger sayacı olduğu anlaşıldı. 1944 - 1945 yılları arasında toplam olarak 786.900 adet mayın üretilmiştir. Topfmine A üst kısmı kubbe şekli verilmiş dairesel bir yapıdaydı. Mayın kutusu normalde sunta ve mukavvadan yapılmaydı ve suya dayanıklı hale getirmek için katranla kaplanmıştı. Bunun yanında bazen kutu yapımında ziftli kömürde kullanılmıştır. SF 1 tipi fünye hemen baskı plakasının alt kısmında ve mühürlenmiş bir şekilde ana patlayıcının ortasında bulunmaktaydı. Mayının alt kısmında bulunan ikincil fünyeler ise tuzaklama amaçlı olup mayının yerinden oynatılması durumunda patlamaya ayarlıydı. SF 1 fünyesi cam ve ahşaptan yapılma olup içerisinde ana patlayıcıyı patlatacak yanıcı madde bulunmaktaydı. 150 kiloluk bir ağırlığa maruz kaldığında baskı üst kısımdaki baskı plakası içine çökmekte ve hemen altında bulunan cam kapsülleri kırılmasına yol açmaktaydı. İki cam kapsül içerisindeki kimyasallar birbirine karışmakta bunlar yardımcı ateşleyici harekete geçirmekte o da TNT sınıfı ana patlayıcının infilak etmesine neden olmaktaydı. İki modeli bulunuyordu: Tamamiyle su geçirmez "To.Mi.A4531" ve normal modeli "To.Mi.4531". Topfmine B (To.Mi.B4531) büyük ölçüde "A" modeline benzemekteydi. Sadece üst kısmında kubbe şeklinde bir baskı plakası bulunmuyordu. Topfmine C (To.Mi.C4531 Pappmine) tek farkı mayının orta kısmında bulunan sekizgen şeklindeki ateşleme fünyesiydi. Lutfiye Sultan Lutfiye Sultan ( d. 20 Mart 1910, Dolmabahçe Sarayı- ö. 11 Haziran 1997, Riyad, Suudi Arabistan). V. Mehmet Reşat'ın torunudur. Babası Şehzade Mehmet Ziyaeddin Efendi'dir. Hasan Kemal Bey'le (ö.1957) yaptığı evlilikten Ahmed Bey (1933-56), Reşad Bey (1934-) ve Perizad Hanımsultan (1936-) dünyaya gelmişlerdir. Türkiye'ye getirilen cenazesi dedesi Sultan Reşad'ın Eyüpsultan'daki türbesinin haziresine defnedilmiştir. Nimet Nevzad HanÄ±m Nimet Nevzad Hanım ("Nimet Seferoğlu", kızlık soyadı: Bargu) (d. 2 Mart 1902, İstanbul - ö. 23 Haziran 1992, İstanbul), VI. Mehmet Vahdettin'in 5. ve son eşidir. Vahdettin'in padişahlığı sırasında 1 Eylül 1921'de Yıldız Sarayı'nda evlenmiştir. Nevzad Hanım aslen Türk olup Bartınlı Bahçıvan Şaban Efendi'nin kızıdır. Babasının erken ölümünden sonra Sultan V. Mehmet Reşat'ın sarayında büyümüştür. Sultan Reşad'ın ölümünden sonra Sultan Vahdettin'in sarayına girerek Padişah'la tanışmış daha sonra son eşi olmuştur. Sultan Vahdettin'den çocuğu olmamıştır. 1924 senesinde kocasının yanına, San Remo'ya sürgüne gitmişti. Vahdettin'in ölümünden sonra Türkiye'ye geri dönerek 1927 senesinde ikinci evliliğini yapmıştır. Bir kızı ve bir oğlu olmuştur. Türkiye Cumhuriyeti vatandaşı olunca Nimet Seferoğlu adını almıştır. FigÃ¼ran Mel Melvin Van Horne, bilinen adıyla "Figüran Mel", The Simpsons çizgi dizisinde Dan Castellaneta tarafından seslendirilen hayali karakterdir. Palyaço Krusty'i başta olmak üzere çeşitli şovlarda figüranlık yapmaktadır. Kendisi, Figüran Bob hapse girince ve çeşitli yasadışı olaylara karışınca onun yerine gelmiştir. From an Abandoned Work From An Abandoned Work, "radyo için düşünce", Samuel Beckett'ın ilk defa 14 Aralık 1957'de Molloy'dan bir derleme ile birlikte BBC Third Programme'de yayınlanan eseridir. "Tüm Düşenler" ile büyük bir başarı yakalayan Donald McWhinnie'nin yönettiği bu yapımda İrlandalı aktör Patrick Magee rol aldı. Eser, Beckett'ın "Watt"'ın ardından yazdığı ilk İngilizce metin olarak, 1954-55 yıllarında yazılan kısa bir düz yazı parçası şeklinde başladı ancak romana dönüştürülmesiyle ilgili çalışmalar yarım kaldı. BBC'deki yapımın ardından İngiliz yayınevi Faber and Faber tarafından bir tiyatro parçası olarak yayınlanan metne, artık daha çok "Beckett'ın kısa düz yazı eserlerini içeren antolojilerde yer verilmektedir." Viral reklam Viral reklam, İnternet üzerinde büyük çoğunlukla video yapımı olarak, e-posta yolu veya video paylaşım sitelerinde kullanıcıların ağızdan ağza yöntemi ile yaydıkları bu yüzden de viral yani virüse benzetilen kendi kendine yayılan yeni nesil bir reklam metodudur. Viral reklamlar ikiye ayrılmaktadır: Gerçekten son kullanıcı tarafından çekilen reklamlar, reklamı yapılacak firmanın kendisi tarafından çektirilenler. Bu reklamlara genelde video paylaşım sitelerinde rastlanmaktadır. Tesadüfen bir kullanıcı herhangi bir ürünü hedef alan veya onu savunan bir video çeker ve bu video çok başarılı ise yayılır. Genelde firmalar daha sonra bu reklamı satın alma yoluna giderler. Burada izlenen yol ise firmanın profesyonel bir ekibe sipariş olarak bir viral reklam vermesidir. Ama buradaki en önemli nokta bunun amatör bir çekim olarak gözükmesidir. Viral reklamlarda amatörce çekimler favori olsa da bunlara film, video klip gibi içeriklerde de rastlanabilir. Sahip olduğu retweet özelliği, Twitter'ı viral reklamların yayılması için önemli bir mecra haline getirmektedir. Etkili kullanıcılar belirlenip ikna edilerek hazırlanan viral reklamı paylaşması sağlanır ve yeterince retweet alarak geniş kitleye ulaşması ve mümkünse "Gündem"e girmesi sağlanır. Viral reklamcılığın ne zaman ve nasıl ortaya çıktığı ile ilgili kesin bir bilgi olmamakla birlikte, çeşitli teoriler mevcuttur. Bunlardan bir tanesi de bu reklam yönteminin ücretsiz e-posta servisi Hotmail tarafından farkında olunmadan başlatıldığı yönündedir. Hotmail, ilk zamanlarında mevcut üyelerinin arkadaşlarına, ailelerine hızlı bir şekilde ulaşmak amacıyla kendi servisinden atılan her e-postanın altına otomatik olarak ‘’Ücretsiz e-posta hesabı için bugün Hotmail’e üye olun’’ şeklinde bir mesaj yerleştirmiştir ve bu yöntem kısa sürede yüzbinlerce kişinin Hotmail’e üye olmasıyla sonuçlanmıştır. Osman Asaf Osman Asaf (Bora) ( d. 1868 Saraybosna - ö. 1938) Türk ressam. Osman Asaf, şimdiki adıyla Mimar Sinan Güzel Sanatlar Üniversitesi olan dönemin Sanayi-i Nefise Mektebi’den 1889 yılında mezun olan ilk resim öğrencilerinden biridir. Ressam Ruhi’nin girişimi ve Şehzade Abdülmecid’in de desteği ile kurulan Osmanlı Ressamlar Cemiyeti’nin kurucuları arasında yer aldı. Osmanlı Ressamlar Cemiyeti üyelerinin yurt dışında eğitime gönderildiği dönemlerde kendisi de yurt dışında eğitim gördü. Çallı Kuşağı ressamları gibi empresyonist türde eserler verdi. Zengin bir renk paleti ile suluboya, yağlı boya ve guaj boya çalışmaları ile tanınan sanatçı, I. Dünya Savaşı yıllarında Bandırma Belediye Başkanlığı da yaptı. Yurda dönüşten sonra resim alanında çok fazla varlık gösteremediği dönem bu dönemdir. Abdülkadirzade Hüseyin Haşim Paşanın yönetiminde kuruluşun adını taşıyan ve 1914 yılına kadar 18 sayı yayınlanan Osmanlı Ressamlar Cemiyeti Gazetesi’nin sorumlu yöneticiliğini de yapan Osman Asaf 1938 yılında öldü. Radyo Oyunu Taslağı II Radyo Oyunu Taslağı II, Samuel Beckett'ın yazdığı bir radyo oyunudur. Oyun 1961'de Pochade radiophonique başlığı ile Fransızca yazıldı ve Les Éditions de Minuit tarafından Kasım 1975'te yayınlandı. Beckett oyunu, BBC Radyo 3'te 13 Nisan 1976'daki yayınlanışından kısa bir süre önce İngilizceye çevirdi. Martin Esslin'in yönettiği BBC yapımında Harold Pinter, Billie Whitelaw ve Patrick Magee rol aldı. Oyunun İngilizce versiyonu ilk kez "Ends and Odds"'da (Grove, 1976, Faber, 1977) Radio II adıyla yayınlandı. Esslin'e göre Beckett "eserin henüz tamamlanmamış, kaba bir taslaktan öte olmadığını düşünüyordu ve yapımdan haberi olduğunda yayınlanmamasının daha iyi iyi olacağını söyledi." Beckett'a göre "asıl sorun metindeydi ancak 'yapımda Animatör ve ekibinin oyuna canlı bir şekilde başlayıp gitgide yorgun ve yılgın hale gelmesi de yanlıştı, karakterlerin oyunu çok daha yorgun ve umutsuz başlamaları gerekirdi.'" Radyo Oyunu Taslağı I Radyo Oyunu Taslağı I, Samuel Beckett'ın yazdığı bir radyo oyunudur. 1961'de Fransızca yazılan oyun Les Éditions de Minuit tarafından Esquisse radiophinique başlığı ile Eylül 1973'te yayınlandı. İngilizcede ilk yayınlanışı Sketch for Radio Play başlığı ile "Stereo Headphones" 7'de (İlkbahar 1976) oldu. Oyun daha sonra "Ends and Odds"'da (Grove 1976, Faber 1977) Rough for Radio I adıyla yayınlandı. "Oyunun Fransıca versiyonun yayınlanmasının hemen ardında, Humphrey Searle'ın müzikleri hazrılayacağı bir BBC yapımının hazırlanmasına ilişkin planlar yapıldı ancak yapım gerçekleştirilemedi. 1970'lerin sonunda BBC'nin oyunu müziksiz olarak yayınlama önerisi Beckett tarafından reddedildi. Beckett Mirası'na göre Fransızca versiyonu ORTF (Office de Radiodiffusion Télévision Française) tarafından 1962'de yayınlanmıştı ancak Beckett bu yapımın varlığını daha sonra unutmuştur." 2006'da yazarın doğumunun yüzüncü yılı anısına RTÉ Radyo 1'de Beckett'ın tüm radyo oyunları yayınlandı. "Radyo Oyunu Taslağı I"'in yayın tarihi 12 Nisan'dı. Oyun ayrıca İngiliz piyanist John Tilbury tarafından compact disc olarak yayınlandı. Bu yapımda piyanist aynı zamanda 'O' karakterinin rolünü seslendirdi. "Cascando" ile birlikte kaydedilen bu yapımda Tilbury'nin bestelediği ve Sebastian Lexer'ın elektronik düzenlemesini yaptığı müzik kullanıldı. Vsevolod Pudovkin Vsevolod Illarionovich Pudovkin (Rusça: Всеволод Илларионович Пудовкин) (16 Şubat 1893–20 Haziran 1953), film montajı hakkında etkili teoriler geliştiren Rus film yönetmeni. Pudovkin'in önemli eserleri çağdaşı olan Sergei Eisenstein ile zıtlık gösterir. Eisenstein, montajı halk kitlelerini yüceltmek için kullanırken, Pudovkin bireylerin cesaret ve zorlukları yenme gücüne konsantre olmayı tercih etti. Yönetmen, Moskova Üniversitesi'nde mühendislik öğrencisi iken çıkan I. Dünya Savaşı'nda aktif görev aldı. Bu sırada Almanlar tarafından esir alındı. Savaştan sonra, sinema dünyasına ilk olarak senaryo yazarı, aktör ve sanat yönetmeni olarak girdi. Daha sonra ise Lev Vladimirovich Kuleshov'a yardımcı yönetmenlik yaptı. Birkaç tane reklam filmi çektikten sonra sessiz sinemanın başyapıtlarından biri sayılan, geliştirdiği montaj teorileri ile ünlü olmasını sağlayan "Mother" isimli filmi çekti (1926). Bu filmi 1927'de "The End of St. Petersburg" ve "The Heir of Genghis Khan" olarak da bilinen "Storm over Asia" izledi. Sağlık sebepleri ile ara verdiği sinemaya 1938'de geri dönen Pudovkin, eski çalışmaları kadar başarıya erişemeyen "Mother and Sons" (1938), "Minin and Pozharsky" (1939) ve "General Suvorov" (1941) izledi. II. Dünya Savaşı'nın ardından, partinin eleştirileri sebebiyle, ilk dönem konularına geri döndü. Son çalışması "The Return of Vasili Bortnikov" oldu (1952). Mehmed Burhaneddin Efendi (Abdülmecid'in oğlu) Mehmet Burhaneddin Efendi ( d. 22 Mayıs 1849, İstanbul- ö. 4 Kasım 1876, İstanbul). Sultan Abdülmecid'in Nükhetseza Hanımefendi'den olan oğludur. II. Abdülhamid'in en sevdiği kardeşiydi. Bu kardeşinin ismini oğullarından birine vermiştir (Mehmed Burhanettin Efendi). Genç yaşta veremden öldü. Mezarı Sultan Abdülmecid Türbesi'ndedir. Batı müziği öğrenmiş bestekâr bir şehzadeydi. Flüt çalardı. Mestiniyaz Hanımefendi'den (1851-1909) dünyaya gelen tek çocuğu Şehzade İbrahim Tevfik Efendi'dir. Bragi Bragi, Odin ve Frigg'in oğludur. Bilgelik ve şiir tanrısıdır. Ayrıca İdunn'un kocasıdır. Son Akşam Yemeği (anlam ayrımı) Son Akşam Yemeği şu anlamlara gelebilir: Religious Society of Friends Quakers (Dostların Dînî Derneği), mevcut Hristiyan mezheplerinden ve tarîkatlarından memnun olmayanlar tarafından 17. yüzyıl ortalarında İngiltere'nin kuzeybatısında ortaya çıkmış bir mezheptir. Üyeleri Arkadaşlar ya da Religious Society of Friends olarak adlandırılır. Tarihçiler mezhebin kurucusu ve en önemli erken dönem lideri olarak George Fox (1624 - 1691)'u gösterir. Quaker, Mennonite Kilisesi ve Brethren Kilisesi'yle birlikte Hristiyan pasifizmini savunan üç "tarihi barış kilisesi"'nden biri olarak değerlendirilir. İngiltere'deki kuruluşunun ardından Quakerizm, temelde Avustralya, Bolivya, Kosta Rika, İrlanda, Kenya, İskoçya, ABD ve Galler gibi ülkelere yayıldı. Günümüzde, başta Büyük Britanya, Kuzey Amerika ve Afrika olmak üzere birçok bölgede mensubu bulunmaktadır. Quakerların toplam sayısı nispeten düşük olsa da (tüm dünyada yaklaşık 350.000) Philadelphia, Pensilvanya; Newberg, Oregon; Greenleaf, Idaho; Whittier, Kaliforniya; Richmond, Indiana; Friendswood, Teksas; Birmingham, İngiltere ve Greensboro, Kuzey Karolina gibi yerlerde Quaker etkisi yoğun şeklide görülmektedir. Quakerlik tarihi kabaca dört aşamaya ayrılmaktadır. Günümüzde, Quakerlik başlangıcı, sıfır aşama noktası bağlamında bağımsız din toplulukları olarak grupların oluşum başlangıcı değil de daha sonraki kurucuların (ya da Quaker olarak adlandırılan ilk dostların) ilk resmi çıkışlarına dayandırılmaktadır. Sıfır aşama ya da yapısal oluşum aşaması chiliastisch (İsa’nın yeryüzüne geri dönüp binlerce yıllık bir hükümranlık süreceği beklentisine dayanan öğreti) fikirlerle şekillenmiştir. 1650’den yaklaşık 1690’a kadar olan "ilk aşama" yoğun takiplerle ve yoğun misyon çalışmalarıyla geçmiştir. Bu ilk aşamada Quakerlik İngiltere’de ve daha sonra ABD’de yayılmıştır. 1690’lardan 18. yy’ın ikinci yarısına kadar olan "ikinci aşama"nın şekillenmesinde, kendi kabuğuna çekilme, ayrışma, durağanlaşma ve tepkisiz kalma görülmüş, aynı zamanda, ekonomik ve toplumsal gelişmeler etkili olmuştur. 18. yy’ın ikinci yarısından 19. yy ortalarına kadar olan "üçüncü aşama"; kadınlar, köleler ve esirlerin hakları için birçok Quaker’in barışçıl ama radikal savaşları, barışa katkı, açlık ve sömürünün hafifletilmesi ile süregelmiştir. 19. yy’ın ortalarından günümüze kadar gelen "dördüncü aşama" ise bölünmeler ve yeniden birleşmelerden oluşur. Quaker tarihi İngiltere’de 17. yy’da başlamıştır. Başlangıçta, Quakerler, kendilerini din topluluğu olarak görmüyorlardı, daha çok, dağınık bir gruplaşma vardı. Quakerler, Tanrısal ışığın büyüklüğü ve parlaklığından tamamen büyülenmiş bir şekilde heyecanlı ve titreyerek konuştuklarından, karşıtları onlara alay mahiyetinde, İngilizce: “to quake = titreme” anlamına gelen bu ismi takmışlardır. George Fox’un bir İngiliz mahkemesinde söylemiş olduğu “Tanrı’nın sözleri önünde titre!” sözüyle, yayılan Quaker adı başka bir kökene sahip oldu. İlk olarak Quakerler, Anglikan mezhebine bağlı olanlar için kurulan kiliselere ve kendilerince ikiyüzlü olarak değerlendirilen Püritenlere karşı çıkan muhalefetleriyle birleştiler. Bu muhalif hareketlerin ilk düşünsel önderlerinden birisi, 1649 yılında Nottingham’daki bir kilisede ilk genel konuşmasını yaparken tutuklanan George Fox’dur. Tanrı’ya küfretme gerekçesiyle sekiz defa hapis cezası almıştır. İlk Quaker Topluluğu’nun diğer bir ismi ise bir süre George Fox’a rakip olarak ortaya çıkan James Nayler’dir. James Nayler’in kendisi olduğu kadar taraftarları açısından hareketin doruk ve dönüm noktası 1656 yılında Bristol’da Tanrı’ya küfretme gerekçesiyle tutuklanması olmuştur. İlk misyon çalışmalarının diğer bir kilit ismi ise, arka planda organizatör olarak çalışan Margaret Fell’dir (1614 – 1702). 1669’da George Fox ile evlenen Margeret, belgeyi imzalamamasına rağmen, ünlü Barış Belgesi’nin asıl yazarı olarak kabul edilmektedir. 17. yy’da Quakerlere karşı olan toplumsal ve politik tutum çelişkilidir. 1651 yılında Oliver Cromwell, George Fox’a yüzbaşı rütbesini teklif etti, ancak Gerorge Fox bu teklifi kabul etmedi. 1660'lı yılların başında İngiltere’de, Quaker takibi doruk noktasına ulaşmıştı. Yüzlerce Quaker linç edildi, tutuklandı ve kötü muamele gördü. 1667- 1669 yılları arasında George Fox, aylık, üç aylık ve yıllık toplantılar düzenlemiş ve bu toplantılar günümüze kadar gelen Quaker sistemini oluşturmuştur. Quakerler’ın, soruşturmalardan sonra bile (1689, İngiliz Parlamentosu, Dinsel Hoşgörü Yasası) kamu dairelerinde, siyasi görevlerde ve üniversitelerde çalışmalarına izin verilmemiştir. Bunun nedeni ise resmi göreve başlama yeminini kabul etmemeleridir. Bu yüzden birçok Quaker üyesi, ilk olarak Kuzey Amerika’ya, Batı Hindistan’a ya da Hollanda’ya veya Frizon Ülkesi’ne göç etmiştir. Quakerliğin şekillenmesinde rol oynayan üçüncü ünlü kişi ise İngiliz William Penn’dir. Penn 1681 yılında Pensilvanya valisi seçilmiş ve İngiliz-Amerikan (Quaker) tarihinin ayrılmaz bir parçası olmuştur. Penn aynı zamanda milletler arası iletişim için çalışmış ve Avrupa Barışının Bugünü ve Geleceğine Doğru (Towards the Present and Future Peace of Europe) adlı eserini yazmıştır. İngiltere’de soruşturmaların azalmasından sonra, 18. yy’ın başlarında Quakerler ekonomi alanında başarılı olmuşlardır. Bunun en başlıca nedeni ise dürüst iş adamları olarak çok saygın bir üne sahip olmalarıydı. Bazı firmalar günümüzde de varlıklarını sürdürmekte ve tanınmaktadır. Bunlardan bazıları, Clarks (ayakkabı), Barclays (banka) ve Cadbury Limited’tir (çikolata, gıda; 1969’da Cadbury Schweppes’le birleşmiştir.). 17. yy sonlarına doğru, ekonomi alanındaki başarı ve toplumsal entegrasyonla, yoğun bir şekilde yürütülen misyon gezileri ve faaliyetleri son bulmuş ve 18. yy ortalarına kadar bu durağanlık devam etmiştir. Adalet ve dürüstlük için savaşan Quakerlerin dürüstlük tablosu, ilk olarak 18. yy’ın ikinci yarısına dayanmaktadır. Özellikle İngiliz-Amerikan Quakerler ve Britanyalılar aktif bir şekilde kölelik sorunuyla uğraşmış ve kadın hakları için savaşmışlardır. Şiddetli sayılabilecek tartışmalarda, bu sefer sadece kendi hayatları için değil başkalarının hayatları için de savaştıklarından, karşıtlarını ahlaksal olarak çökertmek amacıyla ilk yıllarındaki geleneklerini sürdürüp polemiğe girmekten kaçınmamışlardır. Quakerler, daha önceleri bugünkü Amerika Birleşik Devletleri’ne yerleşmişlerdir. 1657’de Boston’da olduğu gibi Kuzey Amerika’daki bazı Britanya kolonilerinde de Quakerlik yasaklanmıştır. Quaker Mary Dyer, Boston’da bu yasalara karşı protesto eylemleri gerçekleştirmiş, bu yüzden birçok defa tutuklanmış ve iki defa ölüm cezasına çarptırılmıştır. İkinci seferde bu karar uygulanmış ve Dyer 1. Haziran 1660'ta idam sehpasında ölmüştür. William Penn, 1671’den itibaren birçok Avrupa ülkesine gitmiş ve “Yeni Dünya”da Quaker Kolonisi’ni tanıtmıştır. Kuzey Amerika’ya en büyük göç dalgası 1681’den itibaren, İngiltere kralı II. Charles’ın, Quakerlere o zamanki yerleştikleri batı sınırındaki alandan büyük bir yer vermesiyle ve daha sonra Pensilvanya olarak adlandırılan bu alana, William Penn`i vali olarak ataması ile başlamıştır. Penn’in belirttiği gibi bu “kutsal deneyim”, bu zamana kadar var olmuş tek Quaker ülkesidir. Pensilvanya anayasası, alışılmadık derecede liberal seçim hakkı ve bütün mezhepler için sunduğu tam din özgürlüğü ile zamanının diğer anayasalarına göre oldukça öndeydi. Penn’in, Kızılderilileri alkolden ve beyazların sömürgesinden koruması ve ülke devir antlaşmasını savunmasıyla, Pensilvanya kızılderili akınından korunmuştur. Penn, Lenni Lenape ya da Irokeseler gibi komşu kızılderililerle yoğun temas halindeydi, hatta onların dilini de konuşabiliyordu. Böylece Philadelphia’ya bölgesi hızla gelişmiş ve Quaker kolonilerinin merkezi haline gelmiştir. Pensilvanya, daha önceleri de Quakerler tarafından asla sorgulanmamış olan İngiliz etkisi altında bulunmaktadır. Ancak bu durum zamanla Quakerler için manevi bir çöküntü oluşturmuştur. Çünkü İngiltere, Pensilvanya’dan kendi askeri güçleriyle birlikte, çatışmalara katılmasını istemiştir. Pensilvanya milletvekilleri bunun yerine 1693’de İngiltere’de düzenlenen Quaker Yıllık Toplantısı’nda, savaş vergisi ödemenin, 1661’de yapılan tarihi Barış Antlaşması’na aykırı olmadığını ve böylelikle kraliçeye, Fransızlar tarafından işgal edilen Kanada’ya karşı harekâtın donanması için 2000 pound verme kararı almışlardır. Bu ödemeler birçok defa yapıldıktan sonra, Pensilvanya’daki bazı Quakerler bunun Barış Antlaşmasına aykırı olduğunu savunmuşlardır. Kutsal deneyim 85 yıl sonra başarısızlığa uğradığı zaman, Quakerler 1756’da parlamentodaki yerlerini bırakmışlardır. 1758’de Philadelphia`da yapılan ilk yıllık toplantıda köleliğin kaldırılması kararı alınmış, bu kurallara karşı gelenler, Dostların Dini Topluluğu’ndan dışlanma yoluyla cezalandırılmıştır. Kaynak A. A. Luce Arthur Aston Luce (21 Ağustos 1882 – 28 Haziran 1977). Dublin'deki Trinity Koleji'nde felsefe profesörü ve yine Dublin'deki St. Patrick's Katedrali'nin 1952-1973 yılları arasında koro başkanı idi. Yaşamı boyunca ruhban sınıfına ait pek çok makamda bulundu ve 1946 - 1952 yılları arasında Trinity Koleji'nin yardımcı dekanlığını yürüttü. Filozof George Berkeley'in Luce üzerindeki etkisi nam salmıştı. Trinity Koleji'ndeki 1912'den 1977'ye kadar süren eğitmenliği bir rekordur. Luce, 21 Ağustos 1882'de Gloucester'de doğdu. Papaz John James Luce ve Alice Luce'nin dördüncü çocuklarıydı. Lindley Lodge School ve Eastbourne Koleji'nde okuduktan sonra 1901 yılunda Trinity Koleji'ne girdi. 1905 yılında lisans diplomasını, 1908 yılında bir kiliseyi yönetebilme lisansını, 1911'de ise yüksek lisans diplomasını aldı. Luce'nin ilk dönem çalışmaları hristiyanlıkla ilgili teolojik konulardı. I. Dünya Savaşı sebebiyle çalışmalarına ara verdi ve savaşa katıldı. 1917'de savaştaki başarısı sebebiyle nişanla ödüllendirildi. Savaştan sonra, 1921 yılında, İsa'nın dünyayla olan ilişkisini işlediği "Monophysitism Past and Present" isimli bir kitap yayınladı. Bir sonraki sene, Henri Bergson üzerine verdiği derslerin notlarından derlediği, din kadar psikoloji ve evrim konularından da bahsettiği kitabını çıkardı. 1930'larda Luce İrlandalı bir başka filozof olan George Berkeley ile ilgilenmeye başladı. Profesör, Berkeley'in çalışmalarını pek çok açıdan eksik ve bazen de yanlış buluyordu. Varolan kaynaklar kadar, keşfettiği Berkeley üzerine yeni kaynaklar da Luce'nin çalışmalarına yön verdi. Luce, Fransız rahip Malebranche'ın genç Berkeley üzerindeki etkisini de "Berkeley and Malebranche" (1934) isimli eserinde vurguladı. Berkeley'nin olgun felsefesi anlaşılır bir şekilde Luce'nin 1945 yılındaki çalışması "Berkeley's Immaterialism"'de açıklandı. Ayrıca, Thomas Edmund Jessop'la birlikte "The Works of George Berkeley" isimli eseri hazırladı. Profesör, sadece bir Berkeley uzmanı değildi. Ayrıca Berkeleyizm'e de inanıyordu. Luce, Berkeley'in tarihçiler ve halk tarafındaki kişisel üne sahip olması sebebiyle de filozof hakkında da düzeltme ve güncelleme yapmak zorunda hissediyordu. Berkeley'in bazı çalışmaları da onun, gerçek görüşlerini saklayan bir hayalperest ve yalnızlığı seven adam ününü artırıyordu. Luce'nin "Life of George Berkeley, Bishop of Cloyne" (1949) isimli eseri Berkeley'in bu imajını ele alarak, bu adamdan, dikkatli bir şekilde yeni bir adam yaratan bir kitap olarak bilinir. 1918 yılında Luce Lilian Mary Thomson ile evlendi ve çift üç çocuk sahibi oldu. 1940 yılında, eşi ve kızı trajik bir şekilde boğuldu. Akademik çalışmaları ve sahip olduğu çok sayıdaki yönetimsel ve dini unvanı ona yerel ve uluslararası ün kazandırdı. İyi bir vaiz ve saygı duyulan bir öğretmen olarak saygı gördü. Satranç ve oltayla balık tutmak iki hobisiydi. Balık tutmakla ilgili yazdığı "Fishing and Thinking" 1959 yılında yayınlandı. Bir saldırıya uğradıktan kısa bir süre sonra 28 Haziran 1977'de vefat etti. 1975 Akdeniz Oyunları 1975 Akdeniz Oyunları, 23 Ağustos - 6 Eylül 1975 tarihleri arasında Cezayir'in Cezayir şehrinde düzenlenen 7. Akdeniz Oyunları'dır. Madalya sıralaması şu şekildedir: 1979 Akdeniz Oyunları 15 Eylül - 29 Eylül 1979 tarihleri arasında Yugoslavya 'nın Split şehrinde düzenlenen 8. Akdeniz Oyunları'nın madalya sıralaması şu şekildedir: 1983 Akdeniz Oyunları 1983 Akdeniz Oyunları, 9. düzenlenen organizasyonun Afrika'da gerçekleşen üçüncüsüdür. 3 Eylül - 17 Eylül 1983 tarihleri arasında Fas 'ın Kazablanka şehrinde gerçekleşen Akdeniz Oyunları'nın madalya sıralaması şu şekildedir: TrustRank TrustRank, Stanford Üniversitesi ve Yahoo tarafından tanımlanan ve spama karşı mücadelede kullanılan bir link analiz tekniğidir. Spam olan web sayfalarının yarı otomatik bir şekilde belirlenmesidir. Günümüzde birçok web sayfası ticari nedenlerle arama motoru sonuçlarında yükselmek istemekte ve bunun için spam tekniklerini kullanmaktadır. Her sayfanın insan editörler tarafından incelenmesi çok zor olduğundan, bazı güvenilir sayfalar işaretlenir ve ondan alınan link çıkışlarındaki sitelere puanlar verilir. TrustRank ile editörler tarafından birinci derecede güvenilen siteler işaretlenir. Bu sitelere kök site denir ve bu siteden yapılan çıkışlarla diğer sitelere güvenilirlik puanı verilir. Örneğin, kök dizinden alınan birincil çıkış 100 puanındayken 100 puanlık siteden alınan çıkış link çıkışı 90 puan değerindedir. Google genel politikası 2007-2008 yılına kadar genelde Pagerank üzerineydi. Webmasterlar olarak yakın geçmişimize baktığımızda, kaliteli veya kalitesiz linklerin sitelerimizi, arama sonuçlarında nasıl yükselttiğine pek çok kez şahit olduk. Sitelerimizin kalitesi veya içeriği pek önemli değildi; bizim için tek önemli konu ne kakadar çok link ve ne kadar yüksek rank ... meselesi idi. Google'ın arama sonuçları bu yolla defalarca kez suistimal edildi. Tabii kendini geliştiren bir sistem olan Google, gelen olumsuz geri dönüşler üzerine bazı önlemler almaya başladı. Öncelikle artık kişisel, hobi olarak uğraşılan sitelerin kolay kolay Pagerank 5 üstüne çıkması ( özellikle Türkçe backlinkli sitelerde ) mümkün olmuyor. Pagerank değerleri kurumsallamış siteler, devlet siteleri vb. sitelerde yüksek görünüyor. Bu sayede Google kalitesiz backlinklerin önünü kesmiş oluyor. Bildiğiniz üzere Pagerank değeri ne kadar yüksek olursa, backlinkin etkisi o ölçüde katlanıp büyüyor. Bu yolla Google backlink olayına az da olsa bir ciddiyet getirdi ve link değişimi ya da link satın alımı ile elde dilen linklerin önemsiz kalabileceğini webmasterlara iletti. Trustrank'ın gözlemlenen bir diğer etkisi sitelerin Google gözünde tek tek değerlenmesi ya da değerini kaybetmesi üzerine oluyor. Bu nasıl oluyor derseniz, Google botları siteleri gezerken belirli kriterler üzerinden, o siteleri puanlandırıp kendi içinde bir derece oluşturuyor. Bu derecelendirme, sitenin yaşı, güncelleme aralıkları, özğünlüğü, yeni nesil tasarım ve kodlamaya sahip olması, hatasız kodlama ile oluşturulması ( ayrı bir öneme sahiptir ) sitenin kendi içinde linkleme yapısı ( Google bot istediği her sayfaya rahatlıkla ulaşabilmeli ) , site içindeki anahtar kelime yoğunluğu, sitenin ulaşılabilirliği, site içindeki kelime yoğunlukları gibi daha sayabileceğimiz pek çok unsur Trustrank'ı arttırabilir veya azaltabilir. Her sitenin Trustrank'ı farklı oluşacaktır. Bunun için Google gözünde her sitenin de yeri ayrı oluyor. Yani kısaca pr5 değerine sahip bir site pr6 bir siteden daha etkili olabilir. Pagerank - Trustrank ilişkisine, gelince burada çok açıkça söylemek gerekirse, Pagerank ile Trustrank doğrudan ilişkilidir. Bunu son zamanlardaki deneyimlerim ile de yaşadım. Örneğin; pek çok insan tarafından sevilen ve takdir edilen bir sitenin seo hedef kelimesinde yükselmesi 5-10 link ile olabilirken; aynı alandaki, aynı Pagerank değerine sahip, aynı ortalama Alexa değerlerine sahip bir başka sitenin yükselmesi 25-30 link ile olabilmektedir. Buradaki etki Trustrank'ın ortaya çıkması ile oluşmuştur. Google eski yapısında seyreden bir sistem olsaydı eğer, iki sitede değerleri aynı oluğu için aynı tarzda yükseliş gösterebilcektir. Sonuç olarak diyebiliriz ki : karşıdan gelen link kadar, linkin geldiği yer de önemlidir. Trustrank değerleri tam olarak ölçümlenemese de gerçeğe yakın ölçümlemeler yapan araçlar mevcuttur. 1987 Akdeniz Oyunları 11 Eylül - 25 Eylül 1987 tarihleri arasında Suriye'nin Lazkiye şehrinde düzenlenen 10. Akdeniz Oyunları'nın madalya sıralaması şu şekildedir: 1991 Akdeniz Oyunları 28 Haziran - 12 Temmuz 1991 tarihleri arasında Yunanistan'ın başkenti Atina'da düzenlenen 11. Akdeniz Oyunları'nın madalya sıralaması şu şekildedir: Explosimetre Explosimetre, yanmadan sonra meydana gelebilecek zehirli ve patlayıcı gazların varlığını gösteren bir cihazdır. Muayenesi yapılacak hava, cihaz içine alınır. Cihaz üzerindeki göstergede gaz mevcudiyeti görülür. 1993 Akdeniz Oyunları 16 Haziran - 27 Haziran 1993 tarihleri arasında Fransa'nın Languedoc-Roussillon şehrinde düzenlenen 12. Akdeniz Oyunları'nın madalya sıralaması şu şekildedir: Can yeleği Bugün kullanılmakta olan dört çeşit can yeleği vardır. Mantarların bir torba içerisine düzgün olarak istif edilmesi ile yapılmışlardır. Üzerlerinde hiçbir malzeme yoktur. Pamuk elyafların bir naylon içerisinde havası alınmış vaziyette doldurulması ile ve bu torbalarında branda kılıflar içine düzgün olarak konulması ile yapılırlar. Bu tip can yelekleri ceket şeklinde giyilir. Sıyrılmamaları için kuşakları muhakkak surette bağlanmalıdır. İki tane lastik ciğer ile kepten teşekkül edilmiştir. Can yeleğinin üzerinde kullanılacak malzeme olarak ; kepin üzerindeki lambayı yakacak bir batarya, sesimizi uzağa duyurmak için bir düdük, radar ekosu veren ciğerin ve kepin üzerindeki plakalar, denizde toplu bulunmak için 1 metre boyunca el incesi (ip), deniz boyama markeri mevcuttur. Can yeleği hava tüpleri veya nefes ile siboptan şişer. Bir ciğeri vardır. O da hava tüpü veya nefes ile rekordan şişer. Sesimizi duyurmakta kullanılan düdük, toplu bulunmak için ince bir tane fener, can yeleğinin techizatlarındandır. Naby-Moussa Yattara Nabyy-Moussa Yattara (d. 12 Ocak 1984), ES Paulhan-Pézenas takımında kaleci pozisyonunda görev yapan Gineli millî futbolcudur. Kardeşi Ibrahim Yattara, 2003 yılından 2011 yılına kadar Süper Lig takımlarından Trabzonspor için forma giymektedir ve 2010 yılında da Türkiye vatandaşlığına geçmiştir. Profesyonel kariyerine 2000 yılında Étoile de Guinée kulübünde başladı. Kısa bir süre Atletico Coleah takımında oynadı. Ardından ağabeyi Ibrahim Yattara ile birlikte (Kardeşi Ibrahim Yattara Süper Lig takımlarından Trabzonspor'un formasını giymektedir.) Belçika temsilcisi Royal Antwerp FC'ye transfer oldu. 2002-2003 döneminden 2006'ya kadar burada oynayan Naby Yattara, 2006'da ülkesine döndü ve Etoile de Guinée Conakry takımında oynamaya başladı. Ülkesinde bir yıl kaldıktan sonra RACS Couillet takımına transfer olarak, Belçika'daki kariyerine devam etti. 2008-2009 döneminde Fransa'dan FC Sète 34 ile anlaştı. 2009-2010 dönemi içinde durağı AC Arles takımı oldu. Şu an halen Arlesde oynamakta olan Yattara kariyerine ara vermeden yeni başarılara imza atmaya devam ediyor. Gine millî futbol takımında da oynayan Naby-Moussa Yattara, 2008 Afrika Uluslar Kupası'nda ülkesinin millî takımına çağrıldı. İlk ulusal karşılaşmasına Fransa'nın Rouen kentinde oynanan ve 3-1 yenildikleri Senegal maçında çıktı. "Olaylar, Sağbekin Lahana Dolmasını Yemesiyle Başladı" "Olaylar, Sağbekin Lahana Dolmasını Yemesiyle Başladı", İletişim Yayınları tarafından İslam Çupi'nin yazılarından derlenerek oluşturulan serinin ikinci kitabı. Kıvanç Koçak ve Barış Karacasu tarafından derlenip birinci baskısı Aralık 2004'te yayımlanmıştır. (ISBN 975-05-0262-0) Echo sounder Echo sounder, ultrasonik ses dalgaları yardımıyla deniz dibi derinliğini ölçen ve dikey deniz ortamındaki cisimlerin yüzeye olan mesafesini tespit eden bir seyir yardımcı cihazıdır. Balıkçılıkta, balık sürülerinin aranmasında kullanılmaktadır. Bu cihazlarda ultrasonik ses dalgalarının kullanılma nedeni denizde daha çabuk yayılma özelliğine sahip olmalarıdır. Echo sounder deniz suyuna 14-200 kHz frekanslı pals şeklinde bir enerji gönderir. Geminin omurga hizasından deniz suyuna dik olarak gönderilen hüzme şeklindeki bu enerji palsi deniz ortamındaki yansıtıcı hedeflere çarpıp yankı olarak geri döner. Cihaz alıcısı tarafından bu ekolar alınıp genliği yükseltilir ve bir kayıt edicide kaydedilir. Büyük Kaçış (3. sezon) Prison Break 3.sezonudur. 17 Eylül 2007 yayına girmeye başlamıştır. 1997 Akdeniz Oyunları 1997 Akdeniz Oyunları, 13 Haziran-25 Haziran 1997 tarihleri arasında İtalya'nın Bari şehrinde düzenlenen 13. Akdeniz Oyunları'nın madalya sıralaması şu şekildedir: 2001 Akdeniz Oyunları 2 Eylül - 15 Eylül 2001 tarihleri arasında Tunus 'un başkenti Tunus'ta düzenlenen 14. Akdeniz Oyunları'nın madalya sıralaması şu şekildedir: 2009 Akdeniz Oyunları 2009 Akdeniz Oyunları veya resmî adı ile 16. Akdeniz Oyunları, 26 Haziran-5 Temmuz 2009 tarihleri arasında İtalya'nın Pescara şehrinde düzenlenmektedir. Oyunlara katılan 23 ülke 28 spor dalında yarışmaktadır. Sporcular 28 spor dalında yarışmaktadır. Jimnastik, artistik jimnastik ve ritmik jimnastik dallarında, engelli sporları ise atletizm ve yüzme dallarında olmaktadır. Ülkelerin kazandığı madalya sayısı aşağıdaki tabloda belirtilmektedir: Artemio Franchi Artemio Franchi (d. 8 Ocak 1922, Floransa- ö. 12 Ağustos 1983 Siena), İtalyan futbol adamı. 1966-1976 ve 1978-1980 yılları arasında İtalya Futbol Federasyonu ve 1972-1983 yılları arasında da UEFA başkanlığı görevini yürütmüştür. Ayrıca FIFA asbaşkanlığı görevini de yapmıştır. 12 Ağustos 1983 tarihinde Siena yakınlarında geçirdiği trafik kazasıyla hayatını kaybetmiştir. Franchi'nin adı Floransa ve Siena'da "Artemio Franchi Stadyumu" ile yaşatılmaktadır. Ayrıca 1985-1993 yılları arasında düzenlenen Artemio Franchi Kupası'na da adı verilmiştir. Sayfada kalma sÃ¼resi Sayfada kalma süresi, yeni bir internet reklam ölçüm birimidir. Şimdiye kadar genelde ziyaretçi sayısı ve sayfa gösterimi ile ölçülen internet reklamcılığında internet televizyonu kavramının oturması ve video paylaşım sitelerinin artması ile sayfa gösteriminden ziyade site ziyaretçisinin sayfada kalma süresi de önem kazanmaya başlamıştır. Alexander Arotin Alexander Arotin (d. 20 Nisan 1970, Viyana), Paris, Barselona, Berlin ve Venedik'te çalışmalarına devam eden Avusturyalı görsel sanatlar sanatçısı, tiyatro yönetmeni, tasarımcı. 16 yaşında, Viyana'daki Müzik ve Dramatik Sanatlar Üniversitesi'nde şan ve piyano okuyan Arotin, 1994 yılında yine Viyana'daki Uygulamalı Sanatlar Üniversitesi'nden Samuel Beckett üzerine yaptığı tezi sonucunda bir diploma aldı. Bilinen çalışmaları arasında 1992'de Salzburg Festivali'nde sergilenen Federico García Lorca'nın "Amor de Don Perlimpín con Belisa en su jardín""'i ve Stadthaus Ulm'un açılış töreninde sergilenen Beckett'in Mutlu Günler'i sayılabilir. Arotin şu günlerde "non-lieu" olarak adlandırılan projesini geliştirmeye devam ediyor. Projenin ilk yorumu Ocak 2005'te, Hans Christian Rudolph, Sebastian Mirow, Karl Merkatz ve Philipp Sebastian ile birlikte Beckett'in Godot'yu Beklerken'i ile yapıldı. Ancyra Ancyra aşağıdaki anlamlara sahiptir: Ã–mer Hilmi Efendi Piyade Miralay Şehzade Ömer Hilmi Efendi (d. 2 Mart 1886, Ortaköy - ö. 6 Nisan 1935, İskenderiye, Mısır), Osmanlı şehzadesi ve subayı. V. Mehmed Reşad'ın üçüncü oğludur. Annesi Mihrengiz Kadınefendi'dir. Nişan-ı Âli-i İmtiyaz ve Leopold Nişanı sahibidir. Babası Şehzade Mehmed Reşad Efendi'nin veliahdlığı olduğu sırada Dolmabahçe Sarayı'nın Veliahd dairesinde doğdu. Babasının 27 Nisan 1909 tarihinde "V. Mehmed" ismiyle Osmanlı padişahı olmasının ardından ana saraya geçti. Kardeşi ile birlikte, I. Dünya Savaşı'nın zor yıllarında babasının yardımcısı oldu. Babasının 4 temmuz 1918'de vefat etmesi üzerine ailesiyle beraber Dolmabahçe Sarayı'ndan ayrılarak Nişantaşı'nda bir konağa geçti. Türkiye'nin kurulması ve 4 Mart 1924 tarihinde halifeliğin kaldırılması üzerine ailesiyle beraber sürgüne gönderildi. Hanedanın diğer üyeleriyle beraber Sirkeci Garı'ndan trenle ayrılarak önce Budapeşte'ye gitti. Birkaç ay boyunca burada yaşadıktan sonra Fransa'nın Nice yerleşmeden önce Viyana daha sonra Paris'te ikamet etti. Eski Osmanlı Padişahı Sultan VI. Mehmed San Remo'ya yerleştiği gibi, ailenin birçok üyesi de Fransa'nın güneyinde toplandı. Kısa bir süre İsviçre'de yaşadıktan sonra, kuzeni olan Abdülmecid ile birlikte Nice şehrine taşındı. Ailesiyle birlikte Ocak 1935'te İskenderiye'ye geçmeden önce, 11 yıl sürgün yaşamına uyum için mücadele etti. Osmanlı ailesinin üyeleri hiçbiri maddi olanaklara sahip değildi ve vatanlarına dönmek için can atmaktaydılar. Sürgünde hayat her zaman çok zordu. 1931 yılında kızı Prenses Emine Mükbile Sultan ile kuzeni Prens Ali Vâsıb Osmanoğlu Efendi evlendi. Saray işi bir hamam tasını, rehin bıraktıktan sonra evine döndüğü sırada felç geçirerek bakıma muhtaç durumda kaldı. İskenderiye'deki mezarı sonraki yıllarda istimlak edilince kalıntıları kızı tarafından toplandı, Kahire'ye nakledilerek Hıdiv Tevfik Türbesi'ne gömüldü. Hatice Firdevs Gülnev Hanımefendi'den (1890-1919) olan Emine Mukbile ve Mahmut Namık isimli iki çocuğu vardı. Westminster SarayÄ± Westminster Sarayı ya da Parlamento Binası (İngilizce: "Palace of Westminster", "Houses of Parliament") ("Vestminster" okunur), Birleşik Krallık'ta, Avam Kamarası ve Lordlar Kamarası'ndan oluşan İngiliz Parlamentosu'na ev sahipliği yapan yapıdır. Saray, Westminster semtinde Thames Nehri'nin kuzey yakasında, Whitehall'da bulunan diğer kamu binalarının yakınında yer alır. Sarayın mimarî yapısı ve düzenlemesi oldukça karmaşıktır. Yaklaşık 1.100 odası, 100 merdiven çıkışı ve toplamda 4,8 kilometreyi bulan uzun koridorları vardır. Yapının büyük bölümüm 19. yüzyılda yapılmış olmasına karşın, bugün katafalk törenleri gibi bazı etkinliklerin düzenlendiği Westminster Hall ve Jewel Kulesi'si gibi tarihi bölümlerde hala ayaktadır. Westminster Sarayı'nın ve çevresinin kontrolü yüzyıllar boyunca Kraliçe'nin temsilcileri tarafından sağlanmış ancak daha sonra Kraliyet ile hükûmet arasında yapılan bir anlaşmayla yönetim, 1965 yılında Kamaralara verilmiştir. Buna karşın, bazı özel kraliyet odaları hala bu özel muhafızlarca korunmaktadır. 1834 yılında yaşanan bir yangından sonra, parlamento binası 30 yıllık bir süreçte yeniden onarım görmüş ve eski halini almıştır. Bu onarım büyük ölçüde mimar Charles Barry (1795–1860) ve yardımcısı Augustus Welby Pugin (1812–1852) tarafından gerçekleştirilmiştir. 1987 yılında UNESCO tarafından Westminster Manastırı ve St. Margaret Kilisesi ile birlikte Dünya Mirası olarak ilan edilmiştir. Mustafa Yumlu Mustafa Yumlu (d. 25 Eylül 1987, Trabzon), Süper Lig takımlarından Denizlispor'da forma giyen ve defansta görev yapan Türk millî futbolcudur. Mustafa Yumlu, Trabzon'da, 1988 yılında doğmasına rağmen, nüfus kaydı okula erken başlasın diye bir yaş büyük yazdırıldı. Futbola 6 yaşındayken köyünün takımı olan "Aydınlıspor"'da başladı. Burada oynarken, 1999 yılında Trabzonspor'un o dönemde altyapısından sorumlu olan Özkan Sümer'in takibiyle bordo mavili ekibin altyapısına alındı. Mustafa dört yıl boyunca altyapıda oynadıktan sonra fiziğinin yaşıtlarına göre beklenenin altında olmasından dolayı altyapıdan serbest bırakıldı. Amatör liglerde mücadele eden İdmanocağı'nın kendisiyle ilgilenmesi üzerine bu kulüpte üç yıl forma giydi. Son sezonunda genç takımla Türkiye şampiyonluğu yaşadı. Mustafa, 2006-07 sezonu başında 2. Lig takımlarından Arsinspor'a transfer oldu. Ancak takımda kadronun geniş olması nedeniyle yer bulamadı ve o zamanki adı Değirmenderespor olan 1461 Trabzon'a kiralandı. 3. Lig'de mücadele eden takımında 29 maça çıkıp 1 gol atan Mustafa, Aliağa Belediyespor'la oynanan play-off finalinde son penaltı golünü atarak Değirmendere'nin üst lige çıkmasını sağladı. Ardından tekrar Arsin'e dönerek bir yıl da orada oynadı. Mustafa Yumlu, 2008 yılının Haziran ayında Trabzonspor'a transfer oldu ve yeni takımıyla 5 yıllık sözleşme imzaladı. Ancak hiçbir maçta forma giyemeden yeni kurulan pilot takım 1461 Trabzon'a kiralandı. İki sezon boyunca kiralık oynadığı 1461 Trabzon'un takım kaptanlığını da yapan genç futbolcu, 57 maçta forma giyip 5 gol attı. Mustafa, 2010-11 sezonu başında tekrar Trabzonspor'a dönmesiyle birlikte teknik direktör Şenol Güneş tarafından kalıcı olarak A takıma alındı. Ligin başlamasına rağmen 18 kişilik maç kadrolarında yer bulamayan Mustafa, Głowacki'nin sakat, Giray'ın da cezalı olması nedeniyle 3 Ekim 2010'da oynanılan Beşiktaş maçına ilk 11'de başladı. Maçın 51. dakikasında attığı kafa golüyle hem takımının sahadan 1-0 galip ayrılmasını sağladı hem de kariyerinin ilk Süper Lig maçında golle tanıştı. Bu maçtan sonra defans hattındaki oyuncu eksikliklerinde kadroda yer bulan Mustafa, Trabzonspor'daki ilk sezonunda 13 lig maçına çıkıp, 1 gol attı. Mustafa Yumlu, ertesi sezonun başlarında ise Şenol Güneş tarafından Głowacki'nin yerine lig maçlarında ilk 11'de tercih edildi. Savunma oyuncusunun sözleşmesi 29 Eylül 2011'de 2015-16 sezonun sonuna kadar uzatıldı. Aynı gün ilk sezon için 350 bin TL sonraki dört sezon ise her yıl 30 bin TL zamlı garanti ücret alacağı açıklandı. Sezonun ikinci yarısında Głowacki'nin sakatlanmasıyla defansta Giray'la birlikte oynamaya başladı. 4 Şubat 2012'de deplasmanda Antalyaspor'la oynanılan ve 2-1 kaybedilen maçta bordo mavililerin tek sayısı kaydeden Mustafa, bir sonraki hafta 4-0 kazanılan Gaziantepspor karşılaşmasında da bir gol atıp, takımına bir de penaltı kazandırdı. "Süper Final"'in dördüncü haftasındaki Galatasaray maçında sakatlanıp, sonraki iki haftada oynayamayan Yumlu, sezon boyunca 25 maçta forma giyerek 2 gol attı. Vahid Halilhodzic döneminde Jose Bosingwa'ya kaptanlık pazubandı verilmesine tepki gösterdiği gerekçesiyle 2014-2015 sezonunda Zeki Yavru ile beraber kadro dışı bırakıldı. 2015 yılı başından itibaren Eskişehirspor'da kiralık olarak oynadı. 2015-2016 sezonu itibarıyla yeniden Trabzonspor' da oynamaktadır. 24 Ocak 2017 tarihinde Hugo Rodallega ile takas + 1,60 Milyon Avro transfer ücreti karşılığında Akhisar Belediyespor'a transfer oldu. Mustafa Yumlu, hiçbir genç millî takım kategorilerinde forma giyemezken, millî takımlar düzeyinde ilk maçına 9 Şubat 2011'de Türkiye A2 ile Belarus A2 takımları arasında oynanılan özel maçta çıktı. Mustafa Yumlu 24 AralÄ±k 2012'de Fatma Mazlum ile evlendi. Soccer City Soccer City, Güney Afrika'nın Johannesburg kentinde, 1987 yılında inşa edilen stadyum. Güney Afrika Futbol Birliği (SAFA)'nin merkezidir. 2010 FIFA Dünya Kupası'nın oynanacağı stadlardan biri olmuştur. 11 Temmuz 2010'da 2010 FIFA Dünya Kupası Finali'ne ev sahipliği yapmıştır. Stad kapasitesi Dünya kupası için 78.000'den 94.700'e çıkarılmıştır. Güney Afrika'nın en büyük stadıdır. Güney Afrika futbol karşılaşmalarının çoğu bu stadyumda oynanır. BBC Third Programme BBC Third Programme, yayına 29 Eylül 1946'da başlamış, zaman içinde İngiltere'deki öncü kültürel ve entelektüel güçlerden biri olmuş, sanatın topluma yayılmasında önemli bir rol oynamıştır. BBC'nin üçüncü ulusal radyo ağı yayını olan kanal Nisan 1970'te "BBC Radyo 3"'ün bir parçası oldu. BBC'nin diğer iki ulusal kanalı ise konuşma temelli yayınlar yapan BBC Home Service ile BBC'nin kendi orkestraları tarafından seslendirilen hafif popüler müzk parçalarını yayınlayan BBC Light Programme idi. Bunların birincisi şu anda BBC Radio 4 ikincisi ise BBC Radio 2 olarak devam etmektedir. Sir Henry Wood'un düzenlemekte olduğu, her yaz sekiz hafta boyunca Royal Albert Hall'da verilen "The Prom" konserleri, bestecinin ölümünden sonra BBC'nin sponsorluğunda devam etti ve her konser Third Programme'den canlı yayınlandı. Bu radyo kanalı sanatın sürekli destekçisi oldu. BBC Müzik Bölümü'nün yayınlaması için pek çok beste ısmarlayarak Benjamin Britten gibi bestecilerin kariyerlerinin gelişiminde önemli bir rol oynadı. Kanal, Samuel Beckett, Henry Reed, Harold Pinter, Joe Orton ve "Under Milk Wood" isimli eserini bu kanal için yazan Dylan Thomas'ın radyo oyunlarını içeren drama prodüksiyonları ile tanındı. BBC Radyo Draması Yönetmeni olan Martin Esslin kanalda Avrupa dramasına ilişkin yapımlardan, Douglas Cleverdon ise şiir ve radyo oyunu yapımlarından sorumluydu. Kanalın güncel iir ve eleştiriye olan katkısı da dikkat çekiciydi. John Wain, Ludovic Kennedy, George MacBeth ve Patrick Dickinson gibi yapımcı ve sunucuların programlarında Philip Larkin ve Kingsley Amis gibi genç yazarlar ile, David Jones ve Laura Riding gibi "zorlu" şairlerin eserleri desteklendi. Kanal uzun yıllar boyunca şairlere telif hakkı ödeyen tek büyük kaynak olarak kaldı. Zafer AydoÄŸdu Zafer Aydoğdu,(d. 2 Ocak 1983, Trabzon) Türk futbolcu. 2. Lig ekiplerinden Kartalspor'da oynamaktadır. Futbola memlekti Trabzonspor altyapısıyla başlayan Zafer, 1999-2003 yılları arasında Trabzonspor altyapı ve PAF takımı için oynayan Zafer Aydoğdu, oynadığı 68 paf takımı karşılaşmasında 8 gol attı. Yaşı as takım için oynama seviyesine geldiğinde as takım için yeterli bulunmadı ve serbest bırakıldı. Bunun üzerine 2003-2004 sezonu başında Gümüşhanespor'la anlaşan Zafer, 2005-2006 sezonu sonuna kadar burada oynadı ve Gümüşhanespor için çıktığı 61 lig karşılaşmada 8 gol kaydetti. Gümüşhanespor için ilk resmî karşılaşmasına 24 Ağustos 2003 tarihinde Sarıyer'e karşı oynanan 1. Lig karşılaşmasında çıktı. 2006-2007 sezonu öncesi Maltepespor'la anlaşan Zafer, oynadığı 20 lig karşılaşmada 1 gol attı. 2007-2008 sezonunda memleketine dönen oyuncu, Akçaabat Sebatspor'la çıktığı 33 maçta 2 kez fileleri havalandırmayı başarmıştır. 10 Haziran 2008'de, Trabzonspor'la sözleşme imzalayan Zafer, iki hafta sonra Trabzonspor'la sözleşmesini çift taraflı feshedip Mardinspor'a transfer oldu. Daha sonra 2009-10 sezonunda Şanlıurfaspor'da oynadı. 2010-11 sezonu için 2. Lig ekiplerinden Sakaryaspor ile anlaşmıştır ve playoff'lar sonucu 1. Lig'e yükselmişlerdir. Eren Görür Eren Görür,(d. 6 Mart 1987, Altındağ, Ankara Yeni Malatyaspor'lu Türk forvet oyuncusu. Profesyonel futbol hayatına Keçiören Belediyespor'da başlayan Eren, 2007-2008 sezonu başında Pazarspor'a transfer oldu. Kulübünde göz dolduran performansıyla, Süper Lig takımlarının transfer listesindeki futbolculardan biri olmuştur. Pazarspor'da oynadığı 32 maçta rakip fileleri 12 kere havalandıran Eren, gollerinin 8'ini ayakla, 4'ünü kafayla atmıştır. Haziran 2008'de, Trabzonspor'la sözleşme imzalayan Eren, daha sonra Trabzonspor'un ara takımı Trabzon Karadenizspor'a gönderildi. 2008-2009 sezonunda takımı için forma giydiği 35 maçta 19 kez fileleri havalandırmayı başardı.2009-2010 sezonunda Trabzonspor a çağırlmıştır, daha sonra da Giresunspor a 1 yıllığına kiralanmıştır. 2009-10 sezonunun ara transfer döneminde sezon sonuna kadar kiralık olarak Çorumspor'da forma giymiştir. Sezon sonu bonservisiyle beraber Çorumspor'a transfer oldu. 2011-12 sezonunun yaz transfer döneminde Konya Şekerspor'a geçti. 2012 yılında Yeni Malatyaspor takımına transfer oldu ve halen Yeni Malatyaspor takımında oynamaktadır. Arthur Tudor Arthur Tudor (20 Eylül 1486 - 2 Nisan 1502) İngiltere Kralı VII. Henry ve Yorklu Elizabeth'in ilk çocuğu. İngiltere tahtının varisi iken babasından önce vefat etmiştir. Bazı kaynaklarda terleme hastalığından öldüğü yazar. Ancak bu hastalık hakkında çeşitli teoriler olmakla beraber tam olarak bilinmemektedir. VII. Henry ve Yorklu Elizabeth'in 6 çocuğu doğmuş olsa da yenidoğan dönemi sonrasında sadece 4 kardeş -Arthur, Margaret, Henry, Mary- hayatta kalabilmiştir. Arthur, Hampshire, Winchester'da 19 ya da 20 Eylül 1486'da doğmuştur. Prematüre doğduğu ve hiçbir zaman sağlığını tam olarak toparlayamadığı iddia edilir. Vaftiz töreninde ""Knight of Bath"" (Bath Şövalyesi, sembolik anlamı olması kuvvetle muhtemel) unvanı verilmiştir. Henüz 3 yaşındayken Galler Prensi ve ""Earl of Chester"", 5 yaşında ""Knight of the Garter"" (Garter Şövalyesi) unvanlarını da almıştır. Kral II. Ferdinand ve Kraliçe Isabella'nın kızı olan Aragonlu Catherine ile evlenmiştir. Catherine'nin ailesi uzun süre kızlarını yaşı küçük olduğu gerekçesiyle İngiltere'ye yollamamıştır. Bazı tarihçilere göre ise Arthur hakkındaki dedikodulardan ötürü evlenmesini geciktirmiş, sağlıklı olduğundan emin olmak istemişlerdir. Sonunda 1501 yılında ikna olmuşlar ve 10 gün kadar sonra Catherine İngiltere'ye varmıştır. Böylece İngiltere ve İspanya kraliyet aileleri arasında kan bağı kurulmuştur. Arthur, evliğinden sadece 140 gün sonra -henüz 16 yaşındayken- aniden ölmüştür. Büyük ihtimalle İngiltere'de o dönemde yaygın bir hastalık olan terleme hastalığından ölmüştür. Ölümünden sonra küçük kardeşi Henry (daha sonra VIII. Henry) veliaht ilan edilmiştir. Arthur'un genç yaşta ölümü İngiltere'yi İspanyol müttefiklerini kaybetme olasılığı ile karşı karşıya getirmiştir. Aragonlu Catherine kocasının ölümünden kısa bir süre sonra, kendisini kocasının küçük kardeşi Henry ile nişanlanmış olarak bulmuştur. Nişan öncesinde Papa II.Julius'ın onayıyla dini çevrelerin de desteği alınmıştır. Diplomatik manevralarla evlilikleri uzun süre ertelenmiştir. Sonunda 1509 yılında Aragonlu Catherine kendinden 6 yaş küçük Henry ile evlenmiştir. Diğer kardeşleri İskoçya Kraliçesi Margaret Tudor ve Fransa Kraliçesi Mary Tudor'dur. Mary Tudor, 52 yaşındaki Fransa Kralı XII. Louise ile evlenmiştir. Çiftin çocukları olmamıştır. Kocasının ölümününden sonra Mary, 1. Suffolk Dükü Charles Brandon ile evlenip Suffolk Düşesi unvanını almıştır. Margaret Tudor'ın 3 kez evlendiği bilinmektedir. Oh! Calcutta! Oh! Calcutta!, İngiliz drama eleştirmeni Kenneth Tynan tarafından yaratılan, uzun süre oynanmış avangard tiyatro revüsüdür. Cinsel içerikli skeçlerden oluşan gösteri ilk defa 1969'da bir Off-Broadway yapımı olarak sahnelendi. Cinselliğin gişe başarısı getirdiğini bir kez daha ispatlayan oyun, Londra'da 2.400'den, New York'ta ise 1.600'den fazla gösteri yaptı. Aktör ve aktrislerin tamamen çıplak kaldıkları uzun bölümleri içeren oyun, zamanında birçok tartışmaya sebep oldu. Oyunun, Clovis Trouille'in bir tablosunun isminden alınmış olan başlığı, Fransızca ""O quel cul t'as!"" ("Ne hoş bir kıçın var!") cümlesiyle yapılmış bir söz oyunuydu. Tynan oyunun avangard özelliğini meşrulaştırmak için, yönetmenin Harold Pinter olmasını istiyordu, ancak Pinter bu öneriyi kabul etmedi. (Oyunun ilk yönetmeni, şimdilerde Bob Dylan'ın "Desire" albümündeki şarkıları Dylan ile birlikte yazan kişi olarak hatırlanan Jacques Levy'dı.) Samuel Beckett, John Lennon, Sam Shepard, Edna O'Brien, Jules Feiffer gibi yazarlar ile Tynan'ın kendisi tarafından yazılan skeçlerin çoğu, Bill Macy de dahil olmak üzere oyuncuların çıplak sahnelerini içeriyordu. Revünün bestecileri Peter Schickele, Robert Dennis ve Stanley Walden'dı. Oyunun video versiyonu 1971'de bazı şehirlerde ödemeli kapalı devre TV yayını ile gösterildi. 1972'de ise film versiyonu yayınlandı. Her iki yapımın gösterimi pek çok yerde ve şehirde yasaklandı. Oyunun Broadway'deki Edison Theatre'da 1976'da başlayan bir tekrar yapımı 13 yıl boyunca sahnelendi ve 5.959 gösteri ile Broadway tarihinin biri oldu. Margaret Tudor Margaret Tudor (d. 28 Kasım 1489 - ö. 18 Ekim 1541) VII. Henry ve Yorklu Elizabeth'in ikinci çocukları ve ilk kızları. VIII. Henry ve Mary Tudor'un ablasıdır. 1503'de İskoçya Kralı IV. James ile evlenerek İskoçya Kraliçesi oldu. Kocasının erken ölümü üzerine oğlu V. James adıyla tahta geçti. Oğlu çok küçük olduğundan bir yıl ülke yönetimine yardım etmiştir. Bir yıl sonra İngiltere'ye geri dönmüştür. İngiltere'de iki evlilik daha yapmıştır. Torunu Mary Stuart daha sonra yeğeni I. Elizabeth tarafından idam edilmiştir. Mehmed Åževket Efendi Mehmed Şevket Efendi (d. 5 Haziran 1872 - ö. 22 Eylül 1899, Dolmabahçe Sarayı). Osmanlı şehzadesi. Sultan Abdülaziz'in 4. oğludur. Annesi Neşerek Kadın Efendi'dir. 3 Nisan 1890'da Fatma Rûy-i Nâz Hanım Efendi ile evlendi. Bu evlilikten Şehzade Mehmed Cemaleddin Efendi doğdu. Türk Musikisi ile uğraşmıştır. Sultan Abdülaziz'in erkek nesli, günümüze Şevket Efendi yoluyla gelmiştir. Mezarı II. Mahmut Türbesi'ndedir. Sandukasındaki yazı şöyledir : "Cennet mekân Sultan Abdülaziz Han Hazretlerinin mahdum-ı mükerremleri Şevket Efendi Hazretlerinin ruhuna Fatiha. Tarih-i veladetleri 1284 Sene-i Hicriyye, Tarih-i vefatları 17 Cemaziyelevvel 1317 ; 10 Teşrinievvel 1315" Mehmed Cemaleddin Efendi Mehmed Cemaleddin Efendi (d. 28 Ekim 1890, Yıldız Sarayı- ö. 18 Kasım 1946, Beyrut, Lübnan), Osmanlı şehzadesi. Babası, Sultan Abdülaziz'in oğlu Şehzade Mehmed Şevket Efendi, annesi Fatma Rûy-i Nâz Hanım Efendi'dir. Harbiye Mektebi'nin şehzadelere mahsus kısmını bitirdi. Mirliva rütbesine kadar yükseldi. Türk Musikisi öğrendi. Ut ve Lavta çalardı. Türk musikisini himaye etmiş ve müzisyenlerle dostluk kurmuştur. Besteciliklede uğraşan şehzadenin “Müstear Sirto”'su günümüze ulaştı. Cemile Destâviz Hanım Efendi ile evliliğinden iki oğlu (Şehzade Mahmud Hüsameddin Efendi ve Şehzade Orhan Süleyman Saadeddin Efendi) oldu. 1924’teki sürgünde 6 ve 7 yaşlarındaki iki oğlu, hanımı ve annesiyle İstanbul'dan çıkarak Beyrut'a yerleşti.1946’da hayatını kaybetti. Mezarı Beyrut'dadır. Taner Birsel Taner Birsel (1 Ocak 1959), Türk oyuncu. 1976–1980 yıllarında Gazetecilik ve Halkla İlişkiler okudu. 1981 – 1985 yılları arasında Mimar Sinan Üniversitesi Devlet Konservatuvarı Tiyatro bölümünde eğitim gördü. 1985'ten beri görev yaptığı İstanbul Devlet Tiyatrosu'nda 40'tan fazla oyunda oynamıştır. Microsoft ISA Server "Microsoft Forefront TMG (Threat Management Gateway)" eski adıyla ISA Server (Internet Security and Acceleration) Microsoft tarafından geliştirilmiş yazılımsal bir güvenlik duvarıdır. Şirketleri dışarıdan gelebilecek saldıralara karşı koruyabilen ve şirket kullanıcılarına internette erişim sınırı getirebilen bir sunucu rolüdür. Örneğin: Bir kullanıcının MSN kullanmasını yasaklamak istediğimizde, gerekli port kısıtlamalarını yaparak Messenger'ın bağlanmasını engelleyebiliriz. ISA Server'ın adı 2006 sürümünden sonra Forefront TMG 2010 olarak değiştirilmiştir. San Gimignano San Gimignano, merkezi İtalya'nın Toskana bölgesinde Siena ili'ne bağlı bir komün ve etrafı surlarla çevrili, çok iyi korunmuş olan bir Ortaçağ kasabasıdır. "Ortaçağın Manhattanı" olarak adlandırılan yerde 12. ve 13. yüzyıllarda yapılmış olan kulelerden günümüze dek 14 tanesi ayakta kalabilmiştir. Şehir 18. ve 19. yüzyılda gerilemekle beraber 14. yüzyılın ikinci yarısındaki görünüşünü korumaktadır. Beldeninin tarihi merkezinin tipil Ortaçağ mimarisi ve görünüşünü koruması dolayısıyla San Gimignano UNESCODünya Mirasları İtalya listesinde bulunmaktadır. Bölgenin "Vernaccia" adlı beyaz şarabı meşhurdur. Barberino Val d'Elsa (FI), Certaldo (FI), Colle di Val d'Elsa, Gambassi Terme (FI), Poggibonsi, Volterra (PI) Osman Bayezid Osmanoğlu Osman Bayezid Osmanoğlu (Osmanlı Türkçesi: بایزید عثمان; d. 23 Haziran 1924, Paris - ö. 7 Ocak 2017 New York), Osmanlı Hanedanı'nın eski hanedan reisidir. Sultan Abdülmecid'in torununun oğludur. Dedesi Abdülmecid'in tahta çıkmayan oğullarından Şehzade Mehmet Burhanettin Efendi, babası Şehzade İbrahim Tevfik Efendi'ydi. Osmanlı Hanedanı'nın sürgünde doğan ilk çocuğudur. Ailesi ayrıldıktan sonra babası 1931 yılında öldü ve annesi Hatice Sadiye ile birlikte Fransa'dan ABD'ye taşındı. ABD Silahlı Kuvvetleri'nde subaylık yaptı. New York'ta değişik diller üzerine hizmet eden bir kütüphanede çalıştı ve emekli oldu. 23 Eylül 2009 tarihinde Ertuğrul Osman Efendi'nin ölümünden sonra hanedanın başına geçti. Osman Bayezid Efendi hiç evlenmedi ve çocuğu yoktu. 6 Ocak 2017 tarihinde vefat etti. Vefat haberini Sultan Abdülhamid'in soyundan gelen Harun Abdülkerim Osmanoğlu ve Abdülhamid Kayıhan Osmanoğlu sosyal medya hesapları üzerinden duyurdu. Iron Maiden Ã¼yeleri listesi Aşağıdakiler Iron Maiden'ın 1975'te kurulmasından beri gelen çeşitli üye dizilişlerinin tamamının zamandizinidir. Behiye Sultan Behiye Sultan (20 Eylül 1881, İstanbul - 5 Mart 1948; Maadi, Kahire), V. Murad'ın oğlu Şehzade Mehmed Selahaddin Efendi'nin büyük kızıdır. Annesi Naziknaz Hanım Efendi'dir. 20 Eylül 1881'de, İstanbul'daki Çırağan Sarayı'nda doğdu. 10 Şubat 1910'da Ortaköy Sarayı'nda Hafız Hakkı Paşa ile evlendi. Birkaç