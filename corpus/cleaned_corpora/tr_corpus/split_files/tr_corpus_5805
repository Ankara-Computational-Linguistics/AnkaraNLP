savaş romanı. Hemingway kitabında, İspanyol İç Savaşı sırasında dağlarda faşistlere karşı savaşan gerilla güçleri arasında bulunan Amerikalı bir İspanyolca profesörü olan Robert Jordan'ın gözünden savaşın anlamsızlığını sorgular. Robert Jordan patlayıcı konusundaki uzmanlığı dolayısıyla Segovia şehrine yapılacak bir saldırıyı desteklemek için bir köprüyü havaya uçurmakla görevlidir. Romandaki tüm karakterler bu görevin ölümlerine sebep olacağını düşünmekte ve ölüm sebeplerini sorgulamaktadırlar. Kitabın adı, şair John Donne'ın bir katedralde başrahip olduğu dönemdeki vaazlarından birinden alıntıdır. Vaazların metinleri sonradan yayınlanmıştır. "Ada değildir insan, bütün hiç değildir bir başına; anakaranın bir parçasıdır, bir damladır okyanusta; bir toprak tanesini alıp götürse deniz, küçülür Avrupa, sanki yiten bir burunmuş, dostlarının ya da senin bir yurtluğunmuş gibi, ölünce bir insan eksilirim ben, çünkü insanoğlunun bir parçasıyım; işte bundandır ki sorup durma çanların kimin için çaldığını; senin için çalıyor." John Donne Popüler kültür için önemli bir eserdir. 1943 yılı yapımı, yönetmenliğini ve yapımcılığını Sam Wood'un üstlendiği, Gary Cooper ve Ingrid Bergman'ın başrolde olduğu bir filmi uyarlanmıştır. Ayrıca Amerikalı metal grubu Metallica'nın en önemli parçalarından For Whom The Bell Tolls, kitapla aynı isimdedir ve kitabın bir bölümü üzerine yazılmıştır. Donnie Darko filminin müzikleri de bu kitaba atıflar içermektedir. For Whom the Bell Tolls İngiliz metafizisist şair John Donne'ın "No man is an island" olarak da bilinen şiiri Bilimsel Reklamcılık Bilimsel Reklamcılık; "(İngilizce: Scientific Advertising)" Reklam dünyasının duayenlerinden Claude C. Hopkins'in 1923 yılında kaleme aldığı eseri. Albert Lasker'in kurduğu Lord & Thomas'da çalıştığı dönemde; şirkete yeni katılan genç reklamcıları eğitmek için sadece kurum içinde yayınlanmak üzere bir kitap hazırlar. Kitap beklenenden fazla ilgi görür. Bunun üzerine meslek hayatı boyunca edindiği tecrübeleri de kitap haline getiren Hopkins, iki eseri birleştirerek Reklamcılık Yaşantım ve Bilimsel Reklamcılık adıyla yayınlar. Modern reklamcılığa kazandırdığı yöntemleri ve bu yöntemlerin nasıl eleştirdiğini tüm detaylarıyla anlatan Hopkins'in eseri, Türkiye'de Yapı Kredi Yayınları tarafından yayınlanmaktadır. Decius Gaius Messius Quintus Traianus Decius (d. 201 civarı - ö. Haziran 251), (249 - 251) yılları arası Roma İmparatoru. Saltanatının son yılında, her ikisinin de öldürüldüğü Abrittus Savaşı'na kadar oğlu Herennius Etruscus ile müşterek imparatorluk yapmıştır. Budalia'da (Sirmium yakınları, Aşağı Pannonia) doğan Decius, Illyria eyaletinden birbiri ardınca gelen seçkin adamlardan ilkidir. 232 yılında Konsül, önce Moesia ve Germania Inferior eyaletleri valisi ve hemen ardından 235-238 yılları arasında Hispania Tarraconensis valiliği ve ardından da İmparator Arap Philip'in (Marcus Iulius Phillipus) saltanatının başlarında Roma kenti urban prefect'i (şehir valisi) olarak görev yaptı. 245 yılı dolaylarında, İmparator Philip Tuna sınırının önemli komutasını Decius'a emanet etti. 248 ya da 249 yıllarının sonuna doğru Decius, Pacatianus'un Moesia ve Pannonia eyaletlerindeki isyanını bastırmaya gönderildi.; Askerler Philip ve Sasaniler arasında imzalanan barış antlaşması nedeniyle öfkeliydi. Birlikler Decius'u Emperyal saygınlığı üstlenmeye zorladılar. Hala Philip'e karşı olan sadâkatı nedeniyle protesto edilen Decius, sonunda ona karşı harekete geçti ve Philip Verona (İtalya) yakınlarında katledildi. Senato tarafından İmparator olarak tanınan Decius'a iyi imparatorlardan Trajan'a istinaden Emperor, "Traianus" sıfatı verildi. Decius, iyi bir asker, yumuşak mizaçlı bir adam ve yetenekli bir yönetici, Antik Roma'nın ideal örnekleri derecesinde kabul edilen yetenekli bir yöneticiydi. Decius'un hem dış tehditlerin askeri olarak engellenmesini hem de devlet dininde yapacağı yenilenme ile halkın dindarlığının tamirini içeren politik programı devletin gücünün yeniden tesis edilmesine odaklandı. Senato'ya verilen bir taviz ya da belki de kamu moralini yükseltmek için bir fikir olarak, Decius sensor otoritesi ve ofis (saray) ayrılığını canlandırmaya çabaladı. Seçim oy birliği ile Valerian'ı (sonraki imparator) seçen senatoya bırakıldı. Ancak Valerian, bir zamanlar ofise bağlı olduğundan azalan sorumluluklardan dolayı tehlike ve zorlukların zamanında farkına vardı. Gotların işgali ve Decius'un ölümü bu beyhude denemeyi sonlandırdı. Kısa saltanatı sırasında Decius, Tuna nehrini geçerek Moesia ve Trakya bölgelerine akınlar düzenleyen Gotlara karşı önemli operasyonlarla meşgul oldu. Bu, tarihi kayıtlarda görüldüğü kadarıyla ileride önemli rol oynayacak olan Gotlarla ilk önemli münasebettir. Kral Cniva liderliğindeki Gotlar, Nikopol'ü kuşattıkları sırada İmparator tarafından şaşırtıldılar ve Balkanlar'ın zorlu topraklarına doğru geri çekildiler ancak daha güçlü olarak geri dönerek, Beroë (modern Eski Zağra), kamplarını yağmalayarak ve birlikleri dağıtarak Romalılara sürpriz yaptılar. İlk defa bir Roma imparatoru barbarlar karşısında kaçmak zorunda kaldı. Ardından Gotlar korkunç bir acımasızlıkla ele geçirdikleri "Philippopolis"e (modern Filibe) saldırdılar ve fethettiler. Komutanlarından Titus Julius Priscus, Gotların himayesi altında kendini imparator ilan etti. Philippopolis zaferi, Gotları o kadar bitkin düşürmüş ve kaynaklarını tüketmişti ki, rahatsız edilmeden geri çekilmeleri karşılığında ganimet ve esirlerini geri vermeyi teklif ettiler. Ancak onların etrafını sarmayı başaran ve geri çekilme yollarını kesmeyi umut eden Decius, tekliflerini reddetti. Gotların, Kral Cniva liderliğinde umutsuzluğun cesaretiyle dövüştükleri son savaş, Abritum ya da "Forum Terebronii" (modern Razgrad): bakınız Abrittus savaşı yakınlarındaki küçük bir yerleşim olan Dobrudja'nın bataklık topraklarında 251 yılı Haziran ayının ikinci haftasında yapıldı. Jordanes'in kayıtlarına göre, Decius'un oğlu Herennius Etruscus savaşın henüz başında bir okla vurularak öldürüldüğünde Decius, adamlarına bağırarak "kimsenin yas tutmasına izin vermeyin; bir askerin ölümü cumhuriyet için önemli bir kayıp değildir" demişti. Her halukarda, Roma ordusu bu savaşta yok edildi ve İmparator Decius savaş sırasında öldürüldü. İmparator Decius, barbar kavimlere karşı yapılan bir savaşta öldürülen ilk Roma imparatoru oldu. Semih Kaplanoğlu Semih Kaplanoğlu, (d. 4 Nisan 1963, İzmir), Türk senarist ve yönetmen. 1984 yılında Dokuz Eylül Üniversitesi Güzel Sanatlar Fakültesi Sinema Televizyon Bölümü'nden mezun olan Semih Kaplanoğlu, kariyerine "Saatchi&Saatchi" ve "Young&Rubicam" reklam şirketlerinde reklam yazarı olarak başladı. Süha Arın’ın yönettiği ödüllü ""Eski Evler - Eski Ustalar"" ve Mimar Sinan belgesellerinde kamera asistanı olarak çalıştı. Semih Kaplanoğlu'nun yönetmenliğini üstlendiği tek televizyon dizisi, Show TV ve Start TV için 52 bölümünün senaryosunu yazıp yönettiği "Şehnaz Tango"'dur. Semih Kaplanoğlu'nun "Herkes Kendi Evinde" adlı ilk filmi, aldığı birçok ödülün yanı sıra yurt içi ve yurt dışında birçok uluslararası festivale de katıldı. Kaplanoğlu'nun ikinci uzun metrajlı filmi, "Meleğin Düşüşü" uluslararası eleştirmenler ve izleyiciler tarafından daha geniş bir ilgiyle karşılandı. Dünya Prömiyeri 55. Berlinale’de yapıldıktan sonra film, dünya çapında uluslararası festivallerde yolculuğuna devam etti. 2013 Cannes Film Festivali'ne Cinéfoundation ve kısa filmler dalında jüri olarak katıldı. Semih Kaplanoğlu, yönetmen olmanın yanı sıra, plastik sanatlar ve sinema üzerine yabancı dillere de çevrilmiş makaleler yazdı. Bu makaleler, "Gergedan", "Gösteri", "Cumhuriyet ve Sanat Dünyamız" gibi dergilerde 1987–2003 yılları arasında yayımlandı. Aynı zamanda 1990 yılında Erol Akyavaş’ın Sankt-Peterburg Hermitage Müzesi’nde yapılan "Iconoclasts" adlı sergisinin katalog yazılarını yazdı. 1996-2000 yılları arasında "Radikal" gazetesinde "Karşılaşmalar" adlı köşeyi yazdı. Bir Müslüman olan Kaplanoğlu, gazeteci, yazar Leyla İpekçi ile 1999 yılından beri evlidir. Rudolf Kalman Rudolf Emil Kalman "(d. 19 Mayıs 1930 - ö. 2 Temmuz 2016)" Macar asıllı bir Amerikan matematiksal sistem teoristidir. Elektrik mühendisliği eğitimi almıştır. Kendi adıyla anılan Kalman Filtresi'ni bulmasıyla ünlüdür. Havacılık ve kontrol mühendisliği alanlarında sıkça kullanılan Kalman filtresi, eksik ve gürültülü ölçümlerden doğrusal sistem modelleri kullanarak yararlı sinyaller elde etmeyi sağlar. Kalman'in filtreleme üzerine düşünceleri önce şüphecilikle karşılanmış ve Kalman ilk sonuçlarını elektrik mühendisliği yerine makine mühendisliği dergilerinde yayınlamak zorunda kalmıştır. Fikirlerini NASA Ames Araştırma Merkezi'ndeki Stanley Schmidt'e anlatmakta daha başarılı olmuş ve bunun sayesinde Kalman filtreleri Apollo Programı'nda kullanılmıştır. Macaristan'in Budapeşte kentinde doğmuştur. Lisans (1953) ve yüksek lisans (1954) derecelerini MIT Elektrik Mühendisliği Bölümü'nden almıştır. Doktorası Kolombiya Üniversitesi'ndendir (1957). IEEE Onur Madalyası (1974), IEEE Yüzyıl Madalyası (1984), Inamori Vakfı'nın Kyoto Yüksek Teknoloji Ödülü (1985) ve Bellman Ödülü'nün (1997) sahibidir. Amerikan Bilimler Akademisi, Amerikan Mühendislik Akademisi'nin üyesidir. Ayrıca Macar, Fransız ve Rus Bilimler Akademileri'nin de yabancı üyesidir. Birçok onursal doktorası bulunmaktadır. Constantina nee Stavrou ile evlidir. Andrew ve Elisabeth adında iki çocuğu bulunmaktadır. Ozon Ozon gazı (O), 3 oksijen atomundan oluşan molekülleriyle renksiz bir gazdır ve atmosferin üst katmanlarında yer alır. Oksijenin allotropudur, "trioksijen" olarak da tanımlanır. Normal koşullarda atmosferin alt kısımlarında O miktarı yaklaşık 0,4 ppm değerindedir. Bununla birlikte dumanlı sisin olduğu yerlerde ozon miktarı artmaktadır. Ozon'un 0,12 düzeyini aşması sağlığa zararlı kabul edilir. Ozon, gökyüzünün mavi renginin ana sebebidir. Sıvı hâlde lacivert renge dönüşen ozon gazı, Dünya'yı Güneş'ten gelen zararlı morötesi radyasyonuna karşı korumaktadır. Atmosferin üst katmanlarında UV ışınları, alt katmanlarında yıldırım çakması sonucu oluşan elektrik akımının oksijeni parçalaması ile oluşan ozon, havanın temizlenmesinde çok önemli bir rol oynamaktadır. Ozon gelişmiş ülkelerde gıda tekstil lojistik sağlık sektörlerinde yaygın bir şekilde alternatifsiz dezenfektan olarak kullanılmaktadır. Ham maddesi oksijen olan ozon depolanamayan ve stoklama imkânı olmayan tek gazdır. Ozonun stoklanamamasının sebebi Ozon gazının, bulunduğu ortamın sıcaklığı ile doğru orantılı olarak zamanla ham maddesi olan oksijene dönüşmesidir. Derin cerrahi yaraların tedavisinde etkilidir ve sağlık sektöründe tedavi amaçlı olarak kullanılmaktadır. Bilinçsiz kullanımının başta akciğer olmak üzere insan sağlığına yan etkileri vardır. Herennius Etruscus Quintus Herennius Etruscus Messius Decius (d. 227 civarı - ö. Haziran 251) 251 yılında babası Decius'la birlikte müşterek Roma İmparatoru. İmparator Hostilian'ın en küçük kardeşidir. Herennius Pannonia'da, babasını askeri bir görevi sırasında doğdu. Annesi Herennia Etruscilla, senatoryal aileden gelen önemli bir Romalı kadındı. Herennius babasına çok yakındı ve 248 yılında Decius Arap Philip tarafından Tuna sınırındaki Pacatianus isyanını bastırmak için tayin edildiğinde askeri sulh hakimi ona eşlik etti. Decius bu isyancıyı bozguna uğrattı ve ertesi yıl kendi isyanını başlatacak kadar kendinden emindi. Kendi birlikleri tarafından imparator ilan edilen Decius, İtalya'ya yürüdü ve Philip'i bugünkü Verona şehri yakınlarında bozguna uğrattı. Roma'da Herennius tahtın varisi olarak ilan edildi ve "princeps iuventutis" (gençliğin prensi) unvanını aldı. Herennius'un saltanatının başlarında, Got kabileleri Tuna sınırını geçerek Moesia ve Dacia eyaletlerine saldırdılar. 251 yılı başlarında Decius, Herennius'a "Augustus" unvanı verdi ve onu müşterek imparator yaptı. Bundan başka Herennius o yılın konsüllerinden biri olarak seçildi. Şimdi müşterek imparator olan Baba ve oğul, Gotların kralı Cniva'yı akınlarından dolayı cezalandırmak üzere bir sefere giriştiler. Hostilian Roma'da kaldı ve İmparatoriçe Herennia Etruscilla saltanat vekili olarak seçildi. Cniva ve adamları Roma ordusu onları karşıladığında ganimetleriyle birlikte evlerine dönüyorlardı. Cniva çok sofistike bir askeri taktik örneği vererek, ordusunu daha küçük ve yönetilebilinir gruplara böldü ve Romalıları bir bataklığa doğru çekmeye başladı. Haziran ayının ilk iki haftasının bir zamanında, her iki orduda Abrittus muharebesi'nde () karşılaştılar. Herennius, çatışmada bir düşman oku tarafından vurularak öldü. Decius başlangıçtaki karşılaşmada hayatta kalmasına rağmen günün sonunda ordunun geri kalanı gibi katledildi. Herennius ve Decius savaşta yabancı bir ordu tarafından her ikisi de öldürülen ilk Roma imparatorlarıdır. İmparatorların ölüm haberinin ulaşmasıyla birlikte ordu Trebonianus Gallus'u imparator ilan etti ancak Roma'da bu imparatorların halefi kısa bir süre sonra veba salgınında ölecek olan Hostilian'dı. Hobi Hobi veya uğraşı, yapılması gerekli veya zorunlu olmayan kişinin kendi mesleği dahilinde veya farklı meslek türüne giren genellikle boşta kalan zamanları değerlendirme amacıyla yapılan yetenek beceri geliştirici oyalayıcı iş fiil faaliyetlerinin bütününe verilen genel adlandırma. Hobi uğraşısı konusunda en büyük katılım gösteren kitle yeni emekli olmuş kişilerin içinde bulundukları emeklilik sendromu nedeniyle genelde kendilerini hala işe yarar biri olarak gösterme çabasında ekonomik açıdan mesleğini yapması gerekmediği halde yapabilmektedirler. Bu şekilde çalışma alışkanlıklarıyla kendilerini meşgul (değerli ve önemli) hissetmelerine sebep olur. Herennia Etruscilla Annia Cupressenia Herennia Etruscilla (249 - 253) arası Roma İmparatorluğu Augusta'sı ve İmparator Decius'un karısı, İmparatorlar Herennius Etruscus ve Hostilian'ın anneleri. Birçok 3. Yüzyıl İmparatoriçesi gibi hakkında çok az şey bilinir. Büyük olasılıkla mensubu olduğu senatoryal aile nedeniyle kocası Decius ve oğlu Herennius'un Abrittus savaşı nda bozguna uğramasının ardından oluşan belirsizlik sırasında diğer oğlu Hostilian'ın saltanat vekili oldu. Muhtemelen İmparator Trebonianus Gallus'un saltanatı sırasında da Augusta unvanını korudu ve sikkeleri 253 yılı sonlarına kadar adına basılmaya devam edildi. Hostilianus Gaius Valens Hostilianus Messius Quintus (ö. 251), 251 yılında Roma İmparatoru. Hostilian, 230 yılından sonraki bilinmeyen bir tarihte gelecekteki imparatorlardan Decius ve karısı Herennia Etruscilla'nın oğlu olarak doğmuştur. İmparator Herennius Etruscus'un küçük kardeşidir. Babasının taht'a seçilmesinden sonra, Hostilian imparatorluk prensi olarak muamele gördü ancak her zaman daha yaşlı ve imparatorluk varisi olma ayrıcalığından hoşlanan kardeşi Herennius'un gölgesinde kaldı. 251 yılı başlarında, Decius oğlu Herennius'u müşterek imparator olarak seçti ve Hostilian onun, "princeps iuventutis" (gençliğin prensi) unvanıyla halefi oldu. Bu önlemler, Gotların kralı Cniva'yı Tuna sınırına yaptığı saldırılar için cezalandırmak üzere çıkılan seferden hemen önce alındı. Hostilian tecrübesizliğinden dolayı Roma da kaldı ve İmparatoriçe Herennia saltanat vekili olarak atandı. Sefer bir felakete neden oldu: Herennius ve Decius Abrittus muharebesi'nde öldüler ve bir savaşta aynı anda yabancı bir ordu tarafından öldürülen ilk imparatorlar olarak tarihe geçtiler. Tuna'daki ordular Trebonianus Gallus'u imparator ilan ettiler ancak Roma, Hostilian'ın haklarını onayladı. Trebonianus'un saygı duyulan bir general olduğu zamandan beri, Roma'nın isteklerine saygı duyarak Hostilian'ı evlatlık edinmesine rağmen yine de hilafet yüzünden bir iç savaş çıkabileceği korkusu vardı. Ancak 251 yılı sonlarında veba Roma'yı vurdu ve Hostilian bu salgında öldü. Hostilian kırklı yaşlarında imparator olan ve doğal nedenlerle ölen 13 imparatordan birisiydi. Erken ölümü, Trebonianus ve gerçek oğlu Volusianus'a taht yolunu açtı. Trebonianus Gallus Gaius Vibius Trebonianus Gallus (d. 206 - ö. Ağustos 253), 251 - 253 yılları arasında, Volusianus'la beraber müşterek Roma İmparatoru. Gallus, saygı duyulan soylu ve senatoryal geçmişi olan bir ailenin üyesi olarak İtalya'da doğdu. Afinia Gemina Baebiana ile olan evliliğinden daha sonra imparator olacak olan Gaius Vibius Volusianus adında bir oğlu ve Vibia Galla adında bir kızı oldu. Kariyerinin başında tipik birkaç politik ve askeri görevde bulundu. Suffect Konsül ve 250 yılında Moesia Superior eyaleti valisi olarak atanması İmparator Decius'un ona olan güvenini gösteriyordu. Moesia'da, Gallus Gotlar tarafından Tuna sınırına yapılan saldırıların püskürtülmesinde anahtar bir roldeydi ve bu sebeple ordu içerisinde çok ünlü hale geldi. Haziran 251'de Decius, müşterek imparator ve aynı zamanda oğlu olan Herennius Etruscus'la birlikte Abrittus savaşı'nda imparatorluğa yaptıkları saldırılardan dolayı cezalandırmayı planladıkları Gotların elinde öldü. Ordu, bu haberi duyduğu zaman Gallus'u Decius'un hayattaki oğlu Hostilian'ın imparatorluk tahtına geçmesine rağmen, imparator olarak ilan etti. Gallus imparator olma niyetinden geri adım atmadı ancak belki de yeni bir iç savaşın yıkımından kaçınmak için Hostilian'ı müşterek imparator olarak kabul etti. Gallus, Roma'ya doğru ilerlerken şehri vuran veba salgını genç Hostilian'ın ölümüne neden oldu. Şimdi mutlak güç onun ellerindeydi ve Gallus oğlu Volusianus'u müşterek imparator olarak atadı. Kendini yetenekli göstermeye ve vatandaşların gözün de popülaritesini arttırmaya pek istekli olan Gallus hemen salgının kurbanlarının cenaze törenlerinin hazırlıklarıyla uğraştı. Gallus, sık sık Hristiyanlara eziyet etmekle suçlanır ancak bu iddiayla ilgili tek sağlam kanıt Papa Cornelius'un 252 yılında hapse atılmasıdır. Selefleri gibi Gallus da kolay bir saltanat sürmedi. Doğu'da kral Shapur I, Suriye eyaletini Roma'dan herhangi bir tepki görmeden işgal ederek ele geçirdi. Tuna sınırında, Got kabileleri 251 yılında yapılan antlaşmaya rağmen bir kez daha başı bozuktular. Ordu imparatordan memnun değildi ve Moesia Superior ve Pannonia eyaletleri valisi Aemilianus inisiyatifi ele alarak Gotları bozguna uğratınca askerler onu imparator ilan ettiler. Bir asinin tahtı tehdit etmesi üzerine Gallus savaşa hazırlandı. Birkaç Roma Lejyonunu takviye olarak Ren sınırından Roma'ya geri çağırdı. Bu hazırlıklara rağmen Aemilianus, iddiası için savaşmak üzere İtalya'ya yürümeye devam etti. Gallus, 253 Ağustos'unda kendi askerlerin tarafından oğlu Volusianus'la birlikte Interamna yakınlarında öldürülünce onunla yüz yüze savaşabilme şansı bulamadı. Volusianus Gaius Vibius Volusianus (ö. Ağustos 253), 251 - 253 yılları arası Roma İmparatoru. İmparator Trebonianus Gallus'un karısı Afinia Gemina Baebiana'dan olan oğludur. Vibia Galla adında bir kız kardeşi olduğu bilinir. Decius'un 251 yılı Haziran ayı başlarında ölümü üzerine, Trebonianus Gallus tahta seçildi. Gallus, Decius'un oğlu Hostilian'ı evlat edindi ve onu müşterek imparator yaptı. Volusianus, Sezar unvanını aldı ve "Princeps Juventutis" olarak adlandırıldı. 251 yılı sonlarında Hostilian vebadan ölünce Volusianus onun yerine Augustus unvanıyla müşterek imparator oldu. Baba ve oğul 253 yılında isyancı birlikler tarafından Interamna'da öldürüldü. Aemilianus Marcus Aemilius Aemilianus (d. 207 civarı - ö. 253), 253 yılında yaklaşık üç aylık süre için Roma İmparatoru. Aemilianus, Roma eyaletlerinden Afrika'da tanınmamış bir ailede doğdu. Cornelia Supera ile evlenmeyi düşündüğü bilinir ancak erken dönem hayatının diğer detayları bilinmemektedir. 251 yılında Moesia Superior eyaleti valisi Trebonianus Gallus, Decius ve iki oğlunun ölümü üzerine imparatorluğunu ilan etti. Aemilianus, onun yerine geçmek için Moesia ve Pannonia valisi olarak atandı. Birincil sorumluluğu önceki yıllarda Got kralı Cniva tarafından sık sık taciz edilen Tuna sınırı boyunca barışı temin etmekti. Gallus tahtın güvenliğini sağladıktan sonra Roma şehrini harap eden veba salgınını kontrol altına aldı. Her halukarda, ordunun gözünde 251 yılında Gotlarla ve Pers kralı I. Şapur'un Suriye eyaletine saldırması sonucu Perslerle imzalanan küçük düşürücü antlaşmalardan dolayı pek popüler değildi. Aemilian bu hoşnutsuzluğu fark etti ve 253 yılında kral Cniva'ya haraç ödemeyi reddetti. Bunun üzerine Gotlar tazminat istemek için Roma eyaletlerini işgal ettiler ancak Aemilian birliklerini onları yaz başında bozguna uğratacaklarınına ikna etti. Ordu, Romanın onurunun tamir edildiğini gördü ve Aemilian imparator ilan edildi. İddialarını gerçekleştirmek için eyaletlerini terk ederek İtalya'ya yürüdü. Gallus ve müşterek imparator ve aynı zamanda oğlu olan Volusianus bir ordu topladı ve Ren sınırından takviye isteyerek tahtı gaspçılarak karşı korumak üzere savunma pozisyonu aldı. Aemilian etkilenmemişti ve kıdemli lejyonlarının değerine güvenerek yürüyüşüne devam etti. Savaş hiçbir zaman yapılmadı çünkü Gallus'un askerleri , bozgunu sezerek, onu ve oğlunu öldürdüler ve Aemilian'ı imparator ilan ettiler. Roma senatosu çabucak bu yeni imparatoru kabul etti ve Aemilian'ın "Augustus" unvanını onayladı. Ancak her halukarda, Ren eyaleti valisi Valerian şimdi ölmüş olan Gallus'a hala sadıktı, yönünü güneye doğru çevirmişti ve eski imparatorunun intikamını alma zamanıydı. İki ordu Eylül ayında Spoletium yakınlarında karşılaştıklarında Aemilian tıpkı selefi Gallus gibi Valerian'ın ordusunu yenmenin mümkün olmadığını gören kendi askerleri tarafından öldürüldü. Valerianus Publius Licinius Valerianus (d. 200 civarı - ö. 260 sonrası), 253 - 260 yılları arasında görev yapmış Valerian adıyla tanınan Roma İmparatoru. 3. Yüzyıl krizlerinde, tahtta hak iddia edenlerin birçoğunun aksine Valerian, soylu ve geleneksel bir senatoryal Roma ailesinden geliyordu. Gençliği hakkında bilgi az olmakla birlikte, Egnatia Mariniana ile olan evliliğinden geleceğin imparatoru Gallienus ve Küçük Valerianus adında iki oğlu olmuştur. 238 yılında "princeps senatus" olarak görev yaparken, Gordian I'le onun imparatorluk iddiasının senatoryal onayını müzakere etti. Valerian, 251 yılında senato tarafından Censor seçildiğinde Decius Censor'luğun yasama ve yürütmeye ilişkin güçlerini o kadar genişletmişti ki pratikte neredeyse İmparatorun sivil otoritesini bile kapsayacak hale gelmişti. Decius'un yönetiminde, Ren bölgesi eyaletlerinden Noricum ve Rhaetia valisi olarak atandı ve Trebonianus Gallus'la birlikte Aemilianus'un 253 yılındaki isyanını bastırmaya çalıştı. Valerian, güney cephesini tuttu ancak çok geçti; Gallus kendi askerleri tarafından öldürüldü ve birlikleri Aemilianus gelmeden önce onun tarafına geçti. Ardından Raetialı askerler Valerian'ı imparator ilan ederek, Roma'ya doğru yürüyüşlerine devam ettiler. Eylüldeki Roma'ya ulaştığı sıralarda, Aemilianus'un lejyonları taraf değiştirdi ve onu öldürerek Valerian'ı İmparator ilan ettiler. Roma'da Senato, Valerian'ın İmparatorluğunu sadece misilleme korkusundan değil aynı zamanda kendilerinden birisi olduğundan dolayı hemen onayladı. Valerian'ın imparator olarak ilk icraatı oğlu Gallienus'u kendisine ortak yapmasıydı. Saltanatının başında Avrupa'daki işler kötüleşirken, imparatorluğun batısının tamamı karışıklığa giriyordu. Doğu'da Antakya, Sasani soyundan bir derebeyinin eline düşüyor, Ermeni Krallığı ise I. Şapur tarafından işgal ediliyordu. Valerian ve Gallienus, İmparatorluğun sorunlarını ikiye böldüler ve oğlu batı bölgesini alırken babası Pers tehdidini karşılamak üzere doğunun yönetimini eline aldı. 257'de, Valerian Antakya'yı yeniden ele geçirmiş ve Roma kontrolü altındaki Suriye eyaletine gelmişti ancak ertesi yıl Gotlar Küçük Asya'yı tahrip ettiler. 259 sonlarında, Edessa'ya hareket etti ancak bir Hıyarcıklı veba salgını Roma ordusunun pozisyonunu zayıflatacak kadar sayıda askerin ölümüne neden oldu. Bu aşamadan sonra Valerian, I. Şapur ile anlaşma koşulları aramaya başladı ve 259 yılı sonları ya da 260 yılı başlarındaki bir zamanda yapılan Edessa Savaşı'nda bozguna uğradı. Bu aynı zamanda onu tarihte esir alınan tek Roma İmparatoru yaptı ve böylece Perslerin eline geçti. Augustus tarihine göre, Valerian'ın ele geçirilmesinde bir ihanet etkili olmuştur; Persler anlaşma koşullarını görüşmeyi kabul etmişler ve onunla karşılaştıklarında tutuklamışlardı. Erken Hristiyan kaynaklardan Lactantius, ölümünden önce Valerian'ın Kral I. Şapur'un atına binmek için onu bir ayak taburesi gibi kullanması da dahil Persler tarafından oldukça aşağılanmış olduğunu aktarır. Olanların bu versiyonuna göre, uzun süre bu şekilde bir muameleyle karşı karşıya kalan Valerian, I. Şapur'a serbest bırakılması için yüklü miktarda fidye teklif etmişti. Cevap olarak, diğer bir görüşe göre, I. Şapur Valerian'a zorla eriyik altın yutmasını söylemiş (bir diğer hikâyeye göre ölümü hemen hemen aynıdır ancak burada Valerian derisi canlı canlı soyularak öldürülmüştür.) ve sonra talihsiz imparatorun derisi yüzülmüş ve içi saman doldurularak Perslerin en büyük tapınağında ganimet olarak sergilenmiştir. Lactantius'un devam eden iddialarına göre, Perslerin Romalılarla yaklaşık üç yüz elli yıl sonra yaptıkları ve bozguna uğradıkları savaşın ardından Valerian'ın derisi törenle yakılmış ve cenaze töreni yapılabilmiştir. I. Şapur tarafından esir alınan Çinli bir prensin, Valerian'ın ölümünün ardından olanlarla ilgili rolü tarihçiler tarafından herhangi kesin bir sonuca ulaşmadan sık sık tartışılmıştır. Günümüz tarihçilerinden bazıları, Lactantius'un hikâyesine zıt olarak, Valerian ve ordusunun bir kısmının I. Şapur tarafından Bişapur şehrine gönderildiğini ve orada görece iyi şartlarda yaşadıklarına inanırlar. I. Şapur, kalan askerleri mühendislik ve kalkınma planları için kullandı. Antik Susa şehri yakınlarındaki "Band-e Kaisar" (Sezar'ın barajı), Roma mühendisliğinden baki kalan eserlerden birisidir. İran'daki Naghshe-Rostam taş oymalarında I. Şapur, bir tevazu göstergesi olarak Valerian'ın elini tutarak saygı göstermektedir. Diğer günümüz tarihçileri ise Lactantius'un aktardıklarının en azından bir kısmına güvenme eğilimindedirler. Valerian ve Gallienus'un müşterek imparatorluğu birkaç kez imparatorluk iddiasındaki isyancılar tarafından tehdit edilmiştir. Birkaç isyan girişimine rağmen, Gallienus suikaste uğradığı 268 yılına kadar tacını koruyabilmiştir. Eksik ve çelişkili kaynaklar nedeniyle, saltanatının tarihsel dizini ve ayrıntıları çok belirsizdir. Yazı tipi Metal dizgisinde bir yazı tipi, harf karakterin belirli bir boyut, ağırlık ve stil idi. Her yazı tipi, her bir glif için bir tür ("sıralama" olarak adlandırılan) eşleşen bir tür kümesi ve genel bir tasarımı paylaşan bir dizi yazı tipinden oluşan bir yazıydı. Modern kullanımda, dijital tipografinin ortaya çıkmasıyla birlikte, "yazı tipi" genellikle "harf karakteri" ile eş anlamlıdır. Her stil ayrı bir "yazı tipi dosyasında" örneğin, "Bulmer" yazı tipi, "Bulmer roman", "Bulmer", "Bulmer bold" ve "Bulmer genişletilmiş" yazı tiplerini içerebilir; ancak "yazı tipi" terimi, bunlardan birine ya da tüm yazı tipine uygulanır. Hem geleneksel dizgi biçimlerinde hem de modern kullanımda, "yazı tipi" sözcüğü, yazı tipi tasarımının dağıtım mekanizmasını ifade eder. Geleneksel dizgide yazı tipi metal veya ahşaptan yapılır. Bugün, yazı tipi dijital bir dosyadır. Manüel baskıda (tipo baskı) evde "yazı tipi" kelimesi, tüm sayfanın harf karakteri için kullanılabilecek eksiksiz bir metal tipi kümesini ifade eder. Büyük ve küçük harfler isimlerini alır, bu durumda metal tip manuel dizgi için yer alır: daha uzak büyük harf veya daha yakın küçük harftir. Aynı ayrım, "majuscule" ve "minuscule" terimleriyle de ifade edilir. Dijital bir yazı tipinden farklı olarak, metal bir yazı tipi her karakterin tek bir tanımını içermez, ancak yaygın olarak kullanılan karakterlerin (sesli harfler ve nokta gibi) daha fazla fiziksel yazı parçası içerecektir. Yeni satın alınan bir yazı tipi genellikle (örneğin bir Roma alfabesinde) 12pt 14A 34a olarak satılır, bu da 14 büyük harf "A" içeren 12-nokta yazı tipi, ve 34 küçük harf "A"'dır. Karakterlerin geri kalanı, o dildeki harflerin dağılımı için uygun miktarlarda sağlanacaktır. Dizgede boşluklar ve satır yüksekliği aralayıcıları gibi bazı metal türü karakterler belirli bir fontun parçası değildi, ancak herhangi bir fontla kullanılabilecek genel parçalardı. Satır aralığı için hala "önder" denir, çünkü satır aralığı için kullanılan şeritler kurşundan yapılmıştır (diğer parçalar için kullanılan daha sert alaşımdan ziyade). Bu boşluk şeridinin "kurşun" dan yapılmasının nedeni, kurşunun geleneksel dövme metal tipi parçalardan (kısmen kurşun, antimon ve kalay) daha yumuşak bir metal olması ve baskıda "kilitlendiğinde" daha kolay sıkışmasıdır. 1880'lerde-1890'larda, türün ayarlandığı gibi, parça parça (Monotype teknolojisinde olduğu gibi) veya bir bütün tip satırlarda kullanıldığı "hot lead" dizgisi icat edildi. YazÄ± tipleri listesi YazÄ± tipleri listesi:C Centaur Centaur kelimesi şu mânâlara gelir: Ondrej Nepela Ondrej Nepela (22 Ocak 1951, Bratislava - 2 Şubat 1989, Mannheim), Çekoslovakya adına yarışmış olimpiyat şampiyonu Slovak buz patencisi. Buz patenine yedi yaşında başlamıştır. Koçu ise Hilda Mudra idi. Katıldığı ilk önemli şampiyona 1964 Kış Olimpiyatları'ydı ve bu yarışmayı 22. olarak bitirdi. Aslında 1972 Kış Olimpiyatları'nda gelen birincilikten sonra buz pateni yarışmalarını bırakmak istemişse de 1973 Dünya Artistik Patinaj Şampiyonası'nın Bratislava'da yapılması sebebiyle devam etmeyi kabul etmiştir. O yıl Avrupa ve Dünya Şampiyonu olmayı başarmıştır. 1989 yılında AİDS ve ona bağlı komplikasyonlar sebebiyle 38 yaşında yaşamını yitirmiştir. Georgia (anlam ayrımı) Trajan (anlam ayrımı) Fallen Fallen, Amerikalı hard rock grubu Evanescence'in ilk albümüdür. Albüm ABD'de 7.5 milyonun üzerinde, dünya çapında ise toplam 20 milyondan fazla satmıştır. Aynı zamanda Türkiye'de de 500.000'in üzerinde satarak Evanescence'ın bir fenomen haline gelmesini sağlamıştır. Fallen şu an itibarıyla grubun en başarılı albümüdür. Albüm Track Record Inc. & NRG Recording Studios (ikisi de Hollywood'da), Ocean Studios, Conway Recording Studios'ta, telli çalgılar da The Newman Stage, 20th Century Fox'da kayedildi. "Fallen" albümü Billboard Top 20'de 58, Billboard 200'de 104 hafta geçirdi.İngiltere'de Top 20'de 33, Top 75'te 60 hafta geçirdi ve 1 numaraya ulaştı.The Open Door'un İngiltere listelerine 2 numaradan girdiği 2006 yılının 41. haftasında listelere sürpriz bir şekilde 35 numaradan tekrar girdi. Sonraki haftada 34 numarada bulunan albüm iki hafta boyunca listede kaldı. Albüm ayrıca Billboard'un 2000'lerin en çok satan albümleri listesinde 19. sırada yer aldı. Albüm Nisan 2008 itibarıyla Billboard Top Pop Listesinde 223 haftadan fazla bir süre kalmış bulunuyor. ABD'de albüm Nisan 2003'te Altın sertifikayla ödüllendirildi.Aynı ay içerisinde Platin, Haziran 2003'te çift Platin, Ekim 2003'te üç Platine ulaştı.Ocak 2004'te dört, Nisan 2004'te beş, Kasım 2004'te altı ve son olarak Haziran 2008'de yedi Platine ulaştı. "Fallen" 2004 yılının ABD'de en çok satan sekizinci albümüydü(2.61 milyonluk satışla). Albüm Temmuz 2009 itibarıyla ABD'de toplam 7.269.000, ve dünya çapında da 15 milyondan fazla satmıştır. Amy Lee 2007 yılında "Avustralya MTV's The Lair"'a verdiği röportajda şarkı yazımına her zaman tek başına başladığını, daha sonra düşüncelerini Ben'e anlattığını ve onun devam ettirdiğini söyledi.Amy Lee'nin düşünceleri birçok "Fallen" şarkısına ilham kaynağı oluşturdu. "Going Under" önceden yaşanmış ve fiziksel zarar görülen bir ilişkiyi anlatıyor.Şarkı albüm için yazılan son şarkı ve "Bring Me To Life" "Daredevil" soundtrackında yer almadan önce ilk tekli olması planlanıyordu.Ancak daha sonra şarkı 2. tekli olarak belirlendi. "Bring Me To Life", Amy Lee tarafından, bir restoranda otururken başına gelen bir olaydan sonra yazıldı. Lee ayrıca yakın zamanda şarkının eski arkadaşı, şimdiki eşi, Josh hakkında olduğunu da belirtti. Amy Lee'nin kızkardeşi Carrie Lee, 8 yaşındayken popstarlar Britney Spears ve Christina Aguilera'dan etkilenmiş ve onlar gibi giyinmeye başlamış.Bu olaylar Amy Lee`yi çok kızdırmış ve sonucunda "Everybody's Fool" şarkısı ortaya çıkmış. "My Immortal" Ben Moody tarafından yazıldı ve köprüyü Amy Lee ekledi.Bu şarkı da diğer Evanescence şarkıları gibi Ben Moody'nin yazdığı bir hikâyeye dayanıyor.Şarkı ruhun ölümden sonra hayattaki kişiyle kalmasını, onu sık sık ziyaret etmesini ve o ruh gidene kadar onu yalnız bırakmadığını anlatıyor.Ben ayrıca Fallen kitapçığında şarkıyı büyükbabası Bill Holcomb'a adadığını söyledi. "Haunted" Ben Moody`nin hikâyelerinden temel alınarak yapılan ve Amy Lee'ye ilham kaynağı olan bir şarkı. Şarkıda küçük bir kızın köşkte tuzağa düşmesini ve daha sonra olayların büyük bir kargaşaya dönüşmesini anlatıyor. Hikâye daha sonra "Evboard.com"'a Moody tarafından gönderildi. "Hello" şarkısı tıpkı The Open Door'daki "Like You" şarkısı gibi Amy Lee'nin küçükken ölen kızkardeşine ithaf edilmiş. İki şarkı da hiçbir konserde veya performansta çalınmadı. "Tourniquet" Rocky Gray tarafından kendi grubu olan "Soul Embraced" için yazılmış bir şarkı.Asıl ismi "My Tourniquet".Evanescence'ın coverladığı "Tourniquet" Hıristiyan görüşlerinden geliyor fakat intihar hakkında.İntihara kalkışan bir kişinin hislerini anlatıyor. 2003 MTV Video Müzik Ödülleri Teen Choice Ödülleri Amerikan Müzik Ödülleri MTV Video Müzik Ödülleri Latin Amerika MTV Avrupa Müzik Ödülleri Billboard Müzik Ödülleri İtalyan Müzik Ödülleri MTV Asya Ödülleri İsveç Hit Müzik Ödülleri Top Of The Pops Ödülleri K-Rock Ödülleri Fin Metal Ödülleri Metal Hammer Ödülleri 2004 Iri Müzik Ödülleri Grammy Ödülleri Brit Ödülleri JUN Kanada Müzik Ödülleri Danimarka Müzik Ödülleri Japon Altın Plak Ödülleri MTV Video Müzik Ödülleri 2005 Grammy Ödülleri John Curry John Curry (d. 9 Eylül 1949, Birmingham - ö. 15 Nisan 1994, ) Olimpiyat ve Dünya Şampiyonu İngiliz buz patenci. 1994 yılında AİDS yüzünden ölmüştür. Phases "Phases" (ya da Türkçe adıyla "Evreler"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun on beşinci bölümü. Buffy ve Giles ormanda dolaşan bir kurt adamın peşindedirler. Bu sırada Willow Rosenberg, Daniel "Oz" Osbourne ile yakınlaşmaya çalışmaktadır. Inca Mummy Girl "Inca Mummy Girl" (ya da Türkçe adıyla "İnkalı Mumya Kız"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ikinci sezonunun dördüncü bölümü. Bu bölümde, Daniel "Oz" Osbourne karakteri diziye katılmaktadır. Oz, "Bronze" isimli barda Dingoes Ate My Baby grubuyla gitar çalarken, eskimo kostümü giymiş Willow Rosenberg'i görür ve aşık olur. Malta Köşkü Malta Köşkü, İstanbul, Beşiktaş'ta, Yıldız Parkı içinde Yıldız Sarayı'nı parktan ayıran duvarın doğu yönünde iki pavyondan biri. Sultan Abdülaziz döneminde Malta'dan getirilen taşlarla yaptırılmıştır. Adını buradan almaktadır. Tarihte önemli olaylara sahne olmuştur. Tahta çıkarılmak istenen Sultan V. Murat başarısız olunca güvenlik gerekçesiyle köşkte alıkonulmuş, Mithat Paşa köşkün arkasındaki düzlükte kurulan çadırda yargılanmıştır. Tavan süslemeleri, mermer balık desenleri, altın varaklı aynası görülmeye değerdir. PÃ¤r Lagerkvist Pär Fabian Lagerkvist (d. 23 Mayıs 1891, Växjö - ö 11 Temmuz 1974, Danderyd, Stokholm) İsveçli yazar ve şair. 20'li yaşlardan 70'ine kadar edebiyatın her türünde yazdı. Eserlerinde iyi ile kötünün mücadelesini sergiledi; Hristiyan değer ve motiflerine yer verdi. 1951'de edebiyat dalında Nobel Ödülüne layık görüldü. Valentine tankÄ± Valentine Piyade Tankı Mk III Birleşik Krallık tarafından II. Dünya Savaşı sırasında en çok üretilen ve kullanılan tank sınıfında bir zırhlı savaş aracıdır. Maliyetinin çok düşük olması ve kullanımının kolay olmasından ötürü yüksek sayıda üretilen bir tank oldu. Valentine tankı Ordu Ofisinin Şubat 1938 tarihindeki başvurusu üzerine Vickers-Armstrong firması tarafından ve Mk II Kruvazör Tankı tankı temel alınarak tasarlanmıştır. Tasarım ekibi kruvazör tankıına ait ağırlık ve piyade tankına ait zırh özelliklerini bir arada taşıyan bir tank üzerinde çalıştı. Sonuçta ortaya çok ufak bir tareti olan ve bunun içerisinde sadece iki kişinin barınabileceği bir tank çıktı. Matilda Mk I tankından daha ince zırhı olmasına rağmen zayıf motorundan ötürü Matilda tankı ile aynı hızı yapabiliyordu. Ancak maliyeti çok daha ucuzdu ve üretimi çok daha kolaydı. Ordu Ofisi ise taretinin ufak olması ve mürettebatının azlığından ötürü tankın üretimini engelledi. Ama Avrupadaki savaşın hızlanması sonucunda Nisan 1939'da üretimine izin verdi. Mayıs 1940 tarihinde başlanan denemeler tam da Dunkirk Boşaltmasına denk geldi. Denemelerden başarıyla geçen ve hemen üretimine başlanan araca Valentine Piyade Tankı Mk III adı verildi. Valentine tankı için birkaç ad düşünüldü. Ancak tankın Ordu ofisine tanıtımı 14 Şubat Sevgililer Gününe denk gelmesinden ötürü bu ad verildi. Valentine tank üretimi Nisan 1944 tarihine kadar sürdü. Sonuçta İngilizler tarafından en çok üretilen tank oldu. Toplamda 6,855 adet tank Vickers, Metropolitan-Cammell Carriage and Wagon ve Birmingham Railway Carriage and Wagon firmaları tarafından daha sonra da 1,420 adeti Kanada tarafında üretildi. İngiliz Milletler Topluluğu tarafından Lend-lease antlaşması uyarınca SSCB'ye verildi. Antlaşma gereği İngiliz yapımı 2,394 ve Kanada yapımı 1,388 adet araç Sovyetler Birliğine satıldı. Valentine modeli ilk olarak Crusader Harekatı sırasında kullanıldı ve harekatın başında Matilda tankları ile yer değiştirildi. Kuzey Afrika Cephesinde neredeyse her yerde kullanıldı. Bu sırada güvenilirliği ile üne kavuştu. Bununla birlikte bu tankta diğer İngiliz tankları ile aynı zayıf özelliği taşıyordu. Bu yönü 2-pdr topunun yüksek patlayıcı başlıklı mermi atmaktan yoksun olması ve bu sebepten ötürü çok kısa sürede tanksavar özelliğini yitirmesiydi. 6-pdr ve OQF 75 mm topların üretimiyle bu toplarla silahlandırılan çok sayıda tank cephede görev yaptı. Tankın diğer zayıf tarafı küçük kompartımanı ve iki kişilik taretiydi. Daha geniş taretli bulunan 2-pdr toplu modeli üretilse de daha büyük top takılan modellerinde mürettebat sayısı tekrar düşürüldü. 1944 yılında Valentine tankı yerini İngiliz yapımı Churchill ve Amerikan yapımı Sherman tanklarına bıraktı. Mayıs 1945 Pasifik Harekatı sırasında az sayıda Valentine tankı da görev aldı. Kızıl ordu tarafından kullanılan Valentine tankları Moskova Savaşı ile servise girdi ve savaşın sonuna kadar devam etti. Soğuk hava şartlarından kaçınması için bu tanklar en çok güneydeki İran civarında bulunan ikmal yollarındaki cephelerde kullanıldı. Hızı ve zayıf topuna rağmen Valentine tankının küçük yapısı aracı emniyetli ve iyi zırh koruması sağlıyordu. İlk üretilen Valentine tankları çabuk üretimden ötürü ortaya çıkan sorunlar dolayısıyla orduya teslim edilmedi. Tankın perçinli zırhı, AEC model A189 135 beygirli benzinli motoru ve 2 pdr. Top ve Besa marka eş eksenli makineli tüfeği bulunuyordu. Tank komutanı ayrıca topu oldurmak ile görevliydi. Renkli çizimi Tankın AEC A190 131 beygir dizel motoru bulunuyordu. Menzili arttırmak için motor kompartımanının sağ tarafına harici yedek yakıt deposu takıldı. Renkli çizimi Tanka geniş taret takıldı.Bu sayede mürettebata fazladan bir yükleyici eklendi. Komutanın yaptığı ikinci yükleme işini bu kişi yaptı. Tank yan zırhları 60 mm den 50 mm ye düşürüldü ve aracın toplam ağırlığı korundu. Renkli çizimi Valentine II tankına Amerikan yapımı 138 beygirlik GMC 6004 dizel motor ve yine Amerikan yapımı yürüyen aksam takılarak elde edildi. Bu motor aracın menzilini biraz düşürse de daha sessiz ve güvenilirdi. Renkli çizimi Valentine III tankına Amerikan yapımı 138 beygirlik GMC 6004 dizel motor ve yine Amerikan yapımı yürüyen aksam takılarak elde edildi. Renkli çizimi Kanada tarafından üretilen model. Yapımında Amerikan ve Kanada mekanik parçaları kullanıldı. İlk birkaç araçta Besa eş eksenli Makineli tüfek yerini ileride Browning Model 1919 makineli tüfeğine bıraktı. Renkli çizimi Başka bir Kanada üretimi. İçerisinde ufak değişiklikler yapıldı ve telsizi değiştirildi. Renkli çizimi VII tankına atılabilir yedek yakıt deposu ve baş ışıkları eklendi Valentine III modeline üzerine QF 6pdr top takıldı. Eş eksenli makineli tüfek ve yükleyici mürettebattan çıkartıldı. Yan zırhlar tekrar azaltıldı. Renkli çizimi Valentine V modeline geliştirilmiş 6 pdr. Top takıldı. VIII gibi zırhı düşürüldü. Son üretilen modellerinde geliştirilmiş, 165 beygirlik GMC 6004 dizel motor takılarak hareketliliği geliştirildi. Renkli çizimi Yeni taret tasarımı ve 165 beygirlik motora sahip oldu. BESA eş eksenli makineli tüfek tekrar takıldı. Kaynakla birleştirildi. Renkli çizimi Valentine X modeline geliştirilmiş OQF 75 mm top ve 210 beygirlik GMC 6004dizel motor eklendi. Kaynakla birleştirildi. Sadece komuta tankı olarak kullanıldı. Renkli çizimi Valentine Mk III ve Mk VIII tanklarına Straussler's model Duplex Drive ekipmanı eklendi. Üzerilerinde DD bulunan Sherman tank mürettebatını Normandiya Çıkarması için eğitmekte kullanıldı. (Observation post / command) ('Türkçesi'→Keşif ve Komuta) Taretteki topun yerine sahte bir top ve fazladan telsiz takıldı. Taretin yerine yüksek mum kapasiteli gözlem ışığı takıldı. Valentine Scorpion II May覺n temizleyici ekipmanl覺. Harekatlarda kullan覺lmad覺. AMRA (Antitank Mine Roller Attachment) (Türkçe→Tekerlekli Tanksavar Mayın Temizleme Aparatı) Harekatlarda kullanılmadı. Snake model mayın temizleme aparatlı tank. Az sayıda araç harekatlarda kullanıldı. Taretsiz Mk II modeline 34' x 9.5' ebatlarında 30 adet makas köprü eklendi. Birkaç düzüne araç üretildi ve bazılara Kızıl Ordu servisine verildi. Vickers-Armstrong firması tarafından deneme modeli olarak üretildi. Basit bir tank imha edici olarak üretilen araçta taretin yerine gövde üzerine 6pdr sahra topu takılıydı. Sadece 1942 yılında denendi. İki adet Valentine tankına Petrolle Mücadele Bölümü tarafından alev makinesı takıldı. 1942 başlanan denemeler sonucunda gaz hareketli sistemin kullanılmasına karar verildi. Sonuçta Crocodile model alev makinesi sistemi Churchill tanklarında Avrupa harekatı sırasında 1944-45 yılları arasında kullanıldı. Deneme modeli olarak üretilen araçta taretin üzerine yerleştirilen ağır havan tanesi 25 libre TNT taşıyan mermiler atıyordu. Ve betonarme binalara karşı etkiliydi. 1943-45 yılları arasında denenen aracın 2000 yard menzili ve 400 yard etkili menzili vardı. Adolph Dubs Adolph "Spike" Dubs (1920-1979) 13 Mayıs 1978 - 1979 arasında ABD'nin Afganistan büyükelçisi. Mayıs 1978'te, Afganistan'daki sosyalist darbeden hemen sonra büyükelçi olarak bu ülkeye atandı.14 Şubat 1979'da, Afgan hapishanelerinde mahkûm olarak kalan arkadaşlarına karşılık Dubs'ı rehin olarak kullanmak isteyen ve polis kıyafeti giymiş 4 silahlı eylemci tarafından kaçırıldı. Rehin olarak tutulduğu Kabil Oteli'nde eylemcilerle Afgan güvenlik güçleri arasında yaşanan çatışma sonunda Dubs yaşamını yitirdi. Bu olay ABD'nin, 2002 yılına kadar Afganistan'a büyükelçi atamamasına neden oldu. Slapstick Slapstick komedi, sanatçıların abartılı ve genellikle dikkatsizce veya mantıksızca hareketler yaptığı bir tür komedi. Adını İtalyan commedia dell'Arte'de kullanılan "şakşak" aletinden alır. İki paralel parçadan oluşan bu alet birine vurulduğunda can yakmaz ancak yüksek bir şaklama sesi çıkartır. Slapstick komedide muz kabuğuna basıp düşmek, omuzda taşınan merdivenle insanlara yanlışlıkla vurmak, birine yumruk atmak isterken yanlışlıkla bir başkasına vurmak gibi fiziksel komedi unsurlarına sıklıkla başvurulur. Slapstick komedi unsurları özellikle iki dünya savaşı arasında yaygınlaşan Amerikan komedi filmlerinde sıklıkla görülür. Sinemada David W. Griffith'in öğrencilerinden Mack Sennett (1884-1960) slaptick komedilerinin babası sayılır. Sennett, İtalyan Commedia dell'arte ilkesine göre çekilmiş beş yüzden fazla kısa filme imza attı. Filmlerinde filmin hızlı ya da tersten oynatılmasının komik etkisini kullandı ve kamerayı tiyatro seyircisinin sabit perspektifinden kurtararak oyuncu gibi hareketli hale getirdi. 1920'li yıllar boyunca başarılı yıldızlar, uzun filmler çekmeye başladılar. Eşi benzeri olmayan, daha çok sıradışı karakterler yaratıyorlardı. Charles Chaplin'in duygulu serserisi, Buster Keaton'un "Stoneface"i, Harold Lloyd'un sakar delikanlısı "The Boy" ve Laurel ve Hardy ikilisinin (Stan Laurel ve Oliver Hardy) yarattığı zıt ama her zaman birlikte karakterleri ve Marx Kardeşler komedi tarihinin en usta karakterleri oldu. Genellikle vodvil ve varyetelerden gelen oyuncular, sinemayı Sennett ya da Hal Roach gibi yapımcıların yanında öğreniyorlardı. Belli bir senaryo olmaksızın, doğaçlamalarla çalışıyor; sıklıkla basit bir skeçten hareket ediyorlardı. Bu da çekim süresini belirsizleştiriyor, özellikle de filme para yatıranlar için önemli bir sıkıntı yaratıyordu. Chaplin iyi bir filmin çekiminin en az bir yıl sürmesi gerektiğini söylüyor ve bir film için yaklaşık 600 m. üstelik de filmde kullanılmayan 10 000 m. ham film harcıyordu. Sesli filmin ortaya çıkması özellikle sessiz film komedyenlerini olumsuz yönde etkiledi. Giderek ana akım üretime dahil olmak zorunda kaldılar. 1920'li yılların sonunda Buster Keaton MGM firmasıyla anlaşarak, bağımsız ve doğaçlama çalışmaktan vazgeçti. Katı stüdyo çalışması, gişe başarısı yapsa da, filmlerinde belirgin bir nitelik kaybını getirdi. Aynı şekilde Laurel ve Hardy de 1940'larda Twentieth Century Fox ve MGM'le anlaştıktan sonra kendilerini tekrarlayan çalışmalara imza attılar. Charles Chaplin bu duruma karşı, 1919'da Douglas Fairbanks ve D. W. Griffith gibi isimlerle bir araya gelerek United Artists şirketini kurdu. Şirketin amacı, bağımsız sanatçıların nitelikli filmlerine destek olmaktı. Slapstick filmler genellikle belli bir kalıba dayalı doğaçlamalardan oluşur. Filmin doruk noktaları genellikle bir pasta savaşı, ya da karmaşık bir polis grubunun işin içine karıştığı bir kovalamaca sahnesidir. Espriler düşme, şiddet ve çevreye verilen zarar üzerine kuruludur. Slapstick'in etkileri günümüz Hollywood sinemasında da görülmektedir. 1960'lı yıllarda Pembe Panter serisi, kısmen Monthy Pyton ve daha sonraları David Zucker, Jim Abrahams ve Jerry Zucker ekibinin filmleri üzerinde slapstick etkisi hissedilir. DNA dizileme DNA dizilemesi, bir DNA molekülündeki nükleotit bazlarının (adenin, guanin, sitozin ve timin) sırasının belirlenmesidir. DNA dizilerinin bilinmesi temel biyoloji, biyoteknoloji, adli bilim, tıbbi tanı koyma gibi pek çok sahada vazgeçilmez hâle gelmiştir. DNA dizilemesi biyolojik araştırma ve keşifleri çok hızlandırmıştır. Modern DNA dizileme teknolojilerin mümkün kıldığı hızlı DNA dizileme sayesinde İnsan Genom Projesi'nde insan genomunun dizilenebilmiştir. Benzer projelerle pek çok hayvan, bitki ve mikrop genomunun tam dizisi üretilebilmiştir. İlk DNA dizileri 1970'lerin başlarında üniversite araştırmacıları tarafından iki-boyutlu kromatografiye dayanan zahmetli yöntemlerle elde edilmiştir. Otomatik analizle çalışan boya-tabanlı dizileme yöntemlerinin gelişimiyle DNA dizilemesi çok daha kolaylaşmış ve birkaç büyüklük mertebesi hızlanmıştır. RNA dizilemesi nükleotit dizilemesinin en erken biçimlerinden oldu. RNA dizilemesinin en önemli aşamaları, Gent Üniversitesi'nden (Gent, Belçika) Walter Fiers ve arkadaşlarının, 1972'de Bakteriyofaj MS2'ye ait bir genin, daha sonra 1976'da ise aynı bakteriyofajın tüm genomunun dizisi olmuştur. 1970'lerin başlarında hızlı DNA dizileme yöntemlerinin geliştirilene kadar, DNA dizilemesi için çeşitli zahmetli yöntemler kullanılmaktaydı. Örneğin, 1973'te Gilbert ve Maxam, dolaşan benek analiz ("wandering-spot analysis") olarak adlandırılan bir yöntemle 24 nükleotitin dizisini yayımladılar. Sanger ve arkadaşlarının 1975'te geliştirdiği zincir sonlandırma yöntemi kısa sürede en tercih edilen yöntem oldu, göreceli olarak daha kolay ve güvenilir olmasından dolayı. 1976-1977'de Harvard Üniversitesi'nden Allan Maxam and Walter Gilbert, DNA'nın kimyasal modifikasyonu ve ardından onun spesifik bazlarda kesilmesi esasına dayanan bir DNA dizileme yöntemi geliştirdi. Maxam ve Gilbert kimyasal dizileme yöntemi hakkındaki makale, Sanger ve Coulson'un artı-eksi dizilemesi hakkındaki makalesinden iki yıl daha sonra yayınlamasına rağmen, Maxam-Gilbert dizilemesi daha popüler oldu. Bunun nedeni, Maxam-Gilbert yönteminde saflaştırılmış DNA'nın doğrudan dizilenebilmesi, buna karşın ilk Sanger yönteminde tek iplikli DNA üretilebilmesi için okunacak her DNA'nın ayrıca klonlanmasının gerekmesiydi. Ancak, zincir sonladırma yönteminin zaman içinde iyileştirilmesiyle Maxam-Gilbert dizilemesi gözden düştü, zira teknik karmaşıklığı onun standart moleküler biyoloji kitlerinde kullanılmasına olanak vermiyordu, ayrıca zararlı kimyasallara gerek gösteriyordu ve ölçeklenmesinde zordu. Bu yöntem DNA'nın 5' ucunun radyoaktif olarak işaretlenmesini (bu tipik olarak gamma-P ATP kullanılan bir kinaz reaksiyonuydu) ve sonra dizilenecek DNA parçasının saflaştırılmasını gerektirir. Dört farklı kimyasal reaksiyonda (G, A+G, C, C+T) uygulanan kimyasal işlemlerle, moleküllerin ufak bir kısmında, DNA'yı oluşturan dört nükleotit bazdan biri veya ikisinde kesikler meydana gelir. Örneğin, pürinler formik asitle depürine edilir, guaninler (ve bir miktar adeninler de) dimetil sülfat ile metillenir, pirimidinler (C+T) hidrazin ile metillenir. Sadece-C reaksiyonunda, hidrazin reaksiyonuna tuz (sodyum klorür) eklenmesi timinin metillenmesini inhibe eder. Modifiye olmuş DNA'lar sonra sıcak piperidin ile modifiye olmuş bazların pozisyonunda kesilir. Modifikasyon yapan kimyasalların konsantrasyonu ayarlanarak DNA molekülü başına ortalama bir modifikasyon olması sağlanır. Böylece bir seri işaretlenmiş DNA parçası elde edilir, bu parçaların bir ucunda radyoaktif işaret, öbür ucunda ise ilk "kesik" yeri olur. Dört reaksiyonda meydana gelen parçalar, denatüran akrilamid jel içinde yan yana elektroforezle ayrıştırılır. Parçaları görselleştirmek için jel bir röntgen filminin üzerine konur, böylece her bir radyoaktif DNA parşasının bulunduğu yere karşılık gelen noktada fotoğraf filmi kararır. Filmde meydan gelen bant serilerinden DNA dizisi çıkarılabilir. "Kimyasal dizileme" olarak bilinen bu yöntem daha sonradan DNA'ya bağlanan proteinlerin DNA'ya bağlanma yerlerini haritalamak için kullanılan Metilasyon Enterferans Ölçümü'nün temelini oluşturmuştur. Zincir sonlandırma yöntemi (veya Sanger yöntemi, onu geliştiren Frederick Sanger'e atfen) Maxam ve Gilbert yöntemine kıyasla daha verimli olduğu, daha az toksik kimyasal ve radyoaktivite gerektirdiği için kısa sürede hızla yaygınlaştı. Sanger yönteminin ana ilkesi zincir sonladırıcı olarak dideoksinükleotit trifosfatlar (ddNTP'ler) kullanılmasıdır. Klasik zincir sonladırma yöntemi için tek iplikli bir DNA kalıp, bir DNA primeri, bir DNA polimeraz, normal deoksinükleotitfosfatlar (dNTP'ler) ve DNA zincir büyümesini sonladıran modifiye edilmiş nükleotitler (dideoksiNTP'ler, veya kısaca ddNTP'ler) kullanılır. Bu ddNTP'ler otomatik dizileme makinalarında otomatik olarak tespit edilebilmek için radyokatif veya floresan olarak işaretlenir. DNA numunesi dört ayrı dizileme reaksiyonu için paylaştırılır, bunlarda ortak olarak standart deoksinükleotitler (dATP, dGTP, dCTP ve dTTP) ve DNA polimeraz bulunur. Her reaksiyona dört dideoksinükleotit'ten bir tanesi (ddATP, ddGTP, ddCTP, veya ddTTP) eklenir. İki nükleotit arasında bir fosfodiester bağı oluşması için gerekli olan 3'-OH, dideoksinükleotitlerde bulunmadığı için bunları içeren bir DNA zinciri daha fazla uzayamayaz. Bu nedenle, çeşitli uzunluklarda DNA zincirlerinin oluşumuyla reaksiyon sona erer. Yeni sentezlenen ve işaretlenen DNA parçaları ısıtılarak denatüre edilir ve jel elektroforeziyle büyüklüklerine göre ayrıştırılır. Dört reaksiyonun (A, C, G ve T) her birindeki DNA parçaları elektrik alanının etkisiyle jel içinde birbirine paralel ayrı yollardan (bu yollara "şerit" veya "çizgi" denir) ilerleyerek ayrıştırılır. Aynı uzunluğa sahip DNA parçları aynı hızda ilerler ve görselleştirildiklerinde (otoradyografi veya mor ötesi ile) birer bant olarak görünürler. Sağdaki resimde jelin üzerine bir röntgen filmi konmuştur, siyah bantlar belli uzunluktaki DNA parçalarına karşılık gelir. Belli bir şeritteki karanlık bant, bir dideoksinükleotitin (ddATP, ddGTP, ddCTP, veya ddTTP) zincire dahi edilmesi sonucu sonlanan bir DNA parçasıdır. Dört şeritteki farklı bantların göreceli konumlarına bakılarak DNA dizisi (alttan yukarı doğru) okunabilir. Zincir sonlandırması DNA dizilemesini son derece kolaylaştırmıştır. Örneğin, ticarî olarak elde edilebilen zincir sonladırma kitlerinde dizileme yapmak için gerekli olan reaktantlar, taksim edilmiş ve kullanıma hazır şekilde bulunur. Yöntemin sınırlı kalabileceği durumlar, (1) primerin DNA'ya non-spesifik bağlanıp DNA dizisinin doğru okunamamasına neden olması ve (2) DNA'daki ikincil yapıların dizinin doğal haline etki etmesidir. Boya sonlandırmalı dizilemede (İng. "Dye-terminator sequencing") zincir sonladırıcı ddNTP'lerin işaretlenir, böylece işaretlenmiş primer yönteminde olduğu gibi dört reaksiyon yerine, dizileme tek bir reaksiyon içinde yürütülebilir. Boya sonladırma dizilemesinde dört dideoksinükleotit bitiricilerin her biri farklı floresan boyalarla işaretlidir, bunların her biri farklı dalga boylarında ışık salar. Daha az işlem gerektirdiğinden ve daha hızlı çalıştığından dolayı, günümüzde otomatik dizileme makinalarının çoğunda boya sonladırma dizilemesi yapılır. Bu yöntemin bazı sınırlamaları vardır, boya işaretli zincir sonladırıcıların DNA parçasına dahil oluşunda boyadan boyaya farklar mevcuttur, bunun sonucu kapiler elektroforezde elde edilen dizi kromatogramındaki pik yükseklikleri ve şekilleri eşitsizlikler gösterir (soldaki şekle bakınız). Modifiye edilmiş DNA polimeraz enzim sistemleri ve DNA'ya dahil olmadaki çeşitliliği azaltan boyalar ile bu problem çözülmüştür. Boya sonladırma yöntemi ile otomatize edilmiş yüksek hacimli DNA dizi analiz makinaları günümüzde dizileme projelerinin büyük çoğunluğunda kullanılmaktadır. DNA dizilemesinde sık rastlanan sorunlar arasında ilk 15-40 baz dizisinin kötü kaliteli olması, ve 700-900 bazdan sonra dizileme kromatogramının kalitesinin kötüleşmesidir. Baz bildirim (İng. "Base calling") yazılımları kalite kırpması (İng."quality trimming") için tipik olarak bir kalite değeri de verir. DNA parçaları dizilemeden önce klonlanmışsa, elde edilen dizide klonlama vektörüne ait kısımlar da olabilir. Buna karşın, PCR-temelli klonlama ve pirodizilemeye dayalı yeni dizileme teknolojilerinde klonlama vektörü olmaz. Ampliseq ve SeqSharp gibi tek adımlı Sanger dizileme (kombine amplifikasyon ve dizileme) yöntemleri sayesinde hedef genler klonlanmadan ve önceden çoğaltılmadan hızlı dizilenebilmektedir. Mevcut yöntemler tek bir reaksiyonda sadece nispeten kısa (300-1000 nükleotit uzunlukta) DNA parçalarını doğrudan dizileyebilmektedir. Bu limitin üzerindeki DNA parçalarının dizilenmesindeki ana engel, uzunluk farkı bir nükleotit olan büyük DNA parçaları için ayrım gücünün yetersiz olmasıdır. Otomatik DNA dizileme aletleri (DNA dizileyicileri) bir defada 384 DNA numunesini dizileyebilir ve bu işlemi günde 24 kere tekrarlayabilir. DNA dizileyicileri, kapiler elektroforez kullanarak büyüklük ayrıştırması yapar, boya floresansının tespit ve kayıt eder, ve floresan pik çizim kromatogramı olarak veri çıkarır. Termal döndürücü (İng. "thermal cycler") ile dizileme reaksiyonlarının ardından temizleme ve bir tampon çözelti içinde yeniden çözeltme, sonra da dizileyiciye yükleme işlemleri ayrı ayrı yapılır. Düşük kaliteli DNA dizilerinin kırpılmasını otomatik olarak yapabilen çeşitli yazılımlar mevcuttur. Bu programlar her pikteki kaliteyi belirleyip, genelde dizinin sonlarında bulunan düşük kaliteli baz piklerini atarlar. Bu programların doğruluk derecesi insan operatörlerinkinden daha düşüktür ama çok büyük veri kümelerinin otomatik işlenmesi için yeterlidir. Büyük ölçekli dizilemenin amacı, kromozom gibi çok uzun DNA parçalarını dizilemektir. Yaygın kullanılan yollardan biri büyük DNA parçalarını restriksiyon enzimleri veya mekanik güçler kullanarak küçük parçalara ayırmaktır. Parçalanmış DNA bir DNA vektörü içine klonlanır ve "Escherichia coli" içinde çoğaltılır. Her bir bakteriyel koloniden saflaştırılan kısa DNA parçaları ayrı ayrı dizilenir ve tek bir uzun, bitişik dizi şeklinde elektronik olarak birleştirilir. Bu yöntem DNA dizisi hakkında bir ön bilgi gerektirmez ve "de novo" dizileme olarak adlandırılır. Birleştirilmiş dizideki boşluklar primer yürümesi yapılarak doldurulabilir. Farklı stratejilerin hız ve doğruluk açısından farklı avantajları vardır; "saçma yöntemleri" (İng. "shotgun sequencing") çoğu zaman büyük genomları dizilemekte kullanılır ama elde edilen verinin birleştirmesini yapmak karmaşık ve zordur, özelikle dizi tekrarlarının neden olduğu bölgelerde. Çoğu dizileme yönteminde bireysel DNA moleküllerinin çoğaltılması için bir "in vitro" klonlama adımı kullanılır, çünkü moleküler tespit yöntemleri tekil moleküllerin dizilemesine yetecek duyarlıkta değildir. Emülsiyon PCR yönteminde bireysel DNA molekülleri ve primer kaplı boncuklarlar, yağ fazı içinde bulunan sulu damlacıklar içinde izole edilir. Polimeraz zincir tepkimesi (PCR) ile her boncuk DNA molekülünün klonal kopyaları ile kaplanır, sonra bu boncuklar daha sonra dizilemede kullanılmak üzere sabitlenir (immobilize edilir). Emülsiyon PCR Marguilis ve arkadaşları (454 Life Sciences tarafından ticarileştirilmiştir), Shendure ve Porreca ve arkadaşları (Poloni dizilemesi olarak bilinir) ve SOLiD dizilemesi (Agencourt tarafından geliştirilmiştir, artık Applied Biosystems bünyesindedir). "In vitro" klonal çoğaltma için kullanıla bir diğer yöntem "köprü PCR" (İng. "bridge PCR") olarak adlandırılır, bunda DNA parçaları katı bir yüzeye bağlanmış primerler üzerinde çoğaltılır (bu yöntem Illumina Genome Analyzer makinasında kullanılır). Tek molekül yöntemleri (Stephen Quake'in laboratuvarında geliştirilen ve daha sonra Helicos tarafından ticarileştirilen) bir istisnadır: bu yöntemde parlak floresan boyalar ve lazer uyarımı kullanılarak bir yüzey üzerine sabitleştirilmiş bireysel DNA moleküllerindeki baz ekleme olayları tespit edilir, böylece moleküler çoğaltma gereği ortadan kalkar. Düşük masraflı dizilemeye olan büyük talep, yüksek hacimli dizileme teknolojilerinin geliştirilmesine yol açmıştır. Bu teknolojilerde dizileme süreci paralelleştirilerek binlerce veya milyonlarca dizi aynı anda üretilir. Yüksek hacimli dizileme teknolojilerinin amacı, standart boya sonlandırma yöntemleri ile mümkün olan DNA dizileme masrafını azaltmaktır. "Gelecek kuşak" dizileme teknolojilerinin ilki olan Kitlesel Paralel İmza Dizilemesi (İng. "Massively Parallel Signature Sequencing" veya MPSS), 1990'larda Lynx Therapeutics'te geliştirilmiştir. Bu şirket 1992'de Sydney Brenner ve Sam Eletr tarafından kurulmuştur. MPSS, boncuk temelli bir yöntemdi, bir adaptör ligasyonu ve onu takip eden bir adaptör deşifrasyon adımı içeriyordu, ve dizi dört nükleotitlik birimler halinde okunuyordu. Bu yöntem diziye özgü taraflılığa yol açıyordu ve spesifik dizilerin kaybına yol açıyordu. Teknoloji çok karmaşık olduğu için MPSS sadece Lynx Therapeutics tarafından bir hizmet olarak sunulmaktaydı ve dizileme makinası satılmıyordu. Daha sonradan Solexa ile şirket evliliği olunca bu teknoloji, sentez yoluyla dizilemenin gelişmesine yol açtı, çok daha basit olan bu yeni yaklaşım sayesinde MPSS kulanılmaz oldu. Ancak, MPSS çıktısının esas özellikleri daha sonra gelen "gelecek kuşak" (İng. "next gen") veri tiplerine çok benzemekteydi, yüzlerce bin sayıda kısa diziler üretmesi de dahil olmak üzere. MPSS durumunda, bu kısa diziler tipik olarak cDNA dizilemesinde, gen ifade düzeylerini ölçmek amacıyla kullanılıyordu. Lynx Therapeutics 2004'te Solexa ile birleşti ve bu şirket de daha sonra Illumina tarafından satın alındı. Harvard'da George Church'ün laboratuvarında geliştirilen poloni dizilemesi, 2005'te tüm bir genomu dizilemek için kullanılan ilk gelecek-kuşak dizileme sistemleri arasındaydı. "In vitro" Eşli etiket ("paired-tag") kitaplığı, emülsiyon PCR'si, otomatik bir mikroskop ve ligasyon-temelli dizileme kimyasını birleştirerek bir "E. coli" genomunu %99.9999'dan yüksek bir doğruluk üretebilmiş ve bunun maliyetini Sanger dizilemesinin yaklaşık 1/10'una getirmiştir. Bu teknoloji önce Agencourt Biosciences şirketine lisanslanmış, daha sonra ana şirketten ayrılan Agencourt Personal Genomics'e aktarılmış ve en nihayet Applied Biosystems'in SOLiD dizileme platformuna dahil edilmiştir. Pirodizilemenin paralelleştirilmiş bir versiyonu 454 Life Sciences tarafından geliştirilmiştir. Bu yöntemde bir yağ solüsyonu içindeki su damlacıklarında yer alan DNA, PCR ile çoğaltılır (emülsiyon PCR'si). Tek bir DNA kalıbının tek bir primer kaplı boncuğa bağlı olduğu her damlacık, sonra klonal bir koloni oluşturur. Dizileme makinası çok sayıda pikolitre hacimli kuyulara sahiptir, bunların her biri tek bir boncuk ve dizileme enzimleri içerir. Pirodizilemede lüsiferaz enzimi kullanılır, bu enzimin ürettiği ışık ile büyümekte olan DNA'ya eklenen her bir nükleotitin tespit edilir. Veriler birleştirilerek dizi okumaları üretilir. Bu teknoloji orta uzunlukta diziler üretir, baz başına maliyeti Sanger dizilemesi ile SOLiD arasında yer alır. Solexa tersinir boya sonlandırıcılarına dayanan dizileme teknolojisini geliştirmiştir. DNA molekülleri bir lam üzerindeki primerlere bağlanır, sonra çoğaltılarak lokal, klonal koloniler oluştururlar (köprü amplifikasyonu). Dört tip ddNTP eklenir, dahil edilmeyen nükleotitler yıkanıp atılır. Pirodizilemeden farklı olarak, DNA ancak bir defada bir nükleotit kadar uzatılabilir. Bir kamera ile floresan işaretli nükleotitlerin resmi çekilir. Sonra 3' uçtaki bloker ve floresan boya beraberce kimyasal olarak çıkarılır ve bir sonraki döngü başlar. Applied Biosystems'in SOLiD teknolojisinde ligasyon yoluyla dizileme yöntemi kullanılır. Burada, belli uzunluktaki tüm olası oligonükleotitlerin bir karışımı dizilenen konuma göre işaretlenir. Oligonükleotitler tavlanır ve ligasyona uğrar; DNA ligazın birbiriyle eşleşen dizileri bağlama tercihi nedeniyle, o pozisyon için bilgilendirici bir sinyal elde edilir. Dizilemeden önce DNA emülsiyon PCR ile çoğaltılır. Elde edilen boncukların her birinde aynı DNA'nın kopyaları bulunmaktadır, bu boncuklar bir cam lamın üzerine yerleştirilir. Sonuç, Illumina dizilemesine benzer sayı ve uzunluklarda dizilerdir. Ion Torrent Systems Inc. iyon yarı iletken dizilemesine dayalı bir sistem geliştirmiştir. Bu dizileme yöntemi, DNA'nın polimerizasyonu sırasında açığa çıkan hidrojen iyonlarının tespitine dayalıdır. Dizilenecek bir kalıp DNA ipliği içeren bir mikrokuyu, tek bir nükleotit tipi ile doldurulur. Eğer eklenen nükleotit uzayan zincire dahil edilebiliyorsa bu bir hidrojen iyonunun salınmasına yol açar, bu da çok hassas bir iyon sensorunu uyarır. Eğer kalıp diziden aynı nükleotitten peşpeşe birkaç tane varsa (homopolimer tekrar), bir döngüde birden çok nükleotit zincire katılacaktır. Bu durumda daha çok sayıda hidrojen iyonu salınacak ve orantılı olarak daha yüksek bir elektronik sinyal elde edilecektir. DNA nanotop dizilemesi Complete Genomics şirketi tarafından geliştirilmiş bir dizileme teknolojisidir. Yöntem, dönen çember ikileşmesi kullanarak genomik DNA'dan elde edilmiş küçük parçaları çoğaltıp bunlardan DNA nanotopları meydana getirmektedir. Ligaz yoluyla dizileme ile nükleotit dizisi belirlenir. Bu yöntem bir defada çok sayıda DNA nanotoplarının dizilenmesini sağlar ve diğer gelecek-kuşak dizileme platformlarına kıyasla daha düşük rektant masrafı vardır. Ancak, her bir DNA nanotopundan sadece kısa diziler elde edilir, bu yüzden bu kısa dizilerin bir referans genomu üzerinde haritalanması zordur. Bu teknoloji çeşitli genom dizileme projelerinde uygulanmıştır. "Hibridizasyon yoluyla dizileme" DNA mikrodizilimi kullanan non-enzimatik bir yöntemdir. Dizisi belirlenecek olan bir DNA havuzu, floresan işaretlenip üzerinde bilinen diziler bulunan bir mikroçipe hibiridize edilir. Çip üzerinde belli bir noktada kuvvetli hibridizasyon sinyali olması, dizilenmekte olan DNA'da o dizinin bulunduğunu gösterir. Kütle spektrometresi zincir sonlandırma reaksiyonlarında meydana gelen DNA parçaları arasındaki kütle farklarının belirlenmesi için kullanılabilir. Halen geliştirilmekte olan DNA dizileme yöntemleri arasında DNA polimerazın işaretlenmesi, DNA bir nanopordan geçerken dizisinin okunması, ve ağır elementlerle (halojenler gibi) nükleotitleri işaretleyerek uzun DNA parçalarıdaki (>5,000 bp) bireysel nükleotitlerin yerlerini tespit etmeyi amaçlayan mikroskopi temelli teknikler (atomik kuvvet mikroskopu veya transmisyon elektron mikroskopisi ). Ekim 2006'da X Prize Foundation (X Ödül Vakfı) tüm genom dizileme teknolojilerinin geliştirilmesine önayak olmak için Archon X Ödülü'nü ilan etti. Bu ödül "100 insan genomunu 10 gün veya daha kısa bir zamanda, dizilenen her 100.000 bazdan en fazla 1 hatalık bir doğrulukla, genomdaki dizilerin en az %98'ini içeren diziler üreten ve genom başına $10,000 (US) maliyete bunu yapabilen ekibe" $10 milyon ödül vadetmektedir. Her sene NHGRI genomiks sahasında yeni araştırma ve geliştirmeler için fonlar vermektedir. 2010 ve 2011'de desteklenen çalışmalar mikroakışkan, poloni ve ağır baz dizileme yöntemleri ile ilgiliydi. Balıklıova, Urla Balıklıova, İzmir ilinin Urla içesinde bulunan bir mahalle. Balıklıova'nın tarihteki ilk ismi Polikhne'dir. Yerleşim yerinin ismi tarihte komşuları Klazomenai'nin MÖ 413'teki istila girişiminde geçmektedir. Yakın tarihte, Osmanlı zamanında da bu isimle anılagelmiş bir Rum köyudür. Cumhuriyet sonrası nüfus mübadelesi dolayısıyla Rumların göç etmesiyle köy boşalmış, köyün eski yerleşim yeri terk edilmiştir. Şu anki ismi Polikne'den Türkçeye Balıklı ve Balıklıova olarak geçmiştir. Balıklıova, İzmir il merkezine 63, Urla ilçe merkezine 30 km mesafededir. Karaburun Yarımadası'nın en güney kısmında kurulu olan bir mahalledir. Sırtını dayamış olduğu Akdağ sebebi ile yazın da serin rüzgârlar alan mahalle, temiz denizi ve balık restoranlarıyla ün yapmıştır. Balıklıova, Karaburun Yarımadası'nın Çeşme yöresine bağlantısı olan tek elverişli yerdir. Yaz aylarında Akdağ tırmanışlarının da yapıldığı mahalleye, İzmir-Çeşme otobanının Karaburun kavşağından ayrılarak ulaşılır. Ayrıca, beldeye yaz-kış Balçova garajından otobüs seferleri yapılmaktadır. 1976 Avrupa Futbol Şampiyonası 5. Avrupa Futbol Şampiyonası, 16 Haziran 1976 ile 20 Haziran 1976 tarihleri arasında Yugoslavya Sosyalist Federal Cumhuriyeti'nde düzenlenen futbol turnuvasıdır. Final turnuvası için takımlar Yugoslavya SFC'ye gittiğinde Batı Almanya ev sahibinin, Hollanda da Çekoslovakya'nın rakibi oldu. Hollanda Çeklere boyun eğerken, Batı Almanya Yugoslavya'yı rahat geçerek finale çıktı. Şampiyon ise kupayı ilk kez kaldıran Çekoslovakya oldu. Çekoslovak futbolcu Antonin Panenka ise final maçında gole çevirdiği penaltı atışıyla ün kazandı ve bu penaltı kendi soyadıyla anılan bir penaltı tekniği olarak futbol tarihindeki yerini aldı. Aşağıdaki takımlar final turnuvasına katıldı: Tüm saatler yerel OAZD/UTC+01.00 şeklindedir. 19 gol atıldı, maç başına 4.75 gol, ortalama 4 gol. Avrupa Avantgarde SinemasÄ± Avrupa Avantgarde Sineması, özellikle iki dünya savaşı arasındaki dönemde, Avrupa sinemasında etkili olan bir dizi akıma verilen toplu isimdir. I. Dünya Savaşı Avrupa film üreticilerini olumsuz yönde etkilemişti. 1920'li yıllar boyunca gelişen Hollywood şirketleri, Avrupa pazarını büyük oranda ellerinde tutuyorlardı. Hollywood'un devasa setleri, kostümleri, büyük paralar kazanan yıldızları karşısında Avrupa'da film şirketleri genellikle kendi filmlerini çekmek yerine Amerikan filmlerinin dağıtımını yapmayı üstlenmişlerdi. Sektörü ellerinde bulunduran büyük isimlerin bu geri çekilişi yeni film sanatçıları için uygun bir ortam yarattı. Küçük şirketler avantgarde çalışmalarla iç pazarı ele geçirmeye çalıştılar. Genç sanatçılar David. W. Griffith'in film tekniğine getirdiği yeniliklerin de etkisiyle standartlaşmış Hollywood yapımlarının karşısına kendi alternatiflerini çıkartmaya çalışıyorlardı. Özellikle aydınların bu alternatiflere ilgi göstermesiyle birçok Avrupa kentinde avantgarde sinemayla ilgili sinema kulüpleri ve organizasyonlar gelişti. Louis Delluc, Germaine Dulac, Abel Gance, Marcel L'Herbier ve Jean Ebstein'dan oluşan bir yönetmenler grubu empresyonist sinema anlayışlarıyla, Fransa'da eğitimli çevrelerde etki yaratmayı başardılar. Onlara göre sanat gerçekleri değil, deneyimleri aktarıyordu. Filmin çekirdeğini sanatçının bakışı ve öyküler yerine duygular oluşturmalıydı. Delluc 1918'de "fotojeni" kavramını ortaya attı. Fotojeni film karesini resmedilen nesneden ayıran belirleyici niteliği ifade ediyordu. Delluc'e göre resmetme izleyiciye film yapımcısının bakışaçısıyla yeni bir bakış sunarak, nesneye yeni bir anlam veriyordu. Empresyonist yönetmenler, resmin kendisine odaklandılar. Görsel hilelere başvurarak film karakterlerinin izlenimlerini, düşlerini, hatıralarını, gözlerinin önüne gelen görüntüleri, düşüncelerini resmetmeye çalıştılar. Bakışın öznelliği özellikle kamera kullanımında da öznelliğe işaret ediyordu. Film karesini oluşturan bütün nesnelere özel bir önem verdiler ve dönemin ressamları ve mimarları tarafından tasarlanmış alanlar kullanıyorlardı. Arı bir sinema sanatı arayışı içinde kimi avantgardistler öyküden ve içerikten tümüyle bağımsız filmler yaratmaya çalıştılar. Filmi sadece dramatik ögelerinden değil, aynı zamanda fotografik ve belgesel unsurlarından da arındırmaya çalıştılar ve bir anlamda "zamanda resim" yapmayı denediler. 1924 yılında ressam Fernand Léger'in "Ballet mécanique" adlı filmi fotografik malzemeye dayanan ilk soyut filmlerden biridir. Cinéma Pur akımının en önemli filmlerinden biri René Clair'in yine 1924 yılında çektiği, dadaist etkilenmeler barındıran "Entr'acte"'tır. Avantgarde sinema doruk noktasına 1920'li yıllarda Luis Bunuel'in çalışmalarıyla çıktı. Ressam Salvador Dali'yle birlikte çalışan Bunuel psikanalizden de yoğun olarak etkilenerek çarpıcı sahneler ve çağrışımsal geçişler kurguladı. Özellikle 1929'daki "Un chien andalou" filmi göze çarpan sahnelerle doluydu. Bunuel 1930 yılında çektiği ilk sesli filmi "L'Âge d'or"'da burjuva değerlere yönelik şiddetli bir saldırıya yer verdi. 1930'lu yıllarda Avrupa'da politik gerilmin de artmasıyla, sürrealist sinema sağ ve sol kamplar arasında bölündü ve etkisini yitirdi. Ancak II. Dünya Savaşı sonrası sinemasının önemli isimleri Federico Fellini, Pier Paolo Pasolini, Jean Cocteau, Carlos Saura ve Bernardo Bertolucci üzerinde sürrealist sinemanın önemli bir etkisi olduğunu görmek mümkündür. I. Dünya Savaşı sırasında Alman film şirketleri de eğlence filmleri çekiyordu. Ancak sanatsal filme yönelik uluslararası eğilim, Alman sinemasında da dönemin yaygın sanat akımı ekspresyonizmden etkilenmiş filmlerin çekilmesini teşvik etti. Ekspresyonizm, tiyatro ve resimde yüzyılın başlarında realizme bir tepki olarak gelişmişti. Ekspresyonist sanatçılar dışsal görünüme değil, içsel duygulanıma önem vermek gerektiğini savunuyorlardı. 1920'li yıllarda savaştan geriye kalan etki altında ekspresyonist sinemacılar karanlık, fantastik ögeler, insan üstü yaratıklar, kendi dürtülerinin esiri olmuş acımasız insanlar resmettiler. Böylece savaş sonrasının gerçekliğinden bir kaçışı ifade ettiler. İlk ekspresyonist film olan Robert Wiene'nin 1919 yapımı "Das Cabinet des Dr. Caligari"'nin uluslararası çapta başarıya ulaşmasına karşın ekspresyonist sinema etkisini kısa sürede yitirdi. Bununla birlikte 1930'lu yılların korku ve gangster filmlerini büyük oranda etkilemeyi başardılar. Sovyet Devrimi'nin hemen sonrasında Sovyetler Birliği'nde genç sanatçılar sosyalist bir sanat ortaya koymaya çalıştılar. Diğer sanat dallarında da olduğu gibi sinemada da fütürizm ve konstrüktivizm hakim sanat akımıydı. David W. Griffith'in montaj tekniği bu sanatçılar arasında önemli bir etki yaratmıştı. Genç sanatçılar öncelikle biçimsel ilerlemenin politik imaları üzerinde duruyorlardı. Hollywood filmlerinin özel biçiminin ideolojik bir mesaj taşıdığını saptıyorlar ve "görünmeyen kesme" gibi kurgu teknikleri ve Amerikan rüyasını işleyen gerilim dramaturjisiyle seyircileri kışkırtmak yerine yönlendirdiğini söylüyorlardı. Oysa sosyalist estetiğe göre izleyicilerin birlikte düşünmeleri teşvik edilmeli ve toplumsal ilişkiler yansıtılmalıydı. Griffith'in dramaturjik gerilimi arttırmak için kullandığı kurgu teknikleri Rus avantgardelarını çok etkiledi. Moskova Film Yüksek Okulu'nda okulun yöneticisi Lev Kuleshov'un çevresinde toplanan genç filmciler teorik ve deneysel yollar bulmaya çalıştılar. Bu çevrenin temel tezi, filmde kurgunun resimden hiyerarşik olarak üstte bulunduğu ve anlamın montajla aktarıldığı yolundaydı. Bu çevrenin en önemli isimleri belgesel yapımcısı Dziga Vertov, Sergey Eisenstein ve Vsevolod Pudovkin'di. Eisenstein filmlerinde duygusal olarak yoğun resimlerin hızlı bir peşpeşeliğini, şok edici bir şekilde birbirleriyle bir araya getirilmelerini ve böylece izleyicinin yeni bilgilere ulaşmasını sağlamak gerektiğini düşünüyordu. Ünlü filmleri "Grev" ve "Potemkin Zırhlısı"nda bu montaj anlayışını başarıyla pratiğe geçirdi. Özellikle "Potemkin Zırhlısı"nda geliştirdiği ritmik montaj tekniğiyle güçlü metaforlar kullandı. Vsevolog Pudovkin de filmlerinde benzer montaj teknikleri kullanıyordu. Bununla birlikte Pudovkin Eisenstein'dan daha fazla Hollywood'un anlatısal sinemasına yakın duruyordu. "Potemkin Zırhlısı"'nda kitleleri başrolde kullanan Eisenstein'ın aksine Pudovkin ülkenin önde gelen yıldızlarını kullanıyordu. İzleyiciyi düşünsel olarak kışkırtmak yerine, duygusal olarak etkilemeye çalışıyordu. Sovyet avantgarde sineması, özellikle Stalin döneminde formalizm ve sosyalist gerçekçilik tartışmaları sonucu büyük oranda etkisini kaybetti. Ağızörengüney, Gerede Ağızörengüney, Bolu ilinin Gerede ilçesine bağlı bir köydür. Bolu iline 64 km, Gerede ilçesine 13 km uzaklıktadır. Avşartarakçı, Gerede Avşartarakçı, Bolu ilinin Gerede ilçesine bağlı bir köydür. Bolu iline 64 km, Gerede ilçesine 13 km uzaklıktadır. Ahmetler, Gerede Ahmetler, Bolu ilinin Gerede ilçesine bağlı bir köydür. Bolu iline 55 km, Gerede ilçesine 5 km uzaklıktadır. AkbaÅŸ, Gerede Akbaş, Bolu ilinin Gerede ilçesine bağlı bir köydür. Bolu iline 68, Gerede ilçesine 17 km uzaklıktadır. AkÃ§abey, Gerede Akçabey, Bolu ilinin Gerede ilçesine bağlı bir köydür. Köy civarında Akça adlı bir beyliğin hüküm sürmüş olduğu düşünülmektedir. Köyde kedibatmaz ve höşmerim yemekleri bilinen yaygın yemeklerdir. Bolu iline 69 km, Gerede ilçesine 18 km uzaklıktadır. Akçaşehir, Gerede Akçaşehir, Bolu ilinin Gerede ilçesine bağlı bir köydür. Gerede’nin 20 km. doğusunda Örencik, Çağış ve Akçaşehir köylerinin yakınında, her yöne hakim kayalık bir tepe üzerindedir. Çevrede arazi üzerinde bol miktarda Bizans seramiği görülmekte, bu da kalenin Bizans dönemine ait olduğunu göstermektedir. Ayrıca kale üzerinde kuzeye bakan bir mağara da mevcuttur. Rivayetlere göre kalenin bulunduğu tepeyle doğusundaki tepe arasında Ulusu Deresi altından bir geçitle bağlantısı bulunmaktaydı. Halk doğudaki tepede kurulan şehirde yaşamakta ve düşman saldırısı anında dere altındaki geçit vasıtasıyla Asar Kale’ye çıkarak kendilerini savunmaktaydı. Bolu iline 81 km, Gerede ilçesine 24 km uzaklıktadır. AktaÅŸ, Gerede Aktaş köyü, Bolu ilinin Gerede ilçesine bağlı bir köydür. Bolu iline 86 km, Gerede ilçesine 15 km uzaklıktadır. AktaÅŸkurtlar, Gerede Aktaşkurtlar, Bolu ilinin Gerede ilçesine bağlı bir köydür. https://web.archive.org/web/20110613150349/http://aktaskurtlar.com/ Bolu iline 75 km, Gerede ilçesine 24 km uzaklıktadır. Asmaca, Gerede Asmaca, Bolu ilinin Gerede ilçesine bağlı bir köydür. Bolu iline 84 km, Gerede ilçesine 33 km uzaklıktadır. Aşağıovacık, Gerede Aşağıovacık, Bolu ilinin Gerede ilçesine bağlı bir köydür. Köy Osmanlı devlet arşivinde 1530 yılına dair kayıtlarda gözükmektedir. Aşağıovacık köyü Osmanlı'dan önce de Rumlara mesken olmuştur ve hala onların tarihi kalıntıları mevcuttur. Köyden Osmanlı saraylarında çok önemli görevlerde bulunan şahsiyetler yetiştirilmiştir, Sultan II. Abdülhamid'in Ser marangozu Hacı Habib Efendi (Serim) Kabe'nin ve Medine'nin doğramalarını yapmıştır ve hala bu doğramalar kullanılmaktadır. Kendisi Mekke'de hayatını kaybetmiş ve oraya defnedilmiştir. Kendisine hizmetlerinden dolayı Sultan tarafından köydeki cami yaptırılarak hediye edilmiştir ve yine II. Abdülhamid'in yaverlerinden Hacı İbrahim Özçelik ve Cumhuriyet döneminde M. Kemal Atatürk'ün yaverlerinden ve Lozan'da İsmet İnönü'nün yanında bulunan Albay Tevfik Bıyıklıoğlu, bu köyde yetişen ender şahsiyetlerdendir. Bolu iline 88 km, Gerede ilçesine 37 km uzaklıktadır. Aşağıörenbaşı, Gerede Aşağıörenbaşı, Bolu ilinin Gerede ilçesine bağlı bir köydür. Bolu iline 88 km, Gerede ilçesine 35 km uzaklıktadır. AydÄ±nlar, Gerede Aydınlar, Bolu ilinin Gerede ilçesine bağlı bir köydür. köyün ismi geçmişle bir ilgisi yoktur. Ahmetler köyünden ayrıldıktan sonra bu işim koyulmuştur. Bolu iline 54 km, Gerede ilçesine 3 km uzaklıktadır. BahÃ§edere, Gerede Bahçedere, Bolu ilinin Gerede ilçesine bağlı bir köydür. köyün asıl ismi memük tür.Memük köyünün altın da gökçeler vardır.Onun altın dada ekmerler vardır. Bolu iline 63 km, Gerede ilçesine 12 km uzaklıktadır. BalcÄ±lar, Gerede Balcılar, Bolu ilinin Gerede ilçesine bağlı bir köydür. Bolu iline 62 km, Gerede ilçesine 6 km uzaklıktadır. BirinciafÅŸar, Gerede Birinciafşar, Bolu ilinin Gerede ilçesine bağlı bir köydür. Oğuzların ( Türkmenlerin ) Afşar boyundandır. Oğuz Afşar Türkmenleri gelenek ve görenekleri yaşanmaktadır. Bolu iline 64 km, Gerede ilçesine 13 km uzaklıktadır. Bünüş, Gerede Bünüş, Bolu ilinin Gerede ilçesine bağlı bir köydür. Bolu iline 64 km, Gerede ilçesine 13 km uzaklıktadır. Çağış, Gerede Çağış köyü, Bolu ilinin Gerede ilçesine bağlı bir köydür. Bolu iline 65 km, Gerede ilçesine 17 km uzaklıktadır. Ã‡alaman, Gerede Çalaman, Bolu ilinin Gerede ilçesine bağlı bir köydür. Osmanlı döneminde