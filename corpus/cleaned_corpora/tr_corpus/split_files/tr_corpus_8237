ilk formaları kırmızı beyaz renkteydi. Yakası kırmızı olan formanın gövdesi ve kolları beyazdı. Ancak Türk bayrağı'nın renklerini taşıyan, Galatasaray'ın seçtiği bu renkler, o dönemdeki baskıcı rejimden dolayı değiştirilmek zorunda kaldı. Kısacası tek sene, yani 1905 ile 1906 arası kırmızı beyaz forma giyildi. 1905 ile 1906 yılları arasında giyilmiş olan bu forma gömlekten yapılmaydı. Yakaları ve çorapları kırmızı renkte idi. Bunun dışında bütünüyle beyaz renkten oluşuyordu. Daha sonra takım 1906 yılında, Yanni Vassiliadis tarafından gösterilen bir katalogdaki formayı beğenip, sarı lacivert renkte, parçalı görünümde olan bir formada karar kıldı. İşte Galatasaray tarihinde çekilmiş olan ilk fotoğrafta futbolcuların üzerindeki forma bu belirlenen 2. renkte, yani nohut sarısı ve kraliyet mavisi renklerindeydi. Ancak 2 sene giyildikten sonra uğursuz geldiği düşüncesiyle renkler değiştirildi. Daha sonraları ezeli rakibi Fenerbahçe'nin sarı-lacivert forma seçiminden dolayı, Galatasaray bir daha bu renkleri kullanmadı. Galatasaray parçalı formasına ise 06.12.1908 tarihinde geçiş yaptı. İlk olarak bu tarihte takım sarı-kırmızı forma giydi. Bu formanın Yakaları kırmızı idi, ancak kimi futbolcularda yakalarının zıt renk olduğuna da rastlanırdı. Yine standartsızlıktan doğan sebeplerle bazı futbolcular o dönem yanlış renk dizilişine sahip, yani formaya göre sol gövdesi sarı olan formalar giymişlerdi. Ancak 1910 yılından itibaren standart oturtulmuş ve uzunca bir süre renk dizilişi korunmuştur. Galatasaray Spor Kulübü'nün ilk renkleri kırmızı-beyaz'dır. Türk bayrağı'nın renklerinden esinlenerek seçilen bu renkler, dönemin yönetimi tarafından kuşkuyla karşılanmış ve futbolcular sıkı bir takibe alınmışlardır. Bu nedenle, sarı-siyah renkler gündeme gelmiş ama bunlar da kalıcı olmamış ve Galatasaray, bugünkü renklerine kavuşmuştur. Bu renklerin öyküsünü Ali Sami Yen şu şekilde açıklamaktadır: Galatasaray 1979-80 sezonundan itibaren formasına sponsor almaya başladı. Günümüzde Galatasaray'ın formalarını Nike üretmektedir. Galatasaray, iç saha maçlarını İstanbul Seyrantepe'de bulunan Türk Telekom Stadyumu'nda yapmaktadır. 2011 yılından beri bu stadyumda oynayan Galatasaray, 1919 yılına kadar iç saha maçlarını Papazın Çayırı'nda oynadı. 1919 yılında Taksim Stadyumu’nun açılmasıyla futbolun yeni merkezi Taksim Stadyumu oldu. 1939 yılında kentsel dönüşüm projesi kapsamında Taksim Stadı'nın da içinde yer aldığı tarihi Taksim Kışlası yıkılınca stat da ortadan kalkmış oldu. 1930'lu yıllarda Fenerbahçe, Papazın Çayırı olarak bilinen araziyi mülkiyetine alarak Fenerbahçe Stadı hâline getirirken, Beşiktaş da şimdiki Çırağan Oteli'nin yerindeki Şeref Stadı'nda maçlarını oynamaya başladı. Aynı dönemde stat konusunda en büyük problemi Galatasaray yaşamıştır. Stadyum sorununun aşılması için ilk adımlar 1930'lu yılların başında atıldı. Mecidiyeköy’deki arazinin Galatasaray'a kazandırılması için ilk girişim 1933 yılında dönemin başkanı Ali Haydar Barşal tarafından yapılmıştı. 1933-1935 yılları arasında devlet yetkilileri ile yapılan görüşmeler sonucunda, kentin dışarısında yer alan o dönemdeki adıyla Mecidiye Köyü’nde, Likör Fabrikası'nın yanında bulunan TEKEL'e ait arazi Beden Terbiyesi Genel Müdürlüğü tarafından satın alınarak, 30 yıl süreyle, yıllığı 1 TL'den Galatasaray Spor Kulübü'ne kiralandı ve şimdiki arazi Galatasaray'a yapılması planlanan stat için tahsis edildi. 1936 yılında arazinin hafriyatına başlandı. Dönemin Türk Spor Kurumu Başkanı olan Adnan Menderes'ten bu iş için maddi yardım alındı. Ancak çalışmalar maddi yetersizliklerden dolayı hafriyat aşamasında kalmıştır. 1940 yılında o dönemki Galatasaray başkanı Tevfik Ali Çınar'ın önderliğinde stat konusu yeniden gündeme getirildi. Aynı dönemde arazi 30 yıl müddetle ve yıllığı sembolik olarak 1 liralık bedelle Galatasaray'a kiralandı. Galatasaray bu sahada modern bir stat ve veledrom yapılmasını taahhüt etmişti. Ancak inşaata yeterli maddi imkân olmaması ve savaş yılları olması dolayısıyla başlanamadı. 1943 yılında ihtiyacı görecek türden mütevazı bir stadın inşasına Osman Dardağan'ın başkanlığında başlandı. Savaş yılları olması dolayısıyla stad ancak küçük bir açık tribünün yapılması ve toprak bir zeminle Muslihittin Peykoğlu'nun başkanlığı döneminde 1945 yılında açıldı. Stadın bugünkü cadde tarafında yaklaşık 500 kişilik tek bir tribünü vardı. Galatasaray Ali Sami Yen Stadyumu'ndaki ilk maçını 24 Eylül 1944 tarihinde Süleymaniye'ye karşı oynadı. Ancak o günlerde kent merkezine uzaklığı, ulaşım zorluğu ve çok sert rüzgâr alması gibi nedenlerle burada uzun süreli futbol oynama imkânı olmadı. 1955-1964 yılları arasında BJK İnönü Stadyumu'nda oynayan Galatasaray, 20 Aralık 1964’te olaylı bir şekilde tekrar açılan Ali Sami Yen Stadyumu'na geçti. Aşırı kalabalık nedeniyle tribünlerde çıkan panik sonucu açılışta 1 kişi öldü, 80 kişi de yaralandı. 1964'ten 1970'e kadar bu stadyumda oynayan Galatasaray, 1970 yılında BJK İnönü Stadyumu'nun açılmasıyla bu stada geçti. Ali Sami Yen Stadyumu 70'li yıllarda daha çok antrenmanlar için Galatasaray tarafından kullanıldı. Bu yıllarda stat terk edilmiş bir şekilde bakımsız olarak kaldı. 1981 yılında zemini çimlendirilerek Ali Sami Yen Stadyumu tekrar açıldı. 2011 yılına kadar birçok kez rejenerasyon geçiren Ali Sami Yen Stadyumu'ndan ayrılan Galatasaray şu anda oynadığı Türk Telekom Stadyumu'na geçti. Türk Telekom Stadyumu, 52.652 kişilik seyirci kapasitesine sahip olup, Türkiye'nin 2. büyük futbol stadyumudur. Galatasaray, günlük antrenmanlarını İstanbul Florya'da bulunan Metin Oktay Tesisleri'nde yapmaktadır. Galatasaray'ın efsane oyuncusu Metin Oktay'ın 1991 yılındaki kazada hayatını kaybetmesi sonucu tesislere ismi verilmiştir. 80 hektarlık bir alana kurulmuştur. Metin Oktay Tesisleri; Merkez Yönetim Binası, kamp binası, dört adet tam boy futbol sahası, genç takım tesisleri, kapalı spor salonu, Galatasaray Futbol Akademisi, Galatasaray Hastanesi, restoranlar, eğlence alanlarının yanı sıra Galatasaray Basketbol ve Voleybol takımları için yapılmış olan eğitim tesislerinden oluşmaktadır. Galatasaray, İstanbul merkezli bir kulüp olmasına karşın, ülke çapında büyük bir taraftar topluluğuna sahiptir. 2013 Nisan ayında Bilyoner.com'un ülke çapında yaptığı araştırma sonucuna göre Galatasaray, Türkiye'de en çok taraftarı olan ilk 3 kulüpten birisidir. Bunun dışında Galatasaray'ın organize olmuş taraftar grubu da bulunmaktadır. Galatasaray'ın ana taraftar grubu ultrAslan'dır. İsmi Avrupa'da birçok takımın tribünlerine konuşlanmış Ultras ve Galatasaray'ın sembolü Aslan kelimelerinin birleşmesinden gelmektedir. 2001'de kurulmuştur. Kısa sürede büyümüştür. Tüm taraftar grupları gibi zaman zaman yaptıkları gösterilerle gündeme gelirler. Koreografi alanında ses getiren görsel şovlar hazırlamışlardır. Bu grup dışında ise Tek Yumruk ve ForzAslan gibi taraftar grupları bulunsa da ultrAslan kulübün en önemli taraftar oluşumudur. Galatasaray taraftarının destek felsefesini ifade eden sloganı "Herkes gider biz kalırız biz Galatasaraylıyız"'dır. Galatasaray taraftarı maçlardan önce "Ciao Bella" şarkısının Türkçe uyarlaması olan "Destanlar Yazan" söylemektedir. Bununla birlikte "Re Re Re Ra Ra Ra", "Çıldırın Çıldırın", "Cimbom Galatasaray", "Sensiz Olmaz Galatasaray", "Yönetim Futbolcu Taraftar" ve "Warchant" şarkıları maç öncesi çalınan ve söylenen diğer şarkılardır. Galatasaray'ın gollerinden sonra ise "I Will Survive" adlı şarkı çalmaktadır. İstanbul'un 3 büyük takımı olan Fenerbahçe, Galatasaray ve Beşiktaş 100 yılı aşkın süredir rekabet hâlindedir. Türk futbolunun en büyük derbileriden olan Galatasaray-Fenerbahçe rekabeti ilk kez 17 Ocak 1909 tarihinde günümüzde Fenerbahçe Şükrü Saracoğlu Stadyumu'nun bulunduğu yerde olan "Papazın Çayırı"'nda başladı. Bu maçı Galatasaray 2-0 kazandı. Bu maçta ilk gol ise Emin Bülent Serdaroğlu'ndan geldi. Fenerbahçe ise ezeli rakibine karşı ilk üstünlüğünü 4 Ocak 1914 tarihinde yapılan maçta rakibini 4-2 yenerek elde etti. İstanbul'un iki yakasının takımlarını karşı karşıya getiren bu derbi maçı "Kıtalararası derbi" olarak da bilinmektedir. Fenerbahçe-Galatasaray derbilerinde en çok gol atan Galatasaraylı futbolcu, oynadığı 44 maçta rakip fileleri 19 kez havalandıran Metin Oktay oldu. Galatasaray'ın rakibine karşı en farklı galibiyeti 12 Şubat 1911 tarihinde oynanan maçı 7-0 kazanması olurken, en farklı mağlubiyeti ise 6 Kasım 2002 tarihinde oynanan maçta rakibine 6-0 yenilmesi oldu. Diğer bir önemli derbi maçı ise Beşiktaş ile yapılan maçlardır. İki takım ilk kez 22 Ağustos 1924 tarihinde Taksim Stadyumu'nda oynanan İstanbul Futbol Ligi maçında karşı karşıya geldi. Beşiktaş bu maçı 2-0 kazandı. Galatasaray'ın ilk galibiyeti ise 31 Temmuz 1925'te oynanan maçta Beşiktaş'ı 6-2 mağlup etmesi oldu. Galatasaray'ın rakibine karşı en farklı galibiyeti 30 Haziran 1940 tarihinde oynanan Galatasaray'ın Beşiktaş'ı 9-2 yenmesi olurken, en farklı mağlubiyeti ise 18 Mart 1933 ve 29 Aralık 1940 tarihinde oynanan maçlarda rakibine 5-0 yenilmesi oldu. Galatasaray-Beşiktaş derbilerinde en çok gol atan Galatasaraylı futbolcu, 29 maçta rakip fileleri 21 kez havalandıran Gündüz Kılıç oldu. Galatasaray ayrıca Trabzonspor ile de bir rekabet içerisindedir. Galatasaray Herhangi bir futbol liginde mücadele eden ilk Türk takımıdır.. 1906-07 İstanbul Futbol Ligi1905 yılında kurulan Galatasaray, ilk Türk futbol takımıdır 1903'te kurulan BJK'nin ilk futbol oluşumu Ağustos 1911'de gerçekleşmiştir. Galatasaray ayrıca İstanbul Şampiyonluğu'nu kazanan ilk Türk Takımı'dır (1908-1909). 1911 yılında yurt dışında maç yapan ilk Türk Takımı olan Galatasaray, ayrıca yurt dışında ilk galibiyeti alan takımdır. Dünya Kulüpler Şampiyonası'nda Avrupa'yı temsil eden ilk ve tek Türk Takımı olan Cimbom aynı zamanda Avrupa Şampiyon Kulüpler Kupası'nda Yarı final oynayan ilk ve tek Türk takımıdır. 1962-63 sezonunda 105 gol atan Galatasaray, Türkiye liglerinde bir sezonda en fazla gol atan takım olmuştur. 1985-86 sezonunda ise hiç mağlubiyet almayan Galatasaray, bir sezonu namağlup bitiren ilk takımdır. 1991-92 sezonunda ise UEFA Şampiyonlar Ligi'ne giden Galatasaray bu turnuvaya katılan ilk takım olmuştur. Ayrıca Avrupa'da Şampiyonlar Ligi'ne en fazla katılan Türk Takımı'dır. 1996-2000 sezonları arası 4 sene aralıksız şampiyon olan Cimbom bu dalda da tektir. Bir sezonda Avrupa kupalarında Fenerbahçe ile en fazla galibiyet alan Türk Takımı olan takım, 29 gol ile bir sezonda Avrupa kupalarında en fazla gol atan Türk Takımı'dır. Avrupa kupalarında en çok tur atlayan tek Türk Takımı olan Galatasaray, Uluslararası maçlarda kendi sahasında art arda en çok galibiyet alan tek Türk Takımı'dır. Türkiye'nin Avrupa'da kupa kazanan ilk ve tek futbol takımı olan Galatasaray, Balkanlar'da da UEFA Kupası'nı kazanan ilk ve tek takımdır. 21 Ağustos 2000'de UEFA Süper Kupası'nda Real Madrid'i eleyen Galatasaray, böylelikle Türkiye'deki ilk ve tek Süper Kupa'yı da müzesine götürmüştür. 1999-2000 sezonu müzesine "Milenyum kupası"nı da götüren Cimbom, aynı sezon devlet üstün hizmet madalyasına layık görülmüş ve bunu alan ilk takım olmuştur. Ayrıca Galatasaray Ağustos 2000'de ise Dünya sıralamasında 1. sıraya yükselen ilk Türk Takımı olmuştur. Profesyonel ligde yerli hocayla 13 kez şampiyon olan Galatasaray, bu dalda da birincidir. 18 kez Türkiye Kupası, 16 kez Türkiye Süper Kupası ve 22 kez Süper Lig şampiyonu olan Galatasaray, bu kulvarlarda da en çok şampiyon olan takımdır. Ayrıca tarihinde 3 kez aynı sezon 3 kupa alma başarısı gösteren tek takımdır. 40 kez deplasmanda mağlup olmayan Galatasaray aralıksız en fazla yenilmeyen takımdır. 1947-1967 yılları arasında Galatasaray forması giyen Turgay Şeren, çıktığı 631 maçla Galatasaray'da en çok forma giyen oyuncu rekorunu elinde bulundurmaktadır. 1955-1969 yılları arasında çıktığı 497 maçta 538 gol atan Metin Oktay, Galatasaray formasıyla en çok gol atan oyuncu unvanını elinde bulundurmaktadır. Süper Lig tarihinde ise Hakan Şükür çıktığı 392 maçta 228 gol atarak Galatasaray formasıyla Süper Lig'de en çok gol atan oyuncu unvanını elinde bulundurmaktadır. 1925-26 sezonunda Galatasaray'ın Vefa'yı 20-0 yendiği maçta 14 gol atan Mehmet Leblebi Galatasaray formasıyla bir maçta en fazla gol atan futbolcu rekoruna sahip oldu.Hakan Şükür, Türkiye’deki lig kariyerinde Sakaryaspor, Bursaspor ve Galatasaray formasıyla toplam 249 gol atarak, lig tarihindeki en golcü futbolcu unvanını 2007-2008 sezonu başında 240 gollü Tanju Çolak’ın elinden aldı. "Galatasaray'ın tüm Avrupa maçları için Galatasaray'ın Avrupa tarihi maddesine bakınız." "Sıralamalar 2018-19 sezonu Avrupa kupaları için geçerlidir." Daha ayrıntılı bilgiler için UEFA katsayıları maddelerine bakınız." Galatasaray, formatı 1993 yılında değişerek UEFA Şampiyonlar Ligi adını alan turnuvaya on bir defa, eski adıyla Şampiyon Kulüpler Kupasına ise dokuz defa katılmıştır. Galatasaray bu turnuvanın çeşitli turlarında toplam 131 maça çıkmıştır. 2007 yılında UEFA tarafından çıkarılan resmî şampiyonlar ligi dergisinde, turnuvanın başladığı 1959'dan beri yapılan tüm maçlar değerlendirilmiş, genel puan durumunda Galatasaray 17. sırada yer almıştır. Galatasaray’ın ilk başarılı sezonu, 1962-63 sezonunda çeyrek finale yükselişidir. İkinci kez katıldığı Şampiyon Kulüpler Kupası'nda Dinamo București ve Polonia Bytom takımlarını eleyen Galatasaray, çeyrek finalde o sezon şampiyon olan İtalyan AC Milan tarafından elenir. Ertesi sezon, 1963-64'te yine bu kupaya katılan Galatasaray, FC Zürich ile 3 maç oynar, ama takımlar yenişemezler. Bunun üzerine para atışı yapılır. FC Zürich çeyrek finale çıkar. 1969-70 sezonunda, tekrar Şampiyon Kulüpler kupasına katılmaya hak kazanan Galatasaray ikinci kez çeyrek finale kadar yükselir, ancak Legia Warszawa takımına elenir. Derece olarak en başarılı yıl ise yarı final oynadığı 1988-89 sezonudur. Rapid Wien'i eleyen takım Neuchâtel Xamax ile eşleşir. İlk maçı 3-0 kaybetmesine rağmen rövanşı 5-0 kazanmayı başarır. Çeyrek finalde güçlü Fransız temsilcisi Monaco'yu da beklenmedik biçimde eleyerek büyük sükse yapar. Yarı finalde ise Hagi'li Steaua București tarafından elenir. Bu tarihten sonra yeni ismi ve formatıyla UEFA Şampiyonlar Ligi dönemi başlar. UEFA katsayıları uygulanmaya başlanır ve seribaşı takımların zayıf takımlarla eşleştiği, sadece güçlü olanların katılabildiği şampiyonlar ligi grupları oluşur. Galatasaray gruplardan çıkmayı 2000 yılına kadar başaramasa da zaman zaman başarılı sonuçlar almıştır. İlk ve en şok edici sonuç belki de 1993-94 sezonunda seribaşı Manchester United'ı ön eleme turunda safdışı etmesidir. 1998'da gruptan çıkmayı averajla kaçırışı, 1999'da ise UEFA Kupası yolunu açan grup üçüncülüğü bu dönemdeki diğer kayda değer sezonlardır. 2000-01, maç ve galibiyet sayısı olarak, Galatasaray’ın avrupadaki en başarılı sezonlarından biridir. Ön eleme Turu, 1. Tur grupları, 2. Tur grupları ve çeyrek finalle birlikte Galatasaray birbirinden güçlü sekiz avrupalı rakiple mücadele etmiş, çeyrek finalde Real Madrid'e elenerek turnuvaya veda etmiştir. Galatasaray 2001-02 sezonunda 1. Tur grubundan çıkmayı başarır. Ancak 2. Tur gruplarında aynı başarıyı gösteremeyerek elenir. Bu tarihten sonra üç defa daha şampiyonlar ligine katılan takım önemli bir başarı gösteremez. Gruplardan çıkamaz veya üçüncü olarak UEFA Kupasına katılır. 2012-13 sezonunda Şampiyonlar Ligi'ne direkt olarak katılma hakkı kazanan Galatasaray, CFR Cluj, SC Braga ve Manchester United ile aynı grupta mücadele etmiştir. Grubu 2. olarak tamamlayan Galatasaray, Son 16'da Schalke 04 ile eşleşmiş ilk maçta 1-1 berabere kalmış, Veltins Arena'da oynanan maçtan ise Hamit Altıntop, Burak Yılmaz ve Umut Bulut'un golleriyle 3-2 galip gelmiştir ve tarihinde ikinci kez adını Şampiyonlar Ligi çeyrek finaline yazdırmıştır. Çeyrek finande Real Madrid ile eşleşen Galatasaray, ilk maçta Santiago Bernabeu'da rakibine 3-0 mağlup olmuştur. TT Arena'daki rövanş açında ise Eboue, Sneijder ve Drogba ile 3 golü bulan Galatasaray kalesinde 2 gol görmüş ve maçı 3-2 galip kazanmasına rağmen elenmiştir. Bir sonraki sezon ise Juventus ve Real Madrid gibi takımların bulunduğu gruptan 2. olarak çıkarak başarıya imza atmıştır ve UEFA Şampiyonlar Ligi gruplarından iki sene üst üste çıkan ilk ve tek Türk takımı olma unvanına sahip olmuştur. Bir sonraki turda İngiltere'nin Chelsea takımıyla eşleşmiştir. Kendi sahasında 1-1 berabere kalıp deplasmanda 2-0 mağlup olunca elenen taraf olmuştur. UEFA tarafından her yıl, Şampiyonlar Ligi şampiyonu ile UEFA Avrupa ligi şampiyonunun karşılaştığı bir prestij maçı düzenlenmektedir. Kazanan takım UEFA Süper Kupası'nı kazanmaktadır. 2000 yılında da UEFA Kupası şampiyonu Galatasaray ile Şampiyonlar Ligi şampiyonu Real Madrid, 25 Ağustos 2000'de Monako'da karşılaşmış, maçı Mário Jardel'in attığı iki golle Galatasaray 2-1 kazanmıştır. Böylece Galatasaray kulüp müzesine aynı yıl ikinci Avrupa kupasını koymayı başarmıştır. Galatasaray'ın günümüzde kadar birçok futbolcusu millî takımda oynama başarısı göstermiştir. Galatasaray'ın ilk yabancı uyruklu futbolcusu ise kurucular arasında yer alan Bulgaristan asıllı Boris Nikolof'dur. Galatasaray'ın Süper Lig'in hayata geçirilmesinden sonraki ilk yabancısı ise Yugoslavya asıllı Vlademir Nikolovski'dir. Galatasaray'ın yabancı futbolcularından Tarık Hocic ise 16 golle ligin ilk yabancı gol kralı olmuş oyuncudur. Galatasaray'da en çok forma giyen futbolcu 613 maçla Bülent Korkmaz olurken, en çok forma giyen yabancı futbolcu 251 maçla Zoran Simovic oldu. Galatasaray U-21 Takımı, Galatasaray Spor Kulübü'nün U21 Ligi'nde bulunan futbol takımıdır. İç saha maçlarını Florya Metin Oktay Tesisleri'nde bulunan sahada yapmaktadır. Galatasaray U21 takımının U21 Ligi'nde 5 şampiyonluğu bulunmaktadır. "Galatasaray'ın altyapısından yetişen ve Türkiye millî futbol takımında 10 maç ve üzerinde forma giyen futbolcular:" 12. Afife Tiyatro Ödülleri 12. Afife Tiyatro Ödülleri ya da 12. Afife Jale Ödülleri, 2008 yılında, 14 dalda verilen tiyatro ödülleridir. Ödüllerin adayları ile özel ödül sahipleri 31 Mart 2008'de açıkladı. Ödüller 21 Nisan 2008'de yapılan törenle sahiplerine verildi. Dostlar Tiyatrosu Sivas'93 oyunu için kendilerine verilen mansiyon ödülünü kabul etmedi. Türkçe sözlüğe göre "mansiyonun bir yarışmada konulan ödüle yeterli nitelikte görülmemekle birlikte, anılmaya değer bulunan yapıta verildiğini" belirten topluluk, bu değerlendirmenin gerek Sivas'ta hayatını kaybedenlere, gerekse yıllardır profesyonel olarak faaliyet gösteren bir topluluğa saygısızlık olacağını öne sürdü. Ayrıca topluluğun "böyle bir oyunu oynama cesaretini göstermiş olmaları" şeklindeki ödül gerekçesi de topluluk tarafından eleştirildi. Aynı oyunla "En Başarılı Sahne Müziği" dalında aday olan Fazıl Say da, topluluğun bu kararı çerçevesinde adaylıktan çekildi. "Sahne Tasarımcıları Derneği" ise bir basın açıklaması ile, Bayazıt oyununun aynı zamanda yönetmeni olan Başar Sabuncu'ya "Yılın En Başarılı Sahne Tasarımcısı" ödülü verilmesini eleştirdi. Ödülün "en başarılı tasarıma" değil "en başarılı tasarıcıya" verilmesi gerektiğinin savunulduğu açıklamada dernek, oyunun sahne uygulamasını yapmış olmasına rağmen aslında sahne tasarımcısı olmayan Sabuncu'ya ödülün verilmesini ""bir daha tekrarlanmayacak bir yanlış olarak düşünmek istediklerini"" belirti. Bunların haricinde, çeşitli kategorilerde verilen kararlar da eleştirilere hedef oldu. "Bana Bir Picasso Gerek" isimli iki kişilik oyunda her iki oyunucunun da ödüllendirilmesine rağmen yönetmene ödül verilmemesi, en başarılı sahne müziği dalında "Savaş İkinci Perdede Çıkacak" isimli oyun için Çiğdem Erken'in özgün besteleri de içeren müzik tasarımının aday gösterilmemesi, ödülün ise "Bir Şehnaz Oyun" isimli oyun için yıllar önce bestelenmiş ve o dönemde ödüllendirilmiş olan müziğe verilmesi eleştirildi. Alligator Aligator, Alligatoridae familyasına ait bir timsah türü. Aligator, sıcak bölgelerdeki akarsularda yaşayan, timsahlar takımından iri yapılı, kalın ve kabuksu derili sürüngen türü. Gündüzleri dinlenir, çoğunlukla gece avlanırlar. Gözbebekleri dikey olduğundan gece de iyi görürler. Aligatorlar renk körüdür. "Aligator" sözcüğü Türkçeye İngilizce "alligator" sözcüğünden geçmiştir. İngilizceye ise İspanyolca kertenkele anlamındaki "el lagarto" sözcüğünden geçmiştir. Timsah sözcüğü köken olarak Arapça bir sözcüktür.Peçenekler, Kumanlar, Kıpçaklar, Basmıllar, Oğuzlar, Karluklar, Türgeşler, Hazarlar, Göktürkler, Uygurlar, Tuna Bulgarları, Kimekler timsaha Alavan demişlerdir. Aligatorlar küt, yuvarlak ağız yapıları ile timsahlardan ve gavyallerden ayırt edilirler. İki alt türü vardır: Yumurtayla çoğalırlar. Çiftleşmeden sonra dişi, kıyıdaki bir kumlukta açtığı çukur içine kaz yumurtası iriliğinde 50 kadar yumurta yumurtlar. Yumurtaların üzerini kumla örterek yakınlarında nöbet bekler. Ara sıra bu süre üç ayı bulur. Dişi bu sürede hiçbir şey yemediğinden kilo kaybeder. Ara sıra erkek de dişinin yakınına gelir. Ama dişisini beslemeyi akıl edemez. Yavrular, yumurta kabuğunu kırmaya hazır olunca 20 metre kadar uzaklıktan duyulan sesler çıkararak annelerini yardıma çağırırlar. Dişi, kumları açarak yumurtalardan yavruların çıkmasına yardım eder. İnce derili yavrular büyük bir titizlikle tek tek annenin ağzında su kıyısına taşınır. Bakıma muhtaç yavrular altı ile sekiz haftalık bir süre içinde anne ve baba tarafından dış tehlikelerden büyük bir dikkatle korunur. Yırtıcı kuşlar ve vahşi memeliler aligator yavrularına düşkündür. Yavrular kendilerine bakacak duruma gelince anne ve babalarından uzaklaşarak kendilerine yeni av sahaları ararlar. Büyük aligatorlardan uzak olmak zorundadırlar. Hatta bazen sonraki karşılaşmalarda anne ve babalar yavrularını tanıyamamakta, onlara av gözüyle bakmaktadır. Yavrular, balık yumurtaları, salyangoz ve su böcekleriyle beslenirler. Å½eljko Bebek Želimir "Željko" Bebek (16 Aralık 1945, Saraybosna), Bosnalı Hırvat şarkıcı. 1974-1984 yılları arasında Bijelo Dugme grubunun solistliğini yaparak adını duyurdu. Çocukken eve gelen annesinin misafirlerine radyodan dinlediği şarkıları söyleyerek müzikğe olan ilgisini gösterdi. Akordiyon çalmayı denedi ama ortaokul 3. sınıfta gitar çalıp şarkı söyleme isteğiyle akordiyon çalmayı bıraktı. Öğretmeni onun hevesini kırdı ve gitar yerine mandolin çalmaya başladı. Kısa zamanda okulun en iyi mandolin çalan öğrencisi oldu ve ödül olarak tekrar gitar çalmasına izin verildi. 16 yaşındayken Saraybosna’da lise öğrencilerinden müziğe meyilli olanlar için bir okul etkinliği olan “Eho61” grubuna girdi. İlerleyen yıllarda ünlü bir müzisyen ve besteci olan Kornelije Kovač’ın 2 yıl önce bu grupta önemli bir rolü vardı. Bir sonraki müzik deneyimi ünlü olmayan Šento Borovčanin ve Redžić kardeşler (Zoran ve Fadil) grubu ile oldu. Bebek, Fadil Redzic İndexi grubuna girene kadar grupla birlikte çaldı. Edo Bogeljić 1965 yılında İsmeta Dervoz’un vokalde, Luciano Paganotto’nun bateride ön plana çıktığı KODEKSİ grubuna cover albüm yapması için Zeljko’yu çağırdı. Bebek birkaç yılını bu grupta ritmik gitar çalarak ve solistlik yaparak geçirdi. Grubun yerel bölgede ön plana çıkmasına yardımcı oldu. Grupta bas gitar çalan kişilerin sürekli değişmesinin yarattığı problem nedeniyle, Bebek 1969 yılında Bestijede çalan 18 yaşındaki Goran Bregović'i önerdi. İtalya’da bulunduğu sıralarda grup üyeleri ile ayrılığa düşünce 1970 yılında grubu bıraktı ve Saraybosna’ya döndü. Eve döndüğünde Kodeksi grubunun diğer öncüsü Edo Bogeljić ile “Novi Kodeksi” grubunu kurdu. Grup küçük bir başarı yakalasada Čičak grubunun en fazla sahnede kalma rekorunu kırdılar. 1971 yılında ise 32 saat sahnede kaldılar. Yeni yılla birlikte repertuvarlarında yabancı şarkıların söylenmesi grubu durgunlaştırdı. 1971 kasımında Yugoslavya Ordusunda askerliğe çağrıldı. Novi Kodeksi son sahne performansını Saraybosna'da Dom Mladih’te sergiledi. 26 yaşında evlendi ve müzik kariyerini noktalamaya karar verdi. Željko Bebek 1972 yılında askerden döndüğünde Goran Bregović "Patim evo deset dana" şarkısının kaydı için yeni kurulan JUTRO grubuna davet etti. Bebek bu teklifi kabul etti. 1973 martında Željko Bebek askerden döndükten sonra istekli bir şekilde Jutro grubuna katıldı ama grubun yaratıcılığından ve ticari potansiyelinden pek emin değildi. Bunun için sosyal güvenlik idaresinde çalışıyordu. JUTRO kısa sürede başarılı oldu, Željko Bebek zamanının hepsini müziğe vermek için devlet işinden ayrıldı. JUTRO kısa sürede Bijelo Dugme olarak değişti. Željko Bebek 1974'ten beri Bijelo Dugme’de vokal yaptı ve ara sıra da bas gitar çaldı. Yugoslavya'nın önde gelen ünlülerden biri oldu. Grupla beraber dolu dolu geçen 10 yılın ardından solo kariyerine devam etmek için 1984 yılında gruptan ayrıldı. Aslında Željko Bebek'in solo kariyeri Bijelo Dugme ile paralel devam ediyordu. 1978 yılında Skoro da smo isti adlı albümü çıkardı. Bateride Điđi Jankelić, gitarda Edo Bogeljić ve orgda Neven Pocrnjić eşlik etti. Ama albüm başarısız oldu ve çabuk unutuldu. 1984 yılında Bijelo Dugme’den ayrıldığında ikinci solo albümünü "Mene tjera neki vrag"'ı çıkardı. Željko’nun solo kariyeri özellikle Bijelo Dugme’deki şöhreti ile mukayese edildiğinde pek başarılı değildi. Šta je meni ovo trebalo", "Da Bog da te voda odnijela", "Kako došlo, tako prošlo", "Sinoć sam pola kafane popio", "Il' me ženi, il' tamburu kupi" gibi güçlü folk ezgilerinin olduğu birkaç hit şarkısı oldu. Savaş çıktığında Zagreb'e taşındı ve orada yaşamaya başladı. 2005 yılında ise Bijelo Dugme ile 3 büyük konser verdi. Saraybosna, Belgrad, Zagreb’de yapılan konserlerin her birini yüz binden fazla kişi izledi. Gavialidae Gavialidae, timsahlar (crocodilia) takımına mensup bir sürüngen familyası. Yaşayan sadece iki türü vardır: hint gavyali "(gavialis gangeticus)" ve malaya gavyali "(tomistoma schlegelii)". René Char René Char (14 Haziran 1907, L'Isle-sur-la-Sorgue - 19 Şubat 1988, Paris), Fransız şair. Avignon Lisesi ve d'Aix-en-Provence Üniversitesi'nde öğrenim gördü. II. Dünya Savaşı'nda Nazi işgaline karşı Direniş Hareketi'nde görev alarak Provence bölgesinde 'Yüzbaşı Alexander' takma adıyla bir taşra çetesinin komutanlığını yaptı. Savaştan sonra doğduğu yer olan L'Isle-sur-la-Sorgue'a yerleşti. René Char kendinden sonraki kuşakları hem biçem hem de içerik açısından etkilemiştir. Başlangıçta gerçeküstücülüğü benimsemiş, sonradan uzaklaşmış; özdeyişler ve yoğun imgelerle gelişen kısa ve özlü şiirler yaratmış, mağrur ama gösterişsiz bir alay içeren, yer yer ahlaksal bir boyut taşıyan ekonomik ve son derece çetin bir hermetik şiire yönelmiştir. Düzyazı şiirler de yazan Char, karşıt düşünceleri iç içe geçirişiyle Heraklitos-Heidegger esintileri de barındıran farklı ve özgün bir söyleyiş elde etmiştir. 1966'da tüm yapıtları için Eleştirmenler Ödülü'nü (Prix des Critiques) almıştır. Derviş Günday Derviş Günday, (d. 20 Ağustos 1941, Çorum, Türkiye), Türk siyasetçi. Astsubay İstihkâm Okulu'nu bitirdi. Ağır İş Makineleri Operatörlüğü, Ankara Belediye Meclis Üyeliği, Ankara Umum Otomobilciler ve Şoförler Odası Başkanlığı, Türkiye Şoförler ve Otomobilciler Federasyonu Başkanlığı, Türkiye Esnaf ve Sanatkârları Konfederasyonu Genel Başkanlığı, Avrupa Sanatkârlar, Küçük ve Orta Ölçekli İşletmeler Birliği (UEAPME) Yönetim Kurulu Üyeliği, Türkiye-AB Karma İstişare Komitesi Üyeliği, Ekonomik ve Sosyal Konsey Üyeliği, KOSGEB İcra Kurulu Üyeliği görevlerinde bulundu. XXIII. Dönem Çorum milletvekilidir. Evli ve dört çocuk babasıdır. Antiklinal Antiklinal, kelime anlamı bakımından birbirinden ayrı yöne doğru eğimli demektir. Yer kabuğunun okyanus ve deniz çukurlarında biriken tortullar yatay tabakalar oluşturur. Levha hareketleri ile yan basınca uğrayan bu tortulların önce su altı kısımları kıvrılır. Kıvrımlı yapılar daha sonra yüzeye ulaşır, genellikle dağ kuşakları (sıradağlar) oluşturur. Kısaca kıvrımlı yapıların yüksekte kalan dışbükey bölümüdür. Kıvrım miktarı milimetreden-kilometreye değişir. Senklinal ise bunun tam tersi olarak alçakta kalan kısımdır. Alpha Blondy Alpha Blondy (d. 1 Ocak 1953) Genelde şarkı sözlerinde radikal ve politik söylemler barındıran Batı Afrika'da bir ülke olan Fildişi Sahili kökenli reggae sanatçısı. Kasap Kasap, besi hayvanlarının kesimi, derilerinin yüzülmesi, depolanması ve etlerinin satımı etkinliklerinden herhangi birini ya da bu dört görevi birlikte yapan kişi. Kasaplar; kırmızı ve beyaz eti satışa ve kullanıma hazır duruma getirir, perakende veya toptan olarak satışa sunar. Kasaplık yapan kişi, ürettiği etleri büyük marketlerde, kasap dükkânlarında ve dükkânlarda satışa sunabilir veya bizzat bu satışı gerçekleştirebilir. Görevleri çiftlik hayvanlarının evcilleştirilmesine kadar uzanan kasaplar, İngiltere'de 1272'de ilk kasap loncalarını kurdu. Bugünse kasaplık yapabilmek, birçok ülke tarafından sertifikaya dayalı, denetlenir bir sistem içinde yapılabilmektedir. Bazı ülkelerde üç yıllık kasap çıraklığından sonra ancak kasap olma yetkisine sahip olunabilmektedir. Kasaplık geleneksel bir meslektir. Sanayileşen dünyada, hayvanların kesimi için artık daha çok mezbahalar kullanılmaktadır, mezbahalarda yarı otomatik makinelerle birlikte, türlü işlevlerdeki eylemler için farklı iş bölümleri içinde yapılmaktadır. Yarma, iç organların çıkarılması, kemiklerin doğranması, hayvanın kesim için bilinçsizleştirilmesi... gibi işlemler bu işlevler içinde yer alır. Kasaplığın yapıldığı kültürel alan da kesimi etkiler, örneğin İslam'da boğuk hayvanların yenmesi uygun olmadığından; hayvanlar kesim esnasında bayıltılmaz. Dondurulmuş gövdelerden sonra (anında sıyırmalar hariç), birinci derece kasaplar gövdelerden seçim yapar, böylece kesimlerin üretim israfı en az düzeye indirilir. Satılacak etlerin güvenliği ve temizlik şartlarına uygunluğu açısından, kesimlerde gövdelerin parçalanması için kesime uygun araçlar kullanılır. Üretici firma üretim şartlarını denetler. İkinci derece kasaplar, etleri birincil kasapların satışı için hazırlar. Tarihsel olarak birincil ve ikincil kasaplık aynı iş yerinde yapılmaya başlansa da, etin uzun süre saklanabilmesi ve taşıma giderlerinin azalmasıyla bu iki iş kolu bugün büyük ölçüde birbirinden ayrılmıştır. Kasapların genellikle meslekle bağdaşık özel dükkânları vardır. Bunlar kasap dükkânı ifadesiyle karşılık bulur. Kasap dükkânında çalışan kasaplar birincil kasaplardır, birincil kasapların satışa sunduğu etleri hazırlayanlarsa ikincil kasaplardır. Bu dükkânlar, et pişirme gereçleri gibi konularda da üreticilere ürün arz eder. Son dönemlerde, kasapların gerek görevlerinde gerekse et sunum ortamlarında büyük değişiklikler yaşanmıştır. Tipik kasap dükkânları genellikle küçük kentler ve az gelişmiş bölgelerde bulunur çünkü büyük kentlerde büyük marketler hızla yayılmaktadır. Büyük marketler ikincil kasaplardan aldıkları etleri, ambalaj imalathanelerinde satışa hazır hale getirip; et için hazırlanmış özel reyonlarında satmaktadır. Kasapüstü adı verilen hem kasap hem de lokanta olarak faaliyet gösteren bir türü de bulunmaktadır. Çeşitli dönemlerde ve kültürlerde, kasap terimi zalimce davranan, diğer insanları katleden kişiler için kullanıldı. Örneğin, Birinci Yüzyılda yaşayan Romalı acımasız bir general ve politikacı olan Pompey'e Latince adulescentulus carnifex yani "Genç Kasap" lakabı takıldı. Jules Dassin Jules Dassin, (d. 18 Aralık 1911, Middletown, Connecticut, ABD - ö. 31 Mart 2008, Atina Yunanistan), Amerikalı yönetmen. Kariyerine oyuncu ve yapımcı olarak başlamış ve 1940'ta yönetmen Alfred Hitchcock'un asistanı olmuştur. 1940'lı yıllarda yaptığı ilk filmleriyle parlak bir yetenek olarak kabul edilmiş, ancak 1952'de Amerikan Temsilciler Meclisi'nin bir komisyonunda verilen ifadede Hollywood'un "komünist grubu"nun bir üyesi olarak adının geçmesinden sonra gözden düşmüştür. ABD'de kara listeye alınan ve iş bulamayan Dassin, yazarak para kazanmaya başladığı Fransa'ya taşındı. 1955 yılında Cannes Film Festivali'nde Melina Mercouri'yle tanıştı. "Rififi" isimli fimilyle festivalde en iyi yönetmen ödülünü de aldı. Dassin'in en büyük başarısı, kendisinin yazdığı ve yönettiği, başrolünü Melina Mercouri'nin oynadığı "Never on Sunday" filmi oldu. Bu film 1961'de en iyi film müziği dalında Oscar ödülü kazandı. Ayrıca, bu filmle en iyi yönetmen ve en iyi senaryo dalında da aday gösterildi. 1980 yılında başrolünde Richard Burton'ın oynadığı "Circle of Two" isimli filmin gişede beklenen başarıyı yakalayamamasının ardından film çekmeye son verdi. Yunanistan'da 1967'deki askeri darbeden sonra ünlü çift, cuntaya muhalefet etti ve Paris'teki evleri Yunan direnişinin merkezi oldu. Çift, demokrasinin sağlanmasından sonra 1974'te Yunanistan'a döndü. Yunanistan'da sosyalistlerin seçimleri kazanması ve Melina Mercouri'nin Kültür Bakanı olarak atanmasından sonra Yunan vatandaşı oldu. Uzundere (dans) Uzundere (Uzun dərə), Azerbaycan'da erkek ve kadınlar tarafından oynanan geleneksel bir dans. Azerbaycan, Ermenistan ve Gürcistan'da popüler olan bir dans türüdür. Oyunun adı Dağlık Karabağ'da bulunan Prişib ve Ağdam arasındaki Uzundere mevkiinden gelmektedir. Üzeyir Hacıbeyov bu dansdan "O olmasın, Bu olsun" filminde işletmişdir.Sonralar Aram Haçaturyan balesi Gayane'de bu dansı modernize etmiştir. Fransa bayrağı Fransa bayrağı, Fransa Cumhuriyeti tarafından kullanılmış ve hâlen kullanılmakta olan ulusal bayraktır. Soldan sağa doğru sıralanmış farklı renkte üç dikey banttan oluşmuştur. Bu renkler soldan sağa sırasıyla şunlardır: Mavi (koyu mavi veya lacivert), Beyaz ve Kırmızı. Bayrağın kökeni Fransız Devrimi'ne kadar dayanmaktadır. Fransız Devrimi ve onun dünyaya yaydığı eşitlik, özgürlük, milliyetçilik ve demokrasi gibi fikirler nedeniyle birçok başka ülkenin de bayraklarının yapımında etkili olmuştur. Bayrakta kullanılmış olan üç renk birçok farklı anlama göre yorumlanmıştır. Bunlardan en önde geleni Fransız Devrimi'nin resmi sloganı olan "Eşitlik, Kardeşlik, Hürriyet" sözünün bayrakta temsil edildiği görüşüdür. Devrimin "Hürriyet" sloganını temsil eder. Bunun yanı sıra adalet, bireycilik ve liberalizm (serbest teşebbüs) de bağdaştırıldığı anlamlar arasındadır. Bazı tarihçiler arasında Aristokrasi'yi temsil ettiği görüşü hakimdir. Fransa bayrağındaki üç renkten biri olan mavi, bayrağın ortaya çıktığı Fransız Devrimi sırasında saltanat süren Bourbon Hanedanının rengidir. Devrimin "Eşitlik" sloganını temsil eder. Bunun yanı sıra barış, ılımlılık ve halkçılık da bağdaştırıldığı anlamlar arasındadır. Bazı tarihçiler arasında krallık dönemi Fransa bayrağını temsil ettiği görüşü hakimdir. Devrimin "Kardeşlik" sloganını temsil eder. Bunun yanı sıra milliyetçilik, cesaret, kan ve kolektif bilinç de bağdaştırıldığı anlamlar arasındadır. Kırmızı Paris kentini simgeler. Mavi-kırmızı Paris'in kullandığı kendi renkleridir. Beyaz ise kralın rengidir. Rivayet odur ki, beyazı mavi ile kırmızının ortasına alarak verilen mesaj: "Paris Soyluları olarak kralımızı koruyoruz"dur. özgürlük, kardeşlik, eşitlik mesajı ile zıt olan bu rivayet oldukça ironiktir. Fransa tarihi boyunca pek çok farklı bayrağa sahip olmuş ve kullanmıştır. Bunların cumhuriyet dönemindeki büyük bir kısmını şu an kullanımda olan bayrağın farklı versiyonları oluşturur. Krallık dönemindeyse zambak ve beyaz renk önemli bir simge olmuştur. Küf mantarı Küf mantarı, özellikle havada bulunan sporları nemli ve besinli ortamda çoğalarak meydana gelen mantar türüdür. Binlerce çok küçük mantarın bir araya gelmesiyle oluşur, küf oluşumuna sebep olurlar. Çevredeki atıkları çürüterek doğaya katkıda bulunurlar. Sütü ekşitirler. Besinleri küflerken besinlere tutunurlar. Bunu hif denilen organlarıyla gerçekleştirirler. Bir kısmı hayvanlar ve insanların üzerinde parazit olarak yaşarlar. Küf mantarları, penisilinin icadında kullanılmıştır. Hastalık yapan küf mantarları ise çok çeşitli hastalıklara yol açar. Bu hastalıklar öldürücü olabilirler. Hacı Ömer Sabancı Vakfı Hacı Ömer Sabancı Vakfı ; Sabancı Holding'i bünyesinde bulunduran Sabancı ailesi tarafından yardım faaliyetleri amacı ile 1974 yılında kurulan vakıf. Hacı Ömer Sabancı Vakfı ismini Sabancı Holding'in kurucusu olan Hacı Ömer Sabancı'dan alır. Bu vakıfa kısaca Sabancı Vakfı veya VAKSA adı ile hitap edilmektedir. Hacı Ömer Sabancı'nın eşi olan Sadıka Sabancı, VAKSA'ya bütün mal varlğını bağışladığından 1975 yılında Yılın Annesi seçilmiştir. Hacı Ömer Sabancı Vakfı, Türkiye Üçüncü Sektör Vakfı üyesidir. Vaksa, başarılı öğrenci, öğretmenler, sanatçılar ve sporcuları teşvik etmek amacıyla 1994 yılından itibaren ödüllerde dağıtmaktadır; Kolera Günlerinde Aşk (film) Kolera Günlerinde Aşk (İngilizce özgün adıyla "Love in the Time of Cholera"), 2007 ABD yapımı dramatik aşk filmidir. Senaryosunu Nobel ödüllü Latin Amerikalı yazar Gabriel García Márquez'in 1985 tarihli aynı adlı romanından (İspanyolca:"El Amor en los Tiempos del Cólera") Ronald Harwood'un uyarlayıp yazdığı filmi Mike Newell yönetmiştir. Garcia Márquez'in eserleri daha önce de Latin Amerikalı ve İtalyan yönetmenler tarafından sinemaya aktarılmıştı, ama bu film Hollywood'da yapılmış ilk Garcia Márquez uyarlaması olma özelliğini taşıyor. Márquez romanlarının özgün dili olan İspanyolca dışında bir dilde sinemaya aktarılmasını istemiyordu. Filmin yapımcısı Scott Steindorff kitabın film haklarını alabilmek için Gabriel García Márquez'in peşinden 3 yıl boyunca koşmuş ve sonunda istediğini alabilmişti. Görüntüleri Affonso Beato'ya ait olan filmin müziklerini de Brezilyalı besteci Antonio Pinto yapmıştır. Önemi rollerde Giovanna Mezzogiorno, Javier Bardem, Benjamin Bratt, John Leguizamo ve Liev Schreiber oynamışlardır. Filmin tema müziği olan "Despedida"'nın bestesini Pinto ile birlikte yapıp yorumlayan Shakira, şarkının sözlerini de yazmıştır. Shakira da Márquez gibi Kolombiyalıdır. Filmin bu tema şarkısı 2008'de En İyi Özgün Şarkı dalında Altın Küre ödülüne aday gösterilmişti. Filmin çekimlerinin büyük bölümü García Márquez'in memleketi olan Kolombiya'nın tarihi şehri Cartegena'da yapılmıştır. Filmde 19. ve 20. yüzyıllar arasında 50 yıllık bir zaman dilimine yayılan ve üç kişi arasında geçen tutkulu bir aşk öyküsü anlatılmaktadır. 19.yüzyılın sonlarında Kolombiya'nın Cartagena kentinde genç bir telgraf memuru olan romantik ve şair ruhlu Florentino Ariza (Javier Bardem) zengin bir katır tüccarının kızı olan Fermina Daza’ya (Giovanna Mezzogiorno) ilk görüşte aşık olur. Aralarında gizliden gizliye devam eden bir mektup trafiği başlar. Ancak genç kızın babası Lorenzo Daza (John Leguizamo) bu ilişkiyi öğrenince çılgına döner ve onların evlenmelerine asla izin vermeyeceğine yemin eder. Ayrıca kızını da alarak bir süreliğine şehirden uzaklara giderler. Fermina aradan zaman geçip de tekrar şehre döndüğünde Florentino'ya olan naif aşkının küllenmiş olduğunu anlar ve ondan uzaklaşır. Bir süre sonra Fermina bölgede patlak veren kolera salgını ile mücadele eden ve aynı zamanda seçkin bir aristokrat olan Dr. Juvenal Urbino (Benjamin Bratt) ile evlenir ve birlikte Paris'e giderler. Uzun yıllar Paris'te kaldıktan sonra Cartagena’ya döndüklerinde Fermina ilk aşkını unutmuş gibi görünür. Bu arada artık varlıklı bir iş adamı olan Florentino ilk aşkını hiç unutmamıştır. Büyük bir sabırla ilk aşkı ile tekrar bir araya gelebilmek için yarım asırdan fazla sürecek bir bekleyiş içine girecektir. Filmde kullanılan müzik parçaları şunlardır: Filmin bazı ülkelerdeki gösterime çıkış tarihleri şunlardır: ABD'de İngilizce olarak çekilmiş "Kolera Günlerinde Aşk" ("Love in the Time of Cholera") filmi hemen tüm ülkelerde özgün adının tam anlamına gelecek yerel adlarla gösterime girmiştir. Filmin bazı ülkelerdeki gösterim adları şunlardır: Kolera Günlerinde Aşk (anlam ayrımı) The Siren "The Siren", senfonik power metal grubu Nightwish'in "Once albümünden çıkan dördüncü teklidir. Kevin Drew Kevin Drew, Brendan Canning ile beraber Toronto kökenli barok-pop grubu Broken Social Scene'in kurucusu olan müzisyen ve besteci. Ayrıca, Broken Social Scene'e göre daha az bilinen bir grup olan, Drew ile birlikte Broken Social Scene'in bir başka üyesi olan Charles Spearin'den oluşan KC Accidental isimli bir grubun da üyesiydi. Müzisyen, şu günlerde, Broken Social Scene'de de solistlik yapan ve aynı zamanda solo kariyerine devam eden Leslie Feist ile beraber. Drew, Metric grubundan Emily Haines ve Stars'tan Amy Millan'la birlikte Etobicoke Sanat Okulu'da drama okudu. End of an Era End of an Era, Finlandiyalı senfonik metal grubu Nightwish'in, bir DVD ve çift CD'den oluşan konser albümüdür. 21 Ekim 2005'te Finlandiya, Helsinki Hartwall Areena'da Nuclear Blast plak şirketinin kaydettiği bu canlı performans, onların "Once" albümü için yaptığı uzun bir dünya turnesinin son konseridir. Konser sırasında gruba Lakota sanatçısı John Two-Hawks de eşlik etti. Taraf (gazete) Taraf, "Düşünmek taraf olmaktır" sloganıyla 15 Kasım 2007'de Türkiye çapında yayın yaşamına başlayan ulusal günlük gazeteydi. Merkezi İstanbul'un Anadolu Yakası'ndaki Kadıköy ilçesinde bulunmaktaydı. Sahibi "Alkım Gazetecilik A. Ş." idi. Gazete, 26 Temmuz 2016 tarihinde "Resmî Gazete"'de yayınlanan OHAL Kanun Hükmünde Kararnamesi ile 15 Temmuz 2016 Türkiye askerî darbe girişimi sonrasında başlatılan soruşturma kapsamında 44 gazete ile birlikte kapatıldı. Gazete, "Düşünmek taraf olmaktır" sloganıyla 15 Kasım 2007'de ulusal çapta yayın hayatına başladı. İlk dönemlerde 1 YTL fiyatla satışa sunuldu. 8 Mart 2008 tarihinden itibaren gazetenin fiyatı 50 kuruşa indirildi. Bir ara bazı bölgelerde 25 kuruş fiyatla satılmakta iken büyük şehirlerde 50 kuruş fiyatla satılmaktaydı. 6 Eylül 2010 gününden itibaren Avrupa'nın 8 ülkesinde de satılmaya başlandı. Gazete, yayınlanmaya başladığından beri Türk Silahlı Kuvvetleri ile ilgili belgeleri yayınlamasıyla büyük ses getirdi. Ordunun bazı terör saldırılarında ihmali olduğuna dair belgeler yayınlamasıyla dikkat çekti. Ergenekon soruşturmasıyla ilgili pek çok bilgi ve belge yayınlamasıyla da tartışma yaratmıştır. Belge haberciliği konusunda gazetenin muhabirlerinden Mehmet Baransu öne çıkmıştır. WikiLeaks'te yayımlanan ABD Dışişleri Bakanlığı ve dünya genelindeki ABD Büyükelçilikleri arasındaki ayrıntılı yazışmalardan oluşan Türkiye ile ilgili diplomatik belgeler, 17 Mart 2011'den itibaren gazetede yayımlandı. Belgelerin "Taraf"'ta yayımlanması için yapılan görüşme, WikiLeaks'in sahibi Julian Assange'ın isteği üzerine gerçekleşti. Aracılar vasıtasıyla "Taraf" yönetimine ulaşan Assange, bir dizi gizli yazışmanın ardından tepe yöneticilerden birisiyle yüz yüze görüşmek istedi. Bunun üzerine hazırlık yapıldı ve Yasemin Çongar, Britanya'ya uçtu. Burada alınan özel telefon numarası ve internetten yürütülen şifreli yazışmalarla Assange'ın karargahına ulaşıldı. Burada yapılan görüşme sonunda çoğunluğu ABD'li diplomatlara ait olan belgeler Çongar'a teslim edildi. Kurucu Genel Yayın Yönetmeni Ahmet Altan ve yardımcısı Yasemin Çongar Aralık 2012'de "Taraf" gazetesindeki görevlerinden istifa ettiler. 1 Şubat 2013 tarihinde Genel Yayın Yönetmeliği koltuğuna ve gazetenin başına eski "Cumhuriyet" yazarı Oral Çalışlar getirildiyse de, Çalışlar kısa bir dönem sonra gazeteden ayrıldı. Çalışlar'ın hemen ardından Yıldıray Oğur, Cihan Aktaş ve Cahit Koytak da gazeteden ayrıldı. Gazetenin yeni Genel Yayın Yönetmeni Neşe Düzel oldu. Edebiyatçı Orhan Pamuk da "Taraf" gazetesine katıldı. Gazete, Aktütün saldırısına dair yayınladığı belgeleri takiben Başbakan Recep Tayyip Erdoğan'ı da sert bir şekilde eleştirmesiyle, zaten sayısı az olan reklamları hiç alamamaya başladığını iddia etti. 9 Kasım 2008 tarihinde gazetenin sürmanşetinden yayınlanan ""Zor günlerden geçiyoruz"" yazısından sonra gazetenin okurları gazeteyi destekleyici reklamlarını gazetede yayınlamaya başladılar. Gazeteye destek vermek isteyen okurlar, "Taraf okumak konforu bozup sorumluluk almayı gerektiriyor" sloganıyla Taraf Okurları Derneği'ni kurdular. Dernek, gazetenin yararına kullanılmak üzere gelir getirici etkinlikler yapmayı, kamuoyunda tanınmış, saygı duyulan sanatçı ve aydınlar arasında "Taraf"'a destek kampanyaları düzenlemeyi amaçlamaktaydı. 2009'un Ocak ayında, daha önce de gazeteye parasal destekte bulunduğu açıklanan iş adamı Mehmet Betil'in gazeteye parasal desteğini arttıracağı ve parasal sorunların sonunda aşıldığı açıklandı. Aralık 2010'da gazete içinde bulunduğu ekonomik sorunlara önlem olarak internet sitesini paralı hale getirme kararı aldı. Gazete, 2010 yılında 657 bin 274 lira kâr elde etti. 2011 yılında satışlarından 15 milyon 228 bin lira gelir elde ederek bir önceki yıla göre net kârını 99 bin lira artırarak 756 bin 78 liraya yükseltti. Ayrıca, 2012 itibarıyla gazetenin Kamuyu Aydınlatma Platformu'nda (KAP) yer alan mali tablolarına göre gazetenin hiç alacağı bulunmamakta, 490 bin lira finansal borcu ile 4 milyon 269 bin lira ticari borcu bulunmaktaydı. Uzun vadeli borcu 1 milyon 45 bin lira olan "Taraf"'ın özkaynakları ise 1 yılda 6 milyon 386 bin liradan 15 milyon 302 bin liraya yükselmişti. AT-1 Snapper 3M6 Shmel (Rusça 3М6 «Шмель»; Türkçe Yabanarısı) SSCB tarafından geliştirilmiş MCLOS güdümleme sistemine sahip bir tür güdümlü tanksavar füzesidir. GRAU (Rusya Savunma Bakanlığı Füze ve Topçu Dairesi)ndeki adı "3M6"dır. NATO rapor adı ise AT-1 Snapperdır. İnsan taşıması güç olduğu için yüksek hareket kabiliyetli araçlar veya helikopterden ateşlenebilir. Füze kendisinden önce kullanılmakta olan örneğin 100 mm tanksavar topu gibi isabetli atış yüzdesi 1500 metrenin altında olan(bu çok düşük bir orandır) silahların yerine geçmesi için geliştirilmiştir. Ancak bu silahın vuruş yüzdesi çok olmasına rağmen azami menzili 2000 metredir. Ancak sahip olduğu hantal güdümleme sistemi, düşük hızı ve vuruş yüzdesinden ötürü ileride SACLOS sistemine sahip AT-5 Spandrel geliştirilecektir.. 3M6 "Shmel" temelde batı ülkelerinde kullanılan ATGMler örneğin Nord Aviation SS.10 füzesine bakılarak üretilmiş ancak ebat olarak büyük kalmıştır. Füze Kolomna da bulunan Special Mortar Design Bureau (Rusça SKB Gladkostvolnoi artillerii) tarafından (ayrıca bu büro AT-3 Sagger modelinden de sorumluydu) geliştirilmiştir. Tasarlanma aşaması çok çabuk olan füze güdümsüz olarak ilk uçuşlarına Nisan 1958 tarihinde başlamıştır. Ardından güdümlü uçuşlarını Haziran ve Temmuz 1958 de devam edilmiştir. 28 Ağustos 1958 tarihinde silahlı kuvvetlere denemeleri için teslim edilmiştir. 1 Ağustos 1960 tarihinde ordu servisine girmiştir. Halka ilk gösterimi 1963 yılıdır. Bu füze iki tür kara aracında kullanılmıştır: Bu araçlar hareketli piyade alayları bünyesinde tanksavar takımları olarak hizmet etmekteydi. Her batarya üç adet müfrezeden her müfreze üç adet fırlatma aracı ve bir komuta aracından oluşuyordu. Bu sistem 1967 yılındaki Altı gün savaşı sırasında Mısır ordusu tarafından kullanıldı. Birkç yerde kullanılan füze sadece bir adet düşman tankını kullanım dışında bırakabilmiştir. Bu görevdeki isabetli vuruş oranı yaklaşık olarak 25% de kalmıştır. Kuzey Kore 1975 yılında bu füze üzerinde bazı değişiklikler yapmıştır. Füze hedefe ilerlerken bir komuta kolundan yararlanmaktadır. Bu yüzden füzenin isabet oranı füzeyi kullanan mürettebatın becerisine kalmaktadır. Komuta kolu ile yapılan güdümleme füzeye çok ince bir kablo yardımıyla iletilmektedir. MCLOS sistemi büyük çoğunlukla sistemi kullanan kişinin becerisine ihtiyaç duymaktadır. Bu sistemin görevlerdeki etkinliğinin düşük olması kendisinden sonra üretilecek ve çok daha kolay olan kullanımlı SACLOS sisteminin üretimine önayak olmuştur. Tek sorun hedefin füze varıncaya kadar geçen süre içerisinde (azami menzile ulaşması yaklaşık yirmi saniye) harekete geçmeye veya geriye çekilerek duman perdesi arkasına saklanarak operatörün görüşünden kaçmaya vakti olmasıdır. Bunun yanında ebatının büyüklüğünden ötürü aracın sadece birkaç mermi, örneğin BRDM-1 aracı sadece üç adet füze taşıyabilmektedir. Tambura Tambura, Türk halk müziği çalgısı. Bağlamadan daha küçüktür. Divan sazından bir oktav tizdir ve "divan sazının curası" olarak bilinir. Bağlamadan da dört ses daha tizdir. Alt (re), orta (do) seslerine akort edilir. Form boyu 38 cm, sap boyu 50 cm, tel boyu 80 cm, form eni ve derinliği 22.8 cm'dir. Volkan Işık Volkan Işık (d. 11 Eylül 1967, İstanbul) ünlü şampiyon Türk ralli pilotu. 1989 yılında Opel Türkiye takımıyla kariyerine başladı. O zaman takım Opel Manta'nın sportif versiyonunu kullanıyordu. İlk yarışı olan Ali Sipahi Rallisi'nde 10.oldu. Daha sonra 1990 yılında da bu takımla yarıştı. Sezon sonunda 12 puanla 7.oldu. 1991'de Tofaş Motorsport takımına geçti ve Murat 131'i kullanmya başladı. Fiat otomobillerine o zaman alıştığı gözleniyordu. 1993'te Renç Koçibey'in ölümü ile kariyerine ara verdi. 1997 sezonuna tecrübeli bir pilot olarak hazırlandı. Bu sezon zorlu rakiplerine rağmen 28 puan toplayarak 3.oldu. 1998 yılında Team Atakan takımına geçmişti ve Toyota Corolla WRC'yi kullanmaya başladı. Bu sezon 48 puan topladı ve ilk şampiyonluğunu kazandı. 2001'e kadar bu takımda kaldı. 2001'de Fiat Abarth Motorsport Türkiye takımını kurdu ve bu sezon 65 puan toplayarak 3.şampiyonluğunu kazandı. 2002 ve 2003'te de şampiyon oldu.2007'de Avrupa'yı tercih etti ve Grande Punto S2000 ile 2.oldu.Bu sezon ise 3.oldu. 1999'da Portekiz Rallisi'nde co-pilotu Erkan Bodur ile birlikte tüm rakiplerini geride bırkarak FİA Teams Cup kategorisinde 1.olmayı başardı. Aynı yıl Çin Rallisinde genel klasmanda 6. olarak Dünya Ralli Şampiyonasında puan alan ilk ve tek Türk olarak tarihe geçmiştir. Ayrıca Avrupa'da yapılan birçok yarışta birincilikleri vardır. Tarımsal mücadele Bitkisel üretimi sınırlayan hastalık, zararlı ve yabancı otların zararından bitkileri korumak, bu yolla tarımsal üretimi artırmak ve kalitesini yükseltmek amacıyla yapılan tüm işlemlere bitki koruma ya da tarımsal mücadele denir. Tarımsal mücadele, üretimi sınırlayan unsurların belirmesi anında uygulanması gereken bir yöntem değildir. Üretimi sınırlayan unsurlar ilk aşamada doğal denge düzeyinde ise mücadele başlatmak yerine ilgili unsurların takibi yapılmalıdır. Mücadelenin başlatılacağı anı ise Ekonomik zarar eşiği ismi verilen nokta belirlemektedir. Ekonomik zarar eşiğinden evvel yapılan müdehalelerde mücadele maliyeti, zararların gerçekleştirebileceği kaybın maliyetinden daha yüksek olmaktadır. Diğer bir ifade ile Ekonomik zarar eşiği; zararın maliyeti ile mücadele maliyetinin eşit olduğu noktayı belirten bir kavramdır. Tarımsal mücadele yöntemleri sırasıyla, şeklindedir. Bu yöntemlerin kullanımında yukarıdaki sıralama doğrultusunda öncelik verilmeli, yöntemin başarısı hakkında ciddi kuşkular olmadığı sürece bir alt yönteme başvurulmamalıdır. Bu yöntemlerin kullanımında yukarıdan aşağıya doğru inildikçe maliyetleri ve çevreye vermiş olduğu zararları artmaktadır. Özellikle mücadele yöntemlerinden olan kimyasal mücadelenin çevreye, doğal yaşam döngüsüne, ürüne ve ürünü tüketenlere verdiği zararlar nedeniyle kullanılması kaçınılmaz olduğu noktada bile dikkat edilerek kullanılması gerekmektedir. Bu yöntemde doz miktarı, hasat sonrası bekleme süresi ve kullanım alanları konusunda çok dikkat edilmesi gerekmektedir. Kültürel mücadele (tarım) Kültürel mücadele, tarım sürecinde zararlı canlıların meydana gelmesini önleyecek üretim sistemlerinin kullanıldığı tarımsal mücadele yöntemleridir. Tarla yeri ve tohum seçimi, ekim-dikim zamanı ve şekli, besleme, bakım, hasat ve saklama şartlarının en az zararlı ve hastalık oluşacak şekilde ayarlanmasıdır. İnsan sağlığında "koruyucu hekimlik" yöntemine benzemektedir. Tarımsal mücadele yöntemleri içerisindeki en düşük maliyetli yöntemdir. Kültürel yöntemlerle hastalık, zararlı ve yabancı otların zararlarının engellenmesini amaçlar. Bu yöntem, dayanıklı tür ve çeşit kullanımı, münavebe, ekim ve hasat dönemlerinin seçimi, sağlıklı fide ve tohum kullanımı, gençleştirme, budama, değişik toprak işleme, sıra aralarının belirlenmesi gibi önlemleri kapsamaktadır. Tarımın tarihi gelişim seyri içinde bitki koruma süreçleri zamanla değişmiştir. Beli başlı zirai mücadele yöntemleri şunlardır: Bu yöntemler ayrı kullanılacakları gibi "Entegre mücadele" adı ile birlikte de kullanılabilirler. "Entegre (bütünleşik) mücadele" yapılırken, kültürel, biyolojik ve biyoteknik yöntemlere öncelik verilir. Kullanılmak istenen kimyasal mücadele yöntemi de bu sitemime dahil edilmelidir. Kimyasal mücadele en son başvurulacak yöntemdir. Kültürel mücadele 1.Tarım devriminden bu yana kullanılmasına rağmen, son yıllarda göz ardı edilmektedir. Yakın zamanlarda ortaya çıkan kimyasal yöntemler hariç, uzun yıllar tüm insanlar zirai mücadelede kültürel mücadeleyi kullanmaktaydı. Bitki doğasına uygun tarzda yetiştiriliyor, insan eliyle herhangi bir canlının lehine veya aleyhine müdahale edilmiyordu. Bu yöntem her zaman için belli bir ürün kaybını göze almayı gerektirir. Kültürel mücadele insan sağlığı ve çevre üzerinde en az tehdit oluşturan bitki koruma yöntemidir. Kültürel mücadelenin en önemli problemi işçilik maliyeti ve bilgi eksikliği, en iyi yönü doğal kaynaklar üzerinde negatif tesirinin olmamasıdır. Çevre dostudur, kalıntı yapmaz, etkisi uzun sürer, zararlının direnç geliştirmesi görülmez, kullanıcı dostudur, iyi tarım ve organik tarımda kullanılabilir, entegre mücadeleye uyumludur, basit teknoloji ve az bilgi uygulama için yeterlidir, karmaşık makinelere ihtiyaç duyulmaz. Kimyasal mücadele ürünlerinin kolay ulaşılması, kolay uygulanması ve kısa zamanda etki etmesi çiftçi davranışlarını etkilemektedir. Yukarıda faydaları sıralanan kültürel mücadelenin bazı dezavantajları ve sorunları da bulunur. Emek ve bilgi gerektiren yoğun bir iştir, sezon içinde oluşan kronik sorunlara acil çözüm üretemez, arzu edilen etki geç meydana gelir, sezonluk veya tek yıllık bitkiler için zor uygulanır, epidemik zararlılara çözüm üretemez, verim kayıplarını göze almak gerekir. TarÄ±msal karantina Bir hastalık veya zararlının diğer bölgelere yayılmasını engellemek için alınan önlemleriin tamamına verilen isimdir. Hastalık veya zararlının görüldüğü yerlein imha edilmesi veya diğer yerler ile olan bağlantısının kesilmesi ile yapılır. Böylece zararın önüne geçilmesi sağlanır. Kültürel önlemlerden sonra en düşük maliyetli ikinci yöntemdir. Fiziksel mücadele (tarım) Bu mücadele yönteminde zararlıların doğrudan toplanması, öldürülmesi ya da davranışlarının bozulması, çevrelerinin bir dereceye kadar kendileri için uygun olmayacak koşullara çevrilmesi gibi işlemler yapılır. Zararlıların yumurta, larva ve pupalarını veya ergin bireyleri toplamak suretiyle yapılabilir. Meyve ağaçlarının gövdelerine oluklu mukavva, çuval gibi materyaller bağlamak suretiyle elma iç kurdu gibi zararlıların kışlamak üzere burada toplanmaları sağlanarak kış sonuna doğru içinde bulundukları materyalle birlikte yok edilmesi ile zararlı miktarı oldukça azaltılabilmektedir. Çit, hendek, yapışkan macun kuşaklar, çinko levhalar kullanmak suretiyle zararlıların bitkiye gelmelerini ve zarar meydana getirmelerini önlemek için yapılır. Hendekler, göç eden kanatsız böceklere uygulanabilir. Daha sonra hendek içerisinden toplananların yok edilmesine çalışılır. Zararlıların bitkiye gelişleri yapışkan kuşaklar vasıtasıyla önlenebilmektedir. Böcekler yapışkan yüzeylere bacaklarından kanatlarından ya da tüm vücudu ile yapışmak suretiyle zedelenmektedir. Bu yöntemden kanatsız dişi böceklerin ilkbahar ya da sonbaharda yumurta koymak için ağaçlara tırmanmaya başladıklarında yararlanılmaktadır. Toplu olarak bir arada bulunan zararlıların bulundukları yerlerde alev makineleri ile yakılarak yok edilmeleri sağlanır.Ürünlerin depolanması sırasında depoların duvar, raf, çatlak ve yarıklarında saklanma olanağı bulabilecek depo böcek ve kırmızı örümceklerine karşı bu kısımların boş depolarda pürmüz ocağı vasıtasıyla alevden geçirilmesi depoya alınacak temiz materyalin bulaşmasını önleyecektir. Hasta bitki ve hastalıklı bitki artıklarını yakmak hastalık kaynağının azaltılmasında önemli bir uygulamadır. Tarımsal zararlıları kaçırmak için yüksek dozda gürültü yapmak sıkça kullanılan yöntemlerden olmuştur ancak çevreye verilen zarar ve bu hayvanların zamanla bu seslere alışarak etkilenmemeleri görülmüştür. Biyoteknik mücadele yöntemleri arasında da sayılan bu yöntemde; ışık tuzakları, yem tuzakları, koku tuzakları böcekleri cezp etmek ve bu sayede yok etmeyi sağlayan araçlardır. Işık tuzakları olarak kızıl ötesi ve mor ötesinden yararlanılmaktadır. Bu sayede mısırda mısır kurdu zararı azaltılmıştır ancak masraflı bir yöntemdir. Bazı tatlı ve kokulu maddelerin belli mesafelerden böcekleri çekebilmektedir. Feromon adı verilen bu cezp edici kokularla salkım güvesi ve iç kurdu mücadelesinde başarılı sonuçlar alınmıştır. Virüs hastalıklarını taşıyan böceklerin bu türlü tuzaklar yardımıyla cezp edilerek çekilmeleri için sarı polietilen plakalar kullanılmakta mücadelede önemli başarılar elde edilmektedir. Bu yöntemle zararlının yaşadığı ortamdaki koşulları kendileri için istenmeyen hale getirecek şekilde değiştirmek suretiyle zararlıyı yok etmek amaçlanmaktadır. Zararlılara karşı sıcaklığın azaltılması şeklinde uygulanması soğuk hava tertibatlı odalarda özellikle meyve sineklerine karşı uygulanan bir metottur. Depolanan meyve içi sıcaklığının 0 °C’ye kadar düşürülmesi ve bu sıcaklıkta 10 gün süreyle tutulması sonucu zararlının yumurtaları ve larvaları ölmektedir. İhraç edilecek narenciyelerin naklinde frigo firik nakil vasıtalarının kullanımı bu esasa dayanır. Aynı düşünce ile hastalıklarla da mücadele planlanabilmektedir. Sırıklara alınmış domateslerde sıra yönü önemlidir ve kuzey güney yönünde olurlarsa daha fazla ışık alırlar ve mantari yaprak hastalıklarından (Alternaria sp., Stemphylium sp.) korunmaktadırlar. Sıcaklık, toprakta bulunan mikroorganizmaların öldürülmesinde sıcak buhar veya kuru sıcaklık şeklinde tatbik edilir. Tohum, yumru, soğan gibi çoğaltma organlarındaki hastalıklar sıcak su içerisinde belirli süreyle tutulmasıyla öldürebilir. Bu süre ve sıcaklık derecesi tohumun canlılığını kaybetmediği değerlerdir ve genellikle 50–55 °C’ de 15–30 dk en çok kullanılandır. Özellikle tohumla bulaşan virüs hastalıklarının öldürülmelerinde, bitki tohumlarını 70 °C’ de 2–7 gün sıcak havada bekletmek kullanılmaktadır. Sıcak hava uygulaması bazı taze meyve ve sebzelerin dayanıklılığını arttırır. Örneğin patates ve tatlı patates 28–32 °C de 2 hafta tutulursa yaralar çabuk iyileşir ve bu yaralardan olan bazı mantari hastalıklar (Rhizopus sp.) ve yumuşak çürüklük bakterileri (Erwinia sp.) zarar veremez. Bitki hastalıklarının birçoğu düşük sıcaklıklarda gelişemez. Bu nedenle daha çok taze meyve ve sebzelerde hasat sonu çürümelerini önlemek için düşük sıcaklıkta depolama önerilmektedir. Bu amaçla bitkilerin donmadan kurumadan ve fizyolojik bozukluk oluşturmadan dayanabilecekleri en düşük sıcaklık derecesi uygulanır. Örneğin patates 5–8 °C de çürümeden daha uzun süre kalabilmektedir Kimyasal mücadele (tarım) Bileşimlerinde bulunan kimyasal maddelerle hastalık ve zararlıları yok etmek için yapılan mücadeledir. Bu mücadelede zarar veren unsurlar yok edilmek için tarımsal ilaçlar kullanılmaktadır. Tüm mücadele yöntemleri arasında en fazla kullanılan yöntemin bazı üstün yönleri olduğu gibi sakıncalarıda bulunmaktadır. Kimyasal mücadele yönteminin etkili ve doğru kullanılabilmesi için hastalık ve zararlıların, tarım ilaçlarının, ilaçlama makinelerinin, uygulama tekniklerinin çok iyi bilinmesi gerekmektedir. İlaçlama, tarımsal alanda zararlılar ile mücadelede kullanılması gereken en son yöntemdir. Biyoteknik mücadele Biyoteknik mücadele bazı doğal ve yapay maddeler kullanılarak zararlıların davranışlarını, biyolojik ve fizyolojik yapılarını etkileyerek yapılan tarımsal mücadele yöntemidir. Bu yöntemde uvenil hormon anologları, uzaklaştırıcılar (repellentler) ve beslenmeyi önleyiciler (antifeedingler) gibi bazı maddeler kullanılmaktadır. Yöntemin kullanılması için zararlının iyi bilinmesi ve yöntem konusunda tecrübeli olmak gerekir. Bu mücadelede Feromon denilen ve karşı cinsin kokusunu yayan düzeneklerle böceğin erkek veya dişisinin bir yere çekilerek imhası sağlanır ve böceğin üremesi kontrol altına alınır. Dinamo Tbilisi (futbol takımı) SK Dinamo Tbilisi (), Gürcistan'da bulunan bir futbol takımı. Kulüp Gürcistan'nın başkenti Tiflis'te, 1925 yılında kurulmuştur. Gürcistan'nın en üst ligi olan Erovnuli Liga'da mücadele etmektedir. Maçlarını ise 54.549 kişilik Dinamo Arena stadyumunda oynamaktadır. Sovyetler Birliği doneminde Dinamo Tbilisi takımı, Avrupa Kupalarında en büyük başarıyı 1980-81 sezonunda UEFA Kupa Galipleri Kupası'nı alarak göstermiştir. Yılın Sovyet Futbolcusu Yılın Gürcü Futbolcusu Takımın önemli Avrupa zaferleri arasında; 1977-1978 Sezonu UEFA Kupası maçında İnter'i 1-0,1979-1980 Sezonu Şampiyon Kulüpler Kupası maçında Liverpool'u 3-0,1980-1981 Sezonu Kupa Galipleri Kupası maçında West Ham United'ı 4-1 ve 1997-1998 Sezonu UEFA Şampiyonlar Ligi maçında Bayer Leverkusen'i 1-0 mağlup etmeyi başarmıştır. 1980-1981 Kupa Galipleri Kupası'nda Dinamo Tbilisi'nin finale giden yolda; Kastoria FC (1.Tur) 0-0/2-0, Waterford United FC (2.Tur) 1-0/4-0, West Ham United FC (Çeyrek final) 4-1/0-1, Feyenoord Rotterdam (Yarı final) 3-0/0-2, FC Carl Zeiss Jena (Final) 2-1 lik sonuçlarla geçti. "Temmuz 2019" itibarıyla MÃ– 105 MÃ– 99 MÃ– 98 Design of a Decade 1986/1996 Ünlü R&B şarkıcısı Janet Jackson'ın 1995 çıkışlı toplama albümüdür. Albümde Control, Rhythm Nation 1814 ve janet. albümlerinin hitlerinin yanı sıra iki de yeni şarkı bulundurur. Bunlar; Runaway ve Twenty Foreplay'dir. Runaway tipik bir mistik pop şarkıdır. Twenty Foreplay ise bir balladdır. Albüm, 2 Ekim 1995'te Avrupa'da 10 Ekim 1995'te ABD'de satışa sunuldu. Albümde, 1986 çıkışlı Control albümünden 6 şarkı, 1989 çıkışlı Rhythm Nation 1814 albümünden 7 şarkı, 1993 çıkışlı janet. albümünden 1 şarkı ve 2 yeni şarkı bulunmaktadır. janet. adlı albümden çıkan birçok önemli şarkı, lisanslama sorunları gibi nedenlerle bu albüme konulamamıştır. Albüm ABD'de 3 numaraya kadar çıkmıştır. Bunun dışına uluslararası satışlar içine Whoops Now ve The Best Things In Life Are Free adlı şarkılar da dahil edilmiş, fakat düzenlenerek kısaltılmak zorunda kalınmıştır. Dangerous Dangerous, ÅŸu anlamlara gelebilir: Bell Biv DeVoe Bell Biv DeVoe 1980'li yılların sonuna doğru büyük bir başarı elde etmiş müzik üçlüsüdür. Ricky Bell, Michael Bivins ve Ronnie DeVoe, bu grubun ana kadrosudur. Grubun adı soyadlarıyla bağıntılı olarak konulmuştur. Grubun ana teması New Jack Swing ve R&B'dir. 1990 çıkışlı Poison adlı parçaları, ünlü video oyunu GTA San Andreas'da bir radyo kanalında kullanılmıştır. Ralph Tresvant Ralph Tresvant; (d. 16 Mayıs 1968), ünlü R&B ve New Jack Swing şarkıcısıdır. Sensitivity adlı şarkısı 90'lı yılların başında büyük başarı kazanmıştır, fakat bu ağır tınılı şarkı dışında yüksek bir başarı elde edememiştir. Sensitivity, ünlü video oyunu GTA San Andreas'da CSR adlı radyo kanalında kullanılmıştır. Sağ açıklık Sağ açıklık astronomide bir yıldızdan geçen öğlenin ilkbahar noktasından geçen öğlene göre açısal uzaklığı olarak tanımlanmakta olup, artı yönde ölçülür. Ekvatora bağlı koordinat sistemine ilişkin iki terimden biridir (diğer terim dik açıklıktır). Bir başka deyişle, gökkürenin boylamı olarak ifade edilebilir. Rektesansiyon ve baharaçısı diğer adlarıdır. Ölçüm aralığı 0-24 saattir. Dik açıklık Dik açıklık (Deklinasyon diye de adlandırılır), bir yıldızın gökkürede ekvator düzlemine göre açısal uzaklığı olarak tanımlanmakta olup, ekvator konsayı dizgesinin ikinci öğesidir. Ekvatora bağlı koordinat sistemine ilişkin iki terimden biridir (diğer terim sağ açıklıktır). Dik açıklık, göksel ekvator ile bir nesnenin arasındaki açıyı belirtir. Bir başka deyişle, dik açıklık gökkürenin enlemidir. Renk ölçeği Renk ölçeği bir yıldızın, iki farklı tayf bölgesinde (iki farklı renkte) ölçülen parlaklıklarının farkı olarak tanımlanır. (Önceleri fotoğraf parlaklığı ile görsel parlaklık arasındaki fark olarak tanımlanmaktaydı). Örneğin,vB-V renk ölçeği “B” (yani mavi) tayf bölgesindeki Görünür kadiri ile “V” (yani görünür) tayf bölgesindeki görünür kadir arasındaki farkı gösterir. Günümüzde çok renkli ışık ölçümünde çeşitli renk ölçekleri kullanılmaktadır. U, B, V sisteminde etkin dalgaboyu λeff = 3500A°’ de görülen parlaklık U, λeff = 4300A°’ de ölçülen parlaklık B, λeff = 5500 A° de ölçülen parlaklık V ise, dizgede (U-B), (B-V) farkları, renk ölçeği olarak kullanılır. Yörüngesel salınım Yörüngesel salınım yerküre’nin dönme ekseninin ortalama kutup çevresinde ağır ağır dönmesi olarak ya da yerkürenin topaçsı kafa sallama hareketi olarak tanımlanabilir. Daha anlaşılır bir deyişle, bir çocuğun kaytanıyla yere fırlattığı bir topaç kendi ekseni etrafında dönerken, nasıl arada bir kafa sallamasını andıran ikinci bir hareket yaparsa, gezegenimiz de uzayda ekseni etrafında dönerken topaçın bu hareketini andıran bir hareketi daha gerçekleştirir. Bu yörüngesel salınım hareketini, yani kafa sallama hareketini yaklaşık 25.800 yılda tamamlar. Bu olayın bir sonucu olarak ilkbahar noktası da her yıl 50,26" geriye kayar. Mehmet Ergen Mehmet Ergen, tiyatro oyuncusu, yönetmen, çevirmen. Bilsak'ta bir yıl süreyle aldığı tiyatro eğitiminin ardından 1988'de Londra'ya giderek, orada tiyatroya başlayan Ergen, oyunculuk ve yönetmenlik yaptı. Southwark Playhouse’da ve Hoxton Hall’de genel sanat yönetmenliği, danışmanlık, Royal Court Theatre’da metin danışmanlığı, Paddington Arts’da Gençlik Tiyatrosu yönetmenliği, Battersea Arts Centre’da yapımcılık gibi görevlerde bulundu. 2000 yılında Londra'da Arcola Theatre'ı kurdu, genel sanat yönetmenliğini üstlendi. Theorem tiyatro seminerinde İngiltere’yi temsilen konuşmacı olarak görev aldı. BBC ve ITV'de filmlerde oyunculuk yaptı. Sadece Tiyatro ve sinema ile sınırlı kalmayıp, opera ve müzikallerde de yönetmenlik yaptı. İngiltere dışında da İrlanda ve İsrail'de oyunlar yönetti. Kent Oyuncuları, Tiyatro Anadolu, İstanbul Devlet Tiyatrosu, Açık Tiyatro, İzmit Şehir Tiyatrosu, Istanbul Halk Tiyatrosu gibi kuruluşlara yönetmenlik katkısında bulundu. İstanbul Devlet Tiyatrosu müdürü Osman Wöber'in istifası üzerine, 59. Hükümet kültür bakanı Atilla Koç'a istifa çağrısında bulunduğu bir mektup göndermesiyle gündemde yer aldı. Akbank Kültür Sanat Merkezi'nde "Yeni Kuşak Tiyatro"'da yönetmekte, Londra'daki çalışmalarını sürdürmektedir. Ergen, tiyatro oyuncusu Esra Bezen Bilgin ile evlidir. Normallik sınamaları İstatistik biliminde normallik sınamaları bir seri parametrik olmayan istatistik sınamalar çeşitidir. Normallik sınamalarının amacı verilmiş bir veri dizisinin normal dağılıma "uygunluk iyiliği"nin incelenmesidir. Bir sıra parametrik olmayan sınama geliştirilmiş bulunmasına rağmen birçok istatistikçi pratikte daha az kesin ve daha çok sübjektif sağduyu ve ekpertiz gerektiren gösterim karşılaştırmalarını kullanmaktadır. Normallik sınamaları yalnız örneklem verilerinin doğrudan doğruya incenlemesinde kullanılmamakta, fakat özellikle ekonometrik analizlerde tek regresyon denklemi tahmininden sonra çıkan hataların normal olup olmadıklarının araştırılması için de çok kullanılmaktadırlar. İlk ortaya atılan normallik sınaması Pearson tarafından tek örneklem için ki-kare "uygunluk iyiliği" testinin normal dağılıma uygulanmasıdır. Bunu takiben gittikçe veri gereksinimi daha az olan diğer normallik sınamaları geliştirilmiştir. Diğer taraftan istatistiğin bir özel uygulama dalı olan ekonometri ile uğraşanlar da özellikle regresyon tahmin hatalarının normal olup olmadığını incelemek için bu gelişmeye epey katkıda bulunmuşlardır. Şu liste değişik normallik sınaması isimlerini vermektedir: Bu sınamalarda sıfır hipotez veri dizisinin normal dağılıma benzer olmasıdır. Bu nedenle normal olmayan veri için yeter derecede küçük bir p-değeri (yani genellikle %5den veya %1den küçük) ortaya çıkacak ve sıfır hipotez olan veri dizisinin normal dağılıma benzerliği hipotezinin reddedilmesine neden olacaktır. Normallik sınamalarının bir kısmı özel test istatistik tabloları ve özel hesaplamalar gerektirmektedir. Bu nedenle pratik istatistik sorunların çözümü için sınamalara nazaran, daha çok sübjektif sağduyu ve ekpertiz gerektiren gösterim karşılaştırmaları kullanılmaktadır. İçinde istatistik kısımları olan kutu-çizim (spreadsheet) bilgisayar hesaplama programları (örneğin Microsoft Office paketinin bir kısmı olan Excel, açık model olan Open Office suitinin bir parçası olan Calc vb.) histogram gösterimi üzerinde verinin örneklem ortalaması ve varyansını parametreler olarak alan normal dağılım eğrisinin gösterimi ile birlikte görme imkânı sağlamaktadırlar. Böylece histogram için verilerin bir normal dağılıma uyup uymadığı istatistikçinin sübjektif görüşüne ve yargı gücüne bırakmaktadırlar. Eğer örneklem veri hacmi küçükse, bu türlü karşılaştırmanın pek iyi sonuç vermeyeceği aşikardır. Diğer bir grafikle normallik sınaması Q-Q gösterimi kullanılarak yapılabilir. Burada Q, ("quantile") sıralanmış veri dizisini eşit parçalara bölen istatistik ölçüleri ifade etmektedir. Öncelikle hem veriler dizisinin genellikle ondabirliklerini (bazen yüzdebirliklerini) bir eksende ve verilerin örneklem ortalaması ve varyansını parametre alan bir normal dağılımın ondabirillerini diğer eksende gösteren ve bu noktaları bir gösterim de birbirine bağlı 11 nokta olarak gösteren grafiğe Q-Q gösterimi denir. Eğer bu çizilen eğri bir grafiğin "0"dan başlayan doğrusal köşegeni ile çakışırsa veriler tıpatıp (parametreleri örneklem ortalaması ve varyansı değerlerine eşit olan) parametreleri olan normal dağılımlıdır. Eğer eğri her ne kadar köşegenle çakışmıyorsa o kadar verilerin normal dağılımdan değişik olduğu anlaşılmaktadır. Şu gösterimler de "uygunluk iyiliği"ni incelemek için kullanılabilirler: Yukarıda incelenen normallik sınamalarında veriler örneklemden gelmektedir. Normallık sınamasının diğer bir önemli uygulanması bir pratik ekonometri araştırma yapılmaya başladıktan sonra, bir regresyon doğrusu için kestirim yapıldıktan sonra elde edilen regresyon sonucunda bağımlı değişken verilerinin regresyon kestirim değerlerinden farkının, yani kestirim hatalarının incelenmesi sırasında kullanılır. Bir doğrusal regresyon için bu hataların normal dağılım göstermemesi halinde tahmin değerlendirilmesi veya post-tahmin analizi sırasında kullanılan F-sınaması, t-sınamaları ve ki-kare sınamaları için gerekli varsayımların (yani hataların normal olmasının) doğru olmadığı ve bu sınamalar yapılsa bile sonuç çıkartıcı güçlerinin zayıf olacağı bilinmektedir. Onun için regresyon tahmini yapıldıktan sonra hataların normal olması istenir bir sonuçtur ve bunun gerçekte olup olmadığı normallik sınamaları ile kontrol edilir. Eğer hatalar normal dağılım göstermezlerse, kullanılan fonkisyon şeklinin asgari bir açıklayıcı değişken için hatalı olduğu, veya bazı önemli açıklayıcı değişkenin analizde bulunmadığı neticesi çıkarılır. Ekonometri kitapları değişik normallik sınamasının kullanılmasını tavsiye etmektedirler. Örnegin, Gujarati (2003) ve Judge et al (1988) Jarque-Bera sınamasını önermektedirler. Özel ekonometrik analiz komputer paketleri (örneğin Eviews, Gretl vb.) hatalar için normallik sınanmasını bir alışkanlık gibi sırası gelince ifa etmektedirler. Anna Ã‡akvetadze Anna Djambulilovna Chakvetadze (Rusça: Анна Джамбулиловна Чакветадзе; d. 5 Mart 1987, Moskova) Gürcü asıllı Rus profesyonel tenis oyuncusu. 10 Eylül 2007 tarihinde, tekler sıralamasında 5. sıraya yükselerek kariyerinin en yüksek sıralamaya yükselmiştir. Tenise 8 yaşında iken annesi Natalia'nın desteği ile başladı ve babası ile turnuvalara katıldı. Ä°ber-Kafkas dilleri İber-Kafkas dilleri, Gürcü dilbilimci Arnold Çikobava'nın Kafkasya’da konuşulan üç otokton dil ailesine verdiği addır. Bu dillerin birbirleri ile soysal olarak bir akrabalık oluşturduğu dil bilimi dünyasında kanıt yetersizliği nedeni ile kabul görmez ve her dil ailesi birbirinden bağımsız kabul edilir. Bu üç dil ailesi şunlardır: Kuzeydoğu Kafkas dillerinden olan Nah dillerinin de Batsça, Çeçence, ve İnguşçayı içerdiği kabul edilir. Bu diller "Orta-kuzey Kafkas dilleri" olarak da anılırlar. İber-Kafkas dillerinin günümüzde konuşulmayan üç ölü dili içerdiği iddia edilmiştir. Bunlardan Hattice, bazı dilbilimcilere göre Kuzeybatı Kafkas dillerine yakın bir dildir. Diğer iki dil Hurrice ve Urartuca’nın ise, Nah-Dağıstan dillerine yakın olduğu önerilmiştirkabul edilir. Aşağıdaki şemada Arnold Çikobava'ya göre İber-Kafkas dillerinin birbirleriyle olan akrabalıkları gösterilmektedir. Fikrimin İnce Gülü Cevher Ã–zer Cevher Özer (d. 24 Ocak 1983; Manisa), Türk basketbolcudur. OGM Orman Gençlik'de oynamaktadır. 2.05 metre boyundaki oyuncu forvet pozisyonunda oynamaktadır. Türkiye Basketbol Ligi 2005 yılı all-star organizasyonunda düzenlenen smaç şampiyonasında birincilik kazanmıştır. 5 Sezon Beşiktaş'ta mücadele ettikten sonra, 2010-11 sezonu sonrası 2 yıllığına Galatasaray ile anlaştı. 1 Sezonluk aranın ardından 2012-13 sezonu öncesinde, tekrar Beşiktaş'a döndü. Beşiktaş'ın Anadolu Efes'yı yenerek, tarihinde ilk kez kazandığı Cumhurbaşkanlığı Kupası kadrosunda yer aldı. Beşiktaş'la, TBL, EuroLeague ve Türkiye Kupası ile birlikte 3 kulvarda mücadele etti. 2013-14 sezonu öncesinde, geçen senenin TBL finalisti ve bu sezon EuroLeague ön elemesinde Euroleague'e yükselmek için çaba gösterecek olan, Banvit'le 1+1 yıllık anlaşma sağladı. The Who The Who 1960 ve 1970'lerin en önemli İngiliz Rock gruplarından biridir. İlk başlarda onlara ’’Radau-Combo’’ denilirdi. Müzikleri ve sahne gösterileriyle bu İngiliz dörtlüsü Beatles'a ve Rolling Stones’a benzetilirdi. Asıl ünlerini Tommy ve Quadrophenia albümleri ile yapmışlar ve tüm dünyada tanınır duruma gelmişlerdir . Keith Moon (1978) ve John Entwistle'in (2002) ölümünden sonra günümüzde dahi aktif olan grup, gitarist Pete Townshend ve solist Roger Daltrey ile yoluna devam etmektedir. 1959 yılında Roger Daltrey solo gitarist olarak kuzey batı Londrada "The Detours" adlı okul grubunu kurar. 1961-1962 yılları arasında, sırasıyla basçı "John Entwistle" ve gitarcı "Pete Townshend" gruba katılır. Şubat 1964'te aynı ismi taşıyan bir grubun daha var olması nedeniyle, isimlerini "The Who" olarak değiştirirler. Bir süre sonra davulcu "Keith Moon", gruba katılır. Bu gruptan çok etkilenen "PR-Menajer Peter Meaden", grubun ismini "The High Numbers" olarak yeniler ve 1964 yılında ilk şarkıları ""I'm The Face/Zoot Suit""'i bestelerler. Ancak grup, "Kit Lambert" ve "Chris Stamp", menajerliklerini üstlenene kadar başarısız kalır. İlk ilgiyi, çıktıkları televizyon programında enstrümanlarını parçalamaları ile görürler. "I Can't Explain" adlı şarkıları, 1965 yılında, Büyük Britanya "Single-Charts" listesinde 8. ve sonraki parçaları "Anyway, Anyhow, Anywhere" 10. sıraya kadar yükselir. "The Who" grubu olarak ilk albümleri "My Generation" aynı yılın Aralık ayında piyasaya çıkmıştı. Parçalar, İngiliz gençlerinde pozitif rezonanslar sağlamıştı. Kulüplerde, sürekli olarak "My Generation" çalınıyordu. İngiliz gençlerinin birçoğu onları idolleri olarak görmeye başlamıştı "My Generation", "Substitute", "I'm A Boy", "The Kids Are Alright", "Happy Jack")gibi art arda gelen hitlerle birlikte "The Who" grubu "Sgt. Pepper's", "Beatles", "Their Satanic Majesties Request", "Rolling Stones" ile eşdeğerde görülmeye başlamışlardı. Ardından yeni albümleri "The Who Sell Out"’u çıkarttılar. Grubun müzikal başarılarının yanı sıra sahneye çıkışlarında parçaladıkları enstrumanları yüzünden bir finansal çöküntüye uğramışlardı. Kasım 1966 yılında Almanya'nın Köln şehrinde "Lords" grubu ile çıktıkları konserde, 5 şarkıdan sonra sahneyi parçalamışlardı. Aynı zamanlarda "Keith Moon" ve "John Entwistle"’nin "Jimmy Page" ile bir grup kurmak istedikleri dedikodusu çıkmıştı. Birkaç provadan sonra bunun gerçekleşemeyeceği anlaşıldı. Keith Moon'a göre Jimmy Page ile bir grup kurmak, "uçan bir geminin düşmesinden farksiz olurdu." Bunun üzerine "Jimmy Page" grubunu başka müzisyenler ile kurmak zorunda kalmıştı; ("The Band Will Go Over Like a Lead Zeppelin".) Bir müddet sonra bu ismin bir kısmı atılmış ve grubun ismi "Led Zeppelin" olarak kısaltılmıştı, ki bilindiği gibi tarihe geçmiş en yetkin "Rock" gruplarından biridir. Grubun şarkıları CSI dizi serisinde başlangıç müziği olarak kullanılmıştır. Ak Åžeytan Ak Şeytan ("The White Divel - The Tragedy of Paolo Giordano Ursini, Duke of Brachiano with the Life and Death of Vittoria Corombona the Famous Venetian Curtizan"), İngiliz oyun yazarı John Webster'ın 1612'de yazdığı intikam trajedisidir. Beş perdeden oluşan oyun, Webster'in tek başına yazdığı ilk trajedidir. Jakobyen dönemde yazılan en sansasyonel ve dehşet verici intikam trajedilerinden bir olarak nitelendirilen "Ak Şeytan" aslında derlenmesinden 27 yıl önce İtalya'da yaşanmış gerçek bir olayı, 22 Aralık 1585'te Padova'da gerçekleşmiş olan Vittoria Accoramboni cinayetini temel alır. Ancak, drama profesörü John Russell Brown'a göre Webster olayın tarihsel doğruluğundan çok kendi dönemindeki İngiltere'nin siyasal ve ahlaki durumunu anlatmakla ilgileniyordu. "Ak Şeytan" (The White Devil) adını popüler bir İngiliz atasözü olan "ak şeytan kara şeytandan daha kötüdür" deyişinden alır. Oyun insanların gerçekliği ve onların kendini iyi ve saf "white" (ak) olarak tanımlaması arasındaki farka odaklanır. İlk baskısı tek perden oluşuna "Ak Şeytan" daha sonra beş perdeye ayrıldı ve oyunun beşinci perdesi diğerlerine oranla iki kat daha uzundur. Bugün genel olarak beğenilen oyun ilk sahnelendiğinde