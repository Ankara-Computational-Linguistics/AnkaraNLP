bir akrobat. Maalesef Prens Richelieu gibi gerçek insanlar kalmadı. Oysa o politik bir dehaydı, değil mi. Akıl ve bilginin yeryüzünü aydınlatan son meşalesi de sönünce insanlığın hali ne olacak. Adalbert von Bornstedt, meşale derken, Metternich'in kendisini kastettiğini anladı ve dalkavukluğunu yüzündeki ölü gibi donmuş ifadeyle, ve isteksiz bir ses tonuyla yumuşatarak itaatkâr bir biçimde yanıtladı O zaman dünyanın üzerine karanlık çökecek ama ben, dirlik ve düzenin tüm dostları gibi eminim ki, zatıaliniz, dehanızla daha uzun yıllar uygar ülkelerin yolunu aydınlatacaksınız. Metternich memnuniyetle gülümsedi ve karşısında hazırolda duran von Bornstedt, doğduğu ülke hakkındaki raporunu bitirince, Şansölye şunları söyledi Hükümetin morali ve Berlin'de olan önemli her şey hakkında ayrıntılı bir yazı yazın. Biraz düşündükten sonra devam etti. Fransa'ya gittiğinizde, Thiers'e bir dikkat edin. Şimdi bu daha basit. Guizot, aptalın –Kralın– güvenini kazanmayı başardı ve Thiers gözden düştü. Ama bu şan düşkünü, kurnaz Thiers, dünya arenasında daha birçok okus pokus yapacak. Kendisini her duruma uydurabilme konusunda olağanüstü bir yeteneği var, müthiş bir siyaset cambazı. Bu ise çok önemli bir özellik. Üstelik, çağdaş Fransa'nın yetkinlerinden hiç kimsede onunki kadar ateşli bir iktidar tutkusu yok. Evet. diye onayladı Adalbert von Bornstedt ve Metternich'in koruyucu gülümsemesinden güç alarak ekledi Thiers, için ‘tek başına veya çoğunlukla, tek başına veya azınlıkla, herkesle veya herkese karşı yönetmeyi arzuluyor, yeter ki yönetsin, yeter ki devletin başında olsun', derken bir Fransız şairi çok güzel söylemiş. Adalbert Von Bornstedt, gece geç saatlerde Metternich'in sarayını terk etti. Ve hava aydınlanmaya başlamadan önce kapalı bir faytonla Avusturya'dan ayrıldı. Ama Metternich'in gözde ajanı, sadece bu görevle tatmin olmamıştı Prusya kökenli biri olarak aynı zamanda Prusya hükümetinin de ajanıydı. Prusya hükümeti, büyük yardımları karşılığında ona çok yüksek miktarda ödemeler yapıyordu. İsminin önündeki ‘von' eki, toprak soylularından olduğunu gösteriyor ve ona özel bir itibar sağlıyordu. Meyerbeer gibi, o da Paris'i seviyordu. Fransız kadınlarını ve şaraplarını her şeye tercih ediyor ve Berlin'deki kışla atmosferinden sıkılıyordu. Böylelikle, bir Prusya'yı Avusturya'ya, bir Avusturya'yı Prusya'ya satarak, bazen de her ikisini birden Rusya'ya satarak, onunla aynı anadili konuşan Paris'teki mülteci komitelerini dikkatle izledi. Redaktör unvanı güvenli bir paravandı, çok işine yaradı. Ama Heinrich Börnstein'la birlikte, ‘Genç Almanya'ya karşı mücadeleye başlamakla yanıldı. Kendilerini reformların ve yükselişin sempatizanları olarak tanıtan varlıklı şehirlileri, Berlin esnafını kızdırdı. Bunlar, lezzetli sosisler eşliğinde içilen iki kadeh biradan sonra, büyük bir zevkle hükümetlerini eleştirmeye girişiyorlardı. Bu eleştirilerin, aslında kimseye zarar verdiği yoktu ama yediklerinin hazmedilmesine katkısı büyüktü. ‘Vorwärts' gazetesinin aldığı tutumdan önce hayal kırıklığına uğramışlar, sonra da kızmışlardı. Heinrich Börnstein gazetenin, ilerici ya da gerici her tür uç akıma uzak duracağına dair söz verdiği yazıları boşuna yazdı. Paris'teki mülteciler, gazeteyi yurttaşlarından önce reddettiler. ülkedeki Adalbert von Bornstedt, gazete yazılarında Ilımlılık, orta yoldur, altındır. Aristoteles bize böyle öğretti, diye Börnstein'dan sonra tekrarlıyordu. Alman mültecileriyle arasını hoş tutmak ve onları gazeteden koparmamak için her şeye hazırdı. Verdiği her bilgi karşılığında cömertçe ödüllendiren Prusya hükümeti de onu, bu hayvan için ava göndermemiş miydi. Ama mülteciler, sözde rejime bağlılık gösteren bu açıklamaları okuyunca redaktöre ve yayıncıya inanmadılar. Gazetenin tirajı hızla düştü. Bu arada, Prusya polisiyle arası açılan Bornstedt, Avusturya'nın verdiği talimatları yerine getiriyordu. Berlin'deki gizli polis şubesi, gazetenin çizgisindeki keskin değişimi fark edince, hükümete, ‘Vorwärts' gazetesinin yıkıcı propaganda yaptığını rapor etti ve gazetenin Prusya'ya sokulmasının yasaklanmasını sağladı. Diğer Alman hükümetleri de bunu örnek aldı. ‘Vorwärts' iflas tehlikesiyle karşı karşıyaydı. Adalbert von Bornstedt iyice kalaylanmayı beklerken, redaktörlük görevinden kovulduğunu öğrenince sevindi ve Berlin'e, günah çıkartmaya gitti. Heinrich Börnstein, sabahleyin korsesini giyerken ve kıvırcık favorilerine bakım yaparken, hayatın içeriği hakkında bu kez, olağandan daha uzun bir süre felsefe parçaladı. Gazetenin durumu çaresiz görünmesine rağmen, her türlü saldırı ve savunmaya hazır bir şekilde Meyerbeer'e gitmek için yola koyuldu. Ama patron, onu beklediğinden daha kibar karşıladı. Önceki akşam II. Friedrich'i yücelten ‘Silezya'daki Kamp' operasının prömiyeri başarılı geçmişti. Evet, Meyerbeer, alkışların ve tezahüratların tadını çıkarırken, biliyordu ki, eşi bulunmaz Heinrich Börnstein, dikkat çekmemesi için grup halinde değil de, tiyatro salonunun farklı yerlerine yerleştirdiği alkışçılara bol bol para dağıtmıştı. Onlar da, aldıkları paranın hakkını veriyorlardı doğrusu. Ünlü ‘İsveç Bülbülü' şarkıcı Jenny Lind, çingene aryasını harikulade söyledi. Dekorlar ve orkestra, hükümdar Hohenzoller'lerin sarayının görkemini çok iyi yansıtıyordu. Afişler ve libretto da aynı şekilde kusursuzdu. Kraliyet-Prusya müzik direktörü, başarıya her şeyden daha çok değer veriyordu. Onun, her tür kapris için savurabileceği çok parası vardı. Meyerbeer piyanonun başından kalktı ve dünkü prömiyerden sonra dolup taşan kabul odasındaki saksılardan birinden, yorgun bir jestle tuberoz çiçeği kopararak Evet, gazete iyi bir tona rastlamadı ve yüksek notayı yanlış çalarak sesi mahvetti, dedi ve övgü bekleyerek durdu. Övülmekten, yüceltilmekten müthiş bir haz alıyordu övsünler de ne için överlerse övsünler Opera, kostüm veya yaratıcılık için... Heinrich Börnstein bunu anlıyordu, yüksek sesle kıkırdadı Muhteşem, bay yönetmen, muhteşem formüle ettiniz. Evet, dahi insanlar, ses veya söz olsun her alanda dahidir. Bizim, çok bilmişlerden birine bu konu hakkında bir yazı ısmarlamamız gerekiyor. Sanıyorum, sizin benden başka aboneniz yok, dedi besteci, ince alaycı dudaklarını gülümser gibi kıpırdatıp çiçeği, ceketinin iliğine sıkıştırırken. Evet, işler kötü. İşin özü, biz yanlış ata oynadık. Ne desek boş bu, çok tecrübeli insanların da başına gelebilir. Bu devirde yayıncılık yapmak kumar oynamaya benzer. Yönümüzü değiştirmemiz gerekiyor. Prusya hükümetinin tutumu bu sonuca varmamızda bize kopya verdi. Açık konuşalım, hükümet ne kadar aptal. Bizim iyiniyetli yayın organımız ne kadar aptal. Kendi devlet çıkarlarını anlamayarak bizim iyiniyetli yayın organımız gibi bir reklamı, dostu reddetti. Keyifleri bilir. Madem ‘Vorwärt' Prusya'da yasaklandı, onun bu siyasi eyleme layık olmasını sağlamamız gerekecek. Gazeteye, yasak bir yayının tüm çekiciliğini kazandırmamız gerekiyor günümüzde bu, bir gazetenin aranırlığını garantileyen en iyi reklamdır. Yasak gazete. Bugün tüm yerli kökenliler bizim abonelerimiz ve gazeteyi karaborsadan bile almaya hazırlar. Biz onlara yardım edeceğiz. Paris'teki mülteciler de oturup düşünecekler. Emin olun ki, hiçbir zaman daha iyi bir ticari geleceğimiz olmadı. Ama sansasyon bekleyen ve bunun için şimdiden titreyen tüketiciyi aldatmamalı. Kendi külünden yeniden doğan yavrumuz için ben, eşi bulunmaz bir Alman redaktör buldum. O kim. diye sordu tembelce Meyerbeer. Sıkılmıştı. Bavyera doğumlu, genç, fanatik biri yaptığı ve konuştuğu şeylere inanıyor, dışa dönük ve isyancı, üstelik diviti ısırgan otu gibi yakıyor. Ve çok yetenekliler Heine, Ruge, Marx... Hepsi bizim yazarımız olacak. Muazzam imkanlar. Umarım, genç Bernays'a bir itirazınız yoktur. Şimdi aklıma geldi, bana bir sır olarak itiraf etti ‘Hugenotlar' operasının yaratıcısını, yüzyılımızın en yüce opera sanatçısı olarak görüyor. Sizin müziğinizi, çağıltılı bir şelaleye, bazen sessiz, bazen korkunç dalgalı bir okyanusa benzetiyor oysa tüm bu Donizetti'ler, Rossini'ler ve yeteneksiz Verdi'ler bolca su katılmış, tadı kaçmış şurup üretiyorlar ona göre. Mükemmel Meyerbeer. bir tespit, diye canlandı Genç, son derece çenesi düşük, kolay inanan ama ateşli bir gazeteci olan hukuk eğitimi almış Bernays, ‘Vorwärts'ın redaktörü oldu. Ve gazeteye hemen, Paris'te yaşayan birçok Alman mülteci yapıştı. ‘Ren Gazetesi'nde başlatılan mücadeleyi sürdürmek için bir kürsü arayan Marx, ‘Vorwärts'te çalışma önerisini değerlendirmeye karar verdi. Arnold Ruge, kendi yazılarını getirmekte gecikmedi. İmzasını taşıyan bu yazılardan birinde, Marx'ın birçok düşüncesini onaylıyor, ‘Vorwärts'in birinci, mutsuz döneminde Heinrich Börnstein'ın saldırmaya yeltendiği Marx'ın ‘Alman-Fransız Yıllığı'ndaki çalışmalarına sahip çıkıyordu. ‘Vorwärts'in redaksiyon odaları her zaman dumanlı, gürültülü ve kalabalıktı. Haftada birkaç kez toplantı yapılıyordu Atik Marx, haberlerin, dedikoduların ve aile sorunlarının yükü altında ezilen, çenesi düşük Bernays, hasta Heine, süslü püslü Herwegh, tatlı dilli Bakunin, çalışkan Weber ve şöhret düşkünü Ruge. Redaksiyon bölümünde bazen gürültülü tartışmalar olurdu. Hiçbir şeyin anlaşılmadığı bu hengame ortamı, sonra yerini boş sohbetlere bırakırdı. Bernays Ruge ve Bakunin'in monologlarını keserek, kendisini aldattığından şüphelendiği karısının ikiyüzlülüğünden, kötülüğünden yakınırdı veya gizemli bir edayla Heinrich Börnstein'in ona yetiştirdiği sosyete dedikodularını ve tiyatro kulislerindeki son haberleri bildirirdi. Marx'ın, lafazanlığa hiç tahammülü yoktu. Puroları birbiri ardına tüketerek, gevezeliklere sık sık müdahale eder, herkesi işe çağırırdı. Ona karşı çıkmıyorlardı. Marx, kısa zamanda gazetenin belkemiği oldu. Kendinden emin ama oldukça mütevazı olarak, ‘Vorwärts'in bir sonraki sayısı için gerekli yazı konuları hakkında bilgi veriyor, bir adım bile gerilemeden, gazetenin redaksiyonunu yapıyordu ve bazen sonuç niteliğinde yazılar yazıyor, kısa ama içeriği zengin imzasız notlar düşüyordu. Doktor Weber, ekonomi politik alanında ayrıntılı bilgilere sahip olmamakla birlikte eğitimliydi ve konuları başarıyla popülarize ediyordu. Bunu değerlendiren Marx, kendisine özgü tüm cömertliğiyle, düşüncelerini Weber'le paylaşmaya başladı ona kendi felsefi-ekonomik elyazmalarını verdi. Weber, elyazmalarındaki teorik tahliller ve açıklamalardan yararlanarak Marx'ın, burjuva toplumunda paranın gücü hakkındaki birçok düşüncesini kolay anlaşılır bir tarzda tekrarlıyordu. Marx'ın yaptığı gibi, o da Shakespeare'in ‘Atinalı Timon'undan altının konu edildiği bölümü çevirdi İşte bundan şu kadarcığı, siyahı beyaz çirkini güzel, aşağılığı seçkin, Korkağı cesur, ihtiyarı genç, hınçlıyı iyi yürekli yapar. Ey tanrılar. Niye. Niye böyle. Bu, kandırıyor tapınaktaki sahibinizi, Koparıp alıyor, yorgunun başı altındaki yastığı hep o aynı sarı kindar ve bağlıyor ve parçalıyor, vazife ve sadakati Kutsuyor kahrolası kötü kalplileri. Bir seferinde Ruge, ‘Vorwärts'te, Prusya siyaseti ve Silezya dokuma işçilerinin ayaklanması hakkında birkaç not yayınladı. Ek olarak, ayyaşın –Prusya Kralı'nın– karakterindeki hiç hoş olmayan tarafları ve topal Kraliçe hakkındaki çeşitli dedikoduları aktarıyor, notlarını Prusya Kraliyet çiftinin sadece ‘manevi' bir evlilikte bulundukları tahminiyle bitiriyordu. Arnold Ruge, tüm bu pisliği, gerçek adıyla değil de ‘Prusyalı' takma adıyla imzalamıştı. Ama kim bu. demişti okuyucular. Ruge aynı zamanda, Dresden Şehir Kurulu'nun üyesiydi ve Fransa'daki Sakson Elçiliği'nin listelerinde yer alıyordu. Jenny Marx, ‘Prusyalı' imzasını taşıyan bu alçakça yazıları okuyunca heyecanlandı. Kim bu Prusyalı. Okuyucuyu yalancı bir ize doğru yönlendirdiği kesin, dedi sinirli bir şekilde, gazeteyi kocasına uzatarak. Ama Karl, bazıları bu ‘Prusyalı'nın sen olduğunu sanacak. –Ellerini çırparak ekledi– İşte, siyasal kin insanları nerelere götürüyor. Yazarı, düşmanlarımızın arasında aramak gerekiyor. Ruge olduğundan eminim. Onun stili, onun kalemi... Bay ve Bayan Ruge, dedi, yanlarında küçük Jenny'nin bezlerini değiştiren Helene Demuth, duydukları korkunç kinden her an patlayabilirler. Hiçbir şeyden tiksinmiyor Doktor Marx hakkında küfürlü sözler edebiliyorlar. Kendi kulaklarımla duydum. Bunlar sadece onların zayıfladıklarının kanıtı, dedi Karl, öfkeli iki kadını sakinleştirmeye çalışarak. Sana gönderilen zehirli oku karşılıksız mı bırakacaksın, diye şaşırarak sordu Jenny. Tabii ki hayır. Ruge'nin kirli çamaşırlarını ortaya sereceğim ama onun yöntemiyle değil. Hatırlıyor musun, benim yeni yoldaşlarıma nasıl gülüyordu ‘Bir buçuk proletarya –işte Marx'ın ordusu.' Üstelik, en önemlisi, onun yazılarında dalga geçebileceğim şeyler var. Karl odada gezindi. Çatışmaya girmekten hiçbir zaman çekinmezdi. Haklılığından emin bir insan gibi, kazanacağı zaferi şimdiden görüyordu. Bay Heine zeki bir insan. Ruge gibileri için ne kadar güzel bir benzetme yapmıştı, diye söze başladı yine Helene Demuth, güzel bezlere sarılı, neşeyle bakan küçük çocuğu sevgiyle izlerken. Ruge gibiler tıpkı tahtakurularına benzerler Dokunmasan ısırır, ezersen kokarlar. Karl ve Jenny güldü. Lenchen kısa bir süre sonra kucağında çocukla çıktı. Karl sanki sesli düşünüyormuş gibi konuşmaya başladı. Jenny, onun kendisinin önünde sesli düşünme alışkanlığını özellikle seviyordu. Öyle cevap vermeliyim ki, ilkesizlik çukuruna doğru hızla kayan Ruge'ye benzememeliyim. Zavallı ve korkak bir insanın ihanetinin kendince bir mantığı var. Daha baş harfini söyler söylemez, ihanetin son harfine kadar çorap söküğü gibi gidiyor. Ruge çok yakında sürünerek Prusya Hükümeti'nin Dışişleri Bakanlığı'na gidecek ve kendi günahlarını eski arkadaşlarının üzerine yıkarak pişmanlık gösterip af dileyecek. Jenny'nin gözleri parladı. Arnold Ruge'yi sümüklüböceğe benzetti. Marx hiç ertelemeden yazmaya koyuldu. Bu yazı, o aşağılık uydurmanın yazarı olabileceği kuşkusunu Marx'ın üzerinden şerefli bir şekilde kaldırmalıydı. Sayfadaki boşluklara dikkatlice notlar alarak ve bazı cümlelerin altını çizerek ‘Prusyalı' imzalı yazının tamamını tekrar okudu. Hiç şüphe yoktu ki, bunu yazan Ruge'ydi. Karl, onun stilini ve düşünce tarzını tanıyordu ve yanılmamıştı. Ruge bir yazısında, kısa bir süre önce patlayan Silezya dokuma işçilerinin ayaklanmasını önemsiz göstermeye çalışarak işçilerin politik bir amaç taşımadıklarını ileri sürüyor ve bundan ötürü toplumsal bir devrimin imkansız olduğunu savunuyordu. Bu da Marx'a, Ruge'nin zorlama, süslü, boş sözlerine bir epigram gibi net bir darbe indirmesine imkan yarattı. Her devrim, eski toplumu yıktığı için sosyal eski rejimi devirdiği için politik bir devrimdir, diye yazdı Marx. Marx ütopik fikirleri reddediyor ve sosyalizmin devrimsiz gerçekleştirilemeyeceğini gösteriyordu. Silezya dokuma işçilerinin ayaklanması, Alman burjuvalarının merhamet duygularını kabartmıştı. Almanya'da sınıf mücadelesi henüz zayıftı ve zenginler, yoksul işçilerin kaderine büyük bir istekle gözyaşı döküyorlardı. Öldürülen veya tutuklanan dokuma işçilerinin aileleri yararına yapılan fedakârlıkların listesini veren ‘Köln Gazetesi' bu konuda başı çekiyordu. Zengin tüccarlar ve üst düzey memurlar cüzi bir para yardımında bulunup sonra da bunu reklam malzemesi yapmışlardı. Köln'de bir davette, çiçek ve yemeklerle donatılmış bir masanın etrafında gezdirilen tepsiye çınlatarak demir paralar atılıyor ve bayanlar iç çekerek kavalyelerine anlatıyorlarmış Bu yarı vahşi fakirlere yazık. Çağımızda, teller kopasıya gerilmemeli. Her şeye rağmen onlar da insan ve Alman. Bu davette, yaklaşık yüz taler toplanmış. Eski dostu Jung, Karl'a, burjuva ‘Köln Gazetesi'nin bile komünizm sözcüğüyle zevkle hokkabazlık yaptığını yazıyordu. Oysa Karl biliyordu ki, Almanya'da işçi hareketi güçlendiğinde fabrikatörlerin ve bankerlerin kanlı saldırılarıyla karşılaşacaktı hemen. Sosyal bir çatışma başlayacak ve barikatlar, iki uzlaşmaz sınıfı sonsuza dek ayıracaktı. Alman burjuvazisinin ezdiği işçilere karşı gösterdiği acıma duygusu ve onlardan korkmadan güçlerini abartmasının nedeni, mücadelenin henüz güçsüz oluşuydu. Silezya dokuma işçilerinin ayaklanması özel mülkiyete karşı ilk tehditti ve Marx, bu eylemde pleblerin sosyal patlama kroniğinde, henüz tanımadığı özellikler keşfetti. Ruge'ye karşı şöyle yazdı Her şeyden önce dokuma işçilerinin türküsünü hatırlayalım. Hani ocak, fabrika ve çevresi hakkında hiçbir eser olmamasına karşın proletaryanın özel mülkiyet toplumuna karşı çıktığını bildirdiği, herkesin anlayabileceği hayret verici açıklıktaki, keskin ve güçlü mücadele çağrısını hatırlayalım. Silezya ayaklanması, Fransız ve İngiliz işçi sınıfı ayaklanmalarının bittiği noktada başladı. Yani proletaryanın, kendi eyleminin içeriğinin bilincinde olmasıyla. Tüm diğer hareketler her şeyden önce, sadece sanayinin efendilerine, görünen düşmana karşı yönelmişken, bu hareket aynı zamanda bankerlere, gizli düşmana yöneldi. Barutla oynamaktan hoşlanan burjuvazi, ayaklanan dokuma işçilerine ‘kibarlıklar' yaptı. Silezya dokuma işçilerinin dolaysız efendileri onları açlıktan yavaş yavaş öldürürken diğer Alman burjuvaları paralarına kıyıp, ayaklanmada ölenler için tabut aldılar ve artık eve ekmek götürecek kimseleri kalmayan işçi ailelerinin önüne birer kap yemek koydular. Marx, geçmişe dönüp, devrim tarihini inceleyerek Chartist ve Lyon ayaklanmalarını çözümledi bu hareketlerin bilimsel, tarihi açıklamalarını yaptı. Marx, yazısına devam edebilmek için evde tam bir sessizliğin hâkim olacağı geceyi beklemeye karar verdi. O zaman dikkatini dağıtan tüm engellerden kurtulan beyni, gizemli işine tutkuyla yöneliyor düşüncelerinin yırtılmaz kumaşını sessizce bağlıyor, dokuyordu. Bu sessiz yaratıcılık saatlerini nasıl da seviyordu Karl. Jenny, Lenchen ve küçük kız uyuyordu. Güneşlik, pencereyi sıkıca kapatmıştı. Düşünmesini, sorgulamasını ve çözümler aramasını hiçbir şey engellemiyordu. Avizenin ışığı, etraftaki her şeyin gölgesini bırakarak beyaz sayfaların üzerine düşüyordu. Sinirlerini ve beynini besleyerek damarlarda coşan kan akımının ürünleri, kağıtları dolduruyor ölümsüz sözcükler bellekteki cevheri, cömertçe yüzeye bırakıyordu. Karl ihtiyaç duyduğu malzemeyi, masanın üzerinde rastgele yığılmış tablolar, kaynaklar ve notların arasından alıyordu. Bunlar yazıyı bir kumaş gibi dokuyor divit, düşünce fırtınasının ortasında büyülü bir kayık gibi geziniyordu. Gerçek bir şair yaratıcılığına sahipti Marx. Yaratıcılık, çağrısına boyun eğerek kendisini ona istekle sunuyordu. Marx birkaç hafta çalıştıktan sonra bazen uzun süre tembellik eder, kanepeye uzanarak eline geçen herhangi bir kitabı karıştırırdı. Bu bazen bir roman bazen de bir şiir kitabı olurdu. Sonra birden düşünce tatili sona erer, içki bulmuş bir ayyaş gibi büyük bir arzuyla kendisini işe verir, düşünmeye ve yaratmaya hırsla koyulurdu. Çalışmaktan alıkonulduğu zaman acı çekiyordu. Çalıştığı zamanlarda ise, kendini paralıyor ve özenli bir elmas parlatıcısı gibi üslubunu ve cümlelerini sürekli düzeltiyordu. Vanneau sokağındaki ev, gündüzleri hareketli ve gürültülü olurdu. Yavaş yavaş büyüyen küçük Jenny minik ellerini sık sık uzatır, anlamsız tatlı sesler çıkarır, odaya giren ışık huzmelerine ve kendisiyle ilgilenenlerin yüzlerine bakardı. Ama tüm çocuklar gibi o da bazen hastalanırdı. Gülümsemesi büyüklerde sevinç uyandırır, ağladığında endişelenen anne ve babası hemen nedenini arardı. Onun hastalıkları evde panik ve kargaşa yaratırdı. Böyle zamanlarda sadece Lenchen daha ciddi, soğukkanlı ve buyurgan olurdu. Bir seferinde, Helene, işini gücünü bırakıp ateşler içinde kıvranan hasta çocuğun karyolasının başından ayrılmayan Karl'a sertçe çıkışmıştı Yoksa siz, küçüğün hiç hastalık geçirmeden büyüyeceğini mi sanıyordunuz. Ama o zaman direnç kazanamaz ki. Çocuklar hastalıklardan sonra daha zeki olur ve güçlenirler. Ses tonu Karl'ı biraz sakinleştirmişti. Hadi Doktor Marx, karınızı da yanınıza alıp gezmeye çıkın. Karınız böyle kapanıp ortada bir neden yokken iç çekmeye devam ederse ikinci çocuğunuzu öyle çelimsiz doğuracak ki, bizim gibi cahil ve yoksul insanları nasıl daha mutlu ve zengin yapacağınızı düşünmeye zaman kalmayacak. Hadi hadi şalınızı hemen üstünüze alın sevgili Jenny. Bay Marx, şemsiyeyi alın eminim ki yağmur yağmak üzeredir. Helene'nin mantıklı laflarına direnemiyorlardı. Helene Demuth, Karl ve Jenny'yi gönderdikten sonra çok sevdiği çocuğa koşardı. Lenchen adeta, doğuştan bir hastabakıcı ve dadıydı. Küçük Jennyhen'i hiç kimse ondan daha çabuk sakinleştiremez, rahatsızlığını anlayamazdı. Bir çocuğu tedavi etmek gibi. Zavallılar nerelerinin ağrıdığını fısıldardı sevgiyle ve etmek bir kuşu tedavi sadece ötebilirler ama söyleyemezler, diye çocuğa vermek üzere Bayan Karoline von Westphalen'den öğrendiği sihirli ilacı, çayı hazırlamaya koyulurdu. Bu saygıdeğer, itibarlı ve iyi kadından ne kadar çok ve ne kadar yararlı şey öğrenmişti yemek yapmayı, çocuk ve hasta bakmayı. Bir zamanlar bir Protestan papazından öğrendiği duaları aklında nasıl tuttuysa, eski reçetelerin, şifa çaylarının hazırlanışını ve ev işlerinde gerekli olan pek çok şeyi belleğinde aynı öyle korumuştu. Lenchen, çocukların müteşekkir hastalar olduğunu, çabuk hastalanıp çabuk iyileştiklerini bilirdi. Ve şimdi de ıhlamur çiçeğinden yapılmış sıcak çay ve ılık zeytinyağıyla yapılan masaj, Jennyhen'e iyi gelmişti. Karl ve Jenny eve döndüklerinde, sakinleşen kızları uyuyordu, yüzü de gece yandığı gibi artık yanmıyordu. Jenny önce ısınıp sonra içeri girdi ve kızının karyolasının üzerine eğildi. Endişeyle çocuğun yüzüne bakıp dinledi. Çocuğun nefes alıp verişi düzenli ve sessizdi. Lenchen sen büyücüsün. Küçük beşikten hastalığı neyle kovdun. diye sordu, genç kıza şükranla bakarak. Aa, nazar değdirmeyin lütfen ve sakın küçük civcivi uyandırmayın, diye elini salladı Demuth, yapmacık bir kızgınlıkla. *** Bu günlerde Barmen'den bir mektup geldi. Karl zarfı sabırsızlıkla açtı. Friedrich nihayet ona yazmıştı. Birbirlerinden ayrılalı üç hafta olmuştu. Kızkardeşinin nişanlanmasıyla evde başlayan koşuşturmayı anlatan Friedrich, Almanya'da belki de altı ay kalması gerektiğini yazıyordu. ... Böyle olmaması için tabii ki elimden gelen her şeyi yapacağım ama burada benimle ilgili ne kadar ıvır zıvır küçük hesaplar yapıldığını ve ne batıl inançlar öne sürdüklerini tahmin bile edemezsin... diye okuyordu Karl. ... Köln'de üç gün kaldım ve yaptığımız propagandanın yol açtığı büyük başarı, beni hayrete düşürdü. İnsanlarımız çok aktif ama sağlam bir desteğin yokluğu hissediliyor. Yaşanmış tarihin ürünü ve tarihsel, mantıksal devamı olan düşünce biçimimiz ve ilkelerimiz, birkaç yayınla açıklanmadığı sürece, bu iş yarım kalacak ve bizimkilerin çoğu, karanlıkta el yordamıyla ilerlemeye çalışacaklar. Engels, Düsseldorf ve Elberfeld'deki durumu ayrıntılarıyla anlatıyor, ‘Vorwärts'ı ve gazetenin redaktörü Bernays'ı soruyordu. Mektubunu tüm tanıdıklara ve Jenny'ye selam göndererek şu satırlarla bitiriyordu Haydi sağlıcakla kal sevgili Karl ve hemen cevap yaz. Ayrıldığımızdan beri, senin yanında geçirdiğim o on günden sonra, kendimi bir kez bile o kadar neşeli ve o kadar insan hissetmedim... ... Karl, gece yarısı, ‘Vorwärts' için hazırlamakta olduğu yazıyı tamamlamaya koyuldu. Bu gece onu bitirmeye karar vermişti. Silezya ayaklanmasının önemini değerlendirirken, Fransa, Almanya ve daha birçok ülkeyi dolaşmış olan Alman terzi kalfası Wilhelm Weitling'in yapıtındaki hayret verici teorik derinliği hatırladı Marx. Tabii ki, dedi Karl, Jenny yatmaya gitmeden önce onun yanına uğrayıp koltuğunun yakınına oturunca. Kendi eğitimini tek başına gerçekleştiren Alman Weitling'in anlatımı Fransız Proudhon'un parlak formüllerinden geride kalıyor ama buna karşılık onun düşünceleri ve vargıları daha derin. İkisi de proleter olan Proudhon ve Weitling'in birer doğal dahi olduklarına kuşku yok. Gelecekte, işçi sınıfı, dünyanın en büyük beyinlerini doğuracak. Marx, Weitling'in ‘Uyum ve Özgürlüğün Güvencesi' kitabını karıştırarak konuşmaya devam etti Bildiğin gibi Weitling ‘Adiller Birliği'nin kurucularından. Cabet, Louis Blanc ve Proudhon'dan daha önce ortaya çıktı ve sosyalist oldu. Otuz dokuz yılında ‘Adiller Birliği'nin yediği ağır darbeyle parçalanması, gerçekten mücadele etmeyi düşünen ve isteyenlerin direncini artırdı aslında. Bu birliğin en iyi üyeleri yeniden mücadeleye atıldılar ve şimdi bir birlik kuruyorlar. Paris'e geçmiş olanların birçoğuyla görüşüyorum. Weitling, İsviçre'deki komünist hareketi yönetiyor. Toplantı ve örgütlenme özgürlüğünün sosyal ilişkileri düzenlediği İngiltere'de devrimci kararlılığa sahip ilginç insanlar var. Bizim Parisli birçok arkadaşımız ise bu özellikten yoksun. Bunlar Engels'in zevkle yadettiği o üç gerçek insan mı Saatçi, matbaacı ve ayakkabıcı, diye sordu Jenny. Evet. Fred'in olumlu izlenimlerinden kalkarak onlardan çok şey bekliyorum. Evet, artık, proletarya bize güçlü beyinler veriyor. Bunu biliyordum. Weitling ve Proudhon burjuvazinin, pleblerin bir hiç olduğu yolundaki iftirasını boşa çıkardı. Bu insanlar, ait oldukları sınıfa yol gösteriyorlar. Yüce bir görev. Jenny kocasının yanından ayrılmadan önce, onu yan odadaki çocuğun yatağına götürdü. Dünyada hiçbir şey, hafifçe gülümseyerek sakince uyuyan bir çocuktan daha muhteşem olamazdı. Babası da annesi de bunu düşündü. Ama sessiz protestosunu ellerini çaresizlikle sallayarak gösteren bütünüyle bir kızgınlık abidesine dönüşmüş Lenchen, yandaki karyoladan kalktığında Karl ve Jenny ayak parmaklarının ucuna basarak hemen kaçtılar. Az kalsın küçük masayı, üzerindeki fitili kısılmış lamba, süt şişesi ve çamaşır sepetiyle birlikte deviriyorlardı. En sonunda evi tam bir sessizlik kapladı. Artık her iki Jenny de uyuyordu. Karl yine masanın yanındaki koltuğundaydı. Karl'ın, düşüncelerini olağanüstü bir hızla izleyen diviti, kar beyazı sayfaları bozuk ve hareketli bir el yazısıyla yazılmış sözcüklerle doldurdu. Burjuvazi (filozofları ve kalemşörleri dahil) kendi kurtuluşu hakkında Weitling'in ‘Uyum ve Özgürlüğün Güvencesi' kitabı gibi bir eser ortaya çıkarmış mıdır. Alman kül kedisinin, gelecekte atletik bir vücuda sahip olacağı kehanetinde bulunmak için Alman işçilerinin bu ölçüsüz parlaklıktaki eserini mızmız ve vasat Alman politik literatürüyle proletaryanın bu dev çocuk ayakkabısını Alman burjuvazisinin yumuşak cüce ayakkabılarıyla kıyaslamak yeterlidir. Ve Karl, yükselen sınıfa selamını, Alman işçilerini Avrupa proletaryasının teorisyeni, İngiliz işçilerini iktisatçısı, Fransız işçilerini ise politikacısı olarak niteleyerek tamamladı. Marx, yazmaya uzun süre devam etti. Hava aydınlanmaya başladığında ‘Vorwärts' gazetesi için yazdığı yazıyı bitirmiş, kısa bir süre önce Engels'le planladıkları ortak çalışmaları Bruno Bauer eleştirisine kaldığı yerden devam etmeye koyulmuştu. Fred, broşürden payına düşen bölümleri bitirmişti. Karl da, kendi payına düşen bölümleri yazmak için çok kısa bir zamana ihtiyacı olduğunu tahmin etmişti ama yanılmıştı. Her zaman yaptığı gibi konunun derinlerine daldıkça dalmış bir fikir bir başkasını açmayı gerektirdiği için Marx'ın uçsuz bucaksız düşüncesi, üzerinde çalıştığı her şey gibi, kitabı da planı aşan bir genişlik ve derinliğe kavuşturmuştu. İki yazarın küçük bir broşür yazmak için hazırladıkları ilk planın değişmesini başka etkenler de zorladı. Yirmi formanın üstündeki kitaplar, bilimsel kabul edildiklerinden ciddi bir sansüre uğramıyordu. Frankfurt am Main'da, Löwenthal adlı bir yayıncı, Marx ve Engels'in çalışmasını tüm sansür engellerini geçmesi koşuluyla yayınlamayı kabul etmişti. Marx bunu göz önünde bulundurarak yaklaşık yirmi forma yazdı. Engels'in yazdığı bir buçuk formayla birlikte ortaya bir broşür yerine, büyük bir kitap çıktı. Kitap alayla doluydu, okuyanı kahkahalara boğuyor ve bohemce bir hayat süren çenesi düşük Bauerler ve hempalarının kirli çamaşırlarını ortaya döküyordu. Bauer'le gazetelerde Friedrich'in yayınlanan ediyordu. çatışma kaçınılmazdı. Bauer, yazdığı yazılarda, Karl ve ‘Alman-Fransız Yıllıkları'nda yazılarına saldırmaya devam Karl Marx, Engels'le birlikte ‘Eleştirel Eleştiri'nin Eleştirisi' adını verdikleri polemik eser üzerinde çalışırken, Kont Yakov Nikolayeviç Tolstoy, Vanneau sokağından pek uzak olmayan St. Germain kenar mahallesinde kiraladığı villada Petersburg'a ayrıntılı raporlar yazmaktaydı. Kalın astarlı ipek bir sabahlık giyen dağınık saçlı, tıraşsız Tolstoy, pahalı bir Türk halısıyla örtülü kanapesinde oturuyordu. Elli beş yaşındaydı ama gerdanı sarktığı, iri yüzü kırışıklarla dolduğu için daha yaşlı görünüyordu. Öyle İvan, dedi, altmış yaşlarındaki toprak kölesi oda hizmetçisine dönerek. Ona çok güveniyor ve hastalık bahanesiyle ilk kez ülke dışına çıktığı 1823 yılından beri yanından ayırmıyordu. Suratına bakıyorum ve görüyorum ki, sen Ay'a ve rafadan yumurtaya benziyorsun. Evet, yani sen rafadan bir Ay'sın. İhtiyar hizmetçi, hem alındığını ve üzüldüğünü saklamak hem de benzetmeden olmasa da efendisinin ses tonundaki yumuşaklıktan hoşlandığı için kıkırdadı. Aslında İvan, sen, yani rafadan Ay, bana darılma. Şimdi ben de en fazla bu gökyüzü yumurtasına benziyorum. Ne diyorsunuz efendim, diye kızdı İvan. Akı karaya benzettiniz. Biz seninle birbirimize benziyoruz, diye devam etti Yakov Nikolayeviç duymazlıktan gelerek. Belki benim saygın babam senin annenle günaha girmiştir. Benim babam tıpkı benim gibi büyük bir demokrattı. Siyah ekmeği ve kvası seviyordu. Sana bir sır vereceğim Tüm kadınlar aynıdır. Oda hizmetçisi, üzerinde bol miktarda tuvalet malzemesi olan aynalı küçük masayı Kont'un yanına getirdi. Kuaför içeri girdi ve Kont'un dağınık, seyrek saçlarıyla favorilerini taramaya koyuldu. Kont Yakov Nikolayeviç Tolstoy, üzerine parfüm sıkıldıktan sonra kalktı. Suratı düzelmişe benziyordu. İvan, ona resmi elbisesini –açık renk pantolon, turkuaz kırçıllarla süslü bir hırka ve koyu kahverengi redingot– verdi. Paltosunu ve silindir şapkasını giydikten sonra Yakov Nikolayeviç, aniden ve sertçe hizmetçisinin çökük karnına vurdu. E seninki nasıl, ona ne ad veriyorsun, halâ öğütmüyor mu. Evet Kont hazretleri, öğütmüyor, saygıyla eğilerek, hüzünlü toprak kölesi. Benimki de iyi değil, dedi bastonunu aldı ve aynaya baktı. dedi Tolstoy, Şaka yapmaya tenezzül ediyorsunuz Kont hazretleri. Sadece Mösyö Bakunin öğlen geldiğinde ne cevap vermem gerektiğini söylemeye tenezzül etmiyorsunuz. Bir şeyler düşün ve akşama doğru mutlaka uğramasını rica et. Herkese kontun, görevli olduğu elçiliğe gittiğini söyle. İyice aklında tut, şöyle söyleyeceksin Kont, elçinin yanına gitti. Kont Tolstoy, kocaman vücudu ve yaşından beklenmeyen delikanlıca bir hafiflikle merdivenlerden aşağı koştu ve faytona oturdu. Ama elçiliğe değil, önemli ve gizli bir randevu için Boulogne ormanına doğru yola koyuldu. Faytonun içindeki yumuşak koltuğa gömülünce gülümsemeyi kesti. Yüzü aniden değişti. Belirgin bir biçimde kötü niyetli çizgilere sahip dudakları büzüldü, kenarları ise sarktı. Şakaklarına iki sert kırışık yerleşti. Somurtkan gözkapaklarının altındaki küçük gözlerinin ifadesi sert ve kabaydı. Şimdi Kont, tüm yaşamını dolduran sürekli yapmacıklık maskesini çıkarmıştı. Ancak, düşünceleri ve can sıkıcı anıları ona rahat vermiyordu. Uzun süredir Paris, ona Petersburg'dan daha yakındı. O soğuk kış gününde, ‘Senato Meydanı'nda son silahlar sustuğundan ve Dekabrist ayaklanma kanlı bir şekilde bastırıldığından beri, Yakov Nikolayeviç iki yıldır yabancı ülkelerde yaşamaktaydı ve yurduna dönmeyeceğini bildirmişti. Turgenyev ile birlikte ilk Rus siyasi sığınmacılar olmuşlardı. Ama yıllar geçip gitti ve Tolstoy despotların ve diktatörlerin en ikiyüzlüsü I. Nikolay'ı sevdi. Üstelik Kont, yurt özlemi çekmekteydi doktorların ‘nostalji' dedikleri bir hastalıktı bu. Yakov Tolstoy, Çar'a bağlılığını, af dileyerek değil çalışarak ispatlamaya karar verdi. Kaderin, kendisini yurtdışında karşılaştırdığı herkes hakkında hırsla ve oldukça iyi ifade ederek rapor üstüne rapor yazmaya başladı. Gizli servis, yurtdışında herkesin Aralık Günleri'nin masum kurbanı olarak gördüğü bu gönüllü soylunun çalışmalarına ilgisiz kalmadı. Ama Kont, sadece ajan olarak çalışmakla yetinmedi. Paris gazetelerinde I. Nikolay ve yönetimine methiyeler de yazdı. I. Nikolay, yüce Peter'in yerini doldurmaya aday. Rusya, hiç bu kadar güçlü bir devlet olmamıştı. diyordu Tolstoy. 1837 yılında, Çar ve ülkesinin itibarı için yaptıkları, gerektiği gibi değerlendirildi. Benkendof, yakın zamana kadar siyasi sığınmacı olan Tolstoy'un ümit verici biri olduğuna dair garanti verdi. Kont Tolstoy, Paris'te güvenlerini kazandığı Ruslar hakkında ayrıntılı ve ustaca yazılmış raporları Çar hazretlerinin kabinesine bağlı olarak çalışan gizli servise teslim ettikten sonra yurduna döndü. Onu dost olarak gören herkesi ele verdi ama kendisi sadece bir yurda değil, bundan böyle kendi çıkarları doğrultusunda çalışmasına imkan veren bir işe de sahip oldu. Aslında o, kendi çıkarlarını devletin çıkarları olarak görüyordu. Tolstoy'u Petersburg'da sevgiyle karşıladılar ve onu Paris'te gizli servisin ajanı olarak görevlendirdiler. Başlangıçta, bu görevini Kültür ve Eğitim Bakanlığı Muhabirliği paravanı arkasında yürütecekti. 1842 yılından itibaren de, daha rahat hareket edebilmesi için Rus Elçiliği'nde görevlendirildi. Kont'un Paris'teki evi, olanca konukseverliğiyle tüm Ruslar'a açıktı, özellikle de polis kayıtlarında tehlikeli adamlar olarak adı geçenlere. Bu adamlar, isyancılıklarının ve düzene muhalefetlerinin dozu ne kadar yüksekse, Tolstoy tarafından o kadar iyi karşılanıyordu. Tolstoy, evinde yabancı sığınmacıları da ağırlıyordu. Şimdi, kendini kadife koltuğa bırakmış olan Yakov Nikolayeviç, yüzünde hâlâ aynı kalan vurdumduymaz ve kendini beğenmiş ifadeyle düşündü Ben dürüst ve sadık bir şekilde efendime hizmet ediyorum. Benim atalarım, Tolstoylar, komploları her zaman acımasızca yok ettiler. Düşman karşındayken dövüşmek kolay. Ama o, rengi doğayla uyumlu bir kaplan gibi sık ormanlarda saklanırsa, o zaman ara ki bulasın. Bul onu ve öyle yok et ki, ölürken, darbenin nereden geldiğini anlayamasın. İşte sanat bu. Güç bu. Sonraki her yüzyıl, bir öncekinden daha kurnaz. Ben bir şövalye değilim ki rakibimi boynuz sesleriyle savaşa davet edeyim. Yükseliş çağı başka yöntemleri gerektiriyor. Komplocu düşman daha da kurnazlaştı onunla onun metodlarıyla savaşmak gerekir. Tüm bu isyankârlar ve devrimciler zırhlı elbiselerinin üstüne palyaço kıyafeti giyiyorlar. Ben de aynısını yapıyorum. Onlardan hangisi düşünebilir ki, üzerinde Pestel ve Rileyev'in komplosunda yer aldığı şüphelerini taşıyan, eski siyasi mülteci, en eski Rus soylu ailelerinden birinin mensubu isyankâr ben, kendi imparatorumun güvenini kazandım, kim düşünebilir ki. Ya düşünürlerse. Korku, içini ayaz gibi kavuruyordu. Yakov Nikolayeviç sakinleşmeye çalıştı hiç kimse benden şüphelenmez. Ben ağzımdan laf kaçırmam ne dost önünde, ne hizmetçi, ne de kadın önünde. Çar ve gizli servis ise beni ele vermez. Beni ele vermek işlerine gelmez, diye mırıldandı Yakov Nikolayeviç, paltosunun eteklerini toplayarak. Boulogne ormanı çıplaktı. Rüzgâr, buradan nadiren gelip geçenlerin içtiği puro artıklarına benzeyen, yerdeki kararmış, kırışık yaprakları sürüklüyordu. Kont Tolstoy bir yan yola saptı. Orada muhteşem Arap atlarının üzerinde Amazon gibi kadınlar ve zayıf, Don Kişot gibi uzun bir İngiliz dolaşıyordu. Küçük grum[6] efendisine zorlukla yetişti. Ekim güneşi yakmaya başlamıştı, Yakov Nikolayeviç, paltosunun önünü açtı. Kapalı küçük bir büfenin yanında, dış görünüşü dikkat çekmeyen, yüksek silindir şapkalı bir adam Kont'a yaklaştı. Birbirleriyle, hafifçe eğilerek selamlaştılar ve birlikte ormanın içlerine yürüdüler. Şimdilik ciddi bir şey yok, dedi Yakov Nikolayeviç, çevreyi dikkatle kolaçan ederek. Paris'teki Rus baylar para savuruyor, pislik yapıyor ve Rus düzenine küfrediyorlar. Bildiğiniz gibi bu, Rus toprak ağalarına özgü bir davranış. Bunlar, her zaman kargaşa çıkarır ama onun cebine veya toprağına saldırırsan imdat ister ve bir aslan gibi dövüşmeye hazırlanır. Olağanüstü bir enerjileri var, diye gülümsedi Kont'la birlikte yürüyen adam. Rusya'da her şeyden bol miktarda var ama şimdilik bu zenginlik neredeyse dokunulmadan duruyor... Rusya'nın insanları da henüz işlenmemiş yeraltı zenginlikleri... Bizim çılgın Mihail Bakunin nasıl. Bugün görüşmeyi düşünüyorum. Evet o bir barut deposu. Tehlikeli bir kafa. Çenesi düşük. Yo, hayır efendim, göreviniz gereği iyi bir psikolog olmanız gerektiği halde, siz bu, okulunu bitirememiş asteğmeni iyi anlayamamışsınız. 1840 yılından beri Avrupa'da dolaşıyor, başlangıçta İsviçre'de sonra tüm Avrupa'da devrimcileri topluyordu. Şimdi ise Rusya'nın eski köklerine karşı Haçlı Seferi düzenliyor. Güzel konuşuyor ve tehlikeli. Demagogların en hızlısı. Şimdi bizde, Rusya'da, toprak ağaları arasından çok sayıda küçük Maratcılar ve Robespierreciler türedi, dedi kuşkucu bir gülümsemeyle, Yakov Nikolayeviç'le konuşan adam. Hayır ben bu cinsi çok iyi tanırım ve yanılmam. Burada bir fikir çorbası olduğunu kabul ediyorum, ama Bakunin, Avrupa ölçülerine göre davranıyor ve birçoğunu da sollayacak. Süreklilik yok ama devrimci lafazanlık ve demagoji konusunda çok ilerledi. Önüne gelen herkesle tanışıyor. Boş bir insan ama atılgan, cesur ve hareketli. Yarım saat daha, oldukça kısık seslerle konuşarak ve etrafı dikkatlice kollayarak Boulogne ormanında dolaştılar. Petersburg'a sözlü olarak iletin, diye konuştu Tolstoy, biz burada barut fıçısı üstündeymiş gibi yaşıyoruz. Bizim elçimiz Kiselev, gerçekten de Kisel [7], hiçbir şeyin derinine inmek istemiyor. Şimdi buraya tüm dünyadan devrimciler toplandı Bizimkiler, isyankâr Polonyalılar, İtalyan çıplakları, akıllı Almanlar, zapt edilmez İrlandalılar Paris'in dolup taştığı Fransız Jakobenleri'nin ise sözünü bile etmiyorum. Metternich, bir zamanların korkunç yırtıcı kuşu şimdi süslü püslü bir korkuluk sadece. O artık hiçbir işe yaramaz. Tüm ümitler bizim efendimizde. Devrim ejderhasını o ezecek. Bizim görevimiz bundan ibaret. Ama zaman geçiyor. Eğer Petersburg yardım etmezse birçok Kraliyet tahtı düşecek ve devrim, bir veba gibi tüm Avrupa'yı kasıp kavuracak. Kont yüksek silindir şapkalı beye, kırmızı mumla birkaç kez mühürlenmiş kapalı bir zarf verdi ve şaşırtıcı hafiflikteki adımlarıyla hızla Boulogne ormanının çıkışındaki eczanenin yanında bekleyen faytonuna yürüdü. Akşam Kont Yakov Nikolayeviç'in evinde birkaç davetli toplandı. Rus kalbi taşıyan biri için Ruslarla görüşmekten daha değerli ne olabilir ki, diye tekrarlıyordu aynı sözcükleri farklı ses tonlarıyla Tolstoy, misafir odasının kapısında hemşerilerini karşılarken. Yüzüne iyiniyet ve duygulu bir basitlik ifadesi kondurmuştu. Dudak kenarlarını, aşağı düşüp iğrenç ve aşağılayıcı bir anlam kazanmamaları için özenle yukarı kaldırmıştı kin dolu delici bakışlarını da sarkık gözkapaklarının arkasına saklamaya çalışıyordu. İki yüz toprak kölesine sahip, başkent dergilerinde bazen ahlâk öğütleri veren hikâyeler yazan, bunalmış bir kadın olan alçak toprak ağası Elenova herkesten önce gelmişti. Onunla birlikte, ev sahibiyle aynı adı taşıyan, zengin olduğunu daha ilk bakışta belli eden, paralarını pahalı tatil yerlerinde ve Avrupa'nın başkentlerinde savuran step toprak ağası Grigoriy Mihailoviç Tolstoy geldi. Ve birkaç Rus daha. En sonunda, şatafatlı yeni bir hizmetçi elbisesi giymiş İvan, Mihail Aleksandroviç Bakunin'in geldiğini bildirdi. Odaya, ördek gibi yürüyen, geniş omuzlu, oldukça dolgun, yüzü terden parlamış, küçük mavi gözlü, bakışları kendinden emin ve cesur bir adam girdi. Elbisesi kötü ütülenmiş görünüyordu, çenesinin altındaki kravat ise pek temiz değildi. Söyleyin, diye sordu toprak ağası Elenova, beyaz eldivenler geçirdiği zayıf uzun ellerinden birini yapmacık bir şekilde onun dudaklarına doğru uzatarak (ellerinin muhteşem, olağanüstü olduğuna inanıyordu), söyleyin, siz kendi yurdunuzda çözümsüz olan soruların yanıtlarını yabancı topraklarda arayanlardan birisiniz değil mi. Ne kadar ilginç. ‘O ise isyankâr ve sürekli fırtına arıyor,/fırtınada huzur bulmak için...' Biliyorsunuz ben sizinle aynı adı taşıyan Lermontov'a bayılıyorum. Siz de Mihail'siniz değil mi. Ama Martinov'u Lermontov'dan her zaman daha çok sevmişimdir. Çünkü o kibar ve sevimli. Aklıma gelmişken sizin babanız Tver'de bölge yöneticisi değil miydi. Mihail Aleksandroviç Bakunin'in başını hayır anlamında sallaması, Elenova'nın onu sıkıştırdığı köşeden bir an önce kurtulmaya çalışması boşunaydı. A, demek ki hayır, dedi güzel konuşan yazar, Bakunin'e doğru ilerledi. Ya muhteşem Evdoksiya Mihailovna Bakunina İtalya'da resim dersleri aldığı dönemde onunla üç unutulmaz ay geçirdim, bu ressam fräulein (frolayn), sizin kuzeniniz değil mi. Brülow'un ‘Pompei'nin Ölümü'nü beğeniyor musunuz. O bir şaheser değil mi. Vezüv gece ne kadar güzel ve Romalı terma kızları da akşam karanlığında. Bu görüntü insanın ruhunu sarsıyor. Ve biz iki bin yıl geriye uzanıyoruz. Ben bunu ‘Moskovalı'da yazıyorum. İtalya'ya gidin. Sizin gibi bir isyankâr için gizli bir örgütün üyesi olmaktan daha güzel bir şey olamaz. Milano, Napoli, Roma bu tür örgütlerle dolup taşmış. Orada her lümpen mutlaka komplocu, her lümpen... Bakunin aniden ve kararlı bir tavırla, karşısında oynayan, onu her an tutmaya hazır elleri önünden çekti, bir özür mırıldanarak bayan Elenova'nın kıskacından sıvıştı. Aslında Elenova bundan hiç utanmadı, alınmadı ve durmak bilmeyen sözcük şelalesinde bir anda başka bir misafiri boğdu. Urgan gibi elleri her an birinin boynuna dolanmaya hazırdı. İnsanları iyi tanıyan Tolstoy onlara yağ çekmeyi, konuşmalarını sağlamayı ve değerli itiraflarını dinlemeyi seviyordu. Ama asla doğrudan sorular sormuyor, karşısındakinin üzerine saldırmıyordu. Çünkü biliyordu ki böyle yaparsa kurban, gözünü dört açacak. Belirlediği şu veya bu av, onun için ne kadar önemliyse Tolstoy ona karşı o kadar umursamaz davranıyordu. Gizli ajanlığa başladıktan sonra Kont, bir avcınınkine benzer sezgiler kazanmıştı. Spor yaptığı duygusu Tolstoy'u dizginliyordu. Ben bir oyuncuyum, diye düşünüyordu. Bazen benim için, çıkar değil, oyunun verdiği zevk daha önemli. (Üstelik Kont şöhret düşkünüydü) Daha iri bir balık tutayım da Benkendorf aklını kaçırsın. Gizli bir güce sahip olma duygusu, Yakov Nikolayeviç'in kendine hayran olmasına yol açıyordu. Bu akşam ilgilendiriyordu. Kont'u, sadece Bakunin Bohem, sinek avcısı, zeki olduğu kadar aptal, diye geçirdi aklından Tolstoy, yöntemi gereği onunla sadece nezaket kurallarının gerektirdiği ölçüde ilgilenerek. Kapana kendisi girecek, diye uman ev sahibi, bir yandan da ortak sohbeti canlı tumaya çalışıyordu. Hizmetçiler akşam yemeğini getirdiler. Herkes masaya oturdu. Ben Herzen'i beğeniyorum. Onun ‘Bilimde Yüzeysellik'ini tabii okumuşsunuzdur. diye soruyordu Elenova, gösterişli bir biçimde taranarak kıvrılmış ve parfümlenmiş favorileri olan eski yüzbaşıya. Müthiş bir eser, diye başladı Kont Tolstoy, hiç şüphe yok ki, Herzen ve şair Ogaryov, Rus göklerinin en yüksek yıldızları. Gerçi birçok siyasi konuda onlarla aynı fikirde değilim. Ama bunlar gençliklerinin etkisi. Düşünce ve fikir özgürlüğünü ben her şeyin üstünde tutuyorum, gerçeği arama cesaretine sahip, dürüst amaçlar güden insanlara saygı duyuyorum. Ben hayatta, dikenlerle dolu bir patikada yürüdüm, birçok yer dolaştım, tıpkı göklerdeki çobana inanmak nasıl gerekli ise, yeryüzündeki insanlara da çoban gerektiğini anlayıncaya kadar her tür ütopyaya inandım. Akşam yemeği sona erdi. Kâğıt oyuncuları bir masaya oturdu. Elenova, akraba çıktığı step toprak ağasını rahat bırakmıyordu birkaç nesil akrabalarını saymaya başladılar. Bakunin, ev sahibini salonun bitişiğindeki çalışma odasında puro içerken buldu. Sonunda Rusya'ya dönmeyi düşünüyor musunuz. diye sordu Kont. Çünkü Benkendorf şakalaşmayı sevmez. Bildiğim kadarıyla daha şubat ayında size yurda dön çağrısı yapılmış. Geri dönülmez bir hata yapmayın, dostum. Dönün. Bir zamanlar ben de sizin gibi yurdumu terk etmeye karar verdim ama sonradan bu kararımdan ötürü çok pişmanlık duydum. Şu ihtiyarın ve dostun sözünü dinleyin, henüz vakit varken yuvaya dönün. Orada sizi... Beni orada hapislik bekliyor, diye sözünü kesti sırıtarak Bakunin. Beni siyasal bakımdan güvenilmez ilân ettiler. Ama çekindiğim konu bu değil. Korkaklardan değilim. Kafa tutan hapishaneyi de göze alır. Ama aradığım şeyi tam şimdi buluyorum Devrim teorisini ve bundan sonra izleyeceğim yolu. Bakunin biraz sustuktan sonra devam etti Yakov Nikolayeviç, biliyorsunuz ki ben uzun süre dolaştım, sadece Avrupa'nın birçok ülkesini görmek için değil, kendimi ve nasıl söylesem, kendi fikirlerimi aramak için. Tüm bunlar ilginizi çekiyor mu. Tolstoy, Bakunin'in fazla konuşma zaafı olduğundan haberdardı ve Petersburg'a ağzı üst üste mühürlenmiş zarflarda ve önceden belirlenmiş imzayla göndereceği raporlarda yer alan bilgileri tam da bu sözcük tufanından ediniyordu. Anlat, anlat, diye canlandı Yakov Nikolayeviç, bir şey kaçırmamak ve her şeyi aklında tutmak için kulaklarını dört açarak. Ah, şöyle koltuğun altına yerleştirilebilecek ve etrafta konuşulan her şeyi kaydedecek bir alet icat etseler, diye içinden geçirdi. Gizli servis ajanı, elliyi aştıktan sonra belleğinin ne kadar zayıfladığını fark etti. Mihail Aleksandroviç ise, bu arada koltuğu şömineye yaklaştırmıştı. Purosunu yakıp bir nefes çekti ve kısık bir sesle konuşmaya başladı. ... Misafir odasındakiler oyuna dalmıştı. Elenova ise, insanların birbirlerini sadece İtalya semaları altında sevebileceği, bu yüzden oraya gitmeleri gerektiği konusunda subayını ikna etmeye çalışıyordu. Paris sonbaharı romantizmi öldürebilir. Her şey öylesine donuk ve uykulu ki... diyordu, boğuk bir fısıltıyla. Sonra Goethe'nin kahramanı Minyon'un monoloğunu okumaya başladı. Sen bilir misin limonun çiçek açtığı ülkeyi, altın portakalın kararmış dallar altında yandığı yeri... Mihail Aleksandroviç Bakunin, Kont Yakov Tolstoy'a, çevredeki önemli olan her şeye duyarlı, okumuş delikanlı Stankeviç'in derneğini anlatıyordu. Orada horozlar ötene dek, insanın görevleri, hayatın anlamı ve tabular hakkında tartışılıyordu. O zamana dek, ben sadece, subay okulunu bitirememiş, ailesini hayal kırıklığına uğratmış, yaşamını sürdürecek bir geliri olmayan, babasından miras kalmayan, hiçbir işe yaramayan ağa oğluydum... Bettina von Arnim'in ‘Goethe'nin Bir Çocukla Yazışması'nı beğeniyordum ve henüz beynimin üretemediği düşünceleri ilk kez ondan edindim. Uyanışımı o kitaba borçluyum. O, ağacı tutuşturan kıvılcım gibi içimde bir yangına yol açtı. İlginç, dedi dişlerinin arasından Yakov Nikolayeviç, buna benzer bir duygu hissetmedim hiç. Belki de yazarı tanıyor olmam yüzünden. O, kendine oldukça güvenli, mükemmel olmasa da iyi bir zekâya sahip bir kadın. Benim için o, bir dahinin ilham perisi, diye yanıt verdi Bakunin, hülyalı. Otuz beş yılında biz hepimiz Kant'ın ‘Pratik Aklın Eleştirisi'ni okuyorduk, sonra da Fichte'yi okumaya koyulduk. Ben ısrarla Tanrı'yı aradım. Ama ne oldu. Her şeyi reddettim ve sonunda saldırganlaştım. İnanma açlığı çekiyordum ama anladım ki, ben soyutlamayı kavrayamıyorum, ulaşabildiklerim ise bana boş geldi. Panteizm, Tanrı'yı bulmama yardım etmedi çünkü doğa, ölü ve adanmıştı. Ve sonuçta Tanrı'yı, insanda buldum. Hiç kımıldamadan dinleyen Tolstoy, kendi düşüncelerini belli etmiyordu. Yaşamın amacı, gerçek aşkın konusu, diye devam etti Bakunin, onun bir şeyler söylemesini beklerken. İnsanlıkta bulduğum Tanrı'ymış. Benim Tanrım, insanın gelişimine paralel olarak yükseliyor. Anlıyor musunuz, Kont. Evet tabii ki, diye hafifçe somurttu Tolstoy, belleğinde tutması gereken tehlikeli bir eres[8] dinlediğini düşünerek. Bakunin ayağa kalktı sanki bir kürsüden sesleniyormuş gibi yüksek sesle ve ellerini sağa sola savurarak konuşuyordu artık Hak yok, görev yok sadece tüm insanlar arasındaki sevgi var. Her görev, aşkı her zaman göz ardı eder suç ve haksızlığa sebep olur. Sanki biraz kapalı konuşuyorsunuz, diye mırıldandı hayal kırıklığına uğrayan Yakov Nikolayeviç. Ben de çok felsefe yaptım ama hayat, tüm bu felsefeleri yıktı. Bakunin'in güçlü ve duygulu sesini duyan yan odadaki diğer misafirler de çalışma odasına gelmişlerdi. Mihail Aleksandroviç, bunu kendisine yapılan bir iltifat gibi gördü (her zaman ilgi odağı olmayı seviyordu) ve devam etti. Baylar benim sırlarım yok. Fakat gençliğimde idealim olan Hegel, biz Rusların ilgisini biraz zor çeker. Ne diyorsunuz. Bu bilimadamının gereğinden fazla ağır ve anlaşılmaz kitapları Rusya'da kutsal sayılıyormuş. Var olan her şey mantıksaldır, diye alâkasızca söze karıştı Elenova. Bununla, o karamsar Berlinli profesörün yazdıklarına dair bir şeyler bildiğini göstermek istemişti. Bay Bakunin, sanırım bir önceki yıl Almanya'daki durumla ilgili yazdıklarınızı okudum. Şu iflah olmaz Arnold Ruge'nin dergisinde yayınlanmıştı. Mükemmel bir eser, dedi Tolstoy'un konuklarından biri. Fakat bu çok uzun süre önceydi, diye elini salladı Bakunin. O zamandan beri dünyayı dolaşıyorum. Kâh Dresden'de, kâh Berlin'de, kâh Zürih'te. Sanırım Zürih'te Weitling ile karşılaşmışsınız. Onun çok hareketli, çarpık bacaklı bir terzi olduğu söyleniyor, diye gülümsedi Kont Tolstoy. Bu arada önde İvan olmak üzere, hizmetçiler meyve, tatlı ve içkilerle dolu tepsilerle içeri girdiler. Konuklar gözle görülür bir biçimde canlandı. Evet, diye cevap verdi Bakunin, artık tamamen farklılaşan, daha alçak ve daha belirgin bir ses tonuyla, benim sizden saklayacak bir şeyim yok. Siz defalarca bana, gerçeğin yurtsuz arayıcısına yardım ettiniz... E, bu hesaplar da ne. Yardım ettiğim için seviniyorum ve yine ederim. Ben de genç oldum ve gerçeğin peşinden koştum. Çok kurnazca bir iş. Wilhelm Weitling görünüş itibariyle Nibelunglar'ın neslinden, ruhu ise sınırsız. Çirkinin teki değil mi. Duyduğuma göre hastalıklı ve çarpık bacaklıymış bir terzi kalfası nasılsa tam öyle. Nedense pleblerden kahraman çıkacağına inanmıyorum. Hata ediyorsunuz Yakov Nikolayeviç. Wilhelm çok yakışıklı. Ruhu ise Spartaküs'ünkü gibi. Patrisyenden bilgi ve kültürü almış bir proleterin güçlü mantığının ve temiz zekâsının ne anlama geldiğini biliyor musunuz. Bu, eşi benzeri bulunmayan korkunç Antikçağ kahramanı gibi. bir güçtür. Uzun süredir boşuna aradığınız Tanrı'yı bakın nerede bulmuşsunuz. dedi kinayeli bir edayla Kont. Demagog Weitling'in çevresinde pervane olan Alman komünistleri sürüsünde. Aslında ben, sizi bataklığa düşmek üzereyken kurtarmak istiyorum. Şerefinize. Tolstoy, bardağını, bu çıkıştan biraz şaşırmış olan Bakunin'le tokuşturdu. Biliyorum, Yakov Nikolayeviç, siz sertsiniz. Aleksandr'ın eski savaşçısı, Dekabristlerin dostu... Ve işte şimdi yabancı bir ülkedeyim. Çarıma sadakatime rağmen Rusya bana tolerans göstermiyor... Aklıma gelmişken, Belçika'dan döndükten sonra sanırım Proudhon'la da görüşmüşsünüz. O neyin nesi, yoksa Ajaks kardeşlerin ikincisi mi. Evet, belirli ölçüler içinde Weitling ve Proudhon ruhen ve amaçları bakımından kardeş. Birisi Alman kafası taşıyan bir Fransız, diğeri ise Fransız kültürüyle dolup taşmış bir Alman. İkisi de tüm işçiler gibi yokluk içinde yaşamalarına rağmen satın alınamazlar, güzel konuşuyorlar, neşeli ve sağlıklılar. Hiç kimse ve hiçbir şey onları doğdukları ortamdan koparamaz. Komünizmin yıkıcı vurguladı Tolstoy. fikirlerinden, diye Fakat Kont, gerçeği anlamamı ve düşüncelerinin çelikten mantığına boyun eğmemi sağlayan, sınırsız bilgisi, tutarlı karakteri, cesur amaçları ve iradesinin sağlamlığıyla beni hayrete düşüren kimdi biliyor musunuz. Bir Alman bilimadamı ve devrimci, Doktor Karl Marx. Doğrusunu söylemek gerekirse insan olarak onu pek sempatik bulmuyorum, biz farklı insanlarız ama o bir düşünür ve onun önünde eğiliyorum. Tolstoy konuştu yapmacık bir vurdumduymazlıkla Karl Marx'ı duymuştum. Galiba şimdi o, gelecekteki muhtemel işçi ayaklanmalarının fonundaki en önemli insan pleblerin yıldırım saçan Zeus'u. Fakat sizin gibi soylu bir Slavı nasıl etkiledi. Bakunin, Marx'ın özelliklerini saymaya başladı. Ona göre Marx, ilk defa tarihte benzeri olmayan tutarlı bir sosyo-politik sistem yaratmıştı. Bakunin, şimdi gerçeği ve felsefeyi aramak için daha az dolaştığını ve cesaretle sosyalizmin yolundan yürüdüğünü ve bunu Marx'a borçlu olduğunu itiraf etti. Bakunin'in karışık zihnini, materyalist felsefeye doğru Karl Marx yöneltmişti. Tolstoy koltuktan kalktı ve büyük, narin elini ağır bir şekilde Bakunin'in omuzuna koydu. Söylesenize, bu yedinci harikanın karısı, sanırım ağabeyi neredeyse Prusya bakanı düzeyine yükselmiş bir barones. Fakat anlattıklarına göre zengin değillermiş. İşçi sınıfının mesihi, açlığa mahkûmmuş. Marx'ın dostu Jung diye biri, Köln'den yakınlarda bin frank göndermiş böylece aile, geçim sıkıntısından kurtulmuş, Marx da yeni çalışmalarını yapma imkânına kavuşmuş... Gazeteler, yazılar için çok az para veriyor, diye bildirdi hemen güvenen Bakunin. Yazık, yazık ki Doktor Marx değerini bilmiyor. Onunki gibi bir kafa, her devlette işe yarar. Ama o çok küstah. Şimdilerde, satın alınamaz bir insana bizde ‘prensip sahibi' diyorlar. Marx'ı ilk kez Berlin'de bir restoranda olmak üzere birkaç kez gördüm. Uzun süre önceydi. Daha o zaman bana sıradışı, barut gibi patlamaya hazır bir üniversiteli gibi geldi. Eğer ona yetki verseler ilk önce Rusya'daki köylüleri serbest bırakır ve Rusya Cumhuriyeti'ni ilân eder. Ben Marx'tan dört yaş daha büyüğüm ama onun artık aksiyom düzeyinde kesinleştirdiği görüşlerin birini bile anlamış değilim, dedi Bakunin. Şu Marx'ı görmek istiyorum. Eski alışkanlıklarımı tazeleyip beynime antrenman yaptırayım, şu son yıllarda kendimi çok bıraktım. Buyurun. Çağın en parlak beyinleri bu günlerde ‘Valentino' salonunda toplanacak Marx, Proudhon meselâ. Doğrusunu söylemek gerekirse ben Proudhon'u bu Renli ermişten daha çok beğeniyorum. Çünkü ben Galliler'den hoşlanırım Uğrayın ve beni de götürün, canım. Birlikte gidelim. Bir şeye ihtiyacınız olursa çekinmeyin, dostum. Tolstoy ve Bakunin aileleri köklü ve ünlü aileler. Marx'ı unutmayın. Bundan kısa bir süre önce Yakov Nikolayeviç Arnold Ruge ve Karl Marx'ın editörlüğünü yaptığı ‘Alman-Fransız Yıllıkları'nın iki sayısı birlikte yayınlanmış bir örneğini Petersburg'a, gizli servise göndermişti. Örneği yollarken Ruge ve Marx'ın yayınladığı derginin, yüce ve saygıdeğer her şey hakkında iğrenç bir provokasyon ve kara çalmayla dolu olduğunu bildirerek, hiçbir şeyi affetmiyorlar, bu adamlar için kutsal hiçbir şey yok, notunu düşmüştü. Bakunin, Tolstoy'un büyük ve kapısı her zaman konuklara açık evini terk ettiğinde akşam saat on birdi. Parisliler uyumaya hazırlanıyorlardı. Gün ağarmaya başlar başlamaz işe koyulan ve artık uyumak ve dinlenmek isteyen küçük tüccarları, zanaatkârları ve işçileri uykuya yatıran Paris, gecenin ilerleyen saatlerinde, eğlence, kadın ve şarap ticareti yapıyor müzikli kafeler ve oyun salonları, eğlenmek isteyen zenginler ve yabancılar için bütün gece çalışıyordu. Geceleri, nemli ve sevimsiz bulvarlarda dolaşarak sabahlayan, başkentteki sayıları hayli kalabalık evsizler ve turnayı gözünden vurmaya çalışan hırsızlar da uyumuyordu. Mihail, St. Germain kenar mahallesinin sokaklarından geçti. Demir parmaklıkların, atlas veya yün perdelerin arkasından belli belirsiz ışıklar titreşiyordu. Mihail, Vanneau sokağının dar ve karanlık bir bölgesindeki 38 numaralı evin önünden geçerken Ruge ve Marx'ın burada oturduğunu hatırladı. Elinde olmadan, az önce Kont'la, Marx hakkında konuştuklarını anımsadı. İçten içe garip bir kızgınlık duygusu kabardı Bakunin'in içinde. Hakkında kötü dedikodular dolaşan kurnaz soylu Tolstoy'un önünde, tecrübesiz, toy bir delikanlı gibi neden bu kadar içten konuşmuştu. Ama Bakunin, yararsız pişmanlıklar duyarak endişelenmekten hoşlanmıyordu. Üstelik Kont, kendisi hakkında çok iyi şeyler düşünüyor ve bu da her zaman haklı olduğuna inanmasına yardımcı oluyordu. Biraz düşündükten sonra, tereddütü kayboldu, kesinlikle mantıklı davrandığına karar verdi ve büyük bir zevkle güzel akşam yemeğini ve Tolstoy'un iltifatlarını hatırladı. Fakat Marx... Mihail yine kendine kızdığını hissetti. Karşısında çekingenlik duygusuna kapıldığı bu dev, Bakunin'de anlaşılmaz bir düşmanlık uyandırıyordu. Neden böyle duygular hissediyordu. Kıskançlık olamazdı. Hayır, o böyle şerefsizce duygulara kapılamazdı. Karl ona karşı her zaman son derece dikkatli ve sabırlıydı ona kendi kendini anlaması için yardım etmişti. Kendi kendini anlamak ise, bazen hayatta her şeyden daha önemliydi. Bakunin kendi yolunu belirledikten sonra etrafındaki her şeyi daha iyi anlamaya başlamıştı. Yine de Karl'da Bakunin'e sıcak gelmeyen, yabancı bir şeyler vardı. Marx ve Bakunin kadar birbirine zıt yapıda başka iki insan bulmak zordu. Karl'ın her şeyi – davranışları, düşünme tarzı– düzenli ve uyumlu bir bütündü. Bakunin'in her şeyi ise çelişkili, yüzeysel ve dağınıktı. Sanki yaşamında karakteristik bir tek prensip bile yoktu. Bakunin planlı ve düzenli çalışmayı hiçbir zaman başaramıyordu. Her zaman onu engelleyecek ve işinden alıkoyacak bir sorun çıkardı. Bu yüzden kendisini rahatlatmak için, çalışkanlığa ve düzenliliğe enayilik adını takmıştı. İşte, aşkta ve dostluklarda da çabuk ısınır, çabuk soğurdu. Kendisi için yararlı olabilecek ilişkileri bile kaldıramazdı. Abartılı bir kendine hayranlıkla hayal kırıklığı arasında salınmaya müsait olan Bakunin her zaman geveze, atılgan, ama iradesizdi. Amaçsızca dolaşmayı, şehir sokaklarındaki itişip kakışmaları, gece yarılarından sabahlara dek süren tartışmaları seviyordu. Becerikliydi, kendine yabancı düşünceleri çabuk kavrayıp geliştiriyordu. Ruh hali sürekli değişiyordu. En zor maceralara bile gözünü kırpmadan atılmaya hazırdı ama yaşamın karşısına çıkardığı yeni engeller, coşkusunu bir anda söndürebilir bunalıma sürüklenirdi. Bakunin, tam bir zaman savurganıydı. Marx'a ise zaman hiç yetmez, boş sohbetlerden hoşlanmazdı. Bakunin, Vanneau sokağını arkasında bıraktıktan sonra, yanına yaklaşıp, bir anda kedi gibi sokularak nazik bir şekilde, benimle gel sevgilim. Sabaha kadar sıkılmana izin vermeyeceğim, diyen güzel kızın peşinden gitmedi bir kadeh sert şarap daha içmek için kafeye de uğramadı. Bulvarlardan geçerek bir odasını kiraladığı bakımsız evin bulunduğu karanlık sokağa ulaştı. Kapının çalındığını duyan ihtiyar kapıcı homurdanarak kapıyı açtı ama kiracısını tanıyınca hemen kibarlaştı. Çünkü Bakunin onun sorunlarını sık sık can kulağıyla dinliyor bazen samimi tavsiyelerde bulunarak, bazen de eğer üzerinde para varsa, para vererek yardım ediyordu. Bakunin küçük odaya girince lambayı yaktı, bütün akşam boynunda bir urgan gibi hissettiği şalı çıkardı, rahatlayarak oh çekti ceketini çıkardı. Sonra sallanan küçük bir masayı kendine doğru çekti sabahtan yıkanmadan kalan kahve bardağını, artıklarla dolu tabağı ve kitap yığınını masadan alıp pencerenin pervazına koydu. Sonra da iri harflerle yazmaya koyuldu Marx gibi böylesine bilgili ve üstelik hem çok hem derinlemesine okuyan insanlara az rastlanır. Onun çalışmalarının en önemli konusu, ekonomi bilimidir. Özel bir ilgiyle, tüm diğer ekonomi bilimcilerinden pozitif bilgileri ve pratik zekâlarıyla ayrılan, İngiliz ekonomik olaylarının deneyiminden, ciddi bir eleştiri ile dürüst ve cesurca sonuçlar çıkaran ve bu bakımdan daha ileride olan İngiliz ekonomistlerini inceledi. Ama tüm bunlara ek olarak Bay Marx, Hegel okulundan öğrendiği son derece bağlantısız ve akıllara durgunluk verecek ölçüde zayıf olan diyalektiği kullanıyor... Bu çalışmayı bir gün nasıl olsa bitiririm, diye düşündü Bakunin, yazdıklarını bir tarafa bırakarak bir puro yaktı ve aynaya yaklaştı... Küçük oval ve terli yüzü, güçlü vücudu oldukça çekici görünüyordu. Barikatta –tabii ki devrimcilerin lideri olarak– nasıl görüneceğini gözünde canlandırmaya çalıştı. Etkileyici bir görünümü olacağına karar verdi. Kendisiyle biraz eğlendikten sonra yatağa uzandı, elbiselerini ve ayakkabılarını yere attı... Sabah onu kapıcı uyandırdı. Postacı, Paris'teki Rus Elçiliği Sekreteri'ne derhal başvurması için bir çağrı mektubu getirmişti. Aynı gün, Bakunin, Petersburg mahkemesinin, kendisi hakkında, Rusya'daki çarlık rejimine karşı devrimci eylemler yürütmek ve yurda dönmeyi reddetmek suçlarından ötürü soyluluktan çıkarılma ve ağır koşullarda çalışma cezası verdiğini öğrendi. Korkarız ki, cehalet, bu şeytani güç daha pek çok trajediye sebep olacak. En büyük Yunan şairlerinin, Myken ve Thebai'daki Kraliyet ailelerinin yaşamını çarpıcı sahnelerle canlandırırken, cehaleti trajik bir kader olarak göstermeleri boşuna değildir. Ne kadar güzel söylenmiş değil mi. Marx hayretle cevap verdi Sevgilim, ‘Ren Gazetesi'ndeki sunuş yazımdan bütün bir pasajı böyle kelimesi kelimesine nasıl hatırlayabiliyorsun. Bu yazıyı okuduğunu bile bilmiyordum. Onu, ayrı olduğumuzda yazmıştım. Jenny omuz silkti ve şakadan bir reverans yaptı. Bilginiz olsun diye söylüyorum, Karl Marx'ın yazdığı her şeyi en az onun kadar iyi bilirim. Teşekkür ederim, çünkü bazen, yazdığım her şeyi sana okumakla iyiniyetini ve sabrını zorladığım ve sömürdüğüm düşüncesi bana acı veriyor. Asla böyle konuşma sevgilim. Tanıdıkça seni daha çok seviyorum. Ve bazen, düşüncenin ancak bu kadar derinleşebileceğini ve seni bundan daha çok sevemeyeceğimi düşünüyorum. Ama kafan durmadan yeni şeyler keşfediyor, benim kalbim de seni daha çok ve daha derinden sevebilmek için büyüyor... Karl, karısının ince elini usulca sıktı, sonra da eğilerek küçük, narin parmaklarını öptü. Bütün hayatı boyunca, daha çocukluk yıllarından itibaren, sadece bu kadını sevmişti ve gerçek mutluluğu onun aşkında buluyordu. Jenny'yi ilk gördüğü günü hatırlamak için boşuna çabaladı. Onu, daha çocukken Trier'de tanımıştı. Yaramaz ve hayalperest Jenny ile aralarındaki dört yaş fark, çocukluklarında daha çok hissediliyordu. Ama bunun şimdi hiçbir önemi yoktu. Karl ancak, çılgınlıklarına son verip kendisini kitaplara ve düşüncelere kaptırdığı delikanlılık çağında muhteşem kızı fark etti. Güzel Jenny, onun ateşli ve yaratıcı hayal gücünü altüst etmişti Karl'ın, küçük kızkardeşlerine anlattığı masallardaki tüm prenseslerden ve perilerden daha muhteşemdi. Genç Jenny öyle güzeldi ki. Tüm Trierliler ona hayrandı. Düzgün bir vücut, etrafı kestane rengi buklelerle çevrelenmiş, gururlu, dik bir baş, parıldayan gözler, zarif oval bir yüz, küçük, hafiften dolgun dudaklar... Ama Marx'ın karısı şimdi de daha az güzel değildi görkemli güzelliği Antikçağ'daki tanrıçaları anımsatıyordu. Aynı düzgün alın, hilâl kaşlar ve vakarlı bir burun. Karl'ın yaşamında, bu çehreyi içinde yaşatmadığı, bu çehrenin kendisini heyecanlandırmadığı bir tek gün olmamıştı. Karl, gençliğindeki, bir sarhoş gibi kendinden geçtiği, bağımsız yaşamın başını döndürdüğü dönemle ilgili can sıkıcı anıları unutmaya çalışıyordu. Babası savurganlığı ve gereksiz çılgınlıkları konusunda ona kaç kez kızmıştı. Ama Karl, Jenny'ye âşık olduktan sonra tamamen değişmiş birbirlerini yedi yıl beklemişlerdi. Bir tanem, sevgilim, dedi Karl Jenny'ye ve parmaklarını saygıyla, şefkatle öptü. Karl, milyonlarca insan bilinçlenince dünyada birçok kötülük ve suç yok olacak değil mi. Değerli dostum, sen cehaletin ayrıcalıklı sınıfın elinde ustaca kullandığı bir silah olduğunu göz ardı ediyorsun. Prometheus için, ateşi tanrılardan çalıp insanlığa vermek o kadar da kolay olmamış. Ama cehaletin, evimizin hemen yanıbaşında bile görebileceğimiz bir başka türü de var. Ruge ve onun grubu, dedi Jenny. Evet, esnaf, önünde sonunda bir bakkal ruhuna sahip olduğunu gösterecek. O her şeyi, hatalarını bile ticaret konusu yapmaya hazır yeter ki onları satın almak isteyen birileri çıksın. Bauerler, Rutenbergler için de bu geçerli. Çok gördük böylelerini. Bunların hepsi birer siyaset kısırı. Karl ve Jenny, Paris'te yaşayan Alman sürgünleri için düzenlenen bir toplantıya gitmeyi düşünüyorlardı o akşam. Toplantı, pek büyük olmayan bir restoranda yapılacaktı. Noel öngünüydü. Tüm Paris gazetelerindeki edebiyatçılar, Noel hikâyeleri anlatmak için yarışıyorlardı. Soğuk gecelerde çeşit çeşit güzel yiyeceklerle süslü vitrinlerin önünde duran veya kilise girişlerinde kibrit satan erkek ve kız çocuklarını rengarenk tasvir ediyor evsiz nineleri ve yaptıklarından pişmanlık duyan suçluları abartılı bir duygusallıkla anlatıyorlardı. Sokak köşelerinde dilenen dilenciler, polisi görünce girişlere saklanıyordu. Sadaka vererek dilenciliğin yaygınlaşmasına katkıda bulunuyoruz, derken, galiba Proudhon haklı, dedi Jenny, manşonundan küçük çantasını çıkarırken, Ama insanın yardım etmemek için kendini tutması da çok zor. Her zamankinden daha fazla ışıklandırılmış vitrinlerde, kolayla biçimlendirilmiş dantellere benzeyen beyaz kâğıttan küçücük şık yakalara sahip pembe domuz yavruları göze çarpıyordu. Kâğıt şeritlerle sarılı dana ayakları, kanlı et parçaları ve düzinelerle kesilmiş tavuk, kaz ve av hayvanı, gelip geçenlerin hayal gücünü etkilemek, iştahlarını kabartmak ve dükkanlara uğramalarını sağlamak üzere vitrine yerleştirilmişlerdi. Silindir şapkalı baylar, çiçekçilerde frak ve paltolarını süslemek için çiçek tomurcukları seçiyor, genç adamlar nişanlılarının en sevdiği çiçekleri hatırlamaya çalışıyor eğer aradıklarını bulamazlarsa, sevgililerinin bu sezon kendi renkleri olarak açıkladıkları renkleri seçiyorlardı. Beyaz gülleriniz yok mu. Ne kötü. O halde beyaz açelya verin. Satıcı kadın sinsice gülüyordu Kalbinizdeki kız, beyaz elbiseler giydiğine göre brunette. Beyaz renk blondnesslere[9] de yakışır ten rengine bağlı, diye cevap veriyordu genç adam çekingen bir tavırla. Büyük vazolara konulan, kurdelelerle sıkıca bağlanmış, geniş yuvarlak kağıt danteller içindeki hazır buketler, tıpkı başkentin ana caddelerindeki vitrinlerde duran domuz yavruları gibi, doğallıktan çok uzaktılar. Güller, açelyalar, karanfiller, tüberozlar ve diğer çiçeklerin, solgunlaşınca eğilip boyunları sarkmasın diye gövdelerine acımasızca teller saplanıp bağlanmıştı. Bir buketteki tel sayısının solan çiçek sayısından daha az olmaması da yeni moda olmuştu. Buketler, terzilerin icat ettiği metal çemberli jüpona kadar uzanan, gerilmiş sert korselere mükemmel bir uyum gösteriyordu. Sınırsız ve görünmeyen bir iktidarın sahibi terziler, zevk ve isteklerini belirleyerek kadın ve erkekleri yönetiyor ve bazen de çılgınca müsriflik yapmaya yöneltiyorlardı. Marx, bir çiçekçide büyük bir olasılıkla Nice'ten getirilerek bir sepete yerleştirilmiş küçük bir menekşe demeti görüp onu satın aldı. Dükkanda olduğu gibi sokakta da Jenny herkesin dikkatini çekmişti. Ve Marx, karısının güzelliğiyle gurur duyarak delikanlılığında onunla ilgili yaptığı benzetmeyi anımsadı Çiçek açmış akasya. Ama Jenny dış görünüşüne duyulan hayranlığı fark etmiyor gibiydi. Küçük kızımızın henüz oyuncaklarla veya bebeklerle oynayamaması ne kadar üzücü. Büyümesini sabırsızlıkla bekliyorum, dedi Jenny, olağan bir anne sabırsızlığıyla. Kız her şeyi mükemmel anlıyor, diye karşı çıktı Karl, ona bir ayı alacağız, adını da Ata Trol koyacağız. Heine çok mutlu olacak. Ayı sanki oyuncak bebekten daha gösterişli. ... Marx, bir yıldan biraz fazla bir süredir Paris'te yaşıyordu. Bu süre olağanüstü verimli geçmişti. Edinilen birçok yeni izlenim, felsefe ve ekonomi alanındaki buluşlar, Heine ve Herwegh ile tanışma, mücadelecinin silahını bileyen polemikler, Fransız ve Alman proletaryalarıyla yakınlaşma ve en önemlisi Engels'le kurulan dostluk 1844 yılını çok özel kılmıştı. Şimdi Karl, tüm bunları gözünün önünden keyifle geçiriyordu. Friedrich, Barmen'e gittikten sonra Karl, tasarladıkları Bruno Bauer'e yanıtı özenle yazmaya devam etti. Marx'ın kendine özgü özel bir bakış açısı, dünyayı algılayış tarzı vardı. Araştırma alanı eğer fizik, kimya veya tıp olsaydı, tıpkı dahi doğa bilimcileri gibi büyük buluşlar yapmış olurdu. Ama Marx, kendisine, insanı mutlu etme hayalinin belirlediği başka bir yol seçmişti. 1844 yılında Marx, dünyadaki en mutsuz insanların nerede ve kimler olduğunu kesin olarak biliyordu artık. Felsefenin yaşamdan ne kadar kopuk olduğunu görmek, onu hayretlere düşürmüştü. İnsanlığın politik tarihini incelemeye başladı ve Birinci Fransız Devrimi, geçmiş ve gelecekteki ekonomiler üzerinde özellikle durdu. Böylece, başlangıçta onun için gizemli olan her şey daha ulaşılır, berrak olmaya başlamış, onun güçlü mantığına ve zekâsına boyun eğmişti. İnsanı zenginleştiren, güzel bir yıldı, dedi Karl Jenny'ye, yeni yılın yaklaştığını müjdeleyen, mağaza vitrinlerindeki süslü çam ağaçlarına bakarak. *** Lokanta kalabalık ve gürültülüydü. Şarkıcılar Birliği'nin üyeleri, işçiler ve zanaatkârlar – İtalyanlar, Polonyalılar, Fransızlar– bu bayram akşamını Almanlarla birlikte kutlamaya karar vermişlerdi. Sigizmund Krasotzki, ilk gelenler arasındaydı. Ama Pietro Diverolli ve Cabien, onların biraz eskice olan paltolarının düğmelerini alelâcele diken Stock'un yanında bir süre oyalandılar. Bu arada Geneviève de, kocasının ve arkadaşlarının özenle yıkadığı gömleklerini ütülüyordu. Oldukça yıpranmış ayakkabılarını temizlemek, hepsinin başına dert açtı. Küçük Johann, annesinin sandığından yılda bir defadan fazla çıkarılmayan, Geneviève'in boş saatlerinde uğraşmaktan hoşlandığı parlak yapma çiçeklerle süslenmiş, yassı küçük şapkayı inceliyordu. Hazırlıklar nihayet bitti Stock ve karısı, şehir merkezine yakın ‘Valentino' salonuna gitmek üzere Vaugirard sokağından çıktılar. Karl ve Jenny birkaç işçi ailesiyle birlikte salona girdiklerinde orkestra, artık Bravur valsi çalıyordu. Kadınlar, kocaman kaşmir şallarını, sıcak kapşonlarını, küçük şapkalarını zarif hareketlerle çıkardılar. Gaz lambalarının sarımsı ışığında tüm yüzler daha genç ve güzeldi. Karl, kendi palto ve silindir şapkasıyla birlikte Jenny'nin montunu da vestiyere bıraktı. Bir Alman mültecisi olan vestiyer, onları eski bir dostmuş gibi neşeyle selamladı. Hoşgeldiniz Doktor Marx. Bizim Silezyalı kahramanlar hakkındaki yazınızı zevkle okudum. Karl, ihtiyara teşekkür etti ona bir şey sormak üzereyken zayıf, düzgün yapılı genç bir adam kendisine doğru koştu. Bu adam ‘Vorwärts'ın redaktörü Bernays'tı. Onun hareketli, esinli yüzü şimdi endişeli görünüyordu. Şaşkın bir hali vardı. Önemli ve tamamen güvenilir bilgiler aldım, dedi Karl'a. Bunu sizinle konuşabilmek büyük şans. Gazetemiz tam bir bozgunun eşiğinde. Sevgili Marx, nasıl bir tutum izlememiz gerektiğini konuşmalıyız. Çünkü ‘Vorwärts'ın kaderi, bizim ortak kaderimiz. Karl, Jenny'den kendisini yan salonda beklemesini rica ettikten sonra Bernays'la holden çıkarak büfeye gitti. Çıkarıldığı yılın ikinci yarısında ‘Vorwärts' gazetesi, Berlin'deki Kraliyet sistemine ve IV. Friedrich Wilhelm'e hiç acımadan saldırıyordu. Dört yıl önce tahtı ele geçiren bu kral, şimdi Alman büyük toprak sahiplerini, –tüm Alman prensliklerini gerici Prusya İmparatorluğu'nun yönetimi altında birleştirmeye çalışan tehlikeli ve aptal bir güç– açıkça destekliyordu. Bernays, yazılarında hükümet yanlılarına hücum ediyordu. Ona göre, bunlar Kral'ı destekleyerek, en gerici toprak ağalarının başlattığı taarruzun sonucunu belirleyen Berlin'in Hıristiyan Alman aptallarıydı. Bernays'la birlikte Heinrich Heine de Alman gericiliğine baş kaldırmıştı. Gazetede yayınlanan alay dolu şiirleriyle bütün kinini kusarak ‘Yeni Büyük İskender' lakabını taktığı Friedrich Wilhelm'i aşağılıyordu. Yabancı ülkelerdeki bu Alman isyancılara eli yetişmeyen Kraliyet Hükümeti, onları sadece çeşitli cezalarla tehdit edebiliyordu. 1 Nisan 1844'te, ‘Alman-Fransız Yıllıkları'ndaki bir yazısından dolayı devlete ihanetle suçlanan Karl Marx'ın ülkeye girmesi ihtimaline karşı Berlin'den Prusya sınır kapılarına tutuklama emri gönderildi. Kraliyet Bakanlığı, Fransa Başbakanı Guizot'dan ‘Vorwärts' yazarlarının işlerini bitirmesini istiyordu. Bay Guizot ise bunu duymamazlıktan gelmeye çalışıyordu. Tüm gericiliğine rağmen o, oldukça eğitimli bir insan, becerikli ve dikkatli bir politikacıydı. ‘Vorwärts'ın yayınını yasaklaması durumunda çok sayıdaki düşmanının, despotluğu ve deliliği herkesçe bilinen Prusya Kralı'nın hizmetkârı olduğunu ilân edeceği kaygısı, onu Berlin'in isteklerini uzunca bir süre kulak ardı etmeye zorladı. Guizot'nun asla çiğnemediği bir prensibi vardı Acele etmemek, uygun zamanı kollamak. Böylece ‘Vorwärts' gericiliğe cepheden saldırmayı sürdürürken Kral ve Prusya kraliçesi gittikçe daha sık, öfke krizine girdiler. Gazetenin fırlattığı oklar hedefini bulmuştu. Prusya Hükümeti ve Guizot arasındaki gizli yazışmanın temposu hızlandı. Noel'in ilk gününde Prusya Elçisi von Arnim –Paris salonlarının en şık ve en aranır misafiri– muhteşem bir baloda, uzun bir süre ve ısrarla, Prusya tahtını ve Prusya siyasetinin prestijini, Paris'e sığınmış Alman pleblerinden korumak gerektiği konusunda Guizot'yu ikna etmeye çalıştı. Güzel giyimli ve kibar aristokrat von Arnim, Fransız Hükümeti'ne bu konuda yazılı başvuru yapmayacak kadar zekiydi. Birçok kâğıt sayfasını bizzat doldurmuş olan elçi, imzanın nelere yol açacağını çok iyi biliyordu. Oysa sözlü olarak iletilmiş bir mesaj, her zaman inkâr edilebilirdi. Ama o, tarihin, uzun ve duyarlı kulakları olduğunu unutmuştu. Von Arnim'in, Fransa Başbakanı ve Dışişleri Bakanı Guizot'ya ‘Vorwärts' yazarlarının hak ettikleri şekilde cezalandırılmaları için yalvarması gizli kalmadı. Eminim ki, dedi yorgun bir sesle Guizot, saraylı bir bayanı gözleriyle izleyerek, bu gazeteye doğal olarak duyduğunuz öfke, şair Heinrich Heine'yi de kapsamıyordur. Tüm aydın Avrupa ona hayran. Bizzat benim de onun sihirli lirinin tartışılmaz hayranı olduğumu itiraf ediyorum. Heine'nin esin perisinin ona yazdırdığı diğer her şey gibi, mükemmel iki şiirin, Kral ve Kraliçe'yi kırması için hiçbir sebep yoktur. Şairler çocuk gibidir Bazen kaprisli, bazen öfkeli ama her zaman olağanüstü. Çocukların yaramazlıklarını kim ciddiye alıp alınabilir ki. Öyle değil mi Bay Elçi. Bay Heine, divitini iğne gibi batırarak her şeyden çok acı veriyor. O, Prusya siyasetine ve Kral hazretlerine karşı iki değil, on bir şiir yayınladı. Şairler arı gibidir, dedi sert bir şekilde Guizot, belki de bazen iğnelerini batırabilirler, ama çiçekten çiçeğe konarak bizler için bal toplarlar. Arılara kim darılabilir ki. İki veya on bir şiir eğer onlar yüce bir ilhamın meyveleri iseler, bu hiç önemli değil. Tanrıların gözdelerine karşı bu denli bilgiçlik taslamamıza, buluttan nem kapmamıza gerek yok. Üstelik bana verdikleri haberlere göre, sizin ve Prusya tahtının canını bu denli sıkan gazetenin redaksiyon komitesine büyük bir olasılıkla Heine dahil değil. Ben de şiir severim ve uçuk fikirli Heine'ye de birçok kez yardım ettim. Benim bir barbar olduğumu sanmayın. Ama eğer söz konusu olan bu alçak gazetecik ve onların yazarlarıysa, hiçbir şekilde hoşgörüyü hak etmiyorlar. Gazetenin kapatılması ve yazarlarının sınırdışı edilmesi, hükümet tarafından kararlaştırılacak, sizi temin ederim. Teşekkür ederim. Guizot ve von Arnim, ‘Vorwärts' konusunu kapattıktan sonra, gökkuşağı kadar narin bakır kadehlerle Burgon şarabı içmeye hazırlanırlarken, Marx ve Bernays, kendilerine yöneltilen tehditlere aldırmadan, daha önce belirlenen çizgiden sapmayacaklarına ve geri adım atmayacaklarına karar verdiler. Büfeden ayrılıp alçak tavanlı, kare salona girmişlerdi. Büyük pencerelerde ve kapılarda altın renginde şeritlerle bağlanmış ipek perdeler vardı, duvarlarda ise kötü çizilmiş savaş resimleriyle iktidardaki Orlèans hanedanlarının portreleri duruyordu. Karl salondan geçerken Bakunin'i gördü. Bakunin, birkaç Rusla, el kol hareketleri yaparak, sık saçlı başını sallayarak hararetle, bağıra çağıra tartışıyordu. Ruslardan biri Yakov Tolstoy'du. Marx'ı fark eden Tolstoy, Bakunin'le birlikte hemen ona doğru seyirtti. Düşüncenizin derinliğine hayranım, diye başladı Tolstoy, bas sesiyle. ‘Avrupa sorunu' ve tabii ki özellikle ‘Hegel'in Hukuk Felsefesinin Eleştirisi' yazılarınız eski fikirleri mükemmel bir şekilde çürütüyor. Eveet, biz Ruslar arasında Hegelcilik hastalığına yakalanmamış olan var mı ki. Ve siz, Alman bilimadamı, devrimci Feuerbach'tan sonra geliyorsunuz ve insanlara kendi kafalarını geri veriyorsunuz. Karl, karşısındaki, altın düğmeli açık-yeşil redingotlu ve kareli mor pantolonu eğilse patlayacakmış gibi duran bay ‘züppe'ye dikkatle baktı. Bakunin hariç tüm Ruslar, gösterişli giysileri, keskin parfüm kokusu ve abartılı saç modelleriyle dikkat çekiyorlardı. Kont'un saçları özenle ortadan ikiye ayrılarak küçük bukleler haline getirilmişti. Dimdik kolalı yakaları olan açık renk redingotlar giymiş iki Rus da saçlarını kulaklarını kapatacak biçimde taramışlardı. Her ikisinin de favorileri çenelerine kadar iniyordu. Rus kadınları da, çok geniş tafta elbiseleri ve kocaman, rengârenk Hint kaşmiri şallarıyla daha az dikkat çekmiyordu. Yüzükler, bilezikler ve broşlar zenginliği gösteriyor, Bayan Elenova, altın saplı gözlüğünü kaldırıp Marx'a bakarken ona saygı kadar korku da duyduğunu saklamaya çalışmıyordu. Ne mutlu bize ki, devrim artık demode oldu. Bu başlığı bir yerlerde görmüştüm. A, evet. Roma'da, tavanını Michalengelo'nun işlediği Sistina Kiliseciğinde. Hz. Musa bulutların arasında,