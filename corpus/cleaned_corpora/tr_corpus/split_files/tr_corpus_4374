biri ve Pittsburgh Metropolitan Statistical Area'nın bir parçasıdır. 2000 sayımına göre nüfusu 174.083'tür. 2.059 km²'lik yüzölçümüne sahiptir. Bu alanın 2.044 km²'si kara, 16 km²'si ise sudur. "Butler County" 12 Mart 1800'de Allegheny County'den ayr覺larak kuruldu. Ad覺n覺 General Richard Butler'dan ald覺. Butler County Butler County ÅŸu anlamlara gelebilir: 8 tane: Dmitri Torbinski Dmitri Yevgenyeviç Torbinski (; d. 28 Nisan 1984, Norilsk), Krasnodar'da orta saha mevkisinde oynamakta olan Rusya millî futbol takımı futbolcusu. Torbinski sağ/sol kanatta da oynayabilir ve hızıyla tanınır. Kosova Ovası (Kent) Kosova Ovası (Arnavutça: "Fushë Kosovë" veya "Fushë Kosova"; Sırpça: "Kosovo Polje / Косово Поље") Kosova’da, başkent Priştine yakınlarında bir kasaba ve belediye merkezi. De facto olarak Kosova’nın Priştine ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Priştine Bölgesi’nde ("District of Pristina") bulunur. Kosova Ovası, 1389 1. Kosova Savaşı’nın yaşandığı yere en yakın kenttir. Kent olarak pek ünlü olmayan Kosova Ovası, 1987 Nisanında, dönemin Sırbistan Komünistler Birliği başkanı Slobodan Milošević'in konuşmasına sahne oldu. O zaman, Kosova Ovası’nda bir salonda Kosovalı Müslümanlar aleyhine vatandaşlık sorununun çıkmasına sebep olmuştur. Aynı şekilde, birkaç yıl sonra, Kosova Ovası’nda, Kosova’nın ayrılıkçılığına karşı ve Sırp milliyetçiliği lehine, Müslümanlar açısından son derece kışkırtıcı bir konuşma da yapmıştır. Miloşeviç’in bu konuşması Kosova’nın eski Türk idaresine göndermeler etrafında ilerlemiştir. 1999 Kosova Savaşı’ndan önce Kosova Ovası, %24’ünü Sırpların oluşturması bakımından Sırpların etkin olabildiği bir yerleşim birimiydi. 1998 yılı BM tahmini raporlarında bu rakamın benzerlikle korunduğuna değinilmiştir. Kosova Ovası, 1998-1999 Kosova Savaşı’na dek, Sırp ordusu ve yerel milis güçlerinin çatışma alanlarından biri olmuştur. Kentte, Savaşın sonuna kadar, çok sayıda Müslüman öldürülmüş, yaralanmıştır. Sırp egemenliği zamanlarında, Müslümanların büyük kısmının şehirden dışa göçe zorlanmıştır. Savaş sonunda şehrin Müslüman nüfusunun büyük kısmı şehre geri döndü. Etnik gerilim, savaştan sonraki yıllarda defalarca alevlendi ve uç fikirli grupların çatışmaları yaşandı. Olaylar, Kosova Ovası’ndaki Sırp nüfusunun sayısının iyice azalması sonucunu da doğurdu. Blic gazetesine göre 550 Sırp, Kosova Ovası’nda yaşamına devam etmektedir. 2011 yılında Kosova genelinde yapılan nüfus sayımında Kosova Ovası nüfusu 34.718 çıkmıştır. 1994-95 UEFA Åžampiyonlar Ligi 1994-95 UEFA Şampiyonlar Ligi Sezonu, UEFA Şampiyonlar Ligi'nin 3. toplamda 40. sezonudur. Turnuvayı Hollanda'nın Ajax Amsterdam takımı, finalde İtalya'nın Milan takımını 1-0 yenerek 4. kez kazanmıştır. Ajax Amsterdam turnuva boyunca mağlubiyet yüzü görmemiştir. Glogovaç Glogovaç (Arnavutça: "Gllogoc"; Sırpça: "Glogovac" / "Глоговац"), Kosova'nın orta bölgesinde, Kosova Ovası’nın batısında uzanan bir kasaba ve belediyedir. De facto olarak Kosova’nın Priştine ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski Okrug’unda yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Priştine Bölgesi’nde ("District of Pristina") bulunur. Glogovaç belediyesi, merkezî Kosova'da yer alır. Doğuda Avca Dağları, kuzey ve batıda Dreniça tepeleri bulunur. Komorane köyü yakınlarındaki bir kavşaktan, daha küçük bir yol, ana yoldan kuzeye doğru uzanır, Glogovaç boyunca ilerler ve Kastriot belediyesi merkezine devam eder. Belediye kapsamında 36 köy yer alır. Tarihte ön planda olmayan kent, son yıllarda, Kosova Arnavut milliyetçi hareketlerinin beşiği oldu. Glogovaç, Dreniça ve genel itibarıyla bu bölge, 1998’den itibaren baş gösteren çatışmaların önemli bir kısmı idi. UÇK’nın maddî ve manevî destek aldığı önemli bir mevki idi. Glogovaç’ta savaştan önce, Kosova serbest bırakma ordusunun, kuvvetli bir etki düzeyi vardı ve bu yapı, belediyenin büyük alanlarını kontrol etti. Kosova’nın bağımsızlık (17 Şubat 2008) sürecinden sonra köy havasından çıkmaya başlamış olan bir yerleşkedir. 1998-1999 Kosova Savaşı öncesinde belediyenin nüfusu 69.000 civarında idi. Bu nüfusun etnik yapısının neredeyse tamamı Arnavut idi. Sırp, Türk nüfusu çok az bir sayıyı teşkil etmişti. Bugün ise, Glogovaç, Arnavut kimliğinin hâkim olduğu bir yapıda, tek kimlikli bir görünümdedir. Sırplar bölgeyi terk etmişlerdir. Glogovaç dinî yönden Müslüman bir kimliğe sahiptir. Bölgede Sırp kültürel ve dinî yapısı hiçbir zaman olmamıştır. Glogovaç'ta hiçbir Ortodoks kilisesi yoktur. Buna karşılık, sekiz cami vardır. En büyük cami de Glogovaç merkezindedir. Bu camilerin hepsi faal durumdadır. Belediye sınırları içinde birkaç Katolik olmasına rağmen, hiçbir Katolik kilise yoktur. İslami toplumun, şehirde bir ofisi var. Dinsel topluluğun içinde siyasal etkinin hiçbir işareti yoktur. Camilerin dışında, kültürel yapı açısından, özellikle son savaş sonrasında toplu mezarlar çoktur. İnsanlar, özel defin yerlerine düzenli ziyaretlerde bulunurlar. Ayrıca, bu kötü olaylar anısına çeşitli törenler de burada düzenlenmektedir. Belediye sınırları içinde, 1998-1999 Kosova Savaşı sonrasında Kosova’ya gelen uluslararası kuruluşların pek etkinliği yoktur. Sadece Kızılhaç, bölgedeki faaliyetlerini sürdürmektedir. Bölgedeki uluslararası kuruluşlar; İsviçre'ye ait CARITAS ve Danimarkalı mülteci konseyi (DRC)’dir. Glogovaç merkezli bir basılı yayın kuruluşu olmayıp, Glogovaçlılar, Kosova merkezli yayınları takip etmektedirler. Kentte iki yerel radyo istasyonu vardır. Bunlar, "Radyo Drenas" ve "Radyo Dodona"’dır. Brady Barr Brady Barr, National Geographic Kanalı'nda "Reptile Wild","Dangerous Encounters" ve "Croc Chronicles With Dr Brady Barr" programlarının sunucusdur. National Geographic'de 1997'den beri çalışmaktadır. Bir Teksas yerlisi olan Brady Barr, Indiana Üniversitesi'nden mezun oldu. Daha sonra bir lise öğretmeni oldu. Miami Üniversitesi'nde Ph derecesi aldı. 23 tür timsah yakalayan ilk Herpetolojisti olarak ünlendi. Borazan kuşu Borazan kuşu, Güney Amerika ormanlarında yaşayan "Psophia" cinsinden kuş türlerini ortak adı. Genellikle Amazon Nehri, Ekvador, Kolombiya, Venezuela, Brezilya ve kuzeybatı Peru'da görülür. Ortalama 48 – 56 cm. uzunluğunda, 1,3 kg. ağırlığındadırlar. Çınlayan bir sesle öttüğü için, "borazan kuşu" adıyla anılan bu kuşların en yaygın olanı boz kanatlı borazan kuşu ("Psophia crepitans"), siyah, iyi yüzemeyen bir kuştur. Yerliler bu kuşu, kümes hayvanlarının korunması için evcilleştirirler. Kadınlar Türkiye Kupası (basketbol) Basketbol Kadınlar Türkiye Kupası, Türk kadın basketbol takımları arasında oynanan kupa organizasyonudur. Kadınlar Basketbol Süper Ligi'nin ilk yarısını ilk 8 içinde tamamlayan takımlar bu kupa da oynama hakkı kazanırlar. 1992-93 sezonunda itibaren düzenlenen kupa günümüze kadar aralıksız 28 kere düzenlenmiştir. İlk sezon kupayı Galatasaray kazanmıştır. Son şampiyon ise Fenerbahçe'dir. Fenerbahçe 13 kez ile kupayı en çok kazanan takım olmuştur. En fazla final oynayan takım 18 kez ile Fenerbahçe'dir. Fenerbahçe ve Galatasaray 6 yıl üst üste şampiyon olarak rekor kırmışlardır. Botaş 2 kez kazanmıştır. Ayrıca Fenerbahçe, 2006-07 sezonunda oynadığı 3 Türkiye Kupası maçını 20 sayı farkın üstünde kazanarak rekor kırmıştır. Adana ASKİ, 2010-11 sezonunda Tarsus Belediyespor adıyla final oynamıştır. En büyük fark Galatasaray 98-57 Beşiktaş (41 Sayı) En küçük fark Fenerbahçe 73-71 Beşiktaş (2 Sayı) Fenerbahçe 70-68 Migrosspor (2 Sayı) Galatasaray 57-55 Fenerbahçe (2 Sayı) Galatasaray 74-72 Fenerbahçe (2 Sayı) Üstüste en çok Şampiyonluklar Fenerbahçe ve Galatasaray üst üste 6 sezon bu kupayı alarak kupa rekoru kırmışlardır. DragaÅŸ Dragaş (Arnavutça: "Dragash" veya "Sharri"; Sırpça: "Драгаш" / "Dragaš"), Kosova'nın güneybatısında Prizren şehrine yakın, Gora bölgesindeki bir kasaba ve belediyedir. De facto olarak Kosova’nın Prizren ilinde; de jure olarak Sırbistan’a bağlı Kosova ve Metohiya Özerk Bölgesi’nin Dakovicki Okrug’unda yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Prizren Bölgesi’nde ("District of Prizren") bulunur. Dragaş Belediyesi, (BMAİM) Gora ve Opoya'nın iki önceki belediyesi birleşerek Kosova'da Birleşmiş Milletler idare misyonu ile yaratılmış bir belediyedir. Bölgede eski Türk runik alfabesine benzer tarzda yapılmış kaya yazıtları bulunmuştur. Dragaş belediyesinin bütünü, Şar Dağları tarafından kuşatılır, sonra Prizren'in yönünde Koritnik Dağı, Galiç Dağı ve Svilen Dağı bulunur. Prizren yönünde bölgenin tek ana bağlantı yolu vardır. Bu yol bölgenin ve Dragaş'ın, Prizren ve Kosova ile bağlandığı bir özelliktedir ve göreli olarak ufak bir eğimli tepeliktir. Merkez nüfusu 35.000'dir. Tüm belediyenin toplam nüfusu 2006 yılı itibarıyla 41.000 olarak belirtilmektedir. 2011 yılında Kosova genelinde yapılan nüfus sayımında Dragaş nüfusu 33.584 çıkmıştır. Dragaş'ın yoksul tarımsal kaynakları ve dağlık yapısından sebep, göreli coğrafi yalıtımı, Dragaş'ın, az gelişmiş Kosova bölgelerinin biri olması sonucunu doğurmuştur. Dragaş'ta ekonomik durum, çok zayıftır ve işsizlik yüksek bir orandadır. Alanda ana işverenler, bir iki kuruluş, belediye, devlet makamları ve özel şirketlerdir. Bütün büyük yerel şirketler, önceden devlete ait iken zamanla özelleşmiştir. Bunun neticesi olarak, bölgede işgücü ve iş şekli özelleşmiştir. Ekonomik durumu geliştirmek için çeşitli projeler yapılmıştır. Bu süreç, hiçbir yabancı yatırımcının, yatırımı kararlaştırmamasına rağmen, girişimleri canlandırmak için en iyi yol olması maksadıyla başlatıldı. Hush Operasyonu Hush Operasyonu, I. Dünya Savaşı sırasında 1917 yılında Birleşik Krallık Ordusu'nun tasarladığı Belçika sahillerine yapılacak amfibik bir çıkarma planıdır. Nieuwpoort ve Yser köprübaşı çıkışlı yarma saldırısıyla desteklenecekti. Ancak Almanların güçlü savunma ve müstahkem üzünden iptal edildi ve bir daha çıkartma harekâtı düzenlenmedi. Britanyalılar Alman savunmaların daha zayıf olmasından dolayı Middelkerke'yi çıkartma alanı olarak seçti. MP-APVL 83-F4 mayını MP-APVL 83-F4 Şili tarafından geliştirilen ve tasarlanması esnasında Amerikan M1A1den yararlanılan bir tanksavar mayınıdır. Mayın plastik bir mayın kutusu içerisindeki ana patlayıcı ve üzerindeki baskı plakasına bağlı fünyeder oluşmaktadır. Mayının içerisinde bulunan ana patlayıcı çevresinde bulunan 3.5 kilo ağırlığındaki demir bilyeler bulunmaktadır. Bu bilyeler tanksavar özelliğinin yanında mayına anti personel özelliği de verir. Mayın şu an Şili Ordusunda kullanılmaktadır. Ratip Tahir Burak Ratip Tahir Burak, (1904, İstanbul - 28 Ekim 1977, İstanbul), Türk karikatürist, çizgi roman ressamı. 1921 yılında Heybeliada’daki Yüksek Denizcilik Okulu'nu bitirdi. 1922 yılında ilk karikatürlerini "Aydede" dergisinde yayımladı. 1926 - 1928 arasında İsmet İnönü'nün desteğiyle, Paris'te resim eğitimi gördü. Türkiye'ye döndükten sonra resim öğretmenliği ve çeşitli basın organlarında çizerlik yaptı. Bunlardan birisi, ilk profesyonel deneyimlerinden birini edindiği; Fransızca yayın yapan, P'st dergisidir. 1936 yılında Ankara'ya yerleşen sanatçı, bazı resmi kurumlarda ressam olarak çalışmasının yanında, Ulus gazetesinde karikatürler çizdi. 1950 yılında İstanbul'a dönerek Hürriyet gazetesinde çalışmaya başladı. "Halk" adında bir gazete çıkarma girişimi kısa ömürlü oldu. Ulus gazetesinde çizdiği siyasi içerikli bir eleştiri katikatürü nedeniyle 1956 yılında 18 ay hapis cezası aldı. Kurucu Meclis Cumhuriyet Halk Partisi Temsilciliği (6 Ocak 1961 – 15 Ekim 1961) ve 1. (XII) Dönem İstanbul Milletvekilliği yaptı. Akşam ve Yeni İstanbul gazetelerine çizgi roman serileri üretti. Bazı yapıtları da kitaplaştırıldı. Leandro Cufré Leandro Damián Cufré (d. 9 Mayıs 1978, La Plata, Arjantin), Arjantinli futbolcudur. Arjantin millî futbol takımı ve Dinamo Zagreb takımı oyuncusu. Leandro Cufré, profesyonal futbol kariyerine Arjantin'in Gimnasia La Plata takımında başladı. Kulübü adına 129 maça çıkıp 4 gol attı. 2002 yılına gelindiğinde AS Roma kulübüne 5 milyon € karşılığında transfer oldu. Burada oynadığı 3 sezon boyunca iyi bir performans gösterdi. 2005 yılında İtalya'da en iyi defans oyuncusu seçildi. AS Roma'daki 2. sezonunda Siena'ya bir yıllığına kiralandı. AC Siena adına 35 maçta forma giydi. Cufré, 2006 yazında Fransa Ligue 1 ekiplerinden Monaco'ya transfer oldu. Burada oynadığı 65 maçta 3 gol atarak takımın kaptanlığına kadar yükseldi. 29 Ocak 2009'da Hertha Berlin kulübü, Leandro Cufré'yi 2008-09 sezonunun sonuna kadar kiraladı. 18 Temmuz 2009'da, Avrupa'da 8 yıl top koşturduktan sonra, yetiştiği kulüp olan Gimnasia La Plata'ya geri döndü. Kulübe gelişinden yaklaşık 1 ay sonra, 16 Ağustos 2009'da, kişisel sebeplerden ötürü kulüpten ayrılmak istediğini açıkladı. Bunun üzerine Gimnasia La Plata ile olan kontratı karşılıklı olarak feshedildi. Kulüp yöneticilerinden Fabian Gagliari, yerel basına, Cufré ve ailesinin Avrupa'ya geri dönmek istediğini bildirdi.. 19 Ağustos 2009'da Hırvatistan liginin son şampiyonu Dinamo Zagreb ile anlaştı. İlk millî maçına 2000'de çıkan Cufré, 4 kere Arjantin formasını giydi. 1997 FIFA Dünya Gençler Şampiyonası'nda Arjantin U-20 formasıyla şampiyonluk sevincini yaşadı. Cufré ayrıca 2006 FIFA Dünya Kupası'nda Arjantin formasını giydi. 30 Haziran 2006'da, Almanya ile oynanan ve Arjantin'in penaltılarla 4-2 kaybettiği Dünya Kupası çeyrek final maçının sonunda çıkan kavga yüzünden kırmızı kart görerek oyundan atıldı. Maçtan sonra FIFA, Cufré'ye 10.000 İsviçre frangı ve 4 maçlık ceza verdi. Bu kırmızı kartla birlikte Cufré, FIFA Dünya Kupası'nda, bir maçın bitiminden sonra kırmızı kart gören ilk oyuncu olarak tarihe geçti. Yakova Yakova (Arnavutça: "Gjakova" / "Gjakovë"; Sırpça: "Đakovica" / "Ђаковица"), Kosova'nın batısında bir şehir ve belediyedir. Belediyenin nüfusu 130,000 olarak tahmin edilmektedir. De facto olarak Kosova’nın Yakova ilinde; de jure olarak Sırbistan’a bağlı Kosova ve Metohiya Özerk Bölgesi’nin Pećki Okrug’unda yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Đakovica") bulunur. Yakova şehrinin ismiyle ilgili olarak birkaç teori söz konusu edilmiştir. Bir kısmı Slavca “ben” anlamındaki "ja" kelimesine işaret ederken, bir diğer teori de Arnavutça “kan” anlamlı "gjak" kelimesine işaret eder. Osmanlı devrinden itibaren şehrin adı Yakova'dır. "Gjakova" (Okunuş: "C'akova") ve "Đakovica" (Okunuş: "Cakovitsa") şekillerinin de bu adlandırmadan çıkma ihtimali vardır. Belediye, 586 km²'lik bir alanı vardır. Yakova ve çevresindeki 84 köyün toplam nüfusunun 2007 Ekim'inde yaklaşık olarak 150.000 olduğu tahmin edilmekte, bu toplam insan sayısından 90,000'inin şehirde; 60,000'inin ise çevredeki köylerde oturdukları belirtilir. Yakova'da nüfusun büyük kısmı Arnavut asıllı olup, bundan başka şehirde az sayıda Türk, Boşnak, Roman, Aşkali ve Mısırlı etnisitesinden insan ikamet etmektedir. Şehrin Türk nüfusu, Osmanlı devri sonrasında zamandan zamana sürekli bir azalış göstermiştir. Günümüzde Yakova'daki Türklerin Türklük bilinçleri oldukça düşük olup, onlar da az sayıdadırlar. Bu durumun en büyük sebebi, 1990'lardan itibaren Kosova'da artış gösteren Arnavutçuluk ve bağımsızlık sonrasında Arnavut kültürü ve Arnavutçanın baskısıdır. Yakova’da yaşayış ve kültürel etkinlikler bağlamında Türkler için geliştirilemeyen şartlar, bu neticede etkilidir. AGİT tahminlerine göre, 1999 yılındaki Kosova savaşı olmadan önce, belediyenin 145,000 civarı bir nüfusu vardı. Bu dönemde şehirde 3000 kadar Sırp'ın bulunduğu belirtilmiştir. 2011 yılında ülke çapında yapılan son nüfus sayımında şehir nüfusu 94.158 olarak çıkmıştır. Louis Lingg Louis Lingg, 9 Eylül 1864'te Almanya'nın Mannheim şehrinde doğmuş bir anarşisttir. Haymarket Olayı'nda kışkırtma suçuyla yargılanıp ölüm cezasına çarptırılmış, infazından bir gün önce, 10 Kasım 1887 günü hücresinde intihar etmiştir. Berserker Berserker'in kelime anlamı "vahşi savaşçı, çılgına dönmüş olan"dır. Ayı veya kurt postu giyen, İskandinav ve Cermen efsanelerinde adı geçen cesaret ve kuvvetiyle meşhur savaşçılardır. Berserklerin savaş meydanına tamamen zırhsız olarak çıkmalarına ve karşılarına çıkanları acımasızca öldürmelerine halüsinojen ve uyarıcı etkisi olan bir mantar çeşidinin sebep olduğu sanılmaktadır. Özellikle Romalılar Cermen Berserkerlere karşı çok ağır yenilgiler almışlar ve bugünkü Almanya'yı ele geçirememişlerdir . Bu yenilgilerin başında Teutoburg Ormanı Savaşı gelir. Berserk Yalçın Gökçebağ Yalçın Gökçebağ ( d. 1944 Denizli Çal) Türk ressam İlkokul öğrenimimi tamamladıktan sonra, 1954 yılında sınavla, önceki adı Gönen Köy Enstitüsü olan, Gönen İlk Öğretmen Okulu’na girdi. Okuldayken, resim ve müzik derslerinde, diğer derslerine oranla çok daha başarılı olduğundan 1957 yılında İstanbul'daki Çapa İlk Öğretmen Okulu Resim Semineri'ne katıldı. Üç yıl bu okulda, resim öğretmenleri Malik Aksel ve İlhami Demirci'den temel resim bilgilerini öğrendi. 1961 yılında okulu bitirdikten sonra Denizli'nin Şirinköyü'ne İlkokul öğretmeni olarak atandı. Bir yıl öğretmenlikten sonra 1963 ’te Gazi Eğitim Enstitüsü Resim Bölümü'ne girdi. 1966 yılında mezun oldu. Akşehir ilk öğretmen okulu’na resim öğretmeni olarak atandı. 1970 yılında bir öğretim yılı İzmir’de kolejde resim öğretmenliği yaptı. 1972’de TRT’ye kameraman olarak girdi. 1990 yılında Orta Doğu Teknik Üniversitesi’ne öğretim görevlisi olarak giren sanatçı, sanatı ile ilgili kendi ifadesiyle: "Anadolu Düşlerinin Ressamı" olarak anılmak ve anımsanmak elbette çok hoş bir duygu. Anadolu'yu düşünerek resim yapmaya başlamam 1965 1966 yılında, Gazi Eğitim Resim Bölümü'nü bitirdikten sonra resim öğretmeni olarak atandığım Akşehir İlk Öğretmen Okulun'da çalıştığım yıllara rastlar. Buradaki atölye-odamdaki penceremin önünden, sonbahar mevsiminin sonlarına doğru, dizi dizi geçen 'Pancar Arabaları' beni çok etkilemişti. Arabaları çeken beygirler, koşumları, süsleri, arabanın taşıdığı yüke uygun yapısı, arabayı kullanan kişinin başını öne eğmiş düşünceli duruşunu, giderken tekerleklerden çıkan tıngırtılı sesleri ve uzayıp giden Anadolu yollarında kah bir buğday tarlasının, kah bir elma bahçesinin kenarından geçerken hissettiklerimi düşünerek tullarime yansıttığım görüntülerdir. Bu gözlemlerin ilk örnekleri olarak yapmış olduğum "Pancar Arabaları" konulu birçok gravür tarzı çalışmam, Varlık Dergisi'nde yayınlandı” der. Ümmühan Kazanç’ın "Sizi 'naif bir ressam' olarak mı, yoksa 'resimlerine bilinçli olarak naif hava vermeyi amaçlayan bir sanatçı' olarak mı düşünmeliyiz". Sorusuna karşılık; "Naif kelimesi Fransızca kökenlidir ve sözlük anlamı saf, temiz, katışıksız ve çocuksudur. Ne var ki 'Naif Ressam' tanımlaması bizde yanlış anlaşılmaktadır. Buna dayanarak, naif resme de açıklık getirmek amacıyla birkaç maddeyi sıralamak istiyorum. Naif ressamlar resim eğitimi görmemişlerdir. Bu ressamlar, resmi ikinci bir iş olarak değerlendirirler. Dolayısıyla geçimlerini sağladıkları esas işleri vardır. Daha çok Cumartesi ve Pazar günleri resim yaparlar. Bundan dolayı 'Cumartesi-Pazar Ressamları' olarak da anılırlar. Doğayı gördükleri gibi değil, düşündükleri gibi yorumlarlar. Çocuksu bir üslupları olduğu için, perspektif pek yoktur ve resimde 'Boy Hiyerarşisi' dediğimiz -önemli olan daha büyüktür- olgu söz konusudur. Elbette bu saydığım maddeler kesin kurallar değildir. Ancak, şimdiye kadar olagelmiş naif ressamlardan alınmış ortak yönlerdir. Örneğin, Naif bir ekol değildir. 'Naifizm' diye bir ekol yoktur. Naivist ressam vardır. Bu arada şunu da ilave etmek yararlı olur kanısındayım: Bizde eğer bir resim titiz bir figür tekniği ile yapıldıysa, hele de resmin unsurları küçük ise hemen Naif ressam sanılıyor. Bütün bunlardan sonra akla şu soru geliyor": Peki siz Naif deÄŸil misiniz? "Naif bir ressam olmadığımın az önce saydığım maddelerden anlaşıldığını sanıyorum. Ancak çok ilgi kurulması söz konusu ise bende Naivite var, yani saf ve temiz bir yorum. Ayrıca bütün sanatçılarda böyle duygu ve yorumun olduğu inancındayım, hatta olması gerektiğine de inanıyorum.” Diyerek resimde“Naif”liğe de açıklık getimektedir." Antikalar.com - Antik Müzayede, Antika Müzayede, ARTPOINT GALLERY & MÜZAYEDE, Antika, Antik Muzayede, Anik Muzayede Sanatçı halen Orta Doğu Teknik Üniversitesi’ndeki görevine devam etmektedir. Havariyyun Kilisesi Havariyyun Kilisesi (; "Agioi Apostoloi", Kutsal Havariler), İstanbul'da 550 yılında inşa edilmiş Hristiyan bazilikasıdır. İmparatorluk polyandriyonu olarak da bilinir. Dördüncü tepenin zirvesinden Constantinus surlarının 400 metre kadar içinde inşa edildi. İstanbul'un Osmanlılar tarafından alınmasından sonra kısa süre için Rum Ortodoks Patrikhanesi olarak kullanılmıştır. 1461 yılında yıkılarak yerine Fatih Cami yapılmıştır. Ali Saim Ülgen ise Halim Baki Kunter'le beraber hazırladığı "Fatih Camii" adlı makalesinde caminin kilise üzerine inşa edilmediğini belirtmiştir. İmparatorlara ve kutsal kişilere ait lahitler İstanbul Arkeoloji Müzesi'nde korunmaktadır. Antakya ve Kars'ta da Havariyyun Kilisesi vardır. Kars'taki cami olarak kullanılmaktadır. Antonio Di Natale Antonio Di Natale (d. 13 Ekim 1977), Udinese'de efsane olarak kariyerini bitiren eski İtalya millî futbol takımı futbolcusu. Empoli genç takımında 1994 yılından itibaren forma şansı bulan Di Natale, profesyonel kariyerine Empoli A takımı ile 1996 yılında başladı. 2004 yılına kadar kulüpte kaldı. Bu süre zarfında, Iperzola, Varese ve Viareggio takımlarına kiralık olarak verildi. Empoli'de geçirdiği süre zarfındaki en büyük başarısı, 2001-02 Serie B sezonunda takımının Serie A'ya yükselmesinde oynadığı büyük roldür. Sezonu 16 gol atarak tamamlamıştır. 2004 yılında yükselen performans ve başarılarıyla Empoli'den Udinese'ye transferi gerçekleşti. Udinese formasıyla çıktığı maçlarda kabiliyetleri ve liderlik görevini başarıyla sergilemesinden dolayı kulüp, ligi en iyi 5 sırada bitiren kulüpler arasına girmeyi başardı. 2007 yılına gelindiğinde Di Natale takım kaptanı olarak görev yapmaya başladı. 2010 ve 2011 yıllarında Serie A gol krallığı ödülüne layık görüldü ayrıca Serie A Yılın İtalyan Oyuncusu ödülünü de 2010 yılında gösterdiği performans ile kazandı. Di Natale mevkii olarak ana santraforun arkasında oynamayı ve buraya destek vermeyi sever. Di Natale aynı zamanda İtalyan Futbol millî takımının lisanslı sporcusudur. Antonio Di Natale aynı zamanda Serie A'da 2009/2010 sezonunda 29, 2010/2011 sezonunda 28 golle gol kralı olmuştur. Natale, 15 Mayıs 2016'da futbol kariyerini Udinese'da noktalamıştır. Totò olarak da bilinen Di Natale, İtalya'nın Napoli kentinde 13 Ekim 1977 tarihinde doğdu. Babası profesyonel bir ressam olan Di Natale'nin Paolo ve Carmine adında 2 erkek kardeşi, Michela ve Anna adında 2 kız kardeşi bulunmaktadır. Empoli'de oynadığı dönemde, 19 yaşında, Di Natale evleneceği kadın olan Ilenia Betti ile tanıştı ve 15 Haziran 2002 tarihinde evlendi. Çiftin Filippo ve Diletta adında 2 erkek çocukları var. Ağustos 2010'da İtalya'nın köklü kulüplerinden Juventus'a transfer olmayı reddetmesinin tek sebebi Udine'de büyüyen çocuklarının düzeni ve mutlu bir yaşam sürmesi olarak açıklamıştır. Di Natale, Udinese takımından takım arkadaşı olan Piermario Morosini'nin 14 Nisan 2012 tarihinde Livorno'da kiralık oynadığı dönem geçirdiği ani kalp krizi geçirip ölmesinden sonra, Morosini'nin engelli kız kardeşinin yaşayan son akrabasınında ölmesi üzerine, tüm maddi sorumluluğunu üzerine almıştır. Bale Pabuçları Bale Pabuçları (Özgün adı: "Ballet Shoes"), 1936 yayına çıkan aynı adı taşıyan Noel Streatfeild'ın kitabının 2007 yılı televizyon filmi uyarlamasıdır. Filmin yönetmeni Sandra Goldbacher. The Closer Kuzey Amerika yapımı bir polisiye televizyon dizisi olan The Closer, Kyra Sedgwick'in tarafından canlandırılan ana karakter amir yardımcısı Brenda Leigh Johnson ve ekibinin her bölümde farklı bir cinayeti aydınlatmaları üzerine kuruludur. Baskın bir güneyli şivesi olan Brenda Johnson'ın cinayetleri aydınlatmadaki en etkili yöntemi sorgu tekniklerindeki yöntemi ve yeteneğidir. 13 Haziran 2005'te başlayan dizi 7 sezonda toplam 109 bölüm yayınlandıktan sonra 13 Ağustos 2012 tarihinde final yaptı. Brenda L. Johnson rolü, Kyra Sedgwick'e 4 Golden Globe adaylığı ve 1 Golden Globe ödülü, 4 Emmy adaylığı ve 1 Emmy ödülü kazandırmıştır. Not: Mary McDonnell, beş ve altıncı sezonda konuk oyuncuyken, yedinci sezonda Yüzbaşı Sharon Raydor rolüne devam ederek tam zamanlı kadroya katıldı. Marcos Senna Marcos Antônio Senna da Silva (d. 17 Temmuz 1976, São Paulo, Brezilya), orta saha pozisyonunda görev yapmış İspanyol millî futbolcudur. Profesyonel kariyerine Rio Branco kulübünde başladı. Daha sonra sırasıyla América-SP, Corinthians, Juventude, São Caetano ve Villarreal kulüplerinde oynadı. 2013 yılında transfer olduğu, Kuzey Amerika (NASL) takımı New York Cosmos'ta 2 sezon oynayıp şampiyon olma başarısını göstermiş ve 39 yaşında futbolu bırakmıştır. 2008 Avrupa Futbol Şampiyonası'nda (EURO 2008) En İyi 11 içerisinde yer almıştır. İspanya millî futbol takımı Jean Michel Jarre Jean-Michel André Jarre (d. 24 Ağustos 1948, Lyon) Fransız müzisyen, besteci ve müzik yapımcısı. Jarre; Elektronik müzik, synthpop ve New Age müziğin en saygıdeğer ve öncü isimlerinden biridir. Konserlerinde müziğiyle beraber muhteşem ışık oyunları, lazer ışıkları ve havai fişekler gibi görsel unsurlar da kullanmaktadır. Albümlerinin şimdiye kadar 80 milyonun üzerinde sattığı söylenmektedir. Jarre 24 Ağustos 1948'de Lyon'da doğmuştur. Film müziklerinin unutulmaz bestecisi Maurice Jarre'ın oğludur. Büyükbabası André Jarre, ilk kez ses miksaj masasını icad etmiş ve bunu Radyo Lyon'da kullanmıştır. Ayrıca ikinci dünya savaşından sonra ilk taşınabilir fonograf(Teppaz) cihazını yapmış, daha sonra bunu torunu Jean-Michel'e hediye etmiştir. Jean Michel beş yaşına geldiğinde babası Hollywood için ABD'ye gitti ve Jarre babasından ayrı kaldı. Jarre bu zamanlarda klasik piyano eğitimine başladı fakat müziğe olan ilgisi tutku seviyesinde değildi ve bu yüzden birkaç kez öğretmenleri değişti. Yerel bir bit pazarında gördüğü değişik bir trompet ve keman müziğe olan ilgisini keşfetmesine yol açtı. On yaşına geldiğinde annesi onu Paris'e "Le chat qui pêche" isimli bir jazz kulübüne götürdü ve burada saksofonist Archie Shepp ve John Coltrane, trompetçi Don Cherry ve Chet Baker ile tanıştı. Jarre 1997 yılında çekilen bir belgeselde, bu olayın müziğe olan ilgisini bir tutku haline dönüştürdüğünü belirtmişti. Daha sonra "Conservatoire of Paris" te Jeanine Rueff'le armoni ve kontrpuan eğitimine başladı. Aynı zamanda hukuk ve ekonomi bilimi eğitimi de alıyordu. Sonunda klasik müzik çalışmalarını bıraktı ve modern müzikle ilgilenmeye başladı. 1964'te "Mystère IV" isimli bir orkestradan davet aldı. Annesi müzik aletlerine el koyuncaya kadar burada çok fazla zaman harcadı. 1967'de ""The Dustbins"" orkestrasında gitar çaldı. Bu orkestrayla The Shadows ve The Spotnicks gibi grupların hit şarkılarını çalıyorlardı. Grup olarak iki tane beste de yaptıkları "Des garçons et des filles" isimli filmde bir parti sahnesinde de yer aldılar. Bu besteler daha sonra single olarak yayımlandı fakat sadece on adet sattı. 1968'de teyp loop ve diğer elektronik cihazlarla deneyimlerine başladı ve 1969 ocak ayında Pierre Schaeffer yönetimindeki "Groupe de Recherche Musicale" (GRM)'ye katıldı. Burada EMS VCS 3 ve Moog modular synthesizer gibi synthesizer müzik enstrümanlarını Avrupa'da ilk kez kullanan müzisyen oldu. GRM'de notalar yerine müzikteki sesleri düşünmesi gerektiği öğretildi ve bu onun üzerinde çok büyük bir etki yaptı. Jarre aynı zamanda farklı kültürlerin müziklerine de ilgi duydu ve Afrika, Hint, Çin ve diğer doğu müzikleri hakkında pek çok şey öğrendi. İki, üç ay süresince Köln'de Karlheinz Stockhausen'le birlikte çalıştı. GRM döneminde Champs-Elysees'den fazla uzakta olmayan "rue de la Trémoille" de bir dairede kaldı ve bu dairenin mutfağını dönüştürerek ilk stüdyosunu oluşturdu. Burada EMS VCS 3 ve EMS Synthi AKS synthesizer ile Revox çift hatlı kayıt cihazı kullandı. Stüdyonun malzemesini finanse etmek için resim yapıp sattı. Reims'de ""Maison De Culture" (Kültür Merkezi)" için beş dakikalık ""Happiness is a sad song"" isimli bir şarkı yazdı (yayımlanmamıştır). Jarre ilk solo single'ını (1971) yılında "La Cage/Erosmachine" adıyla yayınladı fakat tam bir başarısızlık oldu. Bu muhtemelen onun gelecekçi ve deneysel sesleri kullanması yüzündendi. Single sadece 117 adet sattı ve Pathé Marconi stokta arta kalanları yok etti. Jarre 1971 yılında tekrar açılan Paris operasının en genç bestecisi oldu. Burada ilk defa elektronik müzik yapması için izin verildi; koreograf Norbert Schmucki ve Paris opera ve balesi ile bir gösteri gerçekleştirdi. İlk kez ""AOR"" ismini verdiği elektro-akustik operayı yarattı. Jarre "Le Labyrinthe" (1972) ve "Dorian Gray" (1973) isimli operaları besteledi. Aynı zamanda ticari müzikler yaptı ve Dominique Webb, Samuel Hobo, Bill and Buster, Blue Vamp, ve group Triangle ile çalışmaları oldu; beğendiği şarkıcılar Patrick Juvet ve Christophe için de şarkı sözleri yazdı. 1972'de modifiye edilmiş Farfisa org ve ARP 2600'ü enstrümanlarına dahil etti. Takma isimler altında "1906 - Cartolina/Helza", "Jamie Jefferson - Black Bird/ Pop Corn" gibi single'lar çıkardı. Takma isimler kullandığı bu dönemde İlk başarılı şarkısı "Zig Zag Dance" oldu. İlk solo albümü Deserted Palace ("Sam Fox Productions/Dreyfus Records") bu dönemde yayımlandı. Jarre bunu takip eden yıllarda Les Granges Brûlées ("Dreyfus Records, 2003 yılına kadar yayımlanmamıştır) isimli filmin müziklerini yaptı. 1974 yılında bir elektronik sihirbazı ve müzisyen Michel Geiss ile tanıştı. 1975'te Françoise Hardy ve Gérard Lenorman için beste yaptı, söz yazdı. Bu şarkıların ikisini daha sonra da kullandı bunlar; "La belle et la bête" ("Rendez-vous 2" nin esasını oluşturur), ve "La mort du cygne" ("Rendez-vous 3"). Aynı yıl Christophe'un yönetmenliğinde Olympia'da arka planda uçan piyanoyla bir gösteri gerçekleştirdi. 1976 yılında ilk defa milyonun üzerinde satan albümü "Oxygène" ile Polydor'la olan sözleşmesini güvence altına aldı. Bazı müzik eleştirmenleri "Oxygène"'i şimdiye kadarki en önemli ve etkili elektronik müzik albümü olarak tanımlamıştır. Çağdaşlarıyla kıyaslayanlar Kraftwerk'in klinik, sert ve gelecekçi sesi veya Tangerine Dream'in daha 'kozmik', karanlık hali olarak tanımladılar. Bu albüm içindeki "Oxygène Part IV" ayrıca single olarak çıkarılmış ve elektronik müziğin en bilinen eserlerinden biri olmuştur. Jarre bu arada müzik aletleri arasına hollandalı org Eminent (yaylılar), Electroharmonix "Small Stone" phaser Eminent üzerinde yaylı pad, echo ve değişik ses efektleri yarattığı VCS3 synthesizerları ilave etmiştir. 1978'de ikinci albümü "Equinoxe" yayımlandı. Jarre bu albümde seslerini daha çok geliştirdi, dinamik ve ritmik öğeler kullandı, özel bas sekans(ardıl)'lar oluşturdu. Bunun büyük kısmı iş arkadaşı Michel Geiss tarafından geliştirildi. Albümün çıkışının ardından Paris'te Concorde Meydanı (Place de la Concorde)'da bir konser gerçekleştirdi. Bu konserde Jarre ilk defa bir milyonun üzerinde kişiye çaldı ve bu olay Gines rekorlar kitabına en kalabalık açık alan konseri olarak geçmiştir. Ekim 1981'de Çin'de konser veren ilk batılı müzisyen oldu. Bu konserde elektronik müzik aletlerindeki imzalarından olan "Lazer arp" ilk defa görüldü. Aynı yıl "Les Chants Magnétiques" ("Magnetic Fields") ve ardından 1981'deki Çin konser kayıtlarından oluşan ve dünyanın ilk canlı konser kaydı albümü özelliğini taşıyan "Les Concerts En Chine" ("The Concerts in China") 1982 yılında yayımlandı. "Magnetic Fields" albümünde kullanılan sesler öncelikle Fairlight CMI synthesizer temellidir ve albüm; teknik karmaşıklık ve sesler açısından çok büyük bir sıçramaydı. 1983'te tek bir kopya olarak basılan "Musique pour Supermarché" ("Music for Supermarkets") çıktı. Müzikler, "Supermarche" sanat sergisinde çalınması için tasarlandı ve her bir sanat eserinin, sergiden sonra açık artırmayla satıldığı gibi, Jarre da aynı şeyi bu albümde yaptı. Jarre albümü Fransız sanatçıları yararına düzenlediği bir açık artırma sonrasında, yalnız bir defa yayınlanması karşılığında 10,000 pound'a Radio Luxembourg'a sattı ve daha sonra da bu albümün ana kayıtlarını yok etti. Bu albümün orijinal kayıtlarına sadece radyoyu dinlerken kasetlere kaydeden insanlar sahipler ve tabii radyo yayınından kaynaklanan düşük kaliteyle. Albümün tüm kayıtları yok edilmesine karşın bu albümden şarkılar daha sonra neredeyse aynı forma gelecek şekilde tekrar çalındı. 1984'te Fairlight CMI ve çok güçlü, kaliteli sampler'larla oluşturulmuş "Zoolok" yayımlandı. Albümde farklı sesler ve etkiler yaratmak için dünyanın farklı yerlerinde, farklı lisanlarda kaydettiği sözcük ve konuşmalara yer verdi. Laurie Anderson "Diva" adlı şarkıda vokal yaptı. 1986 yılında Jarre, Elka synthesizer'ın seslerinden ilham alarak "Rendez-Vous" albümünün kayıtlarını yaptı; ayrıca bir stüdyo albümünde ilk defa ağırlıklı olarak Moog synthesizer kullandı. 1986 yılında NASA, Houston şehrinin 150. yılı ve NASA'nın 25. yılı kutlamalarında Houston şehrinde bir konser vermesi için teklifte bulundu. Bu konserde astronot Ronaild McNair, yörüngede bulunan Challenger Uzay Mekiği'nden "Rendez-Vous VI" parçasına saksofonuyla eşlik etti. Bu, uzaydan bir albüm için kaydedilen ilk müzikti. 28 Ocak 1986'da McNair'ın da öldüğü Challenger faciasından sonra parça, "Ron's piece" adıyla ve farklı bir saksofoncuyla yeniden kaydedildi. Albüm faciada yaşamını kaybeden yedi astronota adandı. 1.5 milyon seyircinin katıldığı Houston konseri, yeni bir rekor olarak Guinness Rekorlar Kitabı'na girdi. Konser esnasında aynı zamanda bir Houston'lu olan Kirk Whalum Ron McNair'ın saksofonuyla "Ron's Piece" adlı esere eşlik etti. Konserde Houston şehir merkezindeki binalara dev projeksiyonlarla fotoğrafik şekiller ve desenler yansıtıldı. O dönemlerde inşa halinde olan Texaco Heritage Plaza binasının ön yüzüne dev gibi bir beyaz ekran da kurulmuştu. Konser alanı çeşitli yolları da kapsadığından konser süresince araçlar durduruldu ve bu yollar trafiğe kapatıldı. 1986'dan sonra, Papa 2. Jean Paul'ün ziyaretinde kutlamaların bir parçası olarak doğduğu şehir Lyon'da bir konser verdi. Papa, konsere bir iyi gece duasıyla katıldı (konser kayıtları daha sonra "Cities In Concert - Houston/Lyon" adıyla yayımlandı). 1988'de "Revolutions" albümü çıktı. Jarre, bu albümde pek çok konuk sanatçıya da yer verdi. The Shadows grubunun efsanevi gitaristi Hank Marvin bu sanatçılardan biriydi. Bir asteroid, 4422 Jarre, Jarre ismi bir asteroide verilerek onurlandırıldı İngiltere ve ABD'deki listeler için: Connoly & Company Diğer sanatçılara kıyasla daha az konserler verdi. Fakat bu konserler çok büyük ölçekli konserler oldu öyle ki milyon kişilik seyirciler; şehri ve binaları da görsel bir malzeme olarak kullanan Jarre'ın konserlerini izlemeye gitti. Sadece üç turne yaptı, 1981'de ilk olarak Çin ve 90'larda iki kez Avrupa'da. Jarre, konserlerinde olağan dışı veya yeniden düzenlenmiş geleneksel müzik aletleri kullanır, bunlardan bazıları: Tuva Tuva kelimesi ile ilgili Tuva (anlam ayrımı) sayfasına da bakabilirsiniz. Tuva aşağıdaki anlamlara gelmektedir: Dava (film) Dava 1962 Fransa, İtalya, Almanya ortak yapımı psikolojik dramatik filmdir. Özgün adı Le Procès dir. Film ABD'de The Trial adı ile gösterime sunulmuştur. Senaryosunu Alman edebiyatının öncü yazarı Franz Kafka'nın 1925 tarihli aynı adlı romanından ("Almanca: Der Prozess") Orson Welles'in yazıp yönettiği filmin önemli rollerinde Anthony Perkins, Orson Welles, Jeanne Moreau, Romy Schneider, Akim Tamiroff ve Elsa Martinelli oynamışlardır. Filmin yapımcısı Alexander Salkind'dir. Bir sabah odasında uyandığında karşısında polisleri bulan ve onlardan hakkında bir dava açılmış olduğunu öğrenen, ancak ne ile suçlandığını bir türlü öğrenemeyen banka memuru Josef K.(Anthony Perkins)'nın gerçek dışı ve absürt durumunun anlatıldığı film, toplum içinde bireyin var oluş yalnızlığını ve paranoyak kâbuslarını romana sadık kalarak yansıtmaktadır. Bir yandan insanın gizli kalmış korkuları, diğer yandan da bürokrasinin çıldırtan yapısı gözler önüne serilmektedir. Welles'in "en beğendiğim filmim" dediği Dava, sinema eleştirmenlerince de en iyi Kafka uyarlaması olarak kabul edilmektedir. Yönetmen Orson Welles Paris’te terk edilmiş bir tren garı olan Gare d'Orsay'ı çekimler için dev bir yargılama salonuna dönüştürmüştür. Bu ürkütücü görünümlü gizemli mekanın siyah beyaz çarpıcı görüntüleri filmin iç karartıcı atmosferini yaratmada çok etkili olmuştur. Çekimlerden hemen sonra da bu tren garı sanat müzesi haline dönüştürülmüştü. The Trial (anlam ayrımı) Trabzonspor 2007-08 sezonu Trabzonspor'un 2007-08 sezonunda oynadığı maçları listesidir. Trabzonspor bu sezonda Süper Lig, Türkiye Kupası ve Intertoto Kupası'nda mücadele etmiştir. 2006-07 sezonunu 4. sırada bitirip Intertoto Kupası'na katılmaya hak kazandığı için yeni sezona erken giren Trabzonspor, Intertoto Kupası'nda Arnavutluk Ligi'ni 3. sırada bitirip Intertoto Kupası ilk turunda NK Zagreb'i eleyen Vllaznia Shkodër ile eşleşti. Trabzon'da oynanan ilk maçta Trabzonspor Avrupa Kupaları Tarihi'ndeki en farklı galibiyeti elde ederek maçı 6-0 kazandı. İkinci maçıda 4-0 kazanan Trabzonspor, 3. turda Oţelul Galaţi 'yle eşleşti. Rakibine şanssız bir şekilde toplamda 4-2 lik sonuçla elenen Trabzonspor kendini lige verdi. Ancak sezonun ilk maçı olan Sivasspor maçının son dakikalarında çıkan olaylar yüzünden "Profesyonel Futbol Disiplin Kurulu (PFDK)" Trabzonspor'a 5 maç seyircisiz oynama ve 31 bin YTL para cezası verdi. Ayrıca 3-0 hükmen yenik sayıldı. 2 Eylül 2007 tarihinde Ersen Martin'i Recreativo'ya satan Trabzonspor İspanyol kulübünün zamanında parayı yatırmadığı gerekçesiyle bu futbolcuyu vermekten vazgeçti. Her iki kulüpte birbirini FIFA 'ya şikayet etti.Ancak FIFA Recreativo'yı haklı buldu ve Ersen Martin'in transferi gerçekleşti. Ligin 9. haftasında oynanan ve 3-2 kaybedilen Beşiktaş maçı sonrası teknik direktör Ziya Doğan istifa etti. Takımın başına Ersun Yanal getirildi. Ersun Yanal 'la devre arasına kadar 8 maça çıkan Trabzonspor bu maçlarda 3 galibiyet 5 de mağlubiyet alarak ligin ilk devresini 22 puanla 9. sırada tamamladı. Devre arasında daha iyi kadro kurmak isteyen Ersun Yanal, Ceyhun Eriş ve Celaleddin Koçak takımdan gönderilirken Ufukhan Bayraktar ve Yusuf Kurtuluş kiraya verildi. Yeni transferler ise Seyid Muavvaz ve Onur Recep Kıvrak oldu. Ligin 18. Hafta Karşılaşması olan Sivasspor maçı ile ikinci devreye başlayan Trabzonspor elverişsiz hava şartları altında oynanan maçı 2-0 kaybetti. 10 Şubat 'ta Bursaspor 'la yapılan ve 2-1 kazanılan maçtan sonra, daha önce 15-16 Aralık 2007 tarihlerinde yapılması planlanan kongre 9-10 Şubat 2008 tarihinde yapıldı. 2 adayın yarıştığı başkanlık yarışını Sadri Şener 2151 oyla kazandı ve ikinci kez Trabzonspor'un başına geçti. Sadri Şener döneminin ilk büyük sürprizi Gökdeniz Karadeniz'de yaşandı. Ünlü futbolcu 8.7 milyon € karşılığında Rubin'e satıldı. Sezon sonuna doğru genç futbolculara şans veren Ersun Yanal özellikle Barış Memiş ile yakından ilgilendi. Trabzonspor'un tarihinde ilk kez bir derbi maç kazanamama riskiyle çıktığı son maç olan Fenerbahçe maçında hem 7 yıl sonra rakibini ilk kez yendi hem de derbi kazanamama riskini ortadan kaldırdı. Trabzonspor'lu futbolcular 2007-08 sezonunda toplam 77 sarı kart 7 de kırmızı kart gördü. En çok sarı kartı 10 kart ile Hüseyin Çimşir görürken onu 9 kartla Eymen Abdülaziz takip etmiştir. Lig boyunca en fazla sahadan kalan 2825 dk. ile Umut Bulut olurken Umut'u, 2636 dk ile Hüseyin Çimşir ve 2579 dk. ile de İbrahim Yattara izlemiştir. Trabzonspor attığı 44 golü en fazla 31-45 dakikaları arasında atarken, en az golü ise 16-30 dakikaları arasında kaydetti. 19 Ekim 2007 tarihinde İstanbul'da çekilen kuralarda Trabzonspor B Grubunda Manisaspor, Gençlerbirliği, Adana Demirspor ve MKE Kırıkkalespor ile eşleşmiştir. Kupada ilk maçına 30 Ekim 2007 'de çıkan Trabzonspor beklenmedik bir şekilde 3-0 mağlup oldu. 4 Ocak 2008 'de MKE Kırıkkalespor 'u 5-0 ile geçen Trabzonspor gruptaki üçüncü maçı olan Adana Demirspor karşısında herkesi hayal kırıklığına uğratarak sahadan 1-0 mağlup ayrıldı. Gruptaki son maçında Gençlerbirliği'ni 3-2 mağlup eden Trabzonspor'a 3 puan yetmemiş, grubu Manisaspor ve Adana Demirspor'un ardından üçüncü bitirerek kupadan elenmiştir. Dava (anlam ayrımı) Olaya dayalı programlama Olaya dayalı programlama, olay güdümlü programlama veya olay yönlendirmeli programlama, programın akışını kullanıcı hareketlerine göre yönlendirebilen(fare-klavye girişleri, benzer tüm olaylar) programlama dilleridir. Geleneksel programlama dillerinde uygulama başlar, bu noktadan program ilerler ve bütün olaylardan sorumludur. Tüm girişlerden program her an sorumludur. Ancak olay yönlendirmeli programlarda istediğiniz uygulanma üzerine yoğunlaşılabilir. Örneğin fare tıklamasıyla mesaj yazdıran bir program oluşturmak istediğinizi farzedelim. DOS tabanlı programlamada farenin konumunu, bir işaretçi(cursor) göstermeye, fare düğmesini tanımlamaya, düğme tıklandığında tekrar tanımlamaya vb. ihtiyacınız vardır. Ancak olay yönlendirmeli programlamada aynı işi yapmak için(örnek Visual Basic için verilmiştir) form üzerine basit bir "command button" çizin, yapılacak işlemi click olayına yazın. Visual Basic ve işletim sistemi mouse’u izler ve kullanıcı düğmeye bastığı anda istediğiniz işlemi yürürlüğe koyar. Tek yapmanız gereken düğmenin click olayına gidip orada istediğiniz işlemin kodunu yazmaktadır. Bir olay prosedürü yaratmak ve bunu bir forma veya kontrole eklemek istiyorsanız, sadece code penceresinden formu veya kontrolü "Object" combo boxından seçin , "Proc" combosundan istediğiniz olayı tıklayın. Malar raş Malar raş, SLE hastalarında, yüzde (burun üstü ve yanaklar) ve damakta meydana gelen kırmızı ve kelebek şeklindeki döküntülerdir. Genellikle güneş ışınlarıyla etkileşimden meydana gelir. SLE hastalarında %45-65 oranında bulunur. Toprak Mahsulleri Ofisi Toprak Mahsulleri Ofisi (TMO), 1938 yılında kurulan, sermayesinin tamamı devlete ait, 8/6/1984 tarihli ve 233 sayılı Kamu İktisadi Teşebbüsleri Hakkında Kanun Hükmünde Kararname (KHK) hükümlerine tabi, tüzel kişiliğe ve faaliyetlerinde özerkliğe sahip, sorumluluğu sermayesi ile sınırlı bir İktisadi Devlet Teşekkülü’dür. Hukukî dayanağı, 11/12/1984 tarihli ve 18602 sayılı Resmi Gazete'de yayımlanarak yürürlüğe giren TMO Ana Statüsüdür. Teşekkül, yukarıda sözü edilen KHK ve TMO Ana Statü hükümleri saklı kalmak üzere özel hukuk hükümlerine tabidir. Denetimi Sayıştay tarafından yapılan ve merkezi Ankara'da olan TMO, T.C Tarım ve Orman Bakanlığı’nın ilgili kuruluşudur. İlgili olduğu Bakanlık, Başbakanlığın teklifi ve Cumhurbaşkanlığı’nın onayı ile değiştirilebilir. Kurumun Organları; Yönetim Kurulu ve Genel Müdürlük’tür. Merkez ve taşra teşkilatı biçiminde örgütlenen TMO, merkezde Genel Müdürlük, taşra teşkilatında şube müdürlükleri ve bunlara bağlı olarak çalışan ajans amirlikleri şeklinde bir organizasyon yapısına sahiptir. Ayrıca, Türkiye'nin hemen her yöresinde bulunan tesisli ekipleri ve yoğun alım dönemlerinde faaliyete geçirilen geçici alım merkezleriyle tarım sektörüne yıllardır hizmet vermektedir. Ülkemizin afyon tekelini yürütmekle de görevli olan TMO'nun, Bolvadin'de Afyon Alkaloidleri Fabrikası İşletme Müdürlüğü adında haşhaş kapsülünden morfin ve türevlerini imal eden bir birimi daha bulunmaktadır. Kurumda hizmetler, memur, sözleşmeli ve işçi statüsündeki personel tarafından yerine getirilmektedir.TMO, Türkiye'nin her bölgesinde, limanlar ve yoğun üretim alanları dikkate alınarak çeşitli cins ve tonajlarda depolar yaptırmıştır. Mevcut depolama kapasitesi 4 milyon ton civarındadır. Birinci Dünya Savaşı sırasında savaşın yaşandığı ülkelerdeki sanayi tesislerinin büyük kısmı yok olmuştur. Savaş sonrasında tarıma yönelmeyi zorunlu kılan bu durum sonucunda tarımsal üretim hızla artmıştır. Özellikle buğday stokları büyüyerek dış piyasada amansız bir rekabet baş göstermiş, 1928 sonrasında birçok ülkede buğday fiyatlarının aşırı düşmesi ile de büyük bir ekonomik kriz gündeme oturmuştur. Bu gelişme üzerine hükûmet 10/07/1932 tarihinde yürürlüğe giren 2056 sayılı kanunla T.C. Ziraat Bankasını buğday alımıyla görevlendirmiştir. Daha sonra, T.C. Ziraat Bankasına, depo ihtiyacının karşılanması için silo ve ambar inşası hakkında çıkarılan 11/06/1933 tarihli ve 2303 sayılı kanunla hububat muhafaza tesisleri kurma görevi de verilmiştir. Ziraat Bankası 1932/1933 yıllarında çoğu Orta Anadolu'da olmak üzere muhtelif alım merkezleri açmıştır. Bu faaliyetler sonucunda buğday üretimi artmıştır. Bu arada yoğunlaşan İkinci Dünya Savaşı belirtileri, T.C. Ziraat Bankasında Buğday Masası Şefliği adı altında bir birim tarafından yürütülen işlerin, oluşturulacak başka bir kuruluşa devredilmesini zorunlu kılmıştır. Bu noktadan hareketle, 13/07/1938 tarihli Resmi Gazete'de yayımlanan 24/06/1938 tarihli ve 3491 sayılı kanunla iktisadi devlet teşekkülü niteliğinde ve buğday işleri ile iştigal etmek üzere TMO kurulmuş ve 9.620.514 Lira’lık ödenmiş sermaye ile faaliyete geçmiştir. Bu kanunla, TMO’ya; buğday fiyatlarının üreticiler bakımından normalin altına düşmesinin ve tüketici halk aleyhine yükselmesinin engellenmesi, buğday piyasasının korunması ve düzenlenmesi, gerektiğinde buğday ithalatı ve ihracatı yapması, dünya buğday üretimi ve hareketlerini takip etmesi, gerekli görülecek yerlerde un ve ekmek fabrikaları kurması, uyuşturucu maddelerle ilgili devlet tekelini yürütülmesi ve benzeri görevler verilmiştir. TMO’nun bugün limanlar ve yoğun üretim alanları dikkate alınarak imal edilmiş çeşitli cins ve tonajlarda yurt sathında 4 milyon ton civarında kapasiteye sahip kapalı deposu mevcuttur. Bugünkü sermayesi 2.050.000.000 TL olup, tamamı Devlete aittir. TMO’ya 27 Ekim 1939 tarihinde arpa ve yulaf, 28 Kasım 1940 tarihinde çavdar, 25 Nisan 1941 tarihinde mısır, 13 Ağustos 1941 tarihinde de başta pirinç olmak üzere; bitkisel ve hayvansal yağlar, et ve balık, yonca tohumu ve bakliyat alımı görevleri verilmiştir. İkinci Dünya Savaşı’nın hüküm sürdüğü yıllarda ve sonrasında TMO, benzin, otomobil lastiği, et kavurması, margarin ve kahve gibi maddelerin tedarik ve dağıtımını yürütmüş, 3 Ağustos 1943'te nohut, akdarı, fasulye, mercimek, bakla ve börülce, 31 Ekim 1947'de susam alımı ile görevlendirilmiştir. 28/08/2006 tarihli ve 2006/10865 sayılı Bakanlar Kurulu Kararı ile fındık alımıyla görevlendirilen TMO’nun bu görevi, bu kararın 14/7/2009 tarihli ve 2009/15202 sayılı Bakanlar Kurulu Kararıyla yürürlükten kaldırılmasıyla sona ermiştir. TMO, faaliyetleri sonucunda birtakım makroekonomik işlevleri yerine getirir. Bu temel işlevler fiyatlandırma, stoklama ve ödeme olarak sıralanabilir. Söz konusu işlevler ise alım, satış, dış alım, dış satım, sevk, tesellüm faaliyetleriyle yerine getirilir. Bunlardan sevk ve tesellüm faaliyetleri yıllık stok durumuna göre değişen yoğunlukta kurum içi faaliyetlerdir. TMO yönetim ve denetim yönünden 233 sayılı KHK ile ek ve değişikliklerine, 3346 sayılı kanun ile 72 sayılı KHK’ye tabidir. Kurumda hizmetler memur, sözleşmeli personel ve işçi statüsündeki çalışanlarca yürütülmektedir. TMO, ağırlıklı görevi hububat alım – satımı olan bir kuruluştur. Diğer bir deyimle ticari faaliyet gösterir. Hububat alım – satımı faaliyetinin büyüklüğü, büyük ölçüde bu ürünlerin üretimine bağlı olarak değişmektedir. Üretim durumu yanında TMO’nun ödeme şekli ve bu sektörde faaliyette bulunan firmaların ekonomik beklentileri de faaliyet hacmini etkilemektedir. Michael Keaton Michael John Douglas (d. 5 Eylül 1951, Coraopolis, Pensilvanya, ABD), Amerikalı oyuncu. Michael Keaton, oyunculuğa 25 yaşında rol aldığı bir TV dizisi ile başladı. Oyunculuğa yeni başladığı günlerde Michael Douglas ile karıştırılma tehlikesi ile karşı karşıya kalan Michael soyadını değiştirmeye karar verdi. O dönemde büyük hayranlık beslediği Diane Keaton’un bir resmini gördükten sonra yeni soyadını buldu; Keaton. Aslında o zaman bu soyadını geçici olarak düşünmüştü ama bir süre sonra bu isme alışınca resmi olarak soyadını Keaton olarak değiştirdi. Michael Keaton bir süre TV dizileri ile oyunculuğa devam ettikten sonra sinemaya geçti ve ilk filmi "Night Shift" (1982) adlı komedi oldu. Bu filmle birlikte sinema ve televizyonu bir arada götüren Keaton, komediye yatkın tekniği ile genelde komedi filmleri ve dizilerinde rol aldı. Bu dönemde rol aldığı filmler pek başarılı olmazken Keaton da orta karar bir komedyen olarak tanınıyordu. Onun gerekli patlamayı yapabilmesi Tim Burton’un "Beetlejuice-Beter Böcek"(1988) filmi ile oldu. Bu filmde Keaton, huysuz, komik ve çılgın bir hayalet olan Beetlejuice’u canlandırdı. Tim Burton’un Beter Böcek’i öldükten sonra istila edilen evlerini geri almaya çalışan bir hayalet karı kocanın hikâyesini anlatıyordu. Birkaç denemeden sonra istilacıları evlerinden çıkarmayı başaramayan karı koca son çare olarak lanetli hayalet Beetlejuice’dan yardım istemek zorunda kalır. Filmin kadrosunda Michael Keaton’un yanı sıra Alec Baldwin ve Geena Davis gibi oyuncular vardı ve film oldukça iyi eleştiriler almıştı. Bu rolden sonra Keaton keskin bir dönüşle bir dramada rol aldı; "Clean and Sober" (1988). Michael Keaton bu filmden sonra Beter Böcek filminde beraber çalıştığı Tim Burton ile yeni bir proje üzerinde çalışmaya başladı. Ünlü çizgi roman serisi "Batman"in sinema versiyonu olarak tasarlanan filmin yönetmeni Tim Burton olacaktı ve "Batman" rolü için baştan beri Keaton’u düşünmüştü. Ancak bu karar açıklandığında Batman hayranlarından büyük bir tepki gelmişti. Birçok kişi komedyen olarak tanınan Keaton’un Batman rolüne uygun olmadığı düşünüyordu. Ancak Keaton kendisine güvenen Burton’un yüzünü kara çıkarmadı. Zengin ve güçlü Bruce Wayne’i başarılı bir oyunculukla perdeye taşıdı. Keaton 2014 yılında Alejandro González Iñárritu'nun yönettiği kara mizah filmi Birdman'de gençliğinde Birdman isimli bir süper-kahraman serisinde oynamış ve kaybettiği prestijini yeniden kazanmak isteyen oyuncu Riggan Thompson'ı canlandırdı. Filmdeki performansıyla En İyi oyuncu dalında Altın Küre kazandı ve Oscar'a aday oldu. MPP-B Wierzba mayını MPP-B ""Wierzba"" Polonya yapımı dairesel cam elyafından metalsiz tanksavar mayınıdır. Mayın Rus yapımı TM-62 serisi mayınlara çok benzemekte hatta aynı fünyeleri kullanmaktadır. Normal durumlarda zaman ayarlı MWCz-62 model fünye ile çalışır. Bu fünye yine Rus yapımı MVCh-62 fünyenin bir kopyasıdır. Mayının altına yerleştirilen ikinci bir fünye ise tuzaklama amaçlı olup mayının yerinden oynatılması durumunda infilak etmesine neden olur. Bunun haricinde mayının elle patlatma düzeneğide bulunur. Mayında ZMN model elektronik basınçlı ve manyetik etkili fünye kullanılabilir. Mayın şu an Polonya silahlı kuvvetlerinde kullanılmaktadır. Na-Mi-Ba mayını Na-Mi-Ba is a Çekoslovakya yapımı metalsiz bakalit kasalı dairesel bir tanksavar mayınıdır. Mayının yatay seviyeli fünyesi içerisinde bulunan cam tüp bulunmaktadır. Çok az bir ağırlıkta bile kırılan bu cam çerisindeki asit ana patlayıcıyı harekete geçirecek yardımcı patlayıcıyı ateşler. Mayının sahip olduğu ana patlayıcı aslında diğer tanksavar mayınlarında ilk ateşleyici olarak kullanılacak kadar azdır. Çok düşük çalışma ağırlığında ötürü mayın çoğu zaman anti personel mayını olarak işlev görmektedir. Mayın günümüzde Çek Cumhuriyeti silahlı kuvvetlerinde kullanılmamaktadır. No 6 mayını No 6 mine İsrail yapımı metal kasalı dairesel bir tahripli tanksavar mayınıdır. Mayın Rus yapımı TM-46 mayınının birebir kopyasıdır. Tek farkı dolgu haznesi TM-46 modelinde kubbe şeklinde No 6da ise yatay ve düzdür. Mayın üzerinde No 61 model basınç fünyesi veya No 62A uzatma çubuklu fünye kullanılır. Mayın şu an Falkland Adaları, İsrail, Lübnan ve Ummanda bulunmaktadır. No 8 mayını No 8 mayını Güney Afrika yapımı plastik kasalı metalsiz dairesel bir tahripli tanksavar mayınıdır. Mayının üst kısmında bulunan baskı plakaları istenildiğinde "Ateşlenmiş" veya "Güvenli" olmak üzere kurulabilir. Erinden oynatılması veya açılmasını önlemek için üzerinde ve içerisinde elektronik, sismik ve manyetik tuzaklama düzenekleri vardır. Mayın günümüzde Angola, Namibya, Zambiya, ve Zimbabvede bulunmaktadır. Skytrax Skytrax Birleşik Krallık'ta danışmaya dayalı uçuş araştırmaları servisidir. Skytrax Ticari havayolları için araştırmaları yapar; Uluslararası seyahat muayenelerinde en iyi kabin kadrosu, havalimanı, havayolları, havayolu dinlenme salonu, uçaklar içindeki eğlence, güvertedeki ikram ve diğer unsurları tespit eder. Bu muayenelerden ayrı olarak, Skytrax araştırmalarını yolculuk yapan kişilerin oylarına göre belirler. Arzu eden kişiler skytrax sitesinden oymalalarda bulunur ve bu oylamalar sonucunda her sene çeşitli konularda "havacılık oscarı" olarak adlandırılan skytrax ödüllerini dağıtılır. Fatih Sultan Mehmet, SarÄ±yer Fatih Sultan Mehmet, Sarıyer'in TEM otoyolu kenarında bulunan bir gecekondu mahallesidir. Mahallenin TEM'e yakın kısımları Büyük Armutlu, uzak olan kısımları da Küçük Armutlu olarak tanımlanır. Küçük Armutlu'da Tokat, Sivas, Amasya, Karamanmaraş ve Tunceli'den yerleşen kayda değer bir Alevi nüfus bulunmaktadır. Büyük Armutlu, Narin Köprüsüyle Etiler'e bağlanmaktadır. 2004 yılı verilerine göre, mahallede yaşayan kadınların okuryazarlık oranı %80'dir ve bu nüfusun sadece %10'u çalışmaktadır. Mahallede çoğu ev boğazı görmektedir. Mahallenin eski adı Armutludur. 1962 yılında mahallenin büyük bir bölümü İTÜ'ye tahsis edilmiştir. Sonraki birkaç yılda ise üniversitenin arazi işgal edilerek mahallede kaçak yapılaşmalar başlamış ve bölge gecekondu mahallesine dönüşmüştür. Fatih Sultan Mehmet ve Armutlu mahallelerindeki 1 milyon 317 bin metrekarelik alan İTÜ'ye aittir. Bu mahallelerde 5.000'den fazla kaçak yapı olduğu, ve bu binalarda 35 bin ila 40.000 kişinin yaşadığı düşünülmektedir. 2000 yılında Hayata Dönüş Operasyonu'ndan tahliye olanlar ölüm orucuna Küçük Armutlu'da devam ettikleri mahalleye Direniş Mahallesi'de denmektedir. Sık sık mahallenin yıkılmaması için protesto gösterileri düzenlenmektedir. Skenderay Skenderay (Arnavutça: "Skënderaj"; Sırpça: "Srbica / Србица"), Kosova'nın orta kesiminde yer alan kasaba ve belediye merkezi. De facto olarak Kosova’nın Mitroviça ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovskomitrovački ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Mitrovica") bulunur. Çoğunlukla Arnavutların yaşadığı yerleşke, Kosova'da en yoksul şehirdir ve son Kosova savaşının, 1998'de başladığı yerdir. O dönemde her bakıma büyük zararlar görmüştür. Kuzey Kosova'nın Mitroviça bölgesindedir. Dreniça bölgesindeki en büyük yerleşim birimidir. Skenderay, tarihsel olarak Kosova'da en yoksul belediyedir. Küçük yatırımla önceki Yugoslavya ve devam eden yüksek işsizliğin zamanından beri tarım büyük önemdedir. Fakat belediye tam olarak, tarımsal kârla var olmayı geliştirmemiştir. Bugün, yerel ekonomi, küçük aile işletmelerine, alışverişe çıkılan küçük girişimlere dayanır. Lokantalar, iki fabrika, bir tuğla fabrikası ve bir un değirmeni Skenderay’ın ekonomik faaliyetlerinin döndüğü yerlerdir. Buralarda birkaç yüz insanı çalışır. Çalışmanın diğer büyük sektörü, belediyenin kamu hizmetidir. NR 25 mayını NR 25 Hollanda yapımı metal kasalı dairesel bir tahripli tanksavar mayınıdır. Görüntü olarak Alman yapımı Tellermine 43 modeline benzemekle beraber NR 25 daha büyüktür. Mayının orta kısmında kubbe şeklinde baskı plakası ve onun altında NR-29 model mekanik basınç fünyesi bulunmaktadır. Simit şeklindeki ana patlayıcının ortasında patlamayı sağlayan ateşleyici madde bulunur. Mayının alt ve yanında bulunan diğer fünyeler ise tuzaklama amaçlı olup mayının yerinden oynatılması durumunda infilak etmesine neden olur. Mayın günümüzde Hollanda Kraliyet Ordusunda ve Lübnanda bulunmaktadır. NR 26 mayını NR 26 Hollanda yapımı metalsiz dairesel bir tahripli tanksavar mayınıdır. Fransız yapımı M51 MACI mayınına benzemektedir. Mayın NR 26 model sürtünme baskılı fünyesi bulunur. Mayının alt ve yanında bulunan diğer fünyeler ise tuzaklama amaçlı olup mayının yerinden oynatılması durumunda infilak etmesine neden olur. Mayının yan tarafından taşıma amaçlı ipten sap bulunur. Mayın günümüzde Hollanda Kraliyet Ordusunda kullanılmaktadır. Hovahannes Dadyan Barutçubaşı Hovannes Bey Dadyan (Ermenice: Օհաննես Տատեան; 1799 - 1869), Osmanlı döneminde yaşamış Ermeni asıllı mühendis ve müteşebbis. Osmanlı padişahı tarafından Baruthane-i Hümayun'u yönetmekle görevlendirilmiş, böylece Barutçubaşı unvanını kazanmıştı. Hovannes Bey Dadyan Padişah III. Selim döneminde Azatlı'daki Baruthaneye Barutçubaşı görevinde getirilen Arakel Dadyan Efendi'nin üçüncü oğludur. 1799’da dünyaya gelen Hovannes Dadyan iyi bir eğitim almış ve genç yaşta barut yapımı, dokuma ve kâğıt yapımı ile ilgili Fransızca kitaplardan çeviriler yaparak babasına yardımcı olmaya başlamıştır. Sultan Selim tarafından ’Amira’ sıfatı ile ödüllendirilmiş olan Arakel Bey'in ölümünden sonra devrin Sultanı II. Mahmut Arakel Bey'in oğullarını önemli görevlere getirmiştir. Birkaç kez Fransa'ya gidip araştırmalarda bulunan Hovannes Bey 1820’de Beykoz Kağıt Fabrikasını, 1826’da Eyüpsultan'daki Dokuma Fabrikasını kurmuş, Baruthanedeki makineleri modernleştirmiş ve Sultan Mahmut tarafından ödüllendirilmiştir. Son derece verimli çalışmalardan dolayı 1835’te Saray Barutçubaşılığı görevine getirilmiştir. 1836’da Hereke'de bir ipek dokuma fabrikası, İzmit'te bir çuha fabrikası ve Beykoz'da bir Dabakhane kurmuştur. Sultan Mecit, Hovannes Bey'in mühendislik konusundaki kabiliyetine hayran kalarak onu 1842’de Paris ve Londra'ya yollayıp Çuha fabrikası için gerekli makineleri getirmesini ister. Dönüşte Çuha fabrikasını ziyaret eden Sultan Mecit buradaki düzenli çalışmadan etkilenerek Hovannes Bey'e `Dile benden ne dilersen` der. Hovannes Bey'in dilekleri kişisel olmaz. Padişahtan Surp Pırgiç Ermeni Hastanesi'nin ekmek ve et iaşesini karşılamak için yardım ister. Bu yardım uzun süreler devam eder. Hovannes Bey 1844'te Padişah Fermanı ile Bakırköy'deki Dzınunt Surp Asdvadzadzni Kilisesi ve onun yanında bugün Dadyan Ermeni Okulu'nu inşa eder. Bakırköy'deki Rum Kilisesinin toprağını veren de kendisidir. Ayrıca Kilisenin yapımında da büyük katkısı olmuştur. Sultan Abdülmecid 1845'te Zeytinburnu'daki demir fabrikasını inşa ettirerek buranın başına değerli mühendisi Hovannes Bey Dadyan'ı getirir. Burada çok verimli bir çalışma gösteren Hovannes Bey Dadyan çok az kişiye verilen iftihar madalyası ile taltif edilir. Dadyan ailesinin devlet hizmetlerindeki başarısı babadan oğla geçerek sürmüştür. Dikkat çekici bir husus da şudur. 1856 Kırım Savaşı sonunda Paris Antlaşması öncesi İstanbul'da bulunan Birleşik Krallık ve Fransa komutanları Sultan Abdülmecit'e kullandıkları barutun Avrupa'dakinden daha kaliteli olduğunu söyleyerek övgüler yağdırır ve Hovannes Dadyan'ı kendi ülkelerine iyi maddi koşullarda çalışmaya davet ederler. Hovannes Bey bu teklifi şu sözlerle reddeder.``Ben Türk sevgili yurdumda doğmuş, onun iyilikleri ile beslenmiş bir kulum. Hizmetlerim velev pek cüzi olsun ona masruftur`. Amerika Konfedere Devletleri Amerika Konfedere Devletleri (ya da yalnızca Konfederasyon), Amerika Birleşik Devletleri'nden ayrıldığını ilan eden 11 güney eyaletinin 1861'den 1865'e kadar oluşturduğu devlet. Amerikan İç Savaşı Amerika Konfedere Devletleri ve Amerika Birleşik Devletleri arasında olmuştur. Amerika Konfedere Devletleri, 1865'te Robert E. Lee ve Joseph Johnston ordularıyla birlikte teslim olunca çökmüştür. Başkan Jefferson Davis Birlik kuvvetleri tarafından 10 Mayıs 1865'te Irwinsville, Georgia'da yakalandı. Take a Bow Take a Bow aşağıdaki anlamlara gelebilir: Semeru Yanardağı Semeru ya da Mahameru (Büyük Dağ), bir stratovolkan olup aynı zamanda 3676 metre yükseklikle Endonezya’nın Java Adası’nın en yüksek dağıdır. Krater çapı 500 metre civarındadır. Volkan, adanın doğu kesiminde, Surabaya'nın güneydoğusunda, Bromo Tengger Semeru Milli Parkı içinde bulunur. Dünyanın en güzel ama aynı zamanda en faal ve en tehlikeli yanardağlarından biri olarak geçer. Dağın 1800’den beri 10 tanesi büyük olmak üzere 50'den fazla patlaması olmuştur. Mitroviça Mitroviça (Arnavutça: "Mitrovica" veya "Mitrovicë"; Sırpça: "Kosovska Mitrovica / Косовска Митровица / Kosova Mitroviçası"), Kosova’nın kuzeyinde bir şehir ve belediye merkezi. Şehir, 1998-1999 Kosova Savaşı’ndan sonra bölünmüştür ve iki farklı belediye idaresinin kontrolündedir. Belediyenin kuzey kısmı, (İbre Nehri’nin kuzey yakası) 1998-1999 Kosova Savaşı’ndan sonraki süreçte Sırpların; güney kısmı Arnavut, Türk ve Boşnakların beraber yaşadığı Müslüman kontrolündedir. De facto olarak Kosova’nın Mitroviça ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovskomitrovački ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Mitroviça Bölgesi’nde ("District of Mitrovica") bulunur. Ortaçağ esnasında yazılı dokümanlarda ilk olarak Mitroviça, Selanikli Aziz Dimitrios vesilesiyle geçer. Şehrin adının 14. yüzyılda bu hâli aldığına dair kaynaklardan ve bazı efsanelerden söz edilir. Osmanlı İmparatorluğu egemenliğinde şehrin adı Mitroviça/Mitroviçe olarak geçer. Şehir Osmanlı devrinde tipik bir doğulu şehirdi. 19. yüzyılda hızlı bir gelişme yaşayan şehirde, maden cevheri tarihten günümüze, her devirde ön planda olmuştur. Madenin keşfinden ve bölgede maden çıkarıldıktan sonra, Mitroviça, Kosova'nın en büyük sanayi bölgelerinden birisi olmaya başlamıştır. Mitroviça şehri ve havalisi, 1999 yılındaki son Kosova savaşından kötü bir şekilde etkilenmiştir. Savaş zamanında bölge, düzenli ve düzensiz orduların bulunduğu, çatıştığı bir durumda idi. NATO müdahalesiyle durdurulan savaştan sonra Mitroviça ve civarı, NATO'nun kontrolünde Fransız görev kuvvet komutanlığı emri altında kaldı. 7,000 Fransız askeri Mitroviça'da konuşlandı. Bunların dışında, Birleşik Arap Emirlikleri’nden 1,200 askerin birliğiyle de güçlendirildi ve buna Danimarka askerlerinin küçük bir sayısı eklendi. 42,53° Kuzey ve 25,52° Doğu koordinatlarına sahip şehir, Kosova’nın kuzeyinde, Kosova Ovası’nın kuzey düzlüklerinde yer alır. Mitroviça ve civarı, Sırbistan’a olan yakınlığı ve politik sebeplerden ötürü, Kosova Sırplarının ve Sırp etkililiğinin gözle görülür hâlde olduğu bir yerdir. Şehrin içinden İbre ve Sitniça nehirleri geçer. Ibre Nehri aynı zamanda Müslümanlarla Ortodoksları ayıran bir sınır özelliği de taşır. Nehrin üstündeki köprü de sınır kapısı, geçiş noktası işlevindedir. Kosova’nın sanayi damarlarından biri olan Trepçe kurşun ve çinko maden ocağı Mitroviça yakınlarındadır. Bu ocak, kaliteli ve bol kurşun ve çinko rezervleri sebebiyle tarihte, bölgeye yönelik işgal ve ekonomik politikalarında belirleyici olabilmiştir. Şehir, 1999’daki bu son savaşın olumsuz ve yıkıcı etkileri bakımından simge durumuna geldi. Şehrin kötü bir şekilde zarar verilen güney yarısı, tahminen 50,000 kadar Arnavut nüfusu tarafından tekrar dolduruldu. Bu rakam, çevre köylerden, taşradan merkeze mülteci ve çeşitli şekillerde göç etmelerle oluştu. Şehirde yaşadığı düşünülen yaklaşık olarak 6,000 kadar Roman'ın çoğunun, Sırbistan'a kaçtığı söylenmektedir. 2011 yılında Kosova genelinde yapılan nüfus sayımında Mitroviça’nın güney kesiminin nüfusu 71.601 çıkmıştır. 2011 Kosova Genel Nüfus Sayımı’nda (REKOS2011) Mitroviça’nın sadece güney kesimi sayılmıştır. Kuzey kesiminde sayım boykot edilmiştir. Mitroviça’nın kuzeyinde 3700 kadar Müslüman oturduğu tahmin edilmektedir. Güneyde ise Arnavut, Boşnak ve Türkler yaşamaktadır. Şehirde Arnavutça, Sırpça ve Türkçe resmî dil statüsündedir. Mitroviça’nın kuzeyinde, 8-10.000 civârında Sırp yaşamaktadır. İbre Nehrinin kuzey bölümünde, çevrilmiş bir bölgede ayrıca, 2.000 kadar Kosovalı Arnavut ve 1,700 kadar Müslüman (Türk, Boşnak) Mitroviça’nın Sırpların kesiminde kalmıştır. Şehrin güney kısmında tüm Sırp nüfus kuzeye iltica etmiştir. Bu, güvenlik ve hayat idâmesi bakımlarından bir zorunluluk derecesindeydi. 2003'te şehrin toplam nüfusunun 75.600 olarak tahmin edildiği ve belediyenin nüfusunun da 105.000 dolayında olduğu tahmin edilmekteydi. Priştine Üniversitesi’nin Sırbistan'a ait fakülteleri, 1999'da Priştine’den alınıp Mitroviça’nın kuzey kısmına yerleştirilmiştir. Mitroviça, Kosova içinde Arnavut-Sırp çatışmasında odak noktasını oluşturageldi. Şehrin bugün İbre Nehri ile ikiye bölünmüş, iki yönetimli yapısı da bu gerçeği göstermektedir. Şehrin kuzeyinde, Kuzey Mitroviça’da tıpkı Sırbistan’daki gibi bir idare tarzı, hayat tarzı yaşanırken, Güney Mitroviça’da, Müslümanların toplandığı bir şehir kısmı hâlinde, hâlihazırdaki Kosova Cumhuriyeti kurallarına bağlı olarak yaşanmaktadır. Uluslararası Kosova Gücü (KFOR) ve Birleşmiş Milletler Kosova Misyonu (UNMIK) teşkilatları şehrin güvenliğinin, düzeninin sağlanmasında görev almaktadırlar. Bütün önlemlere rağmen, şehrin kuzey ve güneyinde saldırgan, kışkırtıcı ve çatışmacı hareketler bazen engellenememektedir. Kosova için önemli bir kırılma noktasını oluşturup, bütün Kosova çapında eylemlere sebep olan olay Mitroviça’da yaşanmıştır. Kuzey Mitroviça kısmında 3 Şubat 2000 günü saat 20'de Sırplar tarafından başlatılan ve 4 Şubat 2000 günü gece saat 2'ye kadar süren ayaklanma sonucu o gece 13 Arnavut öldürülmüştür. Bu olayda çok sayıda kişi de yaralanmıştır. Ölenlerden biri de çocuk idi. Bu olay, bugüne kadar kimse tarafından aydınlatılmamıştır. 17 Mart 2004’te, İbre Nehrinde bir Arnavut çocuğun boğulmasının Sırp saldırganları sebebiyle gerçekleştirildiği yönünde bir söylentinin yayılmasıyla şehirde büyük etnik şiddet başladı. Sırbistanlı bir genç öldürüldü. Şehrin kızgın Arnavutlarının binlercesi karşı saldırıya yöneldi. Bu olaylardan yüzlerce kişi yaralandı, maddî ve manevî anlamda büyük tahribat yaşandı. 1999 savaşından sonra, bu olay, Kosova’daki en büyük tahrikti ve olaylar Mitroviça ile sınırlı kalmadı. Kosova’nın birçok şehir, kasaba ve köyünde yaşayan Sırplara, Sırp maddî varlıklarına, tarihî Ortodoks yapılarına saldırılar düzenlendi. Birçok kilise ve Sırp binası, evi ateşe verildi. Bu önemli olay dışında, daha birçok olay yaşanmış, şehrin güvenliği ve hayatın sükûnetli akışı tam olarak sağlanamamıştır.Ayrıca 2010 Dünya Basketbol Şampiyonasında Türkiye ile Sırbistan arasında oynanan yarıfinal mücadelesinde Türkiye'nin yenmesi üzerine Mitroviça şehrinde toplanan ve Türkiye adına sevinç gösterileri yapan 1000 kadar Arnavut gruba Sırplar tarafından saldırı düzenlenmiştir.Olaylarda 3 ü yaralı 1 i ağır olmak üzere 4 kişi yaralanmıştır. Oral diyagnoz Oral diyagnoz, diş hekimliğinin, ağız, diş, dişeti ve çevre dokularının hastalık, anomali, gelişim kusurlarını inceleyen, teşhis ve tedavi kriterlerini araştıran dalıdır. Bu dal hastalıkların kesin tanısı için genel tıpta olduğu gibi değişik laboratuvar metotlarından yararlanır. Diş hekimliği radyolojisi de bu dalın alt dallarından biridir. Diş hekimliğinde kullanılan değişik röntgen tipleri vardır. Bunlar: olmak üzere iki ana gruba ayrılır. Oral diyagnoz'da temel bilimsel çalışmalar dört grupta toplanabilir. Oral diyagnoz verileri her zaman diş hekimliğiyle sınırlı değildir. Ağız içi semptomların bazıları sistemik-genel yaygın, ciddi hastalıkların habercisi-belirtisi olabilir. Örneğin diş eti kanaması, dişlerle ilgili bir sendromun belirtisi olabildiği gibi lösemi gibi ciddi hastalıkların da belirtisi olabilir. Ağız kanserleri genel kanser oranları içinde % 5'e varan oranda görülür ve erken teşhis için diş hekiminin iyi bir oral diyagnoz bilgisine gereksinimi vardır. Thalgau Thalgau, Salzburg eyaletinde bir beldedir. Thalgau Salzburger Flachgau'da bularak Yukarı Avusturya'ya sınırıdır. 31 Aralık 2005 tarihinde, şehir nüfusu 5 286'dır. 788 yılında, 'Talgov' adı belirdi. Ama karye daha yaşlıdır. Bugünkü belde kelisesi 1755'te inşâ edildi. Thalgau'un belediye başkanı Martin Greisberger'dir (ÖVP). Falling Down (Duran Duran şarkısı) Falling Down, İngiliz müzik grubu Duran Duran'ın "Red Carpet Massacre" albümünden çıkan ilk teklidir. Parçanın prodüksiyonu Justin Timberlake'e aittir. Ayrıca Timberlake, parçada vokal yapmıştır. Mehmet Bölükbaşı Mehmet Bölükbaşı (d. 24 Mart 1978, Akçaabat, Trabzon) Türk eski futbolcudur. Futbol Hayatına Akçaabat Sebatspor da başladı. Galatasaray'ın UEFA Kupasını kazanan kadrosunda yer aldı ve 2004-05 sezonunda İstanbulspor'a transfer oldu. Burada iki sezon oynadıktan sonra Çaykur Rizespor'a geçti. Burada bir buçuk sezon forma giydikten sonra 2006-2007 sezonunun devre arasında, sezon sonuna kadar Boluspor'a kiralandı. 2007-2008 sezonunda Samsunspor'un kalesini korudu. 2008-2009 sezonunda ise İstanbulspor'a oradan da Bozüyükspor'a transfer oldu. 2009-11 sezonun ikinci devresinde Tepecikspor'un kalesini korudu. 2010-11 sezonu için Tarsus İdman Yurdu ile anlaşmıştır. 2011 sezon sonunda futbol kariyerini sonlandırmıştır. Antrenörlük kariyerine 2014/2015 sezonunda ilk dönem Kartalspor'da 19 maç, ikinci dönem Tarsus İdman Yurdu'nda 18 maç görev almıştır. 2015/2016-2017/2018 sezonları arasında Galatasaray'ın alt yapısında Kaleci Antrenörü olarak görev almıştır. 10 kez Türkiye U-21 millî takımına çağrılan Mehmet Bölükbaşı, 3 kez Türkiye U-21 millî takımı formasını giymiştir. Ahmet Yıldırım Ahmet Yıldırım (25 Şubat 1974, Amasya) defans ve orta saha mevkiinde görev yapmış eski Türk millî futbolcudur. 1991-92 sezonunda 17 yaşında İzmirspor'da forma giymeye başlamıştır. 2 sezon İzmirspor'da forma giydikten sonra 1993-94 sezonunda bir maçta Fenerbahçe forması giydikten sonra Samsunspor'a transfer olmuştur. 4 sezon boyunca bu takımın formasını giymiştir. 1998-99 yılında Ankaragücü'ne transfer olmuştur. Orta sahada oyun kurucu olarak görev yapan ve 10 numarlı formayı giyen Ahmet Yıldırım, 1998-99 sezonunda İstanbulspor'a bir sezon sonra da Galatasaray'a transfer olmuştur. 2000 yılında UEFA Kupası şampiyonu olan Galatasaray kadrosunda yer almış ve final maçında 90 dakikanin 0-0 bitmesinden sonra, ilk uzatma devresinin 4. dakikasinda (94. dakika) oyuna dahil olmuştur. 2001-02 sezonunda Beşiktaş'a transfer olmuş ve Beşiktaş takımında 4 sezon forma giymiştir. Zago ve Ronaldo ile birlikte 3'lü savunmanın solunda stoper olarak görev almış ve siyah beyazlı takımın ilk 11'inde değişmez futbolcular arasına girmiştir. İsabet oranı yüksek pasları ile tanınan Ahmet Yıldırım, Zago ve Ronaldo ile birlikte Süper Ligde defanstan oyun kuran en iyi takım olmayı başarmışlardır. Beşiktaş kulübünden 2005-06 sezonunda Ankaraspor'a transfer olan Ahmet Yıldırım, sırasıyla Etimesgut Şekerspor, Malatyaspor da forma giymiş, 2007-08 sezonu ara transfer de 1. Lig ekiplerinden Adanaspor'a transfer olmuştur. 34 yaşındaki futbolcu, 2008-09 sezonunda tekrar Adanaspor'la sözleşme imzalamıştır. 2003 yılında, FIFA tarafından Fransa'da organize edilen FIFA Konfederasyonlar Kupası'ında Dünya Üçüncüsü olan A Milli takımın kadrosunda yer almıştır. 17 kez millî takımlara çağrılan Ahmet Yıldırım, 3 kez U-21, 2 kez A2, 4 kez de A Milli olmak üzere 9 kez Türk millî takım formasını giymiştir. Futbola vedasindan sonra antrenörlük yapmaya karar verdi ve ilk antrenörlük deneyimini 2008-09 sezonunda Mersin İdman Yurdu'nda Serhat Güller'in yardımcı antrenörlüğünü üstlenerek edindi. 2010-11 sezonunda Körfezspor'da teknik direktörlük görevini kabul ederek ilk teknik direktör deneyimini edindi. Erzurum Büyükşehir Belediyespor ile ligin bitimine 5 maç kala yollarını ayırmıştır. 2017-2018 sezonunda ise Bucaspor ile anlaşmıştır. Emrah Eren Emrah Eren (d. 13 Kasım 1978, İstanbul), Türk eski futbolcudur. Emrah Eren 1978 yılında İstanbul'da doğdu. Futbol Hayatına Gaziosmanpaşa'da başlayan sağ kanat oyuncusu buradan 1993 yılında amatör olarak İstanbulspor'a transfer oldu. 1995-96 sezonunda bu takımla profesyonel sözleşme imzaladı. Profesyonel sözleşme imzaladıktan sonra ise Kartalspor'a kiralandı. Bu takımla ise 21 maça çıkıp 1 gol attı. 1996-1997 sezonu öncesinde ise Adanaspor'a kiralandı. 1999 yılına kadar ise 90 maça çıkıp 5 gol attı. Kısa sürede büyük takımların dikkatini çekmeyi başardı. 1999'da Galatasaray'a (3 milyon750 bin dolar bonservis karşılığında) geldi. İlk sezon yaşadığı sakatlıklar yüzünden fazla şans bulamadı. UEFA Kupasını kazanan takımda oynadı. Birçok maçta kadroda bulundu. O sezon Avrupa kupası dışında Süper Lig, Türkiye Kupası ve TSYD Kupası'nın da şampiyon kadrosunda yer aldı. Kupaya giden yolda Herta Berlin maçında görev yaptı. Süper Lig'de ise 2002 yılına kadar 32 maça çıktı. 2000-01 sezonunda ise İstanbulspor'a kiralandı bu takımla ise 30 maça çıkıp gol atamazken daha sonra Gaziantepspor'a kialandı. Burada ise sadece 8 maça çıktı. 2002-03 sezonunda ise sözleşmesi yenilenmedi ve Kocaelispor'a transfer oldu. Bu takımda ise 32 lig maçında 2 gol attı. Bunun yanı sıra UEFA Kupası'nda mücadele eden takı kadrosunda 2 maça çıktı. 2003-04 sezonunda ise Trabzonspor'un dikkatini çekti ve buraya transfer oldu. Burada oynadığı ilk sezonda Süper Lig'de 27, Kupa'da 3 Uefa Kupsı'nda ise 1 maça çıktı. O sezon takımı Türkiye Kupası şampiyonluğu yaşadı. Sonraki sezon ise 28 lig, 3 kupa ve 2 tanede UEFA Kupası maçına çıktı. Bir sonraki sezon talipleri olmasına rapmen kadroda kalan Emrah, 13 lig maçına çıktı ve 1 tanede kupa maçına çıktı. Trabzonspor'da 2,5 sezon en iyi top kullanan ve olumlu pas yüzdesi en yüksek defans oyuncusu oldu. Sezonun devre arasında Malatya'ya transfer olan Emrah, 17 lig 2 kupa maçına çıktı. Sezon sonunda sözleşmesini uzatmadı. 2006-07 sezınu öncesinde Çaykur Rizespor ile sözleşme imzaladı. Burada ilk sezonunda en fazla ve en isabetli orta yapan, kanat üzerinde en çok adam eksilten Türk oyuncusu oldu. 2 sezon boyunca 64 maça çıkıp 3 gol attı. Çaykur Rizespor'dan Gaziantepspor'a transfer oldu. Bu sezonda ağır sakatlıklar yaşadı ve sezonun 2. yarısında oynayamadı.Bu takımla ise sadece 8 maça çıkabildi. Yaşadığı ağır sakatlıklar yüzünden birçok maçta forma giyemeyen Emrah, Sürpriz bir kararla Giresunspor'a gitti ve burada da sezonun büyük bölümünü sakat geçirdi. Birçok spor yorumcusu ve futbol adamının Emrah için yorumu "hak ettiği yerin hep altında olduğuydu" Emrah ise buna sebebin haksızlığa tahammülü olmaması ve zamansız yaşadığı sakatlıklar olduğunu söylüyordu.Giresun'da ise 10 maça çıktı. 2010'da ise Konyaspor'a transfer oldu. Sadece 2 lig maçına çıkan Emrah, devre arasında ise Denizlispor takımının yolunu tuttu ve 12 maça çıktı. 2011-12 sezonun başında 1. Lig ekiplerinden Akhisar Belediyespor transfer oldu. Sezon boyunca takımıyla 28 lig maçına çıkan Emrah, 3 gol attı ve takımı ile lig şampiyonluğu yaşayarak Süper Lig'e yükseldi. 2012-13 sezonunda ise Süper Lig'de kadrosunu bozmayan Akhisar'da kaldı. O sezon 34 lig maçının tamamında forma giydi ve 1 de gol attı. 2012-13 sezonunda Gekas ve Bilal Kısa'nın takıma gelmesiyle ligde kalan Akhisar'da 2013-14 sezonunda da kaptan Emrah takımda kaldı. Türkiye 21 yaş altı millî futbol takımı ile 1997 yılında oynanan Akdeniz Oyunları katıldı ve final müsabakasında İtalya Olimpik millî futbol takımına yenilerek ikincilik kazanan kadroda bulundu. Kerem Ä°nan Kerem İnan (d. 25 Mart 1980, İstanbul), Türk eski futbolcudur. Kaleci mevkiinde oynamıştır. Futbola Galatasaray takımında başladı. Cláudio Taffarel'in yedekliğini yaptı. UEFA Kupasını alan kadroda yedek kaleci olarak yer aldı. Futbol yaşantısında Etimesgut Şekerspor ve Karşıyaka'da devam etmistir. 2009-10 1. Lig sezonundan beri Mersin İdman Yurdu'nun kalesini korumaktadır. Mersin İdman Yurdu ile 2010-11 sezonunda 1. Lig şampiyonluğu yaşayarak Süper Lig'e yükselmeyi başardı. Sezon bitimi sona eren sözleşmesi Beşiktaş kalecisi Hakan Arıkan'ın transfer edildiği için uzatılmadı. Kerem İnan 2012-2013 sezonunda 1. Lig takımlarından Şanlıurfaspor'a transfer olmuştur. 2012-2013 sezonunda, bu takımda