hassas bir dokudur. Dentin kanallarında bulunan sıvı hidrostatik basınca neden olabilecek etmenlerle karşılaştığında sızlama tarzında, keskin ve güçlü bir ağrı oluşur. Bu ağrıya "dentin hassasiyeti" denir. Dişeti çekilmiş dişlerde sıkça rastlanır. Dentin insan dişlerine sarı rengini veren katmandır. Dentin oluşumu diş ömrü boyunca sürdüğünden yaşlandıkça dentin kalınlığı artar. Bu nedenle dişler daha sarı görünür. Dişin rengine etki eden bir diğer tabaka minedir. Minenin kalınlığı azaldıkça,alttaki dentin tabakası daha fazla görünür hale gelir. Dentinin 3 tipi vardır. Bunlar: Primer dentin, Sekonder dentin ve Tersiyer dentindir. Primer dentin, ilk oluşmuş dentindir. Sekonder dentin, diş okluzyona geldikten sonra yavaş oluşan ve ömür boyu devam eden dentindir. Histolojisi primer dentine çok benzer. Tersiyer dentin, çürük gibi stimulusların etkisiyle oluşur ve pulpayı korumayı amaçlayan bir oluşumdur. Hızlı oluşur ve düzenli değildir. Dentinin genel bileşimi minenin bileşiminden oldukça farklı ve kemiğe yakındır. Dentin, yaşam boyunca pulpal duvarda dizilmiş odontoblastlar tarafından üretilir. Bu süreç dişin gelişimi esnasında mine-dentin birleşim Gölgesinde başlar. Odontoblastlar önce predentin adı verilen ve daha sonra mineralize olan kolajenöz bir matriks meydana getirirler. Predentin, kollajen b-fibrillerinden ve mukopolisakkaridlerden zengin bir temel maddeden meydana gelir. Fibriller, genelde odontoblastik sürecin uzunluk eksenine dik olarak uzanan bir ağ oluştururlar. Dentinin kalsifikasyonu, apatit kristallerinin dizildiği küresel tarzda meydana gelir. Kristallerin boyutu küçüktür (eni 20-25 Â, çapı 200-300 Â ve uzunluğu 300-600 Â). Şekilleri iğne veya çubuğa benzerlik gösterir. Minede olduğu gibi, mineralizasyon devamlı olarak meydana gelmez, dentin çizgiler bırakarak (Ebner çizgileri) ritmik bir düzende seyreder. Odontoblastlar mine-dentin birleşiminden uzaklaştıkça, geride hücreye bağlı biçimde kalmış bir uzantı bırakırlar. İkinci bir aşamada bu odontoblastik uzantı, yüksek derecede mineralize olmuş peritübülerdentini meydana getirecek olan odontoblastik kanal duvarının kalsifikasyonunu gerçekleştirmek için bir taşıma aracı olarak kullanılır. Bu yapılanmadan dolayı, dentin çürük veya diğer travmalar gibi tehditlere karşı reaksiyon gösterebilecek, canlı bir dokudur. Dolayısıyla dentini bir tabaka olarak tanımlamak zordur; homojenitesi çok düşük olup, pulpaya yakınlığı, yaş ve dış kaynaklı travma gibi koşullara bağlı olarak değişkenlik gösterir. Genel olarak, dentinin yapısı şöyle tarif edilebilir. Odontoblastik uzantı, peritübü-ler dentin adı verilen yüksek derecede mineralize olmuş bir dentin tüpünde (dentinal tübül), bir sıvı içerisinde yer alır. Bu tüpler, intertübüler dentin adı verilen ve daha düşük derecede mineralize olmuş bir dentin ile birbirlerine bağlanmış durumdadırlar. Tübüllerin dizilimi merkeze doğru olduğundan, yüzey alanına düşen miktar değişkenlik gösterir. Çoğunluk (mm² başına 45,000) pulpaya yakın olarak bulunur iken, periferde mine-dentin birleşiminde sayıları belirgin biçimde mm² başına 20,000'e kadar düşer. Tübüller içerisindeki sıvı ve kollajen içeriği nedeniyle, dentin ıslak özelliktedir; pulpaya yaklaştıkça, tü-büllerden daha fazla sıvı çıkışı gerçekleşir. Odontoblastik uzantı, odontoblastik hücrenin gövdesine yakın biçimde konumlanmış, ağrı hissinin iletiminden sorumlu olan sinir liflerini de içerir. Odontoblastik uzantı içerisindeki her türlü sıvı hareketi ağrı olarak algılanır. Bu, diş kolelerindeki hassasiyetin mekanizmasıdır. Kurutma, ısı değişimi veya ozmotik hareketler gibi tübül içerisinde sıvı hareketine yol açan her türlü süreç, ağrıya yol açacaktır. Travma veya sürekli irritasyondan sonra, odontoblastik uzantı içerisindeki kalsiyum fosfat birikiminden dolayı dentin sklerotik hale gelebilir. Ne var ki, devam eden asit atağı bu koruyucu "tıkaçların" çözünmesine neden olabilir. Dentinin yapısı ve pulpal fizyolojiden dolayı, pulpa-dentin kompleksi herhangi bir kimyasal ve bakteriyel etkene karşı kendini savunabilecek özelliktedir. Pulpa içerisinde, çevredekinden bir miktar daha fazla basınç mevcuttur (yaklaşık 30 cm H20). Açık tübüllerde pulpal sıvının tübülden dışarı doğru hareketi söz konusudur. Bu nedenle tüm toksik ajanların bu sıvı akımına karşı direnmesi gerekir. Yukarıda belirtildiği üzere, tübüller bir savunma mekanizması olarak kalsifiye olabilir. Dentin mükemmel bir tampondur; dolayısıyla dikkate değer miktarda asit absorbe edebilir. Herhangi bir toksik ajan pulpaya ulaştığında öncelikle çok iyi vaskülarize olmuş subodon-toblastik tabaka ile karşılaşır ve dilüe olur. Böylece etkisi hafifleyen toksik ajana karşı ilk önlem alınmış olur. Bunlara ek olarak, subodontoblastik tabakada bol miktarda bulunan kan damarlarının içerisinde taşınan savunma mekanizmaları fonksiyona geçerler. Eğer bonding için dentin de kullanılacak ise, göz önüne alınması gereken diğer bir konu da, her işlemden sonra meydana gelen smear tabakasıdır. Yaklaşık 1-7 um'lik bu pöröz tabaka hidroksiapatit ve değişime uğramış kollajenden oluşur. Smear tabakasının morfolojisi ve kalınlığı; kullanılan aletin tipine kullanılma yöntemine ve dentin yüzeyine bağlıdır. Dentin tübüllerini kapatır ve dentin sıvısının akışına engel olur. Ne var ki, en önemli özelliği dentin yüzeyi ile herhangi bir potansiyel bağlanma ajanı arasındaki teması engellemesidir. Smear tabakası asitle pürüzlendirme ile kolaylıkla uzaklaştırılabilir; ne var ki bu işlem tübüller içerisindeki smear tıkaçlarını da uzaklaştırarak dentinin geçirgenliğini arttırır. Dolganca Dolganca ("Долган Тыла"/"Dolgan tıla", Сака-дулгаан тыла / Saka-Dulgaan tıla) Türk dillerinin Sibirya grubuna ait, Sahaca ile çok yakın olan, ağırlıklı olarak Dolganların konuştuğu dildir. Konuşucu sayısının azlığı nedeniyle tehlike altındadır. Taymır (veya Taymir) bölgesinde konuşulmaktadır. 1989 yılında yapılan bir nüfus sayımında 6945 kişiden oluşan Dolgan halkının artık sadece 5100'ü Dolgancayı anadili olarak gösterdiği tespit edilmiştir. Bu sayımda ayrıca bazı Evenkler ve Nıganaslar (Samoyetler) Dolgancayı ikinci dili olarak göstermiştir. Bu yüzden Dolgancanın o yörede trafik dili olduğunu söyleyebiliriz. Ancak Dolganların kendileri dillerini Sahaca veya Yakutçanın bir lehçesi olarak görürler. 2010 yılı rakamlarına göre Dolgancayı konuşanların toplamı 1054 kişi olarak belirtilir. Norilskay (Норильскай), Pasinskay (пясинскай), Avamskay (авамскай), Hatangskay (хатангскай уонна попигайскай) lehçelerine sahiptir. Dolgancanın yazıya alınması 1920 yılında Latin alfabesi ile gerçekleşmiştir. 1940 yılından itibaren Yakutça için tasarlanmış olan özel bir kiril alfabesi Dolganca için de kullanılmaya başlanmıştır. Bunun yanında Rusların kullandığı Kiril alfabesi ile yazılan diğer bir şekli daha vardır. Dolgan alfabesi: А а, Б б, В в, Г г, Д д, Дь дь, Е е, Ё ё, Ж ж, З з, И и, Иэ иэ, Й й, К к, Л л, М м, Н н, Ӈ ӈ, Ӈь ӈь, О о, Ө ө, П п, Р р, С с, Т т, У у, Уо уо, Ү ү, Үө үө, Ф ф, Х х, Һ һ, Ц ц, Ч ч, Ш ш, Щ щ, Ъ ъ, Ы ы, Ыа ыа, Ь ь, Э э, Ю ю, Я я "Günümüz Dolganca Alfabesi" Tanrılar Susamışlardı Tanrılar Susamışlardı veya Allahlar Susamışlardı, Anatole France'ın 1912'de yazdığı romanıdır. 1789 Fransız Devrimini anlatır. Sadece devrimi değil insan ilişkileri ve devrin yozlaşmışlıklarından örnekler içerir. France, bu romanıyla Fransız Devrimi'ne, özellikle terör uygulamasına karşı kişisel düşüncesi ve tavrını da ortaya koyar; aşırılıklar, yanında yıkımı da getirir. Basilisk Basilisk Avrupa hikâyelerinde adı geçen bakışlarıyla öldürebilen ya da taşlaştırabilen efsanevi bir canavardır. Binlerce yıl yaşayabilen bir ejderha veya dev yılandır. Zehirli dişleriyle öldürür. Bakışlarıyla da öldürebilmesi efsanedir. Basilisk kelimesinin aslı Yunanca küçük kral demek olan "βασιλίσκος basiliskos" dur. Latincesi "Basiliscus"'tur.Bazı bilgilere göre Basilisk gerçektir çünkü İtalyanın Pompei şehrinde taştan insan bulunmuştur ama gerçek insanların olmasının nedeni donmuş ten olmasıdır. Naturalis Historia of Pliny the Elder'e göre Basilisk oldukça zehirli küçük bir yılandır ve dişleri kadar bakışları da öldürücüdür. Basilisk genellikle bir yılan bazen de başı horoz kuyruğu yılan şeklinde tarif edilir. Harry Potter ve Sırlar Odası kitabında yılan olarak betimlenmiştir. Yunanca adı "küçük kral" anlamına geldiği için Basilisk'e yılanların kralı denir. Ağzından ateş çıktığı ve sadece tıslamasıyla da öldürebildiği söylenir. Akrep gibi kuru iklimleri tercih eder. Isırığı kurbanını kuduz hale getirir. Bazı efsanelere göre Basilisk'in horozun altında duran kara kurbağası yumurtasından veya bir yılan ya da kara kurbağası ile çiftleşmiş bir tavuk ya da horozdan geldiği söylenir. Bu nedenle Basilisk için ölümcül olanın horoz ötüşü olduğu hakkında bir söylence vardır. Harry Potter serisinin ikinci kitabı olan Harry Potter ve Sırlar Odası'nda varlığı geçmiştir. Kitapta Basilisk'e birçok kişi dolaylı yoldan baktığı için taşlaşmıştır. Harry Potter kitabında yılan olarak kullanılmasının sebebi Harry'nin çatal dili bilmesi ve böylelikle filmin akışını sağlamaktı. Rob Cavallo Rob Cavallo (d. 21 Mart 1963), Amerikalı müzisyen. 15 yaşında gitar çalmaya, 18 yaşında davul ve yan flüt eğitimi almaya başlayan Cavallo birçok ünlü isme beste yaptı. Ünlü besteleri "Boulevard of Broken Dreams" (Greenday) ve "Don't Ever Tell Me What I Can't Do"'dur (Searching Locke). René Coty René Jules-Gustave Coty (d. 20 Mart 1882, Le Havre - ö. 22 Kasım 1962, Le Havre) Fransız siyasetçi ve hukukçu. Fransa'da Dördüncü Cumhuriyet'in son cumhurbaşkanı. Felsefe ve hukuk öğrenimi gördükten sonra siyasete atıldı. 1923'te Temsilciler Meclisi'ne seçildi. Mecliste Sol Cumhuriyetçilerin yanında yer aldı ve özellikle ticari gemicilik ve hükûmet reformu konularıyla ilgilendi. Aralık 1930'da kısa bir süre içişleri bakanlığı müsteşarı olarak görev yaptıktan sonra, Senato'ya girmek için Meclis'ten ayrıldı. II. Dünya Savaşı sırasında arka planda kaldı. 1945'te yeniden milletvekili seçildi. Ertesi yıl Robert Schumann'ın hükümetinde imar ve kentleşme bakanı oldu. Daha sonra Senato'ya geri döndü ve 23 Aralık 1953'te 13. tur sonunda cumhurbaşkanı seçilinceye değin Senato başkan yardımcılığı yaptı. Görevinin gereklerini yerine getirmekle birlikte, siyasi gelişmeleri yönlendirmede önceki cumhurbaşkanı Vincent Auriol kadar başarılı olamadı. Mayıs 1958'de ortaya çıkan bunalım sırasında istifa tehdidinde bulunması, General Charles de Gaulle'ün başbakan seçilmesine zemin hazırladı. 8 Ocak 1959'da yerini Beşinci Cumhuriyet'in ilk cumhurbaşkanı olan de Gaulle bıraktı. Arşimet prensibi Arşimet prensibi, bir sıvı içindeki katı bir cismin, taşırdığı sıvının ağırlığına eşit bir batmazlık kuvveti ile yukarıya itildiğini belirtir. Ünlü bir deneyde Arşimet, aynı kütledeki altın bir taç ile bir altın külçesinin taşıracakları su miktarlarının aynı olması gerektiğini ileri sürmüş ve bunu doğrulayamayınca tacın saf altın olmadığını anlamıştır. Suyun kaldırma kuvveti, Arşimet tarafından fark edilen ve ileri sürülen bir ilkeyle, açıklığa kavuşmuştur. Su, kendi yoğunluğundan da az yoğunluğa sahip olan cisimleri, yüzeyine doğru itmektedir. Yoğunluk farklılıklarından ortaya çıkan itme kuvveti etkisiyle cisim yüzmeye başlar. Burada her ne kadar gemi ve deniz mühendisliğinin alanına girdiğinden, örnek su olarak alınmışsa da bu ilke sıvılar için de genel kuraldır. Yoğunluk karşılaştırması basit şekilde söyle yapılabilir: elinize alacağınız bir kabı taşana kadar doldurun. Tabi önce o kabı da ondan daha büyük olan başka bir kaba koyun. Sonra da yüzebilecek herhangi bir cismi kaba atın. Büyük kapta biriken taşma suyu, varsa bir ölçekle (çamaşır makinesi toz ölcüsü veya ölçekli su sürahisi de olur) hacmini, bir teraziyle de cismin ağırlığını ölçün. Sonra bir bölme işlemiyle cismin ağırlığını, hacme bölün. Bulduğunuz o rakam kabaca o cismin yoğunluğunu verir. Bu sayı birden küçükse kaba attığınız cisim şu an suda yüzüyor durumdadır. Birden büyükse suya batmıştır. Anlaşılacağı gibi içme suyu kullandığımız düşünülmüştür ve içme suyunun yoğunluğu 1'dir. Aslında bu doğal olay yüzmenin de nasıl gerçekleştiğini ortaya koyar. Arşimet bu deneyi aynı büyüklükteki iki altın parçayı terazinin iki koluna bağlayıp birini suya batırarak yapmıştır. Yukarıda açıklanan kendi bulduğu yöntemle altınların ikisi de gerçekse yoğunluklarının aynı kalacağını, biri farklı karışımlardan oluşan altınsa yoğunluk farkıyla ortaya çıkacağını ileri sürmüş ve kanıtlamıştır. Kaldırma kuvvetinin formülü şöyle verilmiştir: Burada F kaldırma kuvvetini, V batan hacmi, ρ sıvının yoğunluğunu ve g yerçekimi ivmesini belirtir. Sebati Buyuran Sebati Buyuran (d. 1949 Pınarbaşı, Kayseri Türkiye), Türk bürokrat. 1972 yılında Ankara Üniversitesi Siyasal Bilgiler Fakültesi'nden mezun oldu. 1974 yılında Çerkeş Kaymakam Vekilliği, 1976 yılında Palu, 1978 yılında Delice, 1979 yılında Keles ve 1981 yılında Bucak Kaymakamlığı yaptı. Keles ve Bucak İlçelerinde Kaymakamlık görevi ile birlikte Belediye Başkanlığı görevini de yürüttü. 1983 yılında Teftiş Kurulu Başkanlığında Mülkiye Müfettişi, 1988 yılında Mülkiye Başmüfettişi oldu. 1991 yılında 6 ay süre ile İngiltere’de (Londra) “Şehir İmar Planları” konusunda inceleme-araştırma görevinde bulundu. 1996 yılında Teftiş Kurulu Başkan Yardımcısı, 2001 yılında İçişleri Bakanlığı Müsteşar Yardımcısı oldu. 30 Aralık 2005 tarih ve 9864 sayılı Bakanlar Kurulu Kararı ile Aksaray Valiliğine atandı. Şu anda İçişleri Bakanlığı' nda Merkez Valisi olarak görev yapmaktadır. Evli ve 3 çocuk babasıdır. Paul Robinson Paul William Robinson (d. 15 Ekim 1979, Beverley), kaleci pozisyonunda görev yapmış İngiliz millî futbolcudur. 1.90 cm boyundadır. İlk profesyonel lig karşılaşmasını 1998 yılında Leeds United formasıyla oynamıştır. Genç kaleci başarılı kurtarışlar ve plonjonlar yaparak Leeds United'in birinci kalecisi olmuştur. Bir anda kendini İngiltere'nin en iyi kalecilerinden biri olarak gören Robinson, yüksek bir ücretle 2004 yılında Tottenham Hotspur'a gelmiştir. 2007-2008 sezonunun sonuna kadar bu takımda forma giymiştir. 2008-2009 sezonu itibarıyla Blackburn Rovers forması giymektedir. 2006/2007 sezonunda oynadığı bir maçta takımının 73 metreden kazandığı bir serbest vuruşta müthiş bir vuruşun altına imza atarak takımına golü kazandırdı. Vuruş 73 metreden kaleye doğrudan girdi. Millî takım formasını ise ilk kez 2003 yılında giydi. Halen İngiltere millî futbol takımının birinci kalecisi olan Robinson, 2006 FIFA Dünya Kupasında forma giyebilme imkânı bulmuştur ama millî takımın bir maçında zemini azizliğine uğrayarak hatalı bir gol yemiştir. Gary Neville'nin verdiği geri pası zeminin düzgün olmamasından dolayı topa vuramamıştır ve gol yemiştir. 2010 FIFA Dünya Kupası'nda kaleyi David James'e kaptırmıştır. 2010'dan beri İngiltere millî takımının Joe Hart, David James'ten sonra 3.kalecisidir. GÃ¼ncelleme:7 Nisan 2012 !colspan="3"|Leeds United Total !95!!0!!7!!0!!5!!1!!12!!0!!119!!1 !colspan="3"|Tottenham Hotspur Total !137!!1!!12!!0!!10!!0!!16!!0!!175!!1 !colspan="3"|Blackburn Rovers Total !135!!0!!4!!0!!6!!0!!0!!0!!145!!0 367||1||23||0||21||1||28||0||439||2 Molitva "Molitva" (Sırpça Kiril: "Молитва"; ). Marija Šerifović tarafından seslendirilen ve 2007 Eurovision Şarkı Yarışması'nda 1. olan şarkıdır. Şarkı "Dua" anlamına gelir. Eurovision'daki Sırbistan zaferinin ardından Belgrad'ın bayraklar, havai fişekler ve üç parmakla yapılan Sırp selamı ile coşkuyla kutlanmıştır. Şarkı finalde 1. olduğu gibi yarı finalde'de 197 puanla 3. olarak finale çıkarak, finalde 268 puan almıştır. Yarışmayı kazanan ülke Sırbistan, Avrupa Yayın Birliği'nin (EBU) organize ettiği promosyon turuna davet edilmiştir. İsveç ile başlayan tur, Danimarka, Hollanda, Almanya ve İspanya'da verilen konserlerden sonra Yunanistan'da sona erdi. Yugoslavya'dan ayrılan ülkelerin tamamının ("Slovenya, Hırvatistan, Karadağ, Makedonya ve Bosna-Hersek") Eurovision Şarkı Yarışmasında Sırbistan'a 12 puan vermesi dikkat çekti. İlk 5'e giren ülkeler içinde sadece Türkiye'nin Ortodoks Hristiyan ve eski Komünist olmaması, diğerlerinin ("Ukrayna, Rusya, Bulgaristan ve Sırbistan") Doğu Avrupa ya da Balkan ülkesi olması diğer dikkat çeken unsurlar oldu. Sırbistan'a birinciliği getiren Marija Šerifović'in seslendirdiği Molitva şarkısıyla Arnavutluk'un Ndarja parçasının aynı olduğu, Sırpların Arnavutluk parçasını çalarak birinciliği elde ettiği iddiası ortaya atıldı. Hatta Arnavut vatandaşların "Önce ülkemizi şimdi de müziğimizi çaldılar" gibi ağır sözlerde bulundukları belirtildi. Eurovision Şarkı Yarışmasını kazanan Sırp şarkıcı Marija Šerifović bu suçlamalar karşısında şimdiye kadar bir yorum yapmamıştır. Harold Perrineau Jr. Harold Perrineau Jr., (d. 7 Ağustos 1963), Amerikalı oyuncu. Amerikan yapımı Oz'daki Augustus Hill rolü ile tanındı. Daha sonra Matrix filmindeki Link karakteri ile ve "Lost" dizisindeki Michael Dawson karakteri ile ününü pekiştirdi. Lost dizisinin diğer bir oyuncuü Adewale Akinnuoye-Agbaje ile beraber Oz dizisinde yer almıştır. Evli olan Perrineau'nun bir kız çocuğu bulunmaktadır. Anytime You Need "Anytime You Need", 2007 Eurovision Şarkı Yarışması'nda Ermenistan'ı temsil eden Hayko tarafından seslendirilen şarkı. Bir önceki yıl sekizinci olduğu için doğrudan finalde yarışma hakkı bulunan Ermenistan, 12 Mayıs'ta yapılan finalde 138 puanla yarışmayı sekizinci sırada bitirmiştir. Stranger Stranger, Hilary Duff, Kara DioGuardi, Vada Nobles, Derrick Haruin ve Julius Diaz tarafından yazılmış ve Amerikan şarkıcı Hilary Duff'ın Dignity adlı albümünden bir single. Single daha önceki Hilary Duff singlelerinin hepsinden başarı olmuş,sadece bununla da kalmayıp bir hit olmuştur ve albüm satışlarını katlamıştır. "Stranger", Duff'ın Dignity albümünden çıkan dördüncü single olma özelliğini taşır. Single, İngiltere'de Japonya'da ve ABD'de çıktı. (2007 yılının Haziran'ı) Duff'ın Dignity albümü çıktıktan sonra magazin basını bu şarkının Duff'ın eski sevgilisi Joel Madden için yazıldığı ve parçada sürekli ona göndermeler yaptığını iddia etmişti. Entertainment Weekly adlı bir dergi de bu konuda şu şekilde başlayan bir yorumda bulunmuştur: "Geçtiğimiz yılın sonlarında bir peri masalı kadar romantik olan Madden -Duff aşkı son buldu. Hemen ardından da Joel Madden kendini Nicole Richie'nin kollarına attı." Bu yorumun yer aldığı makalede albümün diğer şarkılarında da Madden'a göndermeler yapıldığı belirtilmiştir.." Fakat bu konuda Hilary Duff böyle düşünmediğini açıklamıştır. Anne ve babasının ayrılması üzerine bu şarkıyı yazdığını, aslında annesinin bu konuda neler hissetiğini anlatmak istediğini söylemiştir. Çünkü anne ve babası bir kadın yüzünden ayrılmışlardı. Albümde "Gypsy Woman" isimli şarkıda da bu konunun etkileri görülebileceğini bir röportajında açıklamıştır.. Bu single çıkmadan önce Hilary Duff hangi single'ı çıkaracağını hayranlarını vereceği oylarla belirleyeceğini söyledi. Oylama için albümden "Danger" ve "Stranger" şirket tarafından önerildi. Oylar sonucunda "Stranger" kazandı. Ardından Duff, yeni single'ını ilk olarak "Jimmy Kimmel Live, TEENick and "George Lopez Hosts National Kidney Foundation Gala" gibi şovlarda tanıttı. Şarkının klibi ilk olarak 1 Haziran 2007 tarihinde "MuchOnDemand & TRL" programlarında yayınlandı.Klipte Duff ve erkek arkadaşının yaşadığı sorunlar anlatılmaktadır.Sevgilisi Duff'a yalnızken hiç ilgi göstermezken,topluluk içinde bir kraliçe gibi davranmaktadır.Bu da genç kızın canını sıkmaktadır.Bir gün sevgilisi bir gece kulübünde başka kızlar ile önündeki dansçıları izlerken Duff'da dansçıların arasında yer alır... Cynthia Watros Cynthia Watros, (d. 2 Eylül 1968), Amerikalı Emmy Ödülü sahibi sinema ve tiyatro sanatçısı. En bilinen rolü "Lost" dizisinde canlandırdığı "Libby" karakteridir. Boston Üniversitesinden mezuniyeti sonrası sahne sanatlarına başlamak üzere New York'a geldi. Burada televizyon dizisi "Guiding Light"'da yer aldı ve canlandırdığı eroin bağımlısı hemşire rolü ile Emmy Ödülü'ne uzandı. Daha sonra "Titus" ve "Drew Carey Show" dizilerinde de rol aldı. 2005-2006 yıllarında "Lost" dizisinde psikolog "Libby" karakteri ile rol aldı. Watros, gençliğinde yakalandığı idyopatik trombositopenik purpura hastalığı nedeni ile uzun yıllar tedavi altında kalmak durumunda kaldı. Evli olan sanatçının ikiz kızları mevcuttur. Watros ile "Lost" dizisinin diğer sanatçılarından olan Michelle Rodriguez, dizinin çekildiği Ohau, Hawai'de alkollü araç kullanma nedeni ile tutuklandılar. Bundan bir süre sonra da dizinin "Two for the Road" adlı bölümünde her iki karakter de öldürüldü. Dizinin fanatikleri, bunu tutuklanmaya bağlasalar da Rodriguez tarafından bu inkar edildi. Å tark Arena Štark Arena. 2008 Eurovision Şarkı Yarışması'nın gerçekleştirildiği mekandır. Belgrad'ın Yeni Belgrad ilçesinde bulunur. SAGUAR X5 SAGUAR X5 (SAkarya Üniversitesi GÜneş ARabası), Sakarya Üniversitesi öğrencileri tarafından tasarlanan ve üretilen 2. Güneş arabası dır. Formula G 2005 in ardından araçta ciddi iyileştirmeler planlayan ekip SAGUARX5 i tasarladı ve SAGUAR X4 aracının şasisini kullanarak SAGUAR X5 i üretti SAGUAR X5 modeli optimal hız kontrolü, aracın tüm bilgilerini her an pit bilgisayarına yollayan telemetri sistemi ve rüzgara karşı daha kararlı davranış sergileyen yeni aerodinamik yapısı ile X4 modelinden çok daha iyi olduğunu ilk yarışında iki kupa alarak gösterdi. Güneş arabalarının yapılması için genel olarak şu malzemelere ihtiyacınız vardır Güneş Panelleri: Güneşten gelen enerjinin elektrik enerjisine dönüştürülmesini sağlar. %20 verimde kullanılan bir modül 250 °C sıcaklıkta metrekareye 1000 Watt’lık enerjinin düştüğü anda uçlarında 200 Watt’lık enerji üretir. SAGUAR-X5’te %17 verime sahip 18 adet güneş modülü kullanıldı. Toplam ağırlığı 7 kg ve toplam alanı ise 4.68 metrekaredir. Yarış sırasında hava koşullarına ve panellerin eğimine bağlı olarak bu değeri 300W’a kadar düşmüştür. Maksimum Güç Noktası İzleyicisi (MPPT): Panellerden gelen enerjiyi düzenleyerek sürekli en yüksek güç üretimini sağlayan bir cihazdır. Bunu yapmak için akımı değiştirmektedir. Burada çıkan akım ile batarya şarj edilmektedir. Yarış sırasında en yüksek 15A şarj değeri görülmüştür. Bu cihaz sayesinde akülerimizi daha kısa sürede şarj edecek akımı seçebiliyoruz. Akü grubu: Güneş panellerinin verimleri %20 değerlerinde olduğu için sadece paneller bir aracın gitmesini sağlayacak enerjiyi veremez. Bu nedenle akü grupları hazırlanır. Burada dikkat edilecek husus akü grubunun ağırlığı, şarj ve deşarj süresi, bitme ve şarj voltaj değerleridir. Bu değerlerin sistemimize uygun olarak seçilmesi aracımızı daha yüksek verimde, daha yüksek hızda ve daha uzun süre boyunca kullanmamızı sağlayacaktır. Yarışlarda kullanılabilecek çeşitli akü tipleri şu şekilde sıralanabilir: Lityum-İyon, Lityum Polimer, Ni-Cd, Ni-Mh ve Kurşun-Asid. Motor: Güneş arabalarında verimi daha yüksek olduğu için ve aküden çıkacak doğru gerilimle çalışabildiği için DC Motorlar kullanılmaktadır. DC motorların verimi % 90’ın üzerindedir ve kontrol edilmesi kolaydır. Fırçalı ve fırçasız tipleri olan bu motorlar veriminin daha yüksek olması için fırçasız olarak tercih edilirler. Uçlarına verilen gerilim değerine göre devir sayısı değişir. Motor Sürücü Devre: Motorlar aküden gelen enerjiyle direkt olarak yüklenmezler. Akü ile motor arasında bulunan sürücü devre ile motora çalışma gerilimi arasında voltaj verilerek yüklenir. Güneş enerjili arabalar normal bir araba gibi ileri ver geri gidebilir; rejeneratif olarak gerilim üretebilir. Tüm bunlar motor sürücü devresi sayesinde sağlanır. Hafif ve Gerekli Şartlarda Dayanıklı Şasi: Güneş enerjili bir arabayı gösteren en önemli aksam şüphesiz ki şasidir. Aracın verimini arttırmak için hafif malzemeler kullanılır. Bu sayede motora fazla yük binmez ve araç güçten tasarruf eder. Kanopinin aerodinamik yapısı da çok önemlidir. Rüzgâr direncinden en az etkilenecek şekilde tasarlanması yine güç tasarrufu sağlar. Vites ve Dişli Oranı: Güneş enerjili araçlar motor milinden tekerleğe kadar olan bir zincir veya kayış ile hareket ettirilirler. Motor dişlisi ile tekerlek dişlisi arasındaki oran aracın hızını değiştirmekle beraber harcadığı gücü de değiştirmektedir. Burada piste göre uygun değerler seçilerek en uygun verimde yarış sürdürülür. Fakat aracın ağırlığını arttırdığı için vites kutusu henüz kullanılamamıştır. Bu konudaki hafifletme ve yeni tasarımlar geliştirme çalışmaları ekibimiz tarafından sürdürülmektedir. Lastikler: Güneş enerjili arabalar en az 3 tekerleklidir.Lastiklerin hava basıncı uygun şekilde seçilerek yerle temas eden yüzeyi sürtünmeyi en aza indirecek şekilde seçilmelidir. Bu seçim de güç tasarrufu sağlamaktadır. Ekip Çalışması: Bir yıllık bir emeğin sonunda ortaya çıkarılan bu araçlar büyük bir ekip çalışmasının ürünüdür. Sistemli çalışma, iyi organizasyon ve gerekli ar-ge çalışmasının yapılması bu teknolojilerin kısa sürede gelişmesini sağlayacaktır. Bu noktada üniversitemizde kurulan öğrenci kulüpleri aracılığıyla bu projelerin devamlılığı sağlanacak ve yeni gelen öğrencilere aktarılacaktır. Güneş enerjili arabalar yarışı normal bir pist yarışındaki gibi hız veya dayanıklılık yarışı değildir, tamamen bir enerji yarışıdır. Bu noktada yarış için seçilecek strateji de çok önemlidir. Pist yokuşlarının daha hızlı çıkılması, ani kalkışların yapılması, aracın gereğinden fazla zorlanması akü grubunda depoladığınız enerjiyi daha kısa sürede tüketmenize sebep olacaktır. Bunun yerine piste uygun redüksiyon oranı seçmek ve pistin analizini iyi yaparak güç gerektiren ve gerektirmeyen yerlerin seçilmesi yarıştaki başarıyı arttıracaktır. TasarÄ±m Kodu: X5 Aracın Katıldığı Etkinlikler: Formula G 2006 Ege Kupası, Formula G 2006 IstanbulPark, Autoshow 2006 Formula G 2006 Araç Numarası: 36 Tasarım Süresi: 2 Ay Üretim Süresi: 5 Ay Toplam Ãœretim Maliyeti: ~40.000 YTL Aracın boş ağırlığı: 250 kg MÃ¼rettebat: 1 Araç Uzunluğu: 490 cm Araç Eni: 180 cm Araç Yüksekliği:Standart 70 cm,Tepe 110 cm Teker Aralığı: 220 cm Yerden yükseklik: 22 cm Åžasi tipi ve malzemesi: Al-Gr, Fe-Ni Kanopi Malzemeleri: Al-Mg, Fiberglass Ön Süspansiyonlar: Çift A-Arm Arka Süspansyonlar: Çift A-Arm Yönlendirme Mekanizması: Direkt Rot Joystick Teker Sayısı: 4 Teker Dizilimi: 2 Ã¶n 2 arka Jant Modeli: 17 Inch Jant Malzemesi: Alüminyum Lastik Modeli: MC11 Race Wheel Lastik Basıncı: 40-45 PSI Rejeneratif Frenleme: Var Ön Fren Tipi: Sağ ve Sol Hidrolik Arka Fren Tipi:SaÄŸ El Freni,Sol Rejeneratif Batarya Tipi: Ni-Mh Batarya Kapasitesi: 2000 wH Batarya Ãœreticisi: GP Batarya Gerilimi: 48 V Hücre Sayısı: 91 Toplam Ağırlık: 49,5 kg Motor Sayısı: 1 Motor Tipi: DC Sabit Mıknatıs Motor Ağırlığı: 11 kg Tepe Gücü: 10 Beygir Sürekli güç çıkışı: 8 Beygir Operasyon Gerilimi: 48 V Güneş Modül Verimi: %17 Güneş Modülü Sayısı: 18 Tek ModÃ¼l Tepe Gerilimi: 5-15 Volt Tek Modül Tepe Akımı: 2-4,5 A Toplam Teorik Güç Çıkışı: 800 wH Öğle vakti pratik güç çıkışı: 500-600 wH MPPT gerilim girişi: 72-80 Volt MPPT gerilim çıkışı: 48 Volt MPPT akım çıkışı: Güneşe bağlı değişken TÜBİTAK Sakarya Ãœniversitesi Otokar Petrol Ofisi TIRSAN Gochermann Solar Technology Gülünce Otomotiv SAU Mezunları Derneği SAU ADA MYO VEASIS Bilgi Teknolojileri TÜBİTAK Bilim ve Teknik Dergisi TÃ¼rkiye Otomobil Sporlar Federasyonu TOSFED Aracın yapımında tüm FIA kurallarına özenle uyulmuştur. Ä°nci (roman) İnci, John Steinbeck tarafından yazılmış, zenginliğin ve paranın getirdiği kötülük ve felaketleri konu alan öykü. Meksikalı inci avcısı Kino dünyanın en büyük incisini bulduğunda, yoksulluk içinde geçen hayatının artık değişiceğine inanır. Sonunda karısı Juana ile kilisede nikâh töreni yapabilecek, oğulları Coyotito'yu okula yollayabilecektir. Bu hayalleri kuran Kino, incinin komşularında uyandırdığı kıskançlığı göremez. Steinbeck Meksika tarafına doğru yaptığı bir yolculukta, La Paz bölgesinde Kino'nun hikâyesini duyar. Bu hikâye Meksika'da çok meşhurdur. Kino bir gün bir inci bulur, bu inci çok büyüktür ve çok değerlidir. Ancak Kino bu inciyi satamaz. Satıcılar fiyat kırarlar, Kino ve karısı diğer şehre giderler. Yolda başlarına kötü olaylar icra eder. Geri dönüşleri efsane olmuştur. Steinbeck bu hikâyeden çok etkilenmiş ve bir film çekmeye karar vermiştir. Yazdığı kısa roman bir film romanıdır. Kitapta birçok tema mevcuttur. Steinbeck'e göre bu kitap evrensel bir fikri taşımaktadır. Her okuyan bir çıkarım yapabilmelidir. Sirokko Siroko (Katalanca: "Xaloc", Yunanca: "Σορόκος"), Büyük Sahra çölünde oluşan ve Akdeniz'i geçerek Güney Avrupa'yı etkileyen sıcak ve kuru rüzgârdır. (Güney yönden gelen darbeler ve toz ve kum Avrupa'ya ulaşabilir.) Göze çarpan en büyük özelliği güney yönlerden gelen sıcak çöl rüzgârlarının getirdiği (özellikle Sirte kıyılarından) kum fırtınaları ve çok zayıf görüş şartlarıdır. Şiddeti genellikle deniz üzerinde azalır. Akdeniz nispeten serin olduğundan kararlı bir alt katman oluşur ve sıcaklık bu katman üzerinde zamanla özelliğini yitirir. Malta tarafındaki gemi raporlarında rüzgâr hızı 10 Knot, deniz suyu 16 °C olarak verilmektedir. Öte yandan Kuzey Sicilya sahillerinde Fön rüzgârı benzeri şiddetli sıcak rüzgârlar görülebilir. Oluşan sert biçimli soğuk cephe batıdan kuzeybatıya kadar yönlerden ağır sağnaklar (squalls) meydana getirir. Bu sağnaklardan sonra siroko durumu sona erer. Bu arada Balear Adaları'na kadar olan bölge ve Afrika sahili, Korsika ve Sardinya çevresinde 9 – 10 Beaufort şiddetinde kuvvetli "NW" fırtınaları görülebilir. Daha sonra alçak basınç Macaristan üzerinden Güney Baltık Denizine doğru ilerler. Soğuk cephe 24 saat içinde Girit, Tobruk üzerine ulaşmıştır. Diary of a Madman (albÃ¼m) Diary of a Madman, İngiliz Heavy Metal müzisyeni Ozzy Osbourne'un Black Sabbath grubundan ayrıldıktan sonra çıkardığı 2. solo albümdür. Albüm, gitarist Randy Rhoads ile çıkarılan son albümdür. Muhammed Emin (futbolcu) Mohammed Ameen, (Arapça:محمد أمين) (d: 29 Nisan 1980) Suudi bir futbolcudur ve Al-İttihad kulübünde orta sahada görev yapmaktadır. Al-İttihad kulübüyle AFC Şampiyonlar Ligi'ni kazandı ve 2005 FIFA Kulüpler Dünya Şampiyonası'nda mücadele etti. Ömer Aşık Ömer Faruk Aşık (d. 4 Temmuz 1986, Bursa, Türkiye) Türk profesyonel basketbolcudur. Şu anda National Basketball Association (NBA) takımlarından Chicago Bulls'ta forma giymektedir. Ayrıca Türkiye millî basketbol takımının formasını giymektedir. 2.13 boyunda 116 kg ağırlığında olan Ömer, pivot pozisyonunda görev almaktadır. Ribaund ve çember koruyuculuğu kimliği onun oyun stilindeki öne çıkan özelliklerdir. Profesyonel kariyerine 2005 yılında Fenerbahçe Ülker formasıyla başlayan Ömer, ligdeki ilk resmi maçına Beykozspor karşısında çıktı. Daha sonra 2005-06 sezonunun sonuna kadar FMV Işık Spor takımına kiralandı. Sezon bittikten sonra yeniden Fenerbahçe'ye dönse de 2006-07 sezonu için bir yıllığına bu kez Alpella'ya kiralandı. 2007 yılının başında yeniden Fenerbahçe kadrosuna çağrıldı. 2007-08 sezonunda gösterdiği performansla EuroLeague ve ligde blok kralı oldu. 2008 NBA Seçmeleri'nde 2. tur 36. sıradan Portland Trail Blazers tarafından seçildi. 2010-11 sezonu öncesinde Fenerbahçe'den ayrılarak NBA takımlarından Chicago Bulls takımı ile anlaşarak bu lige ilk adımını attı. Ömer, iki yıllık Bulls kariyerinin ardından 2012 yılında Houston Rockets ile sözleşme imzaladı. 2014 yılında ise üç takım arasında gerçekleşen bir takas sonucu New Orleans Pelicans'a takas edildi. "Turkish Hammer (Türk Çekici)", "The Sheikh (Şeyh)" ve "Asik and Destroy (Aşık ve Yok Et)" gibi lakapları bulunan Ömer, Alt yapı millî takımlarında 2006'da U-20 Avrupa Şampiyonasında Türkiye 20 yaş altı millî takımı formasını giyen Ömer A millî takımının formasını ise ilk kez 2009 Avrupa Basketbol Şampiyonasında giydi. 2010 FIBA Dünya Basketbol Şampiyonası'nda finale yükselip gümüş madalya kazanan takımın kadrosunda da yer aldı. Ömer Aşık profesyonel kariyerine 2005-06 sezonunda Fenerbahçe Ülker formasıyla başladı. Fenerbahçe formasıyla ilk maçına 15 Ekim tarihinde oynanan Beykozspor karşılaşmasında çıktı ve 6 dakikada 2 sayı, 2 ribaund ile oynadı. Ömer, 22 Ekim tarihindeki Darüşşafaka karşılaşmasında da maç kadrosunda yer alsa da antrenörü tarafından süre almadı. Daha sonra takım tarafından sezon sonuna kadar ikinci lig ekiplerinden FMV Işık Spor'a kiralandı. Ömer, 2006 yazında takımı tarafından oyununu geliştirmesi için bir yıllığına Alpella Spor Kulübü'ne kiralık verildi. Alpella formasıyla ilk resmi maçına 10 Ekim tarihinde oynanan Beykozspor maçında çıktı ve bu karşılaşmada 11 sayı, 10 ribaunt ile oynayarak Double-double yaptı. Ömer, ayrıca sezonda toplam on defa double-double yaptı ve istatistik açısından en verimli performansını Selçuk Üniversitesi'ne karşı sergilediği 20 sayı ve 23 ribauntluk performansıyla gösterdi. Ömer, Alpella formasıyla 2006-07 sezonununda forma giydiği kırk karşılaşmada maç başına 10.7 sayı, 11.2 ribaunt ortalamaları tutturdu ve ligde sezonun ribaund lideri oldu. 2007-08 sezonunun başlarında Fenerbahçe Ömer'i yeniden kadrosuna kattı ve mevcut sözleşmesini bir yıl uzattı. 8 Aralık günü oynanan Anadolu Efes maçında 25 sayı, 14 ribaunt'luk performansı ile takımının maçı 98-92 kazanmasında yardımcı oldu. Ömer, ayrıca ilk kez mücadele ettiği EuroLeague'de takımıyla beraber çeyrek final oynadı. Turnuvada maç başına 7.8 sayı, 5.5 ribaunt ve 2.1 blok ortalamaları ile oynadı. Ayrıca tutturduğu 2.1 blok ortalamasıyla turnuvada sezonun blok kralı oldu. Ayrıca takımıyla TBL finalinde Türk Telekom'u 4-1 yenerek Türkiye Basketbol Ligi şampiyonluğu yaşadı. Sezon sona erdiğinde Ömer'in takımı ile sözleşmesi sona erdi, ancak yeniden iki yıllık sözleşmeye imza attı. Sezon başındaki bir antrenmanda sakatlanan Ömer'in dizi döndü ve yaklaşık altı ay sahalardan uzak kaldı. 21 Mart 2009 tarihinde oynanan Türk Telekom maçında sahalara geri döndü. 2008-09 sezonunundaki en verimli performansını 5 Mayıs tarihinde oynanan Pınar Karşıyaka maçında 16 sayı, 4 ribaunt'luk istatiğiyle sergiledi. 2008-09 sezonunda ligde maç başına 9.5 sayı ve 4.5 ribaunt ortalamaları ile oynadı ve sezonda kariyerinde ikinci kez Beko All Star maçına seçildi. TBL play-off'larında takımıyla birlikte finale kadar yükseldi, ancak final serisinde Anadolu Efes'e karşı seride 2-0 öne geçmelerine rağmen altı maç sonunda 4-2 kaybettiler. Ömer, 6 Aralık 2009 günü oynanan Darüşşafaka maçında 18 sayı atarak sezondaki en verimli performansını sergiledi. 2009-10 sezonunda takımı ile birlikte Beko Basketbol Ligi finalinde Efes Pilsen'i 4-2 mağlup ederek TBL şampiyonluğu yaşadı. Ayrıca Erkekler Türkiye Kupası'nda da şampiyonluk yaşadı. Ömer, sezonda lig'de maç başına 11.1 sayı, 5.9 ribaunt ve 1.8 blok ortalamaları ile oynadı. Euroleague'de ise maç başına 8.9 sayı, 6.0 ribaunt ve 1.4 blok ortalamaları ile oynadı, ancak takımı gruplarda elendi. Ömer, Fenerbahçe Ülker formasıyla geçirdiği 2007-08 sezonundan sonra 2008 NBA Seçmeleri'ne katılacağını açıkladı. Seçmelerde Portland Trail Blazers takımı tarafından 2. tur 36. sıradan draft edildi. Daha sonra hakları Nuggets, Blazers ve Bulls arasında gerçekleşen üçlü bir takas sonrası Chicago Bulls'a geçti. Ömer, 13 Temmuz 2010 tarihinde Chicago Bulls takımı ile iki yıllık sözleşme imzaladı. Kariyerinin ilk resmi NBA maçına Oklahoma City Thunder karşısında çıktı ve bu maçta 3 dakika süre aldı. Sezon ilerledikçe aldığı süreleri artan Ömer, 17 Mart 2011 tarihindeki New Jersey Nets maçında 11 sayı ve 16 ribaund (9'u hücum) ile NBA'deki kariyerinin ilk double-double'ını gerçekleştirdi. Ömer, çaylak sezonunda forma giydiği 82 karşılaşmada maç başına 2,6 sayı ve 3,5 ribaunt ortalamaları ile oynadı. Takımıysa normal sezonu 62-20'lik dereceyle noktalayarak konferansını birinci sırada bitirdi. 2011 NBA Playoffları'nda Miami Heat'e karşı oynanan Doğu Konferansı Finalleri serisi üçüncü maçında ayak bileğinden sakatlanarak sezonu kapattı ve daha sonra bir süre sahalardan uzak kalacağı açıklandı. Play-off'lar boyunca maç başına 1.0 sayı, 2.1 ribaunt ortalamaları ile oynadı. Ömer, 2011-12 sezonundaki en verimli performansını 12 Ocak 2012 tarihinde oynanan Washington Wizards maçında 8 sayı ve 14 ribaund ile oynayarak sergiledi, aynı maçta 5 blok yaparak kariyer rekorunu kırdı. Normal sezonu maç başına 2.6 sayı ve 3.5 ribaunt ortalamaları ile noktaladı. Takımı Chicago Bulls lokavt nedeniyle kısa süren sezonda 50-16'lık bir derece elde ederek normal sezonu 1. sırada bitirdi ve ilk turda Philadelphia 76ers ile eşleşti. Seride durum 3-2 iken 6. maçın son saniyelerinde Ömer, maçın kaderini belirliyecek iki serbest atışı sayıya çeviremedi ve Philadelphia 76ers maçı 79-78 kazanarak turuda 4-2'yle geçen taraf oldu. Bu karşılaşmada 10 sayı, 9 ribaunt ve 2 blok'luk istatistikleriyle sezon ortalamasının üzerinde bir performans sergilese de mağlubiyete engel olamadı. Ömer, 2012 NBA Playoffları ilk tur serisinde maç başına 3.3 sayı, 4.7 ribaunt, 1.2 asist ve 1.6 blok ortalamaları ile oynadı ve sezonu noktaladı. 2012-13 sezonu öncesinde sınırlı serbest oyuncu statüsünde yer alan Ömer, Houston Rockets ile 25.1 milyon değerinde 3 yıllık sözleşme imzaladı. Eski takımı Chicago Bulls'un bu sözleşmeyi karşılayarak oyuncuyu takımda tutma hakkı bulunuyordu. Ancak kontratın son yılında maaş dengesini koruyamayacağını düşünen Bulls yönetimi, sözleşmeyi karşılamamaya karar verdi. Yeni takımının formasıyla ilk maçına 31 Ekim 2012 tarihinde oynanan Detroit Pistons maçında çıktı ve bu karşılaşmada 12 sayı, 9 ribaund ile oynadı. Ömer, 18 Ocak 2013 tarihinde oynanan Indiana Pacers maçında 22 sayı ve 12 ribaund ile oynayarak kariyer sayı rekorunu kırdı. Bu sezonki en verimli performansını ise 27 Şubat'ta oynanan Milwaukee Bucks maçında 16 sayı, 22 ribaund ile sergiledi. Ömer, takımın ilk beş başlayan pivot'u konumuyla sezonu maç başına 30.0 dakikada 10.1 sayı, 11.7 ribaund ve 1.1 blok ortalamalarıyla noktaladı. Performansıyla takımı Rockets'ın sezonda 45-37'lik derece elde edip 2007-08 sezonundan bu yana ilk kez play-off'lara kalmasına yardımcı oldu. 2013 NBA Playoffları ilk turunda Oklahoma City Thunder ile eşleşen Rockets, seriyi 6 maç sonunda 4-2 kaybetti. Oynanan altı maçın hepsinde forma giyen Ömer, seriyi maç başına 12.3 sayı, 11.2 ribaund ve 1.7 blok ortalamalarıyla noktaladı. 2013 NBA yaz transfer sezonunda Houston'un takıma Dwight Howard'ı transfer etmesiyle onun takımdaki rolü ciddi bir şekilde düştü ve süresi azaldı. Rockets koçu McHale ilk başlarda Ömer'i pivot, Howard'ıda uzun forvet olarak kullanıp ikisini de aynı anda sahada tutmayı denedi, ancak bu sistem başarılı olmayınca Ömer'i bench'e çeken koç uzun forvet'e Terrence Jones'u koyup pivot pozisyonuna ise Howard'ı çekti. Bu durumdan rahatsız olan Ömer, takasını istese de takımı onu bırakmadı. 2013 yılının Aralık ayından dizinden sakatlandı ve 2 ay sahalardan uzak kalacağı açıklandı. Sezonun son maçlarına doğru Howard'ın sakatlanmasıyla yeniden ilk beşteki yerini alan Ömer, 1 Nisan 2014 tarihinde oynanan Brooklyn Nets maçında 12 sayı, 23 ribaund ile oynayarak kariyer ribaund rekorunu kırdı. 7 Nisan tarihinde oynanan Denver Nuggets maçında 18 sayı ve 23 ribaund ile oynayarak bu sezondaki en yüksek rakamlarına ulaştı. 2013-14 normal sezonunda 48 maça çıkan Ömer, maç başına 5.8 sayı ve 7.9 ribaund ortalamalarıyla oynadı. Takımıysa sezonu 54-28'lik bir dereceyle noktalayarak konferansında 4. sırada yer alarak play-off'lara girdi. 2014 NBA Playoffları'nda Houston ilk turda Portland Trail Blazers'a serideki son maçta Damian Lillard'ın son saniye üçlüğü yüzünden 4-2 yenilerek elendi. Ömer, ise serideki 6 maçın hepsinde forma giydi ve maç başına 5.8 sayı, 8.2 ribaund ortalamalarıyla oynadı. 15 Temmuz 2014 tarihinde Ömer, aralarında Rockets ve Washington Wizards'ında bulunduğu üç takım arasında gerçekleşen bir takas sonucu New Orleans Pelicans takımına takas edildi. Pelicans formasıyla ilk resmi maçına 28 Ekim günü oynanan Orlando Magic maçında çıktı ve 33 dakikada 14 sayı, 17 ribaund, 5 blok ve 2 asist üretirken takımı maçı 101-84 kazandı. Ömer Aşık 1 Şubat 2018'de Jameer Nelson, Tony Allen ve 1. tur seçimi ile Chicago Bulls'a Nikola Mirotić ve 2018 draftı 2. tur seçimi karşılığında takas edildi. Aynı zamanda Bulls New Orleans'ın 2021 draftı 2. tur seçimini kendi seçimi ile değiştirebilecek. 26 Haziran 2019'da NBA, Aşık'ın kontratını Bulls'un kayıtlarından kariyer bitirici hastalık/sakatlanma sebebiyle kaldırdı. Ömer, millî takımın formasını ilk kez İzmir'de düzenlenen 2006 U-20 Avrupa Şampiyonası'nda Türkiye 20 yaş altı millî takımının kadrosunda yer alarak giydi ve turnuvada maç başına 2 sayı ve 2.6 ribaunt ortalamaları ile mücadele etti. Takımıysa finalde Sırbistan & Karadağ'a 64-58 yenilerek turnuvayı gümüş madalya ile noktaladı. Ömer, Türkkiye A millî takımı formasını resmi bir turnuvada ilk kez 2009 Avrupa Basketbol Şampiyonasında giydi. Takımıyla birlikte ilk tur grubunu lider olarak bitirdi, fakat Türkiye çeyrek finalde Yunanistan'a 76-74 yenilerek elendi ve turnuvayı sekizinci olarak noktaladı. Ömer, ise turnuvayı maç başına 12.8 sayı, 6.3 ribaund ortalamalarıyla tamamladı. Türkiye'de düzenlenen 2010 FIBA Dünya Basketbol Şampiyonası'nda da millî takım kadrosunda yer aldı ve gruplarda oynanan Çin maçında 17 sayı, 13 ribaund'luk double-double performansı ile turnuvadaki en verimli maçını sergiledi. Ömer, turnuvada maç başına 8.9 sayı ve 6.4 ortalamaları ile oynayarak takımının gümüş madalya kazanmasında yardımcı oldu. Takımıyla beraber ev sahibi oldukları turnuvada finale kadar yükselselerde ABD'ye 81-64 kaybederek ikinci oldular. 2011 Avrupa Basketbol Şampiyonasında ise takımı ilk tur gruplarını 3. sırada tamamlayarak tur atlatsa da ikinci turda elenerek turnuvayı 11. sırada noktaladı. Ömer, ise forma giydiği dokuz maçta maç başına 9.0 sayı, 8.5 ribaund ortalamalarıyla oynadı. Slovenya'da düzenlenen 2013 Avrupa Basketbol Şampiyonasındade millî takımın 12 kişilik kadrosunda yer aldı. Ancak Türkiye turnuvada birçok otoriteye göre hayal kırıklığı yarattı ve ilk tur grubundaki beş maçta dört mağlubiyet ve bir galibiyet ile turnuvaya veda etti. Ömer, millî takımının İspanya'da düzenlenen 2014 FIBA Basketbol Dünya Kupası kadrosunda da yer aldı. Grupta oynnan 64-58 mağlup oldukları Ukrayna maçında 16 sayı, 20 ribaund ve 1 blok ile oynayarak bu turnuvadaki en verimli performansını sergiledi. Ömer, takımıyla çeyrek finale kadar yükselse de Litvanya'ya mağlup olarak turnuvaya veda ettiler. Turnuvada maç başına 9.9 sayı ve 8.4 ribaund ortalamalarıyla mücadele etti. Ömer, belindeki sakatlığı sebebiyle millî takımın aday kadrosunda bulunduğu 2015 Avrupa Basketbol Şampiyonası kadrosundan daha sonra çıkarıltıldı. 2.13 m boya, 116 kg ağırlığa ve 2.24 cm kanat genişliği özelliklerine sahip Ömer, pivot pozisyonunda oynamakla beraber gerektiği zaman uzun forvet olarak da görev alabilmektedir. NBA'de şu ana kadarki forma giydiği süreçte maç başına 5.6 sayı, 7.2 ribaund ve 1.0 blok kariyer istatistiklerine sahiptir. Boyalı alan savunmacısı ve çember koruyucusu olarak bilinir. Ayakları bir uzun oyuncuya göre çabuktur, hatta bazı oyun kurucu'lar onun bu yönünü kıskandığı itiraf etmişlerdir. Ayrıca geniş kanat ve atletik özellikleri sayesinde blokçu bir oyuncu olarak bilinmektedir. Ömer, ribaund'çu bir oyuncu olmasının yanında bir yardım savunucusudur. Hücum konusunda bireysel sıkıntıları bulunsa da bu özelliğini 2012 yılında Rockets takımına katıldıktan sonra önceki sezonlara göre geliştirdi. Yorumculara göre kariyerinin en büyük zaafı olan serbest atış çizgisinide NBA'e gittikten sonra antrenman programıyla önceki yıllara göre geliştirdi. Şu ana kadar NBA'de forma giydiği dört sezonda maç başına %54.4 kariyer faul ortalaması tutturdu. Kardeşi Tarık Aşık'ta kendisi gibi basketbolcudur ve şu anda Fenerbahçe altyapısında oynamaktadır. 2013 yılında Andres Iniesta ve Kevin Durant'ında rol aldığı Garanti Bankası'na ait bir reklamda oynayarak ilk kez bir reklam filminde rol almış oldu. En son güncelleme: 19 Ekim 2014. Soğuk yerel rüzgarlar listesi Boz çıvgın Boz çıvgın, Phylloscopus cinsine ait kuş türleri. Modern taksonomik gelişmelerinin sonucunda, şimdi genellikle iki tür olarak düşünülmektedir (Sangster et al. 2002, Parkin 2003): Her iki türde göçmendir, alt Sahra Çölü-Afrika'da kışı geçirirler. Kuzey Avrupa'da nadir serserilerdir. Bu küçük ötücü kuşlara ait kuşlar, orman ve ormanlık bölgede bulunurlar. 4-6 yumurta yerde bir yuvaya koyulur. Ötleğenlerin çoğu gibi, böcekçildirler. Küçük ötleğenlerdir. Her iki türün erişkinlerinin, açık gri-yeşil bir arkası, yeşil-tonlu sağrısı ve kanatları, ve beyazımsı alt parçaları vardır. Gaga küçük ve sivri uçludur ve bacaklar kahverengidir. Eşeyler aynıdır. Batı Bonelli'nin çıvgınının, Doğu Bonelli'nin çıvgınından üst parçalarda daha kahverengi bir belirtisi vardır; sonrakinin bazen kahverengi yerine yeşilimsi bir belirtisi vardır. Adlarını İtalyan ornitolog Franco Andrea Bonelli'ye ithafen almışlardır. Hilal taktiği Hilal Taktiği, Kurt Kapanı veya Turan Taktiği düşmanı çevreleyerek yok etmeyi amaçlayan bir askeri taktik. Osmanlı Devleti ve ondan önceki Türk devletleri tarafından sıklıkla kullanılırdı. Bu taktik meydan savaşlarında etkiliydi ve iki aşamalı olarak uygulanırdı: Ordu, savaş anında merkez, sağ ve sol olmak üzere üç kısma ayrılırdı. Merkez kuvvetleri düşmana saldırır, bir süre sonra saldıran bu kuvvetler, kaçar gibi geri çekilirdi. Bunu yaparken de at üzerinde ok atmak suretiyle savaşa devam ederlerdi. Böylece geri çekilen askerlerin peşinden gelen düşman, ordunun sağ ve sol kısmı tarafından pusu kurulan yere çekilir, çember içine alınarak imha edilirdi. Ordu, temelde üçe ayrılır ve merkeze en seçme kuvvetler toplanır. Sağ ve sol cenah merkezden tamamen ayrılmamakla birlikte araya mesafe koyar. Merkezdeki kuvvetler hızlı bir vur kaçla (genelde mızraklı ya da atlı kuvvetler ile) düşmanın merkez safını yarar ve düşmanın sağ ve sol kanatlarının ordunun bölünmemesi adına merkeze kaymasını sağlar. Bunun üzerine araya mesafe konulan sağ ve sol cenahtaki askerler düşmanın kanatlarında bırakılan boşluklara doğru hızlı hücum ederek düşmanı ordunun oluşturduğu hilalin tam ortasına alır. Vur kaç yapmış olan merkez kuvvet de, sağ ve sol cenahın kuşatmasıyla birlikte, kaçmayı bırakıp merkezdeki yerini alarak düşman ordusunu tam bir ablukaya alır. Yapılması oldukça zor olmakla birlikte kesin sonuç vermesiyle bilinen ve Türk ordularının uyguladığı, az kuvvetlerle yüksek sayılı düşmanların yenilebileceği bir taktiktir. Bu savaş stratejisini tarihte en iyi şekilde uygulamış komutanlar 1740-lı yıllarda Osmanlı ve Rusyaya yürüşleri zamanı Nadir Şah, (Malazgirt Meydan Muharebesi'nde) Alp Arslan ve (Mohaç Meydan Muharebesi'nde) Kanuni Sultan Süleyman'dır. Fizan Fizan (, ), Libya'yı oluşturan üç eski bölgeden biridir. Diğer ikisi Trablusgarp ve Sirenayka'dır. Merkezi Sebha'dır. Bugünkü Libya'nın güneybatısında bulunur. Bölgenin adı bazı kaynaklarda Fezzan geçmektedir. Fizan'da kurulan ilk devlet Fizan Sultanlığı'dır. Bu devlet daha sonra Mısırlıların egemenliğine girmiştir. 1551'de Turgut Reis, Trablusgarp'ı fethedince Fizan da fiilen Osmanlı Devleti'ne katılmış ve Trablusgarp Beylerbeyliği'ne bağlı Fizan Sancağı kurulmuştur. 1556-1577 yılları arasında Osmanlı askerleri Fizan'daki şehirleri de ele geçirerek bölgedeki Osmanlı hakimiyetini kesinleştirmişlerdir. Bu sayede Sahra ticaret yollarının Akdeniz'e açılan bölümü de Osmanlı denetimine girmiş, bu da Trablusgarp eyaletinin gelirlerini önemli ölçüde artırmıştır. Osmanlı Devleti'nin sınırlarının güneye doğru genişlemesi bu devletin Çad Gölü Havzası'nda hüküm süren Bornu Sultanlığı ve Nijer Nehri Havzazı'nda kurulu Songhay Devleti ile komşu olması sonucunu doğurdu ve bu devletlerle ilk kez diplomatik ilişki kuruldu. 17. yüzyılda Cezayir ve Tunus vilayetleri gibi Trablusgarp vilayetinin de merkezi yönetim ile bağlarının gevşemesi neticesinde, Fizan'daki Osmanlı hakimiyeti de şekilsel bir hale geldi. 1711'de vilayetin İstanbul'a sözde bağlı ama fiiliyatta özerk Karamanlı Hanedanı'nın eline geçmesiyle bölgenin devletle bağlantısı iyice koptu. II. Mahmut döneminde (1808-1839) başına buyruk hale gelmiş bulunan eyaletlerin tekrar merkezi idareye bağlanması çabaları çerçevesinde 1835'te Trablusgarp'a gönderilen Osmanlı donanması Karamanlı Hanedanı'na son vererek vilayeti tekrar doğrudan İstanbul'a bağlanmıştır. Eyaletin 16. yüzyılda olduğu gibi gelirlerinin giderlerinden fazla olabilmesi için Sahra ticaret yollarının denetim altına alınmasına ihtiyaç duyan Osmanlı yönetimi 1850'li yıllardan itibaren güneye yayılma siyaseti takip etmiş, 1875 yılında Fizan'ın en güney ucundaki Gat kasabasının da zaptedilmesiyle bölgenin yeniden fethi tamamlanmıştır. Bu çerçevede Fizan ve Güney Cezayir'de yerleşik Tuareg (Osmanlı kaynaklarında Tevârik) kabileleri de denetim altına alınmıştır. II. Abdülhamit döneminde (1876-1909) ise devletin en uzak vilayeti olması bağlamında, siyasi sürgün yeri olarak da kullanılmıştır. Günümüz Türkçesinde bile, bir diğer uç vilayet olan "Yemen" gibi, "Fizan" sözcüğü de uzak mekanları anlatan bir ifade olarak kullanılmaktadır. II. Abdülhamit döneminde Fransız sömürgecilerin Sahra Çölü'nü hakimiyet alma niyetlerinin karşısında daha güçlü durabilmek için Osmanlı Devleti yerli halkın da desteğini almaya gereksinim duydu. Bu bağlamda, bölgedeki en geniş teşkilatlanmaya sahip Sunusi Tarikatı ile Osmanlı Devleti arasında ittifakı andıran bir dayanışma ilişkisi kuruldu. 1911 yılında İtalya'nın Trablusgarp'a asker çıkarmasıyla bölge savaş ortamına girmiş, Fizan'da Sunusilerin de yardımıyla bir avuç Türk subayı tarafından örgütlenmiş yerli kuvvetler İtalyanların sahil kentlerinden güneye doğru yayılmasına direnmişlerdir. Ancak başarılı direniş sürerken 8 Ekim 1912'de Balkan Savaşı'nın patlak vermesiyle Osmanlı Devleti'nin tüm dikkati Rumeli topraklarının müdaafasına yoğunlaştı ve 18 Ekim 1912'de İtalya ile apar topar bir barış anlaşması imzalandı. Uşi Anlaşması ile tüm Trablusgarp vilayeti İtalya'ya bırakıldığı için Fizan da Osmanlı Devleti'nin elinden çıkmış oldu. Buna rağmen bölgede kalan Türk subaylarının yerel kuvvetlerle birlikte İtalya'ya karşı direnişi devam etti. I. Dünya Savaşı'nda Osmanlı Devleti Şehzade Ömer Faruk Efendi'yi bölgeye göndererek direnişi sürdürdü. İtalyan işgal bölgesi sadece birkaç limanla kısıtlı kaldı. Osmanlı Devleti'nin Birinci Dünya Savaşı'nda yenilmesiyle İtilaf Devletleri ile 30 Ekim 1918'de imzaladığı Mondros Mütarekesi'nin 17. maddesi "Trablus ve Bingazi'deki Osmanlı subayları en yakın İtalyan garnizonuna teslim olacaktır" ifadesiyle Osmanlı Devleti'nin Fizan'ı da boşaltmasını öngörmekteydi. Söz konusu maddeye rağmen direniş devam ettiyse de kendi canının derdine düşen Türk devletinin Fizan'a herhangi bir şekilde yardım etmesi mümkün olamadığından bölge ile ilişkileri de koptu. 10 Ağustos 1920'de imzalanan ancak hiçbir zaman yürürlüğe girmeyen Sevr Anlaşması'nın 121. maddesi Osmanlı Devleti'ni Libya üzerindeki tüm haklarından feragat etmeye mecbur etti. Anlaşma yürürlüğe girmese de Fizan'da fiiliyattaki durum esasen buydu. 24 Temmuz 1923'te imzalanan Lozan Anlaşması'nın "Türkiye, (...), 18 Ekim 1912 tarihli Lausanne Andlaşması (Uşi Anlaşması) ve bu Andlaşmaya ilişkin senetler uyarınca, ne nitelikte olursa olsun, Libya'da yararlandığı bütün haklarının ve ayrıcalıklarının kesin olarak sona erdiğini tanıdığını bildirir." hükmünü amir 22. maddesi ile Türkiye, Libya (dolayısıyla Fizan) üzerindeki haklarından kesin olarak vazgeçtiğini kabul etti. Fizan'daki Arap birliklerinin İtalyanlara direnişi ise 1930'lara kadar devam etti. İtalyan ve Fransız işgallerinden sonra Trablusgarp, Fizan ve Sirenayka birleşip Libya Birleşik Krallığı'nı kurdular Türk kültüründe Fizan, uzaklığı ve ıssızlığıyla bir sembol olmuştur. Bu yüzden "Fizan'a kadar sürmek" deyişi doğmuştur. Osmanlı döneminde padişahın veya üst kademe yöneticilerin bunu bir tehdit unsuru olarak kullandığı söylenir. Boz yelkovan Boz yelkovan ("Calonectris diomedea"), yelkovangiller (Procellariidae) familyasına ait bir kuş türü. 45-56 santimetre büyüklüğü ve 112-126 santimetre kanat açıklığıyla tanınabilirdir. Kahverengimsi-gri üst parçaları, beyaz alt parçaları ve sarımsı gagası vardır. "Puffinus gravis" türündeki kahverengi karın yaması, koyu omuz işaretleri ve siyah başlık yoktur. İki alt türü vardır, bunlar: Akdeniz'e ilişkin alt tür "C.d. diomedea" ve Atlantik alt türü "C.d. borealis"'dir. Atlantik formunun daha büyük olmasına ve daha iri bir gagası olmasına rağmen görünüşte yakınca benzerdirler. En iyi altkanat desenleri ile ayrılırlar. Balık, yumuşakçalar ve hayvanların yenemeyen kısımlarıyla beslenirler. SarÄ±bacak Sarıbacak ya da Terek düdükçünü ("Xenus cinereus"), çullukgiller (Scolopacidae) familyasından bir çulluk türü. 22-25 santimetre uzunluğunda Dere düdükçününden ufakça daha büyüktür, uzun eğik gagası ayırt edilmesini sağlar. Bilimsel adının ima ettiği gibi bu kuşun, arkası, yüz ve göğüsün bütün kuş tüyleri gridir. Karın, beyazımsı ve bacak sarıdır. Çağrı, yüksek bir ıslıktır. Yer kazımasına üç veya dört yumurta koyar. Batı Avrupa'da nadir bir serseridir. Transpozon Transpozonlar bir hücrenin genomunda farklı yerlere, transpozisyon olarak adlandırılan bir süreçle hareket edebilen DNA dizileridir. Bu süreç ile mutasyonlara ve genomdaki DNA miktarının değişmesine neden olurlar. Çeşitli hareketli genetik elemanlar mevcuttur, bunlar transpozisyon mekanizmalarına göre sınıflandırılırlar. Retrotranspozonlar (veya Sınıf I transpozonlar) bir RNA ara ürün aracılığıyla kendilerini kopyalayarak hareket ederler. DNA transpozonları (veya Sınıf II transpozonlar) bir RNA ara ürün kullanmaz. Tranpozonların kimi kendini kopyalayarak, kimi kendini çevreleyen DNA'dan kesip çıkarıp başka bir yere taşıyarak hareket eder. Bu özelliklerinden dolayı, bilim insanları transpozonları canlılardaki DNA'yı değiştirmek için bir araç olarak kullanırlar. Barbara McClintock 1940'ta transpozonları ilk olarak mısır bitkisinde keşfetmesinden dolayı 1983'te Nobel Ödülü almıştır.. Transpozonlar, insan dahil, ökaryotik canlıların genomunun önemli bir bölümünü oluştururlar. Transposonlar transpozisyon mekanizmalarına göre iki sınıfa ayrılırlar: Tranpozonlar kullandıkları enzimler bakımından iki ana gruba ayrılabilirler. RNA ara ürün aracılığıyla hareket eden retrotranspozonlar RNA'nın DNA'ya çevriyazan ters transkriptaz enzimini kullanırlar. DNA transpozonlarının hareketi ise transpozaz enzimi ile gerçekleşir. Retrotransposonlar kendilerini kopyalayıp sonra bu kopyalarını genomda çeşitli yerlere yerleştirirler. Retrotranspozonlar önce transkripsiyon yoluyla kendilerini bir RNA molekülü olarak kopyalarlar, sonra bu RNA (çoğu zaman transpozon tarafından kodlanan) bir ters transkriptaz tarafından tekrar DNA'ya dönüştürülür ve genoma geri sokulur. Retrotransposonlar uzun uç tekrar dizilerine (ing. "Long Terminal Sequence"; LTR) sahip olup olmadıklarına göre iki gruba ayrılırlar .: LTR'li retrotranspozonlar LTR dizilerinde promotörler ve retrotranspozisyon için gerekli olan en az iki enzimin genleri bulunur. LTR'siz retrotranspozonlar da promotör içerirler ve RNA polimeraz II tarafından çevriyazılabilirler (transkripsiyonları yapılabilir). LTR'siz retrotranspozonlara örnek olarak LINE ve SINE dizileri gösterilebilir: DNA transpozonlarının transpoziyon mekanizmasında, retrotransposonlardan farklı olarak, RNA yer almaz. Bu mekanizma ile hareket eden transpozonlarda bulunan bir transpozaz, bir de rezolvaz enzimi bulunur (bazılarında bu iki fonksiyon bir proteinde bütünleşmiştir). DNA transpozonlarının iki ucundaki ters yönlü dizi tekrarları transpozaz enziminin rekombinasyon işlemi için gereklidir. Bir DNA parçası transpozaz enzimini şifrelemese (veya mutasyonla kaybetmiş olsa) dahi bu bu ters yönlü tekrarlara sahip olursa yardımcı bir transpozonun tranpozaz enzimi aracılığıyla genomda hareket etmeye devam edebilir. Transpozaz, transpozonun iki ucundaki DNA'yı ve hedef noktasındaki DNA'yı keserek genomdan transpozonu çıkarır ve yeni konumuyla bütünleştirir (entegre eder). Rezolvaz enzimi entegrasyon aşamasında gereklidir, tek zincirli kesikler yaratarak transpozon DNA'sının onu çevreleyen DNA ile düzgün bir şekilde bütünleşmesini sağlar. DNA transpozonlarının bazıları "kes yapıştır" yoluyla, bazıları ise "kopyala yapıştır" yoluyla hareket eder. Hangisinin olduğu transpozon enziminin verici transpozon uçlarındaki DNA'nın bir mi iki mi zincirinden kestiğine bağlıdır. Transpozazlar hedef yerdeki DNA'yı yapışkan uçlar yaratacak şekilde kaymalı (ing. "staggered") keser, transpozon DNA'sını da (bir veya iki zincirden) keser ve onu hedef yerindeki DNA zincirlerine bağlar. Konak hücreye ait olan DNA polimeraz açık kalmış tek zincirli yerleri doldurur, DNA ligaz da şeker-fosfat zincirini kapayınca transpozisyon tamamlanmış olur. Kimi transpozon DNA molekülünün herhangi bir yerine bağlanabilir, dolayısıyla traspozonun hedefi genomda herhangi bir yerde olabilir, kimi transpozaz ise kendine özgün dizilere bağlanır. DNA transpozonları yapılarına bağlı olarak iki ana gruba ayrılabilir: Birleşik tranpozonların (örneğin bakterilerdeki Tn5, 9, 10, 903 ve 1681) iki ucunda biribirine çok benzer ama ters yönlü (evrik) diziler, "insersiyon dizileri" (ing., "insertion sequence"; IS) bulunur. Bu IS dizileri oldukça uzundurlar, transpozisyon için gerekli olan tranpozaz ve entegraz enzimlerinin genlerini kodlarlar. İki IS dizisi arasında ayrıca bir veya birkaç antibiyotik direnç geni bulunur. Her bir IS dizisi hem tek başına hem de yakınındaki öbür IS dizisi ile birlikte hareket etme yeteneğine sahiptir; beraber hareket ettiklerinde aralarında bulunan DNA bölgesini de taşırlar. Ortamda antibiyotik bulunması halinde aradaki antibiyotik direnç geninin taşınabildiği gözlemlenebilir, çünkü bu taşınma olayları konak bakteriye bir selektif avantaj sağlar. Bazı durumlarda, eğer genomda pek çok transpozon varsa, hareket eden bir IS, antibiyotik direnç geninin öbür yanindaki IS ile birlikte hareket etmek yerine, öbür tarafındaki bir IS ile hareket edebilir; bu durumda ikisi arasında yer alan bazı genler genomda başka bir yere taşınabilir. BirleÅŸik transpozonlar hareket ettiklerinde ikilenmezler. Karmaşık tranzpozonların (örneğin bakterilerdeki Tn1, 3, 4, 7, 501 ve 551 ve bakteriyofaj Mu'nun) iki ucunda da tekrar eden diziler vardır ama bunlar kısadır (30-40 baz çifti), bu diziler arasında transpozaz ve antibiyotik direnç geni yer alır. Transpozonun hareketinde bu genlerin hepsi beraber hareket ederler. Bu sınıfta yer alan transpozonlar ikilenerek hareket ederler, yani hareketlerinin sonucunda genomdaki kopya sayıları artar . Minyatür Evrik Tekrarlı Traspozabl Elemanlar (ing. "Miniature Inverted-repeats Transposable Elements"; MITE), Sınıf II (DNA) transpozonlarına benzerler ama çok küçüklerdir (100-500 bç), transpozisyonları için gerekli olan genleri bulundurmazlar. Genomda bulunan başka transpozonların transpozazları aracılığıyla hareket ettikleri sanılmaktadır. İlk bitkilerde keşfedilmişler, sonra insan dahil çeşitli başka canlı gruplarında da bulundukları görülmüştür. Pirinç genomunun %6'sı MITE'lerden oluşur. İnsan genomunda bulunan 100.000 MITE, genomun yaklaşık %1'ini oluşturur. Transpozonlar mutajendir, konak hücrenin genomuna çeşitli yollardan zarar verirler: kromozomların doğru eşleşmesini engelleyebilir, bunun sonucunda eşitsiz çaprazlama meydana gelir, bu kromozom ikilenmesinin başlıca nedenidir.Transpozonlar tarafından sıkça meydana gelen hastalıklar arasında hemofili A ve B, porfiri, kanser yatkınlığı ve Duchenne muskuler distrofi sayılabilir. Ayrıca, çoğu transpozonda tranzpozaz geninin ifadesini sağlayan promotör, yakında bulunan konak hücre genlerinin uygunsuz ifadesine neden olur, bu da hastalıklara yol açabilir. Transpozonların evrimi ve genom evrimine olan etkileri halen etkin bir araştırma konusudur. Transpozonlar canlıların her dalında bulunur ancak kökenleri bilinmemektedir. En son ortak atada ortaya çıkmış olabilecekleri gibi bağımsız olarak pek çok kere oluşmuş olabilirler, veya bir kere oluşup sonra yatay gen transferi ile diğer biyolojik alemlere yayılmış olabilirler. Transpozonlar bazen konaklarına fayda sağlayabilseler de genel olarak bencil DNA olarak, yani konak hücrenin DNA'sında yaşayana parazitler olarak değerlendirilirler. Bu bakımdan virüslere benzerler. Nitekim, retrotranspozon ve retrovirüslerin kopyalanmasındaki benzerlikler ortak bir atadan evrimleşmiş olduklarına dair spekülasyonlara yol açmıştır. Aşırı transpozisyon bir genomu çalışmaz hale getirebileceğinden çoğu organizma transpozisyonu dayanılır bir seviyede tutmak için mekanizmalar geliştirmiştir. Örneğin, nematod "Caenorhabditis elegans" 'da RNA enterferans (RNAi) için gerekli olan bazı genler tranpozisyona da engel olurlar. Aşırı transpozisyondan dolayı konak organizmanın ölmesi transpozonun da varlığına son vereceği için transpozonlar da kendi hareketliliklerini kontrol altında tutarlar. Örneğin bakteriyel transpozonlar genelde yalnızca metillenmemiş DNA'ya kendilerini kopyalarlar. DNA kopyalandıktan kısa bir süre sonra metillendiği için transpozisyon çoğalan hücrelerde ve ancak bu kısa zaman aralığında mümkün olur. Moleküler biyolojide transpozonlar bir mutasyon aracı olarak kullanılır. Transpozon içine girdiği geni hem çalışmaz hale getirir, hem de çalışmaz hale gelmiş genin kolayca bulunmasını sağlar. Bazen bir transpozon bir genin içine girmesi onu tersinir bir şekilde inaktive eder; transpozaz aracılığıyla tranpozon genden çıkartılması genin fonksiyonunun geri gelmesini sağlar. Bitkilerde böylece birbirine komşu hücrelerin farklı genotipleri olabilir. Bu özellik sayesinde araştırmacılar bir hücrenin işlevini yerine getirmesi için bir genin o hücrenin içinde mi, yoksa başka bir hücrede mi çalışıyor olmasının yeterli olduğunu ayıredebilirler. Eisley Eisley, dört kardeş (Chauntelle, Sherri, Stacy ve Weston DuPree) ve bir kuzenden (Garron DuPree) oluşan Amerikalı indie rock grubudur. Taşralı Kız (film, 1954) Taşralı Kız, 1954 ABD yapımı psikolojik dramatik filmdir.Özgün adı The Country Girl olan filmin senaryosunu Clifford Odets'in aynı adlı tiyatro eserinden George Seaton yazmış ve yönetmiştir. Filmin başlıca rollerinde Grace Kelly, Bing Crosby ve William Holden oynamıştır. Yıldızı sönmüş şarkıcı/aktör Frank Elgin (Bing Crosby),tiyatro yönetmeni Bernie Dodd (William Holden) kendisine yeni bir müzikalde başrol teklif edince parlak günlerine geri dönebilmek için bir şans yakaladığını düşünür.Ancak Frank çocuklarının ölümünden sonra alkole sığınmış ve kendine güvenini kaybetmiş bir adamdır.En ufak sorumluluklardan bile kaçmaktadır ve tüm kararları karısı Georgie (Grace Kelly)'ye bırakmış gözükmektedir.Georgie kocasını yüreklendirmek için gayret sarfederken her geçen gün biraz daha umudunu kaybetmektedir.Bernie ise Frank 'in kendine olan güvensizliğinin nedeninin karısı Georgie olduğunu düşünmektedir. Clifford Odets'in The Country Girl (Taşralı Kız) adlı tiyatro eseri 1961-1962 tiyatro mevsiminde İstanbul Beyoğlundaki Küçük Sahne'de de Taşra Kızı adıyla oynandı. Oyun Cahide Sonku ve Cahit Irgat'ın birlikte kurdukları Cahitler Tiyatrosu tarafından sahneye konmuştu ve 1954 tarihli filmde Bing Crosby'nin rolünü Cahit Irgat, Grace Kelly'nin rolünü ise Cahide Sonku üstlenmişti. Pnömatika Pnömatika, Filon tarafından milattan önce 3. yüzyılda yazılan "Mekaniğin Esasları" adlı kitabın 5. cildi. Ayrıca İskenderiyeli Heron'un da aynı adı taşıyan bir kitabı vardır. Hava basıncıyla işleyen (pnömatik) aygıtlardan bahsedilen eserin aslı günümüze kadar ulaşamamıştır. Yalnızca, bugün Süleymaniye Kütüphanesi’nde bulunan Arapça çevirisi ve Arapça’dan yapılan çeviriler mevcuttur. Ancak Arapça’sında kitabın aslında bulunmayan bazı bölümlerin olduğu tahmin edilmektedir. Kitap 1899 yılında Wilhelm Schmidt tarafından Latince ve Almanca’ya; 1902 yılında Carra de Vaux tarafından Fransızca’ya çevrilmiştir. İlk 8 bölüm havanın kabı dolduran bir cisim olduğunun deneylerle gösterilmesini içeren bir önsöz niteliğindedir. Boş olduğu söylenen bir kavanoz Filyon’a göre boş değildir; hava ile doludur. Kavanoz ters çevrilerek suya daldırılırsa içine su girmeyecektir. Suyun kaba girebilmesi için havanın dışarı çıkması gerekmektedir. Kavanozun arkasında balmumuyla kapatılmış bir delik bulunursa, balmumu çıkartılana kadar kaba su girmeyecek ve balmumunun çıkartıldığı anda havanın dışarı çıktığı görülecektir. O dönemde egemen olan Aristo fiziğine göre su ağırdır ve hareketinin aşağı doğru olması gerekir. Ancak Filyon’a göre hava etrafında küçük boşluklar bulunan atomlardan oluşur. Su ile hava arasında ise boşluk yoktur. Bu nedenle su havayı izleyerek yukarı doğru da hareket edebilir. Eğer suya batırılan düz sifonun içindeki hava çekilirse, suyun yapışıkmışçasına havayı takip ettiği görülür. Kıvrık sifonla, suyun bir kuyudan ya da kaptan yukarı akması sağlanabilir; ama genellikle su sifonu kabın yüzeyinden daha aşağı bir seviyede terk eder. Bu sifona hiç hava girmemesi koşuluyla gerçekleşebilir. Su, devamlılığı kesilirse daha fazla akmaz. Filyon bu durumu şu deneyle açıklıyor: Eğer bir kavanoz su ile doldurulup, su ile dolu bir kabın içinde ağzı su içinde kalacak şekilde ters olarak tutulursa, kavanozdaki suyun akmadığı görülür. Üst tarafında bir delik açılırsa kaba hava girer ve su ancak o zaman dışarı çıkabilir. Bu, suyun havaya katıldığını onu izlediğini ve onunla sürekli temasta kaldığını gösterir. Kitapta, teorik önsözden sonraki 4 bölümde sifon çeşitleri anlatılır. Ayrıca dolu ve ağzı yaprakla kapatılmış bir kavanozu ters çevirme deneyi târif edilir. 13. bölümden 16. bölüme kadar olan kısımda ise sifonlu ya da fıskiyeli birkaç düzenekten ve basit aygıtlardan bahsedilir. 17. ve 21. bölümler arasında 3 çeşit ağzı açık ve sabit sıvı seviyeli kap, sabit yağ seviyeli bir lamba ve birden çok sıvıyı ayrı ayrı veya birlikte dökebilen bir ibrik tanıtılmıştır. Bundan sonra 61. bölüme kadar hokkabaz aygıtları diye adlandırılan birçok aygıt tanıtılmaktadır. 62-65 arasında ise su çarkları ve değişik tipte tulumbalar tanıtılmaktadır. Ekler bölümünde iki çeşit tulumba, nehirlerden veya gölcüklerden su çıkarmaya yarayan 5 aygıt ve 2 karışık fıskiye anlatılır. Filyon lambanın daha uzun süre yanabilmesi için, sıvı yüksekliğini aynı seviyede tutmayı amaçlamış ve bu düzeneği tasarlamıştır. Bu gaz lambasında eksilen sıvının tamamlanabilmesi için lambanın üzerine her iki yanında ince borular ("b-e" ve "c-d") olan bir sıvı haznesi ("a-b-c") yerleştirilmiştir. Ancak bu düzeneğin en önemli yeri haznenin içindeki hava borusudur ("k-m-n"). Bu boru hazneye, hava girmeyecek şekilde, "m" noktasından bağlanır. Borunun "k" ucu ise "g-h-z" kabındaki sıvının içine daldırılır. Kaptaki sıvı yüksekliği borunun "k" ucunun ortaya çıkmasına neden olacak kadar azalırsa, hava borusundan hazneye giren hava ince borulardan kaba sıvı akmasını sağlar. Dolayısıyla kaptaki sıvı seviyesi tekrar "k" seviyesine kadar yükselir ve hava borusunun ağzı kapanır. Hava girişinin kesilmesiyle birlikte sıvı akışı da durur. Hazneye giren hava miktarı "g-h-z" kabındaki sıvı seviyesi tarafından kontrol edilir. Böylece haznedeki sıvı bitene kadar sıvı yüksekliği -birkaç milimetre dışında- "k" seviyesinin altına inemez ya da üzerine çıkamaz. Bu düzeneğin verimliliği boruların boyutlarına ve şekline bağlıdır. Hava borusu, sıvı yüksekliği "k" seviyesinin altına indiği anda hava girişine engel olmayacak şekilde geniş; "b-e" ve "c-d" boruları ise herhangi bir anda hava girişine izin vermeyecek kadar ince olmalıdır. Filyon’un gaz lambası "aç-kapa kontrol" düzeneklerinin ilk örneklerindendir. Bu düzenek daha sonra Heron, Benû Musâ kardeşler ve Leonardo da Vinci tarafından da kullanılmıştır. Günümüzde ise tarımda ve hayvanların su kaplarında uygulamaları görülmektedir. Tükenmeyen ("boşalmaz, boşalmayan") kap olarak da adlandırılan bu kaplar genellikle eğlence amaçlı kullanılmaktadır. Bu düzenekler de temelde lambadaki ilkeyi kullanır. Şekilde görülen düzenekte hava borusu çanağın içine gizlenmiştir. Suyun eksilmesiyle borudan depoya hava geçer ve üst taraftaki borudan çanağa su akmaya başlar. Çanaktaki su seviyesi hava borusunun ağzını kapattığında hava geçişi ve ardından sıvı akışı durur. Kendi kendine açılan ve tam zamanında kapanan bir musluk şaşırtıcı olabilmektedir. Tükenmeyen kaplar çok farklı şekillerde tasarlanabilir. Sıvı haznesinin bir duvarın arkasına ve boruların da sıvı çanağının içine gizlenmiş modelleri çok ilgi çekicidir. Chacabuco Muharebesi Chacabuco Muharebesi, 12-14 Şubat 1817'de Şili'nin Colina şehri yakınlarında meydana gelen muharebedir. Burada Arjantinli ve Şilili bağımsızlık savaşçıları İspanyol kraliyetçileri yenilgiye uğratmışlardır. 1814'te Rancagua Muharebesi'nden beri Şili yeniden İspanyolların kontrolü altındaydı. 1814-1818 arasındaki süreye Reconquista zamanı denir. Bağımsızlık hareketinin liderleri Bernardo O'Higgins ve José Miguel Carrera kaçmak zorunda kalırlar. Arjantin Mendoza'daki sürgünlükte, José de San Martín ve Bernardo O'Higgins İspanyollara karşı yeni bir taarruz planlarlar. Ocak 1817'de José de San Martín'in 4000 civarı adamı İspanyollara sürpriz bir baskın yapmak için Andları geçerler. Aşırı yüksek And geçitlerinin bedeli ağırdır; atların ve de askerlerin yarıya yakını ölür. Ordu kısmen Arjantinli ve kısmen de Şilililerden oluşmaktadır. Bernardo O'Higgins, kendisine ait bir tümene sahiptir. Riskli bir manevra ile Chacabuco'da İspanyol birliklerine saldırır. Bunlara Rafael Maroto komuta etmektedir. İspanyollar 1500 civarı askerden oluşmaktadır. İlk saldırıları İspanyollar başarılı şekilde püskürtebilirler. Nihayetinde O'Higgins ve General Soler süvari ve süngülü piyadelerle saldırırlar. İspanyollar teslim olmak zorunda kalır. Santiago'ya giden yol artık serbesttir ve José de San Martín[14 Şubat 1817'de şehri ele geçirir. İspanyollar buna rağmen tamamen yenilmemişlerdir. Eski ispanyol vali Mariano Osorio yeni bir birlik kurar ve 1818'de Bernardo O'Higgins'i Cancha Rayada Muharebesi'nde yenmeyi başarır. O'Higgins bu esnada kolundan yaralanır. 5 Nisan 1818'deki Maipú Muharebesi Şili bağımsızlık savaşçılarına nihai zaferi getirir. Colina Colina, Şili'nin Santiago Metropolitan Bölgesi’nde bir şehirdir. Şehir 65.028 (2005) kişilik nüfusa sahip olup, Chacabuco Eyaleti'nin başkentidir. Colina, başkent Santiago'nun yaklaşık 40 km kuzeyinde yer alır ve deniz seviyesinden 900 m civarında yüksekliktedir. Şehir, en başta termal hamamları ve Chacabuco Muharebesi ile ünlüdür. Akdeniz iklimine sahiptir. İnkalar 1400 civarlarında bu çevrede yerleşmişlerdir. Pedro de Vizcarra 1599 Chacabuco'da "Compañía de Jesús" tarafından kullanılan, İspanyolcada "Hacienda" denen büyük bir çiftlik kurar. 1622'de, bugün milli bir anıt olan bir kilise yapılır. 24 Kasım 1723 Colina çevresindeki arazi "R. Padre Maestro F. Joseph de Carvajal" tarafından alınır ve sonrasında birçok küçük parsele bölünür. 12 Şubat - 14 Şubat 1817 tarihlerinde şehrin yakınlarında Chacabuco Muharebesi yaşanır. Bu muharebe, Şili bağımsızlığı için bir temel oluşturur. 22 Kasım 1891 Colina komünü oluşur ve 25 Mayıs 1896'da bu komün şehir haklarını elde eder. 1958'de NASA şehrin yakınlarında uydu-takip istasyonu kurar. Bugün, Şili müdahale birliklerinin ("Special Forces") ana merkezi Colina'da bulunur. "Termas de Colina", büyük termal kaynaklardır ve 25 °C sıcak suyu ile birçok turisti bölgeye çeker. Bunun yanında eski İnka yerleşimleri ve Chacabuco Muharebesi Anıtı sıklıkla ziyaret edilen mekanlardır. "Iglesia Inmaculada Concepción de Colina" adlı kilise, 1971'den beri milli anıttır. Rancagua Muharebesi Rancagua Muharebesi, 1 Ekim ile 2 Ekim 1814'te Şili bağımsızlığı için İspanyollara karşı yapılmış ilk büyük muharebedir. General Mariano Osorio komutasında İspanyollar 1814'te en başta Peru ve Chiloe Adası'ndan 5000 civarında askeri bir araya getirirler. İspanyol birlikler Valdivia'da karaya çıkarlar ve Şilililere karşı meydana çıkarlar. Bernardo O'Higgins ve José Miguel Carrera aslında İspanyolları Paine şehrinde beklemektedir. José Miguel Carrera orada savunma pozisyonu almıştır. Bernardo O'Higgins önceden Rancagua'da yerini almak istemiştir. Böylece Şili birlikleri 2 bölüme ayrılmıştır. Bu kendisini yanlış bir karar olarak gösterir ve Bernardo O'Higgins, Rancagua'da İspanyollar tarafından çembere alınır. Bernardo O'Higgins'in birlikleri yok edilircesine yenilirler. José Miguel Carrera artık müdahale edemez. O'Higgins kuşatmadan kaçmayı başarır. O'Higgins ve Carrera İspanyol birliklerinden kurtularak Arjantin'e kaçmayı başarırlar. Şili'nin Reconquista adı verilen yeniden İspanyollarca fethi, Chacabuco Muharebesi'ne (1817) kadar sürer. Muharebede Şili'nin sonradan başkanı olan bazı kişiler tutuklanır ve Pasifik'de Juan Fernández Adaları'na sürülürler. Bunlar arasında Juan Egaña Risco ve Manuel Blanco Encalada vardır. JosÃ© Miguel Carrera José Miguel Carrera Verdugo (15 Ekim 1785 Santiago - 4 Eylül 1821, Mendoza, Arjantin'de idam edildi), Güney Amerikalı milli kahraman ve Şilili politikacı. Carrera-Ailsi'ne mensub olan José Miguel, Ignacio de la Carrera'un oğlu ve Juan José Carrera, Luis Carrera ve Javiera Carrera'nın kardeşidir. José Miguel Santiago doğar. Tahsilimi ülkenin en iyi okulu Colegio Carolino'da tamamlar. Bu zaman dilimde sınıf arkadaşı ve komşusu Manuel Rodríguez ile dostluk kurar. Okuldan mezun olduktan sonra ebeveynleri onu İspanya'ya gönderir. Orada 1808 yılında İspanyol ordusuna katılır.Napolyon'un birlikleri ile çarpışır. Üst rütbeli başçavuş olur ve Húsares de Galicia-Birliklerine komuta eder. İspanyollara karşı Şili bağımsızlık savaşını yönetir ve Şili'nin ilk başkanı olur(1812). 1814 Şili bağımsızlık savaşçıları José Miguel Carrera ve Bernardo O'Higgins, Rancagua Muharebesi'ni kaybederler ve sürgüne kaçmak zorunda kalırlar. Carrera Buenos Aires'e gider ve oradan ABD'ye geçer. Şili'nin kurtuluşu için bir filo planlarken Buenos Aires'te tutuklanır. Tahliyesinden sonra Montevideo'ya seyahat eder ve Arjantin hükümetine karşı bir gazete kurar. José de San Martín bu süre zarfında iki kardeşini idam eder. Carrera 1821'de kendi birliklerini Şili'ye göderir. Mendoza'da yürüyüşü durdurulur ve tutuklanır. Bir mahkeme prosesinden sonra 4 Eylül 1821 tarihinde idam edilir. Rancagua Rancagua, Şili'de bir şehirdir. 212.696 nüfusa sahip (2005) olan şehir Región del Libertador General Bernardo O'Higgins'in başkentidir. Rancagua, Río Cachapoal kıyısında bulunan bereketli ovada bulunur. Rakımı 517 m olup, başkent Santiago'nın 87 km kadar güneyindedir. İnkalar Rancagua yakınlarında "Copequén" adında bir yerde yerleşmişlerdir. Bu yerleşim Cuzco'daki İnkaların boyunduruğunda bulunuyordu. Daha ilk zamanlarda Konquistador Alonso de Córdova, Rancagua'da glysi ve diğer el işlerinin üretimine başlar. 1580'de Rancagua doktirni ile bir şehir oluşturulmasına karar verilir. İlk başta bir kilise kurulur ve daha sonra aynı yerde bir kathedral yapılır. 1625'e kadar İspanyol yerleşimcilerin sayısı hızla artar. 1687 yılında Alonso de Córdova'nın bir varisi ölür ve burasının 152 eski sakini arazi hakkını alır. 1711 yılında İspanyollar şehirde küçük bir askeri üs kurar. 1743'te "Juan Francisco de Arrechea" "Santa Cruz" şehrini örnek alarak sistemli bir planlama ve şehir bölgesinin düzenlenmesine başlar. Vali José Antonio Manso de Velasco, 5 Ekim 1743'te şehri kurar. Resmi olarak şehir hakları ise 29 Temmuz 1749'da verilir. Rancagua Muharebesi'nde İspanyollar 1 Ekim - 2 Ekim 1814 ratihlerinde, Bernardo O'Higgins ve José Miguel Carrera'yı burada mağlup ederler. 1861'de şehir Santiago ile bir demiryolu bağlantısına kavuşur. 1875 yılında şehrin nüfusu 4051 kişi olmuştur. Yüksek oaranda magnezyum ve potasyum içeren sıcak termal kaynaklat "Termas de Cauquenes" görülecek yerlerdendir. Lago Rapel şehrin yaklaşık 90 km batısında bulunur ve devasa baraj gölü 80 km² civarındadır. Burası önemli bir sayfiye yeridir. Rancagua bölgesi, tarımsal olarak etkin bölgedir. Başlıca olarak Şarap üzümü, elma,