evren gibi her bir sanatçının ve verdikleri ilhamın gücü de sonsuz ve ışıklarla dolu; gidilmesi gereken bir yön, kural, doğru ya da yanlış yok. Var olan tek şey sanata duyulan tutkunun somutlaşabilen gerçekliği ve ne formda olursa olsun büründüğü her bir ritim, her bir çizgi, her bir sözcük ya da her bir hayal. Cansu YILMAZ TABULARI YIKAN ADAM: ARA MALİKİAN “Müzik ruhun gıdasıdır” demiş atalarımız. Gerçekten de müzik ruhu besleyen bir araçtır. Peki insan ne zaman müzik dinler, bir vakti var mıdır ya da her çalan müzik her insan aynı etkiyi mi bırakır? Dinlemenin yani ruhu beslemenin bir vakti yoktur. Nasıl insan acıktığında yemek yiyip karnını doyuruyorsa ruhu müziğe ihtiyaç duyduğu zamanda da bir şarkıyla veya bir besteyle onu besleyebiliriz. Her müzik türü insanda farklı bir his uyandırır aslında. İnsan bir parçayı dinlerken hangi ruh hâlindeyse ya da ne hissetmek istiyorsa onu hisseder. Bunun yanı sıra her bestecinin kendine özgü bir tarzı vardır. Kimisi insanları hüzünlendirmeye odaklıyken kimisi eğlendirme ve mutlu etme hedefindedir. Fakat hepsi belirledikleri hedefe ulaşabilir mi? İnsanların depresyon dönemlerinde dinlemek istedikleri Emre Aydın onları aynı zamanda güldüremez mi ya da genel olarak eğlence ve günümüz gençlerince uydurulmuş bir kelime olan “kop kop” odaklı olan Tarkan, bir parçasıyla insanı hüzne boğamaz mı? Yani aslında buradaki genel sorum şu; şarkının içinde barındırdığı duyguyu besteci mi yoksa dinleyen mi belirler? Ara Malikian dünyaca ünlü bir kemancı. Kemancı dediğime bakmayın çünkü kemancı diyince günümüz insanının aklına gelen ilk şey klasik müzik oluyor ve malesef yine günümüz insanı klasik müzik tarzını fazlasıyla sıkıcı buluyor. Gel gelelim Malikian bu yargıyı kırmaya fazlasıyla müsait bir besteci. Bilinen klasik müziğin dışında davranıyor ve insanlarda birden çok duyguyu oluşturmayı başarıyor bence. Her yaş grubundan insana hitap edebiliyor. Hani derler ya “7den 70e” tam olarak öyle işte. Led Zeppelin’den Paganini’ye hatta Pulp Fiction’a o kadar yumuşak geçişler yapıyor ki insanın bir anda tüm duygu durumu değişiyor. Paganini’nin hüzünlü bir konçertosunu çalarken, Radiohead’in yüksek enerjili bir parçasına yaptığı yumuşak geçişiyle insanı hüzün dünyasından alıp salonu coşkulu bir konser alanına çeviriyor. Dediğim gibi kuralları yıkmayı seven bir adam. Malesef günümüz dünyası, belirlenmiş kuralların dışına çıkılması için çok da uygun bir yer değil. Bunu yapan insanlar parmakla gösterilecek kadar az. Bu müzikte olsun resimde olsun her alanda var olan bir şey. Hemen hemen her sanatçı kendine bir çizgi belirler ya da bu çizgi onlar için belirlenir ve çizilmiş sınırların dışına çıktıkları anda toplum tarafından tuhaf karşılanırlar, çünkü onlar için belirlenmiş, çizilmiş yol budur. İşte bu yanlış. Özellikle müzik için son derece yanlış olan bu algıyı kırmayı başarabilmek de oldukça güç bir şey. Bahsettiğim gibi bir insanda birden çok duyguyu aynı anda oluşturmak zordur fakat başarıldığı zaman da oldukça saygı gören bir harekettir. Zaten günümüz toplumunun esas problemi de bu değil mi? Tabular. Bana göre tabunun tanımı; kimsenin yıkmaya cesaret edemediği, toplumun kendi içinde belirlediği ve uygulamaya koyduğu kurallardır. Her şeyin bir tabusu vardır. Müziğinkine örnek olarak da bahsettiğim bu klasik müziğe olan bakış açısını verebiliriz. Tüm bu anlattıklarımın dışında benim bu konserde en çok dikkatimi çeken şey bestecinin tüm salonu kendine iki buçuk saat boyunca bağlı tutabilmesiydi. Hani o klasik müzik sıkıcıdır diyen kesim var ya eminim onlarında bir kısmı hayranlık içinde 2 buçuk saat geçirdiler. Yani aslında bu özelliği de belirlenmiş ve yıkılmaya müsait tabulara bağlayabiliriz. Kısacası yanlış bilinen daha doğrusu ön yargıyla yaklaşılan bir eylemi toplumun en azından bir kısmına sevdirdiğin için sana teşekkür ederiz Ara Malikian. Zeynep Kantav 21502914 KAYNAKÇA: Konser / Ara Malikian / Ankara Dünya Müzikleri Festivali 9 Mart 2017-Ankara Kararlarımızda Özgür Olmak Bir dünya hayal edin. Üniversite sınavında birinci olan öğrenciyle röportaj yapılırken ona “Hangi üniversiteyi ve hangi bölümü seçeceksin” diye sorduklarında ve “Yeditepe Üniversitesi Gastronomi ve Mutfak Sanatları Bölümü’nü düşünüyorum” cevabını aldıklarında kimsenin bu kararı garipsemeyeceği bir dünya hayal edin. Dürüst olmak gerekirse ben bunu canlandıramıyorum kafamda. Kararlarımızda tamamen özgür olduğumuz bir dünya bana gerçekçi gelmiyor nedense. Peki neden hayatımızda belki de verebileceğimiz en önemli kararlarda kendi arzularımızın peşinden gitmek yerine çoğunlukla başkalarının ne düşündüğünden etkilenip karar değiştiriyoruz? Bana kalırsa bunu kendi isteklerimizden emin olmadığımızda, başkaları tarafından da onaylanarak verilen kararın sorumluluğunu paylaşmak için yapıyoruz. Belki de sadece toplumdan kabul görmek ve onların takdirini kazanmak istiyoruz. Bu durumun hem benim bizzat yaşadığım hem de çevremde çok rastladığım bir örneği üniversite için bölüm tercihi süreci oldu. Ben lise son sınıftayken üniversite sınavları bittikten sonra tercih dönemi gelene dek ileride ne olmak istediğime karar verememiştim. İlgi duyduğum birçok alan vardı. Bilgisayar mühendisliği, psikoloji ve felsefe gibi bölümleri kendime yakın buluyordum, ama ilgilendiğim hangi dalı meslek olarak seçebilirdim hiç bilmiyordum. Çok fazla seçenek vardı ve bunlardan kendi mesleğim olacak bölümü seçmek bana çok zor görünüyordu. Açıkçası ilgi duyduğum herhangi bir bölümü seçsem derslerimde başarılı olup iyi bir ortalamam olacağına emindim, ama bence bir dalı meslek olarak seçmek için sadece ilgi duymaktan fazlası gerekiyordu. Tüm bunları düşünerek ne istediğime karar vermek beni çok zorluyordu. Düşünsenize, bir hafta içinde verdiğiniz bir karar geleceğinizi şekillendirecek ve herhangi bir yanlış seçim durumunda bu kararın geri dönüşü ya çok zor olacak ya da olmayacak. Verilen yanlış bir kararın sonunda hayatınızın sonuna kadar aslında istemediğiniz bir işi yapmak ve mutsuz bir yaşam sürmek vardı ve bu yüzden ben çok emin olmalıydım. Ailem bana bu konuda çok yardımcı olmaya çalışıyordu. Tabii yardımcı oluyorlardı derken bana hangi bölümü seçmem gerektiğini söylüyorlardı demek istemiyorum. Ben hangi bölümleri göz önünde bulunduruyorsam beni o alanda çalışanların nasıl bir ortamda çalıştıkları hakkında az da olsa fikir edinebilmem için mesleği yapan kişilerle tanıştırıyorlardı. Bana ilk sordukları soru hangi bölümlere ilgi duyduğum ve sınavdaki sıralamamın kaç olduğuydu. İlgi duyduğum alanlardan birinin de felsefe olduğunu duyunca herkes aynı tepkiyi veriyordu. Bana, “O kadar sıralama yapmışsın. Puanına yazık değil mi şimdi” diye soruyorlardı. Başlarda bu düşünceye karşı çıksam da sonraları herkesten aynı tepkiyi alınca ben de aldığım güzel puanı daha “başarılı” görülen bir bölümde değerlendirmeye karar verdim. Hâlbuki insan biraz duraksayıp başarının ne olduğunu sorgularsa, bu durumda olduğu gibi sırf onaylanmış hissetmek için kendi isteklerinden vazgeçmez. Ben sırf içi matematik, geometri, fizik, kimya ve biyolojiyle dolu sınav kitapçığındaki soruların çoğunu doğru cevapladığım için başarılı mı oldum yani? Lise son sınıftayken annem ve babam aynı Ağaca Tüneyen ​Sweeny romanındaki sinir bozucu amca gibi bana “Hiç kitap kapağı açıyor musun” ​dediklerinde sırf artık yakınmasınlar diye ders çalışmaya gittiğim için başarılı mı oldum (141 O’Brien)? Bana kalırsa “puanıma yazık olmasın” mantığıyla, aldığım ortalama üstü sınav puanını gerçekten ilgim olan bir alan yerine pek de ilgim olmayan ama toplumda başarılı kabul edilen bir bölümde kullanarak sürüdeki koyunlardan bir diğeri oldum sadece. Kısacası, hayatımızda sadece bizi ilgilendiren ve tamamen özgürce vermemiz gereken kararlarda bazen toplumun, genellikle yakınlarımızın, düşünceleri bize yol göstermekten çok bizi yanlış yönlendiriyor. Fakat insanın dahil olduğu tüm durumlarda her kafadan farklı bir ses çıkacağını varsayarak bu yanlış yönlendirmeye yenik düşmeyebiliriz ve istediğimiz yoldan gidebiliriz. Bana kalırsa kendimizi iyi hissetmek, mutlu ve başarılı olmak için her zaman toplumda desteklenmemize gerek yok. Başkalarının bizden beklentilerine uygun davranıp mutsuz olmaktansa kendi değerlerimizi göz önünde bulundurup, çoğu kişi tarafından desteklenmesek de kalbimizden geçen kararı vermeliyiz. Elif Naz Özdamar KAYNAKÇA O’Brien, Flann. Ağaca Tüneyen Sweeny. İstanbul: Everest Yayınları, 2014. Baskı Muhammed Enes AKYOL 21401927 Gitmek Cesaret İster Gitmek zor iştir hem gidene hem de geride kalana. Hangisi için daha zordur; giden için mi yoksa geride kalan için mi bilinmez belki ama gidenin işi hep daha zor olmuştur. Gitmek cesaret ister çünkü. Sevdiklerinden uzaklaşmak beraberinde suçluluk duygusunu da getirir bir noktada. Bireysel isteklerin sevdiklerinden daha kıymetli olduğunu anlar insan ayrılırken. Gitmek zorunda olduğunu düşünen birey farkında olmadan hayatı için önem sırasını da değiştirmektedir. Yeni bir düzen beklemektedir gideni. Gelecek kaygısı ile sevdiklerini geride bırakıp gidenlerden biriyim. Üniversite hayalleri ile beş yıl önce başlayan serüvenin başlama zamanı geldiğinde durumun pek farkında değildim. Liseyi beraber okuduğum iki farklı arkadaşımla birlikte yeni bir maceraya başlamanın verdiği heyecan ile daha önce tatmadığımız bir tat olan tren yolculuğu yapma kararı almıştık. Hareket vakti gelene kadar aslında bunun uzun süreli bir ayrılık olacağı fikri üzerinde yoğunlaşmamıştım. Daha önce tren yolculuğu yapmadığım için trenlerin garlarda çok fazla zaman harcamadığını orada öğrendim. Aylarca sürecek ayrılık öncesinde yıllardır kısa süreli ayrılıklar dışında yanlarından ayrılmadığım annem ve babamla vedalaşmam çok kısa sürdü. Gideceğim yerin artık hayatımın büyük bir kısmını geçireceğim yer olduğu fikri henüz yeni yeni filizlenmeye başlamıştı ancak bu durumu kabullenmek düşündüğümden daha da zordu. Tren hareket etmeye başladığı anda ertesi gün uyandığımda annemin güzel kahvaltısı olmayacaktı. Geride bıraktığım insanlar yalnızca aile bireylerimdi. En azından arkadaşlarımı geride bırakmıyordum. Onlar benimleydi. Üzülmem gereken insan sayısı olması gerekenden daha azdı. Ancak zamanla üniversitede nelerin olacağı konusunda hiçbir fikrim yoktu. O anda anı yaşama kararı almıştık. Tren başka başka garlarda durdukça vedalaşan insanları izliyordum. Buruk bir sevinç içerisinde kimi eşinden, kimi sevgilisinden, kimi ailesinden kimi de memleketinden Muhammed Enes AKYOL 21401927 ayrılıyordu. Geride bırakılan mutlaka bir şeyler oluyordu. Gerek insanlar olsun gerek de anılar. Vedalaşan insanları gördükçe aslında bizim de onlardan farklı bir durumda olmadığımız gerçeği ile yüzleşmeye başlamıştık. İnsanların umutlarına ve hüzünlerine biraz ortak olmak amacı ile trenin durduğu her yerde tanımadığımız insanlara el sallama başladık. Bir yerlerden, bir şeylerden ayrılan insanlara aynı durumda olduğumuzu hissettirmek içindi belki de bu yaptığımız. Gidenlerin yalnız olmadığını göstermek içindi çabamız. Nerede olursa olsun insanlardan reaksiyon aldık ve bize geri el salladılar. Onlar da biliyordu gitmenin ne demek olduğunu çünkü herkesin vardı bir gideni ve her gidenin vardı geride bıraktığı bir şeyleri. Tren yoluna devam ederken farklı manzaralarla karşılaşıyorduk. Alıştığımız düzenin dışına adım adım çıkarken bizi nelerin beklediğini çok düşünmüyorduk. Başka kaç kişi bizim sahip olduğumuz fırsata sahip olabilirdi ki ? Lise yıllarını birlikte geçirdiğin arkadaşların ile aynı üniversiteye gitmek. Kaç lise arkadaşı bunun hayalini kurmuştur bilinmez ama bunun olması için uğraşan çok öğrenci olduğunu tahmin etmek çok da zor olmasa gerek. Belki biz de tüm lise beraber gelememiştik üniversiteye ancak geride bıraktığımız her bir arkadaşımızdan da ayrılmanın verdiği burukluğu üzerimizde taşıyorduk. Bu burukluğu saatlerce sürecek olan tren yolculuğu sırasında da dile getirmek hiç de zor olmadı çünkü insanın alıştığı şeylerin artık olmadığını fark etmesi kolay alışılacak bir durum değil. Özlem bir şeyi kaybettiği andan itibaren insanın içini kemiren ve giderek büyüyen bir duygu olarak karşımıza çıktığı için aslında biz ne kadar zor bir iş yaptığımızın farkında değildik. İzlediğimiz filmler, diziler yüzünden her şeyin kurgunun bir parçası olduğunu düşünürken hayatın getirebileceği zorlukları görmezden gelmeyi seçiyorduk. Kendi ayaklarımız üzerinde durmak fikri içten içe bizi heyecanlandırıyor olsa da aslında yanımızda sevdiklerimiz olmadan bunun ne kadar zor olduğunu anlamamız biraz zaman alacak gibi duruyordu. Muhammed Enes AKYOL 21401927 Aradan saatler geçmişti ve gece çökmeye başlamıştı. Etraf kararmaya başlamıştı. Artık çok sevdiğimiz arkadaşlarımızdan da uzaklaşmış ve kendi benliğimiz ile baş başa kalmıştık. Bizi en çok etkileyen ve ne olup bittiğini anlamamızı sağlayan en önemli anlardı bu zamanlar. Geride bıraktığımız insanların neler yaşadığını anlayabilmemiz için bize sunulmuş özel zaman dilimleriydi geceler. Giden olmanın omuzlarımıza yüklediği ağırlık yüzünden sabah uyanınca ilk iş olarak herkes geride bıraktığı sevdiklerini aramaya başlamıştı. Gitmenin büyük bir eylem olduğunu anlamıştık daha tam bir gün olmadan. Daha henüz her şeyin başında olduğumuz için bu durumun daha da kötüleşeceğini düşünüyorduk. Özlem duymak bizi insan yapan en önemli özelliklerimizin başında geliyordu. En azından o anda böyle hissediyorduk. Telefonlarımız susmuyordu ve bu durum bizi rahatsız etmiyordu. Aksine neşelendiriyordu. Sevildiğini, özlendiğini bilmek hoşumuza gidiyordu. Ve giderek vedaların giden için mi yoksa geride kalan için mi daha zor olduğu konusunda çelişkiye düşüyorduk. Herkes az ya da çok bir şekilde etkileniyordu ayrılıktan. Her ne kadar hayatın getirdiği bir durum olsa da veda etmek ya da veda edilen olmak insanı derinden etkileyen bir gerçek olmayı sürdürecek. Giden olduğu zaman insan gitmek zordur, geride kalan olduğu zaman ise geride kalmak zordur ancak gerçekte hangisinin daha çok etkileneceği zaman gösterecektir. Alkım Deniz Sarıkaya Eve İlk Defa Gitmek New York gerçek bir şehir. Ne bir rüya ne de bir masal gibi. Çok büyük beklentilerle gittim ben New York’a. Kalabalıktan başımın dönmesini, devasa bir şehrin ara sokaklarında kaybolmayı bekleyerek gittim. Ama beni karşılayan bambaşka bir şehirdi. Tamamıyla tanıdık, dostane bir şehir. Gerçek bir şehir. Daha ayak bastığım ilk andan hiç var olmamış anıların nostaljisine kapıldım. Elimde valizim, sırtımda çantamla daha önce hiç binmediğim eski püskü metroyu beklerken uzun bir seyahatin ardından eve dönmüş gibiydim. Sanki hiç tanışmadığım arkadaşlarım özlemle beni bekliyorlardı, ben de yapılmamış planlara yetişmek amacıyla acele ediyordum. Geçtiğim her sokaktan daha önce sanki defalarca geçmişim gibi geçtim. Tüm kaldırımları yürümüştüm, tüm vitrinleri biliyordum sanki. Sanki tüm trafik ışıklarında durmuş, duraklarda otobüs beklemiştim. Büyürken salıncaklarında sallanmış, geceleri ışıklarını izlemiş gibiydim. aa g Belki benim yaşadığım kadar yoğun olmasa bile herkesin New York’ta belli bir tanıdıklık hissine kapılacağını düşünüyorum. Mesela benim severek izlediğim Hollywood filmlerinin, Amerika yapımı dizilerin birçoğu burada geçiyor. Buna rağmen New York’ta kendimi bir filmde gibi hissetmedim. Daha çok defalarca izlediğim bir filmin seti gibiydi New York. Paris’te ya da Amsterdam’da olan o sihirli masalsı hava yoktu. Kulaklarımda devamlı bir şehir gürültüsü, köşeyi döndüğüm anda gerçek hayatın çirkinlikleriyle karşılaşmak kaçınılmazdı. Brooklyn Köprüsü’nden Manhattan’a bakarken gökdelenlerin ve diğer tüm beton binaların manzarayı kirlettiğini düşünmeden edemedim. Lâkin, New York’u sevmemek elde değildi. Metropolitan Sanat Müzesi’nin basamaklarında arkadaşlarımla uzun sohbetler ederek büyümüş gibiydim. Parlak turuncu Staten Island Feribotu ile Özgürlük Anıtı’nın önünden geçmek rutin bir seyahatti sanki. Yıllarca yağmurlarında ıslanırken sokakta sosisli sandviçlerini yemiş, hafta sonları Central Park’ta sincapları izlemişim hissi peşimi hiç bırakmadı. Baş döndürücü Times Meydanı’nda ağzı açık etrafı seyreden turistlere söylenirken buldum kendimi, bir turist olduğum aklımın köşesinden geçmeden. Gece vakti ışıl ışıl atlıkarıncanın hemen yanında, Hyde Park’ın çimlerinde New Yorklularla oturmuş kitap okurken dinlediğim Frank Sinatra memleketlimdi adeta. aa g Tamamen yalnızdım ben New York’ta. Ne var ki bir dakika olsun yalnız hissetmedim. Şehirle birlikte nefes almak diye bir şey olduğunu öğrendim. Hatta öyle Alkım Deniz Sarıkaya ki beni asıl evime, tanıdığım insanlara bağlayan ve dönüş biletim olan tek varlığım, telefonum bozulduğunda telaşlanamadım bile. Ne yapacağımı bilemedim, herhangi bir şey yapma ihtiyacı da hissetmedim. Dediğim gibi, her şey tanıdıktı ki; panik yapmak mümkün değildi. Dahası, döndükten sonra fark ettim: Fotoğraf bile çekmemişim, çekme ihtiyacı hissetmemişim. İnsan durup dururken kendi evinin, her gün geçtiği sokakların fotoğraflarını çekmeyi hiç düşünmez ya, o misal... aa g New York’u evim olarak düşünmekten vazgeçebileceğimi hiç sanmıyorum. Nasıl vazgeçebilirim ki? Bundan sadece birkaç ay önce ben, yirmi yaşında genç bir kız, evime ilk defa gittim. Yaşanmamış geçmişimi hatırladım, özlediğimi bilmediğim yerlere kavuştum. İlk kez gidilen yerde hissedilen büyüklük, karmaşıklık, yabancılık duygularını hiç yaşamadım. Hep sevmişim ben New York’u, tüm keşmekeşi ve hareketliliğiyle, klişeleri ve doğallığıyla. New York’ta doğmadan, orada hiç yaşamadan New Yorklu olmuşum. Kulağa saçma geliyor, biliyorum; belki de yalnız New York’u görenler anlar beni, belki onlar da anlamaz. Tekrar döneceğimi bilerek ayrıldım New York’tan, çünkü evimden zaten çoktan yirmi yıl ayrı kaldım. Daha yoldayken özlemeye başladım. Kendime bir söz verdim: Bir daha ayrılmamak üzere döneceğim New York’a. aa g ÖZGÜR RUHLU YÜREKLER 7 yaşındaki kuzenimin, hayatını bundan sonra bu şekilde idame ettireceğini öğrenmemle başladı bu filmi keşfetmem. Ünlü yönetmen oyuncu Amir Khan’ın başyapıtlarından sayılan “Her Çocuk Özeldir” filminden bahsediyorum. Filmde ailenin disleksi hastalığıyla tanışıp, Ishan’ın hayatla ve çevresiyle verdiği mücadeleyi konu alan bir yapım. Dışarıdan bakınca oldukça zeki ve akıllı bir çocuk gibi görünüyordu kuzenim. İlk bakışta konuşmalarında bir bozukluk göze çarpmıyordu. Ancak biraz sohbet edince kelimeleri söylerken zaman zaman takıldığını sezebiliyordum. Kendisine sorulan sorular karşısında çoğu zaman ilgisiz kalması ve kendi dünyasına dönmesi dikkatimi çekmişti. Normal çocuklar için değersiz gibi gözüken şeyler onun için çok önem arz ediyordu. Çöpe atılacak o kadar şey vardı ki odasında. Bizler için değersiz gözüken o ‘çöp’ diye ifade ettiğimiz şeylerle oynamaktan çok zevk alıyordu. Kuzenimin bu hareketleri teyzemin dikkatinden de kaçmamıştı. Ama bunun bir rahatsızlık olduğunu bilmiyordu. Davranışlarını çocuk olmasına yoruyordu. Taki kuzenimin öğrenim gördüğü okulun rehberlik servisine başvuruncaya kadar. Rehberlik servisindeki danışman, kuzenime uyguladığı bazı testlerden bir çıkarımda bulunmuştu. Danışman kuzenimde ‘öğrenme bozukluğu’ olduğunu ama kendisinin bu konu hakkında bilgi sahibi olmadığını söylerek bir merkeze yönlendirmişti. Artık kuzenimin bir rahatsızlığının olduğu netleşmişti. Danışmanın yönlendirdiği merkezde kuzenime yapılan testler sonucunda ‘Disleksi hastalığı’ olduğu kesinleşmişti. Teyzem ilk kez böyle bir rahatsızlığın adını duyuyordu. Zaten testi yapan psikiyatrist de bunun halk tarafından çok bilinmeyen bir hastalık olduğunu ifade etmişti. Bu hastalığın tedavisinde en önemli faktörün aile olduğunu belirtmişti. Peki neydi bu disleksi dedikleri hastalık? “Disleksi dinleme, konuşma, okuma, yazma, akıl yürütme ile matematik yeteneklerinin kazanılmasında ve kullanılmasında önemli güçlüklerle kendini gösteren bir öğrenme bozukluğudur. lkokula başlayan disleksili çocuklarda eğitim alabilecek zihinsel gelişim henüz tamamlanmadıgı için okuyamazlar, yazamazlar ve matematiksel işlemleri kavramada zorluk çekerler. Ancak bu onların zeka düzeylerinde bir sorun olduğunu göstermez.”1 Evet kuzenimin zeka düzeyinde bir sorun yoktu hatta yapılan IQ testinde 110 puan almıştı. Toplum tarafından çok bilinmeyen bir hastalık disleksi. Hastalığın anlaşılmasındaki zorlukların yanısıra insanların bilinçsiz davranışları da tespit edilmesini zorlaştıran bir etken. Ailelerin konu hakkında yeterli bilgiye sahip olmamaları, maddi imkansızlıkları, ihmalkarlıkları vb. sebeplerden dolayı bu durumda olan bir çok çocuk maalesef hayatını zor şartlar altında devam ettirmektedirler. Genelde bu çocuklar insanlar tarafından yaramazlık yapan, aşırı hareketli ve şımarık tipler olarak değerlendirilmektedir. Bu da hastalığın tespitini zorlaştırmaktadır. Oysa toplum bu konu hakkında sivil toplum örgütleri ve devlet tarafından yapılacak konferanslar, seminerler, paneller, tanıtım spotları vb. faaliyetlerle bilgilendirilsse bu hastalıkla mücadele eden çocuğun ve ailesinin hayatları daha yaşanabilir bir hale gelecektir. Bu bilgilendirmeler sonucunda toplumdan dışlanmış, aptal, geri zekalı olarak düşünülen bu çocuklar, aileleri tarafından desteklenerek topluma kazandırılmış olacaklardır. Aslında film fazlasıyla ilham veriyor. Küçük noktaları yakalamak lazım. Hiçbirimiz bu tür hikayelere yabancı değiliz. Anlamak gözlemlemek için disleksi olmamıza veya birinin olmasına gerek yok. Yaratılış itibariyle her insan farklı yaratılmıştır. Oysaki bizler hep belli bir kalıba, belli bir standarta sokmak istiyoruz. Tıpkı Ishan’ın hastalığına rağmen ailesinin beklentiye girmesi gibi. Hepimiz zeki olalım, leb demeden leblebiyi anlayalım istiyoruz. Daha da ileriye gidip, çocuklarımızın mesleklerinden tutun da, en basit meseleye kadar bir kalıp ve 1 http://bilheal.bilkent.edu.tr/aykonu/Ay2003/september03/disleksi.html kült içine sokmaya çalışıyoruz. Oysaki çeşitlilikler hayatımızda birer renktir. Özümüzde sahip olduğumuz iç derinliklerimizle beraber hepimiz aynı evin farklı odaları gibiyiz. Toplumun dışladığı, hor gördüğü, aptal yerine koyduğu bu çocuklar bizim çocuklarımız. Onlar diğer akranları gibi kendilerini ifade edemeseler de özel eğitimle bu eksikliklerini giderebilirler. Kim bilir belki de gelecekte dünyaya yön verecek başarılı birey olabilirler. Tıpkı Albert Einstein, Leonardo da Vinci, Tom Cruise gibi.2 Dünyayı renklendirecek, aydınlatacak özgür ruhlu yürekler. Yeterki bu şansı onları verelim. RÜŞTÜ MESUT ESER 2 http://bilheal.bilkent.edu.tr/aykonu/Ay2003/september03/disleksi.html Cengizhan Kaya Planlarımız ve Onlara Olan Bağlılığımız 2005 yılına kadar diğer süper kahramanlardan çok da farkı yoktu Batman’in: Kötü karakter iyileri tehdit eder, kahramanımız ise herkesi kurtarır. Ama 2005 yılında çok daha güçlü bir fikir ve çok daha güçlü bir senaryo; çok daha yetenekli bir yönetmenle birleşti ve sadece süper kahramanlar ile ilgili olan filmlerin değil, genel olarak film tarihinin en sıradışı film serilerinden biri ortaya çıktı. Joker’in bulunduğu ikinci film ise pastanın çileğiydi. Filmin kötü karakteri yani Joker öylesine etkileyiciydi ki bazılarımıza göre iyi ya da kötü olmanın üstünde mükemmeldi. Yaptıklarını hayranlıkla izlesek de kendi tabiriyle o sadece küçük planlarımızı alt üst edip bizlere karşı kullanıyordu.(*) Peki gerçekten planlarımız bizler için böylesine hayati mi? Geleceğimizin senaryosunu elimizden geldiğince pozitif yazıp sonra ona bağlı kalmak için çokça çaba sarf ettiğimizi göz önüne alırsak evet, hayati. Belki de planlarımız ve onlara olan bağlılığımızı biraz gözden geçirmemiz lazım. Neredeyse bebekliğimizden itibaren her gün, her an kendi kurduğumuz planların içinde yaşarız. Hayallerimize ulaşmak veya hedeflerimizi gerçekleştirmek için yaptığımız, kısa vadeli olanlarına göre nispeten daha geniş çaplı planlarımız belki anlaşılabilir ancak her anımızı kendi planlarımızın içinde yaşadığımız düşünülürse çok da özgür olmadığımızı anlayabiliriz. Mesela hafta sonu arkadaşlarımızla dışarı çıkıp eğlenmek istiyoruz. Onlarla yapacağımız buluşmanın hayatımızı aksatmaması için yapmamız gereken ödevlerimizi ne zaman yapacağımızı tasarlıyoruz. Arkadaşlarımızla hangi gün, hangi saatte buluşacağımızı konuşuyoruz. Buluşup ne yapacağımızı düşünüyoruz. Eğlenmek için bile bu kadar fazla düşünüp bu kadar şey planlıyoruz. Peki plan kurmak, geleceği önceden tasarlayıp yaşamaya çalışmak gerekli mi yoksa alternatifini bulamadığımız ya da yapamadığımız için mi böyle davranıyoruz? Sebebi bunlardan daha farklı aslında. Bütün bu çabamız, planlarımız kendimizi daha güvende hissetmek için. Etrafımızda olup bitenlerin bizi kötü etkilemesinden, zarar görmekten, istediklerimizi elde edememekten, eğlenememekten, güzel yaşayamamaktan korkuyoruz. Okul hayatımızı ve sonraki kariyerimizi planlıyoruz çünkü ileride tatmin olamamaktan, daha iyi bir hayat yaşayamamaktan korkuyoruz. Sabah kaçta kalkmamız gerektiğini planlıyoruz çünkü yapılması gerektiğini düşündüğümüz şeyleri yapmazsak zarar görebileceğimizi düşünüyoruz. Kaçta yatmamız gerektiğini hesaplıyoruz çünkü uykusuz kalıp kötü bir gün geçirmek istemiyoruz. Aslında bütün yaptığımız korkularımızı azaltıp belirsizliklerle ve şüphelerle dolu olan geleceğimizi biraz olsun garanti altına almak. Bu açıdan bakıldığında sanırım plan yapmak mantıklı bir iş. Hatta gerekli olduğu bile söylenebilir. Ama yine de dikkat etmek gerekir. Hayatımızı başkalarının planlarına göre yaşamak nasıl özgürlüğümüzü kısıtlıyorsa kendi planlarımıza sıkı sıkıya bağlanmak da aynı şekilde kısıtlar. Belki bütünüyle plansız yaşayamayız ama ufak doğaçlamaların, anlık isteklerimizin ve zevklerimizin peşinden gitmekten de vazgeçmemeliyiz. Sürekli bir kargaşanın ve bir uğraşının içinde bulunup onları yoluna koymak için planlarımıza saplanıp kalırsak çok da özgür ve mutlu yaşayabileceğimizi sanmıyorum. Plan yapmanın iyi ya da kötü, güzel ya da çirkin olduğunu söylemiyorum. Doğru ya da yanlış olmasını da önemsemiyorum. Benim amacım plan yapmak ve planlarımıza bağlı kalmak hakkında biraz olsun düşünüp farkındalığımızı arttırmak. Bunu yaparsak daha doğru bir biçimde yaşayabileceğimize inanıyorum. Yıllar önce Batman: The Dark Knight’ı izlediğimde bunları düşünmüştüm ve planlarımıza olan bağlılığımız beni rahatsız etmişti. Plan yapmaktan vazgeçip plansız yaşamanın doğru olmadığını açıkçası mümkün de olmadığını düşünüp onlarla beraber yaşamaya devam ettim. Ancak onların bana hükmetmesinin önüne geçip ben onları yönettim. Belki siz de üzerinde biraz düşünüp bakış açınızı genişletebilirsiniz. (*)Nolan, Christopher. Batman: The Dark Knight . 2008 . Warner Bros. Film Dağlı 1 Burcu DAĞLI TURK 102-10 Aslı UÇAR 23 Aralık 2014 Gezi (1) Gezi Notlarından Fazlası … Abbas Yolcu; şiir, roman, deneme ve senaryo yazarı olarak edebiyat dünyamızda önemli bir yeri olan Attilâ İlhan’nın 1949 – 1952 yılları arasında yapmış olduğu gezileri anlatan bir kitaptır. Attilâ İlhan, Varlık dergisinde bölüm bölüm yayımlanan gezi yazılarının üslubu ile ilgili olarak “Çok gençtim ama üslup arayışı içindeydim, halk şiirinden, masal ağzından bir yakıştırma deniyorum.” ve “1940’lı yıllarda, Türkçe nesir üslubu çıkarma teşebbüsü“dür der. Daha sonra Zenciler Birbirine Benzemez romanına da yansıyacak olan bu üslup, 1960’lı yıllarda yazarın beğenilen ve imzasız tanınmasını sağlayacak kalıcı bir üslup hâline gelmiştir. Yazarın dünyayı ve insanları tanıma arzusu daha çocukluk yıllarında başlamıştır. Dünyayı ve insanları önceleri filmlerden, kitaplardan, dergilerdeki fotoğraflardan ve radyodan tanımaya başlayan Abbas, ilk yolculuğunu 11 yaşında İzmir’den Konya’ya yapmıştır.Abbas Yolcu, sıradan bir gezi serüveni gibi değildir. Anlatımı neredeyse şiirsi kıvamda ve birçok tanım, benzetme ve detay içeriyor. Yalın bir dille yazılmış olmasına rağmen bu benzetme ve tanımları iyi anlamak için yavaş yavaş, sindire sindire okumak gerekiyor. Yazarın 1940’lı yılların başlarında yapmış olduğu maceralı tren ve gemi yolculuklarını ve bu yolculukların sürelerini bugün anlamak tabii ki epey zor ama bizlere Cumhuriyetimizin kuruluşundan kısa bir süre sonraki ülkemizin durumu ve insanının yaşam şartlarını anlatması bakımında önemli. Ülkemizin teknolojik olarak nereden nereye geldiğini anlamak mümkün oluyor. Attilâ İlhan “Evinin köşe bucağını iyice bilmeyen adamın sokakta işi ne?”( İlhan 15) diyerek dünyayı tanımaya heves etmeden önce kendi ülkemizi ve insanlarımızı iyi tanımamız gerektiğine vurgu yapıyor. Abbas Yolcu gezi notları sadece yazarın gidip gördüğü yerleri değil bize yazarın kişiliği, politik görüşü ve düşünceleri hakkında bilgi veriyor. Örneğin, “Sulh peşindeyim sonra, hürriyet peşindeyim. …Bu yıldızların ışıması hiç. İş şu uyuyan çocukların yaşamasında” (İlhan 68) diyerek barışçıl ve insancıl duruşunu belirtiyor. “Cumhuriyet nesli, hekim olarak da hakim olarak da Anadolu’dan kaçıyor. Atatürk, kurup kurtardığını; din tedrisatını, radyoda Kur’anı hayranlıkla karşılayacak bir nesle emanet etmeyi herhal düşünmemişti.”(İlhan 71). “Anadolu’da, hem öyle uzakta da değil, büyük, uyanık dediğimiz bir şehrin burnunun dibinde, harp ihtimalleri belirdi diye namaza başlamış aydın vatandaşa rastladık.” (İlhan 71) diyerek Cumhuriyetin kuruluşundan sonra aydın kesimin Anadolu insanı ile irtibatını kopardığının ve her ne kadar devrimler yapılmış olsa da Anadolu insanının bu devrimleri içine sindirerek değil, şeklen kabul ettiğini ve ilk fırsatta eski alışkanlıklarına dönerek geri adım attığını belirtiyor. Bu tespit son 10 yıldır ülkemizde yaşanan dinci akımların nereden kaynaklandığını ve beslendiğini ortaya koyması açısından kanımca çok doğru ve yerinde bir tespittir. Attilâ İlhan, sanki içinde yaşadığımız günlerin geleceğini o zamandan görmüş ve nedenleriyle tespit etmiştir. Attilâ İlhan’ın ilham perisi, insan ve doğadır. Bunu, “Düşündüm geçende yıldızlar, kuşlar, balıklar olmasa ne yapardım diye? Vazgeçerdim be şairlikten …” (İlhan 76) ve “Ben insan yüreklerinin tadını ve acısını; kuşların, balıkların yıldızların; başımızın üstünde ayağımızın altında pırıl pırıl dönen evrenin şarkılarını yazmak için gelmişim… “(İlhan 76) sözlerinden net olarak anlıyoruz. Attilâ İlhan, Dağlı 2 gezi notlarında Çanakkale ve Gelibolu’dan bahsederken sık sık Çanakkale destanımıza vurgu yaparak ülkemizin bağımsızlığı için kanını dökmüş olan şehitlerimizi tekrar hatırlamamıza ve yad etmemize vesile oluyor. Kitabın son bölümü tamamen yazarın Paris anılarına ve gözlemlerine ayrılmış. Bu bölümde bile yazarın, bilhassa orada tanıştığı Türklerin bir kısımın Paris’i, Fransa’yı yaşamadığını, bu toplumun kültürünü öğrenmek yerine sadece eğitimlerini ülkeye döndüklerinde elde edecekleri mevki için araç olarak gördüklerini tespit ediyor. Yalın diline rağmen, yazarın edebiyatçı kimliği ile öne çıkardığı zengin benzetme ve tanımlamalarla süslenmiş ve ustaca verilmiş olduğuna inandığım siyasi mesajlar ve görüşler nedeniyle bu kitap uzun süre aklımdan çıkamayacak gibi. Bu kitabı okuduktan sonra yazara olan saygım daha da arttı. Kaynakça İlhan, Attilâ. Abbas Yolcu.İstanbul. Türkiye İş Bankası Kültür Yayınları,2011.Baskı Ölümün SübjektifliğiDoğmak ,yaşamak ve ölmek. Hayat olarak adlandırılan döngünün temel adımları. Ama ilk ikisio kadar tartışılmazken ölmek farklıdır. Hemnedir ki ölmek ? Soluğukesilip , son bir bakış atmak,tüm seslerinkesildiği anda sonsuzluğa veya boşluğa düşmek , sonvermek acılara , tüm yüklerden kurtulmak ; usulca hiçbir fark yaratmaksızın… Bu yüzden , ölüm insanlığın en büyük korkusudur ; ama herkes için değil çünkü ölümün anlamı , hayatın anlamınave yüküne bağlıdır . Bu yüzdendir ki yazarın aktarmak istediği gibi , ölüm aslında herkes içinkorkunç değildir; kimi içdi nd md udt dlu db idr sdo dn ddudr. d d d d d d d dd d d d ddhttp://www.hicbisey.com/wp-content/uploads/2016/02/%C3%B6l%C3%BCm.jpgİnsanların ölüm ve korkusu yüzünden çıldırması gerektiğini düşünüyorum. Oysa tüminsanlar bir şekilde ölüm düşüncesinden kendisi soyutlayıp, kendilerine türlü türlü uğraşlarbuluyorlar; ölümü düşünmemek için.Bu yüzden ölümden sonra yaşamı icat ettiğimizeinanıyorum. Böylece korkularımızı bir kapı ardına bırakıp kendi oluşturduğumuz gerçeklereinanıyoruz. Bu durumun nedeni olarak ; sonsuzluğu ve ölmeyi anlamlandıramadığımızdandüşünüyorum.Çünkü, insan bir şeyi hissetmeden gerçeği tam olarak kabullenemez ,kabullenmek istemez, beyninin içinde yarattıklarıylabaş başakalır. İşte tam olarak bu yüzden,ölümün tanımı insandaninsanadeğişir; kimiiçin son, kimiiçinbaşlangıç, kimi için ayrılık ,kimiiçin kavuşma anlamınagelir. Buanlamlar sayesinde kendi silik hayatlarımızı değerli veeşsizolduğu yanılgısına kapılıyoruz.Çünkü, aslındahayatlarımıza anlamkatan;anlamsız bir sonuolması. Aa aa a aa a a a a a a a a a aa a a aa a a aa a aaÖleceğinin bilincinde olan tek canlı insanolabilir, buyüzden derin bir hüzün ve dehşetesebepoluyor,inanılmazbir kaygı hissediyoruz ; bu kaygıyla başa çıkmak için kendimize uğraşlarbuluyoruz ,hayatımızıboşa geçirmemeye çalışıyoruz . Hayatlarımız anlamlarını hiçbulamayacağına inandığımız için sonlu hayatlarımızda , sonsuz bir arayışa giriyoruz. Bu yüzden ,daha büyük ve değerli bir şeylerin parçası olmaya çalışıyoruz . Mesela , dinlere mensup oluyoruz,Tanrı’dan bir parça olduğumuzu sanıyoruz. Çünkü , anlamsız ve boşbir hayat geçirmekistemiyoruz, hayatlarımızın anlamlarını daha büyük ve kudretli bir şeylere bağlıyoruz .Böylece ,bir hiç uğrunayaşamamış hissediyoruz ve “yaşadım” diyoruz hafif bir pişmanlıkhaliyle. Aslındabu tutumutemel mesele olarak görüyorum . Güçlü görünmek için ; kalıplaşmış düşüncelere ,dinlerimize ve dinsizliğimize , milletimize vecinsiyetlerimizinarkasına sığınıyoruz .Bu yüzden ,farklılıklarortaya çıkıyor.Buraya kadar sorun yok , sorun olan arakasına gizlendiğimiz bukimliklerle diğer insanlara ve de canlılarayaptığımızbaskı ve kötülük. Çünkü, her insan kendiyarattığıkimliğindaha yüce olduğuna inandığı için seçer ve savaşır . Her savaş gibi bu da yıkımyaratır. Sözgelimi ,farklı dinlere sahip insanlar için , dünyadaki en doğru din kendisinin mensupolduğu dindir . Bu da bizi yeni düşüncelere ve anlayışlara kapalı yapıyor ve saldırganlaştırıyor.Çünkü, haksız olabilmenin ihtimalikor gibi yakıyor gönlü ve zihni , yine ve yeniden ölümünyarattığı büyük boşluğu düşüyor , hayat anlamını yitirmeye başlıyor. Bu yüzden ölümün hayata kazandırdıklarını tam olarak iyi veya kötü olarak ayıramıyorum. Hem anlam katıyor , hem de o anlamda insanı boğuyor. Ama şu nokta önemli ; ölüm kaçınılmaz ve doğal olandır , doğmak ve yaşamakgibi.Korkunun Kıyısında Güleriz Kara Bahtımıza [1] Hayat ne kadar gariptir ki bazen hiç beklemediğiniz anda, hiç beklemediğiniz bir şekilde aslında hep üzerinde düşündüğünüz bir fikri tekrar gündeme getirerek onun üstünde biraz daha kafa patlatmanıza sebep olur. Murat Başekim’in aslında bir nevi devam öykülerini derlediği, Demir karakterinin ölüme giderken ki son tavla oyununu anlatan “Demir Dövme Öyküleri”[2] adlı eseri; daha ilk elime aldığımda kapak resmi, giriş öyküsü ve ilk temel göndermesiyle beni büyüledi. Normalde üstüne çok düşünme fırsatı bulmayıp belki de pek araştırmamış olduğum “Ölüm” ile oynanan son satranç oyunu metaforunu kullanarak kafamın bi köşesinde kalmış olan o merak duygusunu uyandırdı. İlk öyküyü bitirdiğim anda benim için kitap sürükleyici bir serüvene dönmüştü bile. Başekim, yazdıkları ne kadar karanlık, ne kadar kara mizah dolu ve ne kadar fantastik olursa olsun; elindeki bu metoforu çok iyi bir şekilde sıradan bir gurbetçi cadı avcısına(!) uygulayarak aslında hayatın ne kadar anlamsız ama bir o kadar da yaşamaya değer olduğunu beklediğimden daha komik bir dille yansıtmıştı. Kitabı okurken ilk hissettiğim duygu bariz bir gülme hissiydi. Belki kitabı sadece bu cümleyle bile özetleyebilirdim. Ana karakter Demir’in aslında dışardan bakıldığında sıradan bir emekçiden farksız olan yıkık ve dramatik öyküsü onun kişiliğiyle tüm öykülere traji-komik bir hava katmıştı. Sanki kendi hikayesini anlatırken bizden beklentisi, onun adına üzülmemiz değil ona gülmemizdi. Bu ağzı bozuk ama bir o kadar da saf karakter her gittiği yerde bir belaya bulaşmadan durmuyordu. Ancak Demir’in bulaştığı bu fantastik olayları öylesine doğal ve gündelik bir dille ve kendi doğal ağzıyla aktarması ilk başta bir afallamama sebep oldu. Hatta en başta yaşanan tüm olayların bir rüya sekansı olabileceğini bile düşündüm. Ancak art arda gelen hikayelerle beraber bu büyülü gerçekliğe ben de kendimi kaptırdım. Artık Demir’in para kazanmak için girdiği balık fabrikasından Cthulhu’nun müritlerinin çıkması beni hiç şaşırtmıyordu. Elbette Demir’in intihar etmek için alacağı silaha bu parayı biriktirmesi ise sadece doğal gidişatın bir parçasıydı. Murat Başekim, hikayelerin içinde kaybolurken sanki önemli bir soruyu bize bu kara mizah eserin içinden tekrar tekrar soruyor gibiydi. Bunca yaşanan acıya rağmen insan neden ölmekten korkar ki? Ölümü en kabul ettiği anda onu hayata tekrar bağlayan şey çok anlamlı mıdır, sonunda ölüm olduğu sürece? Demir belki o anlık heyecan ile bunlar üstüne fazla düşünmeden Ölüm’le bir tavla oyununa tutuşmuş olsa bile bunu sorgulayacak kişi okuyucuydu. Biz okuyanlar olarak Demir’in karşılaştığı her fantastik olayda aslında gerçeklikten birer parça buluyorduk. Demir’in küfrettiği her seferde, olayların ne kadar gerçek olduğu konusunda en küçük şüphe hissetmiyordum. İyilik yapmak için girdiği bi kavgada hadım edildikten sonra kendi adına aldığı bu oyun kararı üstüne de sürekli fikir değiştirerek en sonunda her şeyden bir şekilde vaz geçmesi ve ölüme eninde sonunda yenilmesi her zaman tekrarlanan bu Ölüm Dansı metaforundan başka bir şey değildi. Neticede en şanlı imparatorların taçları ve asaları onları ölümün elinden kurtaramamıştı, bu gurbetçi hadım parçası mı kendini ölümden kurtaracaktı? En sonunda tüm anlamsızlığıyla ölüm elbette üstümüze çökecekti. “Tabii ki yaşamın bir anlamı yok... Ama ölümün de anlamı yok ki.”[3] -Michel Houllebecq, Lovecraft Üzerine Makale Şimdi bir düşündüğümde bu öykü kitabı sıradan bir fakir edebiyatı ile bir gurbetçinin dramını doğal bir dille anlatarak güzel bir iş ortaya koyabilirdi. Ancak asla bulacağımız şey bu kadar egzantirik, komik ve düşündürücü olmayacaktı.Fantezi insanı gerçekten uzaklaştırmaz, tam tersine onu gerçeklik üstüne düşünmeye iter. En azından yerinde kullanıldığında sizin yeni fikirler edinmenize olanak sağlar. İnsan korkularının ürünleri, insanların yeni fikirlerinin bir sonucudur ve yeni fikirlerinin bir başlangıcıdır aslında. Korkularımızın ürünü olan fantastik yaratıkların gerçek olmaması onlardan korkmamıza engel olmaz, çünkü onların arkasında yatan bir gerçekliğin gölgesi vardır. Bu gölge bazen hayatlarımıza vurur ve bizse korkunun kıyısında güleriz kara bahtımıza. Onur Mermer Kaynakça 1- Ekelund, Allan. The Seventh Seal. 1957. Svensk Filmindustri. Film. 2- Başekim, Murat. Demir Dövme Öyküleri. İletişim Yayınları, 2015 3- Houllebecq, Michel. Lovecraft Üzerine Makale. Çağatay ŞafakŞahsileştirme Makinesi Karşılığında ne aldığımızı bilmediğimiz bir alışveriş sizce mantıklı mıdır? Veya biriktirilmesi, saklanması ve yeniden kazanılması mümkün olmayan bir para birimini harcamak için en doğru seçenek nedir? Evet, zaman harcamaktan bahsediyorum. Bana göre ortada bir alışveriş yoksa bir şeyin harcanmasından da bahsedilemez. Bu nedenle de zamanımı kendime yatırım yaparak harcıyorum ve sonradan meyvelerini topluyorum. Aslında kendi beynimde bir çiftçiyim, yaşlandıkça farklı teknikler öğreniyorum, toprağımı aldığım eğitim ile gübreliyorum ve arada da nadasa bırakmayı ihmal etmiyorum. Yoksa beynim biraz yoğunlaşıyor, ki bu da düşüncesini ehlîleştirilmeyi beceremeyen kişinin başına kötü sonuçlar açabiliyor. İşte şehir yaşamıda tam da bu takas ortamını sağlayan bir alışveriş merkezi gibi geliyor bana. “Hong Kong – İstanbul: Şehri Şahsileştirmek” kitabını okurken içinde bulunduğum ve içine sürüklendiğim ruh halleri de bana bunları daha yakından tanıttı, gidip Hong Kong’u bizzat görsem tanıyamayacağım kadar hem de. Hayatım boyunca beynimi yoğunlaştıran şey de beynimi tekrar normale döndüren şey de şehir kavramı oldu. Burada bahsettiğim şey şehirlerin altyapıları veya siluetleri gibi somut unsurlardan ziyade milyonlarca insanı bir araya getirip ekosistem oluşturmaları. Elbette görüntü de insan beyninde önemli bir yere sahiptir, hatta üniversitede bilgisayar bilimi dersi veren hocam verdiği her ödevde şekilden çokniteliğe önem verirken, bir uygulama tasarlamak zorunda olduğum proje görevimde dış görünüşün her şeyden daha önemli olduğunu, çünkü kullanıcının ilk bunu gördüğünü belirtmişti bana. Lakin bu benim beynimi yoğun tutmak için yeterli değil. Daha önce de belirttiğim gibi, ben biraz daha bu ekosistemin şifreleri ile kafa yoruyorum.Hukuk ve etik kuralları içerisinde kendi menfaatimi düşünmenin her zaman hem bana hem de çevremdekilere daha çok kazandıracağını düşünüyorum. Bu durum belki de insan olmanın getirdiği en büyük zevk ile bağlantılıdır, yani özgür olmak ile. Özgürce yaşayarak başarıya ulaşan bir evlattan daha büyük hediye olamaz ebeveynler için. Veya kardeşimin benden öğrendiklerini kendi fikirleriyle harmanlayarak başarılı olmasını bana bağlı yaşamasına tercih ederim. Özgürlüğümüzün yaşamak için oldukça hayati ve bir o kadar da eğlenceli olduğu bu kadar açıkken yaşadığımız şehrin de bizi kısıtlamaması gerekir. Kitapta şehirlerin hüryapısı yeterince ortaya dökülmüş. Zaten günümüzde de yerel halkın özgürlüğüne ne kadar düşkün olduğunu, baskıcı Çin hükumetine karşı sergiledikleri tutum ile kanıtlanmış durumda.Tabii her yapay güzelliğin olduğu gibi bu büyük kalabalıkların da bir düşüşü var, kaybolma korkusu. Kendine güvensizliğin ve yorgunluğun getirdiği vaziyetler insanın sosyal eleme mekanizmaları tarafından elenmesine yol açıyor. Lakin toplum her ne kadar özgür olmayanların yanında değil de üstünde olmaya çalışsa da maalesef belirli şifreleri çözememiş bireyler ironik bir şekilde bu tuzağa kendilerini atıyorlar. Erken yaşta evlenme ve aile kurma, fanatizm, bir ideolojiyi yobazca savunma ve daha pek çok unsur aslında bu düşüşlerden çıkış arayan insanların tutundukları ilk dal oluyor ve yalnız olmadıkları için sürüden kopmadıkları hayal âlemlerinde toplum tarafından kabul görmeye devam ediyorlar. Bunlar tabii ki benim kendi düşüncelerim, kanıtları da kendi gözlemlerim. Örneğin altı milyar yıllık dünya tarihinde, on milyonlarca yıllık insanlık tarihinde ilk evlenen kendileriymiş gibi, ilk siyasi vaatlerde bulunan ve ilk top oynayan takım kendi destekledikleriymiş gibi davranan insanlar. Özgürce kazanamadıkları başarının yerini bunlarla doldurmaya çalışan bu insanlar çok net bir şekilde şehirler tarafından yanlış şekillendirilmiş oluyor. Çünkü yaptıklarının hiçbiri tamamen yanlış şeyler değil. Şehirler insanlara vakti gelince evlenmesi gereken insanları, haftada birkaç saat stres atmak için izleyebilecekleri spor müsabakaları sunuyor, lakin toplumu hep kendi rakibi olarak tutuyor ve bunun sonucunda toplum tarafından kabul görmeyen birey için de mantıklı düşünemeyip fanatikleşme kaçınılmaz olabiliyor diye düşünüyorum. İlk hatalarında şehir tekeline giren bu insanlar, kendi rekabetlerini kendileri yaratmak zorunda bırakılıyor ve bu beni bir hayli üzüyor.Bu tekelden kurtulmak için insanın girift bir sosyal yapıyla çevrelendirilmesi gerektiğini düşünüyorum. Ancak bu yapıyı insanların kendi kendine oluşturması imkânsız ve insanların yapamadığı şeyleri halletsin diye kurulan devlet kurumu da bukonuyla pek ilgilenmiyor. Hatta öyle ki inanılan dinlerin bile pek çoğu bu yapıdan kurtulmak için sadece yeni fanatizmler önermekle yetiniyor. Benim fikrim, geliştirdiğimiz bilgisayarlarla insanların sosyal yapısını istenildiği gibi şekillendirebiliriz, olanakları arttırabiliriz. Tabii ki sonunda insanları özgür kılmazsak bir anlamı kalmaz ve doğal seçilim bozulur. Kitaptaki şehir analizleri bende bu duygu ve düşünceleri oluşturdu. Çünkü bana şehirlerin insanları ile karşılıklı çalışan birer şahsileştirme makineleri olduğunu belirtti. Bana da bu döngüye uyup aklımı kullanarak kendi ve çevremdekilerin hayatını güzelleştirmek düşüyor.Kaynakça:Suner, Asuman. Hong Kong - İstanbul: Şehri Şahsileştirmek. Metis Kitap. 2018.Abdullah Talayhan Tek Maske, Tek Toplum "Bu maskenin altında etten fazlası var. Bu maskenin altında bir ﬁkir var, ve ﬁkirler kurşun geçirmez!”(1) Yayınlandığı günden beri belki de en çok bu replikle anılan V for Vendetta ﬁlmi, benim gözümde bütün insanlığa birçok anlamda ayna tutan bir eserdir. Yoğun fakat bir o kadarda düzenli bir kurguya sahip olan bu ﬁlmde, isyankarlığın ve intikam duygusunun bir devletin çöküşü gibi büyük bir olaya sebep olabileceğini görüyoruz. Bu yazıda V’nin ihtişam dolu serüveni üzerinden bu duyguları işleyeceğiz. Her toplumda, mutlaka isyankar bir kesim bulunur, İngiltere’de ise bu toplumun başını Guy Fawkes çekiyordu, aslında İngiliz bir asker olan Guy, 5 Kasım 1605’te parlemento binasını patlatma girişiminde bulundu(Bu girişimin bir diğer adı da “Barut komplosu”). Bu olaydan sonra İngiltere’nin en büyük vatan haini olarak anılmaya başlandı. Bu tarihi olay üzerinden yola çıkan ﬁlmde ana karakter olan V, Guy Fawkes felsefesini kanının son damlasına kadar sürdürmek konusunda gayet %1kararlı. Tek amacı, günümüzün isyankar kesimine gerekli bilgileri vererek devlet parlementosunu yok etmek. V’nin bu tutkusu bize insanların aslında neler yapabilecek kapasitede olduğunu ve intikam duygusunun insanlar üzerinde büyük etkiler bırakabileceğini bize gösteriyor. İnsanın kendini bu denli zor ve sıra dışı bir göreve adaması, psikolojik açıdan büyük sorunlara yol açabilir, görevin yasa dışı olması ise olayı tamamıyla büyük bir boyuta taşıyor. Dünyanın neresinde olursa olsun, bir devlet parlementosuna karşı saldırı düzenlemenin tek cezası idamdır. İnsanın bunu kabullenecek derecede kendini bir şeye adaması, ancak ve ancak intikam duygusu sebebiyle gerçekleşebilir. Peki V devlete karşı neden bu kadar düşmanlık duygusu bekliyor ? Bunun sebebi kendini demokratik düzen içerisinde özgür hissedememesi, bu hisler göründüğünden daha ilginç bir durumda, çünkü günümüzde demokrasi, özgürlük için kaçınılmaz bir gereklilik olarak tasvir ediliyor. V bu durumun aslında böyle olmadığını gün yüzüne çıkarmayı amaçlıyor, çünkü onun gözünde demokrasi, halkın kendi kendini yönetmesinden çok, belirli bir kesimin ipleri eline alıp halkın geri kalanına hükmetmesi. Halbuki geri kalan insanların toplumsal gücü, ipleri elinde tutan kesimden çok daha fazladır. V buna daha fazla tahammül edemediği için toplumu bilinçlendirmeye başlar, bu bilinçlenme aşaması ise ﬁlmin önemli kısımlarından biridir. İngiltere’de sokağa çıkma yasağının başladığı dönemlere denk gelen bu aşamada, V tarafından bütün ülkeye Guy Fawkes maskeleri dağıtılır ve insanlar sokaklara dökülüp duvarlara özgürlük sembolleri çizmeye ve yavaş yavaş ayaklanmaya başlarlar. Guy Fawkes maskesi ﬁlmden sonra çok rağbet gören bir sembol oldu, hatta o kadar çok yayıldı ki, bu maskeye sahip olup, çıkış kaynağının Guy Fawkes ve bu ﬁlm üzerinden olduğunu bilmeyen yüzlerce insan olabilir."Bu maskenin altında etten fazlası var. Bu maskenin altında bir ﬁkir var, ve ﬁkirler kurşun geçirmez!”, ﬁlmin gerçekten de en can alıcı noktası, çünkü ayaklanmaların başlayıp, V’nin asıl amacına ulaşacağı 5 Kasım, yani parlemento binasını havaya uçaracağı gün geldiğinde sokaktaki tüm halk bu maskeleri takıyordu, ve dışarıdan bakıldığında hepsi birbirinin aynıydı. Bu sahne, ırkçılık gibi insanları birbirinden ayıran sosyal sınıﬂarı eleştirmekle birlikte, halkın bir oluşunu da vurgulayan bir özelliğe de sahipti. Bu ﬁlmden genel olarak çıkarmamız gereken dersleri anlamak pek kolay değil, tekrar tekrar izlememe rağmen bulanık kalan pek çok nokta var fakat V’nin bize öğrettiği en önemli değerler; kendimizin ve %2toplumumuzun gücünü hiçbir zaman haﬁfe almamak ve farklılıkları bir tarafa kaldırıp tek bir birey gibi hareket ederek nelerin üstesinden gelebileceğimizi görmek. %3İREM DOĞAN BENCİLLEŞMEK ve YABANCILAŞMAK Harcıyorum Öyleyse Varım adlı eseri okurken aslında farkında olduğum ama asla derinine inip irdelemediğim ‘bencilleşme’ ve ‘yabancılaşma’ sorunlarıyla karşı karşıya kaldım. Ne zamandan beri karşılığını alamayacağımızı bile bile bir iyilikte bulunduk? En son ne zaman birine karşı bir fedakârlık yaptık ve bunu yaparken en ufak pişmanlık duymadık? Hayatımızla ilgili en ufak seçimlerde bile kendi iç sesimizi duyabiliyor muyuz? Peki ya arkadaş seçiminde kriterlerimiz ne? Dürüstlük mü? Erdemlilik mi? Yoksa çıkar ilişkisi mi kıstas oldu bizler için? Yazar Philip Roscoe, bencilleşme ve kendimize bile yabancılaşmanın altında yatan temel sebebin ekonomiden kaynaklandığını savunuyor. Eğer rotamızı insanların geçimini avcılıkla sağladığı döneme çevirirsek sonuç aşikâr; bencilleşme tüm acımasızlığıyla o dönemde bile boy gösteriyor. Nasıl mı? Gelin beraber görelim, daha yerleşik hayata bile geçmeyen o topluluklarda bile bencilliğin kendini nasıl gösterdiğini. Onların döneminde genellikle erkekler ava çıkardı ve avdan eli boş dönmenin anlamı, tüm ailenin aç kalmasıydı. Lakin genelde kimse aç kalmazdı çünkü ava çıkılan grupta şanssız olup o gün bir kazanç elde edemeyene, diğer arkadaşı paylaştırırdı hasılatını. Ailesi o avcının eline muhtaçken, sizce neden bir başkasına veriyordu kendi emeğiyle elde ettiklerini? Şayet gün gelir kendisi de avlayacak bir şey bulamazsa, yardım ettiği arkadaşı onunla paylaşsın diye. İşin özü, o avcı bir diğer ailenin aç kalıp kalmamasını umursadığı için paylaşmıyordu elindekileri, bir gün paylaştıklarının, ona geri döneceğini bilerek yapıyordu bunu. Bu da onların döneminde bile bir tür ekonomik yapılaşmanın mevcut olduğunu gösteriyor. Günümüzde de durum benzer değil midir? Komşumuzun kızının düğününe götürdüğümüz altını, kendi çocuğumuzun düğününe o komşuyu çağırarak, o altını beklemez miyiz içten içe? Tabii ki evet! Hepimiz beklerdik, bekliyoruz ve bekleyeceğiz… Av örneği günümüz dünyasından her ne kadar uzak görünse de bize ilettiği mesaj aynı. Onlarda avdan eli dolu dönmek nasıl bir güç göstergesiyse, bizde de dolgun bir maaş gücün sembolü haline geldi. Erdem, sadakat veya dürüstlük insanı insan yaparken, para onların yerini aldı. Hatta öyle ki mutluluk ölçütünü parayla sınırlar olduk… Yani bizi biz yapan ahlaki değerleri hiçe sayıp, sadece elde edeceğimiz faydaya odaklanıyoruz. Bunların hepsi kendimize bile yabancılaştığımızın göstergesi değil mi? Yazarın kullandığı ‘maliyet-fayda analizleri’ terimi ise beni en derinden etkileyen şey oldu. Örneğin, evleneceğimiz insanı seçerken bile bunun bana getirisi ne olur diyerek yola çıkıyoruz. Yeni bir ortama girdimizde, bir şeylerin ileriye dönük getirisini planlayarak birileriyle daha yakın bir iletişime giriyoruz veya bir çıkar elde edemeyeceğimizi fark ettik mi hemencecik uzaklaşıyoruz. Aslında demek istediğim normalde vefalı, her zaman destekçimiz olacağına inandığımız insanlar etrafımızda olsun isterken, ölçüt değişti: Çıkar ilişkileri… Peki, bizler birer maliyet-analiz yapan bireylere dönüştüysek bunun suçlusu kim? Cevap oldukça net: Ekonomi. Ekonominin varlığıyla ortaya çıkan kapitalist sistem bizi kendimize bile yabancılaştırıyor. Yaptığımız seçimlerde bile biz farkında olmadan hissettiriyor kendini… Normal hayatında oldukça saygılı, sıcakkanlı yani iyi bir insan kıstaslarına uygun olan bireyler bile iş hayatında avı için gözlem yapan bir avcı sinsiliğinde iş arkadaşlarını izleyip, en itibarlı yere gelmeye çalışıyor. Normalde cana yakın tavırlarıyla dikkat çeken bir insan nasıl olur da bir canavara dönüşebilir? Söz konusu para, itibar veya güç ise insanların şekilden şekle girmesini normal karşılamamız gerek günümüzün materyalist dünyasında… Bahsettiğim ‘bencilleşme’ ve ‘kendimize yabancılaşma’ sorunlarına çok farklı bir bakış açısı sunan Rosceo’nun bu eserini okurken kendinizi hem bu sisteme kızarken hem de sistemin bilincine varıp Tesirinden hâlâ nasıl kurtulamadığınızı düşünürken bulacaksınız. Benim bu konudaki naçizane düşüncem ise şöyle; ilk çağlarda bile belli bir ekonomik yapılaşmanın olduğunu düşünürsek, şu an ekonomiye dayalı problemler yaşıyor olup, etkilerinden kaçamıyor oluşumuz gayet normal. KAYNAKÇA Roscoe, Philip. Harcıyorum Öyleyse Varım. Çev. Aydın Çavdar. İstanbul: Ayrıntı Yayınları. 2015 BİR VEDA TİYATROSU Her veda acıdır, her veda burukluk kokar buram buram. Kime veda etmek kolaydır? Hangi kelimeler kâfidir her vedanın içimizde açtığı boşluğu anlatmaya? Hayat öyle büyük bir sahne ki hepimiz aynı sahneyi paylaşsak bile bu tiyatroda herkesin oyunu farklı. Her oyunun içinde gözyaşı, kahkaha, umut, dilek veya vedalar vardır. Veda öyle çok nedeni olan bir kelime ki her veda birbirinden farklıdır. Zamanlı, zamansız, zorunlu veya bile isteye gibi birçok açından izlense de veda tiyatrosu, ortak tek şey içimizde kalan boşluktur. Ölüm veda tiyatrosunun en kötü oyunudur aslında. Bir çocuğun yetim kalması, bir kadınının dul kalması veya bir ananın evladını kara toprağa teslim etmesi en can yakanıdır. Bir çocuk düşünün ki hiçbir özel gününde düğününde yahut mezuniyetinde tam olma duygusunu tadamayan. Mutluluğunu en zirvede yaşaması gerekirken annesinin ya da babasının eksikliğini bir bıçak yarası gibi hissetmek bu tiyatroda ne kadar adil? Bu adaletsizliğin en büyük nedeni ise zorunlu olan bir vedadır. Ölüm bir seçim değil mecburiyettir. Kimse bildiği ve sevdikleriyle olduğu bir diyardan yalnız kalacağı bir meçhule gitmek istemez. Kimse arkasında gözü yaşlı analar, babalar, eşler ve ya çocuklar bırakmak istemez. Can acıtır böyle zorunlu vedalar öyle bir yara açar ki kalpte ne kadar zaman geçse de, ne kadar merhem sürülse de kabuk bağlamaz. Zorunlu vedalara yenik düşen aziz şehitlerimiz ve Mehmetçiğini bekleyen analarda bu dramın en büyük örnekleridir. Her delikanlı vatanına olan borcunu ödemek için gün sayar. Gün gelir ve askerlik kapıya dayanınca zorunlu bir veda kaçınılmaz bir son olur yine. Analar Mehmetlerini bu yolculuğa uğurlarken, oğullarına edecekleri vedanın son vedaları olmasından korkarlar. Asker yolu gözleyen bir ailenin en büyük korkusudur çalan kapılar veya telefonlar. Her an kara haber gelecekte bayrakla kaplı bir tabutta evlatlarını karşılayacaklar korkusu her geçen dakika büyüyen bir kâbus olur onlar için. Şimdi söyleyin hangi ana sever Mehmet’ine veda etmeyi? Her veda zordur, her veda ürkütücüdür. Sabahleyin çocuklarını okula uğurlayan anneler, eşlerini işe gönderen kadınlar veya misafirlerini geçiren ev sahipleri kısa vedalar ederler. Güler yüzlü edilen vedalar birden uzun süreli ayrılıklara dönüşebilir. Ölüm işte zamansız gelen bir tuzak. Ne kadar kesin konuşabilir bir insan sabah evden gönderdiği kişiyi akşam göreceğine dair? Ne kadar emin olabilir ettiği basit bir vedanın son vedası olmadığına? O yüzdendir ki kimse vedalardan haz etmez. Hep bir burukluk vardır her vedanın arkasında. Hep zamansız ayrılıklardan bahsettik, peki ya bile isteye yapılan ayrılıklar? Terk edilmek bile isteye edilen vedaların en can acıtanıdır. Hangi insan sevdiği hatta âşık olduğu kişinin onu yarı yolda yalnız bırakıp gitmesini kabullenebilir? Bazen aşk iki kişinin birbirine hissettiği yoğun duygu kavramından çıkıyor. Bazen aşk biri için bitmemi olsa bile diğeri için bitiyor. Her geçen gün daha mutsuz, daha karamsar oluveriyor onun için ve terk etmeyi kendine bir kaçış yolu olarak görüyor. Terk edilecek bir insana yapılacak en üzücü hareket ise son vedadır. Kalbi sessiz sessiz inkâr etse de dili veda eder sevdiğine. Ahmed Günbay Yıldız’ın kaleme aldığı Gidersen Veda Etme adlı kitabı da bu anlatılara bir örnektir. Değişik açılardan vedayı kaleme almış olan yazarımız bazen içi yanık bir anadan bazense kalbi kırık bir sevgiliden bahsetmiştir. Her veda zordur ve her veda yarım bırakır insanı. Kalplerimiz çığlık ata ata reddetse de vedaları, dillerimiz yenik düşer. Umarım hayat sahnesinde hiç kimse veda oyunu ile karşılaşmak zorunda kalmaz. Ceren Tıraş Murat Arda TurhanGERÇEK BİR DİSTOPYAModern dünyada yaşayan iki tip insan vardır.Elbette her insan ayrı bir dünyadır denir ve doğrudur da,en azından kısmen doğrudur,ama her bir çeşitlilik bu iki tipin dallanıp budaklanan görüntülerinden ibarettir.Bunu yazarken kesinlikle insanın belirli bir doğası vardır demek istemiyorum.Yüzyıllar boyunca filozoflar insanın doğasını tartıştılar ve onu ''iyi'' ya da ''kötü'' kalıpları içerisinde dondurmaya çalıştılar.Ancak bana göre,bu tartışma oldukça gereksiz ve sonuca varmaktan uzaktır.Her insan bilinmeyen bir yerden,bilinmeyen bir şekilde dünyaya atılır ve yaşam ile savaşarak,öğrenerek kendisi olur,doğası yoktur.Özü varlığını aşar ve aştığı ölçüde birey kendini bulur,gerçek anlamda var eder.Aslında onun önünde sayılamayacak kadar yol ve ihtimal vardır; bu yüzden sayılamayacak kadar farklı kişilik olmasını bekleriz.Ancak modern dünya ve onun etkileri insanlığı iki yola mahkum etmiştir.Bu temel iki yol dışındaki tüm yollar kapanmış,ruhun akabileceği başka herhangi bir kanal kalmamıştır.İlk yol ''fırsat insanı'' nın yoludur.O her sabah fırsatlar dünyasına uyanır,her yeni tanıştığı insanda,işindeki her bir olası ihtimalde kişisel çıkarın kokusunu arar.Algısı sığ ve yönlendirilmeye açıktır ve bu yüzden,benliğinin her bir parçasında rüzgarla beraber hareket eden kuru yaprağın huzurunu ve mutluluğunu hisseder.Gökyüzü her zaman güneşlidir onun için.Yatağından kalkar,kişisel bakımını büyük bir özenle yaptıktan sonra aynanın karşısına geçer ve toplumca en kabul edilebilir yüz ifadesini takınabilmek için birkaç dakika uğraşır.Bunu yapmak onun için bile kolay değildir.Bu işini de hallettikten sonra evinin merdivenlerini nereden geldiğini bilmediği bir neşe ile birkaç adımda iner.Televizyonu açar,asla gitmeyeceği tozlu bir şehire yağan bombalarla ilgili haberleri kayıtsızlıkla dinler.Elbette ki hümanisttir o ama onlar da rahat durmalılardır.Bazen üzülecek olur o insanlar için,bir anne ya da baba şefkatiyle sarıp sarmalamak onları ve bitmek bilmez birkaç söylev vermek ister onlara,çünkü bilen odur.Ama saatine bakar,kadrajda yedi on beş yazdığını fark eder ve kırk beş dakika sonra gelecekte terfi edip patronu olmayı planladığı ofis işi onu beklemektedir.Bu kadar üzülmek yeter,gösteri zamanı! Kapıdan adımını atar atmaz yolun karşısındaki şantiye ile karşılaşır.Toprağı ve içindeki tüm canlıları ezip geçen,doğayı sorgusuzca, her gün katlanarak artan insan ihtirasları için tekrardan,yapay olarak şekillendiren devasa makinelere tüm doğa tutkusuyla hayran kalır birkaç saniye.Ve sonrasında kaldırımda yürümeye başlar,çevresine sadece olası fırsatları yakalayabilecek bir ilgiyle bakar çünkü gerçeğin kendisi pek ilgi alanına girmez.Aniden o günün maaş günü olduğu aklına geliverir,bir bankamatik bulur,maaşını çeker,elindeki paraya bakar ve tek düşündüğü gelecekte onun çok daha fazla olacağıdır.Bu düşünce aniden onu mutlu eder.Geri kalan tüm yolu bu mutlulukla bir çırpıda kat eder ve işyerinin kapısına ulaşır.''İşte asıl gösteri şimdi başlıyor'' diye düşünür,sabah üzerine çalıştığı yüz ifadesini takınır ve döner kapıdan içeri süzülür.Her şey topluma uygundur,sahne kapanır ve alkışlar salonu titretir.''Bulantı insanı'' benzemez ona.Her sabah uyandığında gökyüzü kapalıdır ve bir bulantı hisseder o.Bulantının kaynağı dün akşam içtikleri değildir,daha derindir,hissedebilir bunu.Yataktan kalkması uzun sürer genelde ama kişisel bakımını bitirmesi,giyinmesi pek zamanını almaz.Ütü yoktur onun evinde.Merdivenleri teker teker iner.Kahvaltıyı geçiştirir genellikle,televizyonu da açmaz.Açsa ne izleyeceğini bilir,belki binlerce kere gördüğü vahşeti...Hem söyleyecek sözü de yoktur o insanlara.''Savaş barıştır'' diye yazmıştır George Orwell bir romanında,1984,pek de distopik olmayan bir distopya.Düşünür o da :''Buyken gösterinin istediği,ne gücü var benim sözcüklerimin?.''Bulantı yeniden başlar. Kapıyı açar ve şantiye karşısındadır.Tam o anda bir yerlerde okuduğu bir cümle gelir aklına:''Erkek gücü ve zekasının bu ihtişamı karşısında hayrete düşmemek nasıl mümkün olur?.''Kim yazmıştır bunu,hangi kitaptadır? Hatırlayamaz,hem niye hatırlasın ki bunu yazanı,ne gerek var? Yürümeye başlar ve o da birden fark eder maaş günü olduğunu.Parayı eline aldığında alaycı bir sırıtış kaplar yüzünü.Yıllardır çevresini kaplayan,onu boğan sistem şimdi iç sesi olmuştur.Konuşma başlar: -İşte maaşın,yıllardır kötü görüyorum seni,al bu parayı,git alışveriş yap ya da sinemaya git,senin için özel olarak hazırladığım filmleri izle,kendine çeki düzen ver,yarın sekizde ofiste ol!-Bunların hiçbiri rahatlatmıyor beni,bulantım geçmiyor.-Madem öyle,bir psikiyatriste git,kanını antidepresanla doldur.-Onun yerine sarhoş olsam,belki de alkolik olurum ilerde?-Olmaz,bilinçli lazımsın bana,''evrak imzalayacak kadar normal'' olacaksın!-Ya aklımı yitirirsem?-Peki madem,kaldıramıyorsan bunu,uzaklaş toplumdan ,kendine bir sahil bul ve sessiz sedasız aklını yitir.Ancak bozarsan toplumun düzenini ve huzurunu,benden kork!Konuşma son bulur ve ''bulantı insanı'' işyerinin kapısına kadar geldiğini fark eder.Bulantısı katlanılamayacak düzeye ulaşmıştır ancak yine de kapıdan içeri girer.Sahne kapanır,ışıklar yanar,salon boştur.Halil Kılıç Hücrede Bir Şehir Bir şehri anlatabilmek için sadece ismini başlığa yazmak yeter mi? Öbür şehirleri bilmem ama eğer İstanbul’dan bahsediyorsak yeter. İsmi ile bize her şeyi anlatan şehrin hikayesi: “İstanbul İstanbul”. Binaların düzeni midir şehri güzel yapan? Yoksa binaların geçmişinde mi saklıdır güzellik? Düzenli olmayan ama saklı olan geçmişiyle bizi içine çeken güzel şehir İstanbul… Her köşe başında bir tarih yazılmış şehir, nice imparatorluklara ev sahipliği yapmış, nice gezgini kendine aşık etmiş büyülü şehir… Haddime mi bilmiyorum böylesine büyüleyici bir şehir şehir için bir şeyler yazmak. Hele bu şehri Bedri Rahmi’nin, Yahya Kemal’in, Orhan Veli’nin dizelerinden okumuş biri olarak daha da fazla yük biniyor omuzlarıma. Orhan Veli gibi dinleyemem belki hiçbir zaman İstanbul’u, Yahya Kemal gibi bakamam bir gece tepeden bu aziz şehre belki, ama ben de bir şeyler görüyorum bu şehre baktığımda; belki kendim için bir gelecek, belki romanlarda okuduğum karakterlerden bir geçmiş ama anlamlı şeyler var burada. Peki nedir bu şehri böylesine anlamlı yapan? Şu an için bunun cevabı tarih olabilir, peki 1000 yıl önce imparatorları, gezginleri bu şehre aşık eden şey neydi? İşte tam olarak buradadır bu şehre büyülü şehir dememin sebebi. Bu şehrin açıklayamadığım büyüsü ne zamana kadar sürer bilinmez ama umarım bu doğal tarihi doku, ne kadar artık çok azalmış da olsa, korunur ve 1000 yıl sonra da insanları kendine aşık eden bir şehir olarak kalır bu büyülü şehir. İstanbul denince aklına martı gelir Bedri Rahmi’nin, Sunay Akın’ın ise bu şehrin kaybolan tarihi. Benim ise aklıma hayaller gelir, fakat artık aklıma gelen başka şeyler de var: Burhan Sönmez’in kaleminden dökülen hücrelerde bulurum kendimi İstanbul’u düşündüğümde artık. Burhan Sönmez’in 3. romanı olan “İstanbul İstanbul” romanında bu güzel şehrin her yüzünü görme fırsatı buldum. Açıkçası kitabı ilk elime aldığımda beni bu kadar içine çekip o hücreye sokacağını hiç düşünmemiştim. Benim en başından beri yaptığım şairlerin gözünden olan ayrımı Burhan Sönmez yer altı ve yer üstü zamanı olarak yapmış. Öbür romanlarının diline de az çok hakim olan bir okur olarak Burhan Sönmez’in ciddi anlamda gelişme kaydettiğini görmek okurken beni fazlasıyla mutlu etti. Yer altında bir hücrede olan dört adamın yaşadıkları zorlukları, birbirlerine anlattıkları hikayelerle atlatma çabasını konu alan bu roman beni ciddi anlamda etkiledi. Yeni okuduğumdan mıdır bilmem fakat artık İstanbul ve edebiyat ikilisini düşündüğümde yukarıda belirttiğim şairlerle beraber aklıma gelen bir eser olduğunu söyleyebilirim. Sadece İstanbul açısından değil aynı zamanda edebiyatın insan psikolojisi üzerindeki gücü açısından da çok şey öğreten bir roman olduğunu düşünüyorum. Nasıl şairler duygularını dizelere döktüklerinde bir nebze de olsun rahatlıyorlarsa, bu dört adam da çektikleri acıları anlattıkları hikayelerle birlikte unutmaya çalışıyorlar. HALIL KILIÇ 1 Halil Kılıç Bu dört erkeğin karşısında hücrede bir de kadın bulunuyor, bu beşli kendi küçücük hücrelerine koca bir şehri sığdırıyor adeta. Acıları şehirden de büyük olan bu insanların durumu aslında çok şey katıyor insana. Kitapta da geçen ve bence de bu kitap ile çok uygun olan Hallac-ı Mansur’dan bir alıntıyı paylaşmak istiyorum: “ Cehennem, acı çektiğimiz yer değil, acı çektiğimizi kimsenin duymadığı yerdir.” İnsanın belki de en büyük düşmanıdır yalnızlık, ne mutlu ki en zor zamanlarında yanlarında onlara omuz verecek birilerini bulabilenlere, ne mutlu ki güzellikleri paylaşabildikleri gibi zorlukları da paylaşabilen gönüllere. HALIL KILIÇ 2 Zehra BELDAĞ 21301315 TURK 101-18 Berna CORDAN 24.11.2014 ÖLÜMÜN FARKLI AÇILARI Gabriel Garcia Marquez’in Mavi Köpeğin Gözleri adlı kitabı 12 öyküden oluşuyor ve genellikle ölüm temalarını işliyor. Ben “Üçüncü Teslimat”, “Eva, Kedisinin İçinde” ve “Ölümün Öteki Kaburgası” adlı öykülerinden bahsedeceğim çünkü en çok etkilendiklerim bunlardı. Her bir öyküde, karakterler ölümü başka bir açıdan yaşıyor ve değerlendiriyor. “Üçüncü Teslimat”, yaşayan bir ölünün hayatıyla ilgili, geçirdiği ağır bir hastalık yüzünden bundan sonra asla hareket edemeyecek olan bir çocuk, kendi tabutunun içinde büyüyor ve gelişiyor. “Eva, Kedisinin İçinde”, güzelliğinden rahatsız, sevgilisinin ölümünden ve korkularından kaçmak isteyip, hayattan soyutlanmış ve yeni bir hayatı olan, fakat istediklerini yapabilmek için yeni bir beden arayan bir kadın ile ilgili. “Ölümün Öteki Kaburgası” ise kendi ikizinin acı içinde kıvranıp, ölümünü izleyen ve yapacak bir şeyi olmayan diğer ikiz hakkında. Bence, ilk öyküdeki yatalak genç, belki de sağlıklı bir insanın normalde yaşadığından daha çok yaşıyor çünkü yatalak bir hasta olmayıp da bir ölü gibi yaşayan çok fazla insan var. Yaşamak ile hayatta olmak farklı şeyler. Koşabilecekken koşmayan, sevebilecekken sevmeyen, kendini sevebilecek hisleri varken sevemeyen… Bu genç, bu konuda şanssız evet, hisleri var ve ifade edemiyor. Ama belki, illa da ifade etmek gerekmiyordur. Annesi için de yaşanabilecek bir hayatı olup da yaşayamayan oğlunu görmek çok üzücüdür. Ama bir yerde annesinin, onun için de yaşadığını düşünüyorum. Yani baktığı her şeye oğlu için de bakıyordur, dokunduğu her şeyi oğlu için de hissetmek istiyordur ve belki de oğluna, dokunmanın, koşmanın, konuşmanın neler hissettirdiğini anlatıyordur. Kendisiyle mezarı arasında sadece kendi ölümü olan bir gencin açısından ölümü görmek değişik bir duyguydu. İkinci öyküdeki gibi her şeyimizi geride bırakıp kaçmak, kendi ütopyamızda yaşamak aslında hepimizin bazen ihtiyaç duyduğu bir şeydir. Her insan güzel olmak ister ama güzelliğinden rahatsız olmak tuhaf, güzelliğini istemeyip kaçmak istemek daha da tuhaf. Onunla görüşen insanların güzelliğinden mi yoksa kendinin var oluşundan mı etkilendiğini bilemiyor ve bu da bir süre sonra sinir bozucu bir paranoyaya dönüşüyor. Ama bundan uzaklaşmak için beden değiştirmeye gerek yok, sadece güzellik ölçütünü değiştirebilir ve aynı gökkuşağına, başka bir güzelliğe, kendi güzelliğini düşünmeden bakabilir. Ayrıca yeni yaşamında da korkuları peşini bırakmıyor, kedi bedenine girerse eskiden korktuğu fareleri yeme arzusunun oluşacağından korkuyor, bir de üstüne yeni korkular ekleniyor. Demek ki kaçmak yerine korkularımızla yaşamayı öğrenmeliyiz. Şaşırtıcı bir sonla bitiyor, Eva’nın aslında üç bin yıl önce ölmüş olduğunu anlıyoruz. Büyük ihtimalle de korkularından dolayı, hayattayken yapamadığı ve içinde kalan şeyleri yapmak istediği için başka bir bedene girmek istiyor. Eğer onları takip edebilecek cesaretimiz varsa, her hayal gerçek olabilir. Eğer yoksa bütün algılardan ve hislerden uzak bir yaşamda istediklerimizi yapmak zaten mümkün olmayacaktır. Üçüncü öyküdeki karakter, ikizinin ölümünü izlerken, kendi ölümünü izler gibi hissetmiştir, bir anlamda, iki kere ölümü yaşayan bir insan gibi. Normalde ölümün neye benzeyeceğini bilemezken, aslında o görmüş oluyor. Bu, tahminen hayatını daha değerli kılmıştır, kardeşinin ölümünün yarası kabuklanmaya başlayınca, basit şeylere bile daha farklı bir gözle bakmaya başlamıştır. Kaç bahar göreceğini bilemez insan, dolayısıyla her bir bahar anlamlı yaşanılmaya mecburdur. Aslında hepimiz 1 BELDAĞ 2 öleceğimizi bilerek yaşıyoruz ama yaşarken bunu düşünmemeye çalışıyoruz, umutlu bir şekilde ertesi günün planlarını yapıyoruz, ertesi gün yaşayabileceğimizin hiçbir garantisi yokken. Ek olarak, bedensel aynılık artık olmasa da, ruhlarının aynılığının değiştiğini kim söyleyebilir? Ya da belki de ölü ikiz gibi, çok geçmeden yaşayan ikiz de yavaş yavaş ölmeye başlayacak ve fazla ayrı kalmadan yine buluşacaklardır, kim bilir? Kendi canının bir parçasını hatta aynadaki yansımasının ölümünü izleyen birinden, ölüme bakmak da ilginçti. Kaynakça; Marquez, Gabriel Garcia. Mavi Köpeğin Gözleri. Can Yayınları (1947). Talha Torğut BİR HİÇ UĞRUNA FEDA EDİLEMEYECEK DÖNEM: YAŞLILIK Yaşlılık dönemi insanın çöküş dönemi midir? Yoksa insan yaşlandıkça mı hayatın en zevkli yüzü kendini göstermeye başlar? Wilhelm Schmid, Sakin Olmak -Yaşlanırken Kazandıklarımız adlı eserinde sürekli olarak “yaşlılık dönemine alışmamız için yapmamız gerekenleri” vurguluyor. Peki yaşlılık dönemi, bu döneme alışmak için yerine getirmek zorunda olduğumuz birtakım sorumlulukları gerektirecek kadar zor ve acımasız bir dönem mi? Sizce de artık herhangi bir şey yapmak zorunda olmadığımız bir dönemin zamanı gelmedi mi? Bana soracak olursanız alışmak için fazlaca çaba harcamak zorunda olmadığımız, insan hayatının en zevkli dönemi olma potansiyeline sahip bir dönemin zamanı çoktan geldi. Onca yaşanmışlığımızın bize kazandırdığı ve başka hiçbir şekilde elde edemeyeceğimiz tecrübelerimizi, geçmişte kurduğumuz mükemmel arkadaşlıkları ve senelerce çalışmamızın karşılığı olan parayı hayatımızın başka hangi döneminde kullanabiliriz ki? Hiçbir döneminde! Peki yaşlılık döneminin hayatımızın en dolu dolu yaşayabileceğimiz dönemi olduğunun farkında mıyız? Bu sorunun cevabı ne yazık ki birçoğumuz için “hayır”. Çevremdeki insanlar çocukluklarından başlayarak yetişkinlik dönemlerine kadar uzanan, yani yaşlılık dönemlerine kadar süregelen yoğun bir çalışma temposuna girdiklerini belirtiyorlar ve hayatlarının çalışmakla geçiyor oluşundan yakınıyorlar. İşte tam da bu noktada bu insanların farkında olmadığı ama gerçekten çok mühim olan bir nokta var; bu insanlar imkânların geçmiş dönemlere kıyasla çok daha fazla olduğu bir dönemin geliyor oluşundan habersizler. Varsayalım ki bu insanlar çocukluklarını gelecekte iyi bir mesleğe sahip olabilmek için çalışmakla geçirdiler, gelecekte uğruna bir daha asla geri gelmeyecek olan o çok kıymetli çocukluk dönemlerini verdikleri mesleğin sahibi oldular. Peki bu meslekten gelen birikimlerini yaşlılık dönemlerinden başka hayatlarının hangi döneminde kullanabilir ki bu insanlar? Yaşlılık dönemini bir hiç olarak gören kişileri üretim amacı herhangi bir fabrikada çalışmakta olan basit robotlara benzetirim: Bu robotlar üretildikten sonra belirli bir dönem çalışırlar ve zamanı gelince çöpe atılırlar. Yaşlılık dönemini bir hiç olarak gören, ölümünün artık gelip çatmasını bekleyen, bu dönemlerinde sadece boş boş oturarak o televizyon dizilerinde görmeye alışık olduğumuz ihtiyar rolüne bürünen bu insanların çalışmaktan başka hiçbir amaç için üretilmeyen basit bir robottan ne farkı olabilir ki? “Yaşam, kötü kahve içilmeyecek kadar kısadır.” (Schmid 44). Gerçekten de hayat bu kadar kısayken insanların yaşlılık dönemlerine hiç düşünmeden kurşun sıkacak kadar cömert olmaları beni hayretler içerisinde bırakıyor. Tamam,insanlar bu dönemlerinde kendilerini çok zorlayacak ve netice itibariyle hastanelik bile edebilecek aktivitelerden uzak durabilir ancak bu uzak duruş hiçbir zaman evde boş boş oturmak ve hiçbir şey yapmamak seviyesine gelmemeli.İnsan isterse gençliğinde kazanmak pahasına harcadığı onca senenin karşılığı olan maddi ve manevi birikimiyle yaşlılık dönemini harika bir şekilde geçiremez mi? Bana kalırsa yaşlılık döneminde günlerini öylece boş boş geçiriyor olması o insanın artık bir şey yapmaya gücünün kalmayışı gibi çok basit bir bahanenin arkasına saklanmasıyla mümkün, tabii ortada çok ciddi bir sağlık sorunu yoksa. Ölüm gelip çatmadan gidebileceği onca şehir varken, belki de o zamana kadar hiçbir zaman denemeye fırsatının olmadığı birçok aktiviteyi deneyebilecekken,yemyeşil bir köyden ufak bir ev alıp tatlı ama yorucu bahçe işleriyle uğraşabilecekken; aynı zamanda ölüme artık hiç olmadığı kadar yakınken bir insan hangi sebeple bu kadar kıymetli ve o zamana kadar hiç bu kadar kısalmamış zamanını yaşlılık dönemine uyum sağlamak gibi bir hiç uğruna tüketmek ister ki? Eğer düşüncelerimi toplayacak olursam, benim fikirlerime göre bir insanın yaşlılık dönemine alışmak için uğraşmasının, bu dönemi yapacak birçok şeyin olduğu harika bir dönem olarak geçirmesinin ve hayatı boyunca tadına varamadığı zevkleri yaşamasının önünde ciddi sağlık sorunları dışında hiçbir engel yok. Yeter ki bu dönemi böyle yaşayabilmek için bize yaşam dolu bir enerji veren düşüncelere sahip olabilelim. Kaynakça Schmid,Wilhelm.Sakin Olmak- Yaşlanırken Kazandıklarımız.İstanbul:İletişim Yayınları, 2015. Baskı. "The Terror of War" by Nick Ut / The Associated Press SAVAŞIN ÇOCUKLARI Sizce bir avuç toprak ya da bir miktar kaynak uğruna, bunca kadın, erkek ve çocuğun canına kıymak acınası değil mi? Ufacık bir çocuğa atılan napalm bombası sonucu, bedeninin yaralar içinde kalmasına değer miydi savaş denilen yok etme sanatı? Neyi paylaşamıyordu bu ülkeler, neydi dertleri, düşünce farklılığı yüzünden 1.5 milyon insanın ölmesi sizce de komik değil miydi? Size komik olmayan bir şey söyleyeyim, ailesi dediği iki kardeşinin yanarak ölmesini izleyen 7 yaşındaki Kim Puch’un yüzündeki çaresizlik ve korku ifadesi…Bu arada vücudu çıplak ve yanıklar içinde koşan ortadaki kız çocuğunun adı Kim Puch. Fotoğrafın sağ tarafında ise telaşlı adımlarla koşan iki çocuk görüyoruz. Belki de hayatında kalan son değerli şeyini, kardeşini, elinden sımsıkı tutup, faciadan kaçmaya çalışan ablanın yüzünden kolayca anlaşılabilen korku, bu savaşın çocuklar üstündeki psikolojik etkisinin en açıklayıcı görseli. Düşünsenize, sokakta arkadaşınız ya da kardeşiniz ile top oynuyorsunuz ve bir anda önce ince bir ıslık sesi, ardından göz kamaştırıcı bir ışıltı... Bir çocuk olduğunuzu düşünün, bu manzara sizi mest edebilir ve sonrasında gelecek olan o büyük felaket hakkında en ufak bir fikriniz olmadan hayranlık ile izlersiniz. Peki ya sonra? Oynayacak bir top, sarılacak bir anne, şakalaşacak bir arkadaş kalmadıktan sonra, bir çocuğun nesi kalır ki? Savaş her yaştaki insandan çok şey alıp götürür. Konu bir çocuğun hayatı olur ise işler daha da ciddileşir; çünkü ortada filizlenip yeşillenmeyi sonuna kadar hak eden bir gelecek vardır. Maalesef ki savaş bu tertemiz yürekli çocukların yaşayacağını hayal ettiği hayatı, geleceğini götürür. Sol tarafta ağız dolusu gülmesi gereken o küçük çocuğun kanlar içinde ağlaması insanlığın en büyük ayıbı değil midir? Savaş, insanlardan önce duyguları öldürür derler. Acaba bu savaşta