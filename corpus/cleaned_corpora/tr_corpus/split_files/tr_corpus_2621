miktar damar duvarına sızmaktadır. Ve yemek yoluyla alınan kolesterol bir kere damar duvarına geçtikten sonra, kolayca çözülmez. Damar duvarına yerleşmiş kolesterol haftalar, aylar süren misafirliği sırasında bir taraftan yıkıma sebep olurken, diğer taraftan hücresel deformasyona ve plak oluşmasına yol açar. Bu oluşum 20-40 yıl gibi bir süre devam ettiği takdirde, esas mucize bir damarın günün birinde tıkanıp kapanması değil, bu tıkanmanın hangi sebeple çok daha önce olmadığıdır. A tipi davranış biçimini benimsemiş kimselerin koroner damarlarını tehdit eden tehlike sadece davranışa bağlı olan kolesterol değişiklikleri değildir. Daha önce de anlatıldığı gibi, bu kimselerde aynı zamanda yüksek miktarda ve sık sık adrenalin ve noradrenalin salgılanır. Bu insanların önemli şanssızlıklarından bir tanesi de, katekolaminlerin –birçok zararlarının yanı sıra– damar içinde pıhtılaşma maddesinin birikimini artırmalarıdır. Böyle bir birikim özellikle koroner damarların içyüzlerinde meydana gelir ve pıhtılaşma faktörünün artmasıyla damar içi yüzeyinde plakların oluşmasına yol açar. Buraya kadar anlatılanlar içinde bilim adamlarının üzerinde fikir birliği etmedikleri tek nokta, aterosikleroza ve sonra giderek damarların tıkanmasına yol açan olayın başlatılmasında pıhtılaşma faktörünün payıdır. Ancak hangi yolla olursa olsun, A tipi davranış biçimine sahip bir kimsenin damarlarının içindeki plaklar iç yüzlerinden kolesterolün sızmasıyla, dış yüzlerinden de kandaki yüksek miktardaki katekolaminin yol açtığı pıhtılaşma faktörünün birikimiyle devamlı olarak genişler. Plakların rolü A tipi davranış biçimini benimsemiş kimselerin koroner damarlarını tehdit eden ketakolaminlere bağlı bir tehlike daha vardır. Fazla miktardaki katekolamin sadece yukarıda anlatıldığı gibi pıhtılaşma faktörünü artırmakla kalmaz, aynı zamanda da koroner kan damarlarının kendisini besleyen küçük damarcıklarda ciddi daralmalara sebep olur ve plakların beslenmesini engeller. Bu tür bir daralma eğer sürekli olarak devam ederse, koroner damarların sağlam kalmış olan bölümlerinin beslenmesini bozmakla kalmayıp – çok daha önemlisi– oluşmakta olan plakların iç yüzlerinin canlılığını tehdit eder. Bu en son faktör, şimdiye kadar sıralananlar arasında en tehlikeli olanıdır. Çünkü bir plağın büyüme hızı hiçbir zaman onu yeterli miktarda besleyecek olan kan damarları ile paralel gitmez. Bu sebeple zaten yetersiz beslenmekte olan bir plağa giden kan miktarının biraz daha azalması, plağın geniş bir bölümünün ölümüne (nekroz'una) sebep olur. Bir plağın yarattığı en büyük tehlike – boyutundan daha önemli olarak– plağın iç yapısındaki bozulma ve ülserleşmedir. Plaktaki bozulmanın çok önemli olmasının sebebi, dışarıya herhangi bir belirti vermeden süregiden ve nispeten tehlikesiz olan koroner damar hastalığının, böyle bir bozulma sonucunda öldürücü nitelikteki koroner kalp hastalığına dönüşmesidir. İnsülin eklenince A tipi davranış biçimine sahip bir kimse, eğer damarlarını aşırı katekolamin salgılanmasına bağlı olarak meydana gelen üç ciddi tehlikeden kısmen de olsa kurtarabilmişse, kendisini dördüncü bir tehlike beklemektedir. Hipotalamusun başlattığı, sempatik sinir sisteminin aşırı uyarılması aynı zamanda aşırı insülin salgılanmasına ve dolayısı ile de bu insülinin kanda birikmesine sebep olur. İşte bu durum sağlık açısından hayati önem taşımaktadır. Çünkü, koroner damar hastalığına yol açan şartların hiçbiri, kandaki fazla miktardaki insülin kadar kesin ve yıkıcı bir rol oynayamaz. Kandaki insülin birikiminin mi, yoksa aşırı insülin birikmesine sebep olacak şekilde yağ ve şeker metabolizmasındaki bir anormalliğin mi, damarlarda böylesine hızlı ve kesin bir yıkıma yol açtığı sorusunun cevabı henüz verilmiş değildir. Ancak, ne yazık ki, birçok A tipi davranış biçimli insan, her iki anormalliği de barındırır. Bu sebeple, yukarıdaki sorunun cevabı sadece akademik bir anlam taşımaktan öteye gitmemektedir. Çünkü her iki durumda da, damarlarda geriye dönüşü olmayan bir yıkımın meydana gelmesi kaçınılmaz olmaktadır. A tipi davranışın bir insanda sürekli bir davranış biçimi durumuna gelmesinin yol açtığı, sıralanan bütün anormal mekanizmalar arasında damarlar için en zararlı olanı acaba hangisidir. Bu cevaplandırılması son derece güç bir sorudur. Çünkü, A tipi davranışın henüz araştırılmamış biyokimyasal ve biyofizik anormalliklerle ilişki derecesi bilinmemektedir. Friedman ve Rosenman Bu soruya sadece bugünkü bilgilerimiz açısından cevap vermek gerekirse demektedir, Kanaatimiz katekolaminlerin aşırı salgılanması ve dolaşımda kalması, olayın bütün seyri içinde damar yıkımına ve tromboza yol açan ana faktördür. Yine Friedman ve Rosenman, gördükleri koroner kalp hastaları arasında, kan insülin düzeyleri ve kolesterol, yağ, şeker metabolizmaları nispeten normal olan kimselere rastladıklarını belirtmektedirler. Fakat araştırmacılar, bütün hastaları arasında katekolamin salgılama düzeyinin düşük olduğunu düşünebilecekleri hiçbir hastaya rastlamadıklarını ifade etmektedirler. Hiç şüphesiz çok uzak olmayan bir gelecekte, A tipi davranış biçimine sahip insanlardaki aşırı katekolamin salgılanmasını nötralize edecek yeni bir kimyasal madde veya ilaç bulunacaktır. Fakat bunlar şimdilik mümkün değildir. Bu sebeple, Türkiye'deki her üç ölümden bir tanesinin sebebinin kalple ilgili hastalıklar olduğunu göz önünde bulundurmak ve konuya gereken önemi vermek gerekmektedir. Türkiye'nin şansı Daha önceki bölümlerde de belirtildiği gibi, Türkiye kaçınılmaz olarak Batı tarzı hayat biçimine yönelmektedir. Batı tarzı hayat biçiminin içindeki mücadeleden belki uluslararası standartlara uygun iyi ürünler elde edilecek, ulusal gelir düzeyi yükselecektir. Ancak nasıl teknolojik olarak Batının tecrübeleri, bizleri bilineni keşfetmek zahmetinden kurtarıyorsa, durum sağlık alanında da farklı olmamalıdır. Çünkü Batı tarzı yaşama biçimi endüstrileşmiş ülkelerde, ürünün kalitesini ve ulusal gelir düzeyini yükseltmiş, ancak bu durum insanların akıl ve ruh sağlığı alanında ödedikleri yüksek bir bedel karşılığı gerçekleşmiştir. Konuya biraz daha yakından bakınca bu bedelin sadece akıl ve ruh sağlığı alanlarında ödenmediğini görüyoruz. Bugüne kadar bütünüyle organik, bütünüyle mekanik zannedilen birçok hastalığın arkasında bu hayat biçiminin izleri görülmektedir. Batı tarzı hayat biçimini yaşamaya her alanda çok hızla geçtiğimiz 1980'li yıllarda Batıya kıyasla bazı şanslarımız ve şanssızlıklarımız vardır. Şanslarımızın başında Stres ve Aile bölümünde anlatıldığı gibi, Türk toplumundaki aile yapısının ve özelliğinin içerdiği birçok sakıncaya rağmen, son tahlilde stresi önleyici bir rol oynamasıdır. Olaya A tipi davranış biçimi açısından baktığımızda, zamanın baskısını sürekli olarak üzerinde hissetmenin, toplumumuzun büyük çoğunluğu için henüz geçerli bir problem olmadığını düşünebiliriz. Ancak bunlara karşılık, gerek toplumdaki örgütlenmenin düzenli olmayışının yarattığı sakıncalar, gerek ekonomik şartlardan (ve enflasyondan) kaynaklanan genel bir belirsizlik durumu, gerekse bilgilenme ve okuma konusunda toplumumuzun son derece yavaş, yetersiz oluşu ve sağlık hizmetlerindeki koruyuculuk özelliğinin, tarama ve tedavi hizmetlerinin Batı ile kıyaslanamayacak düzeyde olması, bizim şanssızlıklarımız hanesindedir. Sonuç olarak ABD'de neredeyse 2 kişiden biri herhangi bir düzeyde koroner problemi ile karşı karşıyaysa, Türkiye'de her üç ölümden bir tanesinin kalple ilgili bir hastalığa bağlı olduğu bildiriliyorsa, konu ülkemiz için bugün önemli bir problemdir, yarın bu önem çok daha artacak ve büyüyecektir. Sanıyoruz yazdıklarımız, konunun bugüne kadar ihmal edilmiş ve pek üzerinde durulmamış bir yönüne ışık tutmak açısından yeterli ve inandırıcı olmuştur. Bundan sonra akla gelen soru şunlar olacaktır A tipi davranış biçimi değiştirilebilir mi. Değiştirilebilirse nasıl. A tipi davranış biçimini değiştirmek, çok kolay olmamakla beraber mümkündür. Bu değişimin nasıl olacağı sorusunun ayrıntılı cevabı Stresle Başaçıkma Yolları bölümünde ele alınmaktadır. Stres ve Başağrıları Bu başlık altında başağrısı şikâyetlerinin bütününe yakın bölümünü oluşturan gerilim başağrısı ve migren ele alınacaktır. Başağrısı çağlar boyu doktora gitmenin en başta gelen sebeplerinden biri olmuştur. Başağrısı günümüzde endüstrileşmiş ve şehirleşmiş topluluklarda en yaygın sağlık problemlerinden biridir. Ayrıca başağrısı, uyuşturucu özellik taşımayan ağrı kesici ilaçların en çok kullanıldığı hastalıktır. Yakın zamanda Batı ülkelerinde yapılan araştırmalarda son bir yıl içinde şiddet ve süresi değişiklik göstermekle beraber, genel nüfus içinde başağrısına % 80-90 oranında rastlanmıştır. Bu ağrıların bütününe yakın bölümünü migren ve gerilim başağrıları oluşturmaktadır. Gerilim başağrısı, başta devamlı bir gerginlik ve basınç hissi olarak tarif edilir. Gerilim başağrısında duyulan ağrı künt, zonklayıcı olmayan, süreklilik gösteren ve başı çember gibi sıkan bir ağrı olarak anlatılır. Ağrı bazı kimselerde enseden, bazılarında ise alından veya gözlerin üzerinden başlayarak başın iki tarafına yayılır. Ağrı biraz artarak devam etmekle beraber, şiddeti çoğunlukla aynı kalır ve bazen şiddetlenerek kişinin herhangi bir iş yapmasını engelleyebilir. Ancak kişi rahatsız olsa da, günlük faaliyetlerini ağrıya rağmen sürdürebilir. İçilen bir veya iki kadeh alkollü içki, çoğunlukla ağrıyı hafifletir veya geçirir. Yukarıdaki satırlardaki gibi gerilim başağrısı olan birçok kimsenin, bu ağrılarına ek olarak zaman zaman gelen migren nöbetleri de vardır. Bu durumda olanlar geri planda fon müziği gibi devam eden bir ağrının üzerinde arada şiddetli migren nöbetleri yaşarlar. Stresin sebep olduğu gerginlik damarların daralmasına, kafanın belirli bölgelerine giden kan akımının bozulmasına ve o bölgeye giden kanın bir hayli azalmasına yol açar. Diğer taraftan bir dokunun kansız kalması doğrudan ağrıya sebep olur. Çünkü muhtemelen bir taraftan gergin dokunun daha çok oksijene ihtiyaç göstermesi, diğer taraftan dokunun zaten yetersiz kanla (dolayısıyla eksik oksijenle) beslenmesi özel ağrı alıcılarını uyarır. Bir başka ifadeyle gerginlik, öncelikle kasılan kas içinde kan damarlarını sıkıştırıp kan akımını azaltır. Ayrıca gerginlik kasın oksijen ihtiyacını artırır. Böylece oksijen ihtiyacı artmış, dokuda, kansızlığın yaratacağı etki büyüyerek ağrıya duyarlı özel alıcıların uyarılmasına ve böylece ağrının doğmasına sebep olmuştur. Bu arada adrenalin ve noradrenalin gibi stres sırasında sinir sistemini etkileyen maddeler de salgılanmış olur. Bunlar da doğrudan veya dolaylı olarak kasların gerginliğini artırır ve hızlandırır (Klasik stres tepkisinde tehlike sırasında gerginliğin koruyucu özellik taşıdığını hatırlayın). Böylece ağrı gerginliğe, gerginlik kaygıya, kaygı da ağrının şiddetlenmesine yol açar. Bu sebeple gerilim başağrısına her yaşta insanda rastlanır. Ancak orta yaş bu başağrısının en sık görüldüğü dönemdir. Çünkü orta yaş hayatla hesaplaşmanın yapıldığı yaştır. Bu devrede gençlik yıllarının heyecanı ve şakaları geride kalmış, kişi toplumdaki yerine (statüsüne) oturmuştur. Eğer bu yer kişinin gençliğinde özendiği yer den oldukça aşağıda ise, iç hesaplaşma, çevreye ve kendine yönelik suçlama ve sebep arayışları kaçınılmaz olur. Bir araştırmacı, gerilim başağrılı 1000 kişi üzerinde yaptığı araştırmada, bilimsel çalışmalarda pek sık rastlanmayan bir durumla karşılaşmış ve gerilim başağrılılarda % 100 oranında duygusal faktörlerin varolduğunu görmüştür. Tek bir psikolojik faktör gerilim başağrısına sebep olmaz. Gerilim başağrısı çekenlerde çoğunlukla birden çok çatışma görülür. Ancak gerilim başağrısı olanların yetersiz bir kişiliğe sahip olduklarını düşünmek konuyu ileri derecede basitleştirmek olur. Gerilim başağrılılar arasında başarısız birçok insan olduğu gibi, hayatta başarılı olmuş birçok kimsenin de gerilim başağrısı vardır. Gerilim başağrılılarda bağımlılık, cinsellik ve ağrı çoğunlukla öfkenin kontrol edilmesinde güçlük çekilen durumlarda ortaya çıkmaktadır. Bunlara ek olarak evi terk etme, baskı kuran bir eşle yaşamak, evlilikten kopuş, erkeklerde cinsel güçsüzlük, kadınlarda cinsel soğukluk, işte başarısızlık gibi problemler ve bu problemlerin yarattığı stresler ağrıyı ortaya çıkartır. Gerilim başağrısı hafif hastalarda herhangi bir stresle ortaya çıkar. Ciddi hastalarda hoş olmayan durumların beklentisi ağrıyı ortaya çıkartabilir. Örneğin sınavda başarısız olma, akşam eve dönünce eşle çatışma, vadesi dolan senedi ödeyememe ihtimalleri başağrısını başlatabilir. Ancak gerginlik başağrısının süreklilik kazandığı kimselerde ağrı, uykudan kalktıktan biraz sonra başlayıp günün duygusal içeriğinden ve muhtemel streslerden bağımsız olarak devam eder. Özellikle bu kimselerde başağrısı her zaman duygusal durumlarla ve stres verici olaylarla sınırlanmış değildir. Bu sebeple bazı gerilim başağrılılar hayat problemlerini reddedip, problemin kaynağını psikolojik değil organik olarak görmeyi tercih ederler. Bu kimselerin ağzından sık sık, sevdiğim arkadaşlarımla beraberken de başım ağrıyor , eğlenceye gittiğim zaman da başım ağrıyor gibi sözler duyulur. Ne yapılabilir. Bilinen tıbbi yaklaşımların yanı sıra, gevşeme cevabının öğrenilmesi ve uygulama alışkanlığının kazanılması son derece olumlu sonuç vermektedir. Böyle bir şikâyetiniz varsa kitabın Nasıl Başaçıkılır. adını taşıyan üçüncü bölümündeki Gevşeme Cevabının Kazanılması konusunu dikkatle okuyun ve uygulayın. Biraz sonra anlatılacağı gibi migren, sınırları çok kesin çizilemese de, belirli özellikler taşıyan bir hastalıktır. Genel nüfusta migrene rastlanma sıklığı konusunda yapılan araştırma ve tahminler % 810 arasında değişen sonuçlar vermektedir. Nasıl bir hastalık. Migren en genel tanımı ile, ne zaman geleceği belli olmayan nöbetlerin, çoğunlukla başlangıçta başın bir yarısından zonklayıcı bir biçimde başlayıp, bütün başa yayılmasıyla şekillenen ve nöbet dışındaki zamanlarda hastanın bütünüyle sağlıklı olduğu bir hastalıktır. Bir migren nöbetine çoğunlukla bulantı, kusma, iştahsızlık, titreme, terleme ve ürperme eşlik eder. Hasta başağrılı dönemden sonra uyumadığı takdirde kendini bitkin hisseder. Eğilmek, hareket etmek zonklayan türde başağrısına yol açabilir. Migren nöbeti sırasında hasta son derece keyifsiz, bitkin ve depressif (çökkün) bir görünüşe sahiptir. Bu dönemde hasta, kimseyle görüşmek istemez ve patlamaya hazırdır. Nöbet sırasında düşünmek ve akıl yürütmekte güçlük çeker, kızgın ve düşmanca duygular içindedir. Kızgınlık ve öfkesini çoğunlukla kendi yakın çevresindeki insanlara yöneltir. Ağrılı dönemde hastanın dikkati, hafızası ve belirli bir konuya kendisini yöneltme becerisi zayıflamıştır. Migrenliler üzerinde yapılan araştırmalarda, bu kimselerin ailelerinde % 70 oranında migrenlilerin bulunması, hastalığın ilginç ve ayırıcı özelliklerinden biridir. Bu özellik bir yönü ile genetik yatkınlığı, ancak diğer yönü ile de aile içinde öğrenilmiş bir ağrı davranışını düşündürür. Migren nöbetlerinin şiddeti ve sıklığı hem hastadan hastaya, hem de aynı hastada zaman içinde büyük değişiklikler gösterebilir. Şiddet bakımından bu nöbetler orta, ağır veya hastaya hiçbir şey yaptırtmayacak kadar şiddetli olabilir. Sıklık açısından bazı hastaların payına yılda bir-iki nöbet düşerken, bazı hastalar haftada 2-3 büyük nöbet yaşayabilirler. Bazı migren nöbetlerinin 15-30 dakika sürmesine karşılık, nöbetler büyük çoğunlukla saatlerce sürer ve yine büyük çoğunlukla ağrıyı uyku izler. Hemen hemen bütün hastalar nöbet sırasında sessizliği ve karanlığı seçerler. Nöbet sırasında migrenli hastalar küçük seslere bile tahammül edemez, ışıksız veya loş yerleri tercih ederler. Dışardan gözlenen özelliklerine göre birkaç çeşit migren vardır. Ancak migrenin en önemli özelliklerinden bir tanesi de nöbet sıklığının, ağrı şiddetinin ve süresinin, ayrıca nöbet ve ağrı sırasında görülen diğer belirtilerin hasta tarafından anlatılmasında ve genellenmesindeki güçlüktür. Migren nöbetleri sıklaşıp, kişi günlük hayatını sürdürmekte güçlük çekmeye başlayınca sağlık konusunda bir yardım aramaya yönelir. Doktora gidenler arasında sağlık bilinci yüksek olanların, eğitim ve varlık düzeyleri nispeten daha iyi olanların çokluğu göz önüne alınınca, bu hastalık üst sosyo-kültür ve sosyo-ekonomik gruba ait bir hastalık olduğunu bildirmiştir. 1940'lı yıllarda yapılan araştırmalarda migrenlilerin akıllı, ihtiraslı ve en azından orta sınıftan oldukları, migrenin meslek sahipleri arasında daha yaygın olduğu ileri sürülmüştür. 1960'lardan sonra başlayan modern araştırmaların hiçbirinde migrenin varlıklılar arasında daha sık görüldüğü doğrulanmamıştır. Eski araştırmacılar, hasta gruplarının seçiminde bugünün bilimsel verilerini kullanmadıkları yolunda eleştirilmiştir. Deubner ve Markus, başağrısı ve migrenin alt sosyo-kültürel ve sosyo-ekonomik sınıflarda daha sık görüldüğünü ileri sürmüşler, ancak yapılan pek çok araştırmanın sonunda migrenin toplumun bütün kesimlerinde aynı oranda görülen bir hastalık olduğu görüşü tekrarlanmıştır. Cinsiyet faktörü Migrende cinsiyet faktörünün ne kadar rol oynadığına bakıldığında ortaya ilginç bir durum çıkmaktadır. Başlangıçta erkek çocuklar ve kız çocuklar arasında migrene rastlanma sıklığı açısından bir fark görülmezken, daha sonra hastalar arasında kadınlar hem daha çok yer tutmakta, hem de hastalığın şiddeti açısından daha şanssız oldukları görülmektedir. Ostfeld'in yaklaşımı ise, migrenli kadınlarla erkeklerin sayısının aynı olduğu, ancak kadınların doktora gidip, erkeklerin gitmedikleri yolundadır. Bu yaklaşım belki erkeklerin hoşuna gitmekte, ancak gerçeği yansıtmamaktadır. Kitle tarama esasına göre yapılan bir araştırmada her üç migrenli kadına karşılık iki migrenli erkeğin bulunduğu bildirilmiştir. Böyle bir dağılıma yol açabilecek olan sebep, çok araştırılmış olmasına rağmen, bulunamamıştır. Ancak kadınların ağrılarının erkeklere kıyasla daha şiddetli oluşunu, ağrı konusunda yapılan araştırmalara dayanarak açıklamak bir ölçüde mümkündür. Ağrıya erkeklerin mi, yoksa kadınların mı dayanıklı olduğunun incelendiği araştırmalarda –erkeklerle kadınlar arasında bir fark olmadığını bildiren birkaç çalışmanın dışında– çoğunlukla, erkeklerin ağrıya kadınlardan daha dayanıklı olduğu sonucuna varılmıştır. Bu bilgiden yola çıkarak kadınların şiddetli dediği bir ağrının, erkekler tarafından orta olarak değerlendirildiği düşünülebilir. Ancak tabii bütün bunların bir varsayım olduğunu unutmamak gerekir, çünkü ağrı kişiye özgü bir yaşantıdır ve henüz ağrıyı objektif olarak ölçmek mümkün olmamıştır. Migren konusunda yapılan araştırmaların ortaya koyduğu tek kesin gerçek, migrenin endüstrileşme ve şehirleşme ile arttığıdır. Gerek endüstrileşmiş bölgelerde, gerek kırsal alanlarda yapılan kıyaslamalı çalışmalara göre, migrene rastlanma sıklığının bu faktörlere bağlı olarak büyük artış gösterdiği anlaşılmıştır. Bu soruya cevap bulmak için akıl almayacak kadar çok çalışma yapılmış, çeşitli fikir ve görüşler ileri sürülmüştür. Genel olarak her düzeyde ilgi çeken bu konuya girmeden önce, aşağıda sıralanacak kişilik özelliklerinin migren için hiçbir zaman kesin şart olmadığını belirtmek gerekir. Birçok migrenli kimse bu özelliklere sahip olmayabileceği gibi, hayatı boyunca migren nöbeti geçirmemiş pek çok kişi bu özelliklerin bir bölümüne veya bütününe sahip olabilir. Bastırılmış öfkenin başağrısını harekete geçiren bir faktör olduğu öteden beri bilinmektedir. 1935'lerde Fromm ve Reichman, migrenlilerin karşılarındaki kişilere engel olamadıkları bir düşmanlık duyduklarını ve bu düşmanlığı farkında olmadan bastırdıklarını söylemişlerdir. Migren konusunu derinlemesine ve bütün yönleri ile işleyen Wolf'ın 1940'larda yaptığı araştırmaların sonucunda ortaya koyduğu migren kişiliği nin ana hatları şöyledir Migrenli hastalar çocukluk dönemlerinde utangaç, vazgeçmeye yatkın, anne-babalarına itaat eden, iyi huylu, okul ödevlerini düzenli yapan oyuncaklarına, elbiselerine, temizliğine özen gösteren çocuklar olarak tanınırlar. Bu kimseler ergenlik ve daha ileri dönemlerde ahlak kurallarına –özellikle cinsellikle ilgili konularda– önem veren kimseler olarak görülürler. Migrenlilerin baskın bir ortak özellikleri ihtiras ve başarı konusundaki tutkularıdır. Bu kimseler çevrelerine hâkim olmak ve girdikleri yere düzen getirmek eğilimindedirler. Mükemmelcilik migrenli hastaların bir başka önde gelen özelliğidir. Bu mükemmelcilik ten ayrı bir tatmin duyarlar. Tipik migren kişiliği özelliklerine sahip kimseler iş konusunda çok ciddidirler ve çok çalışırlar. Sorumlulukları altındaki basit devretmektense– ederler. işleri bile –başkalarına kendileri yapmayı tercih Bu kişiler aynı anda birden çok iş yüklenip, başladıkları işi mutlaka bitirmek isterler. Çalışma saatlerinin dışında da iş yapıp, iş düşünürler. Migrenli hastaların en belirgin ve önde gelen özelliği düzenliliktir. Liste, kart ve düzen konusunda aşırı duyarlıdırlar. Migrenlilerde esnek olmamaktan kaynaklanan bir gücenme eğilimi vardır. Çok zor affeder ve anlaşılmayı beklerler. Sosyal ilişkilerinde sınırlı ve mesafelidirler. İnsanlarla aralarına bir perde koyarlar ve kendilerine eleştiri gelmeyecek mesafeyi korurlar. İlk bakışta soğuk ve politik kimseler olarak gözükürler. Sosyal ilişki ve toplantılarla ilgili kaygı ve endişe verici beklentiler nöbetleri başlatabilir. Davet ve yemekli, danslı toplantılardan önce başlayan migren nöbetleri, bu konuda karikatür ve fıkralara malzeme olmuş örneklerdir. Migrenli kadın hastaların bir bölümü, ergenlik öncesinde cinsel rollerine ve mensturasyon (ay hali) gibi cinsiyet özelliklerine iyi hazırlanmamışlardır. Bu kimseler tahmin edilebileceği gibi cinsellikle ilgili yönünden ötürü evliliğe zor geçer ve zor uyum sağlarlar. Bütün bu sayılan özellikleri özetlersek, çeşitli konu ve düşünceleri kafasına takan (obsessif) bir kişilik, çökkünlük (depresyon) ve kaygı (anksiyete) migrenli hastalarla ilgili olarak sık sık karşılaşılan özelliklerdir. Ancak migrenlilerde depresyon ve kaygıya, gerilim başağrısı çeken insanlara kıyasla daha az rastlanır. Gerilim başağrılı hastaların %94'ünde çeşitli derecelerde depresyon ve kaygı bulunmasına karşılık, bu oran migrenlilerde % 54 olarak bildirilmiştir. Migrene yatkın kişilerin migrenli olmayan insanlardan farkları var mıdır. sorusunun cevabını vermeye çalışırken, sayılacak kişilik özelliklerinin bütün migrenlilerde bulunmasının şart olmadığını kesin bir dille belirtmiştik. Ayrıca bu kişilik özelliklerinin sadece migrene bağlı olmadığını da eklemiştik. Bugünkü bilimsel araştırma yöntemleri ile yapılan çalışmalar, bu özellikleri bir bütün olarak doğrulamamakta, ancak migrenlilerin depresyon ve anksiyete eğilimlerinin normallerden biraz daha kuvvetli olduğunu ortaya koymaktadır. Biz de Türkiye'de yaptığımız çalışmalarda bu görüşü destekler sonuçlar elde etmiş bulunuyoruz. Ancak yine de bu kişilik özelliklerinin tanınmasında büyük yarar vardır. Çünkü bu kişilik özelliklerinin bütününe değilse de bir bölümüne sahip olan kişi, herhangi bir stresle karşılaştığı zaman duygusal tepkiler vermektedir. Migrene yatkın hastalarda nöbetler çoğunlukla bu tepkiler sırasında meydana gelmektedir. Bu nedenle bu kimselerin kişilik fonksiyonları ve özellikleri önem kazanmaktadır. Kesin olarak bilinmektedir ki, migren nöbetlerinin tek sebebi stres verici durumlarla karşılaşmak değildir. Ancak migren nöbetlerinin en az yarısının duygusal bir stres sebebiyle başladığı bilinmektedir. Migrenli kimselerin yarısının hayatlarındaki ilk nöbetin de stresli bir dönem sırasında ortaya çıktığı bildirilmektedir. Kısaca ifade etmek gerekirse, psikolojik açıdan migren, başka yollarla doğrudan ifade edilmesi bireyin kendisi tarafından kabullenilemeyen, bir duygu ifade biçimi dir. Stres kalkınca… Bir önemli nokta da bazı migren nöbetlerinin gelişindeki şaşırtıcı çelişkidir. Yukarıda, saydığımız kişilik özelliklerinin, stres verici durumlarda verilen duygusal tepkiler aracılığı ile nöbetleri başlattığını söylemiştik. Oysa bazı hastalarda bunun tam tersi olmakta ve stres faktörü ortadan kalkınca nöbet ortaya çıkmaktadır. Strese bağımlı insanlarda, kişinin günlük rutininden, yani yönlendirmek, biçimlendirmek zorunda olduğu şartların ve stres faktörünün ortadan kalkmasından sonra nöbetler görülebilmektedir. Böyle insanlar hafta sonlarında, yıllık tatilin ilk günlerinde büyük nöbetler yaşayabilirler. Aynı şekilde programdaki ani değişiklikler, disiplinin kalkması, gerilimin azalması da bir nöbetin başlamasına sebep olabilir. Bu konuda bilim kitaplarına geçmiş bir örnek hayli ilgi çekicidir. Yıllarca sık gelen migren nöbetleri olan iki Amerikalı Protestan misyonerden biri II. Dünya Savaşı yıllarında Kore'de, diğeri de Çin'de görev yapıyormuş. Her ikisi de mükemmeliyetçi , yorulmadan çalışan ve işlerinde başarılı kimselermiş. Japon askeri birliklerinin, sorumlulukları altındaki bir bölgeyi ele geçirmelerinden sonra her ikisi de harp esiri olmuşlar. Esaret hayatı, ağır iş şartları, sert bir disiplin, kötü beslenme, hastalık, yokluk, aileden uzak ve birbirine benzeyen günlerle dolu üç yıllık esaret süresinde her iki misyonerin de bir tek migren nöbeti olmamış. Özgürlüklerine kavuştuktan, normal beslenme ve günlük hayatlarına döndükten sonra her iki din adamının da migren nöbetleri eski düzenlerinde tekrar ortaya çıkmış. Bu kişiler esirlik sürelerinde son derece olumsuz şartlar içinde yaşamakta olmalarına rağmen, migren nöbetlerinin başlamasına sebep olan çok önemli iki faktörden uzaktılar. Kişisel sorumluluk ve işte başarısız olma ihtimali . Bağışıklık Sistemi ve Kanser Stresin yol açtığı duygular hastalıkta kilit rolü oynar. Çünkü beden tehlike ve tehlike doğuracak şartlar karşısında, bu tehlikelerle başaçıkma gayretinin bir parçası olarak seferber olur. Bu durum canlıların hayatlarını sürdürme mekanizmasının bir parçası olmasına rağmen, eğer bu uyum çabası çok uzun sürerse veya çok şiddetli olursa hastalığa yol açabilir. Birçok araştırma stres verici şartlarla çeşitli hastalıklar arasında ilişki olduğunu açık seçik ortaya koymuştur. Fareler üzerinde yapılan araştırmalarda tek başına yaşayan farelerde kanserli hücrelerin, kalabalık bir grupla yaşayanlardan daha hızlı çoğaldığı tespit edilmiştir. Benzer araştırma maymunlar üzerinde yapılmış, onlarda da aynı sonuçlar alınmıştır. Daha ayrıntılı çalışmalarda bağışıklık sisteminden sorumlu lenf bezlerinde T hücrelerinin [10] sayılarında ve faaliyetlerinde değişiklikler görülmüştür. İnsan canlısında veya farede, belirli bir organizmanın hayatını tüketme hızı, kısmen genetik kalıtıma, kısmen de çevresel faktörlere yani psiko-sosyal faktörlere bağlıdır. Psikososyal darbeler canlılığı, bozulmuş nöroendokrin [11] ve bağışıklık fonksiyonları üzerinden etkilemektedir. Kanser dahil birçok hastalığın ortaya çıkış ve şiddetinin hayat stresleriyle ilişkili olduğu (Değişiklik-Kayıp ve Stres bölümünde ayrıntılı olarak anlatıldığı gibi) bilinmektedir. Fakat stres verici şartlar her insanın sağlığı için aynı ölçüde zararlı olmamakta ve verilen bedensel tepki bireyin olaya yüklediği duygusal anlama ve bireyin gücüne göre değişmektedir. Şekil 18 Kanser oluşumunun psikofizyolojik modeli. Şekil 18'de görüldüğü gibi stres verici bir olay veya sürekli olarak stres veren bir durum, duygusal bir tepki doğurur. Kanserli hastada bu duygusal tepki büyük çoğunlukla keder ve umutsuzluktur. Duygusal olaylar, beynin duygusal merkezi olan limbik lobdaki faaliyetiyle bağlantılıdır. Bu sistemin bir parçası olan hipotalamus, bağışıklık sisteminin de içinde bulunduğu bedenin temel düzenleyici faaliyetlerinin kontrol merkezidir. Hipotalamik yapılarda çeşitli faaliyetler olduğunda hipofiz bezi –insanın en önemli iç salgı bezi ve otonom sistemin merkezi– sinirsel ve kimyasal bağlantılarla uyaranları alır. Hipofiz bezi bedenin bütün hormonal faaliyetini düzenler. Kanserli bir dokunun gelişmesinde mekanizma yeterince bilinmemekle beraber, bazı hormonların fazla, bazılarının yetersiz salgılandığı konusunda şüphe yoktur. Kanserli hücrelerdeki artış, hormon salgısındaki dengesizlikle artar ve kanserli hücrelerin azalması hipotalamus faaliyetinin sonucuna bağlı olarak azdır. Klinik olarak kansere tek bir faktör sebep olmaz. Kanserli hücrelerdeki çoğalmaya beden direncinin düşmesi ve anormal hücre üretimindeki artış birlikte sebep olur. Bu faktörlerin ikisi de psikolojik olarak stres verici olayları izleyebilir. Ancak hemen belirtmek gerekir ki, buraya kadar anlatılanlardan, ne her tür kanser gelişimi kesin olarak bu yolu izler , ne de kansere sadece psikolojik olarak insanları zorlayan olaylar sebep olur , anlamı çıkartılmamalıdır. Örneğin, kanser teşhisi hastada şiddetli depresyona sebep olabilir ve limbik-hipotalamik-hipofiz faaliyetini başlatabilir. Kanserli hastaya psikolojik yardım Genel hatları ile psikolojik yardım olarak olumlu bir duygusal tepki doğuran her türlü yaklaşım kastedilmektedir. Bunun içinde tavırdaki değişiklikler, haz veren olaylar, düzenli gevşeme ve görsel hayaller vardır. Psikolojik yardımı izleyen olumlu değişikliklere depresyon, korku ve kaygı düzeyinde azalma eşlik eder ve bunu hipotalamus ve hipofizin etkilediği alanlarda yeni bir dengenin kurulması izler. Böylece bastırılmış olan bağışıklık sistemi serbestler ve anormal hücrelerin üretiminde düşüş olur ve bu da Şekil 19'da olduğu gibi tümörün gerilemesine yol açar. İlaç tedavisi, ışın tedavisi ve cerrahi girişim gibi çeşitli tedavi yöntemleri anormal hücreleri azaltmaya yönelik olmakla beraber, bağışıklık sistemi tedavisi, bedenin doğal bağışıklığını harekete geçirmeyi amaçlamaktadır. Olumlu bir tavır ve yaşama isteği, yapılan her türlü tedavinin etkisini artırmaktadır. Şekil 19 Kanser gerilemesinin psikofizyolojik modeli. Stress, Psychological Factors and Cancer'den. (Ed by. Achterberg, J., Simonton, O., Simonton, SM. Cancer Counseling and Research Center, 1976.) 1- Boyunuza göre kilonuz istenen sınırlarda mı. 2Aynı yaş grubundaki arkadaşlarınızla yürürken, nefesiniz kesilmeden normal bir konuşmayı sürdürebilir misiniz. 3- Nefes nefese kalmadan, üç katın merdivenlerini çıkabilir misiniz. 4- Haftada en az üç kere nefes nefese kalacak ve terleyecek düzeyde fizik egzersiz yapar mısınız. 5- Gece rahat bir uyku uyur ve sabah güne hazır ve enerjik olarak başlayacak şekilde uyanır mısınız. 6- Bir işgününün sonunda, gece sosyal bir faaliyetin zevkini çıkartacak durumda olur musunuz. 7- Ortalama olarak günde, iki şişe bira (veya iki kokteyl veya iki bardak şarap)dan daha az içer misiniz. 8- En az 15 senedir sigara içmiyor musunuz. 9- Hayatınızdan memnun musunuz ve hayata karşı olumlu bir bakış açınız var mı. 10- Dikkatli (ve saldırgan olmayan) bir sürücü müsünüz ve her zaman kemerlerinizi bağlar mısınız. 11- Aynı zamanda birden çok faaliyette görev almaz mısınız. 12- Akşamları ve hafta sonları eve iş getirmez misiniz. 13- Bir oyunu kazanmak için oynamak yerine zevk için oynamayı tercih eder misiniz. 14- Eşinize ve çocuklarınıza yeteri kadar zaman ayırabiliyor musunuz. 15- Bir kuyrukta önünüze geçen kişiyle kavga etmekten veya susmaktan başka yollar olduğunu düşünür müsünüz. Yukarıda 15 maddeye verdiğiniz cevaplarda ne kadar çok evet varsa, sağlığınızı sürdürebilmek için şansınız o ölçüde yüksektir. Stresle Başaçıkma Yolları Stresle Başaçıkılabilir Stresin verdiği zararları nasıl ortadan kaldırabiliriz ve stresi nasıl gelişme yolunda bir araç olarak kullanabiliriz. Şurası muhakkak ki, sağlıklı yaşamak için stresi olmayan bir hayat dileyerek , stresin yol açtığı zararlardan ve muhtemel tehlikelerden uzak duramayız. Çünkü hem stres veren pek çok şey hayatın içinde vardır, hem de stres vericilerin bir bölümü başarı için gerekli olan dinamizmin ve gelişmenin sebebidir. Hayatı daha zengin ve doyumlu yaşamanın ön şartı alternatif yaratabilmektir. Bu durumda bir tek şey yapılabilir, o da benim yaptığım diye düşünmek veya Aynı durumla karşılaşsam yine aynı şeyi yaparım demek hayatı daraltmak, tecrübelerden ders almamak ve başarısızlık ihtimalini artırmaktır. Alternatif yaratabilmek için zekâ, bilgi, cesaret ve istek gerekir. Hayatın kontrolünü ele almak için gerekli olan bilgiyi edindikten sonra, bu bilginin verdiği cesaretle girişimde bulunma isteği alternatif yaratmayı mümkün kılar. Elinizdeki kitabın ve Stresle Başaçıkma Programının kaleme alınma amacı da budur. Her ne kadar stres sırasında bedende meydana gelen düzenlemeler canlının, canlılığını sürdürmek amacını taşıyorsa da, 20.yy'ın tehlike ve tehditlerinin yol açtığı stresler büyük çoğunlukla orijinal stres tepkisi sırasındaki bedensel düzenlemelere ihtiyaç duyurmamaktadır. İnsanın kendisinden güçlü olan düşmanıyla mücadele etmek için kanına boşalan şeker ve yağa ihtiyacı vardır, ancak tiyatroya geç kaldığı için veya trafikte bir araba kendisini güç durumda bıraktığı zaman kanına boşalmış olan yağ ve şekere hiç ihtiyacı yoktur. Daha önce de belirtildiği gibi beynimiz çağın hızla gelişen şartlarına uyarken, bedenimiz bu konuda geride kalmış ve canlılık tarihi içinde geliştirip getirdiği tepki zincirini kullanmaya devam etmiştir. Ekte anlatıldığı gibi, evrimin mantığı açısından bakıldığında uzun dönem içinde hiç şüphesiz insana zararlı olan bu mekanizma değişecektir. Önceki bölümlerde kullandığımız ifade burada da tekrarlanabilir Günümüz insanlarının büyük atalarından daha zayıf, daha akıllı ve daha becerikli olmalarının sebebi bu değişimdir. Evrim felsefesinin özündeki mantık budur. Türler yeni bir mücadelenin gerektirdiği şartlara, bedensel yapılarını, fizyolojik organizasyonlarını ve davranışlarını değiştirerek uyarlar. Fakat – bilindiği gibi– bu son derece yavaş işleyen bir süreçtir. Şartlar böyle devam ettiği takdirde belki 500 bin yıl sonra, insan organizması kendini bu yanlış alarm tepkisinden kurtaracaktır. Fakat şüphesiz bu gelişimin bugünü yaşayan ve faturayı ödeyen insanlara yararı olmayacaktır. Bir tek cümleyle özetlemek gerekirse, canlılık değişen şartlara uyum olduğuna göre, hayatta kalmak ve sağlıklı yaşamak için şartların değişmesi beklenemez. Bu sebeple insan, sağlıklı yaşamak için stresi olmayan bir hayat dileyemez. İnsana stres tepkisini yaşatan sebeplerin çok çeşitli olduğu daha önceki bölümlerde anlatılmıştı. Ancak kısaca tekrarlamak gerekirse, stres insanın dışındaki şartlardan ve içinden – dünyaya bakış biçiminden– kaynaklanmaktadır. Bu yaştan sonra değişebilir miyim. Değişebilir miyim. Gönül bu soruya hiç duraksamadan Evet diyebilmeyi isterdi. Ancak… Bu soruya kolayca evet diye cevap vermek ne yazık ki çok zordur. İnsan temel alışkanlık ve tavırlarını çok önemli ölçüde hayatının ilk yıllarında kazanır. Öfkemizi, sevincimizi dışlaştırma biçimimiz, yemek yeme alışkanlığımızın belirlenmesinde ilk yıllar hayati önem taşımaktadır. Bu alışkanlık ve tavırlar beyindeki hücreler arasında kurulan çok kuvvetli bağlarla, yıllarca süren tekrarlarla binlerce-on binlerce defa pekişerek ve kuvvetlenerek kişiye mal olur. Kişi günün birinde bunların veya sonradan edindiği başka tavır ve alışkanlıkların kendisi için yararlı olmadığını, hayatını zorlaştırdığını görürse ne olur. Kısacası, insan kendisini değiştirebilir mi, alışkanlıklarından vazgeçip yeni alışkanlık ve tavırlar geliştirebilir mi. Çünkü birçok kimse birinci maddedeki isteği zaman zaman duyup, ikinci maddeye adım atar, ancak üçüncü maddede belirtilen sebat ı gösteremez. Halbuki değişimi gerçekleştirecek en önemli faktör budur. Öğrenme, tekrar veya yaşantı yoluyla davranışta veya bilgi düzeyinde meydana gelen oldukça devamlı bir değişikliktir. Öğrenme soyut bir olay değildir. İnsanın herhangi bir davranış veya bilgiyi öğrenmesi ve kendisine mal etmesi için beyindeki sinir hücreleri arasında kalıcı bir bağlantının kurulması gerekir. Sinir hücreleri arasındaki bu kalıcı bağlantıyı sağlayacak olan, tekrarlardır. Stresle başaçıkmak, ruh ve beden sağlığını korumak, üretici ve verimli bir hayat yaşayabilmek için gerekli olan beceriler bir program çerçevesinde öğrenilebilir. Stresle başaçıkma becerisi 8-12 kişinin yer aldığı bir gruba katılarak yürütülebileceği gibi, bu bölümde ana hatları verilen yaklaşımlar adım adım ve sadakatle izlenerek de geliştirilebilir. Yıllardır stres ve stresin yol açtığı problemlerle ilgilenmenin ve stresle başaçıkma konusunda programlar yönetmenin sonucu olarak bizde uyanan izlenim şudur Bir grup insan stresle, görünüşte kendileriyle aynı ölçüde zor ve mücadeleli yaşayanlardan daha iyi başaçıkmakta, stresten daha az etkilenmektedir. İkinci bir grup, stresle nasıl başaçıkılacağı konusunda, takvim arkasından öğrenecekleri veya yarım saatlik bir konuşmayı dinleyerek edinecekleri sihirli formüllerle hayatlarını değiştireceklerine inananlardır. Üçüncü grupta yer alanlar, hayat biçimlerinden veya sürdürdükleri hayatın kendi üzerlerinde bıraktığı izlerden memnun olmayıp bunu değiştirmek için ciddi istek duyanlardır. Bu gruba girenler hayata yaklaşımlarında bir şeylerin aksadığının farkında olup, bunu nasıl değiştirebileceklerinin arayışı içindedirler. Dördüncü gruptakiler ise, hayatlarında bir şeylerin aksadığını bildikleri halde, bundan hem şikâyetçi, hem de memnun olanlardır. Bu gruba girenler, edindikleri bilgileri yeri geldikçe uygulama ve kullanma eğilimindedirler. Bu kitapta yer alan bilgiler, özellikle Stresle Nasıl Başaçıkılır. bölümü, yukarıda sıralanan dört gruba da, ancak özellikle üçüncü ve dördüncü grupta yer alanlara yönelik olarak kaleme alınmıştır. Stresle başaçıkma programından öğrenilecek olanlar farklı bir hayat yorumunu beraberinde getirecektir. Seminerlere katılanlara da söylediğimiz gibi, stresle başaçıkmak konusunda her şey bu kitabın okunmasından sonra bitmeyecek, hatta –deyim yerindeyse– her şey bu kitabın okunmasından sonra başlayacaktır. Dış dünyada meydana gelmiş olanın önüne geçilemez. Ancak biz tepkimizi kontrol edebiliriz. Oysa çok kere tersini kabul etmek işimize gelir. Bu bölümde hayatın çeşitli cephelerinden yansıyan mesajlarla ve karşılaşılan durumlarla ilgili gerçekçi yorumlar yapmanıza ve bunlarla etkili biçimde başaçıkmanıza yardımcı olacak, somut, pratik ve gerçekçi bilgi, öneri ve teknikler yer almaktadır. Bir işe başlarken amaçların belirlenmesi her zaman yararlıdır. Bu sebeple stresle başaçıkma programını uygulamak için belirlediğiniz amaçları ve sebepleri aşağıya kaydedin. 1) ………………………………………………… 2) ………………………………………………… 3) ………………………………………………… 1) ………………………………………………… 2) ………………………………………………… 3) ………………………………………………… Daha önce de belirtildiği gibi, stres dış dünyanın bireyi tehdit eden, zorlayan şartlarından kaynaklanabileceği gibi, insanın dünyaya bakış ve dış dünyadan gelen bilgileri yorumlayış biçiminden de kaynaklanabilir. Aşağıda yer alan ölçekte stres vericiler dört esas grupta toplanmıştır. İnsan ilişkilerinden kaynaklanan, sosyal stres vericiler, iş hayatından kaynaklanan işle ilgili stres vericiler, fizik çevreden kaynaklanan, gürültü ve hava kirliliğini de içine alan fizik çevre stres vericileri ve kişinin dünyadan yansıyan bilgileri yorumlayış biçiminden kaynaklanan kendini yorumlama (iç konuşma) ile ilgili stres vericiler. Bu ölçeği kendinize uygulayarak hayatınızda sizi zorlayan, bunaltan ve sağlığınızı tehdit eden stresin kaynağı konusunda bilgi sahibi olmanız mümkündür. Bu bölümün daha sonraki sayfalarında fizik çevreden kaynaklanan stres vericiler dışındaki stres kaynakları ile daha etkili bir biçimde mücadele etmenize yardımcı olacak bilgileri bulacaksınız. Her birini okuyarak, kendinize uyan durumları satırın soluna işaretleyiniz. Sonra işaretlenmiş durumlara dönerek sizin için bunlar hangi sıklıkta oluyorsa o sıklığın numarasını daire içine alınız. Aşağıdaki ifadelerin yanında parantez içinde bulunan semboller vericilerin türünü belirtmektedir. F (Fizik çevre stres vericileri), S (Sosyal stres vericiler), İ (İş hayatındaki stres vericiler) ve KY (Kendini yorumlama biçiminden kaynaklanan stres vericiler). Asla-1 Seyrek Olarak-2 Bazen-3 Sık Sık-4 Her Zaman-5 …. 1- Yabancılarla karşılaşmaktan rahatsız olurum (S)/(KY). 2- Bir grup önünde konuşurken rahatsız olurum (KY). 3İstediklerimi yapıp yapamayacağım konusunda kuşku duyarım (KY). 4- Birlikte çalıştığım insanların yaptığım iş konusunda fikirleri yok (İ). 6- İşte zamanımı alan, birbirleri ile çatışanlardır (İ). 7- Yöneticilik konusunda kendime güvenmiyorum (İ). 8- Yönetim işim arasında yeni taleplerde bulunarak beni engeller (İ). …. 9- Çalışmam gerekenlerle benim bölümüm arasında çatışma var (İ). 10- Sadece yaptığım iş yetersiz olduğu zaman beni hatırlarlar (S). 11- Beni etkileyecek olan kararlar veya değişiklikler, bilgim olmadan veya bana sorulmadan yapılır (İ). 1 2 345 …. 12- Yapacak çok işim ve çok az zamanım var (KY). 13- İşimde yaptıklarımdan daha fazla niteliklerim olduğunu düşünüyorum (KY). 14- Şu sırada yapmakta olduğum iş için yetersiz olduğumu hissediyorum (KY). 15- Yakın olarak çalıştığım mesai arkadaşlarım, benden daha farklı alanlarda eğitim yapmışlar (İ). 16- İşimi yapabilmem için, başka bölümlere de gitmem gerekir (İ). 17- İşyerimdeki insanlarla veya ailemle olan çatışmaları çözümleyemem (İ)/(S). 18- Diğer bölümlerle olan çatışmaları çözümleyemem (İ). 19- Birlikte çalıştığım insanlardan çok az kişisel destek alırım (S). 20- Bir plan üzerine çalışmak yerine vaktimi onunla ilgili güçlükleri yenmek için harcıyorum (İ). 12345 …. 21 Fazla mesailer ve hafta sonunu da içine alan iş koşullarım sebebiyle ailemin baskısını hissediyorum (S). 22- Kendi kendime zaman sınırlamaları koyarım (KY). 23- Daha alt derecedeki kişilere (veya çocuklara) olumsuz bir şey söylemem zor olur (S). 12345 …. 24- Saldırgan kişilerle başa çıkmakta güçlük çekerim (S). …. 25- Pasif kişilerle iş yapmakta güçlük çekerim (S). 26Birbirleri ile çakışan sorumluluklar beni güç durumda bırakır (İ). 27- Yaşıtlarım arasındaki bir çatışmada hakemlik yapmaktan rahatsız olurum (S). 28- Benden küçükler (veya çocuklar) arasındaki bir çatışmada hakemlik yapmaktan rahatsız olurum (S). 29Yaşıtlarımla çatışmaya girmekten kaçınırım (S). 30Amirlerimle çatışmaya girmekten kaçınırım (S). 31- Astlarımla çatışmaya girmekten kaçınırım (S). 32- Karmaşık işler canımı sıkar (İ). 12345 …. 33- Kişisel ihtiyaçlarım, işyerim ile çatışma halindedir. (İ)/(KY). …. 34- Gürültülü çevrem beni rahatsız ediyor (FÇ). 35- Bir iş üzerinde dikkatimi toplamakta zorluk çekiyorum (KY). 36- Eşimin benden birçok istekleri var (S). 37- Ebeveynimin sağlığı ile ilgilenmem gerekli (S). 38- Çocuklarımla iletişim kurmakta güçlük çekiyorum (S). 39- Hissettiklerimi söylemekte güçlük çekiyorum (KY). 40- Çalıştığım yerde çok sigara içiliyor (FÇ). 41- Çalıştığım yerdeki koku beni rahatsız ediyor (FÇ). 42- Oldukça gürültülü bir yerde çalışıyorum (FC), (İ). 43- Oturduğum yerdeki çevre kirliliğinden şikâyetçiyim (İ )/(FÇ). 1 2 3 45 Şimdi stres verici şartlarınız açısından kendi kendinize bir değerlendirme yapabilirsiniz. Sosyal stres vericilerden toplanması mümkün en yüksek puan 85, işle ilgili stres vericilerden 80, kendini yorumlama biçiminden 50, fizik çevreden yansıyanlar açısından ise 25'tir. Her stres vericiden alınan puanları dört grupta değerlendirmek gerekir. 1. grup Sağlığı tehdit edici bir nitelik taşımıyor. 2. grup Hastalık geliştirme ihtimali var. 3. grup Hastalık geliştirme eğiliminde. 4. grup Hastalık geliştirme ihtimali oldukça yüksek. Sosyal stres vericilerden 85-60 puan alanlar 4. gruba 59-40 puan alanlar 3. gruba 39-25 puan alanlar 2. gruba 24-17 puan alanlar 1. gruba girerler. İşle ilgili stres vericilerden 80-60 puan alanlar 4. gruba 59-40 puan alanlar 3. gruba 39-25 puan alanlar 2. gruba 24-15 puan alanlar 1. gruba girerler. Kendini yorumlama biçiminden 50-35 puan alanlar 4. gruba kaynaklanan stres vericilerden 34-25 puan alanlar 3. gruba 24-15 puan alanlar 2. gruba 14-10 puan alanlar 1. gruba girerler. Fizik çevreden yansıyan stres 25-18 puan alanlar 4. gruba vericiler açısından 17-13 puan alanlar 3. gruba 12-8 puan alanlar 2. gruba 7-5 puan alanlar 2. gruba girerler. Aşağıda stres sırasında verdiğiniz bedensel tepkiyi ortaya koyduğunuz organı veya bölgeyi işaretleyiniz. Asla Ara sıra Seyrek olarak 1- Gerginliği nerenizde hissedersiniz. a) Alnınızda — — b) Ensenizde — — — — — — d) Omuzlarınızda — — e) Midenizde — — — — — — — — c) Göğsünüzde f) Yüzünüzde g) Diğer yerlerde 2Terler misiniz. 3hızla mı. Kalbiniz çarpar — — 4- Kalbinizin atışını hissedebilir misiniz. — — 5- Kalbinizin atışını duyabilir misiniz. — — 6- Yüzünüze ateş basar mı. — — — — 8Titreme veya seğirmeleriniz olur mu. — — a) Ellerinizde — — — — — — 7Elleriniz soğuk ve nemli midir. b) Bacaklarınızda c) Diğre yerlerde 9Mideniz bir asansörünani duruşundaki — — gibi kalkar mı. 10- Mideniz bulanır mı. 11- Kendinizi sımsıkı tutulmuş, sıkıştırılmış gibi hisseder misiniz. 12- — — — — Vücudunuzun belirli bir bölümünü — 13Ayak ayak üzerine attığınızda, — ayağınızı — — 14Tırnaklarınızı yer misiniz. — — 15Dişlerinizi gıcırdatır mısınız. — — — — 16Konuşma probleminiz var mı. 17Boğuluyormuş gibi bir duygunuz olur mu. — — 18. İsteksizlik hisseder misinizi. — — — — 19Sersemlik hisseder misiniz. 20Soluk soluğa olduğunuzu fark eder misiniz. — — Gerilimli ve kaygılı olduğunuz zamanlarda bu duygudan kurtulmak için ne yaparsınız. Gerilim ve Kaygı Ölçeği'nde sık sık ve her zaman sütunlarını işaretlediğiniz tepkiler, sizin kişisel olarak gerilim karşısında ve kaygı doğuracak bir durumla karşılaştığınız zaman, stresinizi bedensel olarak ifade ettiğiniz özel yerlerdir. Daha sonraki sayfalarda gevşeme egzersizleri ni uygulamaya başladıktan sonra, bedeninizde gerginliği tararken dikkatinizi özellikle Gerilim ve Kaygı Ölçeği'nde sık sık , her zaman olarak üzerinde toplayın. işaretlediğiniz yerler İnsanların hayatlarında meydana gelen olayların ve günlük hayat akışlarındaki değişikliklerin hastalığa nasıl sebep oldukları, sağlığı nasıl temelinden etkileyebildikleri Değişiklik, Kayıp ve Stres bölümünde ayrıntılarıyla anlatılmıştı. Aşağıda Holmes ve Rahe tarafından geliştirilen ve birçok araştırmaya konu olan Yakın Zaman Hayat Olayları Listesi yer almaktadır. Görüleceği gibi ölçeğin birinci bölümünde yer alan 12 olay bir kere bile yaşanmış olsa işaretlenmesi gerekmektedir. İkinci bölümde yer alan 30 olayın ise son bir yıl içinde yaşanıp yaşanmadığı, yaşandıysa kaç kere yaşandığı sorulmaktadır. Bu bölümde yer alan olaylardan bir tanesini son iki yıl içinde üç kere yaşayan bir kişinin o maddeye ait ağırlıklı puanı üçle çarpması gerekmektedir. Değişiklik, Kayıp ve Stres bölümünde ayrıntılarıyla anlatıldığı gibi, insan, hayatında ne kadar çok değişiklik ve kayıp yaşamışsa, sağlığını kaybetme ihtimali o ölçüde artmaktadır. Yakın Zaman Hayat Olayları Listesi'nden aldıkları puan 300'ün üzerinde olanların yakın gelecekte hasta olma ihtimalleri % 80'dir. Puanı 150-299 arasında olanlar için yakın gelecekte hastalık ihtimali % 50'dir. Puanı 150'nin altında olanlar için bu risk % 30'dan daha azdır. Yukarıdaki ürkütücü sayıları bir başka biçimde ifade etmek gerekirse puanı yükseldikçe, kişinin sağlığını korumak için daha çok aktif çaba harcaması gerekmektedir. Ayrıca bazı streslerin, üç veya beş yıl önce meydana gelmiş olsa bile, etkilerinin ve doğurduğu sonuçların devam etmesi mümkündür. Bu sebeple etkilerini halen sürdürmekte olduğuna inandığınız daha eski yaşantılarınızı da, ağırlıklı puanını hesaplayarak, toplam puanınıza ekleyebilirsiniz. Türkiye ile ilgili değerler Bu sebeple Ege Üniversitesi'nden Dr. Salamon Sorias yeni yaşantılar ve kayıpların Türkiye için ağırlıklı stres puanlarını saptamak üzere girişimde bulunmuştur. Biraz daha ayrıntılı ve uzun olan bu ölçekteki değerlerden bazıları şöyledir Çocuk ölümü 92 Eşin ölümü 90 Eşin aldatması 87 Ana-baba ölümü 87 Hapis 86 Çocuğun ağır hastalığı ve yaralanması 85 Evlilik dışı hamilelik 83 Aile tarafından istenmeyen evlilik 83 Eşin ciddi hastalığı veya yaralanması 79 Ana-babanın ağır hastalığı veya yaralanması 78 İşten çıkarılma 76 Boşanma 73 Hakkında dedikodu çıkartılmak 72 İstenmeyen hamilelik 65 Lütfen bunları dikkatle okuyun. Listede yer alan ilk 12 olayı son bir yıl boyunca yaşadıysanız, olayın stres değerini yandaki sütuna yazın. değeri Hayat değişikliğ birimi 1) Patron veya amirle problem 23 = –––––––– 2) Uyku alışkanlığında önemli bir değişiklik (daha çok veya daha az uyumak veya uyku saatinde bir değişiklik) 16 = –––––––– 3) Yeme alışkanlığında önemli bir değişiklik (daha fazla veya daha az yemek veya yemek saatlerinin değişmesi gibi) 4) Kişisel alışkanlıklarda değişiklikler (giyim, tarz, ilişkiler, vb) 5) Alışılmış 15 = –––––––– 24 = –––––––– tipinizde büyük değişiklik 19 = –––––––– 6) Sosyal faaliyetlerde önemli bir değişiklik (kulüp, kahve, sinema, ziyaret, vb) 18 = –––––––– 7) Dinî alışkanlık ve uygulamalarda bir değişiklik 19 = –––––––– bir 8) Aile bireylerinin bir araya geliş sıklığında değişiklik (alışılmıştan daha çok veya daha az) 15 = –––––––– 9) Ekonomik durumda önemli bir değişiklik (süregelenden çok daha kötü veya daha iyi) 38 = –––––––– 10) Polis veya kanunla ilgili problemler 11) Eşle olan tartışmalarda önemli bir artış (çocuk yetiştirme, kişisel alışkanlıklar gibi konularda alışılmıştan daha farklı 29 = –––––––– 35 = –––––––– problemler) 12) Cinsel problemler 39 = –––––––– Son bir yıl içinde aşağıda belirtilen olaylardan hangileri ile kaç kere karşılaştığınızı işaretleyip her olayın stres değerini, meydana geliş sayısı ile çarparak, o olay için hayat değişikliği birimi ni en sağdaki sütuna yazın. değeri Meydan geliş sayısı 13) Önemli bir kişisel yaralanma veya hastalık 53 x ––––– 14) Aileden yakın birinin ölümü (eş hariç) 63 x ––––– 15) ölümü 100 x ––––– 37 x ––––– Eşin 16) Yakın bir arkadaşın ölümü 17) Aileye yeni birinin katılması (doğum, evlatlık edinme, büyüklerin eve yerleşmesi vb) 39 x ––––– 18) Bir aile üyesinin sağlığında veya davranışında önemli bir değişiklik 44 x ––––– 19) Başka bir yere taşınmak 20 x ––––– 20) Hapsedilmek veya gözaltında tutulmak 63 x ––––– 21) Yasalara karşı işlenmiş küçük suçlar (trafik cezaları vb) 11 x ––––– 22) İş açısından önemli bir yeniden uyum dönemi (işi yönetenlerin değişmesi, bir başka kurum veya işletme ile birleşme, yeni organizasyon, iflas) 39 x ––––– 23) Evlilik 50 x ––––– 24) Boşanma 73 x ––––– 25) Eşten ayrı yaşamak 65 x ––––– 26) bir başarı 28 x ––––– 27) Çocukların evden ayrılmaları (evlilik, yüksek tahsil, yatılıokul vb) 29 x ––––– 28) olma 45 x ––––– Önemli kişisel Emekli 29) İş saatleri veya şartlarında büyük değişiklikler 20 x ––––– 30) İşteki sorumluluklarda önemli değişiklikler (terfi, statü kaybı, bir başka servise geçiş) 29 x ––––– 31) İşten atılmak 47 x ––––– 32) Yaşama şartlarında büyük değişiklik (yeni bir ev kurmak, yeniden döşemek, daha kötü bir ev veya semte taşınmak) 25 x ––––– 26 x ––––– 33) Kadının ev dışında çalışmaya başlaması veya işten ayrılması 34) Büyük miktarda borçlanmak (ev almak, iş kurmak, vb) 31 x ––––– 35) Çok büyük olmayan bir miktarda borçlanmak (araba, renkli TV, video veya ev eşyaları almak için) 17 x ––––– 36) İpotek veya ikraz'da mala veya paraya el konulması 30 x ––––– 13 x ––––– 38) Yeni bir okula başlamak 20 x ––––– 39) İşte farklı bir bölüme geçmek 36 x ––––– 37) Tatil 40) Resmi olarak eğitime başlamak veya bitirmek 26 x ––––– 41) Eş barışma 45 x ––––– 40 x ––––– ile 42) Hamilelik Toplam hayat değişikliği biriminiz Gevşeme cevabının öğrenilmesi ile, bedende stres sırasında ortaya çıkan durumun tam tersi meydana gelir. Bunu daha açık olarak anlatmaya çalışalım İlgili bölümde stres tepkisi sırasında beden kimyasında değişiklikler meydana geldiği ve bazı kimyasal maddelerin salgılandığı anlatılmıştı. İşte gevşeme cevabının öğrenilmesi ve uygulanmasıyla stres sırasında ortaya çıkan kimyasal maddeler kaybolur. Bu maddeler özellikleri gereği gevşeme cevabıyla aynı zamanda var olamaz lar. Bir başka biçimde ifade edersek, bedende aynı zamanda hem gerginliğin, hem de gevşemenin beden kimyası birlikte olamaz. Bu sebeple insan eğer stresi yaşıyorsa bedende ona ait beden kimyası egemendir. 1920'li yıllarda ilk defa Jacobson tarafından fark edilen bu durum, 1960'lardan sonra bir kalp uzmanı ve araştırmacı olan Herbert Benson tarafından bilim alanına bir teknik olarak kazandırılmıştır. Derin Gevşeme duygusu, gevşekliğin bedensel durum ve özelliklerine bağlı olarak ortaya çıkartılabilir. Gerçekten gevşemeyi başarmış bir insanın, solunumu derin ve rahat, elleri ve ayakları sıcak ve ağır, kalp vuruşları sakin ve düzenli, karnı sıcak, alnı serindir. Bu durumdaki bir insanın kasları gevşemiş, hormonal dengesi sağlanmış ve beden metabolizması yavaşlamıştır. Eğer insan yukarıda anlatılan gevşeme cevabının özelliklerinden birini gösterebilirse, stresin yarattığı fizyolojik ve biyokimyasal kısırdöngü kırılmış, onun yerine gevşemenin fizyolojik ve biyokimyasal kısırdöngüsü kurulmuş olur. Solunum derinleşmesi (stres tepkisi sırasında hızlanır) kalp vurum sayısını azaltır (stres tepkisi sırasında artar), el ve ayaklara giden kan miktarının artması bu bölgede ısınma ve ağırlaşmaya sebep olur (stres tepkisi sırasında damarlar daralır, kan içeri çekilir, dolayısıyla yüzey sıcaklığı düşer). Bu durum (kan damarlarını sıkan küçük kaslarda olduğu gibi) bedenin bütün kaslarında gevşemeye ve rahatlamaya sebep olur. Gevşemeyle ulaşılan kalp vurum sayısının azalması, kan basıncının düşmesi gibi sonuçların genel sağlık üzerindeki olumlu birçok etkisinin yanı sıra özellikle yüksek tansiyon tedavisinde sağladığı yararlar çok sayıda bilimsel araştırma ile ortaya konmuştur. Gerginliğin herhangi bir dış uyaranla veya insanın düşünerek vardığı bir sonuçla başlaması üzerine, damarların üzerindeki küçük kasçıklar büzülerek damarları daraltmakta, daralan damarlar yüzeye giden kan miktarını azaltmakta, bu da organ sistemlerinin daha az beslenmesine yol açarak, hastalığa daha açık olmalarına ve o dokunun ait olduğu sistemin hayat süresinin kısalmasına zemin hazırlamaktadır. Kalbimizin vuruşları, kan basıncımız, beden sıcaklığımız ve daha birçokları bu sisteme örnektir. Bu organlar veya fonksiyonlar bizim doğrudan denetim ve isteğimiz dışında çalışır. Ancak yine bilinmektedir ki, eğitim ve egzersizle bu organ ve fonksiyonları kısmen veya bütünüyle kontrol altına almak mümkündür. Bedeni kontrol etme yolundaki çabaların ilk adımı solunumu kontrol etmektir. Çünkü solunum bir yönüyle, istediğimiz zaman nefes aldığımız, istediğimiz zaman nefesimizi tuttuğumuz için, irademizle yönlendirdiğimiz bir faaliyettir. Ancak diğer taraftan solunum, beyin sapındaki bir merkez tarafından kandaki oksijen ve karbondioksit dengesine göre bütünüyle otonom (kendi kendine) olarak yürüyen bir faaliyettir. Yukarıda sayılan sebeplerden ötürü otonom faaliyetleri kontrol etmeye, solunumu kontrol etmekten başlamak çok anlamlıdır. Aynı zamanda doğru ve derin nefes almayı öğrenmek, gevşemeyi öğrenmek yolunda atılan en önemli adımdır. Nefes almanın kendisi bir gevşeme yolu olduğu gibi, bütün gevşeme egzersizleri içinde, egzersizin bir parçası olarak kullanılmaktadır. Ayrıca nefes egzersizleri günlük hayatın akışı içinde uygulanması en kolay egzersizdir. Nedir nefes almayı böyle önemli kılan. Doğru ve derin nefes almanın kendisinin doğrudan damarları genişletme ve kanın (dolayısıyla oksijenin) bedenin en uç ve en derin noktalarına kadar ulaşmasını sağlama özelliği vardır. Hatırlayacak olursanız, stres tepkisi sırasında kan beden yüzeyinden içeri çekiliyor ve yüzey sıcaklığı düşüyordu (el ve ayaklar soğuyordu). Yine hatırlarsanız, hem stres tepkisinin biyokimyasal maddeleri, hem de gevşemenin biyokimyasal maddeleri bir arada bulunamıyordu. Bu sebeple doğru ve derin nefes alarak sağlanan değişiklik özellikle kaygının da dahil olduğu birçok durumda kişinin başlayacak olan (veya başlamış olan) stres tepki zincirini kırmakta ve ters yöndeki zinciri başlatmaktadır. İyi nefesin özellikleri İyi nefes ağır, derin ve sessiz olmalıdır. Bunun için de denge, ölçü ve uyum gerekir. İyi bir nefes yavaş olarak burundan alınır, sessiz olur ve akciğerin bütününü doldurarak diyaframı aşağı iter. Endüstrileşmiş ve şehirleşmiş toplumlarda yaşayan insanların büyük çoğunluğunun ciğerlerinin dörtte birini veya beşte birini kullandıkları saptanmıştır. Nefes egzersizlerinden amaç, akciğerin bütününü kullanmaktır. Akciğerinizin üçe bölünmüş olduğunu düşünün. Derin, tam bir nefes, diyaframın aşağıya hareket etmesi ve akciğerin en alt bölümünün havayla dolmasıyla başlar. Daha sonra orta bölüm havayla dolar ve göğüs genişler. Son olarak da akciğerin üst bölümü dolar ve omuzlar hafifçe kalkabilir. Şimdi yukarıda anlatıldığı gibi derin bir nefes alın ve anlatılan gelişmeyi gözleyin. Bu her zamanki nefes alışınıza benziyor mu. Geleneksel eğitim biçimimizin bize kazandırdığı bir postür (beden duruşu) vardır Mide içerde, göğüs dışarda. Ne yazık ki, bu duruş sağlıklı solunumu engelleyen bir duruştur. Doğru nefes alabilmek için diyaframın (ciğer boşluğunu, karın boşluğundan ayıran kas) akciğer boşluğunda emilim yaratmak için biraz aşağıya hareket etmesi gerekir. Aşağı doğru meydana gelen bu hareket karın boşluğunun dışarı çıkmasına sebep olur. Bu tür nefesi daha iyi hissedebilmek ve bunu sık sık uygulayabilmek için sağ avucunuzun üstünü göbek deliğinizin hemen altına, sol elinizi de göğsünüzün üstüne, memelerinizin hizasına koyun. Eğer diyaframı harekete geçirecek şekilde nefes alıyorsanız, sağ elinizin hareket etmesi gerekir. Daha farklı şekilde söylersek, karın boşluğunuzun, yukarıdan gelen basınç nedeniyle şişmesi ve sağ elinizin dışarı itilmesi gerekir. Bu nefes biçimi sağlıklı, doğru ve derin nefestir. Birçok kimse kaburga nefesi almaktadır. Kaburga nefesi, akciğerin ancak ortasına kadar dolan havanın göğüs kafesini hareket ettirmesi demektir. Eğer kaburga nefesi alıyorsanız, deminki pozisyonda sol elinizin hareket etmesi gerekir. Birçok kimse akciğerin ancak en üst bölümünün kullanılmasını sağlayan üst nefes veya köprücük nefesi almaktadır. Köprücük nefesi denilen nefesi hissetmek için sağ elinizin işaret parmağını sol köprücük kemiği üzerine koyun ve diğer parmaklarınızı aralık olarak göğsünüze uzatın. Nefes aldığınızda sağ elinizin serçe, yüzük ve ortaparmaklarının hafifçe hareket ettiğini göreceksiniz. Uzakdoğu'da İnsanı tanımak için nefesini dinle, derler. Sakin ve olgun insanlar ağır ve dengeli sinirli insanlar sık ve yüzeysel (köprücük nefesi) huzursuz ve endişeli insanlar yüzeysel ve kesik kesik hırslı insanlar dengesiz ve düzensiz nefes alırlar. Nefes alma işleminin bütünü zihinsel olarak denetlenmeli ve ağır, derin ve sessiz olmalıdır (Bk. Şekil 20). 1) Nefes alma egzersizine başlamadan önce (daha önce anlatıldığı gibi) sağ avucunuzu göbeğinizin hemen altına, sol elinizi göğsünüzün üstüne (meme hizasına) koyun ve gözlerinizi kapatın. 2) Nefes almadan önce ciğerinizi iyice boşaltın. (Nefesi verirken ciğerler zorlanmamalı ve nefes itilmeden kendiliğinden çıkmalı). 3) Ciğer kapasitenizi hayali olarak ikiye bölün ve biir , ikii diye içinizden sayarak ciğerinizin bütününü doldurun… Kısa bir süre bekleyin, bir-iki diye diye sayarak, nefesinizi aldığınızın iki katı sürede boşaltın. Sağ eliniz göğüs kemiklerinizin, hareketli bir köprü gibi, yana doğru açıldığını hissetmeli… Yine bir nefes almadan iki saniye bekleyin. 4) İkinci ve üçüncü maddede yazılanları tekrarlayarak bir derin nefes daha alın ve verin. Egzersizi bir kere daha tekrarlayıncaya kadar mutlaka en az 4-5 normal nefes alın. Yararları Yukarıda da belirtildiği gibi diyafram akciğeri dalak, karaciğer, mide ve bağırsak gibi iç organlardan ayıran bir kastır. Böyle bir nefes alışkanlığının yerleşmesi diyaframın altında kalan ve dışardan başka hiçbir şekilde ulaşılamayacak olan organlara masaj yapılmasına imkân verir. Bedendeki oksijen miktarının artması ve bu oksijenin en uç ve derin dokulara kadar ulaşması, stres sırasında ortaya çıkan maddelerin (adrenalin, noradrenalin) azalmasına ve kaybolmasına sebep olduğu için, kişiyi sakinleştirir ve duygusal açıdan daha dengeli kılar. Akciğere bütün kapasitesini kullanma imkânı verilir. Böylece hem kan dolaşımı hızlanır, hem de solunum sistemi ile ilgili hastalıklara karşı önlem alınmış olur. Günde en az 40 defa bu şekilde nefes almak, bu tür nefes almayı alışkanlık haline getireceği için, istenen yararların gerçekleşmesini sağlar. Bu alışkanlık yerleştikten sonra, gözleri kapamak ve elleri karın ve göğüs üzerine koymak gerekmeyecektir. Yapılan hatalar Sesli nefes almak burun kanatlarının kapanmasına ve zorlanmaya sebep olduğu için doğru değildir. Havayı birden solumak, havanın ciğerin ortasında toplanmasına yol açtığından istenen sonucu vermez. Yapılan hataların en önemlisi, yukarıda anlatılan temel egzersizi ara vermeden arka arkaya tekrarlamaktır. Bu takdirde beyin sapında bulunan solunum merkezinde denge karbondioksit aleyhine bozulur ve başdönmesi, hatta baygınlığa yol açabilir. Bu sebeple ikili egzersiz grupları arasına mutlaka dört veya beş normal nefes sokmak gerekir. Derin nefes almanın bedensel yararlarını hissedebilmek için bu nefes biçiminin kişinin günlük hayatının içine girmiş olması gerekir. Bunun için de günde 40-60 arasında derin nefes alınması gereklidir. Hiç şüphesiz bu sayının söylenmesi kolaydır, ancak uygulanması aynı ölçüde kolay değildir. Kolay olmayışı nefes almanın güçlüğünden değil, basit egzersizin, belki de basitliği yüzünden unutulmasından kaynaklanır. Bu basit ancak basitliği ile kıyaslanamayacak oranda yararlı ve olumlu değişikliklere sebep olan nefes egzersizi ni başlangıçta unutmamak ve alışkanlık haline gelmesini sağlamak için hatırlatıcılara başvurmak gerekir. Bu konudaki hatırlatıcılar iki türlüdür. Birincisi günlük hayatta sık karşılaşılan bazı durumları nefes almayla eşleştirmek veya bu durumları nefes alma vesilesi yapmaktır. Aşağıda sıralanan durumlar buna örnektir asansör beklerken, asansörle çıkarken, telefon çaldığında, telefonu açmadan, mutlaka bir şeyin kaynamasını beklerken, zilini çaldığınız bir kapının açılmasını beklerken, telefonda hat beklerken, telefonda karşı tarafın cevap vermesini beklerken, arabayla kırmızı ışıkta durduğunuz zaman veya herhangi birisi trafiği tıkayarak arabanızı durdurduğu zaman korna çalmak yerine ağır, derin ve sessiz bir nefes alın. Nefes aldığınız zaman dikkatinizi omuzlarınıza ve alnınıza verin, gergin olup olmadığınızı kontrol edin. İkinci tür hatırlatıcılar ise, renkli küçük etiketler dir. Bu etiketleri evinizin, kişisel eşyalarınızın ve işyerinizin birçok yerine yapıştırarak, onlarla karşılaştıkça nefes alma alışkanlığınızı geliştirebilirsiniz. Aşağıda sıralananlar bu konuda sadece birkaç örnektir. Tuvalet aynası, gardırobun iç kapağı, ayakkabı dolabının içi, çantanızın içi, büroda çekmecenizin içi, duvardaki saatin bir köşesi. Küçük bir etiketten kesilen küçücük bir parçayı saatinizin üstüne yapıştırmanız bile mümkündür. Bu hatırlatıcıları görmek size derin bir nefes almanız gerektiğini hatırlatacaktır. Böylece kazandığınız alışkanlığı sürdürdüğünüz takdirde, günde 40 civarında derin nefes almak sizin için hayal olmaktan çıkacak ve gündelik hayatınızın bir parçası olacaktır. Gerginliğinizi teşhis etmek ve bu gerginliğin bedeninizden adım adım akıp gidişine tanık olmak için bu egzersizleri uygulamaya gayret edin. Bu egzersizleri yapmak için, daha ilerki sayfalarda gevşeme egzersizlerini uygulama konusunda verilecek genel prensiplere uygun davranın. Kısaca özetlemek gerekirse, sakin ve rahatsız edilmeyeceğiniz ve çevre şartları rahat bir yer seçin. Birden sekize kadar sayma Gözlerinizi kapatın, yavaş ve derin bir nefes alın. Aldığınız nefesi ciğerlerinizdeki havanın son zerresini çıkarttığınızdan emin olacak şekilde, bütünüyle verin. Tekrar derin bir nefes alın. Nefes alırken hayalinizde 1 sayısını canlandırın ve dikkatinizi aldığınız nefes üzerinde toplayın. Aldığınız nefesi üç saniye tutun. Sonra aldığınız nefesi bütünüyle verin ve içinizden iki diyerek, hayalinizde 2 sayısını canlandırın. Tekrar nefes alın, içinizden üç deyin ve nefesinizi alırken hayalinizde 3 sayısını canlandırın. Aldığınız nefesi üç saniye tutun. Sonra hayalinizde 4 sayısını canlandırıp, içinizden dört derken dikkatinizi aldığınız nefes üzerinde toplamayı unutmayın. Yedi derken ciğerlerinizi doldurun ve sekiz derken boşaltın. Birden sekize kadar bütün seansı tekrarlayın ve gözlerinizi yavaşça açın. Kendinizi daha sakin hissediyor musunuz. Sayıları hayalinizde canlandırmakta herhangi bir güçlük çektiniz mi. Dikkatinizi aldığınız toplayabildiniz mi. Egzersizi tamamladınız mı. nefes üzerinde Dikkatinizi aldığınız nefes üzerinde toplamakta veya sayıları hayalinizde canlandırmakta herhangi bir güçlükle karşılaştıysanız, zihninizi dikkatinizi dağıtan bütün öğelerden temizlemeye çalışın ve egzersizi baştan yapmayı deneyin. Egzersizi tamamlayamadıysanız, belki çok hızlı yapmaya çalıştığınız içindir. Unutmayın ki, egzersizi çok hızlı veya sert yapmak, sizi daha çok gerginliğe sürükler. Bu egzersiz bir yarış değildir. Egzersize ve kendinize sabır göstermeyi öğrenin. Aldığınız nefesi yavaş yavaş alın ve nefesler arasında ara verin. Gevşemek için kendinizi zorlamayın. Bu ancak gevşemenizi zorlaştıracaktır. Bunun yerine gevşemek için bir yol bulun ve kendinize gevşemek için izin verin. Birden dörde kadar sayma Derin ve tam bir nefes alın. Aldığınız nefesi bütünüyle verin. İçinizden birden dörde kadar sayarak yeni bir nefes alın. Nefesinizi tutun ve tekrar birden dörde kadar sayın. Nefesinizi ağır ağır verip, ciğerlerinizi bütünüyle boşaltıncaya kadar yavaş yavaş birden sekize kadar sayın. Bütün seansı dört kere tekrarlayın. Sekize kadar saymayı tamamlamadan önce nefesiniz tükendi mi. Eğer tükendiyse tekrar deneyin. Hemen derin bir nefes alın ve ciğerlerinizi çok daha yavaş boşaltın. Ciğerlerinizin bütünüyle doluşunun ve boşalışının farkında olun. Gözlerinizin açık olması, içinizden saymayı zorlaştırdıysa, aynı egzersizi gözlerinizi kapayarak deneyin. Doğru yapabilirseniz, bu egzersizin çok yararlı olduğunu siz de fark edeceksiniz. Beşten bire doğru sayma Kendi kendinize içinizden beş deyin ve dikkatinizi bu sayı üzerinde topladığınız sırada yavaş, derin ve tam bir nefes alın. Ciğerlerinizdeki havanın son zerresinin boşaldığından emin olacak şekilde nefesinizi verin. İçinizden dört deyin ve derin bir nefes daha alın. Bu nefesi boşaltırken kendi kendinize Beşten daha gevşek ve sakinim deyin. Acele etmeyin. Nefes alın ve içinizden üç deyin. Nefesinizi tam olarak verirken, kendi kendinize Dörtten daha gevşek ve huzurluyum diye tekrarlayın. İçinizden önce iki , sonra bir sayılarını geçirin ve yine içinizden Şimdi birde ikide olduğumdan çok daha gevşek ve rahatım diyerek bu kelimeleri zihninizden aynen tekrarlayarak düşünün. Gevşemenin derin basamaklarına inebilmek için kendi kendinize izin verin ve imkân tanıyın. Bir sayısına ulaştığınız zaman başladığınız duruma kıyasla kendinizi çok daha gevşek, sakin ve rahat hissedeceksiniz. Yukarıda anlatılan nefes egzersizlerini bir veya iki hafta uyguladıktan sonra kendinizi daha rahat daha da önemlisi, daha sakin hissedeceksiniz. Ancak yine de kendinizde strese bağlı birçok belirti hissetmeniz mümkündür. Bunun için endişelenmenize gerek yoktur. Yukarıda anlatıldığı gibi yavaş, derin ve doğru nefes alıyor olsanız bile, bunca yılın getirdiği alışkanlıkla bedeninizin bazı yerlerini gergin tutuyor olmanız çok mümkündür. Önceki sayfalarda öğrendiğiniz nefes alma tekniğini sadece stres verici, kaygı doğurucu durumlarla karşılaştığınız zaman uygulamayın. Öğrendiğiniz nefes alma biçimini mümkün olduğu kadar günlük hayatınıza mal etmeye gayret edin. Nefes alırken ve verirken, gevşemenin verdiği huzuru ve sükûneti düşünün. Bu huzur ve rahatlık duygusunu stres verici durumlarla karşılaştığınız zaman uyandırmaya çalışın. Nefes almak ve ona bağlı huzur ve sükûnet duygusu birbirini çağrıştıran bir şartlı refleks haline dönüşünceye kadar bu egzersizleri sürdürün. Daha sonra gerginlik veren durumlar karşısında aldığınız nefes, sizde kendiliğinden bu nefesle paralel hale gelmiş huzur ve sükûnet duygusunu uyandıracaktır. Stresi azaltmak için yapılan mücadelede insanın kendi stres tepkisinin bilincine varması, bu mücadelenin yarı yarıya kazanılmasıdır. Bu kitapta anlatılan diğer stres azaltma teknikleri, stres sırasında kendinize verdiğiniz zararı sıfırlamanıza yardımcı olacaktır. Fakat, hangi egzersizi yaparsanız yapın, bir tek şeyi unutmayın. Nefes almayı. Feedback kelimesi dilimize geri bildirim , dönüt olarak kazandırılmaya çalışılmıştır. Bu çerçevede biofeedback'i biyolojik geri bildirim olarak çevirmek mümkündür. Biofeedback, insanın normal ve normal dışı olan ve kendisinin farkında olmadığı fizyolojik tepkilerinin bir araç yardımı ile farkında olduğu ve bir eğitim programı içinde otonom faaliyetlerini (beden sıcaklığı, terbezi salgısı vb.) istenilen yönde düzenlemeyi öğrendiği bir yöntemdir. Biofeedback, bir anlamda insanın kendi iç fizyolojik faaliyetlerini gözleyebileceği bir penceredir. Biofeedback araçları, deriye bağlanan elektrotlar aracılığıyla kaydedilen bu etkinlikleri analiz ederek, kişiye aynı anda görülebilecek ve duyulabilecek sinyaller biçiminde geri yansıtır. Biofeedback tekniği düşünceler, duygular ve beden arasındaki ilişkiyi somut bir biçimde ortaya koyar. Böylece zihninden kendisine sıkıntı veren bir düşünce geçiren kişi, beden yüzey sıcaklığı düştüğünden, kas gerimi ve terbezi faaliyeti arttığından, anında, ses ve ışık sinyalleriyle haberdar olur. Bu yöntemle kişi kendisine yansıtılan bedensel faaliyetlerini kontrol etmek ve bunları kendi isteği doğrultusunda kullanmak alışkanlığını kazanır. Böylece beden yüzey sıcaklığını yükseltir, terbezi faaliyetini azaltır ve kas gerimini düşürerek, gevşeme için ne yapması gerektiğini öğrenmiş olur. Schulz ve Luthe adlarında iki Alman hekimi geliştirdikleri bu tekniği birçok hastalıkta denemiş ve elde ettikleri olumlu sonuçları yayınlamışlardır. Günümüzde otojenik gevşeme egzersizleri ABD'deki ağrı kontrol kliniklerinde ve gevşeme cevabının öğrenilmesinin önemli olduğu her durumda yaygın olarak kullanılmaktadır. Otojenik gevşeme bedenin mutlak sükûnet ve rahatlık durumundaki bedensel özelliklerini tekrarlayan altı standart cümleden oluşur. Mutlak sükûnet durumundaki bir insanın elleri ve ayakları sıcak (ve dolayısıyla ağır), kalp vuruşları sakin ve düzenli, solunumu derin ve rahat, alnı serin, karnı sıcaktır. Gevşeme cevabını öğrenmek isteyen kişiye bu egzersizin dayandığı fizyoloji ve mantık iyi anlatılabilirse, son derece iyi sonuçlar alındığı bilinmektedir. Progressif gevşeme, günlük gerginliklerinizin daha iyi farkına varmanızı sağlar. Bir devlet dairesinde olduğunuzu düşünün Elinizdeki kâğıtla nereye başvuracağınızı bilmiyorsunuz. Bunu sormaya yeltendiğiniz birkaç görevliden yarım yamalak, baştan savma cevaplar aldınız. Bu eksik bilgilerle uzun bir kuyruğun arkasına geçip, beklemeye başladınız. Kafanızda bir dizi soru var. Beklediğim kuyruk doğru kuyruk mu. , Görevli benden, aklıma gelmesine imkân olmayan bir belge mi isteyecek. , Benim işimi yapmamak için ne gibi bir bahane ileri sürecek . Bunlar endişelerinizin sadece bir bölümü. Bu devlet dairesinde geçireceğiniz zaman, günlük programınızı aksatacak ve mutlaka bulunmanız gereken yerlerde zamanında bulunamayacak, yapmanız gereken işleri yapamayacaksınız. Böyle bir durumu yaşarken, ne halde olacağınızı hatırlamaya çalışın. Kaşlarınız çatık, enseniz taş gibi, karnınızı ve kalçalarınızı sıkmışsınız, çeneniz kilitli, elleriniz ve ayaklarınız soğuk ve nemli. Biliyorsunuz ki, bu gerginlik akşama –belki de o anda– sizde mutlaka başağrısı yapacak ve günün (gecenin) geri kalan bölümünden zevk almanızı imkânsız hale getirecektir. Nefes egzersizleriyle kazandığınız gevşeme becerisi böyle bir durumla yeterince başaçıkmanızı sağlamaya yetmeyebilir. Daha doğrusu bedeninizde doğan gerginliklerin farkında olmayabilirsiniz. İşte progressif gevşeme egzersizleri size, bedeninizde herhangi bir yerde gerginlik doğduğu takdirde bunu derhal fark etme imkânı verecektir. Hatırlayacaksınız, stresle başaçıkma mücadelesinde yolun yarısını almanızı sağlayacak adım, kendi özel stres tepkinizi tanımaktır, demiştik. Verdiğimiz örnekte söz konusu olan, tabii ki, bedensel tepkinizdir. Progressif gevşeme egzersizlerini geride bıraktığınız zaman gerginliğinizi fark ettiğinizde, bu gerginliği önce artırın, daha sonra yavaş yavaş gevşetin. Derin bir nefes alın, tutun… Sonra da yavaş yavaş verin ve gerginliğinizin kaybolup, bedeninizi bir sıcaklığın ve rahatlığın kapladığını hissedin. Böyle bir durumda ne başağrısı, ne de başka bir rahatsızlık gününüzün geri kalan bölümünü tehdit edecektir. Eğer nefes egzersizlerini, özellikle temel nefes egzersizini kendinize mal ederseniz, bu bilgi kitaptaki diğer bilgilerle bütünleşerek, böyle bir durumu kendi sağlığınıza zarar vermeden aşmanızı sağlayacaktır. Bu teknik 1920'lerde geliştirilmeye başlanmış, yaygın olarak araştırma ve inceleme konusu olmuş ve bu tekniğin kas gerginliğini azaltmak konusundaki başarısı ve yararı kanıtlanmıştır. Progressif gevşeme tekniği insan vücudundaki büyük kas gruplarının iradeli olarak gerilmesini ve gevşetilmesini içerir. Bu tekniğin uygulanması ile, kaslarımızın nerede oldukları ve gerginlik sırasında ne duruma geldikleri öğrenilir. Böylece aynı zamanda kasların aşırı gerginlik durumları ile bu gerginliğin ortadan kalkması durumundaki farkı öğrenmek mümkün olmaktadır. Bir kas gergin durumda olduğunda, bu gerginlik ne ölçüde yoğunsa, serbest bırakıldığında yaşanacak olan gevşeme aynı ölçüde derin olacaktır. Bir başka ifade ile, yaşanacak olan gevşeme duygusu gerilim ile gevşeme arasındaki zıtlık ölçüsünde artacaktır. En basit biçimi ile söylemek gerekirse, gevşeme kas etkinliği açısından hiçbir şey yapmamaktır. Eğer kollarımız gevşekse, bir başka kişinin onları hiçbir dirençle karşılaşmadan kaldırabilmesi gerekir. Progressif gevşeme tekniği gerçekten stresi azaltmak konusunda bir eğitime başlamak için en mükemmel adımdır. Bu teknik aracılığı ile kişi kendi bedeni ile tanışır ve kaslarında gerilimin, gerginliğin nerelere yerleştiğini görür. Uzun yıllar sürdürülen uygulamalar sonucunda progressif gevşeme, gösterdiği gelişme ile kas gerginliğinin kontrolünde etkili bir teknik olarak kabul edilmiştir. Fizyolojik araştırmalar gerçekten bu tekniğin mükemmel bir derin gevşeme duygusu verdiğini açıkça ortaya koymuştur. Bu fizik gevşeme kişiye derin bir dinlenme, büyük bir tazelenme ve adeta yeniden doğmuşluk duygusu verir. İlk bakışta progressif gevşeme tekniği son derece basit ve hatta bazılarınca zaman kaybı olarak bile yorumlanabilir. Buna sebep teknik için gerekli olan hareketlerin heyecan verici ve zor olmamasıdır. Bununla beraber bu programdan yukarıdaki faydaları sağlayabilmek ancak sistematik egzersiz ve düzenli uygulama ile mümkündür. Sistematik egzersiz ve düzenli uygulamalar ile bedenin yeni bir işleyiş kazanması sağlanmış olur. Bir progressif gevşeme egzersizinin başarılı olabilmesi için en önemli şart, dış çevreden gelecek uyaranların mümkün olan en alt düzeye indirilmesidir. Bu sebeple egzersizin uygulanması için elverişli ortam olarak, loş ışıklı sakin bir oda düşünülebilir. Egzersiz böyle bir odada rahat bir koltuğa oturarak veya sırtüstü yatarak yapılabilir. Yan yatarak veya yüzükoyun uzanarak egzersiz yapmak bu durumların bazı kas gruplarına yüklediği ağırlık sebebiyle uygun değildir. Ancak burada söylenmek istenen, gevşemeden sağlanacak yararın ancak oturarak ve sırtüstü yatarak gerçekleşebileceği değildir, fakat özellikle başlangıçtaki alışkanlık kazanma döneminde en fazla yarar bu yollarla sağlanır. Eğer yatarak yaptığınız uygulamalarda uykuya dalıyorsanız, uygulamalarınızı oturarak yapmayı tercih edin. Çünkü progressif gevşeme tekniği ile amaçlanan uykuya dalmak değil, tersine en fazla uyanıklık ile, en fazla gevşemeye ulaşmaktır. Bir progressif gevşeme egzersizi örneği Oturur veya yatar durumda en rahat ettiğiniz şekli alın. Gözlerinizi kapatın… Ayak ayak üstüne atmayın. Zihninizi belirtilen kas grupları üzerinde toplayın. Rahat, sessiz, ağır ve derin bir nefes alın. Aşağıdaki cümleleri kendi kendinize sessizce içinizden tekrarlayın. Sükûnet ve huzur içindeyim. Alın kaslarım rahat, yumuşak. Alın ve göz kaslarım yumuşak. Gözlerimi sıkıyorum… daha sıkı, daha sıkı… ve sonra yavaş yavaş gevşetiyorum… Derin bir nefes alıyorum… tutuyorum… ve bırakıyorum… Alın kaslarım, göz kaslarım bütünüyle yumuşak, gevşek… Çenem rahat, kasları gevşek. Çene kaslarımı sıkıyorum… Sıkı… Daha sık… Sonra bırakıyorum… Çenemi yavaş yavaş gevşetiyorum… Derin bir nefes alıyorum… Tutuyorum… ve yavaşça bırakıyorum… Çenem sarkıyor, kasları yumuşak, gevşek… Ense kaslarım yumuşak, gevşek… Şimdi onları sıkıyorum… Daha sıkı… Daha sıkı… Sonra yavaş yavaş gevşetiyorum… Derin bir nefes alıyorum… Tutuyorum… ve bırakıyorum… Ense kaslarım da bütünüyle gevşiyor ve yumuşuyor… Alın kaslarım… Göz kaslarım… Çene kaslarım… Ense kaslarım yumuşak ve ağır… Sükûnet ve rahatlık içindeyim… Verdiğim her derin solukla birlikte gerginliğin bedenimden akıp gittiğini hissediyorum… Şimdi dikkatimi omuz kaslarıma çeviriyorum ve onları geriyorum… Omuz kaslarımla birlikte göğüs kaslarımı da