Aynı zamanda grubun vokalisti ve basçısıdır. Farklı isimlerle solo performans icra etmiştir. Ve The Lilac Time grubunda abisi Nick ile yer almıştır. Bu grupta şarkıcılık ve söz yazarlığı yapmıştır. Aynı zamanda Robbie Williams ve Steven Page ile ortaklaşa çalışmalar yapmıştır. Gittiği üniversitede John Taylor ile tanışır. Taylor un çocukluk arkadaşı Rick Rhodes' un da katılımıyla Duran Duran adı verilen grup kurarlar. Taylor gitarist, Duffy ise vokalistti. Stephen, Duran Duran grubu EMI ile şarkı söylemeden bir yıl önce 1979 yılında hem grubu hem de okulu bırakır. 1982 yılında John Mulligan, Dik Davis, Andy Growcott ve Bob Lamb ile birlikte Tin Tin adı verilen grubu kurarlar. "Kiss Me" adlı şarkıları İngiltere'de ilk 10'a adını yazdırmayı başarır. 1973 NBA Playoffları 1973 NBA Playoffları 1972-73 normal sezonun sonunda başlamıştır. Doğu konferansı şampiyonu New York Knicks, batı konferansı şampiyonu L.A. Lakers'ı NBA finallerinde seride 4-1 öne geçerek tarihindeki ikinci şampiyonluğuna ulaştı. Willis Reed ikinci kez finallerin en değerli oyuncusu seçildi. Aynı zamanda Reed, NBA tarihinde iki kez final MVP'si olan ilk oyuncudur. Boston Celtics 68 galibiyet ile kulup tarihi rekoru kırmasına rağmen, konferans finallerinde Knicks'e 4-3 ile seride yenilerek elenmiştir. 1972 NBA Playoffları 1972 NBA Playoffları 1971-72 NBA sezonunun sonunda başlamıştır. Batı konferansı şampiyonu L.A. Lakers, doğu konferansı şampiyonu New York Knicks'i final serisinde 4-1 ile yenerek şampiyonluğa ulaşmıştır. Wilt Chamberlain finallerin en değerli oyuncusu seçilmiştir. Lakers 69 galibiyet 13 yenilgi alarak kulüp tarihi rekorounu kırarken aynı zamanda bu alanda Chicago Bulls'un 1995-96 sezonunda normal sezonda 72 galibiyet almasından sonra en iyi dereceyi elde etmiştir. Milwaukee Bucks 63 galibiyet almasına karşın konferans finalinde Lakers'a seride 4-2 ile yenilerek ve etmiştir. 1971 NBA Playoffları 1971 NBA Playoffları 1970-71 NBA normal sezonun sonunda başlamıştır. Batı konferansı şampiyonu Milwaukee Bucks, kulüp tarihinde ilk kez finale kalan doğu konferansı şampiyonu Baltimore Bullets'ı NBA finalleri sersinde 4-0 ile süpürerek tarihinde ilk kez finale kalıp şampiyonluğu elde etmiştir. Finallerin en değerli oyuncusu Lew Alcindor oldu. (Alcindor, daha sonra Müslüman oldu. Ve ismi 'Kareem Abdul-Jabbar' olarak değişti) 1970 NBA Playoffları 1970 NBA Playoffları 1969-70 sezonunun sonunda başlamıştır. Doğu grubu şampiyonu New York Knicks, doğu grubu şampiyonu Los Angeles Lakers'ı final serisinde 4-3 ile yenerek kulüp tarihindeki ilk NBA şampiyonluğuna ulaşmıtır. Willis Reed finallerin en değerli oyuncusu seçilmiştir. Knicks ilk kez bir sezonda 60 galibiyet almış sezonu birinci sırada bitirmişti. Los Angeles Lakers ise üçüncü kez NBA finali oynamıştı. 1969 NBA Playoffları 1969 NBA Playoffları 1968-69 normal sezonun sonunda başlamıştır. Doğu grubu şampiyonu Boston Celtics, batı grubu şampiyonu Los Angeles Lakers'ı 7 maç sonunda yenip tarihindeki 11. şampiyonluğunu elde etmiştir. NBA tarihinde ilk defa finallerde kaybeden takımın oyuncusu finallerin MVP'si seçilmiştir. Bu onura Lakers gardı Jerry West layık görülmüştür. Daha sonra Houston Rockets olacak oan San Diego Rockets ilk defa playofflara kalmıştır. Siyah Kuğu Siyah Kuğu (İngilizce özgün adıyla "Black Swan"), Darren Aronofsky'nin yönettiği 2010 çıkışlı, Amerikan yapımı psikolojik gerilim ve dram türlerindeki filmdir. Başlıca rollerinde Natalie Portman, Vincent Cassel, Mila Kunis, Barbara Hershey ve Winona Ryder'ın oynadığı filmin hikâyesi; Pyotr İlyiç Çaykovski'nin "Kuğu Gölü" bale gösterisi etrafında dönmektedir. Filmde konu edilen gösterinin, masum Beyaz Kuğu ve şehvetli Siyah Kuğu rollerinin ikisini de canlandıracak bir balerine ihtiyacı vardır. Bir dansçı, Nina (Portman), Beyaz Kuğu için mükemmel bir seçim iken; Lily (Kunis) ise Siyah Kuğu'nun kişiliğine sahiptir. Lily ve Nina rekabete girdiğinde Nina kendisinin karanlık yanını keşfeder. Gerçek bir yaşam öyküsünden alınan film, 1 Eylül 2010 tarihinde, 67. Venedik Uluslararası Film Festivali'nin açılış filmi olarak gösterildi. 3 Aralık 2010 tarihinde sınırlı; 17 Aralık 2010 tarihinde ise Amerika Birleşik Devletleri'nde yurtçapında vizyona girmiştir. Natalie Portman, bu flmiyle ilk Akademi Ödülü'nü almıştır. Nina Sayers (Natalie Portman), New York'ta prestijli bir bale okulunda genç bir dansçıdır. Nina, otoriter annesi Erica (Barbara Hershey) ile yaşamaktadır. Bale okulu, "Kuğu Gölü" eseri için hazırlanmaktadır. Yönetmen Thomas Leroy (Vincent Cassel), yeni bir baş dansçı seçmek zorundadır. Bu dansçı; masum, kırılgan Beyaz Kuğu ve onun karanlık şehvetli, kötü ikizi olan Siyah Kuğu ile birlikte ikisini de canlandırabilmelidir. Nina, birkaç dansçıyla birlikte gösterinin bir bölümü için seçilir. Yönetmen Nina'yı Kuğu Kraliçesi yapmayı planlamamaktadır. Nina rolü istemek için yönetmeni ziyaret ettiğinde, yönetmen sert teknikli dansının Beyaz Kuğu için uygun olduğu; ama Siyah Kuğu için gerekli olan tutkunun olmadığını söyler. Thomas zorla Nina'yı öpünce, Nina onu ısırır. Thomas, Nina'daki potansiyeli görür ve ona rolü verir. Nina, güçlü saplantılar ve ayrıntılı halüsinasyonlar içeren psikozlu semptonlar gösterir. Yedek dansçı Lily hakkında paranoyakça davranarak baş rolden uzaklaştırmaya karar verir. Bu arada Thomas, Nina'nın Siyah Kuğu için “soğuk” dansını gittikçe daha çok eleştirir ve mükemmeliyetçiliği bırakmasını; sadece Siyah Kuğu rolü için kendini kaybetmesini söyler. Bir akşam Lily, Nina'nın kapısını çalar ve dışarı bir yerlere oturmak için davet eder. Nina başlarda karasızdır; ama annesiyle tartıştıktan sonra Lily'ye katılmaya karar verir. Gece boyunca, Lily çekingenliğini azaltması için Nina'ya hap önerir. Nina sadece bardaki erkeklere değil, Lily'ye de ilgi duymaya başlar. O gecenin geç saatlerinde, Nina evine Lily ile birlikte döner ve annesiyle yeniden kavga ederler. Lily ile birlikte odasına giderle ve annesinin girememesi için engel koyar. Lily, Nina'yı baştan çıkarır. Sonraki sabah, Nina yalnız uyanır ve provaya geç kalır. Yetişmek için acele eder. Stüdyoya girdiğinde, yokluğunda Lily'nin Kuğu Kraliçesi olarak dans ettiğini görür. Sinirli bir şekilde Lily'ye karşı koyar ve ona sabah neden uyandırmadığını sorar. Lily, Nina'ya geceyi barda tanıştığı bir erkekle geçirdiğini bildirir. Bale gösterisinden bir gece önce, Nina güçlü halüsinasyonlar görmeye devam eder. Nina, gösteri gecesi uyanır, kilitli odasında annesiyle birlikte. Erica, bale okuluna telefon ettiğini, Nina'nın kendisini iyi hissetmediğini ve performansını sergileyemeyeceğini bildirdiğini söyler. Şiddetli bir kavgadan sonra Nina annesine karşı gelir ve evden çıkar. Nina gösteriye gittiğinde Thomas, annesinden gelen telefondan dolayı yerine Lily'nin çıkacağını söyler. Nina, Thomas'ı dinlemez. Lily'e ise oldukça kızgındır. Yine bir halüsinasyon görür. Bu gördüklerinin en ağırıdır. Gördüklerinden sonra istemeden kendisini ayna parçası ile yaralar. Ve yaralı haliyle sahneye çıkar. Gösterinin son sahnesini oynadıktan ve perde kapandıktan sonra Nina'nın yaralı olduğu fark edilir. Fakat artık her şey için çok geçtir. Nina hayatını adadığı sahnede gözlerini hayata yumar. Jawaharlal Nehru Stadyumu (Delhi) Jawaharlal Nehru Stadyumu (, , ), Hindistan'ın başkenti Yeni Delhi'de bulunan çok amaçlı stadyum. Adını, Hindistan'ın ilk başbakanı Jawaharlal Nehru'dan almaktadır. Tamamı koltuklu olmak üzere 60.000 seyirci kapasiteli olup, ülkedeki en büyük üçüncü stadyumudur. Hindistan Olimpiyat Birliği'nin merkezi de stadyumda konumlanmıştır. Hindistan Hükûmeti tarafından 1982 Asya Oyunları'nda kullanılmak amacıyla inşa edilen Jawaharlal Nehru Stadyumu, 1989 Asya Atletizm Şampiyonası ve 2010 İngiliz Milletler Topluluğu Oyunları'na da ev sahipliği yaptı. Önceleri 78.000 kişi kapasiteli olmasına rağmen 2010'daki etkinlik için kapasite 60.000'e düşürüldü. Cosmos Cosmos, İngilizce'de evren (Yunanca κόσμος ("kosmos")), evren anlamlarına gelir. Aşağıdaki maddeler bu isimle bağlantılıdır: 1968 NBA Playoffları 968 NBA Playoffları 1967-68 sezonun sonunda başlamıştır. Doğu grubu şampiyonu, Boston Celtics, batı grubu şampiyonu L.A. Lakers'ı final serisinde 4-2 ile yenerek, kulüp tarihinin onuncu şampiyonluğunu elde etmiştir. İlk kez, Bill Russell, Red Auerbach'ın emekli olmasından sonra hem oyuncu hem de antrenör olarak yer almıştır. Jawaharlal Nehru Stadyumu Jawaharlal Nehru Stadyumu aşağıdaki anlamlara gelebilir: Ölümcül Deney: Ölümden Sonra Ölümcül Deney: Ölümden Sonra (Özgün adı: "Resident Evil: After Life"), Paul W. S. Anderson'ın yönettiği ve başrolünde Milla Jovovich'in bulunduğu bir bilimkurgu aksiyon filmi. 'nun devam filmidir. Dünya virüsün etkilerinden sarsılıp insanlar zombiye dönüşürken, Alice sağ kalanları bulup onları kurtarma macerasına devam eder. Umbrella Şirketi ile olan savaşı yeni boyutlar kazanır. Alice, beklenmedik eski bir arkadaşıyla karşılaşır ve beraber uçakla Los Angeles'a gitmeye karar verirler. Şehre vardıklarında binlerce zombinin orada bulunan bir hapishanenin etrafını sardığını ve yukarıda insanların olduğunu fark ederler, iniş yaparlar. Zombilerin baskınına uğrayınca, hayatta kalanlara yaşam olanakları sağladığını söyleyen Arcadia isimli bir yük gemisine giderler. Alice ve arkadaşları ölümcül bir tuzağa yakalanmışlardır. 1967 NBA Playoffları 1967 NBA Playoffları 1966-67 sezonunun sonunda başlamıştır. Doğu grubu şampiyonu Philadelphia 76ers batı grubu şampiyonu San Francisco Warriors'u final serisinde 4-2 ile yenerek kulüp tarihindeki ikinci şampiyonluğunu elde etmiştir. Böylece Celtics'in arda arda 8 NBA şampiyonluğu bu yıl noktalanmıştır. Celtics, 60 galibiyet almış, ama grup finallerinde Philadelphia'a ya seride 4-1 ile elenmiştir. San Francisco Warriors - Los Angeles Lakers Empati Empati veya eşduyum, bir başkasının duygularını, içinde bulunduğu durum ya da davranışlarındaki motivasyonu anlamak ve içselleştirmek demektir. Kendi duygularını başka nesnelere yansıtmak anlamında da kullanılır. Bebekler üzerinde yapılan incelemelere göre, doğuştan empati yeteneğimiz yüksek olmakla birlikte, uygun şartlarda hızla kaybedilebilen bir yetenektir. Empati yeteneğini sonradan kazanabilmenin yolu: açık uçlu sorular sormak, yavaş hareket etmek ve yorumda bulunmak, hızlı yargılara varmaktan kaçınmak, kendi davranış ve düşüncelerimizi anlamaya çalışmak, geçmişten ders almak, olayları akışına bırakmak ve kendimiz ve karşımızdakilerin davranışları için belli sınırlar oluşturmaktır. Olumlu amaçlar için kullanıldığında iş birliği, üretkenlik, refah ve mutluluğu arttıran bu yetenek, kötü amaçlar için kullanıldığında manipülasyonculuk şeklini alır. Empati, bir insanın, kendisini karşısındaki insanın yerine koyarak onun duygularını ve düşüncelerini doğru olarak anlamasıdır. Empati sayesinde insan ilişkileri gelişir. İnsanlar arasındaki kavgalar azalır ve zamanla yok olur. Aile içi empati ise aile bireylerinin karşısındaki insanı kendi yerine koymasıdır. Bu sayede bireyler karşındakinin ne tepki vereceğini bilir ve ona göre davranır. Empatinin tam olarak gerçekleşmesinin üç kuralı vardır; "Empati", birbirlerine manevi bakımdan sıkıca bağlı iki canlı arasında, duygu ve ruhsal hallerin aktarılması fenomenine ve bu psişik irtibata Parapsikoloji’de verilen addır. Kimilerince telepatik bir irtibat biçimi sayılmaktaysa da,telepatiden farkı, tanımından da anlaşılacağı gibi, empatide düşünce ve imaj aktarımının olmamasıdır. Örneğin aralarında empati bulunan iki kişiden biri bir bedensel rahatsızlıktan acı çektiğinde diğer empatın da bedeninin aynı bölgesinde acı duyduğu görülmüştür. Gözlem ve deneyler empati halinin anne ile çocuklar arasında ve ikizler arasında daha sık gerçekleştiğini göstermiştir. Hayvanlar üzerinde yapılan deneyler, empati halinin özellikle ebeveyn ile yavrular arasında gerçekleştiğini göstermektedir. Örneğin, bir deneyde, yavrularından kilometrelerce uzağa götürülen bir anne tavşanın, yavruları öldürüldüğünde acı acı bağırdığı görülmüştür. Terim, Latince'deki "iç,içine,içinde" anlamına gelen "em" öneki ile Grekçe'deki "duygu, acı, ıstırap, algılama" anlamına gelen "patheia" sözcüğünden türetilmiştir. 1966 NBA Playoffları 1966 NBA Playoffları 1965-66 sezonun sonunda başlamıştır. Dğou grubu şampiyonu Boston Celtics, batı grubu şampiyonu Los Angeles Lakers'ı 7 maçlık final serisinde 4-3 öne geçerek art arda sekizinci toplamda dokuzuncu NBA şampiyonluğunu elde etti. 1955'ten 1967 ye kadar süren 6 takımlık playoff formatı 67'den itibaren 8 takımlık formata geçilmiştir. 1965 NBA Playoffları 1965 NBA Playoffları 1964-65 NBA sezonun sonunda yapılmıştır. Doğu grubu şampiyonu Boston Celtics batı grubu şampiyonu Los Angeles Lakers'ı final serisinde 4-1 ile yenerek üst üste yedinci şampiyonluğunu elde etmiştir. Ayırca Celtics sezonu 62 galibiyet 18 yenilgi ile birinci sırada tamamlamıştır. 5.Maรง Los Angeles Lakers 96 @ Boston Celtics 129 1964 NBA Playoffları 1964 NBA Playoffları 1963-64 sezonun sonunda başlamıştır. Doğu grubu birincisi Boston Celtics, batı grubu San Francisco Warriors'ı final serisinde 4-1 ile mağlup ederek art arda altıncı, toplamda yedinci NBA şampiyonluğunu ilan etmiştir. Warriors 1956 yılında şampiyon olduktan sonra ilk defa final oynamıştır. Ruhbani kaynak Ruhbani kaynak (P) (veya Ruhbani metin, Priestly source), Belgesel hipotez'e göre Tora'yı oluşturan dört kaynaktan biri olup Wellhausen formülasyonuna göre kaynakların sonuncusudur. Harun rahiplerinin bir ürünü olup rahiplerin karakteristik özellikleri, nüfus ve soyağaçlarıyla ilgili bilgiler sunar. Babil Sürgünü süresince ve sonrasındaki (M.Ö. 550-400) durumları anlattığından Tora'nın M.Ö. 400 civarından derlendiği düşünülmektedir. Levililer kitabının büyük bir kısmını oluşturduğu, Yahvist (J) ve Elohist (E) metinlerdeki hikâyelere paralel hikâyeleri olduğundan proto-Tora olan JE-D'ye eklendiği düşünülmektedir. P, Harun ruhban sınfının pozisyonu üzerine vurgu yapıp Musa Tanrı adına bir şey yaptığı zaman yanında her zaman Harun'un olduğunu anlatır. Ruhbani kaynağa göre Tanrı mucizelerini Musa'dan ziyade Harun'un kadrosu üzerinden gerçekleştirir. P, Musa'nın Tanrı ile yakınlaşıp ondan emirleri alıp geri döndüğünde çok değiştiğini ve yüzüne bile bakılamadığını anlatıp Musa'nın liderlik vasfını küçümsemektedir. Birinci asırdan Rönesans'a kadar bir İbrani kelimesinin yanlış okunması sebebiyle Musa'nın değişiminde boynuzları çıktığı intibası yaratıldı. Gayri-Harun ruhban sınıfını küçümsemek için, J (veya E)'de de adları geçen Nadav ve Avihu'nun Musa tarafından Tanrı ile görüşmeye gittiğinde yanına alındığını anlatır. P, ilginç bir şekilde, bu ikisinin Tanrı'ya "garip ateş" sundukları için Tanrı tarafından yok edildiklerini de yazar. P, tekrarlayan listeleri, uzun, sıkıcı, hikâyeleri bölerek, soğuk ve duygusuz açıklamalarla ve edebi standarttan yoksun bir şekilde kullanmaktadır. P, Tanrı'nın ismi olarak "Elohim" ve "El Şaday" isimlerini kullanıp onu Elohist'in aksine soyut ve uzak gösterir. Tanrı'nın insanlarla iletişimi ruhban sınıfı aracılığıyla gerçekleşmektedir. P, Tanrı'nın adil oluşunun yanı sıra acımasız olduğunu, kurallar yıkıldığı zaman beklenmedik sert cezalar verdiğini, sırf şikayet ettikleri için 12,000 kişiyi salgınla aniden yok ettiğini anlatır. P, çoğu uzmanca zarafetsiz ve tanısal karakteristli olarak görülür. Ruhbani kaynak, JE hikâyelerini takip etmektedir fakat gözle görülür bir şekilde kısadırlar. Fakat, JE kaynağındaki Yehuda Krallığı veya kahramanlarıyla direkt bağı olmayan hikâyelerin çoğu kesintiye uğramıştır. Sodom ve Gomora dışındaki düzlüklerde geçen ve Lut ile ilgili hikâyeler, Esav ve Edom hikâyeleri, İsrail Krallığı kahramanları ve Yusuf ile ilgili hikâyeler yer almamaktadır. Tanrı'yla direkt temasa geçilen ve Harun ruhban sınıfının aracılığı eklenmeyen hikâyeler de, bu zaman diliminde Harun olmadığı için, konu dışı bırakılmıştır. Bu sebeple, Eden, Habil ve Kabil, Nefilim, Babil, Yakup'un Tanrı ile güreşi, İshak'ın neredeyse kurban edilişi, Balaam ve onun konuşan eşeği hikâyeleri bu kaynakta yer almamaktadır. Kudüs'le ilgili olmayan dini hikâyeler de kesintiye uğramıştır; örneğin, Nehuştan, Beerşeba ve Galead bu kaynakta mevcut değildir. Ruhbani kaynaktaki hikâyelerle çelişen Levililerin kanunlarına da yer verilmemiştir, bu sebeple Dina tecavüzü hikâyesinde bir Yahudi'nin Yahudi olmayanla evlenmesi için tek gerekli şartın sünnet edilmiş olması hikâyesi konu dışı bırakılmıştır. P, Harun yanlısı bir kaynak olduğundan onları kötü gösteren altın buzağı ve Karbeyaz Meryem hikâyeleri bu kaynağa eklenmemiştir. Hatta, Harun'a bağlı olmayan ruhban sınıfları, liderleri olarak Musa'yı gördükleri için, Musa'nın tek başına bir ilahi gücü olduğuna dair öyküler yer almamaktadır. Bu tavırdan yola çıkarak, sazlıklarda rol alması, sürgüne gitmesi, bir otorite işareti olan kensidine ilahi kudret bahşedilmesi, yanan çalı'da Tanrı'yla konuşması gibi hikâyeler basitleştirilip sıradan biri olan Musa'nın Tanrı tarafından seçildiği ve onu işlerini Harun'un yaptığı anlatılır. P'de çölde kayadan su çıkaran, Kızıldeniz'i ikiye bölen, Mısır'a On Bela'yı getiren Harun olarak gösterilmesine rağmen bu kişi JE'de Musa'dır. Ruhbani kaynakta hikâyeler kısa kesilmiş, yüklüce kanunlar sıralanmış, dini nesneler tanımlanmış, sayılar ve soyağaçları basite indirgenmiştir. Görkemin kaybolması ve kolay okunabilmesinin sebebi, ruhban sınıfının edebi yetenekten yoksun olmasıdır; fakat, konu Harun olunca onunla ilgili hikâyelerde sürpriz bir şekilde edebi şıklık söz konusudur. Bu kaynak, Leviler ile ilgili birkaç bilgi sunup onların haklarını tanımlamıştır. Levilerin görev atamaları Harun ruhban sınıfının çıkarlarına uygun olarak belirlenip, Kenan topraklarındaki dağılımda, Yahvist ve Elohist kaynaklarda yer almamasına rağmen, bazı şehirler sonsuza dek onlara verilmiştir. Ruhbani kaynakta Makpela Mağarası ile ilgili hikâyenin politik sebebi tam olarak bilinmemektedir; kimine göre bu topraklarda kimin hak sahibi olduğunu anlatırken kimine göre ölü gömmenin en doğru şekli mağarada olmasını göstermesidir. P'nin, Belgesel hipoteze göre İkinci İsrail Krallığı'nin yıkılmasından sonra yazıldığı düşünülmektedir. İlk teorilere göre, ne P'nin peygamberlerden bahsediyor olmaları ne de peygamberlerin P'deki pasajları kullanmaları gözükmediği için Babil Sürgünü'nden sonra yazıldığı farz edilmekteydi. Yine ilk teorilere göre "tapınak"larla ilgili ayetler ruhban sınıfını desteklemekteydi. Bu sırada dinin merkezileşmiş olduğu düşünülür. Fakat DH'nin son versiyonlarına göre bu teori gözden düşmüştür; P'nin peygamberlerden bahsetmiyor olmalarının sebebi ruhban sınıfının Tanrı ile kul arasında aracı olduğunu göstermek istemesidir; ayrıca Babil Sürgünü sonrası peygamberlerden (örneğin, Hezekiel) bahsettiğini belirtir. P, JE'ye kıyasla daha yeni bir İbranice'yle yazılmıştır, bu sebeple P'nin JE'yi daha önceden gördüğü ve hikâyelerini buna paralel olarak sunduğu teorinin bir parçasıdır. JE antik İsrail'in düşüşüyle bağdaştırıldığından P, M.Ö. 722'den sonra yazılmış olmalıdır. Antik İsrail'in yıkılışından sürgüne kadar geçen 200 yıllık gibi bir sürede P hazırlanmaya başlanmış olabilir. Israel Finkelstein'a göre, J Hezekiya zamanından yazıldı sonradan JE oluşturuldu, dolayısıyla P'nin hazırlanması için az zaman kalmıştı. Yeremya'nın "yanlış Tora"yı küçük düşürmesinin sebebi Harunsal kaynakların, Şilosal kaynakların kahramanı Musa'yı küçük düşürmeye çalışmasından kaynaklandığı, bu sebeple P'nin Yoşiya zamanında bağımsız bir metin olarak var olduğu düşünülür. Kral Hezekiya dini reformlar gerçekleştirdi, dini Kudüs Tapınağını baz alarak merkezileştirdi. Hezekiya, "yüksek yerleri" (Kudüs dışındaki dini merkezleri) ve Nehuştan gibi Tapınağa bağlı olmayan dini nesneleri elimine etti. DH'ye göre, JE, Hezekiya hükümdarlığındaki reformlardan sonra Harun rahiplerinin dikkatine sunuldu. JE'de Harun'u küçük gösteren altın buzağı hikayesi yer almaktaydı. Ayrıca, Tanrı'nın bağışlayan ve rahipler dışında diğer kişilerin aracılığıyla hareket ettiğini gösteren hikayeler barındırmaktaydı. Bundan öte, birçok dini yeri destekleyip Nehuştan hikayesini anlatıyordu. JE, M.Ö. 722'den beri tedavüldeydi. DH'ye göre rahipler JE'yi, reformlara ve Harunsal ideallere uygun olarak tekrar yazmayı tercih ettiler. Bunun sonucu olarak P, JE'nin ardından gelip hikayeleri tekrarladı ve "yeni din"e uymayan "altın buzağı" gibi hikâyeleri çıkardı. P yazarı ayrıca Harun ruhban sınıfının ve Kral Hezekiya'nın menfaatine uygun kurallar ekledi. P'de eklenen orijinal kodlara Kutsal kod, JE'de bulunan kodlara ise Ahit kodu denilmektedir. Tanrı'nın kişisel olarak hareket ettiği veya mistik bitki ve nesnelerin bulunduğu hikâyeler Tanrı'yı uzaklaştırarak tekrar yazıldı veya hepten çıkarıldı. Tanrı'nın kullandığı, konuşan hayvan veya (Musa dahil) Harun dışı aracılar değiştirilerek bu hikâyelere Harun eklendi. Harun ruhban sınıfına yargı yetkisi vermek için bazı hikâyeler değiştirildi. Örneğin Sayılar 16'da Musa'ya yapılan ayaklanma, Leviler tarafından Harun rahiplerin karşı yapılan ayaklanma olarak gösterildi. Bazı hikâyelerin düzenlenebilmesi için değişiklikler yapıldı. Örneğin, Yeşu'nun geçerli bir lider olduğunu gösterebilmek için 12 Casus olayında Yeşu'nun Kaleb ile aynı fikirde olduğu gösterildi; çünkü altın buzağı hikâyesinde bu külte yenik düşmeyen tek kişini Yeşu olması ve sadece rahiplerin koruduğunu gösteren P kaynağında Yeşu'nun tapınağın koruyucusu olduğu hikâyeleri bu kaynaktan çıkarılmıştı. Bazı hikâyeler ise hiç yoktan P tarafından yaratıldı; örneğin, bir Harun şehri olan Hebron'a ehemmiyet verebilmek için bu şehirde bulunan Makpela Mağarası ile ilgili hikâye eklendi. Harun ruhban sınıfında P kaynağı elden ele dolaştığı sırada bazı yazarlar başta kanunlar olmak üzere yeni maddeler ekledi. P'nin orijinal versiyonuna "Grundschrift" (Pg) denmesine rağmen değişikliğe uğradıktan sonraki versiyonlarına verilmiş bir isim yoktur. P tarafından yapılan belli başlı değişiklikler şunlardır: Yeremya, Kral Yoşiya zamanında yaşamış Şilo ruhban sınıfı kökenli bir peygamberdir. Yeremya, P'ye muhalif olmuş JE'yi desteklemiştir. Bir keresinde Yeremya (Yeremya 8:8'e göre) şöyle demiştir: Birçok DH destekçisi Yeremya'nın Haruncuların ürünü olan Ruhbani kaynaktan bahsettiğini düşünmektedir. Tarihler kitaplarının yazarları büyük ölçüde Ruhbani kaynaktan etkilenmiştir. Akın Alptuna Akın Alptuna (d. 23 Mayıs 1942, Nazilli), Türk Büyükelçi. İzmir Amerikan Erkek Koleji'ni 1961'de bitirmiştir. Ankara Üniversitesi Siyasal Bilgiler Fakültesi 1965 yılı mezunudur. 1967 yılında Dışişleri Bakanlığına girmiştir. Çeşitli görevlerin ardından Çok Taraflı Siyasi İşler (1989-1993) ve Avrupa Toplulukları (1993-1995) Genel Müdürü olarak görev yaptıktan sonra 1995-1997 yılları arasında Helsinki Büyükelçiliği, 1997-2000 yıllarında OECD Daimi Temsilciliği, 2000-2003 Avrupa İşleri Müsteşar yardımcılığı, 2003-2007 yılları arasında Londra Büyükelçiliği görevlerinde bulunmuş ve 2007 yılında emekli olmuştur. Ayrıca TOBB Ekonomi ve Teknoloji Üniversitesi'nde Diplomatik İngilizce ve Yazışma Teknikleri adlı dersi vermektedir. Esin Alptuna ile evlidir. 1907'de futbol 1907de meydana gelen futbol olaylarÄ±. Kutsal Makam'ın dış temsilcilikleri Beşinci asırdan beri, henüz 1929'da Vatikan Şehri Devleti kurulmamışken, papa elçileri (günümüzde nuntius ya da nuncio olarak bilinir) yabancı hükümdarlara karşı Kutsal Makam'ı temsil etmişlerdir. Ayrıca papa temsilcileri daha çok heyet olarak, Kutsal Makam ile diplomatik ilişkiler kurmayan devletlerin, Papa ve Katolik Kilisesi ile iletişimlerini sağlamışlardır. Kutsal Makam'ın elçilikleri sistemi içinde Kudüs ve Filistin için bir adet apostolik rezidans elçilik heyeti mevcut. Apostolik elçiliği olmayan altı ülke ile iletişim için de bir heyet belirlenmiştir, bunlar; Brunei, Myanmar, Laos, Malezya, Moritanya ve Somali. Ayrıca diplomatik ilişkisi bulunmayan üç bölge için de heyet belirlenmiştir; Arap Yarımadası, Karaipler ve Büyük Okyanus bölgesi. Kutsal Makam'ın yıllık envanterinde Vietnam'ın da yeri var ama uzun zamandan beri yeri olmasına rağmen bu ülkeye olan elçilik temsiliyeti boş kalmıştır. Kutsal Makam'ın "Tek Çin politikası"'na taraf olması sebebiyle Çin'e ne bir temsilci ne de bir apostolik heyet belirlenmiş olup bölgede sadece Çin Cumhuriyeti'nin başkenti Taipei'de bir maslahatgüzar ile temsil edilmektedir. Her ne kadar yukarıda ülkelere heyetler tayin edilmiş olsa da, Afganistan, Bhutan, Çin, Kuzey Kore, Umman, Suudi Arabistan ve Tuvalu'nun Kutsal Makam ile diplomatik ilişkileri yoktur. Kutsal Makam'ın diplomatik elçiliklerin statüsü başka ülkelerin elçilikleriyle eşdeğerde görülüyor çoğu ülkeler tarafından. Sadece uluslararası alanda isimlendirmesi değişiktir. Her halükârda, çoğu orta ve batı Avrupa ülkeleri, orta ve güney Amerika ülkeleri, dünyanın farklı yerlerindeki ülkeler ve özellikle Katolik ülkelerde papalık elçilere, diplomatik heyetlerin en kıdemli büyükelçilerine göre ruhani mektubunu sunar sunmaz öncelik tanınıyor. Hatta Katolik ülkelerde bu diplomatik temsilcilere onursal diplomat unvanı verilir. Bu unvan ise bir ülkeye en uzun hizmet yapan diplomata verilen bir isimlendirmedir. Kabul görülen ülkede papalık elçilikleri nadiren başkent bölgesinden daha başka bir yerde konumlandırılmıştır. Bazen bu özel ya da önemli dini merkez olmuş ya da tarihte dini ilişkilerin kurulduğu yerlerdir, mesela Malta'nın Rabat isimli köyünde Pavlus’un bulunduğu mağarası gibi. Ayrıca Lübnan'ın Harissa isimli şehrinde Maruniler'in, Yunan Ortodoks Kilisesi ve Yunan Melkite Katolik Kilisesi'nin merkezi otoriteleri bulunmaktadır. Daha başka olarak ne zaman ki Hindistan Kutsal Makam ile diplomatik ilişkiler başlattı, o zaman Bangalore'deki temsilci heyet Yeni Delhi’ye taşındı. Avustralya'da ise elçilik Sidney'den Avustralya'nın başkenti Canberra'ya taşındı. İstanbul Kadıköy Lisesi İstanbul Kadıköy Lisesi (eski adıyla Kadıköy Kız Lisesi), İstanbul'un Moda semtinde 1957'den beri hizmet vermekte olan öğretim kurumu. Karma eğitim veren bir Anadolu Lisesi'dir; bünyesinde bir kız öğrenci pansiyonu yer alır. 1957'de kız lisesi olarak eğitime başlayan okul, 2002-2003 öğretim döneminde karma eğitime geçti ve "Kadıköy Kız Lisesi" olan eski adı "Kadıköy Lisesi" olarak değişti. 2008-2009 yılından itibaren Anadolu Lisesi statüsüne geçmesine ancak tarihi bir okul olması nedeniyle adının korunmasına karar verildi. 2008 yılında okulun adı "İstanbul Kadıköy Lisesi" olarak değişti. Moda Caddesi Hacı İzzet Sokak'ta bulunan okul, caddeden denize kadar uzanan geniş bahçe içindeki 3 binada hizmet verir. Binalardan birisi birinci derece tarihi eser statüsündeki ""Mermer Konak""'tır. 1870'li yıllarda inşa edilen konakta 1897-1929 yılları arasında Mahmut Muhtar Paşa ve ailesi yaşamıştı. Konak, Paşa'nın mirasçıları tarafından Milli Eğitim Bakanlığı'na satıldıktan sonra okul binası olarak hizmet vermeye başladı; diğer iki bina 1969 ve 1972 yıllarında konağın bahçesine inşa edildi. 17 Ağustos 1999'daki Marmara Depremi'nde okul binalarından deniz tarafından olanın kullanılamaz duruma gelmesi üzerine binaların takviye ve onarımı 2002'de tamamlandı; bu süre içinde okul eğitim öğretime Erenköy Kız Lisesi'nde öğleden sonraları devam etti. 2002-2003 döneminde tarihi köşkte görsel sanatlar dersleri kısmi olarak işleniyorken sonraki senelerde tamamen kapatılmıştır. Köşkün içindeki eşyalar ve bahçesindeki heykeller Sakıp Sabancı Müzesinde bulunmaktadır. Kuruluş günü 27 Şubat olan okulda, her yıl şubat ayının 4. pazarı geleneksel ""Simit-Salep"" günü olarak kutlanır. Bugün okul binası olarak kullanılan tarihi konak, 1870'lerde bir levanten tarafından şu anda ismi bilinmeyen İtalyan bir mimara yaptırılmıştır ve dış cephesi mermer olduğu için ""Mermer Konak"" olarak anılır. Osmanlı Devleti'nde 1912'de üç ay süreyle sadrazamlık yapmış olan ünlü devlet adamı Gazi Ahmet Muhtar Paşa'nın oğlu Mahmut Muhtar Paşa, Mısır Hidivi İsmail Paşa'nın kızı Prenses Nimetullah Hanım ile evlendikten sonra konağı Dimitri Veldemi adlı Rum’dan satın alıp yerleşti. Mahmut Muhtar Paşa'nın Moda'ya yerleşmesi, o güne kadar levantenlerin yaşadığı Moda'ya Türk ailelerinin de gelmeye başlaması açısından önemlidir. Aile, 1897-1929 yılları arasında konakta yaşamını sürdürdü. Gazi Muhtar Paşa, köşke merkezî ısıtma sistemi ve şebeke suyu getirtti. Bugüne kadar kullanılmaya devam eden üzeri kabartma desenli kalorifer petekleri yaptırıldı. 1908 yılında Anadolu yakasına henüz elektrik gelmemişken Mahmut Muhtar Paşa kendi özel girişimiyle bahçeye bir makine ile dinamo yerleştirtti ve köşkle bahçesine elektrik sağlandı. Köşk, 31 Mart Ayaklanması'nda toplarla kuşatıldı ve ateşe tutulmaktan son anda kurtuldu. 1912 yılında babasının kurduğu hükümette 90 gün süreyle Bahriye Nazırı olarak görev yapan Mahmut Muhtar Paşa, nazırlıktan ayrılıktan sonra Berlin'de sefir olarak görev yaptı; Berlin'deki görevinden sonra İstanbul'a dönüp Moda'daki köşkünde yaşamını sürdürdü. Mahmut Muhtar Paşa'nın kabinesinden ayrılmasından 13 yıl sonra cumhuriyet hükümetince hakkında yolsuzluk iddiasıyla dava açıldı. 90 gün süren nazırlık döneminde Osmanlı donanması için Birleşik Krallık'a ""Sultan Osman"" ve ""Reşadiye"" isimli iki büyük zırhlı gemi siparişi verip bedelini ödemiş olan Muhtar Paşa'nın sipariş ettiği gemiler, I. Dünya Savaşı'nın çıkması üzerine Osmanlı Devleti'ne teslim edilmemişti. Paşa, yıllar sonra bu konuda açılan davada "hazine hakkının kaybına sebep olduğu" gerekçesiyle yargılandı ve suçlu bulundu; gemi ve malzemelerin bedelini faiziyle ödemekle yükümlü kılındı. 1929'da verilen bu karar üzerine 22 bin altını kendi servetinden ödeyen Paşa, ülkeyi terkedip Mısır'a yerleşti. 1935 yılında Napoli'ye bir gemi seyahati sırasında hayatını kaybetti. 1952’de Mısır’da gerçekleşen ihtilal sonrası, hanedanlığa ait her şeye el konulunca tüm varlığını kaybeden ailenin hayattaki fertleri İstanbul’a, köşke döndü. 1956’da borçlarını ödemek için köşkü ve içindeki eşyaları sattılar. O yıl köşk, 1,5 milyon lira bedelle kamulaştırılıp Milli Eğitim Bakanlığı’na devredildi; içindeki heykeller, çeşmeler, tüm eşyalar da müzayede ile satıldı. Günümüzde Emirgân'daki Sakıp Sabancı Müzesi (Atlı Köşk) bahçesinde bulunan ve 1864'te Fransız heykeltıraş Louis Doumas tarafından Paris'te yapılmış bronz at heykeli, Mermer Konak'ın bahçesinde bulunan ve müzayedede satılan heykellerdendir. Bronz at, Vehbi Koç ile Hacı Ömer Sabancı arasında çekişmeli bir arttırma sonucu Hacı Ömer Sabancı'nın oldu ve Emirgân'daki köşkün önüne yerleştirilerek köşkün "Atlı Köşk" adını almasına sebep oldu. Türkiye'nin ilk beş yıldızlı oltellerinden olan Elmadağ'daki Divan Oteli'nin simgesi haline gelen geyik heykeli ise Mermer Konak'ın arka bahçesinde bulunmaktaydı ve aynı müzayedede Vehbi Koç'a satılmıştı. İstanbul Kadıköy Lİsesi ve eski adıyla Kadıköy Kız Lisesi mezunlar derneği ve okul idaresinin tüm çabalarına rağmen hala restorasyona alınmamıştır. Günümüzde sadece sinema filmleri, TV dizileri, reklam, katalog ve klip çekimleri yapılmaktadır. Bu faaliyetlerin yanı sıra İstanbul Kadıköy Lisesi son sınıf öğrencilerinin mezuniyet fotoğraf çekiminde kullanılmaktadır. Emel Büyükburç Emel Büyükburç (1952, İstanbul - 22 Eylül 2001, İstanbul), Türk şarkıcı ve oyuncu. Sanatçı Erol Büyükburç'un kısa süre evlilik yaptığı Ayla Tayman'dan sonraki ikinci eşidir . Vefatına kadar süren 25 yıllık evliliği sürecinde eşiyle beraber müzik çalışmalarında bulunmuş ayrıca 1980'li yıllarda bazı Tv filmlerinde rol almıştır. Ayas Paşa'nın soyundan gelen Emel Büyükburç, 1952 yılında İstanbul’da doğdu. Çamlıca Kız Lisesi’nden mezun olan Emel Büyükburç, daha sonra Mimar Sinan Üniversitesi Devlet Konservatuvarı’nda Şan Bölümü’nden mezun oldu. Erol Büyükburç’la 1976 yılında evlendikten 3 yıl sonra eşiyle birlikte sahne çalışmalarına başladı. Almanya, İsviçre, Hollanda ve İngiltere olmak üzere pek çok ülkede Erol Büyürburç ile birlikte konserler verdi. 1980'lerde eşi ile birlikte "Çapraz Show" adını verdikleri, gerek kostümleri gerekse repertuvarı ile sıradışı olan konserler verdi. Ramazan Ayı için TRT’nin yapımcılığını üstlendiği 3 bölümden oluşan “Çağdaş Ortaoyunu”nda oynadı. Aynı yıl eşi ile birlikte gittiği Londra’da “My Fair” salonunda konser verdi. 1981 yılında ilk "Müzikli Masallar-Nasreddin Hoca-Çocuk Şarkıları" ile çocuk programları için sayısız çalışmalarda bulundu. Sonraki sene başlyan 1982-1983 yıllarında Çalıkuşu, Kuyruklu Yıldız Altında Bir İzdivaç adlı TRT dizilerinde rol aldı. 1984'te Yugoslavya konserleri sırasında çocuk programları ile ilgili çalışmaları Priştine Televizyonu tarafından değerlendirilip üç dilde, 8 televizyon kanalında yayınlandı. Yine aynı yıl eşinin müziklerini yazdığı ilk müzikal orta oyunu "Tahir ile Zühre"yi İstanbul Festivali"nde oynadı. 1985'te TRT'nin yapımcılığını üstlendiği "Sultan Hisar Destanı" adlı tarihi dizide baş kadın oyuncu olarak rol aldı. 1986 1987 ve 1988 yıllarında Bitmeyen Azap, Sevgili Karılarım, Kaçış, Enayiler Kralı Murtaza, Ölüm Bizi Bulunca adlı sinema filmlerinde başrol oynadı. TRT'de çocuk programları sundu. Bazı TV dizileri, sinema filmleri ve tiyatro oyunlarında baş rol aldı, "Müzikli Masallar" ve "Çocuk Şarkıları" adlı kaseti ile aynı isimli 10 kitabı hazırlayan Emel Büyükburç, hastalığı sebebiyle 1990'ların ikinci yarısında çalışmalarına ara verdi. 22 Eylül 2001 tarihinde kanser hastalığı sonucunda vefat etti ve Zincirlikuyu Mezarlığı'na defnedilen Emel Büyükburç'un Evren Büyükburç Erol adında virtuoz piyanist ve aynı zamanda Mimar Sinan Güzel Sanatlar Üniversitesi Devlet Konservatuvarı'nda yirmi yıldır Dr.Öğretim Üyesi olan bir kızı vardır. Avrupa'da TÃ¼rkleri konu alan operalar Avrupa'da Türkleri konu alan operalar Avrupa'da klasik anlamıyla opera tanımına uyan ilk yapıt olan "Dafne" 1594 yılında Floransa'da bir sarayda sahnelenmişti ancak bu eser günümüze kalmamıştır. Günümüzde müziği ve dizeleri elde kalan ilk opera ise 1600'de aynı sarayda sahnelenen "Euridice" dir. Türkleri konu alan ilk opera olan "Kara Mustafa" ise 1686 tarihlidir. Avrupa'da operanın doğumu, 1595'te Padişah III. Murat'ın ölümüyle başlayan Osmanlı İmparatorluğu'nun duraklama dönemine rastlar. İlk Türk operasının bestelenmesi ise Padişah IV. Mehmet zamanında sadrazam Merzifonlu Kara Mustafa Paşa'nın 1683'te II. Viyana Kuşatması başarısızlığının üç yıl sonrasına rastlar. Yani bu tarih Osmanlı'nın gerileme döneminin hemen öncesidir. Avrupa'da Türk operalarına ilgi bir süre sonra adeta bir "Türk operaları akımı"na dönüşmüş, 18. yüzyılda bu akım zirvesine ulaşmış, 19. yüzyılda ise ilgi yavaş yavaş sönmeye başlamıştır. 17. yüzyıldan başlayarak yaklaşık 200 yıl boyunca Avrupa'da yazılıp bestelenmiş operalardan Türkleri konu alan ve çoğunun da konusu Türkiye'de geçenlerin sayısı 200'ün üzerindedir. Bunların birçoğu padişahların yaşantıları ile ilgilidir. Bu Osmanlı padişahlarının en başında yirmi kadar Avrupa operasına konu olan Kanuni Sultan Süleyman gelmektedir. Onu on operayla Fatih Sultan Mehmet takip etmektedir. I. Bayezid (Timur'la olan ilişkileri dolayısıyla) 15 kadar operaya konu olmuş, onları sırasıyla Sultan İbrahim, II. Ahmet ve II. Osman takip etmişlerdir. Barbaros Hayreddin de iki operada geçmektedir. Bu operalardan çoğunda mekân İstanbul ve Padişah sarayları iken 7-8 tanesinde de konu İzmir'de geçmektedir. Operadaki Türk karakterler ise genelde olumlu resmedilmiştir. Bu eserlerdeki Türkler cesur, iyi yürekli, içi dışı bir, duygusal, samimi ve erdemli kişiler olarak gösterilmişlerdir. Ancak bütün bunlara rağmen batıyla olan kültür, din ve töre farklılıkları sonucunda eserin sonunda Türkler ve Avrupalılar asla birleşememişlerdir. Bu eserlerde Türklere karşı alttan alta bir çekingenlik duyulmuş, güçlerinden korkulmaktan ziyade bu güce karşı bir hayranlık beslenmiştir. Bu operalardan bazıları şunlardır: Mürvet Güzelsoy Mürvet Zehra Güzelsoy (d. 1931, İstanbul), Çağdaş Türk ressamdır. İstanbul Mimar Sinan Üniversitesi Prof. Devrim ERBİL Atölyesinde Resim- Seramik ve Özgünbaskı öğrenimini sekiz yıl (1972- 1980) devamlı çalışarak tamamlamıştır ve halen çalışmalarını sürdürmektedir. Stockholm, Roma, Barcelona, İskenderiye, Kahire, Londra, Paris,Viyana, Münih, Nice, Hamburg, Atina,Venedik Müze ve Galerilerinde incelemelerde bulundu. Yurt içi ve yurt dışında 300 üstünde, Ressamlar derneği ve çeşitli gruplarla, Resim- Özgün Baskı- seramik, fotoğraf ve karma sergilerine katılmıştır. Ateşi Yakalamak Ateşi Yakalamak, Amerikalı romancı Suzanne Collins'in 2009'da yayımlanan distopik macera türündeki romanıdır. Roman ayrıca "Açlık Oyunları" serisinin ikinci kitabıdır. "Açlık Oyunları"'nın (2008) devamı olan romanda Katniss Everdeen ile kıyamet sonrası bir dönemde yer alan Panem halkının hikâyesi ele alınmaya devam etmektedir. Önceki romandaki olaylardan sonra baskıcı Capitol'e karşı bir isyan başlar ve Katniss ile aynı mıntıkadaki diğer haraç Peeta Mellark, Açlık Oyunları'nın özel bir yayını için arenaya geri dönmek zorunda kalır. Kitabın ilk baskısı, 1 Eylül 2009'da Scholastic Corporation tarafından ciltli olarak yapıldı ve kitap daha sonradan hem e-kitap hem de sesli kitap formatında piyasaya sürüldü. "Ateşi Yakalamak", çoğunlukla eleştirmenler tarafından Collins'in yazımı, kitabın sonu ve Katniss karakterinin gelişimi gibi açılardan olumlu yorumlar aldı. Eleştirmenlere göre romanın ana temalarını hayatta kalma, otoriter rejim, isyan ve bağımsızlığa karşı dayanışma oluşturmaktadır. Kitap, yalnızca ABD’de 19 milyondan fazla kopya sattı. Kitabın "" adlı film uyarlaması 22 Kasım 2013'te gösterime girdi. Önceki romanda 74. Açlık Oyunları'nı kazandıktan sonra Katniss Everdeen ile Peeta Mellark, Panem'in en yoksul bölgesi olan 12. Mıntıka'ya -evlerine- geri dönerler. Katniss ve Peeta'nın ülkeyi "Zafer Turu"na çıkacağı gün, Başkan Snow beklenmedik bir şekilde Katniss'i ziyaret eder ve Katniss'e Açlık Oyunları'ndayken yaptığı meydan okumanın mıntıkalarda isyana neden olduğunu söyler. Snow, Katniss'in Capitol'e karşı olmadığını bunun yerine Peeta'ya aşıkmış gibi rol yaparak insanları buna inandırması konusunda tehdit eder. İlk durak, Katniss'in ölen arkadaşı ve Açlık Oyunları'ndaki müttefiki Rue'nun yaşadığı yer olan 11. Mıntıka'dır. Tören sırasında Katniss; Rue ve aynı zamanda hayatını bağışlayan Thresh'e karşı duygularını ifade eden doğaçlama ve içten bir konuşma yapar. Konuşmasını bitirdiği anda yaşlı bir adam, Rue'nun arenadayken Katniss'e güvende olduğunu belirten ıslığını çalar. Herkes, Katniss'i selamlar ve Katniss'in Rue'ya veda etmek için kullandığı hareketin aynısını kullanır. Yaşlı adam hemen orada Katniss'in gözlerinin önünde infaz edilir. Katniss ve Peeta, geri kalan mıntıkalara ve Capitol'e gider. Başkan Snow'u yatıştırmak umuduyla Peeta, televizyonda yayınlanan bir röportaj sırasında Katniss'e evlilik teklifinde bulunur. Katniss teklifi kabul eder fakat Snow, Katniss'in genel performansından memnun değildir ve sevgilisi konusunda içine korku düşürür. 12. Mıntıka'ya dönerken Katniss, 8. Mıntıka'da çatışmaların başladığını tesadüf eseri görür. Daha sonra bu mıntıkadan Bonnie ve Twill adında iki mülteciyle tanışır. 13. Mıntıka'nın tamamen yok edildiğinin Capitol'ün uydurması olduğunu ve kalanların yeraltı sığınaklarında yaşadığını umarak 13. Mıntıka'ya gitmeye çalıştıklarını belirtirler. 75. Açlık Oyunları, üçüncü "Çeyrek Asır Oyunları"dır ve Capitol tarafından oyunların her 25. yılında özel bir etkinlik uygulanmaktadır. Üçüncü Çeyrek Asır Oyunları'nda her mıntıkadan oyunları kazananların seçilip yarıştırılacağı duyurulur. 12. Mıntıka'nın kazananları oldukları için Katniss ile Peeta veya Haymitch, oyunlarda tekrar yarışacaktır. Katniss, Peeta'yı hayatta tutmaya kendini adar. Eğer kurada Peeta'nın adı çıkarsa Peeta yerine Haymitch'in gönüllü olmasını Haymitch'ten ister. Kurada Haymitch'in adı çıkar fakat Katniss'i korumak için Peeta, Haymitch'in yerine gönüllü olur. Capitol'deyken Haymitch; Katniss ile Peeta'nın bu sefer müteffiğe ihtiyaç duyacaklarını söyler. Katniss, en zayıf haraçlardan bazılarıyla ittifak kurmayı ister. Arena, tuzlu bir su gölünü çevreleyen bir ormandır. Katniss ile Peeta, on yıl önce oyunlarını kazanan 4. Mıntıka'dan dikkat çekici bir yakışıklılığa sahip Finnick Odair ile Finnick'in 80 yaşındaki akıl hocası Mags ile takım oluştururlar. Ormandayken Peeta, dairesel arenayı çevreleyen neredeyse görünmez güç alanına dokunduğunda devrilir. Finnick, Peeta'yı iyileştirmeyi başarır. Grup daha sonra zehirli bir sisten kaçmak zorunda kalır ve bu sırada Finnick, Mags'i taşır. Gücünü kaybetmiş olan Peeta, daha fazla kaçamayınca Mags, kendini feda ederek sisin içine doğru gider böylece Finnick, Peeta'ya yardım eder. Katniss, Peeta ve Finnick, 7. Mıntıka'nın alaycı ve acımasız galibi Johanna Mason ile 3. Mıntıka'nın "son derece akıllı" denen çifti Beetee ve Wiress'ın ekibine dahil olur. Wiress, arenanın saat gibi düzenlendiğini fark eder. Bu düzeneğe göre arenada meydana gelen her bir tehlike, sabit ve öngörülebilir bir zamanda meydana gelmekte ve bir saat sürmektedir. Wiress, (oyunlar için hayatları boyunca eğitilen ve genellikle oyunları kazanan 1, 2 ve 4. zengin mıntıkalardan gelen) kariyerler tarafından sinsi bir şekilde öldürülür fakat kariyerler daha fazla kayıp verir. Katniss, 2. Mıntıka'nın sağ kalan kariyerleri Brutus ile Enobaria'yı elektrik çarpması için yıldırımdan yararlanmaya dair Beetee'nin planını öğrenir. Düşmanları planlarına müdahale edince Katniss, yay ve okunu kullanarak yıldırımı güç alanına doğru yönlendirir ve böylece arenayı yok eder. Katniss, yıldırımdan ötürü bilincini kaybeder. Katniss uyandığında Finnick, Beetee ve Haymitch ile 13. Mıntıka'ya doğru gitmektedir. Peeta ile Johana'nın Capitol tarafından yakalandığını öğrenir. İsyanın yaşayan bir sembolü olduğu için yarışmacıların yarısı arasında kendisini arenadan kurtarmak için gizli bir planın olduğu Katniss'e söylenir. Katniss'in en yakın arkadaşı ve olası sevgilisi Gale, Katniss'i ziyaret eder ve yok edilmesinden hemen önce 12. Mıntıka'da Katniss'in ailesiyle orada yaşan bazı kişileri kurtardığını Katniss'e söyler. "Ateşi Yakalamak" kitabının ana temaları arasında hayatta kalma, fedakârlık ve karşılıklı dayanışma ile bağımsızlık arasındaki çatışma yer almaktadır. Eleştirmen Margo Dill'e göre "["Ateşi Yakalamak"'ta] Katniss ve Peeta kesinlikle birbirine bağlıdır. İkisi de hayatta kalmak için birbirlerine yardım eder. Aslında biri, diğerinin kendisinden daha fazla hayatta kalmasını ister." Dill, bu durumun her iki karakterin ölme ihtimalini artırdığını belirtti. Hükûmet kontrolü, hem kitapta hem de tüm üçleme boyunca ele alınan bir başka önemli temadır. İlk isyanın bastırılmasından sonra Capitol, vatandaşların hayatlarını kısıtlamak ve kontrol etmek için kurallar belirler. Dill tarafından bu konuda verilen bir örneğe göre "75. Geleneksel Açlık Oyunları, Katniss ve Peeta'nın bir kez daha tehlikeye girmesine neden olan 'yeni' kurallara sahiptir. Son açlık oyunlarından sonra vatandaşlarda yeşeren umudu yok etmek için mıntıkalara daha fazla 'barış muhafızları' yerleştiriliyor." Üçlemede yer alan diğer bir ana tema ise medya ve popüler kültürün toplumun duyguları, istekleri ve görüşleri üzerinde sahip olduğu etki veya güçtür. Kitaptaki diğer temalar ahlak, itaat, fedakârlık, kurtuluş, sevgi ve hukuktur. "Ateşi Yakalamak" ilkin 8 Eylül 2009'da ciltli olarak yayımlanacaktı fakat hem perakendecilerin kitabın İşçi Bayramı öncesinde yayımlanmasını istemesi hem de birçok okurun okulların başlaması öncesinde yayımlanması istenmesinden ötürü kitabın yayım tarihi 1 Eylül'e alındı. Aynı gün romanın sesli kitap versiyonu da piyasaya sürüldü.. Okuma kopyaları New York City'deki BookExpo America ile bazı kitapçılarda yer aldı, ve Scholastic Corporation'ın Mayıs 2009'da düzenlediği "Nasıl Hayatta Kalırdınız" yazı yarışmasından ödül olarak sunuldu. eKitap sürümü, 3 Haziran 2010'da satışa çıktı. "Ateşi Yakalamak", ilkin 350 bin kopya sattı ve Şubat 2010'a kadar satış miktarı 750 bini geçti. Romanının devamı olan serinin üçüncü kitabı "Alaycı Kuş", 24 Ağustos 2010'da yayımlandı. Mart 2012'deki verilere göre kitap, 10 milyon kopya sattı. "Ateşi Yakalamak", eleştirmenler tarafından genellikle olumlu yorumlar aldı. "Publishers Weekly" kitap ile ilgili şunları yazdı: "Bu ikinci bölüm, ilk kitaptaki olayları özetlemek için çok fazla zaman harcasa da okurların meydana gelmesini umduğu heyecan verici eylemlerin oluşmasıyla hayal kırıklığına uğratmıyor." "Booklist", "süssüz bir düzyazının, muhteşem hızlı ve heyecanlandırıcı bir dünya yaratma konusundan nasıl yeni bir pencere açtığını" yazdı. "The New York Times "da olumlu bir yorumda bulunarak "Collins, nadir bir şey yaptı. İlk kitabı iyileştiren bir devam yazdı. Bir okur olarak heyecanlı ve hatta umutlu hissettim: Bu, serinin ve karakterlerinin aslında bir yere doğru ilerlemesi olabilir mi?" diye yazdı. Eleştirmen ayrıca Collins'i Katniss karakterindeki gelişiminden ötürü övdü. "The Plain Dealer" ise ""Ateşi Yakalamak"'ın son cümlesi okurların nefesi kesecek." diye yazdı. Kitap hakkında olumsuz eleştiriler de yapıldı. "The Plain Dealer"'daki aynı eleştiride "150 sayfalık romantik kıpırtıdan sonra ilerlemek için ayaklarını yere nasıl vurduğu" konusunda hoşnutsuzluğunu dile getirdi. "Entertainment Weekly"'deki bir eleştiride kitabın ilkine göre daha zayıf olduğunu belirtildi ve "Katnis, oyunlardaki mülayim takım arkadaşı Peeta Mellarak'a aşıkmış rolü yapar ancak çocukluk arkadaşı Gale'in özlemini çeker. Fakat neden? Hayal edilen iki zayıf erkek arasında Peeta'nın uyuşuk bir isminin olması gerçeği dışında küçük bir fark var. Collins, örneğin Alacakaranlık'ın yarattığı ürpertici cezbedici erotik enerjinin hiçbiri oluşturamıyor." diye yazdı. Ek olarak "Time" dergisi "Ateşi Yakalamak" romanını 2009'un en iyi 100 kurgusal kitabı listesinde dört numaraya yerleştirirken "People" dergisi ise 2009'un En İyi Kitabı listesinde kitabı sekizinci sırada gösterdi. Roman ayrıca 2009'da "Publishers Weekly"'nin Yılın En İyi Kitabı kategorisinde ödül aldı. Lionsgate, romanın "Açlık Oyunları" film uyarlama serisinin devamı olarak "" adıyla 22 Kasım 2013'te gösterime gireceğini duyurdu. Nisan 2012'de, "Açlık Oyunları"'nın yönetmeni olan Gary Ross'un "sıkı" ve "yoğun" programından ötürü devam filminde yer almayacağı belirtildi. 3 Mayıs 2012'de Francis Lawrence'ın "Açlık Oyunları: Ateşi Yakalamak" filminin yönetmeni olduğu resmî bir yolla açıklandı. Filmde Johanna Mason rolüyle Jena Malone, Plutarch Heavensbee rolüyle Philip Seymour Hoffman, Mags rolüyle Lynn Cohen, Gloss rolüyle Alan Ritchson, Finnick rolüyle Sam Claflin ve Beetee rolüyle Jeffrey Wright yer aldı. Filmin yapım aşaması resmî olarak 10 Eylül 2012'de başladı ve 21 Aralık 2012'de tamamlandı. İlk çekim Atlanta'da ve çevresinde gerçekleşti. 11. Mıntıka'nın birçok sahnesi, Macon County, Georgia'nın kırsal bölgelerindende çekilirken geri kalan sahneler Hawaii'de çekildi. Orman sahnelerin bazıları New Jersey'deki Oakland'da çekildi. Film, 800 milyon ABD doları hasılat elde ederek 2013'te box office'te en çok hasılat elde eden beşinci filmi oldu ve eleştirmenler tarafından olumlu yorumlar aldı. Psidium sintenisii Psidium sintenisii, mersingiller (Myrtaceae) familyasından Porto Riko'ya özgü endemik bir guava türüdür. Yerli halk tarafından hoja menuda (Türkçesi: Minik yaprak) adıyla adlandırılır. Yaşadığı alanlar tahrip edildiği için bu türün kendiside büyük tehlike altında olup korunmaya çalışılmaktadır. Matera ili Matera ili güney İtalya'da Basilicata bölgesinin ili olup merkezi Matera şehridir. İlin alanı 3.446 km² olup bu ile bağlı olan 31 komün bulunur. Güney İtalya'da Basilicata Bölgesi'nde bulunan Matera ilinin doğusunda İyonya Denizi; kuzeyinde Puglia Bölgesi'ne bağlı Bari ili ve yine Puglia'ya bağlı Taranto ili; batısında Potenza ili ve güneyinde Calabria Bölgesi'ne bağlı Cosenza ili bulunur. Matera ili nüfusu (9.2010 tahmini itibarıyla) 203.714 kişi olup nüfus yoğunluğu 59,1 kişi/km² olur. Matera ilinin 31 belediyesi bulunmaktadır. Nüfus büyüklüğü (7.8.2010 tahminleri itibarıyla) sırasına göre ilde bulunan nüfusu yaklaşık 10.000 kişiyi aşkın büyük belediyeler şunlardır.: Psidium rostratum Psidium rostratum, mersingiller familyasından Peru'ya özgü endemik bir guava türüdür. Şu an bu tür doğal yaşam alanının yok olması sebebiyle tehdit altındadır. Potenza ili Potenza ili güney İtalya'da Basilicata bölgesinin ili olup merkezi ayni zamanda Basilicata Bolgesi baskenti olan Potenza şehiridir. İlin alanı 6.546 km² olup bu ile bağlı olan 100 komün bulunur. Güney İtalya'da Basilicata Bölgesi'nde bulunan Potenza ilinin batısında dar bir sahille Tiren Denizi; kuzeyinde Puglia Bölgesi'ne bağlı Salerno ili ve yine Puglio'ya bağlı Avellino ili; kuzeyinde hepsi Puglia Bölgesi'ne bağlı Foggia ili, Barletta-Andria-Trani ili ve Bari ili; doğusunda Matera ili ve güneyinde Calabria Bölgesi'ne bağlı Cosenza ili bulunur. Potenza ili nüfusu (9.2010 tahmini itibarıyla) 384.418 kişi olup nüfus yoğunluğu 58,7 kişi/km² olur. Potenza ilinin 100 belediyesi bulunmaktadır. Nüfus büyüklüğü (9.2010 tahminleri itibarıyla) sırasına göre ilde bulunan nüfusu yaklaşık 10.000 kişiyi aşkın büyük belediyeler şunlardır.: 1963 NBA Playoffları 1963 NBA Playoffları 1962-63 normal sezonun sonunda başlamıştır. Doğu grubu şampiyonu Boston Celtics, batı grubu şampiyonu Los Angeles Lakers'ı NBA finalleri serisinde 4-2 ile yenerek arda arada beşinci, toplamda altıncı NBA şampiyonluğuna ulaşmıştır. 1962 NBA Playoffları 1962 NBA Playoffları 1961-62 normal sezonun sonunda düzenlenmiştir. Doğu grubu şampiyonu Boston Celtics, batı grubu şampiyonu L.A. Lakers'ı final serisinde 4-3 ile yenerek art arda dördüncü ve toplamda beşinci NBA şampiyonluğuna ulaşmıştır. 1961 NBA Playoffları 1961 NBA Playoffları 1960-61 sezonunun sonunda başlamıştır. Doğu grubu şampiyonu Boston Celtics, batı grubu şampiyonu St. Louis Hawks'ı final serisinde 4-1 ile yenerek art arda üçüncü, toplamda dördüncü NBA şampiyonluğuna ulaşmıştır. Ayrıca St. Louis Hawks takımı bu playofflardan sonra Atlanta Hawks olarak lige devam etmiştir. 1960 NBA Playoffları 1960 NBA Playoffları 1959-60 NBA normal sezonun sonunda başlamıştır. Doğu grubu şampiyonu Boston Celtics, batı grubu şampiyonu St. Louis Hawks'ı final serisinde 4-3 ile yenerek üst üste ikinci toplamda üçüncü NBA şampiyonluğunu elde etmiştir. 1959 NBA Playoffları 1959 NBA Playoffları 1958-59 sezonunun sonunda başlamıştır. Doğu grubu şampiyonu Boston Celtics, batı grubu şampiyonu Minneapolis Lakers'ı final serisinde 4-0 ile süpürerek tarihinde ikinci NBA şampiyonluğunu elde etmiştir. Psidium harrisianum Psidium harrisianum, Jamaika'ya özgü mersingiller familyasından endemik bir guava türüdür . Psidium havanense Psidium havanense, Mersingiller failyasından Küba'ya özgü endemik bir guava türüdür. Yaşam alanının tahrip edilmesi sebebiyle soyu tehlike altındadır. Psidium cinereum Psidium cinereum, mersingiller ailesinden Brezilya'ya özgü bir guava türüdür. 2 metreye kadar boylanabilir, 6 cm' kadar çıkan yaprakları bulunur,meyveleri oval yeşil-sarı renkte yenilebilir tatlı-ekşi lezzettedir.Brezilya'da genelde Eylül ayından Aralık ayına kadar beyaz çiçekleri açar, Ocak ayından mart ayına kadar meyve verir. Ne yazık ki yaşam alanları gün geçtikçe daralmaktadır. Bu guavanın 7 tanede alt türü bulunmaktadır. bunlar; Hayede Hayede veya doğum adıyla Masume Dedehbala (Fars: معصومه دده بالا) (d. 10 Nisan, 1942, Tahran, İran Şahlığı – ö. 20 Ocak, 1990 San Francisco, ABD) İranlı şarkıcı. 70'li yıllarda İran'ın en ünlü şarkıcılarındandı. 1978 yılında Londra'ya ardından Los Angeles'a yerleşti. İran devriminden sonra yeni yönetim onun şarkılarını yasaklayınca bir daha ülkesine dönemedi. Sanat hayatına Los Angeles'ta devam etti. 20 Ocak 1990'da San Francisco'daki konserinden sonra kalp krizi geçirip yaşamını yitirdi. Psidium pedicellatum Psidium pedicellatum mersingiller ailesinden Ekvador'a özgü endemik bir guava türüdür.Yaşam alanlarının tahribatı sebebiyle nesli tehdit altındadır. 1958 NBA Playoffları 1958 NBA Playoffları' 1957-58 normal sezonun sonunda düzenlenmiştir. Batı grubu şampiyonu St. Louis Hawks, doğu grubu şampiyonu Boston Celtics'i NBA finalleri serisinde 4-2 ile yenerek kulüp tarihindeki ilk şampiyonluğunu elde etti. Halep HavalimanÄ± Halep Havalimanı (Arapça:مطار حلب الدولي) (IATA: ALP, ICAO: OSAP), Halep şehrine hizmet vermekte olan uluslararası bir havalimanıdır. Bu havalimanı Syrian Air tarafından ikinci bağlantı merkezi olarak kullanılmaktadır. Havalimanının tarihi 20. yüzyılın başlarına dayanmaktadır. 1999'da şimdiki yeni terminal binası açılana kadar yıllar içinde pek çok kez geliştirildi. Havalimanı şehrin güneybatısında yer almakta olup, şehir merkezine 7 km uzaklıkta ve arabayla 15 dk'lık bir mesafededir. Halep Uluslararası Havalimanı, modern ve İslami mimariyi birleştiren modern bir terminale sahiptir. Toplam alan dört kata yayılmış 38.000 metrekaredir. Havalimanı kapasitesi yılda 1,7 milyon yolcudur. Halep Havalimanı, Ocak 2013 yılında Suriye İç Savaşı nedeniyle kapatıldı, ancak Suriye ordusunun ilerlemesi sonrasında, havaalanı 22 Ocak 2014 tarihinde yeniden açıldı. Suriye hükümetinin Halep Savaşı sırasında Doğu Halep'i yeniden ele geçirmesinin ardından, bir uçak ilk uçuşunu havaalanından dört yıl içinde gerçekleştirdi. 5 Ocak 2017 tarihinde gerçekleştirilen uçuş, havaalanının halka açılmasından önce hükümetin deneme girişimi oldu. Havalimanı, hem VFR (FL150 irtifa altında), hem de IFR uçuşlara hizmet vermektedir. Çağrı Adı: ALEPPO TOWER Havalimanının hizmet verdiği uçak tipleri aşağıdadır. Halep Havalimanı, modern ve İslami mimarinin birleştirildiği modern bir terminal binasına sahiptir. Dört katı ile birlikte toplam alanı 28,000 m'dir. Kapasitesi yıllık 1,7 milyon yolcudur. Yolculara ve havayollarına Duty-free mağazaları ve diğer hizmetlere ek olarak bankacılık, sağlık, posta, turizm, danışma büroları gibi hizmetler sunmaktadır. Ayrıca uçuş bilgi ve anons sistemleri ile donatılmıştır. Dört zemin kapısına ek olarak transit kapılara hizmet veren modern güvenlik kontrol sistemlerine sahip dört yolcu köprüsü bulunmaktadır. Yüksek dekorasyon ve süsleme ile donatılmış olan VIP binası, üç bölümden oluşmaktadır. Üçüncü VIP bölümü paralı olarak kullanılmaktadır. Ayrıca havalimanı, başkanlık uçuş törenlerine de ev sahipliği yapmaktadır. Ücretli VIP bölümü, modern eşyalar ile mobilyaları ve oryantal süs eşyaları ile birlikte süslenmiştir. Aşağıda 2011 yılında başlayan iç savaştan önceki destinasyonlar yer almaktadır. Devam eden Suriye İç Savaşı nedeniyle, 2020 yılı şubat ayına kadar havaalanından hiçbir tarifeli uçuş yapılmamıştır. 2020 Şubat itibarıyla ilk uçuş Şam - Halep arasında gerçekleştirilmiştir. Kaynak: aleppo-airport.com 1957 NBA Playoffları 1957 NBA Playoffları 1956-57 normal sezonun sonunda başlamıştır. Doğu grubu şampiyonu Boston Celtics ilk kez finale kalarak, batı grubu şampiyonu St. Louis Hawks'ı final serisinde 4-3 ile yenerek kulüp tarihindeki ilk şampiyonluğu elde etmiştir. Ayın zamanda St. Louis Hawks takımının ilk final tecrübesi olmuştur. Batı grubunda ilk üç sırada yer alan St. Louis Hawks, Minneapolis Lakers, Fort Wayne Pistons takımları, 34 galibyet 38 yenilgi ile dereceleri aynıdır. Bu yüzden 3 takım grup finallerine doğrudan katılabilmleri için, kendi aralarında maç yapmışlardır. 14 Mart günü St. Louis Hawks, Fort Wayne Pistons, 115-103 yenmiş, 16 Mart günüde Minneapolis Lakers'ı 114-11 yenerek grup finallerine katılmaya hak kazanmıştır. 1956 NBA Playoffları 1956 NBA Playoffları normal sezon sonu başlamıştır. Doğu grubu şampiyonu Philadelphia Warriors, batı grubu şampiyonu Fort Wayne Pistons'ı finale serisinde 4-1 ile yenerek tarihindeki ilk NBA şampiyonluğuna ulaşmıştır. Güner Öztek Güner Öztek (d. 7 Ağustos 1935, Çankırı), Türk büyükelçi. 1955 yılında St. Joseph Lisesi’nden 1959 yılında da Ankara Üniversitesi Siyasal Bilgiler Fakültesi’nden mezun olmuştur. Fransızca ve İngilizce bilmektedir. 1971-1972 yılları arasında Başbakanlık Özel Kalem Müdürlüğü, çeşitli diplomatik görevlerin ardından 1986-1991 tarihleri arasında T.C. Kuveyt Büyükelçiliği. 1992-1995 tarihleri arasında Dışişleri Müsteşar İdari İşler Yardımcılığı. 1995-1999 tarihleri arasında Belçika Krallığı nezdinde T.C. Büyükelçiliği, BAB nezdinde Daimi Temsilcilik ve Dışişleri Bakanlığı Dış Politika Danışma Kurulu üyeliği görevlerinde bulunmuştur. Yıldız Teknik Üniversitesi'nde ders vermektedir. Aruba'da Ä°slam 2009 Pew Araştırma Merkezi raporuna göre, İslam nüfusu Aruba nüfusunun yaklaşık %0.2 oluşturmaktadır. 1955 NBA Playoffları 1955 NBA Playoffları 1954-55 sezonun sonunda düzenlenmiştir. Doğu grubu şampiyonu Syracuse Nationals, batı grubu şampiyonu Fort Wayne Pistons'ı NBA finallerinde seride 4-3 ile önde geçip tarihinde ilk NBA şampiyonluğuna ulaşmıştır. Artful Dodger Jack Dawkins, daha çok Artful Dodger ismiyle bilinir, yazar Charles Dickens'ın "Oliver Twist" romanından bir karakterdir. Dodger bir yankesici idi. Bu açıdan yetenekli ve kurnaz olarak nitelendirilirdi. Çocuk suçları çetesinin lideri oldu. İhtiyar Fagin tarafından eğitildi. Her ne kadar Oliver kazara yakalandığında ona ihanet etse de Oliver'in en yakın arkadaşı oldu. Ve Oliver'i bir yankesici yapmaya çalıştı. Ama yakın zamanda Oliver'in bunu yapamadığını anladı. Ve onun için üzüldü Aynı zamanda Charley Bates ile de yakın ilişkileri vardı. Artful Dodger rolü birkaç kayda değer oyunculukla canlandırıldı. İngiliz aktör Anthony Newley hikâyenin adaptasyonu olan 1948 filminde bu rolü canlandırdı. Rol "Oliver!" isimli tiyatro müzikalinde genişletildi. Bölüm ilk kez Martin Horsey tarafından daha sonra ise Tony Robinson, Davy Jones, Steve Marriott ve Phil Collins tarafından oynandı. Aynı zamanda Elijah Wood da karakteri portre etti. Karakter aynı zamanda yönetmen Roman Polanski'nin büyük bütçeli 2005 film versiyonunda da Harry Eden tarafından canlandırıldı. 1954 NBA Playoffları 1954 NBA Playoffları 1953-54 sezonun sonunda başlamıştır. Batı grubu şampiyonu Minneapolis Lakers, doğu grubu şampiyonu Syracuse Nationals'ı final serisinde 4-3 yenerek üst üste üçüncü kez NBA şampiyonu olmuştur. Grup maçları sadece bu sezon için uygulanmıştır. Ertesi sene bunu yerine, ilk tur bay geçme sistemine geçilmiştir. Minneapolis ile Rochester takımları arasındaki rövanş maçı sıralamaya etki yapmayacağı gerekçesi ile yapılmamıştır. Batı Grubu Doğu Grubu Parmak kelepçesi Parmak kelepçesi, Ortaçağ Avrupası'ında popüler olan kanatlı vida biçimindeki, baş parmağı sıkıştırmaya yarayan bir işkence aletidir. Mahkûmları itirafa zorlamak için kullanılırdı. Başparmak, metal levhalar arasına geçirilir, sonra vida çevrilerek parmaklar posa haline gelirdi. Coccidiosis Coccidiosis, ya da Koksidiyoz. Eimeria ve Isospora soylarına ait protozoonların neden olduğu, çeşitli sağlık sorunlarına ve ekonomik sorunlara yol açan bir hayvan hastalığıdır. Sporlanmış Eimeria ookistlerinin bulaşık su veya yem ile ağız yoluyla alınması ile bulaşma gerçekleşir. Enfeksiyon şiddeti alınan ookist sayısı ile orantılıdır. Bütün evcil hayvan türleri coccidial enfeksiyonlara karşı duyarlıdırlar. Kanatlı hayvanlar başta olmak üzere sığır, koyun, keçi, kedi ve tavşan gibi birçok hayvanda enfeksiyona rastlanmaktadır. Bir konak aynı anda birçok coccidia türüyle de enfekte olabilir. Eimeria bovis ve E. zuernii sığırlarda hastalığa neden olan en patojen iki türdür.. Enfeksiyon her yaştaki sığırlarda görülmekle birlikte coccidiosis genç hayvanların hastalığı olarak bilinmekte ve özellikle 3 haftalıktan 6 aylığa kadar olan buzağılarda şiddetli seyretmektedir. Zaman zaman da ölümlerle sonuçlanır. Hayvanların çoğunda enfeksiyon subklinik seyreder. Böyle hayvanlarda yem tüketiminde ve değerlendirmesinde azalmayla birlikte büyüme geriliğine de yol açmak suretiyle ekonomik kayıplara da neden olur. 1953 NBA Playoffları 1953 NBA Playoffları 1952*53 NBA normal sezon sonu başlamıştır. Batı grubu şampiyonu Minneapolis Lakers, doğu grubu şampiyonu New York Knicks'ı NBA finallerinde 4-1ile yenerek üst üste ikinci şampiyonluğunu elde etmiştir. Boston Celtics ilk defa grup finallerine yükselmeyi başarmıştır. Antoine Benoist Antoine Benoist (1632-1717), Fransız ressam ve heykeltıraştı. XVI. Louis'nin kişisel ressamı olarak görev yapan Benoist, 1681 yılında Paris'teki Académie Royale'in bir üyesi olarak kabul edildi. Benoist'ın ünü, yaşadığı yerde Fransız "Kraliyet Dairesi"nin kırk üç balmumu heykelciğini sergilemesiyle büyüdü. Bundan sonra, kral heykelciklerin tüm Fransa'da sergilenmesini istedi. İngiltere kralı II. James 1684'te onu İngiltere'ye davet edince eserleri saygın olarak kabul edilmeye başlandı. İngiltere'de eserlerini İngiliz kralı ve kraliyet ailesine gösterdi. Günümüzde, Benoist'ın eserleri Bibliothèque nationale de France ve Versay Sarayı'nda görülebilir. 1952 NBA Playoffları 1952 NBA Playoffları 1951-52 NBA normal sezonun sonunda başlamıştır. Batı grubu şampiyonu Minneapolis Lakers, doğu grubu şampiyonu New York Knicks'i NBA finalleri serisinde 4-1 ile yenerek tarihindeki üçüncü şampiyonluğuna ulaşmıştır. 1951 NBA Playoffları 1951 NBA Playoffları 1950-51 NBA normal sezonun sonunda başlamıştır. Batı grubu şampiyonu Rochester Royals, doğu grubu şampiyonu New York Knicks takımını finallerde 4-3 ile seride yenerek tarihindeki ilk şampiyonluğu elde etmiştir. Sacramento Kings Royals takımının devamıdır. Knicks tarihinde ilk defa bu sezon final oynama başarısı göstermiştir. El Aziziye El Aziziye (Arapça: العزيزية‎), Libya'da bir şehir. Kuzeybatı Libya'daki El Cfara ilinin başkenti olan şehir, başkent Trablus'un 55 km güneybatısındadır. 2001'den önce El Aziziye ilinin başkentiydi. Sahel Ceffare Platosu'nda, kıyıdan Nafusa Dağları ve Fizan'a giden yolun üzerinde olan El Aziziye, önemli bir ticaret merkezidir. 2010 yılında şehrin nüfusunun 4096 olduğu tahmin edilmiştir. 13 Eylül 1922 günü, dünyadaki en yüksek ölçülmüş hava sıcaklığı olan 57.8 °C El Aziziye'de ölçüldü. 1950 NBA Playoffları 1950 NBA Playoffları 1949-50 NBA liginin normal sezonunun sonunda başlamıştır. Merkez grubu şampiyonu Minneapolis Lakers, doğu grubu şampiyonu Syracuse Nationals'i lig finalinde 4-2 ile yenerek, John Kundla yönetiminde tarihindeki ikinci şampiyonluğunu elde etmiştir. 3 grubun ilk dördünde yer alan takımlar birbirleriyle eşleşir. Birinci olan takım, dördüncü takım ile, ikinci olan takım üçüncü takım ile eşleşir. Mauritius Saati Mauritius Saati veya kısaca MUT (İngilizce Mauritius Time'ın kısaltması), Hint Okyanusu'nda yer alan ada ülkesi Mauritius'ta kullanılan zaman dilimi. UTC'dan dört saat ileridedir (UTC+04.00). 2008'de, ülkede yaz saati uygulaması başladı. 26 Ekim 2008 tarihinde bir saatler bir saat ileri alınırken; 29 Mart 2009 tarihinde eski haline getirildi. 1949 BAA Playoffları 1949 BAA Playoffları 1948-49 sezonunun sonunda düzenlenmiştir. Batı grubu şampiyonu Minneapolis Lakers, doğu grubu şampiyonu Washington Capitols'ü final serisinde 4-2 ile yenerek şampiyon olmuştur. 1948 BAA Playoffları 1948 BAA Playoffları 1947-48 BAA sezonunun sonunda başlamıştır. Batı grubu takımı Baltimore Bullets, doğu grubu takımı Philadelphia Warriors'ı final serisinde 4-2 ile yenerek şampiyon olmuştur. 1947 BAA Playoffları 1947 BAA Playoffları 1946-47 sezonun sonunda düzenlenmiştir. Philadelphia Warriors, Chicago Stags'ı NBA finalleri serisinde 4-1 ile yenerek şampiyonluğa ulaşmıştır. Pivot Pivot veya Beş numara basketbolda pota altında oynayan oyunculara denir. Genellikle uzun boylu olurlar. (Çoğu pivot 2.10 m'den uzundur) En uzun boylu oyuncuların olduğu pozisyondur. Ribaund alma konusunda başarılıdırlar. Blok istatistikleri diğer pozisyonlara göre yüksektir. Serbest atış, uzak mesafeli şut ve üçlük yüzdeleri düşüktür. NBA'de oynayan gelmiş geçmiş en uzun oyunculardan birisi, ABD'den Manute Bol'dur (7 feet 7 inc, 2.31 cm). WNBA'de oynayan en uzun oyuncu ise Margo Dydek'tir (7 feet 2 inc, 2.18 cm). Wilt Chamberlain, Kareem Abdul-Jabbar , Bill Russell, Hakeem Olajuwon, Dwight Howard, Shaquille O'Neal, Vlade Divac, Arvydas Sabonis, Joakim Noah ve Anthony Davis NBA'de forma giymiş önemli pivotlardır. Pivot pozisyonu, bütün liglerde kritik öneme sahiptir. Özellikle kuvvetin, sertliğin ve fizik gücünün önem kazandığı son yıllarda iyi bir pivotu olmayan takımlar başarılı olamamaktadır. NBA'deki pivotlar genelde Avrupa'dan gelmektedir. Avigliano Avigliano, güney İtalya'nın Basilicata bölgesinde Potenza ili'ne bağlı (30.9.2010 itibarıyla) 11.933 kişi nüfuslu bir yerleşim yeri ve bir komündür. Avigliano dağlık bir bölgede kurulmuştur. Kasabanın ortalama rakımı 857 metredir. Kasabanın etrafında rakımı 550 m ile 1,239 m arasında değişen zirveler bulunmaktadır. Bunlar şöyle sıralanabilir: "Monte Caruso" (1239 m); "Monte Carmine" (1228 m); "Monte San Angelo" (1121 m); "Montalto" (938 m); "Monte Marcone" (857 m). Avigliano için yıllık ortalama ısı 12 °C olur. Ama yılın en soğuk ayı olan Ocak ısı ortalaması 3,3 °C olup; buna karşılık yılın en sıcak ayı olan Temmuz ısı ortalaması 21,4 °C olur. Kasabada gözlemi yapılan en düşük ısı -12 °C ve en yüksek ısı 38 °C olmuştur. Kasabada yıllık ortalama yağış 844 mm olup gözlemlenen en yüksek ortalama yağış 1192 mm ve en düşük ortalama yağış 679 mm olmuştur. Avigliano kasabasının komün nüfusu (30.9.2010 tahminleri itibarıyla) 11.933 kişidir ve nüfus yoğunluğu 144 kişi/km² olur. Avigliano komününün içinde nüfusunun 19. ve 20. yüzyıllarda gelişmesi resmi nüfus sayımı sonuçlarına göre şu gösterimde özetlenmiştir: Avigliano beldesinin şu belediyelerle ortak sınırları bulunmaktadır: Atella, Bella, Filiano, Forenza, Pietragalla, Potenza, Ruoti Ubari Ubari, Libya'da bir vaha kasabasıdır. Vadi el Haya ilinde bulunur. Targa Vadisi'nde bulunan Ubari, Messak Sattafat platosu ile İdan Ubari kum tepeleri ve gölleri arasında yer alır. Kel Accer Tuaregleri için Gat'tan sonra ikinci merkezdir. Germa kalıntıları ve Garran köyü en yakınlardaki yerleşimlerdir. Mehmet Şen (d. 7 Ağustos 1982, Lüleburgaz), Türk futbolcudur. 1. Lig ekiplerinden İstanbul Güngörenspor'da oynamaktadır. Futbola "Tek Santral Spor" altyapısında başlayan Mehmet, daha sonra Lüleburgazspor altyapısında oynadıktan sonra burada 2000 yılında profesyonelliğe geçiş mukavelesi imzalayarak as takıma alındı. Ispartaspor formasıyla ilk resmî karşılaşmasına 12 Aralık 1999 tarihinde Vefa'ya karşı oynanan 3. Lig karşılaşmasında çıktı. Bir sezon burada görev aldıktan sonra 1. Lig ekiplerinden Çanakkale Dardanelspor'a transfer oldu. Çanakkale Dardanelspor'daki ilk sezonunda sadece bir resmî karşılaşmada görev aldıktan sonra ikinci sezonunda ilk on birde düzenli oynamaya başladı. Burada özellikle 2003-04 ve 2004-05 sezonunda 18 ve 16 gol kaydederek 1. Lig'in önde gelen golcüleri arasında görülmeye başladı. Beş buçuk sezon Çanakkale Dardanelspor'da görev aldıktan sonra takım'dan ayrıldı. Daha sonra birçok 1. Lig ve Süper Lig ekibi için oynadı. 2010-11 sezonunda 1. Lig ekiplerinden Altay'da oynamaktaydı ve sezon bitimi takımla sözleşmesini çift taraflı feshettirerek serbest kaldı. 2011-12 sezonunun yaz transfer döneminde 2. Lig ekiplerinden Yeni Malatyaspor'a transfer oldu. Devre arasında ise, 1. Lig ekibi İstanbul Güngörenspor ile anlaştı. LibreOffice LibreOffice, The Document Foundation (Belge Vakfı) tarafından geliştirilen açık kaynaklı ve ücretsiz bir ofis yazılımı seti. 2010 yılında, StarOffice'in açık kaynaklı bir versiyonu olan OpenOffice.org'dan çatallanmıştır. LibreOffice paketi; kelime işlemci, elektronik tablo, slayt gösterisi, çizim, veritabanı ve matematiksel formüller oluşturma programlarını içerir. 100'den fazla sayıda dilde kullanılabilir. LibreOffice bir özgür yazılım olup adındaki "Libre" sözcüğü İspanyolca ve Fransızca'da "özgür" anlamına gelir. LibreOffice, belgeleri kaydetmek için yerel dosya biçimi olarak bir ISO/IEC standardı olan OpenDocument Format (ODF) biçimlerini kullanır. Ayrıca LibreOffice, Microsoft Office ile oluşturulmuş (.doc, .docx, .xls, .xlsx, .ppt, .pptx, .pps, .ppsx) dosyaları açabilir, düzenleyebilir ve yine aynı biçimlerde kayıt edebilir. OpenDocument, özgür bir doküman standardı olması sebebiyle kullanıcıların LibreOffice kullanma zorunluğu olmadan dosyalarını açabilmesine olanak verir. OpenDocument biçiminde oluşturulmuş dosyalar bu biçim ile uyumlu herhangi bir yazılım (Microsoft Office dahil) kullanılarak açılabilir, düzenlenebilir. LibreOffice Windows, Linux, Mac OS gibi çeşitli platformlarda kullanılabilir. Windows ve Linux işletim sistemleri için kurulum gerektirmeyen taşınabilir sürümleri bulunur. Writer, Calc ve Impress'i Android ve iOS sistemlerinde kullanmak için, sertifikalı LibreOffice geliştiricisi Collabora tarafından yayınlanan Collabora Office kullanılabilir. LibreOffice, 2010 yılında OpenOffice.org yazılımından çatallanarak geliştirilmeye başlanmıştır. OpenOffice.org ise ilk sürümü 1985 yılında yayınlanan StarOffice yazılımının açık kaynaklı bir türevidir. OpenOffice.org GNU LGPL ile lisanslı bir özgür yazılım olmakla birlikte geliştirme süreçlerinde Sun Microsystems'ın tek belirleyici olması ve dışarıdan katkıcıların kod yazmasını zorlaştırıcı engeller getirmesi, 2008 yılından bu yana özgür yazılım camiasının tepkisini çekmekteydi. 2010 yılında Sun Microsystems'ın Oracle tarafından satın alınmasından sonra, Oracle'ın özgür yazılım projelerine soğuk ve yeni yatırımlardan kaçınan duruşu, eleştirilerin dozunun yükselmesine neden oldu. 28 Eylül 2010 günü, aralarında Michael Meeks'in de olduğu pek çok önemli OpenOffice.org geliştiricisi, The Document Foundation isimli bir yapılanmayı duyurarak, "topluluk merkezli" yeni bir OpenOffice.org çatallaması için çalışacaklarını açıkladılar. Firmaların geliştiriciler üzerinde baskı kuramayacağı, katı ve ağır teknolojik bağımlılıkları olmayan, herkesin eşit söz hakkına sahip olduğu, yeni bir ofis yazılımı hedefiyle yola çıkan The Document Foundation, kısa bir sürede büyük bir desteği yanına çekti. Bu yeni yapı Red Hat, Google, Novell gibi pek çok büyük şirketçe desteklendi. The Document Foundation'un destekçileri arasında Özgür Yazılım Vakfı (FSF), Açık Kaynak İnisiyatifi (OSI), OASIS, Collabora, Red Hat, Canonical ve GNOME Vakfı'nın yanı sıra çeşitli yerel LibreOffice toplulukları yer alıyor. LibreOffice'in tüm bileşenleri birbirleriyle bütünleşik çalışır. LibreOffice bileşenleri Microsoft Office'in karşılığı gibi görünse de, LibreOffice çeşitli farklı özellikler içeren, özgün bir bir üründür. LibreOffice yardımıyla MS Office belgeleri (Word, Excel, Powerpoint, Visio) açılabilir, değiştirilebilir, tekrar aynı biçimde ya da LibreOffice'in kullandığı OpenDocument biçiminde kayıt edilebilir. LibreOffice, Microsoft Office dosya biçimleri (OOXML) ile büyük ölçüde uyumluluk göstermekle birlikte Microsoft Office'de üretilmiş OOXML biçimli belgeler LibreOffice'de birebir aynı biçimde görünmeyebilir. Bu, kısmen Microsoft'un kendi yazı tiplerini kullanmasından ve kısmen de verilerin ekranda yorumlanma ve işlenme biçimindeki farklılıktan kaynaklanmaktadır. LibreOffice, Microsoft Office belgelerdeki makroları çalıştırmaz. Söz konusu belgeleri tekrar MS Office altında açmak isteyebileceğinizi göz önünde bulundurarak makroları saklar. 2011: The Document Foundation (Belge Vakfı), Eylül 2011'de dünya çapında indirmeler veya CD'ler aracılığıyla LibreOffice'i alan 10 milyon kullanıcı olduğunu tahmin etti. 2011 yılında Belge Vakfı 2020'nin sonundan önce dünya çapında 200 milyon kullanıcı hedefi belirledi. 2013: Eylül 2013'te, iki yıl sonra LibreOffice kullanıcıları için tahmini sayısı 75 milyon idi. Her hafta benzersiz IP adresi üzerinden bir milyon yeni indirme yapıldı. 2015: Kasım 2015 itibarıyla LibreOffice'in 100 milyon aktif kullanıcı ve 18 hükûmet tarafından kullanıldığı bildirildi. 2016: Ağustos 2016'da LibreOffice kullanıcı sayısının 120 milyon olduğu tahmin ediliyor. 2018: Belge Vakfı 2018'de dünya çapında 200 milyon aktif LibreOffice kullanıcısı olduğunu tahmin etti. Bunların yaklaşık %25'i öğrenciler ve %10'u Linux kullanıcılarıdır (Çoğu Linux dağıtımı LibreOffice yüklü olarak gelmektedir). Buna karşılık, Microsoft Office 2018'de 1,2 milyar kullanıcı tarafından kullanıldı. Türkçe Ä°ngilizce Akademik sahtekârlık Akademik sahtekârlık, akademi dünyasındaki herhangi bir aldatma türü için kullanılan terimdir. İntihal, aldatma, rüşvet gibi olayları kapsar. ABD'de yapılan araştırmalar öğrencilerin %20'sinin birinci sınıfta aldatmaya başladığını göstermektedir. Alman savunma bakanı Karl-Theodor zu Guttenberg 2011 yılında intihalle suçlandı. 1979-80 TÃ¼rkiye 2. Futbol Ligi 1979-80 Türkiye 2. Futbol Ligi, günümüzde 1. Lig olarak adlandırılan ligin 17. sezonudur. "A Grubu" ve "B Grubu" olarak iki ayrı torba oluşturularak oynanan ligden Kocaelispor, Mersin İdman Yurdu ve Boluspor bir üst lige yükselen takımlar olmuşlar ,iki grup lideri arasındaki şampiyonluk maçıysa Kocaelispor lehine sonuçlanmıştır. 2. ve 3. ligler birleştirildiğinden dolayı küme düşen takım olmamıştır. Maç sonucu şampiyonluğu Kocaelispor'un kazanmasına rağmen Türkiye Futbol Federasyonu'nun resmî sitesinde her iki takım da şampiyon olarak ilân edilmiştir. Bu karşılaşma hangi kulübün Gençlik ve Spor Bakanlığı Kupası'na katılacağına karar vermek amacıyla düzenlenmiştir. Hylocereus Hylocereus, bir kaktüs cinsi olup , her ne kadar bu tanım aynı zamanda "Selenicereus" cinsi içinde söylense de, "gece açan kaktüs" olarak adlandırılır. Bu cinsin bir kısım türleri pitaya veya ejder meyvesi olarak da bilinen büyük yenilebilir meyvelere sahip olup ticari amaçla yetiştirilir. Çok geniş varyasyonlara ve türlere sahip olması nedeniyle anlaşılması epey zor ve daha yeni,yeni başka özellikleri tespit edilen bir kaktüs cinsidir ve "Selenicereus" ile yakından ilişkisi vardır. Wilmattea cinsi "Hylocereus" cinsi içinde değerlendirilir. Bununla birlikte bazı bilim adamlarınca "Hylocereus" türü "Selenicereus" türünün içinde kabul edilir. Battlefield Play4Free Battlefield Play4Free (kısaca BF P4F), Electronic Arts'ın Play4Free çatısı altında kullanıcılarına sunduğu ücretsiz bir çevrim içi video oyunudur. Digital Illusions CE tarafından geliştirilmiş, 5 Kasım 2010 tarihinde piyasaya sunulmuştur. Toplam 32 oyuncu desteği sunup maç içerisinde modern çevrim içi savaş aksiyonu yaşatan bu oyun kara, hava ve deniz araçlarınıda kullanmamıza olanak sağlıyor. "Battlefield Play4Free", ABD ve Rusya ordu mensuplarını içerip seçebileceğimiz 4 farklı asker sınıfından oluşuyor. Oyun oynanış bakımından "Battlefield 2"’ye benzemektedir. "Battlefield 2"’de bulunan "Strike At Karkand", "Gulf Of Oman" ve "Sharqi Peninsula" haritaları "Battlefield Play4Free"de de bulunmaktadır. 14 Temmuz 2015 tarihinde oyun kapatılmış, sona ermiştir. Electronic Arts, oynaması ücretsiz olan "Battlefield Play4Free"'den, "Battlefunds" isimli para türünü satarak para kazanmayı amaçlıyor. Battlefundslar ile aldığınız silahlar ve diğer donanımlar, normal oyun parasıyla aldıklarınızdan daha uzun süreye sahip. Örneğin her oyun sonunda kazandığınız parayla alacağınız silahların süresi 1 veya 3 günlükken, Battlefunds ile aldığınız donanımların süresi 30 gün sonsuza kadar geçerli olmaktadır. Battlefunds sahibi üyelerin alabileceği bir diğer seçenek ise askerinizin görünüşünü değiştiren üniformalar oluyor. Bu üniformaları satın aldığınızda yine, diğer donanımlar gibi 30 günlük veya sonsuza kadar geçerlilik seçeneği sizlere sunuyor. Seçebileceğimiz 4 farklı sınıf mevcut. Bu sınıfların birbirinden farklı oyuna avantaj sağlayan özellikleri var. Örneğin keşif biriminin bir askeri olarak Motion sensor atıp düşmanların yerlerini kendi takımımıza bildirebiliriz. Oyunda toplam 7 adet harita bulunmakta. Bunlar Battlefield 2'de de bulunan "Strike At Karkand", "Gulf Of Oman", "Sharqi Peninsula", "Basra", "Dragon Walley", "Dalian Plant" ve "Mashtuur City" haritalarıdır. Bu 7 harita (Basra dışında) tıpatıp "Battlefield 2"dekilere benzemektedir, sadece üzerlerinde ufak değişiklikler yapılmıştır. Haritalardaki savaş ortamı çok iyi hazırlanmış olduğundan oyun içi aksiyon yüksek olmaktadır. Oyundaki askeri jipler, tanklar, helikopterler ve jetler dahi "Battlefield 2"dekilerin aynısıdır. "Battlefield Play4Free"; "Battlefield 2" ve ""de de kullanılmış olan Refractor Engine 2.0 oyun motorunu kullanmaktadır. Oyundaki bazı sesler "Battlefield 2" ve ""den alınmış olduğu için oyunda fazla bir özgünlük bulunmamaktadır. MPT-76 MKEK MPT, Türk Silahlı Kuvvetleri'nin piyade tüfeği ihtiyacını karşılamak amacıyla Savunma Sanayii Başkanlığı'nın oluşturduğu Modern Piyade Tüfeği projesi kapsamında üretilmiş piyade tüfeğidir. Türk Silahlı Kuvvetleri tarafından kullanılan 500.000 HK G3 tüfeğinin yerini alacaktır. MPT kısaltması Milli Piyade Tüfeği sözünün baş harflerinden esinlenerek verilmiştir.. MPT-76 ve MPT-55 olarak iki farklı versiyonu bulunmaktadır. Bu iki versiyonun arasındaki temel fark kullandıkları mühimmatların mermi çaplarıdır. MPT-76 7.62 mm çapında ve MPT-55 ise 5.56 mm çapında şarjörle beslenen, kısa çarpmalı, gaz piston hareketli, döner başlık kilitlemeli mekanizması ile 6 yiv 6 set bulunan yarım ve tam otomatik olarak çalışan piyadenin yakın muharebe silahıdır. AR-15 tipi mekanizmanın kullanıldığı ve emniyet sistemini Türk tasarımcıların patentini aldıkları bir sistemle geliştiririlen piyade tüfeği, nişan yolu ve el kundağındaki NATO rail sayesinde her türlü Advanced Combat Optical Gunsight, kırmızı nokta nişangâh, dürbün ve aparatı ek işlem gerektirmeksizin taşıyabilir. Aşağıdaki çeşitlerin üretimi planlanmaktadır. Türk Silahlı Kuvvetleri tarafından temel konfigürasyon