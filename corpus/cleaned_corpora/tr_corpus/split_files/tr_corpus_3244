umudum da o ki hiç böyle bir trajedi yaşamam, ancak bu yine de insanlığın aldatma ve ihanetten vazgeçmesi gerektiği gerçeğini değiştirmiyor. Buna ek olarak bu sorunun çözümünün de yine insan doğası içinde yatıyor olduğunu söylemeliyim, zira insanlar kendi hatalarının çözümünün yine kendilerinde saklı olduğunu genelde unutuyorlar. Bu yüzden bence insanların anlaması ve benimsemesi gereken olgu savaş ile kazanılan sadakatin barış zamanında da korunması gerektiği. Bu fikirden mahrum olan insanoğlu doğal olarak kendi içinde bölünerek tarihin kaydederken gözünden iki damla yaş süzülmesine neden olacak hataların altına imzasını atıyor. Bu bir hezimet, bir fiyasko değil de nedir? Bu yürek burkan olayları görmek için uzağa gitmeye gerek yok, kendi ülkemize baksak yeter. Bir zamanların koskoca kaplanları, bu yaşamı gururla ve kendinden emin bir şekilde terk eden o ulu aslanlar şu an ya sadece yüzleri ile hatırlanıyor ya da medeniyet yoksunu insan müsveddeleri tarafından karalama kampanyalarına maruz kalıyorlar. Sahiden insanlık o kadar ilkel bir halde ki kalkıp kendini savunamayacak kişilere kir atıyoruz. Benim gözümde insanoğlunun en büyük hezimeti de budur işte, savaşta kazandığı sadakati ve başarıyı barış zamanında eğitimsizler yüzünden kaybetmesi. Bu nedenle ben kesinlikle inanıyorum ki kendimizi sürekli ve pes etmeden eğitmeliyiz, aksi takdirde bu tragedyaların her gün sahnelendiği bir tiyatrodan farksız oluruz. Bu filmi izlerken adeta aynaya bakar gibi bir dönem yaşadığım korkuları ve endişeleri gördüm. Benim kanımca Oliver Cromwell çevresindekilerin sadakatini çelik ve ateş ile kazanmış bir askerdi fakat bilmediği bir şey vardı ki o da bu şekilde kazanılan sadakatin barış zamanında şeffaflık ve sorgulama kabiliyeti ile güçlendirilmesi gerektiğiydi. Ben bu gerçeği lisede yaşadıklarım ile çok minik bir çapta olsa dahi tecrübe ettim. Lisemdeki tarih kulübünü çok yakın bir arkadaşım ile beraber kurduğumuz zaman insanlar genel olarak yaptığımız işin manasız ve gereksiz olduğunu söyleyip çabalarımızı baltalamaya dahi kalkıştı. Buna rağmen arkadaşım ve ben pes etmeden çalışmaya devam ettik, zamanımızdan ve gerektiğinde de cebimizdeki paradan fedakârlık yaparak ayakta tutmaya çalıştığımız kulüp ve onun anlamı için çabaladık. Bizimkinden çok daha büyük organizasyonlarda çalışan arkadaşlarımız da vardı ve yaptıklarından kazanç dahi elde ettiler ancak katıldıkları organizasyonlarda o arkadaşlar, benzetmemi lütfen affedin, sadece birer adet vida idiler. Günün sonunda eskimiş vidalar sembolik bir veda sonrası yenileri ile değiştirildi ve dev makine aynı gücüyle çalışmaya devam etti. Bizim inşa ettiğimiz organik yapı ise bizsiz gelişiminin her adımında yaptıklarımızı araştırdı, bizi sorguladı ve en sonunda elde ettiğimiz ürün o lisenin bana dört yıllık eğitim hayatım boyunca veremediği bir şey oldu: Yaptıklarımızın unutulmaması için kendi içinde çatışmayı dahi göze alabilecek kadar sıkı bağlarla birbirine sarılı bir aile. Filmin bende hissettirdikleri de beni bu anıya götürüyor aslında, çünkü bizler kahramanlarımızın yaptıklarını düzgün anlamazsak ya biz onların ideallerinden saparak yok oluruz ya da başkaları bize o kahramanları kendi planlarına uyacak şekilde öğretmeye kalkar. Unutulmamalıdır ki sadakati sizden büyük şeylere kendinizi adayarak kazanır, şeffaflık ve eğitim ile korursunuz. Bizler insanoğlu olarak inandıklarımızın arkasında durmalıyız, ancak bunu nefret ve kin ile değil, sadece ve sadece sahip olduğumuz ve güzelliğine inandıklarımızı koruyarak yapmalıyız. Umudum odur ki bu elde ettiğim aile hep birbirine kenetlenerek daha da büyür ve bir gün insanlık uğruna feda edilenlere ve o fedakâr kahramanlara hak ettikleri değeri ve saygıyı gösterebilecek, onların fedakârlıklarını yaşatabilecek olgunluğa erişir. Kaynakça: Cromwell. Yön.Ken Hughes. 1970. Culver City, California: Coulmbia Pictures, 2003. DVD. https://www.imdb.com/title/tt0065593/locations?ref_=tt_dt_dt METEHAN PATAN 21502512 Eski İstanbul İstanbul... Medeniyetlerin beşiği, tarihte tanıklık etmiş toplumların, kültürlerin, özenle kavrulduğu ender şehirlerden birisi. Çok değil, daha yüzyıl önce savaşa sürüklenen imparatorluğun başkenti, biz onu günümüzde ne kadar boğazıyla, köprüleriyle, gökdelenleriyle, geçmişi yıkılan, yeşili yakılan ve insanı delirten trafiğiyle aşırı kalabalık bir şehir olarak bilsekte aslında o her metrekaresinde farklı bir kültürü barındıran bir hazinedir. Kültür zenginliği olarak yüzyıl öncede zamanına göre aynen böyledir bu büyülü şehir. İstanbul’u anlamak için önemli olan her mahallesindeki, her sokağındaki yaşanmışlıkları, insanların hayatlarını idame ettirdikleri farklı yolları, kültürlerin birbirlerine saygı göstererek yaşayabildiğini, ekonomik farklılıkları olsa bile bir bütün olarak resme baktığınızda aslında farklılıkların aynı tablonun ahenkle yan yana duran renklerine benzediğini görebilmektir. Tesadüflere inanmak hiçbir zaman bana göre değildir. İnsanın doğasında ne varsa, küçüklükten beri ona ne gösterildiyse her zaman daha iyi olanın hep o olduğunu düşünür... Ben ülkemizin en büyük sanayi şehirlerinden birinin farklı kültürlerin bir arada yaşayabildiği, şehrin geri kalanından bir miktar kopuk bir mahallede büyüdüm. Farklı ülkelerden Türkiye’ye çalışmak için memeleketlerini bırakıp gelen komşularımız vardı. Kimse kimseyi inancı yüzünden ya da tercihleri yüzünden yargılamaya tenezzül dahi etmezdi. Gerçek anlamda toplum olarak gelişmenin, daha ileriye gitmeninde hep bu saygı çerçevesinde mümkün olacağına inanırım, bu şekilde yaşayan, üreten şehirler de hep ilgimi çekmiştir. İstanbul ise bunların içinde benim için en özel yere sahip olanı. Tarihiyle, içinde barındırdığı kültürleriyle, yapılarıyla tam bir ‘Bizim’ kokuyor bu şehir. Tabii bu anlam derinliğini anlayabilmek için İstanbul’a gelip yüksek gökdelenleri izlemek, boğaza nazır bir yerde sadece oturmak adeta hakaret niteliğinde olur, bu hazineyi iyi anlayabilmek için saygı göstermeniz, dinelmeniz okumanız hatta yaşamanız gerekir. Her insanın sınırları, kendine ait kuralları, çizgileri olurda semtlerin kendine ait özel sınırları nasıl olur demeyin. Tabiiki haritalardaki sınırlardan bahsetmiyorum, nasıl olur dediğinizi duyar gibiyim, ruhu olan bir şehirde böyle şeyler mümkün. Mahalleleri nasıl haneler ve hanelerin içindeki insanlar oluşturuyorsa o mahallerlerdeki her bölgeye özel kültürler bir araya gelince o şehrin ruhunu oluşturur. Eğer bütün bu açıklamalardan sonra sınırlarıyla bir semti kendime benzetmek istersem burası kesinlikle Beyoğlu olurdu. Kendimi Beyoğlu’na benzetmem ise tabii olarak semtin sınırlarıyla ilişkilendirilebilir. “Pera(Beyoğlu): Pera’nın sınırları; doğuda kumarbazlık, batıda gösteriş, güneyde müsriflik ve kuzeyde sahtekarlıktır. Artık böyle sınırdaşların olduktan sonra, rahat yürekle yaşa. Bu mahalle İstanbul’un Paris’i... Tabii Paris kendini aşağılanmış saymazsa adının Beyoğlu’yla özdeşleşmesine.”. En iyi dostun veya en çok gittiğin yer neresi olur diye sorarsanızda sanırım cevabım Ortaköy olurdu. “Ortaköy: Öncelikle bilinmelidir ki buraya girmekte zorluklar vardır , sözüm şereflilere, hırsızlara değil, ama buradan çıkmak daha zordur. Barı’nın sorunlarıyla, doğu kültüründeki birçok yer içinsöylendiği gibi , yapılanmış bir köy. Ortaköy’e iskele tarafındaki yoldan girmek istersen altı tane tuvaletin muhteşem kokusu hemen hissedilir.Anlaşılan Ortaköy’de yaşayan biri için hassas bir burun, büyük bir sorun...”. En yakın arkadaşıma olan mizahım işte böyle olurdu muhtemelen. Tabii İstanbul’u bilene , anlayabilene, anlamak isteyene eğlenceli bütün bunlar. Eğer gerçekten sevmezseniz bu şehri bunların hepsi anlamsız olur, günümüz kargaşası ve kirliliğinden başka hiçbir şey gelmez aklınıza, adeta tatsız tuzsuz bir yemek olur İstanbul, sıkılırsınız... Her ne kadar eski İstanbul’da yaşayamamış olsamda günümüze kadar yaşayabilen kırıntılarını görmek de sevindiriyor insanı. Kırıntılarla tatmin olmayıp kitaplarını okuyor, tarihi mekanlarını geziyorum, endişeleniyorum... İnsanları yozlaşmış, her geçen gün biraz daha birbirine tahammül edemeyecek hale gelmiş, tek dertleri en tepede olmak olmuş. Bunlar yaşanırken tarihi yapıları ihmal edilmiş, yakılmış, yıkılmaya çalışılmış, ruhu kan ağlayan bir İstanbul görüyorum. Bu kültür, bu tarih, burada yaşamış insanlar, yaşanan olaylar bu hazinenin hepsi bizimken bunu öldürmek nedendir? İyisiyle kötüsüyle bu şehir bizimken neden benim ya da senin diyoruz? Kaynakça : İstanbul Mahallelerinde Bir Gezinti / Hagop Baronyan( Can Yayınları 2014 ) Mutlu Çelik 11.11.2014 Otoriter Domuzlar Tarih boyunca kendi halkına zulmeden pek çok devlet lideriyle karşılaşmak mümkündür, farklı rejimlerde, farklı coğrafyalarda da olsa yaşananlar hep benzerdir aslında. Havadan sebeplerle katledilen binlerce masum insan... Akla gelen en bilinen örnekler hiç şüphesiz Hitler'in kendi Yahudi vatandaşlarına yaptığı zulüm ve aynı dönemde Stalin'in farklı nedenlerle rejim için tehdit olarak görüp, çoğunluğu müslüman, binlerce masum insanın ölümüne sebep olmasıdır . Tamamen farklı rejimlerde farklı gerekçelerle yapılan benzer zulümlerdir. Peki bunların temelde sebebi nedir? Nasıl oluyor da dünyanın gözü önünde bu tarz şeyler yaşanabiliyor? Bence yanıt çok açık: Otoriter güç. Böyle insanlık dışı uygulamaları ancak güçlü bir otoriteye sahip, halkın büyük çoğunluğunun desteğini alan liderler gerçekleştirebilir, bahsettiğim destek normal bir halkoylamasından çok daha fazlası, liderlerini taparcasına seven bir halk desteğinden bahsediyorum. Böyle ortamlarda o lider halkına hakaret de etse koltuğundan olmaz, öldürse de. Nitekim Hitler de Stalin de halkı tarafından bu tür bir desteği kazanmayı başarmışlardır. Bugün bile dünyada bu örnekler yaşanmaya devam etmektedir, örneğin halk cumhuriyeti olan ve tek partili bir düzende yönetilen Çin açıkça Doğu Türkistan bölgesinde yaşayan Uygur kökenli vatandaşlarına zulmetmekte ve yıllardır bitmeyen bir asimilasyon politikası uygulamaktadır. İşin en garip kısmıysa pek çok Çin vatandaşının Çin topraklarında yaşayan Uygur kökenli insanlardan haberinin bile olmamasıdır. Devletin sahip olduğu aşırı güç ülkedeki her şeyi istediği gibi düzenleyebilmesine ve değiştirebilmesine neden olmuştur ve bunun olağan sonucu olarak da Çin halkı yalnızca devletin izin verdiği ölçüde öğrenebilmekte ve sorgulayabilmektedir. Bu durum tamamiyle devlet yöneticilerinin sahip olduğu siyasi güçten kaynaklanmaktadır. Bu nedenle güçlü otoriter rejimler halklar için her zaman tehlike arzetmektedirler. Ne yazık ki bu gücü Atatürk gibi tamamiyle ulusunun çıkarları ve geleceği için kullanan pek fazla örnek tarihte bulunmamaktadır. George Orwell'in popüler kitaplarından biri olan Hayvan Çiftliği adlı romanda yukarıda anlattığım durumun bir örneklemesini bulabilirsiniz aslında, biraz daha farklı açıdan yaklaşmış olsa da çiflikte otoriter bir düzen kuran Napolyon adlı domuz tam o bahsettiğim lider tipidir. Snowball adındaki, diğer hayvanlara okumayı öğretmeye çalışan bir domuzu çiflikten kovmasıysa aslında bu tip liderlerin farklı bir özelliğini de göstermektedir. Asla kontrolleri dışında bir gelişme olmasına izin vermek istemezler. Özellikle bu gelişmelerin halkın aydınlanmasına yol açma ihtimali varsa, sebebiyle beraber bu durumu ortadan kaldırırlar ve huzursuzluk ortamını gidermek için alternatif çözümler bulurlar. Mesela ücretsiz ekmek dağıtmak bunun için bir yol olabilir. Hem borçluluk hissiyle sadakatı arttırır hem de huzur ortamına katkıda bulunur çünkü karnı tok bireyler pek sorgulamazlar. Bu sonuç güç sahiplerinin güçlerine daha da güç katmasına yol açar ve giderek önü alınmaz bir boyuta ulaşmasına neden olabilir. Bu nedenle bireylerin çok dikkatli olması gerekir, böyle zamanlarda özellikle toplumun eğitimli kesiminin üzerine büyük sorumluluk düşmektedir çünkü halkın gözünü açmak ve onlara gerçekleri öğretmek onların görevidir. Ekmek yemenin değil, ekmek kazanmanın gelecek getirdiğini ve hal böyleyken otoritelerin neden onlara bedava ekmek verdiklerini anlatmak yine bu kesimin görevidir. Bu bilinç halkta oluştuktan sonra hiçbir siyasetçi kendi vatandaşlarını aşağılama seviyesizliğinde bulunamaz çünkü aksi halde koltuğundan olacağını ve o koltukta kalmanın tek yolunun ulusuna hizmet etmek olduğunu bilir ve bu nedenle istemese de halkına hizmet etmek zorunda kalır. Otoriter güçler tarih boyunca olduğu gibi gelecekte de olmaya devam edecektirler, zayıflayan ve hayat koşullarının zorlaştığı toplumlarda bu örneklerin yaşanma olasılığı daha yüksektir ama yine de toplum olarak bu gücü kontrolsüz bırakmama hassasiyetini kaybetmemeli ve her zaman iktidarların korkusu olarak aba altından göstermeliyiz. USTASIZ USTA CEM YILMAZHer ne kadar kimi zümreler tarafından antipatik ve zevzek olarak görülse de hemen hemen herkesin yüzünü -en hafif tabirle- gülümsetebilmiş bir komedyendir Cem Yılmaz. Yeni nesillerin ağzına pelesenk olmuş çoğu esprisi, onun Türk insanının mizahı üzerindeki etkisini gösterir cinsten… Aslında onun mizah anlayışını kısaca bizi bize anlatması diye özetleyebiliriz. Günlük hayatta karşımıza çıkan tiplerin, hemen hemen yaşadığımız anıların mizahını yapıyor da diyebiliriz. Ama gerçeğin sadece gözlemleme ya da bizi bize anlatmak olmadığını onu taklit eden birçok ünlü, ünlü adayı veya çevremizdeki bireylerin umutsuz çabalamalarına bakarak görebiliriz. Belki de onun şansı ülkemizde yaptığı mesleğin öncüsü olması. Orijinallik kavramı onun mesleğinin önemli bir parçası. Herkesin daha önce duyduğu bir espriyi yapması şüphesiz ki kabak tadı verecek ve bizleri güldürmeyecektir. Bundan dolayıdır ki günlük yaşantımızda Cem Yılmaz esprilerinin ısıtılıp yeniden önümüze sunan çevremizdeki insanlara nezaketen gülümsüyoruz belki onu bile yapamıyoruz. Belki abartılı olacak fakat ben Cem Yılmaz’ı izleyebilen onun şakalarına, esprilerine gülebilen neslin bir parçası olabildiğim için kendimi şanslı görüyorum. Her döneme damgasını vuran komedyenler vardır. Milenyumdan sonrası için Cem Yılmaz’ı örnek verebilirken, öncesi için hiç şüphesiz güzel gülüşlü insan Kemal Sunal’ı verebiliriz. Cem Yılmaz’ı Kemal Sunal’dan ayıran en önemli özellik insanları saf tiplemelerle değil de sivri zekâsıyla güldürmesi diyebiliriz. Bunun başlıca nedeni kuşak farkı tabii ki. Genelde Cem Yılmaz’a yapılan eleştirilerin başında gelen esprilerinde bel altı malzeme kullanması, bu nedenle toplumun tamamı tarafından kabul görememesidir. Mesela Kemal Sunal’ı yediden yetmişe herkese hitap eden bir tarzı varken, bu tarz Cem Yılmaz’da daha çok yetişkin kesim olarak gözlemlenebilir. Herkesle Kemâl Sunal filmi izleyebilecekken, Cem Yılmaz filmi izleyemeyebiliriz. Ama yine de toplumun sahip olduğu bazı gereksiz tabuları yıkan, görmezden gelen tarzı bende hep ilgi uyandırmıştır.Tam da Cem Yılmaz’ın son filmi “Pek Yakında”yı da bu “herkesle izlenemeyecek” filmler kategorisinde sanıyorken izledikten sonra fikirlerim tamamen değişti. Aile filmi tadında (diğer filmlerine kıyasla animasyon kadar masum denebilir) bir film yapmış. Kendinin de büyük zararlara uğradığı sektör olan korsancılığı işlemiş filminde. Ama yine de bizlere yerli filmin korsanının yapılmaması ya da izlenmemesi gerektiğiyle ilgili ince bir mesaj vermiş. Bu işi yapan insanların toplumda nasıl değersiz görüldüğünü korsan kötüdür veya korsan almayın gibi klişelerle değil de gerçeğe hayata indirgeyerek yapması filmin istenilen mesajı vermesini sağlamış bence. Geniş bir kitlenin büyük beklentilerle gittiği film, kimilerine göre hayal kırıklığı yaratsa da aslında tamamen Cem Yılmaz komedisi beklentisiyle izlenmediğinde başarılı film olduğunu görebiliriz. Maalesef filmlerinde “Cem Yılmaz” komedisi diye bir imaj yarattı Cem Yılmaz. Filme gidenler başından sonuna gülmek, stresatmak amacıyla gidiyor onun filmlerine. Hâl böyle olunca yaptığı güzel filmler: bu yeterince komik değil denilerek değersizleştirilebiliyor. Ama benim gibi sıkı hayranları Cem Yılmaz’ın yine başarılı bir iş yaptığını, yeterli düzeyde “Cem Yılmaz” komedisi içerdiğini söylüyor. Filmin dramatik yanlarının daha ağır bastığı bir gerçek fakat filmi izlerken hâlâ Cem Yılmaz elinin değdiği hissediliyor bazı sahnelerinde gülmekten yerlere yatırıyor. Bazı sahnelerde ise insanın içi cız ediyor her ne kadar hayranı olduğum komedyenin filmini izlerken bu hislere kapılmayı kendime konduramasamda… Cem Yılmaz’ın sadece esprileriyle var olmadığını, istenildiğinde bir dram oyuncusu da olabileceğini ispatlıyor. Filmin Yeşilçamile bazı benzeşimlerinin olduğunu söylemek yanlış olmaz. Hatta Cem Yılmaz’ın özellikle bu algıyı oluşturmak istediğini zannediyorum. Çünkü filmin içinde bolca Yeşilçam emekçileri için mesajlar vardı.Her ne kadar diğer filmleri kadar bol kahkahalı bir film olmasa bile, film başından sonuna kadar sıcak 1havasının içine izleyici çekmeyi başarabiliyor. Teşekkürler eğitecek ustası olmamasına rağmen usta olan Cem Yılmaz…2FARKLILIK Kitap okumayı çok seven bir toplum değiliz ne yazık ki. Daha ilk okuldan hocalarımızın zoruyla okumamız gereken kitaplarla başladık kitap okumaya. Kişisel gelişim kitapları moda oldu son zamanlarda, roman her zaman en popüleriydi zaten, fakat öykü? Öykü okumak aklımıza bile gelmez. Ben hiç duymadım 'bu yazarın öyküleri çok güzel mutlaka oku' tarzında bir şey. Açıkçası ben de hayatımda kaç kere öykü okumuşumdur bilmiyorum fakat ben Sait Faik Abasıyanık'ın Son Kuşlar kitabını okurken çok şey kaçırdığımı fark ettim. Bu kadar hayatın içinden bu kadar güzel öyküler okumanın insana çok şey katabileceğine inanıyorum. Sait Faik Abasıyanık Son Kuşlar kitabındaki hemen hemen her öyküsünde çok iyi bir gözlemci olduğunu kanıtlamış. Ben genelde sanatçılar olsun yazarlar olsun bu tarz insanların hayata farklı bakış açısının olduğuna inanıyorum. Kesinlikle olaylara ve durumlara normal insanların baktıkları gibi bakmıyorlar yada daha derin düşünüyorlar. Aslında bu tarz öykülerin genç yaştaki çocuklara okutulmasının taraftarıyım çünkü çok anlamlı ve önemli mesajlar verilmiştir öykülerde. Kitaptaki genel olarak bütün öykülere baktığımızda yazarın genellikle yalnız kalmış bir gözlemci olduğunu fark ediyoruz. Hayattaki yanlışlıkları ve eksiklikleri fark eden kişi olmuştur yazar. Çevresindeki insanlardan biraz daha farklı olduğunu kendisi de farkındadır ve bu şekilde insanları ve olayları eleştirmiş, öğütler vermiştir. Ama bu eleştiri toplumu yerden yere vurmak amacıyla değil de yanlış giden bazı şeyleri toplumda yeni bir bakış açısı kazandırıp değiştirmeye yönelik yapmıştır. "Dünya değişiyor dostlarım. Günün birinde gökyüzünde, güz mevsiminde artık esmer lekeler görmeyeceksiniz. Günün birinde yol kenarlarında , toprak anamızın koyu yeşil saçlarını da görmeyeceksiniz. Bizim için değil ama, çocuklar, sizin için kötü olacak. Biz kuşları ve yeşillikleri çok gördük. Sizin için kötü olacak." (s.13) Siz bu sözleri okuduğunuzda ne düşünüyorsunuz bilmiyorum ama ben okuduğumda çok üzüldüm. Bazen doğruları görmezden geliriz çünkü diğer türlüsü daha kolaydır. Eskiden insanların çok daha güzel şartlar altında yaşadıklarına inanıyorum çünkü o zamanlarda her şeyin daha doğal olduğunu düşünüyorum. Günümüzde her şey doğallıktan uzaklaşmaktadır ve bu insanların yaşam tarzlarının bile değişmesine neden olmaktadır. Yazımda yukarda da bahsetmek istediğim şey şuydu ki herkes yaşadığı hayatın içinde bir şekilde tutunup ilerlemeye çalışırken, hayatın eksikliklerini ve yanlış giden şeyleri farkına varmak çok zor olabiliyor. Sait Faik Abasıyanık yukarda belirttiğim sözünde fark ettiği bu değişimle toplumdaki çoğu insandan farklı bir bakış açısına sahip olduğunu kanıtlamıştır. " Denize baktığı, martıları düşündüğü, yelkenlileri seyrettiği halde onun içinde başka gözler, kafasında bir başka kafa vardır ki, asıl kafası, asıl gözleri onlardır." (s.15) Aslında çok derin bir söz değil mi sizce de? Bir çok açıdan yorumlayabileceğimiz bir söz daha.. Çoğumuzun yaptığı çok büyük bir hatadır aslında önyargılı olmak. Bazen hayatımıza sokmaya izin verdiğimiz insanların aslında içinde ne kadar da farklı olduğuna şahit oluruz. Çünkü içinde yaşadığımız bu Dünya'da insanlar herkese farklı bir maskesini gösteriyor bu yüzden insanlara güvenmenin çok zor olduğu bir dönemde yaşıyoruz. Aslında bu kadar hayatın içinde olan bir durumu yazar çok güzel anlatmamış mı sizce de? Sait Faik Abasıyanık Son Kuşlar kitabından özellikle seçtiğim iki bölüm aslında bazı şeylerin çok güzel bir örneği. Hayatın içinde her gün belki de yüzlerce kez karşılaştığımız durumu yazar çok güzel anlatmamış mı? İşte bu yazarları bizden ayıran en büyük özellik.. Cemre KASIMOĞLU Pınar Tanrıverdi Geçmişe Sarıl, Hayatına Yön Ver “Unutmak istiyorum yaşadığım her şeyi!” diye haykırıp yaşadıklarından pişman olan çok insan tanıdım, ben de onlardan biriydim. Ne zaman kötü bir şey yaşasam, “keşke silebilsem hafızamdan, sıfırlayıp kurtulsam” diye düşünürdüm. Her gece yatağıma yatıp gözlerimi kapattığımda yaşadığım kötü ve beni mutsuz eden olayları hatırlayıp ne kadar üzüldüğümü fark ederdim. Tıpkı Sil Baştan filminde Joel British karakterinin kız arkadaşıyla ayrılıp bu olaya sonsuz üzüntü duyduğunda hafızasını silmek istemesi gibi ben de iki sene öncesine kadar her mutsuzluğumu böyle uzaklaştırmak istiyordum kendimden. Joel British, bana nazaran daha şanslıydı, çünkü o, eriştiği yeni bir teknoloji sayesinde sevgilisiyle yaşadığı her şeyi hafızasından sildiriyordu. Benim ise yaşadığım kötü olaylar karşısında kaderime boyun eğmekten başka pek bir çarem yoktu. Yumruğumu sıkıp gözlerimi kapattım, alıp verdiğim derin nefesler birkaç metre öteden duyulabilecek kadar sesliydi. “Yeter artık! Seninle yaşadıklarımı hiç yaşamasaydım keşke, tanıştığımız günü bile unutmak istiyorum!” cümleleri ağzımdan döküldüğünde kalabalık bir yerdeydik, yanımda eski erkek arkadaşım vardı, onaydı bu haykırışlarım. Öylesine bıkmış, öylesine mutsuzdum ki onunla, artık her şeyi unutup onu hafızamdan silmek istiyordum. Unutmak için tek bir çarem vardı ve bu yüzden koşmaya başladım, koşarken kötü şeyleri düşünmeye vaktim olmuyordu. Yurt odasına erişip elime aldığım tüm ilaçları teker teker ağzıma atarken aklımda sadece beni mutsuz eden ve hafızamdan silmek istediğim şeyler vardı. Her şeyden uzaklaşmak için seçtiğim bu yol, bana en kolay ve kısa geleniydi. Hiçbir şey düşünmeden, sadece unutmak için içtim bütün ilaçları. Sonra ise gözlerimin ağırlaşıp kapanmasını bekledim. Gözlerimi tekrar açtığımda, beklediğimden çok farklıydı her şey. Hala hayattaydım ve hiçbir şey bitmemişti, tek bir fark vardı: pişmandım. Hayattan kopmamıştım ve hastanede kaldığım süre boyunca düşünecek çok vaktim olmuştu. Hayatın düşündüğüm kadar ucuz olmadığını fark ettim, savaşmaya değer bir şeyler olduğunu da… Geç de olsa öğrendim insanın yaşadıklarıyla var olduğunu. Aslında yaşadıklarımızdan ders çıkarıp daha iyi gelecekler çizmemiz gerektiğini öğrendim. Kötü olayları silip atmak yerine, güçlü olup iyi taraflarını görmek gerektiğini de öğrendim. Sonrasında fark ettim ki insan çoğu zaman kendini mutsuz etmek için çabalıyor, mutsuzlukları hayatının merkezine koyup onlara üzülmekten mutlu kısımlara odaklanamıyormuş. Joel British de tıpkı benim gibi farkına varmıştı mutlu kısımlara odaklanması gerektiğinin fakat onun için de çok geçti çünkü bir kez silinmeye başlamıştı hafızası ve yaşadığı kötü olaylarla birlikte iyiler de gidiyordu. Hâlbuki insanı insan yapan, hayattan ders çıkarmasını sağlayan iyi-kötü yaşadığı her şeydi. Tüm bu farkındalık evresinin ardından dört elle sarılmaya başladım yaşadığım tüm kötü olaylara. Hayata küsüp unutmak için çabalamak yerine, tüm o kötü anları kucaklayıp benimsedikten sonra bir kez daha aynı hataları yapmamak için neler yapmam gerektiğini düşündüm. Ardından tek tek teşekkür ettim hayatıma girip beni üzen herkese çünkü onlardı beni olgunlaştıran ve hayatın zorluklarına karşı neler yapmam gerektiğini gösteren, beni güçlendiren. Kaçmadan yüzleştim hepsiyle ve sonrasında tarif edilmez hafifliğe eriştim. Daha da mutlu oldum hatta. Mutsuzluklar kapımı çaldıkça savaşmak için daha güçlü durdum. Geriye bakıp hayıflanmak, pişman olmak yerine “iyi ki olmuş.” Demeyi öğrendim. Joel de benim gibiydi, hafızasını sildirmekten pişman olup yaşadığı her şeyi hatırlamak istediğinde daha iyi hissediyordu çünkü o geçmiş kendinindi. Öğrendim ki, insan, geçmişiyle var olur. Bizi biz yapan ve davranışlarımıza yön veren geçmişimizden kopmamak dileğiyle! “Han Duvarları” Üzerine “Gök sarı, toprak sarı, çıplak ağaçlar sarı... “ Niğde’den Orta Anadolu’ya giderken tipik bir bozkır betimlemesini işte böyle yapmış Faruk Nafiz. Sarı, çıplak... Çocukluğunu İzmir’de geçiren bir insan olarak her bayramda Niğde’ye -memlekete- giderken ben de hep serzenişte bulunmuşumdur bu sarılıktan ve çıplaklıktan, bozkırın sıkıcılığından. Uzun saatler boyunca arabanın arkasında koyup cama kafamı, o sıkıcı, sarı, kuru, çıplak, uçsuz bucaksız yolları izlerdim fakat bir süre sonra uyumak, zor da olsa en güzel çözüm olurdu. Aradan yıllar geçti, yaş biraz büyüdü. Edebiyata özellikle şiire olan ilgim arttı ve şaşırılacak şekilde zamanında bana eziyet eden yollar şimdi yoldaş gibi gelmeye başladı. Kendimi bulduğum, dinginleştiğim… Sebebi nedir bu değişimin, bu bozkır sevdasının bilmiyorum. Belki bir şekilde ilham kaynağı oldu ya da yalnızlığı, garipliği ilgimi çekmeye başladı, tam olarak ayrımını yapamıyorum. Sonuçta çoğu insana göre tüm işlemlerin uzun sürdüğü devlet daireleri gibi sıkıcı, renksiz ve ruhsuz bu yollar bana çok köklü fakat unutulmaya yüz tutmuş geçmişin kapılarını aralarlar. Yaşadığım bu süreçte yani bu eskiye dönüş veya eskiye merak evresinde beni en çok etkileyen ve benim her zaman elimden tutan Han Duvarları, bana göre Anadolu’yu anlamak için başvurulacak ilk kaynaktır. Zaten bu şiir gerek kafiyesiyle gerek ölçüsüyle gerek de içeriğiyle tam anlamıyla Anadolu’dan doğmuşluğu temsil eder. Şairin de usta üslubuyla aradan yaklaşık yüz yıl geçmiş olmasına rağmen insan bu şiiri okurken kendisini modern şehirden teknolojiden ve kalabalıktan çekip çıkarılmış Anadolu’nun en orta yerinde yapayalnız kalmış gibi hissedebilir. Şahsen ben bu şiiri okuduğumda Faruk Nafiz’in yolculuğunu kendim yaşıyormuşum gibi hissederim. Onun bunalmışlığını, onun yorgunluğunu veya onun kaygılarını çok derin bir biçimde “ben” yaşarım. Böyle bir yakınlık bağı kurmamın bir sebebi belki onun da İstanbul gibi büyük bir şehirden bozkıra geçiş yaparken karşılaştığı Anadolu gerçeğine aşina olmayışıdır. Fakat onun yaşadıklarını kendim yaşıyormuşum gibi hissetmemdeki en temel sebep o coğrafyanın doksan iki yıl öncesine nazaran çok da fazla değişmemiş olmasıdır. Şairin o uzun yol tasvirlerini, o at arabasında hissettiklerini okuyup kendi içimize vurduğumuzda bazı şeylerin hala geçerli olduğunu görüyoruz. Farklılıkları var tabi. Arabamızı çeken atlar yok mesela veya yollarda hanlarımız yerine büyük dinlenme tesislerimiz var. Ama yol aynı, rüzgâr, yağmur, ıssızlık, ova, dağ, taş doksan iki yıl öncesiyle aynı. Coğrafi ya da fiziksel benzerliklerin aksine geçmişle günümüz Anadolu’su arasında kültürel ve sosyolojik olarak çok büyük farklılıklar mevcuttur. O zamanki gibi sadece tarımsal faaliyetlerin yürütüldüğü köylerden oluşan bir yer 1 olmaktan çıkmış istenilen düzeyde olmasa bile gelişen ve gelişmekte olan bir yer haline gelmiştir. Ancak bu gelişim ne kadar toplum açısından iyi olsa bile Karacaoğlan’ın Köroğlu’nun yaşattığı “Anadolu ruhunun” varlığını tehdit edip sonunu hazırlamıştır. Han Duvarları işte bu ruhu yaşamamız için bizlere çok güzel bir fırsat sunuyor. Şairin gittiği hanlardaki insan betimlemeleri o zamanın insanı, halkı hakkında bilgi veriyor. Özellikle şiirde öyle bir yer var ki okuyunca gerçek Anadolu insanıyla tanışıyorsunuz ve onun hüznünü yaşıyorsunuz. Faruk Nafiz üç gün süren seyahati boyunca gittiği üç handa üç ayrı dörtlükle karşılıyor. Şiirinde sırasıyla bu dörtlüklere yer veriyor ve Maraşlı Şeyhoğlu Satılmış’ın acı hikâyesini bizlerle paylaşıyor . . . Birdenbire kıpkızıl birkaç satırla yandı; Bu dört mısra değil, sanki dört damla kandı. Ben garip çizgilere uğraşırken başbaşa Raslamıştım duvarda bir şair arkadaşa; "On yıl var ayrıyım Kınadağı'ndan Baba ocağından yar kucağından Bir çiçek dermeden sevgi bağından Huduttan hududa atılmışım ben" . . . Bu akisle duvarda çizgiler beliriyor, Kalbime ateş gibi şu satırlar giriyor; "Gönlümü çekse de yârin hayali Aşmaya kudretim yetmez Cibali Yolcuyum bir kuru yaprak misali Rüzgârın önüne katılmışım ben" . . . Gün doğarken bir ölüm rüyasıyla uyandım, Başucumda gördüğüm şu satırlarla yandım! "Garibim namıma Kerem diyorlar Aslı'mı el almış haram diyorlar Hastayım derdime verem diyorlar Maraşlı Şeyhoğlu Satılmış'ım ben" 2 Bir kitabe kokusu duyuluyor yazında, Korkarım, yaya kaldın bu gurbet çıkmazında. Ey Maraşlı Şeyhoğlu, evliyalar adağı! Bahtına lanet olsun aşmadınsa bu dağı! Az değildir, varmadan senin gibi yurduna, Post verenler yabanın hayduduna kurduna!.. Arabamız tutarken Erciyes'in yolunu: "Hancı dedim, bildin mi Maraşlı Şeyhoğlu'nu?" Gözleri uzun uzun burkuldu kaldı bende, Dedi: "Hana sağ indi, ölü çıktı geçende!" Yaşaran gözlerimde her şey artık değişti, Bizim garip Şeyhoğlu buradan geçmemişti... Gönlümü Maraşlı'nın yaktı kara haberi. . . . Sözün kısası,özün özü benim için “Han Duvarları” yüz yıl öncesinin Anadolu’suna gitmek o günlerde bugünleri görmek demektir. ”Han Duvarları “ Faruk Nafiz tarafından icat edilmiş bir zaman makinesidir; geçmişe götüren, geçmişten bugünü aydınlatan, ruhumuzu sapsarı bozkırlarda bırakan… Berk İlbey ŞAHİNTÜRK 3 Şenay Cömert Cömert 1 21301976 TURK-101–Section015 Başak Berna Cordan 9.12.2014 Mutlu Olmak İçin Biraz Cesaret Öyle bir zaman geliyor ki sadece kendimle baş başa kalmak istiyorum. Gerçek dünyanın stresinden ve insanların çekilmezliğinden uzaklaşmak, tek başıma öylece oturup düşünmek, hayaller kurmak beni çok rahatlatıyor. Böyle zamanlarda hayallerimin içerisinde özgürleşebildiğimi hissediyorum, çünkü hayal kurmamın bir sınırı olmuyor ve beni olduğumdan çok daha güçlü, daha cesaretli hissettiriyor bu durum. Film izlemek de kendi iç sesimi dinlemem için bir fırsat benim için çoğu zaman. Özellikle izlediğim Cömert 2 film düşündürücü, hayatı sorgulamamı sağlayan anlamlı bir filmse eğer…. Jon Krauker’in senaristi, Sean Penn’in yönetmeni ve yapımcısı olduğu Özgürlük Yolu, kendime sorduğum ve cevabını aradığım soruların kafamın içinde daha büyük yankılar bulmasını sağladı. Gerçekten istediğimiz yerde miyiz? İnsanların birbirine içten gülüşlerinin azaldığı şu günlerde belki de hepimizin kendine sorması gereken en önemli soru bu. Bir çıkar ilişkileri zinciriyle birbirimize bağlanmış gibiyiz adeta. Her birimiz sonunda elde edeceğimiz çıkarlar uğruna birbirimize zorla katlanıp, sahte gülüşler atıyoruz etrafımıza. Hepimizin dolaylı yollardan ulaşmak istediği aslında aynı: ‘diğerlerinden daha çoğuna sahip olmak’... Ne olacak peki bende diğerlerinden daha çok olunca, daha mı mutlu olacağım? Herkes birbirini ezerek daha üste çıkmak derdinde. Bizi gerçekten mutlu edecek nedenleri unutuyoruz. Herkes karşısındakine değer veriyormuş gibi davranıyor, ama aslında herkes birbirine katlanmak zorunda. Hayatın düzeni içerisinde bize sanki birer nimetmiş, bizim mutluluğumuzun kaynağı onlarmışçasına reklamı yapılan varlıklara ulaşabilmemiz için çaba göstermemiz, zaman harcamamız bekleniyor her birimizden. Biz de nedense bu durumumuzdan pek mutsuz sayılmayız, çünkü zaman geçtikçe robotlaşıyoruz ve bu dünyanın düzenine alışıyoruz, normal geliyor bize bu saçma yarış hali. İnsan, durup da düşünmeli bazen nereye gittiğini, gösterdiği bu kadar çabanın ne için olduğunu. Ulaşacakları gerçekten onun istedikleri mi yoksa hayat düzeninin ona dayattıkları mı… Sürekli bir yerlere koşturuyoruz birilerine veya bir şeylere yetişmeye, ulaşmaya çalışıyoruz. Bizi gerçekten mutlu edecek olayları, zamanları, yerleri kaçırıyoruz. Düşünmeyi unutuyoruz çünkü… Kendimizi diğerlerine kabullendirebilmek, beğendirebilmek için uğraşmaya başlıyoruz bir yerden sonra ve bu da gittikçe birbirimize benzememize neden oluyor. Mutlu olma yolunda kendimiz için değil Cömert 3 başkaları için yaşamaya başlıyoruz bir yerde. Düşüncelerimiz bile birbirine benziyor, düşündüğümüz zamanlar azaldıkça... Zıtlıklardaki güzellikleri göremez olduk; güzel herkes için güzel, çirkin herkes için çirkin. Farklılıklardan bahsetmeye korkuyoruz, tuhaf karşılanırız ve yanlış tepkiler alırız diye. Bu yalan ve maddenin herkes için odak nokta olduğu dünya düzeninde yaşamak çok amaçsızca geliyor bazen. Bu düzene ayak uydurmayı bırakıp, uzaklara gitmek ve gerçekliği aramak, sorgulamak istiyor insan… Bu dünyada neden yaratıldığımıza ve yaşadığımıza dair bin bir çeşit kitap var, ama hâlâ kimse kesin cevabı bilmiyor. Böylesine cevaplanması büyük bir soru varken insanların aslında biraz daha dikkatli baktığında hiçbir değeri olmayan saçma metalara gereksiz değerler ve anlamlar yüklediklerini görmeleri zor olmaz, fakat herkes bu düzenden kopup özgürleşmeye korkuyor. Ne var bu saçma düzeni bu kadar vazgeçilmez kılan! Sanırım özgür olabilmek için önce cesaret gerekiyor, hepimiz ilginç bir şekilde birer korkağa dönüşmüşüz çünkü… Özgürlük insanın zihnindeki idealleri, kendisini mutlu edecek ve onun için doğru olduğunu düşündüğü şeyi gerçekleştirebilme cesaretine sahip olmasıdır, bana göre. Cesaret insanın özgür olmasını, böylece arkasındakileri bırakıp, hayat denen yarıştan kopmayı başarabilip; gerçekten istediğine yönelebilmesini sağlar. Gerçekten özgür bir yaşam sürmüş ve özgürce ölmüş olduğunu düşündüğüm Christopher McCandless’in yaşamını anlatan bu film, bu dünyada hâlâ idealleri için yaşayan insanlar olduğunu hatırlatıyor ve diğerleri gibi düzenin adetâ mâhkumu olmuş olan, cesaret kırıntılarını toplamaya çalışan bana da biraz olsun cesaret veriyor. Mozart’ın Ruhunun Hayal Gücüme Dokunuşu Mozart’la tanışmamız her ne kadar bundan daha eskiye dayansa da onun elini sıkıp, gözlerinin içine bakıp, “tanıştığımıza memnun oldum” dediğim gün ılık bir Mersin akşamında, bir konser salonunda olmuştu. İlk kez Mozart’ın müziklerini canlı dinleme fırsatı geçmişti elime. Salona girip koltuğa oturduğumda oldukça heyecanlıydım. Bu heyecan sadece Mozart’ın müziklerini canlı dinleyecek olmanın yarattığı heyecan değildi. Bu heyecan kendimi bir saat boyunca dış dünyadan koparıp Mozart’ın müzikleri sayesinde hayallerimle baş başa kalacak olmanın heyecanıydı. Birden başlayan müziklerle oturduğum yerde titredim âdeta. Kemanların tınısı, tiz ve tok insan sesleri ve davulun vuruşları içimi doldurmaya başlamıştı bile. Gözlerimi kapattım ve kendimi tamamen müziğin akışına bıraktım. Artık sadece içimi dolduran müziğin beynimi beslemesine izin veriyordum. Müzik beynimi besledikçe düşüncelerim, anılarım, hayallerim ve arzularım kendini göstermeye başlıyordu. Yattıkları yerlerden birer birer kalkıp aklımın içinde ışıklarını parlatmaya başladılar. Bilinçaltım bilincimle birlikte dans ediyor, aklımın karanlığını ışığa kavuşturuyordu. Tek tek tüm düşüncelerim üstüme doğru koşmaya başladı büyük bir hevesle. Aklıma sımsıkı sarılmaya başladım ben de müziğin coşkusu içime akarken. Çok geçmeden bir şimşek çaktı hayallerimin karanlığının içinde ve karanlık tamamen aydınlığa bıraktı yerini. Çocukluğumdan beri hayalini kurduğum dünyam ete kemiğe bürünüyordu âdeta. Yıllardır aklımın içinde yarattığım tüm karakterler gözlerimin önündeydi. Her biri canlanıyor ve bir oyuna başlayacak oyuncular gibi selamlıyordu beni. Ben de merakla neler olacağını bekleyen salondaki tek seyirciydim. Bu selamlamayı büyük bir fırtına böldü. Yarattığım karakterlerim davulun coşkusuyla kılıçlarını, yaylarını çekiyor ve savaşa gidiyordu. Müzik beynimin içinde yankılandıkça her şey yıllardır hayal ettiğim gibi canlanıyordu. Arzu ettiğim ve tasarladığım büyük savaş sahneleri, patlamalar, karakterlerimin ustaca kılıç hareketleri ve fedakârlıkları... Her biri eşi benzeri görülmemiş bir ahenkle canlanıyordu kafamın içinde. Kafamın içindeki büyük savaş tüm hızıyla devam ederken müzik değişti ve “Lacrimosa” diye bir ses duydum tok bir erkekten. En sevdiğim karakterlerim kaybetmeye başladıkları savaşta kendilerini feda etmeye başladılar. Arkadaşları için, sevdikleri için, idealleri için birer birer ölüyorlardı. Kafamın içinde tasarladığım insanların ölümü ise bana müziğin uyumuyla inanılmaz bir zevk veriyordu. “İşte bu,” dedim içimden, “bu tam olarak sanat diyebileceğim bir şey.” Ölümün bile estetik olmasına verdiğim önemden dolayı çocuğum gibi kafamın içinde büyüttüğüm karakterlerimin ölümleri müziğin uyandırdığı duygular sayesinde çok hoşuma gidiyordu. O an fark ettim ölümün nasıl olması gerektiğini. “Ölüm, ölen de dâhil olmak üzere herkesi derin bir üzüntüye boğacak ancak bu üzüntünün sebebi ölümden dolayı değil, ölenden dolayı olacak” diye düşündüm. Ölümü anlamlandırmamı sağladı kafamın içindeki bu karmaşa ve müziğin hayat verdiği hayallerim. Gözlerimi henüz açmaya fırsatım olmadı. Resmen göz kapaklarım düğümlenmişti ve içine girdiğim hayal dünyasından kendimi çıkaramıyordum. İşin aslı, çıkarmayı da pek istemiyordum. Gerçekleşmekte olan olaylar hiç bitmesin istedim. Çok geçmeden fark ettiğim şey ise bu mutluluğumu katladı. Şu ana kadar her zaman hayal kurdum. Kafamın içinde çok başka dünyalar birbirini takip eden günlerde birbirlerinin etraflarında dönüp durdular ancak hiçbir zaman hiçbiri bu kadar canlı bir şekilde bana böyle güzel bir gösteri sunamamıştı. Müzik tüm bedenimde akmaya devam ederken fark ettim ki ihtiyacım olan şey müzikti. Tüm yaratıcılığımı ve hayallerimi canlandırmamı sağlayan şey müziğin ve Mozart’ın yardımıydı. Eskiden gözlerimi kapattığımda sadece siyah beyaz görebildiğim hayallerim artık rengârenkti, içinde yaşadığım dünyadan bile daha renkliydi. Artık kendimi tamamen müziğin ve hayallerimin akışına bıraktım. Bambaşka bir dünyada görüyordum kendimi. Hiçbir zaman çıkmak istemediğim bir dünyaydı burası. Demin gerçekleşen savaş yerini bir başkasına bırakmıştı. Bu kez insanüstü yetenekleri olan karakterlerim tüm güçlerini kullanarak birbirleriyle savaşıyorlardı. Birisi birine yıldırım fırlatıyor diğeri ise ona ateşle karşılık veriyordu. Bir başkası kontrol ettiği hortumla orduları alt üst ederken, diğeri güçlü bedenini silahlara siper ediyordu. Tüm bu hayallerim bir şelale gibi akıyordu ve bu şelalenin dibinde de ben vardım. Üstüme şiddetle gelen suya karşı hiçbir şey yapamıyor, sadece akışa bırakıyordum kendimi. Artık her şeyden bağımsızdı bu hayaller. Müziği çantama atıp çıkmıştım o salondan. Ben artık kendi yarattıklarımla beraberdim. Burada ben ne istersem o olacaktı. Kendimi tamamen bu akışa bırakmış neşeyle olanları izlerken tiz bir kadın sesinin “Benedictus” demesiyle sona yaklaştığımı fark ettim. Tüm bu canlılık yavaş yavaş yerini sıradan hayatın monoton düşüncelerine bırakıyordu. Bu sırada soluklanma fırsatı bulduğumda fark ettim ki zihnimin derinliklerindeki ölüm ve savaş arzusu canlanmıştı bu müzikler eşliğinde. Her ne kadar bu dünyamdan çıkmak istemesem de dönmek zorunda olduğum bir gerçekliğim vardı. Mozart’a teşekkür etmek istedim kendi hayal dünyamda. Sonunda onun gibi biriyle gerçekten tanıştığımı hissettim. Mozart’ın ruhuydu bu. Onun ruhu artık benim de bir parçam hâline geldi. Sonunda Mozart’ın ruhunu görebiliyordum hayal dünyamda. Onun elini sıkıp, “tanıştığımıza memnun oldum” dedim ona ve gözlerimi açıp gerçekliğe döndüm. Utku Mert Metin Kaynakça Mozart, W. A. Requiem. S. Muradov. Mersin: Mersin Kültür Merkezi. (10 Mart 2018) Bengüsu ERSOY 21400210HAYATIN TAM İÇİNDENHayata dair birçok kitap okumuşsunuzdur. Kişisel gelişim kitapları, kısa küçük yazılar... Fakat benim şu ana kadar okuduğum hiçbir kitap, daha doğrusu hiçbir deneme kitabı Montaigne'ninki kadar derin anlamlar içermedi. "Denemeler" adlı yapıtında Montaigne, hayata dair yaşamımızın herhangi bir dönemecinde karşılaşabileceğimiz neredeyse her türlü konuyu ele almıştır. İçlerinde beni en çok düşündüren ve kendime dair pay çıkarmamı sağlayan denemesi "Kendimizi Anlatmak" (2012 : 5) olmuştur. Bu denemede Montaigne, kişinin nerede ve nasıl davranması gerektiği ile yaşam gerçeklerinin etkileriyle aslında çok farklı bir tutum izlediğini kendine has sade ve öğretici tutumuyla değerlendirir. Yazara göre kişinin kendisini geliştirmesi ve benlik algısını oluşturması yaşamını bir adım daha öteye taşıyabilmesi için gerekli olan kavramlardır.Denemeler adlı yapıtında Montaigne’in kişisel gelişimimi yönlendiren bir diğer yaklaşımı ise şu sözlerle dile gelir: "Kırdım diyorsun zincirlerini, evet köpek de çeker koparır zincirlerini, kaçar o da ama halkaları boynunda taşıyarak". ( 2012 : 33) Bu söz bana insan hayatıyla ve kendimizi geliştirmemizle ilgili birçok şey çağrıştırdı. Bu sözlere bir insan kendini ne kadar geliştirirse geliştirsin ne kadar ilerletirse iletsin ve ne kadar özgürleştirdiğini düşünürse düşünsün, mutlaka eski benliğinden ve kaçmaya çalıştıklarından bir parçayı nereye giderse götürdüğünü çarpıcı bir benzetme aracılığı ile yansıtmaktadır. Yine bu söze göre farklı bir bakış açısı ile yaklaşırsak içinde kendi özünü barındırmayan, barındırmak istemeyen ve hatta özünü silmeye çalışan insanlar, boyunlarında ya da zihinlerinde mutlaka bir bunlardan birer iz taşıyarak dolaşırlar. Dolayısı ile insanlar kendini geliştirirken mutlaka özlerinden kopmamalıdır."Sene hep kendi izleri üstünde dolanır."(2012 : 112) demiş Montaigne bir başka denemesinde. Bu sözün bana ilettiği en değerli öğreti: “Ne yaparsak yapalım, ne kadar sene geçerse geçsin biz yine kendimiz olarak kalacağız hatta ne kadar değişirsek değişelim ilk olduğumuz kişi olarak öleceğiz.”dir. Yani benliğimizi kandırmaya çalışsak da tek kandırdığımız kendimiz oluruz. Bunu da er ya da geç ölümle anlayacağız zaten çünkü ölürken bizim o çok çabaladığımız “iyi yaşamı” yanımızda götüremeyeceğiz yani benliğimizden vazgeçtiğimiz o iyi hayat koşullarını aslında bir bakıma boşuna elde etmiş oluyoruz."Doya doya yaşamak yılların çokluğuna değil, sizin gücünüze bağlıdır". İnsan her daim kendine güvenmeli ve her daim vicdanıyla hesaplaşmalıdır. Bir insanın her gece hesaplaştığı bir vicdanı yoksa eğer o insandan her türlü kötülüğü bekleyebilirsiniz. Çünkü vicdanıyla hesaplaşmayan insan her türlü kötü düşünceyi içinde barındırma potansiyeline sahiptir ve bu insanlar genelde kendilerine güvenen insanlardır. Kendine güvenmek vicdan sahibi insanlarda iyi bir şeyken, vicdansız insanlarda kötü amaçlarla kullanılabilir.İşte Montaigne'nin “Denemeler”ini okudukça bu kavramları çok daha iyi kavradım. Vicdan, merhamet, özgüven ve insanlara ölümün getirdiği çaresizlik duygusu... "Yaşadığımız her an,hayattan eksilmiş, harcanmış bir andır." ( 2012 : 110) Bütün insanlar genelde ölümden korkmaktadırlar. Fakat bunun bence en temel sebeplerinden biri ölümden sonra ne olacağını kestirememeleridir. Ve bence bu çok da doğal bir şeydir fakat şahsen ben ölümden korkmuyorum çünkü her gece yatağımda mutlaka vicdanımla bir hesaplaşma içine giriyorum ve yaptığım her hatayı anlayıp telafi etmek için var gücümle çabalıyorum. Bence her insanın hayatta aynen bu şekilde davranması gerekiyor. Özgüvenli, vicdana sahip, ölümü pek önemseyen çünkü hayatı boyunca hep doğru şeyler yaptığına inanarak yaşamalı her insan. Yoksa hayattan zevk almak çok zor olur. Düşünsenize tüm yaşamınız boyunca ölümden korkarak ve bazı şeyleri yapmaktan çekinerek yaşamışsınız hayat ne kadar boş ve anlamsız olurdu. İyi bir hayatın temel taşı vicdan sahibi olmaktır zaten vicdan sahibiyseniz gerisi çorap söküğü gibi gelecektir.Bu yapıtta birçok konu işlenmiş olsa da benim en çok ilgimi çekenler bunlar oldu. Özetle herkesin korkusuz, sağduyulu, vicdanlı ve özgüvensiz yaşadığı ve tamamladığı bir hayatı olmalıdır. Öbür türlü yaşamın hiçbir anlamı olmayacaktır.KAYNAKÇAMontaigne. Denemeler İstanbul : Türkiye İş Bankası, 2012ERKEK AKLI EGE KÖK İlişkilerin Rönesansı Bu filmi izlemeye başladığımda moralim çok bozuktu. Sınava hazırlanıyordum puanlarımın yeterince iyi olmadığını düşünüyordum. Bu, sınava hazırlandığım ikinci yılımdı ama her şey olması gerekenin aksine çok kötü gidiyordu. Küçük bir şehirde yaşıyordum ve dışarı çıktığımda yapabilecek hiçbir şey bulamıyordum. Arkadaşlarımın çoğu da benim gibi ikinci kez hazırlanıyorlardı ama herkes kendi derdindeydi. O zamanlar yanımda sadece en yakın arkadaşım Gizem vardı. Sanki ayrı şehirlere gideceğimizi hissetmiş gibi, birlikte geçirdiğimiz son zamanlarımızı en iyi şekilde değerlendirmeye çalışıyorduk. Bu bazen saatlerce sohbet edip geleceğimiz hakkında düşünmek ,bazen sadece müzik dinlemek bazen de birbirimizde kalıp sabaha kadar film izlemek oluyordu. İşte ikimizin de moralinin bozuk olduğu bir gün eğlenceli bir film izlemeye karar verdik. Erkek Aklı tam da aradığımız filmdi. Yeni bir yapımdı. Günceldi. Amerika’nın popüler kültürünü ve ilişkiler hakkında yorumlarını ortaya çıkarıyordu. Film, Steve Harvey’in Act Like a Lady Think Like a Man adlı kitabından esinlenerek çekilmiştir. Ünlü bir Amerika televizyon kanalında sabah şovu yapan Harvey, Türkiye’deki seviyesiz ve birbirinin aynısı olan Seda Sayanvari şovların aksine geniş kapsamlı güzel bir program yapıyor ve bayanların sorularına elinden geldiğince cevap vererek ilişkileri gözlemleme zamanı buluyor.Bu gözlemlerini aktardığı kitabı kadınlar için bir nimet, erkekler için bir ihanet niteliğinde. Harvey, erkekleri kategorize ederek, kadınlara eşinin veya sevgilisinin hangi kategoriye girdiğini buldurup ardından erkeklerin neler düşündüğünü çok açık bir dille belirtiyor. Böylece kadınlar da erkeklerin ne düşündüğünü anlayıp ona göre davranabiliyorlar. Film erkekleri altı kategoriye ayırıyor, her kategorideki erkeğin olaylara karşı tepkisini ve düşüncesini ele alıyor.Amerikan toplumu için doğru olabilecek olan kategorizasyon Türkiye için tam uygun değil. Benim gözlemlediğim kadarıyla Türkiye’de bu kategoriyi rahatlıkla üçe indirmemiz mümkün. Türkiye ile çelişen bir özellik de ilişkilerindeki rahatlık. Kıskançlıktan tamamen uzak ve güven içinde ilişkiler yaşıyorlar. Bunun sebebi ise kişilerin bireyselliğe oldukça önem vermesi. Öyle ki ilişkide rahatsız olan bir taraf varsa bunu hiç çekinmeden dürüstçe söyleyebiliyor ve karşısındakinin duygularını kendininkinden daha azönemsiyor. Kendileri için en önemli kişi yine kendileri. Bu nedenle yalan söylemeye ihtiyaç duymuyorlar. Biraz bencilce görünse de bence olması gereken şey tam da bu. Hayatımızın ve ilişkimizin mutlu gitmesini istiyorsak önce kendimiz mutlu olmalıyız ki başkalarını da mutlu edebilelim. Buna da hissettiklerimizi dürüstçe söylemekten başlayabiliriz. Filmden çıkarımlarımın yanı sıra karakterlerin anlatılması ve oyunculuklardan da çok etkilendim. En çok etkilendiğim kişi ise Lauren’ dı. Lauren çok çalışkan hırslı ve biraz da bencil bir kadın. Hayatta sahip olduğu her şeyi çalışarak kendi kazanmış üst düzey bir yönetici. Bulunduğu konumdan dolay bencil ve hatta biraz da sert olması gerekiyor. Tüm kararlarını mantığıyla alsa da yaptığı tüm işlerin hakkını veriyor. Bu nedenle ondan çok etkilendim. Başarısızlığı asla bir sonuç olarak kabul etmemesi en güzel özelliği. Bundan ilham aldım ve üzülüp durmamın bana bir yararı olmadığına karar verdim. Sonuç olarak bir sene daha evdeydim, ya bunu mızmızlanarak heba edecektim ya da Lauren gibi bunu bir başarısızlık saymayıp elimden gelenin en iyisini yapmaya çalışacaktım. Ben ikincisini seçtim. Bu filmden öğrendiğim bir şeyi daha hayatımda uygulamaya karar verdim. Düşüncelerimi ve hissettiklerimi açıkça söyleyecektim. Rahatsızlığımı ve huzursuzluğumu aileme anlattım olanlar için kendimi suçlamaktan vazgeçtim. Onların da bana olan desteğiyle elimden geleni yapıp değiştiremeyeceğim şeyler için üzülmekten vazgeçtim. Şu an bu okulu başıma gelen en güzel şey olarak değerlendiriyorum ve bu filmi de her ay muhakkak izliyorum. Tarz Seçimi Kitaplar her insanın hayatında önemli bir yere sahiptir. Bazı insanlar kitaplara karşı çok büyük bir tutku beslerken,bazıları bir kitap gördüğü anda kaçmak isteyebilir. Kimilerinin duvar boyu kitaplığı vardır. Kimilerinin de dolabının kenarında kalmış üç beş kitabı... Kitap okuyan insanların da değişik tercihleri vardır. Her insan okumayı sevdiği türü bulmak için birkaç deneme yapar. Her türü dener ve sonunda neyi sevdiğine karar verir. Örneğin ben bu denemelerden sonra roman ve şiir türünde kitaplar okumayı sevdiğimi fark ettim. Ancak şuna da dikkat edilmelidir ki; her yazarın tarzı, anlattığı olaylar farklıdır. Belli bir türde bir kitap okuduktan sonra “Ben bu türü beğenmedim.” demek doğru bir davranış değildir çoğu zaman da güvenilir bir karar olmaz. Her yazarın farklı bir anlatım tarzı vardır ve belki de o tarz hoşumuza gitmemiştir. Bu nedenle aynı türde birkaç farklı örnek okuduktan sonra o türü sevip sevmediğimiz hakkında yorum yapmak daha doğru olur. Geçen gün Mehmet Erte’nin Arzuda Bir Sapma adlı öykü kitabını okudum. Kabul etmek gerekirse başlığı ilk okuduğumda oldukça ilgi çekici gelmişti. Kitap kısa kısa birçok öyküden oluşuyordu. Kitabın başlığı gibi içindeki öykülerin de ilgi çekici başlıkları vardı. Ancak okurken; okuduğum öykülerden neredeyse hiç haz almadığımı, her öykü bittikten sonra “Belki bir sonraki daha iyidir, belki onu severim.” diye başladığımı fark ettim. Belki bu durum öykülerin alışılmıştan farklı bir tarzda anlatılıyor olmasından kaynaklanıyordu. Bazı öyküleri okuduğumda sanki ortada bir konu yokmuş da bunlar öylesine yazılmış cümlelermiş gibi hissettim. Bir olay anlatılmaya başlanıyor ve okurda bir beklenti yaratıyor ancak daha sonra devamı gelmiyordu. Belki de bu öykülerde çok derin anlamlar vardı ve ben bunu göremiyordum, belki de gerçekten belli bir amaç dorultusunda yazılmadıkları için hiçbir şey anlayamıyordum. Mesela “Domates” adlı öyküde başlangıçta bir kahramandan bahsediliyor, yaşı falan anlatılıyor. Ardından kahraman geneleve giriyor ve öykünün geri kalanında içeride gördüğü şeyler betimleniyor. Tabaktaki domatesler, bir kadının çay koyması gibi olaylar ve cisimler betimleniyor ve öykünün sonunda kahraman oradan uzaklaşıyor. Bu öyküyü ilk okuduğumda gerçekten bunun neden yazıldığını anlamlandırmaya çalıştım ancak başaramadım. Bazı yazılar vardır; betimlemeler o kadar güzeldir ki, o betimlemeler bile başlı başına okuma isteği yaratır ancak buradaki betimlemeler o kadar da edebî ve okuma hevesi yaratacak betimlemeler de değildi. Tam kahraman içeri girdi betimleme yapıldı bir olay olacak diye beklerken öykü bitti belki de bu beni hayal kırıklığına uğratan unsurlardan biriydi. Kitaptaki bazı öykülerde ise değişik duygular işlenmişti. “Isırmaca” adlı öyküyü okurken sapkın düşüncelere şahit oldum. Adam karısının acı çekmesinden, onu hırpalayıp, dövmekten zevk alıyordu. Bunu anlamlandırmakta gerçekten çok zorlandım. Gerçek hayatta da böyle insanlar olduğunu biliyorum. Bu öyküyü yadırgamış olmam da belki o düşünce tarzındaki insanları anlayamıyor olmamdan kaynaklanıyor. İnsan sevdiği birinin canını nasıl bilerek yakar ve karşısındakinin bundan üzüldüğünü görerek zevk alır ki? Bazı öykülerde değişik bir tarzla karşılaştım ve bir noktada hoşuma gitti aslında. “İntihar” adlı öykü her ne kadar iç açıcı bir konuya sahip olmasa da değişik bir üsluba sahipti. Çocukların öğretmeni intihar etmişti ve doğal olarak çocuklar bu konuyu kendi aralarında konuşuyorlardı. Konuştukları şey öğretmenlerinin neden intihar ettiği değil bunu banyoda nasıl yapmış olduğuydu. Daha sonra yazar bunun garip bir durum olduğuna değiniyor ve okuyucuyla konuşur bir üslupla yazmaya başlıyor. Bu durum her ne kadar okuyucuyu öyküden uzaklaştırsa da yazar güzel bir noktaya değiniyor ve konuşur tarzdaki üslubu okuyucunun düşünmesine neden oluyor. Kitapta beğendiğim neredeyse sadece iki öykü oldu. Bunlar “Berduş” ve “Sözleşme” adlı öykülerdi. Bunları beğenme sebebim ikisinin de hayattaki önemli noktalara ve davranışlara değiniyor, bunun yanlışlığını bize gösteriyor olmasıydı. “Berduş” insanlara karşı olan davranışlarımızı bir kere daha değerlendirmemizi ,“Sözleşme” ise hayatı telaşla yaşadığımız gerçeğini fark etmemizi ve bunu durumu değiştirmemiz için bir şeyler yapmamızı amaçlıyordu. Kitabı okuduktan sonra çok memnun kalmadım. Başkalarına tavsiye edeceğim kitaplar arasına girmedi. Ancak öykülere karşı negatif tutum geliştirmemi sağlayacak bir kitap da olmadı. Daha önceden okuduğum farklı tarzda öykü kitapları olduğu için öykülere karşı kötü bir düşünceye kapılmadım ancak daha önce bir öykü kitabı okumamış olsaydım öykü türünü sevmediğime dair yanlış bir kanıya varabilirdim. Oysaki daha önce farklı öyküler okuduğum için biliyorum ki sevmediğim şey öykü türü değil yazarın üslubu. Yavuz 1 Ayşe Ezgi Yavuz Tuğba Kara TURK-101 21703837 20.11.2017 BAĞ(IM)LILIK İnsanlar her zaman bir şeyler isterler. Bazen somut şeylerdir istekler, mesela yemek, su ev ya da günümüzde internet; bazense soyut şeyler isteriz, sevgi, ilgi anlaşılmak… İstekler normalde sebeplerle desteklenir ancak bir gerçek var ki insanlar doyumsuzdur. Hedefleri ne kadar belirgin olursa olsun ne kadar kararlı olurlarsa olsunlar, yoldan çıkabilirler, daha fazlasını isteyip baştan çıkabilirler. Bazen bu isteklerin ardındaki sebepler, sadece kendini haklı çıkarmak için oluşturduğun bahaneler olur, hem insanlara ne ki dersin, “sadece istersin”. Oz kitabında, “Dorothy” isimli ana karakterin başına gelen gibi, sonuçları düşünmeden, her şeyi görmezden gelebilirsin. Bunu bir kez yaparsın ama tekrar: insan, doyumsuzdur. Bir kez oldu mu bir daha yaparsın ve alışırsın, “bağımlı” olursun. Kitapta ele madde bağımlılığı olarak alınsa da bence çok daha farklı çeşitleri vardır bu “bağımlılıkların”. Hem de çevremizdeki insanlarda her gün gördüğümüz çok daha sinsice ilerleyen çeşitler. Bence iki farklı çeşidi vardır bağımlılığın. Biri seni eğlendiren, mutlu eden, sevdiğin ve hayatını güzelleştirdiği için yanında tuttuğun şeylere karşı olan bağımlılıktır. İnsan bunun farkındadır, mesela sigara, alkol, uyuşturucu gibi alışkanlıklar ya da günün her dakikasında bilgisayarda oyun oynamak buna girer. Dersin ki, “İstediğim an bırakabilirim, ama neden isteyeyim?”. İstediğin an bırakabilir misin bence o da kesin değil, ancak bunlar insanlara yaşam kalitelerinin arttığını düşündürür, amaçsız olduklarını düşündükleri anlarda küçük Yavuz 2 amaçlar verir, insanları asıl amaçlarından uzaklaştırır belki, ama geçicidir. O seni mutlu eder, sen işine dönersin. Tekrar sıkılıp, tekrar boşluğa düşüp, tekrar isteyene dek. Seni yavaş yavaş tüketir ama o kadar yavaştır ki kullanmasan daha hızlı tükeneceğini düşünüp aldırmazsın bile çoğu zaman. Diğeri, sen fark etmeden zamanla içine işlemiş, senin bir parçan haline geldiğini düşündüğün, o olmazsa tam olarak kendin olamadığın ama aslında neden orda olduğunu artık unuttuğun şeye karşı hissettiğin bağımlılıktır. Mesela bir arkadaşın ya da sevgilin vardır. Tavırlarına neden katlandığını bilmediğin, ama hep böyle olduğunu hatırladığın, ne zamandan beri orda olduğunu bilmediğin ama kendin kadar iyi tanıdığın, seninle konuşmamasından ölesiye korktuğun “O olmazsa ne yaparım? Nefes alamam.” dediğin, kaybetme korkusuyla her şeyi yaptığın… İşte bunun sebebi, aslında bunların hepsinin ortasında bir yerde kendini kaybetmendir. Seni tanımlayan yeni bir şey bulursun, bu bir insan olabileceği gibi bir meslek, bir obje, bir unvan, aslında yeterince değer verdiğin herhangi bir şey olabilir. Artık zevk için ya da mutluluk değildir yaptığın şeyi yapma sebebin, yapmazsan “hiç” olabileceğinin korkusudur. Bence ikinci çeşit daha tehlikelidir çünkü her zaman elinizde olan şeyler değildir bağlandıklarınızı elinizde tutmak. Sizden daha iyi olan biri işinizi elinizden alabilir, sizin dışınızda gelişen şeyler yüzünden insanlar sizden uzaklaşabilir, her şeyden öte hata yapabilirsiniz, bu çok normaldir ve insan olmanın bir getirisidir ve bu hata bir şeyleri ya da birilerini kaybetmenize sebep olabilir. Biliyorum ki bir insanın yapabileceği en kötü şeylerden biri, elinde olmayan sebeplerden ötürü gelişen olaylarda kendini suçlamaktır çünkü bu sonrasında çok daha ciddi ve kötü sonuçlar doğurabilir. Depresyon artık çok da uzak bir ihtimal değildir çünkü hayatının amacını ya da hayatını anlamlı kılan unsurları kaybetmişsindir. Yavuz 3 Nasıl çıkılır bu ruh halinden, nasıl kurtulabiliriz bu bataklıktan, inanın ben de bilmiyorum. Ancak bildiğim bir şey var ki, kolay değil. İnsandan da oyundan da bir maddeden de ya da hayatımızın hangi küçük parçasından bahsediyorsak ondan da kopmamız kolay değil. Ancak ben, imkânsız şeylerin olduğu bir dünyada yaşamayı reddettiğimden, o an imkânsız gibi görünen şeyleri yapmaya çalışırsam sonunda başarılı olabileceğime inanıyorum. Bence herkes olabilir. Yeter ki, gerçekliğimizi, benliğimizi ve hedefimizi kaybetmeyelim. Bize “bizi” hatırlatabilecek, kitapta Dorothy’i kendine getiren, ona amacını hatırlatan arkadaşı gibi arkadaşlar, nesneler, anılar bulunduralım ve şüpheye düştüğümüzde onlara bakalım. KAYNAKÇA Fawer, Adam. Oz. Çev. Algan Sezgintüredi, İstanbul, April Yayıncılık, 2016. BOSNA HERSEK Orijinal ismi Bosna i Hercegovina olan ama Türk halkının "Osmanlının yetimi Bosna" olarak bildiği ve andığı Bosna Hersek Osmanlı kültürü başta olmak üzere birçok farklı kültüre yüzyıllarca ev sahipliği yapmıştır. Bosna Hersek geçen yüzyıllara rağmen bu farklı kültürlere özellikle başkenti Saraybosna' da günümüzde ev sahipliği yapmaktadır. Bugün sokaklarında yürürken bu farklı kültürlerin izlerine rastlamak pek zor değildir. Her köşesi tarihten izler taşıyan, tarihi yansıtan Bosna Hersek'in halkı da bu izleri yansıtmaya devam etmektedir. İzleri yansıtmaya devam ettikleri gibi, nedendir bilinmez, halk Bosna Hersek isminin hakkını hiç şüphesiz vermeye devam etmektedir. bunların yanı sıra Bosna hayatta en az bir defa görülmeye değer cennetten bir köşe değeri taşımaktadır. Bugün Bosna'ya gittiğinizde Bosna'nın tanıklık ettiği ve havasına işlemiş olan kültür zenginliğini hissetmeniz çokta zor olmaz. Saraybosna sokaklarında yürürken Osmanlıdan kalmış camilerin hemen birkaç metre yanında bir Katolik ya da Ortodoks kilisesine rastlamanız sıra dışı bir durum değil. Dini yönden kültür zengini olan Bosna, eğitim sisteminde bile bu zenginliği gösterir. Başçarşı'da bulunan İslami Boşnak kolejinin( Gimnazyum) hemen üst sokağından gelen rahibe okulunun çan seslerini duyarsınız ve okul çıkışında baş rahibelerin gözetimi altında gezen genç rahibeleri görüp selamlaşırsınız. bir kafeye gittiğinizde farklı etnik gruptan olan insanların samimi bir şekilde muhabbet ettiğini pekala görebilirsiniz ya da menüde Boşnak kahvesinin hemen altında Türk çayını da görebilirsiniz. Bu manzara karşısında bir Türk olarak gurur duymamak ve mutlu hissetmemek neredeyse imkansız. Bosna Hersek kelime anlamı olarak iyi insanların bölgesi olarak bilinir. Bakıldığında 21inci yüzyılda bu sözlük anlamı değerini kaybetmemiştir. Dört yıl önceki Bosna gezimde bunu yaşayarak deneyim ettiğimi gönül rahatlığıyla söyleyebilirim. Başçarşı'da yani Saraybosna'nın (Sarajevo) merkezinde yürürken hangi dinden hangi ırktan olursanız olun herkes güler yüzlü davranır. Onlara bir şekilde soru yönelttiğinizde hiçbir şekilde cevapsız kalmazsınız. Hatta eğer Türkseniz ve tramvayda karşılaştığınız dede yani onların deyişiyle "deda" sizin Türk olduğunuzu anlarsa bütün içtenliğiyle size Osmanlı torunu olduğunuz ve onlar bugünkü Türkiye'yi Bosna'nın annesi olarak gördüğü için sarılır ya da iyi dileklerde bulunur. Bir kafeye girdiğinizde insanlar sizinle tanışmaya konuşmaya çalışırsa da şaşırmayın ya da korkmayın çünkü bu tamamen onların insan sevgisinden kaynaklanan bir durumdur. Türkiye'den geldiğinizde "Osmanlının yetimi Bosna'ya hoş geldiniz" sözleriyle karşılayan bu harika ülke ve bu ülkenin harika halkı herkes tarafından en az bir kere gezilmeli hissedilmeli. Travnik şehrinde tekkeler görülmeli uzun ve eğlenceli bir kültür gezisinden sonra suyun üzerinde bulunan hoş bir restoranda balık yenmeli. Mostar'da köprüye çıkılıp tarihi, insanların yolun karşısına sırf ölüm korkusundan dolayı geçemediğini hissetmelisiniz. Savaş zamanında bir tarafta Müslümanlar diğer tarafta Müslüman olmayan halk yaşamış ve iki taraftan her hangi biri köprüde bulunan sınır çizgisini geçerse öldürülürmüş. Köprünün hemen yan tarafında bulunan müzelerde savaşla ilgili belgeselleri izlemenizde mümkün. Tarihe pekte meraklı değilseniz köprünün altına inip, eski dönemde evlenmek isteyen Boşnak erkeklerinin aşık oldukları kadınlara cesaretlerini göstermek için bir gelenek olan ve bugünlerde ise şov niyetiyle yapılan köprüden nehre atlayışlarını seyretmelisiniz. Saraybosna'nın Ilıca (Ilıdza) bölgesinde bulunan Vrelo Bosne yani "suyun çıktığı yer" ya da "su kaynağı" olarak adlandırılan parkı görmeli, orada bulunan kuğulara ekmek atmalı ve tabii uzun bir yürüyüş muhakkak yaptıktan sonra fayton sefası yapmalısınız. Saraybosna'da çevapi (bir çeşit köfte) ve tabii Boşnak böreği (kolasic) yemeden ve Başçarşıda bulunan tarihi sebilden su içmeden hatta Begova camiinin yanında bulunan dilek çeşmesi olarak bilinen çeşmeden su içmeden geri dönmekte olmaz. Bir inanca göre dışarıdan gelen kimse çeşmelerden birinden su içerse mutlaka en bir kez daha Bosna'yı görmeden ölmezmiş. Bir diğerinden içense Bosna'da aşık olur ve kalıp gitmezmiş. Her ikisi denemeye değer olduğu için ben ikisinde içip geldim. Karar sizin. Sena Bağdat Cansu Aybalık 21300593 Başak Berna Cordan Turk101-17 17 Kasım 2014 MUTLULUK HİKÂYELERİ Zülfü Livaneli, muhteşem eserler yaratmaktan vazgeçemiyor. Mutluluk adlı kitabında, verdikleri mutluluk mücadelesiyle kitapta ana karakterler olarak yer alan üç insan, kendilerini kuşatan Türkiye motifleriyle okuyanda sıcacık bir samimiyet duygusu uyandırıyor.İstanbul’dan, Ege Bölgesi’nden, köylerden, şehirlerden topladığı tatları aynı tabakta sunuyor bize Livaneli. Mutluluk kavramı ve arayışlarının farklı farklı olabileceğini öğrendiğim bu kitaptan esin alarak, ben de sizlere üç farklı insandan üç farklı mutluluk hikâyesi yazmak istiyorum. Alarmın sesini duyduğumda yataktan alelacele kalktım. Sadece beş saat uyuyabilmiştim. Bunun için yapabileceğim bir şey yok. Uykumu alamadan uyanmalara alıştım çoktan. Tüm evrakları dün geceden yerleştirdiğim çantamı alıp evden çıktım ve caddenin kenarında duran BMW x5 model arabama bindim. İş yerine varıp ofisime geldiğimde oldukça gergindim. Bir saat sonra beni bekleyen çok önemli bir sunumum vardı. Tüm hayatım buna bağlıydı. Eğer başarılı olursam, çok daha iyi bir gelirle çalışmaya devam edecektim. Böylece on yıl içinde istediğim parayı biriktirip kendime yakışır, saray gibi bir ev alabilecektim. İki saat süren sunumumdan sonra odama gelip kravatımı çıkardım ve bir bardak çay söyledim. Başarmıştım. Mutlu olmayı hak ediyordum. Çayımı yudumlarken dışarıyı seyre koyuldum. Hava güneşliymiş, yeni fark ettim. Bu arada kendimi tanıştırmayı unutmuşum. 38 yaşında bir inşaat mühendisiyim, adım Mert. Aybalık 2 Her gün binlercesi geliyor ama bugünkü çok kötü görünüyordu. Ambulansın keskin sesini duyduğumuz anda, görev arkadaşım Yavuz ve ben içerdeysek koşarak dışarı çıkıyoruz. Biraz sonra gelecek hastanın ya da yaralının saniyelerle savaşan hayatı bize bağlı. Ambulans durunca ona ulaşabileceğimiz en yakın noktada hazır bir şekilde bekledik. Ambulans durdu, indirilen kişiyi hemen hastane sedyesine taşıdım. Yüzü gözü kan içindeydi. Trafik kazasına kurban giden bir genç daha, diye düşündüm. Onun kurtulmasını sağlayacak görevimi yapıp, onu olabildiğince en hızlı şekilde pansuman odasına götürdüm. Bana yardımcı olan arkadaşlarımla beraber onu sedyeden yatağa yerleştirdik. Bütün bunlar birkaç dakika içinde gerçekleşiyor belki ama saniyeler bile bazen bir insan hayatında çok büyük önem taşır. Bana düşen görevi bitirmenin mutluluğuyla bahçeye çıktım. Bir insanın hayatını kurtarmakta payım olmasının verdiği mutlulukla bir sigara yaktım. Dumanı derin derin ciğerlerime çektim. Ben ambulans girişlerinde gördüğünüz o ambulans görevlisiyim. Hayat kurtarmanın verdiği mutluluğu, kendi hayatımı tehlikeye atarak ödüllendirdiğim gerçeği kimin umurunda ki? Bu da benim mutluluğum. Kuş sesleri uyandırdı beni. Her sabah olduğu gibi… Yatağımda doğrulup bacaklarımı aşağı sarkıttım. Sanıyorum bir beş dakika sürdü kendimi seyrim. Camdan içeri giren güneşin bedenimi ısıtmasına izin verdim. Uyandığımı sezen kedim Lotus, yatağıma çevik bir şekilde sıçradı. Her sabah olduğu gibi bacaklarıma oturdu ve elimi kafasına koyduğum an bana müthiş huzur veren “mırrr…” sesini duydum. Daha sonra mutfağa gittim. Bu sefer yaklaşık 7 dakikada. Önceki seferlere göre ilerleme kaydediyorum. Havlu kâğıtla terimi sildim. Çaydanlığa kaynasın diye su koydum. Yine 3 dakikada. Elmalı tarçınlı çayımın paketini açtım. Kokuyu içime çektim. Cenneti bu küçücük çay poşetine tıkıştırmışlar diye düşündüm. Lotus sütünü, ben çayımı yudumlarken ne güzel bir gün diye düşündüm. Güneşli… “Eee ?” dediğinizi duyar gibiyim, “Mutluluk hikâyen nerede?”. Tam burada işte. İlk cümleden son cümleye kadar yazdıklarım Aybalık 3 benim mutluluğum. Ben dediğim, 24 yaşında bacakları engelli bir kız. İsmimin önemi olduğunu düşünmüyorum sizin için. “Engelli olan” diye tanımlamayı seviyorsunuz beni. Yine de merak ederseniz adım Ekin. Bacaklarımı kullanabilme yetisini 3 yıl önce bir araba kazasında yüzde 60 oranında kaybettim. Benim mutluluğum da, odamdan mutfağa gittiğim sürenin kısalmasından, kedimin “mırr” sesinden ve elmalı tarçınlı çayımdan ibaret. Mutluluk… Küçük, büyük, orta, mucizevi, günlük, her şeyin içindedir. Yoksa siz hâlâ onu ulaşılamaz mı sanıyorsunuz? KAYNAKÇA Livaneli, Zülfü. Mutluluk. İstanbul: Doğan Egmont, Şubat 2013. Baskı YAŞAM. KİMİN İÇİN? “Sakin ol. Rahat görün. Kimse senin ne yaptığınla ilgilenmiyor. Diğer insanlar da seni ilgilendirmiyor. Ne diye kendini bu kadar strese sokuyorsun? Ne yapıyorsan kendin için yap. Bakımını, sporunu kendin için yap. Saçlarını sadece aynaya bakınca mutlu ve ferah hissetmek için kestir. Nasıl rahat hissediyorsan öyle giyin. Dar ya da bol; açık renkli ya da siyah... Sadece kendini eğlendirmek, tatmin etmek için yaşa hayatını. Bak, herkes öyle yapıyor. İnsanlar senin ne giydiğini umursamıyor. Ne yaptığını, nerelere gittiğini, kimlerle olduğunu hiç sorgulamıyorlar. İşleri güçleri yok da bütün gün seni mi düşünecekler? Herkes hayatını kendisi için yaşıyor. Sevdikleriyle, mutlu bir şekilde...” İnsanların kendileri hakkında ne düşündüğüne çok takılan ve hayatlarını başkaları için yaşamaya çalışan arkadaşlarıma genel olarak bunları söylüyorum. Onları rahatlatmak, az da olsa bu duygularından arındırmak için. Kendimi hep bu tarz öğütler veren, hayatını sadece kendisi için yaşayan, başkalarının düşüncesini takmadan istediğini yapan bir insan olarak tanımlardım. Ta ki, Mathea ile tanışana dek... Hem ölümden hem de yaşamdan korkan, kendine güvensiz birinin yarattığı bu farkındalık insanı şaşırtıyor. Dışarı çıkmaya, markete alışverişe gitmeye çekinen birisi Mathea... Belli mi olur? Birisi saati sorar, bir yerin tarifini ister o dışarı çıkınca ya da gazetesini almak için kapının önüne çıktığında komşusuyla denk gelip muhabbet etmek zorunda kalabilir. Bunları düşünmek lazım, her şey olabilir(!) Tüm bunlar insanlar arasındaki ilişkiyi sorgulatıyor bana. Ne oldu da Mathea bu hale geldi? Onu hayattan kim ya da kimler bu kadar soğuttu? Mathea‟nın ve arkadaşlarımın böyle hissetmesinin ya da düşünmesinin nedeni insanların birbirine olan davranışları bence. Geçmişte yaşanan bir olayda aşağılanması ya da bütün heyecanlarının kırılması sonrası insanlara karşı oluşan sevgisizlik ve güvensizlik hissi. Bende de olduğu gibi bu tarz şeyler genelde okul gibi toplu yerlerde yaşanıyor. Derste anlamadığı bir yeri sorma, toplum önünde konuşma gibi stres dolu anlarda bir kişinin ağzından çıkan en küçük laf bile her şeyi bitirebiliyor. Yaşadığım bu tarz bir olaydan dolayı yaklaşık on yıldır derslerde soru soramıyorum. Öğretmen beni görüp de soru sormasın diye kendimi saklıyorum. Rezil olma kaygısı yaptırıyor bunları bana. İnsanlar ne düşünür, ne der gibi saçma sapan düşünceler geçiyor aklımdan. Ben de biliyorum bunların ne kadar saçma olduğunu ama engellenmiyor işte. İşin kötü yanı, derste bunları yaptığımın ve sebebinin bu olduğunun farkında değildim. Mathea‟nın ilişkileri sayesinde bu sonuca ulaştım ve yine Mathea sayesinde insanlara “başkalarının düşüncelerini önemsemeyin, kendiniz için yaşayın” demeyi bırakıyorum. En azından ben böyle bir yaşam sürene kadar. Sadece kendim için yaşadığım, hiçbir şeyden çekinmediğim hayata yaklaşıyorum. Ne zaman ki, rezil olma duygusu, insanlar ne düşünür düşüncesi gelse aklıma, Mathea‟yı düşünüyorum. Onun yaşadıklarını getiriyorum aklıma. İnsanlardan, hayattan korkarak yaşamını işkence haline getirdiğini hatırlatıyorum kendime. Aynı zamanda aklıma Mathea‟nın Norveçli yazar Knut Hamsun‟dan yaptığı alıntı da geliyor “...yaşamın soluğunu almak gibisi yok...” (Sayfa 112). O soluğu sadece kendim için almaya başlıyorum. Onu hissetmeye çalışıyorum. Her hissedişimde yaşamın bana ait olduğunu, başkasını ilgilendirmediğini ve dünya üzerinde geçecek yetmiş belki de seksen yılın benim hayatım olduğunu kendime hatırlatıyorum. Bu düşünceleri en kısa zamanda benliğimin bir parçası yaparak, rahat bir yaşam sürmek istiyorum. Bu „düzen‟ bende oluştuktan sonra sevdiğim insanlara aktarabilirim. Sadece sözde kalmadan, gerçekten hissederek, hayatıma uygulayarak ve “yaşayarak”... İHSAN UMAY DURUR Kaynakça Skomsvold, Kjersti A. Hızlandıkça Azalıyorum. Jaguar Yayınları, 2012. Gökçe 1 Oğul Gökçe 21202160 Section 3 Don Kişot’a Benzeyen Yönetmen Don Kişot, İspanya’da yaşayan kendini şövalye zannederek yel değirmenlerine ve gördüğü koyun sürülerini asker sanarak onlara savaş açan, yardımcısı ile birçok macera yaşayan roman kahramanıdır. Sanço Panço ise, Don Kişot’un para teklif ederek kandırdığı sadık uşağıdır. Don Kişot’un Sanço Panço ile olan arkadaşlığı serüvenin başlangıcında imkânsız gözükse de, olayların komediye dönüşerek devam etmesi, bu romanın akıcı bir uslüple okunmasını sağlıyor. Don Kişot’u ilk okuduğum zaman bu adamın deli mi dahi mi olduğunu çözememiştim. Animasyon filmini izlediğimde, onun aslında çok zeki olduğunu ve kendi olmak istediği kişilik uğruna savaş verdiğini anladım. Bana göre bu kitapta, deli bir insanın yaşadıklarını farkında olmadan, komediye dönüştürerek karşı tarafa aktarmasını düşünemeyeceğini söyleyebilirim. Önceleri sakin ve sessiz bir hayat yaşayan kendi halinde bir köylünün, kendisini şövalye sanması Gökçe 2 sıska atını güçlü bir beygire benzetmesi, okuyucuyu hikâyenin ilerideki sayfalarında bir ihtişam beklentisine sevkediyor. Daha sonra Don Kişot’la Sanço yolda gördükleri bir hana giderek han sahibinden bira istermiş gibi lordluk istemesi de olaya ayrı bir komedi katıyor. Bu durum onun akli dengesinin olmadığını, han sahibinin onunla dalga geçtiğini ortaya koyuyor. Kafasındaki hayale inanarak yaptığı hareketlerinden dolayı fazlaca dayak yiyen Don Kişot geri adım atmıyor. Köyün papazı ve berberi onu iyileştirme bahanesiyle evlerine kaçırıyorlar. Yolda giderken birçok macera yaşayan Don Kişot ve uşağı Sanço, şatosuna vardıkları Dük ve Düşes’in oyununa gelirler. Burada ünlü yönetmenlerden biri olan Alfred Hitchcock da çok değişken ve sapkın bir kişiliğe sahip olduğundan Don Kişot’a benzetebiliriz. Küçükken ailesinin tuhaf oyunlar oynayarak gerçek hayatı öğretmek amaçlı verdikleri cezalar sonucu, gelecekteki kişiliğinde farklı bir değişim görüyoruz. Sette yaptığı sapıkça şakalarla, settekiler üzerinde tam bir hakimiyet kurmaya çalışan Hitchcock’u kendisini şövalye zanneden Don Kişot olarak tanımlayabiliriz. Kişot, paslı zırh ve kılıcıyla bir şövalye olmaya çalışırken, Alfred Hitchcock da yaptığı şakalarla, kendince komedyen olmaya çalışıyor. Bir keresinde, aktristlerden Kim Novak’a yaptığı, öldürülmüş ve tüyleri yolunmuş tavuk şakası ile, Don Kişot’un koyun sürülerini asker sanarak savaşması ve koyunları öldürmeye çalışması karakterlerinin birbiriyle örtüştüğünü gösteriyor. Don Kişot için çok önemli olan sıska atın karşılığı olarak düşündüğümüzde, Alfred Hitchcock’un da ameliyattan sonra oluşan deliksiz göbeğini her fırsatta etrafındakilere göstererek onu büyük bir olaymış gibi takdim etmesi her ikisinde de içsel bozukluğu açığa vuruyor. Buna örnek olarak, Don Kişot’un yel değirmenlerinden, Alfred Hitchcock’un ise yumurtalardan delikleri olmadığı için korkması da, bu insanların akli melekelerinin ara sıra gelip gitmesi ile anlatabiliriz. Kadın kıyafetleri gardrobu olan Alfred Hitchcock, zaman zaman kendini kadın zannederek bu Gökçe 3 elbiseleri giyiyordu. Don Kişot da aynen Alfred gibi kendisini şövalye sanıp şövalye kıyafetleri ile dolaşmaya bayılıyordu. Ayrıca bir diğer özellikleri de, kaldıkları handaki şarap şişelerini kıran Don Kişot’la, servis edilen her bardağı kendisine layık görmeyerek kıran, burnu havada olan akli dengesini kaybetmiş kişiler olarak yorumlayabiliriz. Sonraki yıllarda Kişot bir düello sonucu köyüne dönmek zorunda kalıyor ve ölüm döşeğinde iken aklının tekrar yerine gelmesi ile, normal bir insana dönüşerek sahip olduğu mal varlığını vicdanen huzura kavuşmak amacıyla fakirlere dağıtıyor. Hitchcock ise, bu tür insanları inciten eşek şakalarının sonucunda aldığı tepkiler karşısında, gerçeklerle yüzyüze gelerek oscar adayı filmlere imza atıyor aynı zamanda da kendisi gibi yönetmen olan bir bayanla çok iyi bir evlilik yapıyor. Kaynakça 1. Saavedra, Miguel de Cervantes. Don Kişot. İstanbul: Antik Yayınları,Çağdaş Dünya Edebiyatı, Dünya Klasikleri, Roman(çeviri),2009-3 2. http://www.milliyet.com.tr/-magazin-1513000/ 3. http://www.birazoku.com/don-kisot-miguel-de-cervantes-saavedra Neziha Merve Güzel 21502900 SEN BENDEN YAŞLISIN Yirmi yaşındayım. Ne büyüyünce ne olacağımı seçecek kadar küçüğüm ne de ben buyum diyecek kadar büyük. Hem seçimimi yapmış hem de onu şekillendirmemiş haldeyim. Bunun haricinde yaşlılığa dair birçok düşüncenin çok uzağındayım. Yakın gözlüğü, takma dişler, belki bir baston ya da kırışmış eller sanki hiç gelmeyecek zamanların getirdikleri gibi. Ben durmak istiyorum burada, bu yaşlarda. On sekizim, on dokuzum bile fark etmeden geçmiş gibi hissediyorken yarın altmışımı nasıl karşılayacağımı tahmin etmem çok da zor olmuyor ve ben durmak istiyorum. Daha geç kalmadan bundan sonrasını anlayarak, anlamlandırarak yaşamak istiyorum. Kitapta belirtildiği gibi yaşlandığımda da “ tüm gücümü yaşlanmaya karşı mücadelede tüketmek yerine, kırışıklıklarıma gömülü hayatımı daha kendi bilincinde yaşamak isterim ben”. Hayatın hızlı daha doğrusu gittikçe hızlandırılan ritmine ayak uydurayım derken neler kaçırıyorum kim bilir. Benim bilmediğim kesin. Bu kaçırdıklarımı ne zaman fark edeceğimi ise çok iyi biliyorum. Gözlerim yakın, uzak demeden gözlüğe ihtiyaç duyduğunda, kendi dişlerimi bir bir uğurlamaya başlayıp dişçi koltuğunda yeni yapay dişlerimle buluştuğumda, aynada gittikçe artan beyazlarımla bakıştığımda anlayacağım. Belki çok pişman olacağım belki de geçmişe dönük bir sorgulama yapmayacak kadar umursamaz bir tavır içinde olacağım. Tüm bunların farkında olup hiçbir şeyi değiştirmemem ya da değiştirememem çok üzücü değil mi? Kaybedince değeri anlaşılanlardan olmamalı gençlik. Etrafımdaki yaşlılara bakıyorum da ne kadar seviyorlar yaşamayı. Belki büyük çoğunluğu her gününü bir öncekiyle aynı yaşıyor ama yaşıyor. Bunun değerini anlamış olmak galiba işin sırrı. Kendime bakıyorum gelen günlerin birçoğunu sıfır heyecanla, rutin bir şekilde karşılıyorum. Galiba fazla emin olmuşum uyandığım sabahların devamlılığından. Uyandığımda aynada göreceğim kırışıksız ciltten, ışıldayan bir çift gözden fazla emin olmuşum. Ya