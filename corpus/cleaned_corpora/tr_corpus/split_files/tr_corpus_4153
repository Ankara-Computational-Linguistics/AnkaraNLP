üzerine hükümetten ayrıldı ve kısa bir süre sonra kendisi gibi tarafsızlık yanlısı olan Malan'la uzlaştı. Malan ve Hertzog 1939'da yeniden Birleşmiş Ulusal Parti'yi (ya da Halk Partisi) kurdular. Malan, Hertzog'un Aralık 1940'ta partiden ayrılması üzerine hareketin liderliğini üstlendi. 1943 genel seçimlerinde 43 sandalye kazanan parti, milliyetçi ve cumhuriyetçi Afrikanerlerin duygularına seslenerek gitgide güçlendi ve 1948'de Afrikaner Partisi'yle birlikte parlamentoda çoğunluğu elde etti. Yeni hükümette başbakanlık ve dışişleri bakanlığı görevlerinin üstlenen Malan, dış politikada bağımsızlık, iç politikadaysa apartheid yanlısı bir çizgi izledi. Aynı dönemde dışişleri bakanı sıfatıyla Londra'da düzenlenen Uluslar Topluluğu Konferansı'na katıldı. Daha da güçlenerek çıktığı 1953 seçimlerinden bir yıl sonra emekliye ayrıldı. Noseslide Noseslide kaykayın ve kaykaycının bir kaldırım veya benzer bir yükseltide kaykaycının ilerlediği doğrultuya 90 derece açı ile sadece kaykayın burnunun üzerinde sürtünerek yapılan bir kaykay hareketidir. Hareketin videosu Saffet Arıkan Bedük Saffet Arıkan Bedük (d. 1944, Siirt, Türkiye), Türk bürokrat ve siyasetçi. İstanbul Üniversitesi Hukuk Fakültesini bitirdi. Başbakanlık Plan ve Prensipler Genel Müdürlüğü, YÖK Üyeliği, Emniyet Genel Müdürlüğü, Ankara, Antalya, Malatya ve Kayseri Valiliği, TPAO Yönetim Kurulu Üyeliği, Basın İlan Kurulu Üyeliği, XX. ve XXI. Dönem Ankara Milletvekilliği yaptı. Evli ve iki çocuk babasıdır. Tatyana TomaÅŸova Tatyana İvanovna Tomaşova (, d. 1 Temmuz 1975, Perm) Rus orta mesafe koşucusudur. 2000 Yaz Olimpiyatları'nda 5000 metrede yarışsa da, şu an 1500 metre gibi 5000'e nazaran daha kısa mücadelelerde yarışmaktadır. Tomaşova, 1500 metrede 2 dünya şampiyonluğu ve Atina 2004 Yaz Olimpiyatları'nda bir gümüş madalya kazanmıştır. Gökhan Sözer Gökhan Sözer (d. 1955, Adapazarı, Türkiye), Türk bürokrat. Ankara Üniversitesi Siyasal Bilgiler Fakültesi İktisat ve Maliye Bölümünden mezun oldu. 1980 yılının Mayıs ayında Kocaeli Maiyet Memuru (Kaymakam Adayı) olarak meslek yaşamı başladı ardından Erzincan Maiyet Memuruluğu, Görele ve Osmaneli Kaymakam Vekilliği, Alucra, Varto, Ceylanpınar, Boyabat, Ankara Gölbaşı ve Kâğıthane Kaymakamlığı, Sivas Vali Yardımcılığı, Yozgat ve Kocaeli Valiliği yaptı. Sivas Vali Yardımcısı iken 1 yıl süreyle İçişleri Bakanlığı tarafından İngiltere'ye gönderildi. 13 Mayıs 2010 tarihli kararname ile Edirne Valisi olmuştur 3 Ağustos 2012 tarihinde Resmi Gazete'de yayımlanan valiler kararnamesi ile merkez valiliğine atanmıştır. Evli ve 2 çocuk babasıdır. Kirli Joe Kirli Joe, 2001 yapımı Amerikan komedi filmi. Film Joe adında bir müzik fanatiğinin başından geçenler üzerine kurulmuştur. Yapım, Adam Sandler'in Happy Madison adındaki produksiyon şirketine aittir. Primož Kozmus Primož Kozmus (d. 30 Eylül 1979, Novo Mesto), çekiç atma dalında yarışan Slovenyalı atlet. En iyi atışı Haziran 2007'de Bydgoszcz, Polonya'da kaydettiği 82,30 metrelik atışıydı. Josef PÃ¼hringer Josef Pühringer (), (d. 30 Ekim 1949 Traun şehrinde) Avusturyalı bir hukukçu ve siyâsetçidir (ÖVP). 1995'ten beri Yukarı Avusturya'nın eyâlet başkanıdır. Ağapınar Felâh-ı Vatan Felah-ı Vatan Grubu, 1920'de toplanan son Osmanlı Meclis-i Mebusan'ında Milli Mücadele'ye yandaş üyeler tarafından oluşturulan meclis grubudur. Grup başkanlığına Rauf Bey (Orbay) getirilmiştir. Bu milletvekilleri mecliste Mustafa Kemal'i başkan seçtirme amacı gütse de, onu başkan seçtiremedi. Müdafaa-i Hukuk Grubu yerine Felah-ı Vatan (Vatanın Kurtuluşu) grubunu kurdular. Müdafaa-i Hukuk adını kullanmaktan çekindiler. Ancak kongrelerin ulusal bağımsızlık ile ilgili kararlarını onaylatmayı başardılar. Bu kararların genel adı Misak-ı Millî kararlarıdır. Bu kararlar 6 maddeden oluşur. 1) Mondros Mütarekesi'nin imzalanması sırasında düşman devletlerinin işgali altında kalan ve özellikle Arap çoğunluğun yaşadığı yerlerin geleceği o bölge halkının serbestçe verecekleri oylara göre tayin edilecektir. Bunun dışında kalan Türk ve İslam çoğunluğunun bulunduğu bölgeler ise bölünemez ve ayrılamaz bir bütün sayılacaktır. 2) Halkoyu ile ana vatana katılmış olan Kars, Ardahan ve Batum için gerekirse tekrar serbestçe halkoyuna başvurulması kabul edilecektir. 3) Batı Trakya'nın hukuki durumu orada oturanların tam bir hürriyetle verecekleri oylara uygun olacaktır. 4) İstanbul şehri ve Marmara'nın güvenliği her türlü tehlikeden uzak kalmalıdır. Boğazların dünya ticaretine ve ulaşımına açılması bizim ve ilgili diğer tüm devletlerin birlikte verecekleri karara bağlı olacaktır 5) Azınlıkların hakları, komşu ülkelerdeki Müslüman halkın da aynı haklardan yararlanması şartıyla tarafımızdan tanınacak ve sağlanacaktır. 6) Siyasi, adli ve mali gelişmemize engel olacak sınırlamalar kaldırılacaktır. Bu maddelere karar verilen toplantılar İtilaf Devletleri'nin baskısından kurtulmak için gizlice yapılmıştır. Hüseyin Önal Hüseyin Önal (d. 1 Ocak 1949, Osmaniye), Türk bürokrat ve politikacı. Ankara Üniversitesi Hukuk Fakültesi'nden mezun oldu. Saimbeyli, Oğuzeli ve Erdemli kaymakam vekilliği, Ula, Eflâni, Midyat, Solhan, Hopa Kaymakamlığı, Kırşehir Vali Yardımcılığı, Mülkiye Müfettişliği, Yozgat Valiliği yaptı. 22 Temmuz 2007 Türkiye genel seçimleri'nde Milliyetçi Hareket Partisi'nden Osmaniye Milletvekili Adayı oldu ama seçilemedi. 110 metre engelli Atletizmde açık pist yarışlarının erkeklerde en kısa engelli yarışıdır. Kadınlar için 100 metre engelli yarışları düzenlenmektedir.Engel yüksekliği 106.7 cm olup(İngiliz ölçü biriminin metrik sisteme dönüştürülmesinden dolayı) yarışta 10 engel bulunur. İlk engel başlangıç çizgisinden 13.72 metre uzağa yerleştirilir. Sonraki 9 engel, birbirinden 9.14 metre aralıklarla sıralanır. Son engel bitiş çizgisine 14.02 metre uzaklıkta bulunur. Engeller, sporcuların vurması halinde devrilecek şekilde tasarlanmıştır ancak ağırlıklı olmaları sebebiyle dezavantaj yaratmaktadırlar. Düşen engeller için herhangi bir ceza söz konusu değildir. İlk olarak 1896'da düzenlenen olimpiyat oyunlarında yer almıştır. Daha zor devrilen T şeklindeki engeller, 1935 yılında daha hafif ve daha kolay devrilen L şeklindeki engellerle değiştirildi. Böylece sporcu yaralanmalarını daha aza indirmek hedeflendi. Bu yıla kadar 3 engelden fazlasını deviren sporcu diskalifiye edilirken, yeni engellerle bu kural kaldırılmıştır. Ritmin çok önemli olduğu bir yarış türüdür. İlk engele kadar olan mesafe 7 ya da 8 adımda geçilir. Engeller arası genellikle 3 adımda kat edilir. Amir Çiçek Amir Çiçek (d. 10 Ağustos 1958, Reşadiye, Tokat), Türk bürokrat. Ankara Üniversitesi Hukuk Fakültesi'nden 1981 yılında mezun oldu. Eşme, Kurucaşile, Çamardı, Ovacık, Ergani, Kelkit, Dinar ve Haymana İlçelerinde kaymakamlık, Nüfus ve Vatandaşlık İşleri Genel Müdürlüğünde Daire Başkanlığı ve MERNİS Projesi'nden sorumlu Genel Müdür Yardımcılığı, APK Kurul Başkanlığı, Strateji Geliştirme Başkanlığı yapmıştır. 28 Eylül 2006-28 Mayıs 2010 tarihleri arasında Yozgat Valiliği yapmıştır. 28 Mayıs 2010 tarihindeki kararla Iğdır Valiliğine atanmıştır. 3 Ağustos 2012 tarihli Resmî Gazete'de yayımlanan valiler kararnamesi ile merkeze alınmıştır. 15 Eylül 2014 tarih ve 6780 nolu müşterek kararname ile Muğla valiliğine atanmıştır. 21 Haziran 2017 tarihinde Resmî Gazete'de yayımlanan valiler kararnamesi ile merkeze alınmıştır. Evli ve iki çocuk babasıdır. 100 metre engelli 100 metre engelli, ağırlıklı olarak kadın atletler için düzenlenen bir yarış türüdür. Erkekler için 110 metre engelli yarışları yapılmaktadır. Yarış için; 100 metrelik bir parkur boyunca, yüksekliği 83,8 cm olan 10 engel yerleştirilir. İlk engel; başlangıçtan 13 metre uzağa yerleştirildikten sonra, kalan 9 engel birbirinden sekiz buçukar metre aralıklarla yerleştirilir. Son engelden bitiş cizgisine olan uzaklık, 10.5 metredir. Engeller, sporcuların vurması halinde devrilecek şekilde tasarlanmıştır ancak ağırlıklı olmaları sebebiyle dezavantaj yaratmaktadırlar. Düşen engeller için herhangi bir ceza söz konusu değildir. 200 metre 200 metre, atletizmde kısa mesafe kategorisindeki koşu. 400 metrelik bir pist üzerinde, yarış kavis ile başlayıp düz bir şekilde biter; bu sebeple sporcuların başarılı olabilmek için bir dizi teknik edinmeleri gereklidir. Uluslararası Atletizim Fedarasyonu, 1912'de dünya rekorlarını onaylamaya başladı. Yarışın bir diğer hali, düz bir pistte koşulan 200 metre idi. Bir süre bu pistlerde alınan dereceler kabul edilmiş olsa da 1976 yılından itibaren, bugün kullanılan pistler standart kabul edildi ve düz pist dereceleri silindi. "Son güncelleme: 23 Ağustos 2017" "Son güncelleme: 23 Ağustos 2017" SÃ³crates Sócrates Brasileiro Sampaio de Souza Vieira de Oliveira ya da daha çok bilinen adıyla Sócrates (19 Şubat 1954 - 4 Aralık 2011), Brezilyalı eski futbolcudur. Oyunu okumadaki yeteneğiyle büyük takdir toplamıştır. En büyük özelliği topuk paslarıydı. Futbol tarihinin en iyi orta saha oyuncularından biri olan Sócrates Brezilya millî takımında oynamış ve takımın kaptanlığını da yapmıştır. Profesyonel futbol hayatına 1974 yılında Sao Paulo eyaletinde, memleketi Riberão Preto'da Botafogo takımında başlamıştır. Ancak kariyerinin büyük bölümünü (1978-1984) Corinthians takımında geçirmiş ve burada futbolu ülkedeki mevcut askeri diktatörlüğe meydan okumak için kullanmasıyla meşhur olmuştur. Mayıs 1979 ile Haziran 1986 ayları arasında millî takıma 60 kez çağrılmıştır. Sócrates, kariyerinin sonlarında İtalyan kulübü ACF Fiorentina ve Brezilya kulüpleri Flamengo ve Santos'ta da oynamıştır. Attığı paslar, oyunu oldukça iyi bir şekilde okuması ve uzun boyuna rağmen iyi koşması nedeniyle kendisine ""Futbolun Filozofu"" denilmeye başlanmıştır. Futbolu bıraktıktan on küsur sene sonra 2004 yılında İngiltere'nin Kuzey İlleri Doğu Futbol Ligi'ndeki Garforth Town Football Club'da bir aylığına futbolcu/antrenör olarak oynamayı kabul etmiştir. En son ülkesinde spor alanında pratisyen hekim olarak çalışmış olan Socrates'i Pelé 2004'ün Mart ayında yaşayan en iyi 125 futbolcu arasında göstermiştir. Aynı zamanda, Faculdade de Medicina de Ribeirão Preto adlı okuldan mezun bir tıp doktoruydu. Diplomasını futbol oynadığı dönemde almıştır. Öte yandan bir entelektüel (felsefe doktorası vardı), sigara tiryakisi ve sıkı bir alkol kullanıcısıydı. Boyu 192 santimetreydi. Yaygın inanışın aksine İrlanda'da öğrenci olduğu dönemde University College Dublin FC'de futbol oynamamıştır. Türkiye'de 2015 yılının Nisan ayında aylık olarak yayımlanmaya başlayan Socrates adlı spor dergisinin, Eski Yunan filozofu adaşı ile birlikte iki isim babasından birisidir. Sócrates 4 Aralık 2011 günü bağırsak enfeksiyonu nedeniyle kaldırıldığı Sao Paulo'daki Albert Einstein Hastanesi'nde hayatını kaybetmiştir. Sıkı bir Corinthians sevdalısı olan Sokrates 1983 yılında verdiği röportajda""Corinthians'ın şampiyon olduğu bir pazar günü ölmek istiyorum" demiştir."Gerçekten de Corinthians'ın şampiyon olduğu bir pazar günü hayatını kaybetmiştir. Bu durum medyada ""dileği gerçek" "oldu"" şeklinde yorumlanmıştır. Duma (meclis) Duma (Rusça: Ду́ма), Çarlık Rusyası'nda 1905-1917 yılları arasında etkin olan yasama meclisine Duma adı verilir. 1993 Anayasası'nın neticesinde Devlet Duması ismiyle yeniden kurulmuştur. Peyveste HanÄ±m Peyveste Hanım (Osmanlı Türkçesi: پیوسته خانم), (d. 1873(?) - ö. 1944(?)), II. Abdülhamid'in eşi, Şehzade Abdürrahim Hayri Efendi'nin annesi. Çerkes kökenli olan Peyveste Hanım'ın babası Osman Bey dışında ailesinden ismi bilinen tek kişi yoktur. Saraya gözde olarak girdikten sonra 1894 senesinde Şehzade Abdürrahim Hayri Efendi'yı dünyaya getirdi. II. Abdülhamid'in 1909 senesinde tahttan indirilmesinden sonra oğlu ile beraber kocasıyla Selanik'e sürgüne gitti ve bir sene sonra İstanbul'a geri döndü. Millî Mücadele yıllarında Nahid Sırrı Örik'lerin evini satın almış ve Osmanlı Hanedanı 1924'te yurt dışına sürgün edilene kadar orada yaşamıştır. Oğluyla beraber sürgüne gittiği Paris'te 1944 senesinde öldü. Müslüman mezarlığına defnedildi. Erman Kunter Erman Kunter (d. 8 Ekim 1956, İstanbul), Türk eski basketbolcu ve antrenör. Mevcut Galatasaray antrenörüdür. Erman Kunter, 1988 yılında Fenerbahçe'de oynadığı dönemde Hilalspor maçında 153 sayı atarak Türk basketbol tarihinde bir maçta en çok sayı atan basketbolcu rekorunu kırmış, ilk yarıda attığı 81 sayıyla ise bir devrede en fazla sayı üreten basketbolcu olarak tarihe geçmiştir. Gökçeada Atatürk Öğretmen Okulu'nda okurken Galatasaray Lisesi'ne gitmiş ve buradan mezun olmuştur. Basketbola İstanbul Teknik Üniversitesi'nde başlayan Kunter, sırasıyla Beşiktaş, Eczacıbaşı, Yenişehir, Fenerbahçe ve Çukurova Sanayi takımlarında forma giydi. 1988 yılında Fenerbahçe formasıyla 175-101 sonuçlanan Hilalspor maçında 153 sayı atarak rekor kırarken, ilk yarıda attığı 81 sayıyla bir devrede en fazla sayı üreten basketbolcu olarak da tarihe geçti. 1987-1988 sezonunda Fenerbahçe formasıyla Türkiye Ligi sayı kralı oldu. Genç takımlar da dahil toplam 213 kez millî olan Kunter, millî formayla rakip potalara tam 3.699 sayı bıraktı. 1983 yılında Fas'ın Kazablanka kentinde düzenlenen Akdeniz Oyunları'nda bronz, 1987 yılında Suriye'nin Lazkiye kentinde düzenlenen Akdeniz Oyunları'nda altın madalya kazanan takımda yer aldı. Antrenörlük kariyerine 1994'te Darüşşafaka ile başladı. 1996-1997 sezonunda çalıştırdığı Beşiktaş sezonu 13. sırada bitirerek küme düştü. 1997 yılında Türkiye millî basketbol takımının başına geçti. 1999 Avrupa Basketbol Şampiyonası'nda Fransa'da genç oyunculardan kurulu millî takımı, çeyrek finale taşıdı. Bir yıl sonra millî takımdan ayrıldı. 2002-2003 arasında Galatasaray'ı çalıştırdıktan sonra, Fransız Cholet Basket'in başına geçti. İlk sezonda Cholet takımını küme düşmekten kurtarıp, play-off'ları zorlayan bir takıma dönüştürmeyi başardı. Ertesi sezon gene aynı ülkeden Asvel Villeurbanne'ü çalıştırdı. En son 2006 yılında eski takımı Cholet Basket'inin başına geçti. 2010 yılında Fransa 1. Basketbol Ligi’nde Erman Kunter’in antrenörlüğünü yaptığı Cholet, Paris’teki Bercy Spor Salonu’nda oynanan müsabakada Le Mans’ı 81-65 mağlup ederek şampiyonluğa ulaştı. 2010 yılında Fransız L'Equipe gazetesi Erman Kunter'i ligin gelmiş geçmiş en iyi beş yabancı antrenöründen biri olarak gsösterdi.. 2010-11 sezonundaysa Kunter'in takımı Cholet, finalde SLUC Nancy takımına kaybetti. 2012-2013 sezonu öncesinde Beşiktaş'ın başına getirildi. 2012-13 sezonunda Erman Kunter'in Beşiktaş'ın başında çıktığı ilk resmi maçta Beşiktaş, Anadolu Efes'i yenerek tarihindeki ilk Cumhurbaşkanlığı Kupası'nı kazandı. 2014-15 sezonu başında Beşiktaş’taki genel koordinatörlük görevinden ayrılan Kunter Fransa’nın Le Mans takımının başına geçmiştir. 7 Şubat 2017 tarihinde takımdan ayrıldı. 14 Haziran 2017 tarihinde Galatasaray ile anlaştı. 2017-18 EuroCup ise ikinci tura yükseldi fakat genel olarak başarısız sonuçlar alması nedeniyle Darüşşafaka yenilgisi karşılıklı anlaşarak takımdan ayrıldı. Bu süre zaarfında 2017-18 Basketbol Süper Ligi'nde 13 maçta 5 galibiyet, 8 yenilgi aldı. Erman Kunter, Osmanlı padişahı II. Abdülhamit'in torunu Osman Nami Osmanoğlu'nun kızı Sofia Ayten Nami Hanımefendi ile evlidir. Kızları ağırlıklı olarak spor programlarında sunuculuk yapan Roksan Kunter'dir. 2010 yılı Eylül ayında Fransa vatandaşlığına kabul edildi ve o tarihten itibaren çifte pasaport sahibidir. 2010 yılında ünlü Fransız gazetesi L'Équipe tarafından basketbolda yılın adamı seçildi. Dimitris Diamandidis Dimitris Diamantidis (Alternatif yazım: Dimitrios Diamantidis) (Yunanca: Δημήτρης Διαμαντίδης) (d.6 Mayıs 1980, Kozani,Yunanistan) Yunan Basketbolcu. Uzun yıllar Yunan Ligi ve EuroLeague ekiplerinden Panathinaikos (basketbol takımı)'da oynamaktaydı.17 Eylül 2016 da kendi adına düzenlenen basketbol turnuvasıyla aktif basketbol hayatını sonlandırmıştır. Ayrıca Diamantidis, 2000-2010 ve 2010-2020 eurolig en iyi 5 ine 2 sezon seçilen tek Yunan oyuncudur. 1.96 boyu 100 kg ağırlığı olan oyuncunun asıl mevkisi Point guard olmasına rağmen Şutör gard ve gerektiği zaman Kısa forvet olarak oynamak için kapasiteye sahiptir. Iraklis genç takımında yetiştikten sonra da profesyonel kariyerine yine burada 1999 yılında başlamıştır. Diamantidis 2004 yılında Yunan devi EuroLeague ekibi Panathinaikos (basketbol takımı)'ye transfer olmuştur. Diamantidis Panathinaikos ile (2007, 2009, 2011) tarihlerinde 3 kez EuroLeague şampiyonluğu kazanmıştır ve 2 kere (2007, 2011) yıllarında EuroLeague Final-Four MVP'si seçilme onuruna erişmiştir. O ayrıca 2011 yılında EuroLeague'in MVP'si seçilmiştir, ayrıca 4 kez (2007, 2011, 2012, 2013) yıllarında All-EuroLeague 1. Takımı'na seçilmiştir ve 5 kez EuroLeague'in En İyi Defans Oyuncusu seçilmiştir. Ayrıca Diamantidis EuroLeague'de 2001-10 All-Decade Takımına seçilmiştir. Diamantidis takımı ile 7 kez (2005-2012) yılları arasında Yunanistan Basketbol Ligi ve 8 kez Yunanistan Kupası şampiyonluklarını kazanmıştır. O ayrıca Yunanistan millî takımı ile 2005 Avrupa Basketbol Şampiyonasında altın madalya kazanmıştır ve turnuvanın asist kralı olup turnuvanın en iyi 5'ine seçilmiştir. Diamantidis ayrıca 2006 FIBA Dünya Basketbol Şampiyonası'nda ise millî takımı ile yarı finalde sürpriz bir şekilde Amerika Birleşik Devletleri'yi eleyerek finalde İspanya'ya kaybederek gümüş madalya kazanma başarısı göstermiştir. O 2005,2006 yıllarında 2 kez Acropolis Turnuvasında MVP seçilmiştir. Diamantidis son olarak EuroLeague tarafından EuroLeague efsanesi ödülüne layık görülmüştür. Domitius Alexander Lucius Domitius Alexander (ö. 311 civarı), bir ihtimale göre Frigya'da doğmuş olan ve İmparator Maxentius'un oğlunu tutsak olarak Roma 'ya göndermesini istediği Afrika vali vekili. Alexander buna karşı çıkmış ve 308 yılında kendini imparator ilan etmiştir. İsyan hakkındaki en şaşırtıcı ve detaylı tanımlama Zosimos'a aittir (II, 12 ve 14). Aktardıklarına göre Maxentius kendine ait birt portre'yi imparator olarak tanınmasını sağlamak için Afrika'ya gönderdi. Birlikler Galerius'a olan sadakâtleri nedeniyle buna karşı çıktılar. Maxentius, eyalet vali vekili Domitius Alexander'dan sadakâtinin güvencesi olarak oğlunu Roma'ya göndermesini emretti. Alexander bu emre karşı çıktı ve ordusu tarafından imparator ilan edildi. Bu olay belki de 308 yılı başında Maxentius ve babası Maximian arasında çatışmaya yol açmış ve Zosimos bu hikâyede Galerius'u Maximian ile karıştırmıştır. Afrika'dan ayrı olarak Domitius Alexander aynı zamanda also Sardinya'yı da kontrol altına aldı. Bu sıralrda yaşı oldukça ilerlemişti. Mevcut bir yazıta göre (CIL viii, 22183) Alexander ve I. Konstantin Maxentius'a karşı bir ittifak içindeydiler. Salama, bu ittifakın 310 yılı sonbahar aylarına kadar sürdüğünü iddia eder. Maxentius, Praefectus praetorio'i Rufius Volusianus'u isyanı bastırmaya gönderdi ve Alexander esir alınarak idam edildi. Anlaşıldığı kadarıyla birlikleri daha fazla direniş göstermemiştir. Maxentius bu isyana Alexander'in destekçilerinin mallarını kamulaştırarak misilleme yaptı. Alexander'ın saltanatını sonu tartışmalı olmakla birlikte 309 ve 311 yılları önerilir. Viola Myers Viola Myers (1927 - 1993), 100 metrede yarışmış Kanadalı eski kadın atlet. Londra'da gerçekleşen 1948 Yaz Olimpiyatları'nda atletizm dalında 4x100 metre bayrak koşusunda takım arkadaşları Patricia Jones, Nancy MacKay ve Diane Foster ile birlikte Kanada adına bronz madalyanın sahibi olmayı başarmıştır. Diane Foster Diane P. Foster (d. 13 Eylül 1928) 100 metrede yarışmış Kanadalı atlet. Londra'da gerçekleşen 1948 Yaz Olimpiyatları'nda Kanada adına 4 x 100 metre bayrak koşusunda takım arkadaşları Viola Myers, Nancy MacKay ve Patricia Jones ile birlikte bronz madalyanın sahibi olmayı başarmıştır. Bitmeyen Kavga Bitmeyen Kavga, Amerikalı yazar, John Steinbeck'in bir romanıdır. Yazar, bu kitabında meyve toplayıcı işçilerin grevini anlatırken, onların elebaşları olarak nitelendirdiği Marksist-Leninist düşünceye bağlı iki işçinin yaşadıklarını da ele almaktadır. 60 metre 60 metre, salonda IAAF standartlarında yapılan en kısa kısa mesafe koşusu. Nancy MacKay Nancy MacKay (d. 6 Nisan 1929) 100 metrede yarışan Kanadalı atlet. Londra'da gerçekleşen 1948 Yaz Olimpiyatları'nda Kanada adına 4 x 100 metre bayrak koşusunda takım arkadaşları Patricia Jones, Viola Myers ve Diane Foster ile birlikte bronz madalyanın sahibi olmayı başarmıştır. II. Maximinus Gaius Valerius Galerius Maximinus (20 Kasım 270 - Temmuz/Ağustos 313) 308 - 313 yılları arasında tahta çıkmış olan ve aslında bir köylü ismi olan Daiayı taşıyan, Tuna bölgesinde doğmuş Roma İmparatoru. Galerius'un kız kardeşinin oğludur. Orduya girmesinin ardından hızla yükseldi ve 305 yılında anne tarafından dayısı olan Galerius tarafından evlatlık olarak alınmasının ardından caesar derecesine yükseltilerek Suriye ve Mısır valiliğine getirildi. 308 yılında, Licinius'un Augustus derecesine yükseltilmesinin ardından Maximinus ve I. Konstantin "filii Augustorum" ("Augusti"nin oğlu) olarak ilan edildiler ancak Maximinus belki de 310'da Sasaniler'e karşı yürütülen bir seferin ardından kendini Augustus olarak isimlendirmeye başladı. Galerius'un 311 yılında ölümü üzerine, Maximinus İmparatorluğun Doğu bölümünü Licinius ve kendi arasında böldü. Licinius ve I. Konstantin'un açıkça iş birliği yapmaya başlamaları üzerine Maximinus, İtalya'yı kontrol altında tutan Gaspçı Sezar Maxentius ile gizli bir ittifak'a girdi. Licinius ile 313 yılında tam olarak ayrıldılar ve sonunda 30 Nisan'daki Tzirallum muharebesi'nde() büyük bir hezimete uğradıktan sonra, önce Nicomedia'ya (şimdi İzmit) ve hemen ardından takip eden Ağustos'ta öleceği Tarsus'a kaçtı. Ölümüne, "üzüntünün, zehirlenmenin ya da ilahi adaletin" neden olduğu söylenir. Maximinus adı Galerius'un yayınladığı hoşgörü fermanına rağmen Hristiyanları yeniden cezalandırmaya başlaması nedeniyle Hristiyan yıllıklarından pek iyi anılmaz ancak bir ihtimale göre bu yargı epey serttir. Bayağı dağ bülbülü Bayağı dağ bülbülü ("Prunella modularis"), dağ bülbülügiller (Prunellidae) familyasına ait bir kuş türüdür. Tür, kızılgerdan boylarında, yaklaşık 13,5–14 cm.soluk görünüşlü, bir dereceye kadar çizgili sırtı ve genel görünüşüyle serçeye benzer bir kuştur. Alt kısmı siyahtır, sivri, zarif bir gagası vardır. Yetişkinler gri başlı ve cinsler benzer renklerdedir. Bayağı dağbülbülü, yerden diğer kuşların düşürdüğü yiyecekleri toplar. Yuvasını çalı ya da kozalaklı ağaçlara yapar. Yuvada 3 ila 5 adet beneksiz, mavi yumurta bulunur. Ötüşleri ince ve çınlamalıdır. Avrupa'nın ılıman kesimlerinden, Asya'nın iç bölgelerine kadar olan yerlerde bulunurlar. Dağılım alanlarının orta batısı ve güneyinde yerleşik olarak bulunsa da, böcekçil olması sebebiyle soğuk havalarda daha güneye göç ederler. Bahçeler, korular, fundalıklar kuşun yerleşim alanlarıdır. Sırıkla atlama Sırıkla atlama, yatay bir çıtanın üzerinden sırıkla atlamaya dayanan atletizm sporudur. 1961 yılına kadar, sırıkla atlamanın gerek eğitim öğretim çalışmaları ve gerekse yarışmaları, metal veya bambu kamışı sırıklar ile yapılırdı. Bu gün sırığın temel öğretim çalışmaları hariç tüm yarışmalar, bükülebilen fiberglas sırıklar ile yapılmakta olup Dünya ve Olimpiyat rekorları bu sırıklarla kırılmaktadır. Tero Pitkämäki Tero Kristian Pitkämäki (d. 19 Aralık 1982, Ilmajoki) Fin cirit atıcısı. 2007 Dünya Atletizm Şampiyonası'nda altın madalyanın sahibi olup, Olimpiyat şampiyonu yakın arkadaşı Andreas Thorkildsen ile olan rekabetiyle bilinir. Atina 2004 Yaz Olimpiyatları'nı 83,01 metrelik derecesiyle 8. sırada tamamladı. Ülkesi Finlandiya'da düzenlenen 2005 Dünya Atletizm Şampiyonası'nda Pitkämäki, şampiyonada favorilerden biriydi ama 91,53 metrelik atışıyla 4. olunca kürsüden uzak kaldı. Buna rağmen bir sonraki sene Göteborg'da gerçekleşen 2006 Avrupa Atletizm Şampiyonası'nda sadece 81,27 metrelik atışıyla 2. olarak gümüş madalyanın sahibi oldu. 13 Temmuz 2007 Cuma günü Roma'daki Olimpico Stadyumu'nda gerçekleşen IAAF Golden League'de Tero Pitkämäki ciriti fazla sola atınca cirit Fransız uzun atlamacı Salim Sdiri'nin sırtının kenarına çarptı. Sdiri hemen Roma'daki yerel hastaneye yetiştirildi ve hayati tehlikeyi atlattığı duyuruldu. Sdiri daha sonra Pitkämäki'yle tanıştığını söyledi. 5 Ağustos'ta 89,43 metrelik atışıyla aralıksız 4. kez ciritte Finlandiya şampiyonu oldu. Osaka'da düzenlenen 2007 Dünya Atletizm Şampiyonası'nda 89,16 metrelik atışıyla, altın madalyayı güvence altına aldı, ardından son atış hakkında 90,33 metreyle derecesini daha iyi bir duruma getirdi. Doddagaddavalli Doddagaddavalli Hindistan'ın Karnataka eyâletinde Hassan iline bağlı bir köydür. Hassan şehrine 16 km uzaklıktadır ve Belur yolu üzerindedir. Köyün en dikkat çekici yanı Hoysalalar zamanında inşa edilen Lakşmidevi tapınağıdır. Hoysala kralı Vişnuvardhana zamanında 1114 yılında inşa edilen bu tapınak Hoysala mimarisinin bir örneğidir. AFC Echinacea Mustafa Toprak Mustafa Toprak (d. 1964, Erzincan), Türk bürokrat. 2013 ve 2016 yılları arasında İzmir Valiliği görevini sürdürmüştür. Mustafa Toprak 1964 yılında Erzincan'nda doğdu. Ankara Üniversitesi Siyasal Bilgiler Fakültesi İktisat Bölümü’nden mezun oldu. Emet Kaymakam vekilliği, İncesu, Taşlıçay, Ahlat Kaymakamlığı, Rize Vali Yardımcılığı, Mülkiye Müfettişliği, Devlet Bakanı Başdanışmanlığı, İçişleri Bakanlığı Genel Sekreterliği yapmıştır. Çorum ve Diyarbakır valiliklerinin ardından 3 Mayıs 2013 tarihli atama kararıyla İzmir Valiliğine atanmıştır. 1 Haziran 2016 tarihinde Resmî Gazete'de yayımlanan Valiler Kararnamesi ile Malatya Valiliğine atanmıştır. 21 Haziran 2017 tarihinde Resmî Gazete'de yayımlanan valiler kararnamesi ile Merkez Valiliği görevine getirilmiştir. Evli ve 2 çocuk babasıdır. Genitif Genitif (""), ismin başka bir isimle münasebeti olduğunu ifade eden âidiyet veya ilgi hâli -in ilgi ekiyle oluşturulursa da Türkçede ismin hâllerinden sayılmaz. Giri Giri taşınması çok ağır yük, görev demektir. Böyle bir yük altına giren kişi, borcunu ödemek için her şeyini ortaya koymak zorundadır. Geleneklerine bağlılıklarıyla tanınan Japonlar için giri, ömür boyu taşınacak bir acıyla eşanlamlıdır. Sydney Pollack'ın "Yakuza" filminin ana temasını da bu gelenekçi yapı oluşturmuştur. 1974 yılında vizyona giren filmde Harry Kilmer (Robert Mitchum), kızkardeşi Eiko ile beraberliğini hiç onaylamayan Tanaka Ken'in (Takakura Ken) hayatı pahasına kendisine yardım etmesini sağlayan giri anlayışını, Tanaka'nın aslında Eiko'nun ağabeyi değil de kocası olduğunu anladığı zaman anlamlandıracak ve Tanaka'dan af dilemek için küçük parmağını kesecektir. Almanya bayrağı Bayrağı oluşturan renklerin tarihi 1813 yıllarında Napolyon'a karşı verilen savaşta Prusya’nın hem para hem de asker yönünden yaşadığı sıkıntılardan dolayı "Lützow" önderliğinde çoğunluğu üniversite öğrencilerinden oluşan gönüllü "Freikorps" birliği kurulmasına dek dayanmaktadır. Parasızlıktan dolayı çeşitli renklerde olan askerî üniformalar baştan aşağıya siyaha boyanınca sarı düğmelerin altlarındaki bez parçasının kırmızı kalması bugün Almanya bayrağını oluşturan renklerin geçmişi olarak kabul edilir. 7 Haziran 1950'de alınan karar ile renklerin anlamı "Beraberlik, Hak ve Özgürlük" olarak belirlenmiş ve 3:5 boyutunda yasallaşarak devletin resmî bayrağı olmuştur. Alman bayrağı millî bayrak ve resmî bayrak olarak ikiye ayrılmaktadır. 23 Mayıs 1949'da kullanıma giren millî bayrak, ülkenin sivil bayrağıdır. Ortasında kartal motifinin bulunduğu resmî bayrak ise devlete bağlı kurumlarca kullanılmaktadır. Andorra bayrağı Bayrak 3 eşit oranda boylamasına bölünmüş solda mavi, ortada sarı ve sağda kırmızı renklerden oluşur. Andorra Fransa ve İspanya tarafından beraber yönetildiğinden mavi rengini Fransa Bayrağı'ndan, sarı rengini İspanya Bayrağı'ndan ve kırmızı rengini ise her iki ülke bayraklarından almıştır. Ortadaki sarı rengin üzerinde de Andorra Arması bulunur. Bayrağın boyutu 3:2 dir. Bayrağa ilk şeklinin 1866 yılında Fransa İmparatoru III. Napolyon’un tasarladığı sanılmaktadır. Son şeklini ise 20 Haziran 1996 yılındada alınan bir kararla almıştır. Sürmeli dağ bülbülü Sürmeli dağbülbülü ("Prunella ocularis"), dağ bülbülügiller (Prunellidae) familyasına ait bir kuş türüdür. Ermenistan, Azerbaycan, Gürcistan, Hindistan, İran, Irak, İsrail, Ürdün, Lübnan, Rusya, Suriye ve Türkiye'de bulunur. Doğal yaşam ortamı ılıman otlaklardır. Taş kuşu Taş kuşu ("Saxicola torquata"), sinekkapangiller (Muscicapidae) familyasından dik duruşlu, küçük bir kuş türüdür. Boyları 11.5–13 cm. kadar olup, başları irice, kuyrukları kısadır. Erkeklerin başı, kuyruğu ve boğazı siyah, kanatlarında ise beyaz çizgi vardır. Dişiler daha kahverengi, kanatlarında daha az beyazlık vardır. Ötüşü 'tsak, tsak' ya da 'huii-tsak-tsak' şeklindedir. Çayır taşçalanı'nda olan göz çizgisi bunlarda yoktur, boğazlarıda daha koyu renktir. BÃ¶cek ve larvalarla beslenirler. Akdeniz ülkelerinde ve Avrupa'da taşlık tepelerde, çayırlarda ve fundalık alanlarda yaygındırlar. Åžravanabelagola Şravanabelagola (Kannada dili ಶ್ರವಣಬೆಳಗೊಳ) Hindistan'ın Karnataka eyâletinde Hassan ilinde bulunan bir şehirdir. En önemli Caynu hac merkezlerinden biridir. Kannada dilinde "bel" "beyaz" ve "kola" havuz demektir. Şehrin merkezindeki güzel havuza bir atıftır. Talakadlı Gangalar zamanında mimari ve heykel sanatı açısından önemli bir etkinliğe ulaşmıştır. Büyük dağ bülbülü Büyük dağ bülbülü ("Prunella collaris"), dağ bülbülügiller (Prunellidae) familyasına ait küçük bir kuş türü. Yuvasını küçük çalılara ya da kaya yarıklarına yaparlar, yuvada 3 ila 5 beneksiz açık mavi yumurta bulnur. Tür, kızılgerdan kadar, yaklaşık 15-17,5 cm boylarında, akrabalarından çok az daha iridir. Sırtı çizgili kahverengi, serçeye benzerdir. Yetişkinler gri başlı ve alt kısımları kırmızı-kahverengi noktalıdır. Böcekçillere uygun, ince, sivri bir gagaya sahiptir. Cinsler benzer renklerdedir, erkekler daha zıt renkli olabilir. Genç yavrular kahverengi başa ve alt kısımlara sahiptirler. Avrupa ve Asya'nın ılıman 2000 metreye kadar olan dağlarında bulunurlar. Aslında yerleşik bir kuştur, kışları yüksek kesimlerde göç daha yaygın olmakla beraber, bazı kuşlar dağınık olarak İngiltere yakınlarına kadar göç edebilirler. Az bitkili, çıplak dağların kuşudur. Charles Q. Murphy Charles "Charlie" Quinton Murphy (d. 12 Temmuz 1959 - ö. 12 Nisan 2017), Amerikalı senarist, komedyen ve oyuncu. Kendisi Eddie Murphy'nin abisidir. 12 Nisan 2017'de 57 yaşında ölmüştür. Spike Lee Shelton Jackson "Spike" Lee (d. 20 Mart 1957; Atlanta, Georgia), Amerikalı oyuncu, yönetmen, film yapımcısı, senarist ve akademisyen. Emmy Ödüllü ve iki Akademi Ödülü adaylığı olan Spike Lee'nin filmleri genelde sosyal veya politik içeriklidir. Lee ayrıca öğretmendir. Aynı zamanda koyu bir New York Knicks taraftarıdır. Knicks'in her maçında Lee'yi izleyiciler arasında görmek mümkündür. Bazı oyuncular Spike Lee'nin birçok filminde oynarlar. Birçok Afro-Amerikan oyuncu Spike Lee'nin filmleri kariyerlerindeki ilk ve başarılı filmlerdendir. William Edward Forster William Edward Forster (d. 11 Temmuz 1818, Dorsetshire - ö. 6 Nisan 1886, Londra), İngiliz siyaset adamı. 1811 yılında Liberal Parti'den milletvekili seçildi. 1870 yılında Gladstone kabinesinde millî eğitim bakanı oldu. Parasız ilköğrenim sistemini öngören bir kanunu Parlamento'da onaylattı, fakat zorunlu ilköğrenim esasını kabul ettiremedi. 1880 ile 1882 yılları arasında İrlanda içişleri bakanı oldu, ağır baskı hareketlerine girişti. Emperyalist görüşleri dolayısıyla, Gladstone'cu liberallerden gittikçe uzaklaştı. Beyaz Rusya bayrağı Beyaz Rusya bayrağı (; ; "Flag Belorussii") veya tam adıyla Beyaz Rusya Cumhuriyeti Devlet Bayrağı (; "Dzyarjaunı stsyah Respubliki Belarus"), Beyaz Rusya tarafından resmî olarak kullanılan devlet bayrağı. Göndere çekilen taraftaki beyaz zemin üzerine kırmızı süsleme deseni ile birlikte kırmızı ve yeşil renkten oluşan bayrak, Beyaz Rusya devlet sembolleri arasında yer alır. Tasarımının temelini 1951 yılında kabul edilen Beyaz Rusya Sovyet Sosyalist Cumhuriyeti bayrağı oluşturur. Sovyetler Birliği döneminde kullanılan eski bayraktan komünizmin sembolleri olan orak ve çekiç ve kızıl yıldızın kaldırılması ve süsleme desenindeki beyaz-kırmızı renklerin tersine dönüştürülmesiyle tasarlandı. Günümüzde kullanılan tasarımı 2012 yılında Beyaz Rusya Devlet Standartlaştırma Komitesi tarafından 1995'teki referandumda kabul edilen bayrağın uyarlanması sonucu ortaya çıktı. Referandumdan bu yana, Beyaz Rusya devlet yetkilileri tarafından çeşitli yerlerde kullanılmak üzere bu bayraktan köken alan kullanımlar modellendi. Beyaz Rusya'nın 1918'de Sovyet cumhuriyeti olmadan önceki öncülü Belarus Halk Cumhuriyeti tarafından ve Sovyetler Birliği'nin dağılmasından sonrası bağımsız olan Beyaz Rusya tarafından kullanılan beyaz-kırmızı-beyaz bayrağın yerini aldı. Günümüzde beyaz-kırmızı-beyaz bayrağın kullanımı II. Dünya Savaşı sırasında Nazi Almanyası'nın Beyaz Rusya'yı işgalinin ve Nazilerle yapılan işbirliğinin sembolü sayılması gerekçesiyle hükûmet tarafından kısıtlanmıştır. Hükûmet karşıtı muhalif gruplar bu bayrağı protestolarda ve ülke dışındaki Beyaz Rus diasporasını desteklemek amacıyla kullanmaktadır. Bayrağın tasarımı ilk olarak 7 Haziran 1995 tarihli ve 224 sayılı Devlet Başkanlığı Kararnamesi'nde tanımlandı. Bayrak, iki yatay şeritten oluşan dikdörtgen bir tasarıma sahiptir. Tasarımda yüksekliğinin üçte ikisini kapsayan kırmızı bir üst şerit ve üçte birini kaplayan yeşil bir alt şerit mevcuttur. Bayrak uzunluğunun dokuzda birini kaplayan dikey, beyaz-kırmızı renklere sahip "ruşnik" adı verilen geleneksel Beyaz Rus süsleme deseni bayrak direğine yerleştirilir. Genişlik/uzunluk oranı 1:2'dir. 1995 kararnamesine ek olarak, 2008 yılında Beyaz Rusya'da ilgili kamu kuruluşu olan Devlet Standartlaştırma Komitesi tarafından bayrağın teknik özelliklerini, renklerini ve süsleme deseni ayrıntılarını içeren STB 911-2008: Beyaz Rusya Cumhuriyeti Ulusal Bayrağı kararnamesi yayımlandı. Bayrağın üzerindeki kırmızı süsleme tasarımı 2012 yılına kadar bayrağın oranını kaplayan beyaz zemin genişliği içerisine oranında sığdırılmıştı. 2012 yılı itibarıyla kırmızı süsleme beyaz kenar boşluğunun tamamını kaplamıştır. Bayrak, orak, çekiç ve kızıl yıldızın kaldırılması ve süslemedeki beyaz ve kırmızı renklerin ters çevrilmesi dışında Beyaz Rusya Sovyet Sosyalist Cumhuriyeti bayrağı ile büyük oranda aynıdır. Bayrağın renkleri için resmî bir yorum olmasa da, Devlet Başkanı Aleksandr Lukaşenko tarafından yapılan bir açıklamada, kırmızının özgürlüğü ve ulusun atalarının kurban edilmesini, yeşilin ise yaşamı temsil ettiğini belirtmiştir. Bu renklerin tarihsel kullanımları da mevcuttur; Grunwald Muharebesi'nde Beyaz Ruslar, Kızıl Ordu'ya bağlı Beyaz Rus tugaylar ve Beyaz Rus partizanlarlar kırmızı-yeşil bayrak ve armalar kullanmışlardır. Bununla birlikte Beyaz Rus kültüründe kırmızı renk devrim için dökülen kanı; beyaz renk misafirperverliği, özgürlüğü ve ülkenin adı olan "Beyaz Rusya" ismini; yeşil renk umudu, baharı, ormanı ve yeniden doğuşu; süsleme desenindeki tasarım ise manevi zenginliği ve birliği sembolize etmektedir. Bayrağın renkleri "STB 911-2008: Beyaz Rusya Cumhuriyeti Ulusal Bayrağı" kararnamesinde düzenlenmiştir ve CIE standart aydınlatıcı D65'te listelenmiştir. Beyaz Rusya Sovyet Sosyalist Cumhuriyeti bayrağında olduğu gibi bayrağın göndere çekilme yerinde kullanan desen, Matrona Markeviç tarafından 1917'de, "Yükselen Güneş" adıyla havlu ve kadın giysileri için tasarlandı. Matrona Markeviç'in eşi Aleksey Markeviç, kolektif çiftliğe katılmayı reddetmesinden ötürü Sovyet karşıtı propaganda yaptığı suçlamasıyla tutuklandı ve 1937'de idam edildi. Sonrasında ise tüm aile sürgün edildi. Desenin havluya işlenmiş tasarımı daha sonra Belpromsovet nakış mağazasının savaş öncesi arşivlerinde bulundu. Matrona Markeviç'in kardeşi olan Beyaz Rusya Ulusal Bilimler Akademisi Etnografya ve Folklor Bölümü başkanı Mihail Katsar, Beyaz Rusya Sovyet Sosyalist Cumhuriyeti için yeni bir bayrak tasarlama çalışmaları yapma amacıyla 1951'de oluşturulan komisyona dahil edildi. Mikalay Huseu, ulusal müzelere ait arşivlerin incelendiği sırada Katsar'ın arşivlerde bulduğu kardeşine ait tasarım örneğine dayanak yarışma sonu onaylanacak olan bayrak tasarımı projesini hazırladı. Buna karşın Markeviç'in adı okul ders kitaplarında veya Beyaz Rusya devlet sembollerini açıklayan resmî kaynaklarda geçmemiştir. Süsleme deseninin merkezinde, yükselen Güneş'in eski bir sembolü olarak bir eşkenar dörtgen kullanılmıştır. Syarhey Rassadzin, desende kullanılan eşkenar dörtgen deseninin tarihsel olarak Üst Paleolitik döneme kadar uzandığını ve mamut dişinin bir bölümünde görülebilen doğal dentin şeklinde bir romboid modeline dayandığını belirtir. Eşkenar dörtgenin sağ ve solundaki figürler zenginliği sembolize eder. Eşkenar dörtgenin içinde aralarında dört nokta bulunan iki çapraz çizginin bulunduğu bir alan mevcuttur. Boris Rıbakov, desende yer alan bu alanın 田 karakterine dayandığını belirtir ve etnograf Vladimir Bogdanov'un bir aile reisinin gelecekteki evin arsasını kutlaması hakkındaki 19. yüzyıl Beyaz Rus geleneği hakkındaki araştırmasına atıfta bulunur. Bu geleneğe göre aile reisi yere büyük bir kare çizer, ardından dört eşit kare parçaya böler ve daha sonra dört tarladan büyük bir taş alarak her karenin ortasına koyardı. Ayrıca olayların olumlu bir şekilde gitmesi arzusunu gösteren merkezi eşkenar dörtgen "mutluluğun anahtarı" olarak tarif edilirdi. Süsleme deseninin uçlarındaki eşkenar dörtgenler yaşamın devamını ve yiyecekleri sembolize eder. Merkezdeki ve uçtaki eşkenar dörtgenler arasında tire (-) şeklinde çizgiler bulunur. Bu çizgiler bir kişinin istediği her şeyin gerçekleşme arzusunu gösteren "adak işaretlerini" temsil eder. İçinde noktalar olan eşkenar dörtgenlerin yanı sıra, dört bölümün her birinde noktalı merkezî bir eşkenar dörtgen daha mevcuttur. Bunlar "kareli eşkenar dörtgenler" veya "eşkenar dörtgen noktalı desenler" olarak adlandırılır. Bu eşkenar dörtgen desenlerine Bakır Çağı'ndaki Tripoli kültüründe rastlanılır. Sovyet dönemimdeki bayrakta kırmızı zemin üzerine beyaz desen kullanılırken günümüzde kullanılan bayrakta, yeni desenin beyaz tabana uygulanan geleneksel Beyaz Rus süsleme sanatı ile daha uyumlu olacağı düşüncesinden ötürü tam tersi olarak beyaz zemin üzerine kırmızı renkteki desen kullanılmaktadır. Beyaz Rusya bayrağı geleneksel süsleme desenini kullanan ilk bayraklar arasında yer alır. Daha sonra Kazakistan bayrağı ve Türkmenistan bayrağında da benzer ulusal süsleme desenleri kullanılmıştır. Beyaz Rusya'da Ekim Devrimi'nden 1951 yılına kadar toplamda dört farklı bayrak kullanıldı. En eski kullanım işçi sınıfının temsil edildiği düz kızıl bayrak idi ve 1919'da Litvanya-Beyaz Rusya Sovyet Sosyalist Cumhuriyeti'nin varlığı sırasında göndere çekildi. Beyaz Rusya Sovyet Sosyalist Cumhuriyeti'nin kurulmasının ardından bu bayrak üzerine altın sarısı renkli "ССРБ" ("SSRB") ifadesi eklendi. Bu tasarım, Beyaz Rusya SSC'nin ilk anayasasında kabul edildi. Daha sonra 1927 yılında hazırlanan yeni anayasada harfler "БССР" ("BSSR") olarak değiştirildi. Ardından 1937 yılında harflerin üzerine orak, çekiç ve kızıl yıldız eklendi. Bayrak boyutları ilk kez resmî olarak 1:2 oranında belirlendi. Bu bayrak harflerin kaldırıldığı 1951 bayrağının kabulüne kadar kullanımda kaldı. Tasarımı Mikalay Huseu'ya ait olan Beyaz Rusya Sovyet Sosyalist Cumhuriyeti bayrağı 25 Aralık 1951'de çıkartılan kararname ile resmî olarak kabul edildi. 1956 yılında orak, çekiç ve kızıl yıldız tasarımları ufak değişikliğe uğradı. Bayrağın temel özellikleri, Beyaz Rusya SSC Anayasası'nın 120. maddesinde belirlendi. Bayrak, tıpkı Sovyetler Birliği bayrağı ve diğer on dört birlik cumhuriyeti bayrakları gibi 1:2 oranına sahipti. Bayrağın ana rengi devrimi temsilen kırmızı, geri kalanı yeşil idi. Bayrağın göndere çekilme yerinde kırmızı üzerine işlenmiş beyaz desen mevcuttu. Bayrağın kırmızı yerindeki üst köşesinde kızıl yıldızla birlikte orak ve çekiç amblemi vardı. 19 Eylül 1991-5 Haziran 1995 tarihleri arasında kullanılan beyaz-kırmızı-beyaz bayrağın tasarımı ilk olarak Belarus Halk Cumhuriyeti döneminde tasarlandı. Bazı kaynaklar bu bayrağın tasarımının 1917'den önce Klaudziy Duj-Duşeuski tarafından tasarlandığını yazmaktadır. Tasarımdaki kırmızı ve beyaz renkler Litvanya Büyük Dükalığı ve Polonya-Litvanya Birliği'nin geleneksel devlet hanedanlık armalarına dayanır. Bu renkler aynı zamanda Beyaz Rusya tarihinin geleneksel arması olan ve kırmızı zemin üzerine beyaz bir süvarinin tasarlandığı Pahonya'nın renkleridir. Bu bayrak 19 Şubat 1918'de Minsk'teki hükûmet binasının üzerinde çekildi ve Belarus Halk Cumhuriyeti'nin resmî devlet bayrağı olarak kullanıldı. 1921-1939 arasında beyaz-kırmızı-beyaz bayrak, İkinci Polonya Cumhuriyeti'nin bir parçası olan Batı Belarus'taki gruplar, Belarus Köylü ve İşçi Birliği ve Belarus Hristiyan Demokrasisi gibi siyasi örgütler tarafından kullanıldı. Litvanya ordusuna bağlı "Belarus Özel Taburu" da bu bayrağı kullanmıştı. 1939 yılındaki Polonya Seferi sonrası Sovyet yönetimine geçen Batı Belarus'da bu bayrağın kullanımı yasaklandı. 1941'de bayrak Nazi Almanyası'nın Beyaz Rusya'yı işgali sonrası Naziler ve işbirlikçileri tarafından kullanılmaya başlandı. Nazi ordusu ve Waffen-SS bünyesindeki Beyaz Rus işbirlikçilerinin kol armaları üzerinde beyaz-kırmızı-beyaz bayrak mevcuttu. Beyaz Rusya Merkez Konseyi de 1943-1944 yılları arasında bu bayrağı kullandı. II. Dünya Savaşı'nın sona ermesinden sonra Batı ülkelerindeki Beyaz Rus diasporası ve Beyaz Rusya'daki bazı Sovyet karşıtı gruplar tarafından kullanıldı. Sovyetler Birliği'nin dağılması sürecinde 1980'lerin sonlarında bayrak "ulusal canlanma" ve "demokratik değişikliklerin" sembolü olarak kullanıldı. Belarus Halk Cephesi önerisi ile bayrak 1991'deki bağımsızlık sonrası Beyaz Rusya'nın resmî bayrağı haline geldi. Aleksandr Lukaşenko beyaz-kırmızı-beyaz bir bayrağı bir devlet bayrağı olarak benimsemenin aceleyle verilmiş bir karar olduğunu savundu. 1995 referandumundan sonra Minsk'teki Beyaz Rusya Yüksek Sovyeti binasının üstündeki gönderden indirilen bayrak parça parça kesildi ve her biri ayrı olarak satıldı. 1995'ten sonra beyaz-kırmızı-beyaz bayrak, özellikle 2006 ve 2010 devlet başkanlığı seçimlerinden sonraki protestolarda, Özgürlük Günü kutlamalarında ve Dziady törenlerindeki kitlesel mitinglerde Lukaşenko hükûmeti muhaliflerinin sembolü olarak kullanıldı. Bayrağın kamusal kullanımı resmî olarak yasaklanmasa da, yetkililer tarafından kayıt dışı bir sembol olarak ele alınır. Bu durum, söz konusu bayrağın siyasi aktivistler veya spor taraftarları tarafından kullanılması sonucu kovuşturmalar veya tutuklanmaların gerçekleşebileceği sonucunu doğurmaktadır. 2010'da Syarhey Kavalenka Vitsebsk'teki kent meydanındaki bir Noel ağacının üstüne beyaz-kırmızı-beyaz bayrağı yerleştirmesi nedeniyle üç yıl hapis cezasına çarptırıldı. Belarus Halk Cephesi lideri Anton Astapoviç 2010 yılında beyaz-kırmızı-beyaz bayrağa tarihî ve kültürel değer statüsü verme önerisi sunmuş ancak Beyaz Rusya Kültür Bakanlığı bu öneriyi reddetmiştir. Bayrağın kullanımı spor alanında da kısıtlanmıştır. 2011 yılında Avrupa Kadınlar Basketbol Şampiyonası maçlarında bayrağın kullanımı Polonya'da yasaklandı. Benzer olarak Uluslararası Buz Hokeyi Federasyonu İsveç ve Finlandiya'da düzenlenen 2013 Buz Hokeyi Dünya Şampiyonası'nda "maçların oynandığı alanlarda herhangi bir siyasi sembol ve işaret kullanmasına izin verilmeyeceği" gerekçesiyle kullanımını yasakladı. Ekim 2010'da UEFA Avrupa Ligi kapsamındaki FK Dinamo Minsk-Club Brugge KV maçında birkaç taraftarın beyaz-kırmızı-beyaz bayrak dalgalandırmasının ardından kendisini "Beyaz Rus taraftarlarından sorumlu" bir kişi olarak tanıtan biri engel olmaya çalıştı. Benzer olarak FK BATE Borisov-FC Sheriff maçında beyaz-kırmızı-beyaz bayraklı ve kırmızı-yeşil bayraklı taraftarlar arasında kavga çıktı. Aleksandr Lukaşenko, 1993 yılında devlet sembollerine dair bir referandum düzenlemeye çalışsa da, yeterli düzeyde meclis desteği alamadığından bu referandum gerçekleşmedi. 21 Mart 1995'te, iki küçük yeşil ve bir geniş kırmızı şeritten oluşan bir bayrak tasarımı önerdi; ancak birkaç gün sonra yeni tasarımlar oluşturuldu ve Mayıs 1995 referandumunda bu yeni tasarımlar oylamaya sunuldu. 14 Mayıs 1995'te, Beyaz Rusya'nın tüm bölgelerinde referandum yapıldı. Referandumda dört soru soruldu. Sorulardan biri "Belarus Cumhuriyeti için devletin önerdiği bayrak ve armayı destekliyor musunuz?" idi. Seçmenlerin %64,7'sinin katıldığı referandumda armayla ilgili katılımcıların %75,1'i (3.622.851 kişi) evet, %24,9'u (988.839 kişi) ise hayır oyu kullandı ve 3:1 oranında evet oyu çıkması neticesinde yeni bayrak ve arma kabul edildi. Referandumda toplam 211.732 oy ise geçersizdi. 1995 referandumu yeni bayrağı destekleyen Lukaşenko yönetimiyle Belarus Halk Cephesi çatısı altında örgütlenmiş Batı yanlısı milliyetçi cephenin karşı karşıya geldiği bir süreçti. Tartışmalı referandum öncesinde muhalefete göre; devlet medyası Pahonya armasının Nazilerin Beyaz Rusya'yı işgali sırasında da kullanılması nedeniyle armayı Nazizm ile özdeşleştirdi. Kathleen Mihalişko referandumdan çıkan evet sonucunun Belarus'un otoriterliğe dönüşünün göstergesi olduğunu yazdı. Referandum sonucu ayrıca Lukaşenko'nun Sovyet geleneğini içeren politikalarına halkta yaygın destek olduğunu göstermekteydi. Yeni sembollerin kabulüyle birlikte Beyaz Rusya, Sovyet dönemi sembollerine dönen tek ülke oldu. Lukaşenko bu referandumun özellikle Büyük Vatanseverlik Savaşı sırasında kazanılan zaferle ilişkili olduğunu vurguladı ve referandum sonucunu zafer ilan ederek "savaştığınız ülkenin bayrağını size geri döndürdük. Size hem hatırayı hem de gururu geri döndürdük" ifadelerini kullandı. 26 Mart 1998'de çıkartılan yasaya göre her Mayıs ayının ikinci pazar gününün "Devlet Arması ve Ulusal Bayrak Günü" olarak kutlanması kararlaştırıldı. Beyaz Rusya Anayasası'na göre bayrak hava koşulları müsait ise günlük olarak pek çok yerde asılmış olması gerekir. Beyaz Rusya Devlet Başkanlığı Binası'nda, Beyaz Rusya Temsilciler Meclisi ve Beyaz Rusya Cumhuriyet Konseyi binasında, Beyaz Rusya Bakanlar Kurulu ve alt kuruluşlarına ait binalarında, Beyaz Rusya Devlet Kontrol Komitesi binası dahil olmak üzere Beyaz Rusya Devlet Başkanlığına bağlı tüm kurum binalarında, Beyaz Rusya Cumhuriyeti Millî Bankası binasında, Beyaz Rusya Anayasa Mahkemesi binasında, genel mahkemeler, savcılık binaları, yerel yönetim organlarının idari ofislerinde, Beyaz Rusya'nın diplomatik temsilcilik binalarında, Beyaz Rusya'ya resmî ziyaret gerçekleştiren devlet görevlilerine tahsis edilen araçlarda, Beyaz Rusya'daki nehirlerde dolaşan kayıtlı gemilerde, seçim günleri, referandumlar ve oylamaların gerçekleştirildiği binalarda, devlet temsilcilerinin ve yerel milletvekillerinin düzenlediği toplantıların gerçekleştiği tesislerde, Beyaz Rusya Silahlı Kuvvetleri mevzuatına uygun olarak belirlenen askerî bina ve araçlarda, Beyaz Rusya Devlet Sınır Komitesi binası ve Beyaz Rusya sınırlarında yer yer alan alt kuruluşlara ait devlet binalarında, spor alanında gerek ulusal gerekse uluslararası alanda ödül kazanan sporcuların ödüllendirme sırasında ve Beyaz Rusya yasalarında belirlenen diğer bina ve nesneler üzerinde bayrak bulundurulması zorunludur. Bununla birlikte bayrak tasarımı Beyaz Rusya Silahlı Kuvvetleri'ne bağlı muhafız birimlerinin kullandığı rozetlerde de yer almaktadır. İlgili yasa bayrağın anma törenleri, aile toplantıları gibi özel günlerde kullanılmasına izin verir. Ayrıca kamu kuruluşları, şirketler ve sivil toplum kuruluşu gibi çeşitli kuruluşlar tarafından da kullanılabilir. Anayasanın 5. maddesinde bayrağın vatandaşlar tarafından gerekli saygıyı sağlamak koşuluyla bayrak direği kullanmadan doğum, aile toplantıları gibi etkinliklerde kullanılabileceği yazılıdır. 26 Mart 1998'de çıkartılan yasayla birlikte her mayıs ayının ikinci pazar günü "Devlet Arması ve Ulusal Bayrak Günü" (, ) olarak kutlanmaktadır. 1991 yılında Sovyetler Birliği'nin dağılması sonrası çıkan kararnamede beyaz-kırmızı-beyaz bayrak ile birlikte Azize Yefrosinya haçı motifinin bulunduğu Pahonya'nın, bayrak direği ucu olarak kullanılması kararlaştırıldı. Sonraki dönemde 1995 yılında çıkan Devlet Başkanlığı kararnamesinde bu kullanım kaldırıldı. Yeni kararnamede bayrağın altın sarısı rengindeki bayrak direği ucunda beş köşeli yıldız bulunacağı belirtildi. Beyaz Rusya armasında da benzer bir yıldız kullanılmakta olup bu semboller Sovyet dönemindeki kullanımlardır. Önceleri sadece törenler ve etkinlikler sırasında kullanılan bayrak ucu, 2004 yılında çıkan Devlet Başkanlığı kararnamesi sonrası devlet binalarında da kullanılmaya başlandı. Beyaz Rusya devlet sembollerinin yasada belirtilenlerin dışında kullanılması veya saygısızca davranılmasına dair cezalandırma esasları Beyaz Rusya Ceza Kanunu'nun 370. maddesinde belirlenmiştir. Yasaya göre devlet sembollerine alenen saygısızlık yapanlara zorunlu kamu hizmeti, para cezası veya üç aydan bir yıla kadar hapis cezası gibi yaptırımlar uygulanır. 1995 bayrağının kabul edilmesinden bu yana bazı hükûmet kurumları, bu bayrağın tasarımını temel alan bazı bayrakları kullanmaya başladı. 1997'de kabul edilen ve günümüzde de kullanılmaya devam edilen Beyaz Rusya Devlet Başkanlığı bayrağının tasarımı, ulusal bayrağın 5:6 oranındaki tam bir kopyasının üzerine Beyaz Rusya armasının altın sarısı ve kırmızı renkte eklenmesinden meydana gelir. Bayrak, devlet başkanının varlığını göstermek için binalarda ve araçlarda kullanılır. 2001 yılında yürürlüğe giren Beyaz Rusya Silahlı Kuvvetleri'ne yönelik kararnamede, oranı 1:1.7 olan ve sadece kırmızı rengin kullanıldığı tasarımın ordu sancağında kullanılması kabul edildi. Sancağın ön yüzünde Beyaz Rusya armasının üzerinde "УЗБРОЕНЫЯ СІЛЫ" ("Silahlı Kuvvetler"), altında ise "РЭСПУБЛІКІ БЕЛАРУСЬ" ("Belarus Cumhuriyeti") yazılıdır. Bayrak onuruna düzenlenen, Minsk'teki Zafer Bulvarı ile Orlovskaya Caddesi'nin kesiştiği bölgedeki BelEkspo Ulusal Sergi Merkezi'nin önünde yer alan Devlet Bayrağı Meydanı, 2 Temmuz 2013'te gerçekleştirilen törenle açıldı. Meydanda yer alan ve paslanmaz çelikten üretilmiş bayrak direğinin üst kısmının çapı 30 cm, dip kısmının çapı ise 50 cm'dir. Işıklandırma sisteminin kurulu olduğu direğin toplam yüksekliği 70 metredir. Bayrak, su geçirmez kumaştan yapılmış olup alanı 100 m, kütlesi 25 kg'dır. Bayrak, uzaktan kumanda ile göndere çekilebilmektedir. Werner Forssmann Werner Forssmann ya da Werner Theodor Otto Forßmann (d. 29 Ağustos 1904, Berlin - ö. 1 Haziran 1979), Alman cerrahı. Kendi üzerinde birçok deneme yaptıktan sonra sondayla kalp ameliyatını ilk defa gerçekleştirdi. Bu başarısı ona 1956 yılında Nobel Tıp Ödülü'nü kazandırdı. V-1 füzesi V-1 füzesi, (Almanca: Vergeltungswaffe 1), "Uçan Bomba" olarak da bilinen, II. Dünya Savaşı sırasında Almanya tarafından geliştirilen, pulsejet motorlu pilotsuz uçak. Seyir füzelerinin (cruise missile) atasıdır. Yaklaşık 30.000 adet V-1 üretilmiş, 13 Haziran 1944-29 Mart 1945 arasında İngiltere'ye, özellikle Londra'ya 10.000 ciarında V-1 atılmıştır. Bu füzelerin 2,419'u Londra'ya ulaşmış, 6,184 kişi öldürmüş ve 17,981 kişi yaralamıştır. Belçika'ya da yaklaşık aynı sayıda füze gönderilmiştir. V-1'lerin motorlarının oldukça uzun kuyruk borusu dışında uzunlukları yaklaşık 8 m, kanat açıklıkları 5,3 m, ağırlıkları 2,150 kg'dı. Yerde kurulu katapultlardan veya uçaklardan fırlatılan V-1'ler 850 kg'lık savaş başlığını 250 km uzaklığa 600–900 m irtifada satte 630 km hızla taşıyabiliyorlardı. Güdüm sistemleri manyetik pusulalar ve jiroskopdu.Uçulan mesafe burundaki pervanenin dönüş sayısı sayılarak hesaplanıyordu. Hedefe ulaşıldığında V-1'in motoru kapatılıyor, uçan bomba motor gücünden yoksun kalınca düşüyordu. Aralık 1944'te Amerikan generali Clayton Bissell V1'in alışıldık bombardıman uçaklarına üstünlükleri üzerine bir rapor yazdı. Aşağıdaki tablo kendisi tarafından yapılmıştır: Fil Adası Fil Adası (İngilizce: Elephant Island), Antarktika açıklarında, Güney Shetland Adaları'nın dış kısmında yer alan buzlarla kaplı ada. Koordinatları 61°08′G, 55°07′B'dır. Güney Georgia'nın 1290 km batı-güneybatısında, Falkland Adaları'nın 940 km güneyinde ve Horn Burnu'nun 890 km güneydoğusunda yer alır. Doğu-batı yönünde uzanan adanın en yüksek noktası, Pardo Sırtı'ndaki 852 rakımlı tepedir. Adada önemli bir flora veya kendine mahsus bir fauna bulunmamaktadır. Buna karşın penguenler ve deniz ayıları bulunur. Balina avcılığı ve meteoroloji faaliyetleri için uygun bir noktada yer almasına karşın, demir atacak güvenli bir liman olmamasından dolayı kalıcı bir insan yerleşimi kurulamamıştır. Adanın havası genellikle sisli ve karlıdır. Rüzgâr hızı saatte 180 km'yi bulabilir. Ada, Ernest Shackleton'un keşif seferinde gemisi "Endurance"'ı kaybetmesinden sonra 1916 yılında uzun süre mürettebatına barınak olmuştur. Shackleton mürettebatının adanın adının başına bir "H" harfi ekleyip sondaki "T"yi okumadan, "Hell-of-an-Island" (Cehennemi Ada) şeklinde telaffuz ettikleri söylenir. Tokmok Tokmok (Kırgızca: Токмок, "Tokmok"; Rusça: Токмак/"Tokmak" ). Kırgızistan'ın kuzeyinde yaklaşık 55000 (2009) nüfusa sahip bir şehirdir. Ülkenin başşehri Bişkek'in doğusundadır. Deniz seviyesinden 816 m yukarıdadır. 2004'ten 19 Nisan 2006'ya kadar Çuy İli'nin idare merkezidir. Diff diff, bilgisayar ile hesaplamada dosya karşılaştırmaya yarayan bir yardımcı programdır. Program düz metin dosyalarındaki her bir satırda yapılan değişiklikleri gösterir. Modern gerçeklemeleri ikili dosyaları da destekler. Diff programının çıktısı "diff" ya da bir Unix komutu olan patch olarak adlandırılır. diff, bilgisayar jargonunda dosya üzerindeki herhangi bir değişikliği hesaplama anlamında bir fiil olarak da kullanılır. Charles Rappoport Charles Rappoport, (14 Haziran 1865 Douksty, Litvanya; 17 Kasım 1941, Cahors, Fransa) Litvanyalı-Fransız sosyalist/komünist. Özellikle Fransız Komünist Partisi'nin (PCF) kurulmasında büyük rol oynamıştır. Rappoport 1865'te o zaman Rusya'ya ait olan Litvanya'nın Doutsky kentinde doğdu. 1883'ten itibaren aktif bir devrimci olarak çalıştı ve 1887'de ülkeyi terk etmek zorunda kaldı. 1895'te Berlin'den sınırdışı edilince Fransa'ya yerleşti ve 1899'da Fransız vatandaşı oldu. Daha sonra İsviçre'de felsefe doktorası yaptı. Fransa'da önce Fédération des Socialistes Révolutionnaires (Devrimci Sosyalistler Federasyonu) sonra da Section française de l'Internationale ouvrière (SFIO, tr: İşçi Enternasyonali Fransız Seksiyonu) üyesi oldu. 1914'te savaş bonolarının SFIO tarafından kabul edilmesine ve örgütün savaşı destekleyen tavrına karşı çıktı. 1920 Aralık ayında Tours'da yapılan kongrede SFIO'nun çoğunluk üyelerinin Komintern'e bağlanmasında büyük rol oynadı. PCF 1922 yılında bu ayrışmanın sonucu olarak doğdu. 1921 yılında Komintern'in yayınladığı Inprekorr gazetesinin Fransızca baskısının ilk sorumlu yazı işleri müdürü oldu. 1928 yılında Troçki ve Zinovyev'e karşı yürütülen yargılamaları destekledi ve İzvestiya gazetesinin muhabirliğini yaptı. Ancak 1938 yılında Buharin'e karşı yapılan yargılamaya karşı çıktı, PCF'den de, İzvestiya'dan da ayrıldı ve yeniden SFIO'ya katıldı. 1941 yılında Fransa'da Cahors'da öldü. Solomon Lozovski Solomon Alexandr Lozovsky (gerçek adı: Samuil Abramoviç Dridzo) (1878; Danilovka, Ukrayna - 1952, Sovyetler Birliği), Yahudi kökenli Ukraynalı komünist. 1901 yılında Rus Sosyal Demokrat İşçi Partisi'ne (RSDİP) katılan Lozovsky önce 1914'te, sonra da 1917'de partiden iki kez atıldı. İkinci kez uzaklaştırıldıktan sonra önce Rus Sosyal Demokrat Devrimci Partisi (Enternasyonalist) üyesi olduysa da, 1919 Aralık ayında tekrar RSDİP'e döndü. Sonraki yıllarda parti içinde, Sovyetler Birliği devlet kademelerinde ve uluslararası komünist harekette önemli görevlerde bulundu. 1921-1937 arası Kızıl Sendikalar Enternasyonali ("Profintern") genel sekreterliği, 1939-1946 yılları arasında vekaleten Sovyet Dışişleri bakanı, 1926-1935 arası Komünist Enternasyonal Yürütme Komitesi prezidyumu üyesi, 1926-1927 ve 1929-1935 yılları arası Komünist Enternasyonal Yürütme Komitesi siyasi sekreterya aday üyesi ve 1935-1943 arası Komünist Enternasyonal Yürütme Komitesi prezidyumu aday üyesi oldu. II. Dünya Savaşı boyunca Yahudi antifaşist komitesi de dahil olmak üzere bütün antifaşist komitelere Sovyet Enformasyon Bürosu ("Sovinformburo") başkan yardımcısı olarak danışmanlık yaptı. Antifaşist komitelerin başlıca görevi batı medyasında Nazilerin işlediği suçların yer bulmasını sağlayarak kamuoyunu Sovyetler Birliği'ni desteklemeye yönlendirmekti. Ancak savaştan sonraki dönemde bu komitelerin faaliyetlerine yönelik "burjuva milliyetçiliğini" kuvvetlendirdikleri iddiası Sovyet yönetimi tarafından kabul gördü. 26 Ocak 1949 tarihinde tutuklanan Lozovsky yargılanarak suçlu bulundu ve 1952 yılında 74 yaşında vurularak idam edildi. Mahkeme sırasında komitelerin faaliyetlerini savundu. 1956 yılında itibarı iade edildi. Capcom oyunlarÄ± listesi Capcom tarafından geliştirilen veya yayımlanan oyunlar listesi: Dengir Mir Mehmet FÄ±rat Dengir Mir Mehmet Fırat (8 Ağustos 1943, Kâhta-12 Temmuz 2019; Ankara), avukat, çiftçi, ihracatçı ve siyasetçidir. Türkiye Büyük Millet Meclisi 21., 22., 23. ve 25. dönem milletvekili olan Fırat, Adalet ve Kalkınma Partisi eski genel başkan yardımcısı ve kurucularındandır. Haziran 2015 Türkiye genel seçimleri sonucu HDP Mersin milletvekili seçilmiştir. Ankara Üniversitesi Hukuk Fakültesi'ni bitirdi. Çiftçilik, Serbest Avukatlık, İhracatçılık, Akdeniz İhracatçılar Birliği Yönetim Kurulu Üyeliği, Adalet ve Kalkınma Partisi Kurucu Üyeliği ve Genel Başkan Yardımcılığı, XXI. Dönem Adıyaman, XXII.ve XXV. Dönem Mersin, XXIII. Dönem Adana Milletvekilidir. Alman asıllı Kristen (Zozan) Fırat ile evlidir ve iki çocuk babasıdır. Dedesi Hacı Bedir Fırat Ağa Kavi aşireti’nin önde gelen isimlerindenmiş. I. ve II. dönem Malatya, III. dönem Kars milletvekilidir. Amcası Hüseyin Fehmi Fırat üç dönem milletvekilliği ve Demokrat Parti Genel İdare Kurulu Üyeliği yapmıştır. Halasının oğlu Mehmet Sırrı Turanlı XI. dönem Adıyaman milletvekilliği ve Adıyaman senatörlüğü yapmıştır. 2000 yılında Fazilet Partisi'nden cumhurbaşkanlığına aday olacağını açıklamasına rağmen aday olmamıştır. "The New York Times"'da yer alan ""Atatürk devrimleri toplumda travma yarattı, dini yaşama biçimleri bir gecede ortadan kaldırıldı"" şeklindeki sözlerinden dolayı büyük tepki topladı. "Dengir" ismi Kürtçe'de "büyük ses"; "Mîr" ise Kürtçe'de "Bey" anlamına gelir. Mir Mehmet, Fırat'ın 19 göbek önceki dedesinin ismidir. Kürt kökenli olan Fırat, Dengir Mir Mehmet Fırat'ın dedesi M. Kemal Atatürk tarafından madalya verilmiştir. Soyadı benzerliğinden dolayı, Şeyh Said'in torunlarıyla karıştırılsa da, Şeyh Said'in torunlarıyla bir ilgisi yoktur. Türk Tarih Kurumu'nun eski başkanı Prof. Yusuf Halaçoğlu'nun "Anadolu Aşiretleri" adlı kitabında, Fırat'ın mensup olduğu Rişvan Aşireti'nin Kürt değil, Türk olduğu öne sürülmüştür. 2015 yılında Halkların Demokratik Partisi'ne katılmış ve 2015 seçimleri için milletvekili adayı olmuş ve seçilmiştir. 22 Haziran 2015 tarihinde Halkların Demokratik Partisi tarafından 30 Haziran 2015'te yapılacak TBMM başkanlık seçimleri için TBMM başkan adayı olarak gösterildi. Seçimde 1. turda 81, 2. turda 80 ve 3. turda 78 oy alarak seçimi kaybetmiştir. 4. tura, 3. turda 4. olduğu için; yani 1. veya 2. olamadığı için katılamamıştır. 21 Kasım 2015 tarihinde Halkların Demokratik Partisi tarafından 22 Kasım 2015'te yapılacak TBMM başkanlık seçimleri için TBMM başkan adayı olarak gösterildi. 12 Temmuz 2019'da Ankara'da akciğer kanseri tedavisi gördüğü bir hastanede 76 yaşında vefat etmiştir. Nandi Nandi ya da Nandhi (Sanskritçe: नंदी), Hint mitolojisinde Tanrı Şiva'nın üzerine bindiği ve Şiva'nın bekçiliğini yapan boğa biçimli bir Hindu tanrısıdır. Hemen hemen her Şiva tapınağında ana tapınma yerinin karşısında bir Nandi idolü görülebilir. Yalnızca Nandi'ye adanmış tapınaklar da bulunur. Nandi Hinduizm'in ana tanrılarından biridir. Ortaya çıkışı İndüs vadisi uygarlığına kadar dayanır. "Pasupati" adı da verilen bu tanrının sürüleri koruduğuna inanılırdı. Bazı puranalar Nandi ya da Nandikeşvara'yı vücudu Şiva'ya benzeyen, boğa başlı, dört kollu olarak resmeder. Bir eliyle "Parasu" (balta) diğer eliyle de "Mruga" (antilop) tutan Nandi'nin diğer iki eli "Anjali" (saygı ifadesi) olarak birleşmiştir. Daha sonraları ise günümüzdeki Şiva'nın ana ulaşım aracı olarak görüldüğü hâli olan boğa Nandi şekline dönüşmüştür. Festivaller sırasında Şiva idolü Nandi idolü üzerine yerleştirilir. Şiva ile Nandi arasındaki bu yakın bağlantı her Şiva tapınağının "garbhagriha" kapısının karşısında bir Nandi heykeli olmasını açıklar. Aynı zamanda Tamil dilinde "nandi" sözcüğünün neden yolu kapatan bir kişi anlamında kullanıldığını da açıklar.Sanskritçe'de, ""vrisha"" boğa anlamına gelir ve başka bir çağrışımı bulunur: dürüstlük ya da Dharma. Şiva'ya dua etmeden önce Nandi'ye dua etmek önemlidir. Bazı Puranalara göre Nandi Şiva'nın ordusunun başıdır ve Şiva Ganalara liderlik eder. Şiva'nın bineği olmasının yanı sıra Nandi Şiva'nın en önde gelen mürididir. Natha/Siddhar geleneğinde Nandi öncül gurulardan biridir. Siddhar Thirumulanathar, Patanjalinathar ve diğerlerinin guruluğunu yapmıştır. Bazı Puranalara göre Nandi Vişnu'nun sağ tarafından tamamen Şiva'ya benzeyerek doğmuştur ve bilge Salankayana'ya evlat olarak verilmiştir. Bazı Puranalara göre ise bilge Silada'nın oğludur ve Şiva'nın lütfuyla doğmuştur. Lanka'nın iblis kralı Ravana'yı krallığının bir maymun (Vanara) tarafından yakılıp yıkılması için lanetleyen Nandi'dir. Daha sonra Aşok Vatika'da Ravana tarafından esir tutulan Sita'yı aramaya giden Hanuman Lanka'yı yakmıştır. Olumlu kuvvetler devalar ve olumsuz kuvvetler asuralar bir araya gelerek ölümsüzlük nektarını elde etmek için bir dağ ile okyanusu çalkalarlar ve ip olarak da yılan Vasuki'yi kullanırlar. Devalar bir uçtan, asuralar diğer uçtan çeker. Bu işlem sırasında rahatsız olan Vasuki'nin kustuğu zehir insan karması olur. Bu "zehir" öyle tehlikelidir ki ne devalar ne de asuralar yanına gitmek istemez. Oldukça yapışkan olan bu zehir ile temas tanrıları insan egosu ve çile ülkesine çekecektir. Herkes kaçarken bu zehre yaklaşabilen tek kişi olan Lord Şiva Nandi ile birlikte yardıma gelir. Şiva zehri eline alır ve içer. Şiva'nın ağzından zehrin damladığını gören Nandi hemen toprağa düşen bu zehri içer. Bunu izleyen devalar ve asuralar çok şaşırır ve Nandi'ye ne olacağını merak ederler. Lord Şiva "Nandi bana kendini öylesine teslim etti ki benim tüm gücüme ve tüm korumama o da sahip oldu" diyerek korkularını yatıştırdı. Mehmet Muhittin GÃ¼ven Mehmet Muhittin Güven (1915, Beyrut, Osmanlı İmparatorluğu - 13 Ocak, 1991), Türk siyasetçi. Güzel Sanatlar Akademisi'ni bitirdi. 1.(XII) ve 2.(XIII) Dönem İstanbul Milletvekilliği, AP Grup Başkanvekilliği ile İmar ve İskân Bakanlığı yaptı. Evli ve iki çocuk babasıdır. Mehmet Emin PaksÃ¼t Mehmet Emin Paksüt (1914, İstanbul), Türk siyasetçi. Mülkiye ve Hukuk Fakültelerini bitirdi. DDY Teftiş ve Tetkik Kurulu Başkanlığı, Serbest Avukatlık, Kurucu Meclis Cumhuriyet Halk Partisi Temsilciliği (6 Ocak 1961 - 15 Ekim 1961), 1.(XII), 2.(XIII) ve 3.(XIV) Dönem Ankara Milletvekilliği ile Bayındırlık Bakanlığı yaptı. 12 Eylül Darbesinin ardından Kenan Evren tarafından Başbakanlık teklifi aldı, fakat reddetti. Evli ve iki çocuk babasıdır. Kurtuluş Savaşı'nda ilk resmi kurşunu sıkan ve İstiklal Mahkemesi başkanlarından Ali Çetinkaya'nın damadıdır. Elmalılı Hamdi Efendi, dayısıdır. Anayasa Mahkemesi Başkanvekili Osman Alifeyyaz Paksüt'ün babasıdır. Peugeot 307 Peugeot 307, Fransız otomobil üreticisi Peugeot'nun ürettiği kompakt sınıf otomobili. 2 Ekim 2000 tarihinde ilk duyurusu yapılmış, 27 Kasım 2000 tarihinde satışa sunulmuştur. 2005 yılının Haziran makyajlanan 307'nin ön tamponu diğer Peugeot modellerine benzeyecek şekilde yenilenmiştir. 307; 1.4, 1.6 ve 2.0 litrelik benzinli ve turbo dizel motorlarla satılmıştır. Peugeot, 12 Temmuz 2007'de Peugeot 308'i piyasaya sürmüştür. Peugeot 307 SW Mustafa Cahit Akyar Mustafa Cahit Akyar (1910, Kuşadası, Aydın - 2 Aralık 1988), Türk siyasetçi. İstanbul Üniversitesi Hukuk Fakültesi'ni bitirdi. PTT Umum Müdürlüğü, MKE İdare Meclisi Üyeliği, İller Bankası İstişare Kurulu Üyeliği, Cumhuriyet Senatosu Denizli Üyeliği (15 Ekim 1961 - 5 Haziran 1966) ile Ulaştırma Bakanlığı yaptı. Evli ve bir çocuk babasıydı. Kamran EvliyaoÄŸlu Kamran Evliyaoğlu (1926, Malatya, Türkiye - 17 Ekim, 1972), Türk siyasetçi. İktisat Fakültesi ve Gazetecilik Enstitüsü'nü bitirdi. Gazetecilik, 1.(XII), 2.(XIII) ve 3.(XIV) Dönem Samsun Milletvekilliği ile Basın-Yayın ve Turizm Bakanlığı yaptı. Evli ve iki çocuk babasıydı. Ã–ztrak Öztrak aşağıdaki anlamlara gelebilir: İlhan Öztrak İlhan Öztrak (1925, Malkara, - 22 Mayıs 1992, Ankara) Türk siyasetçi ve bürokrat. Ankara Üniversitesi Hukuk Fakültesi'ni bitirmiş, 1947 yılından itibaren avukatlık yapmaya başlamıştır. Medeni hukuk alanında İsviçre'de doktora yapmıştır. Ankara Üniversitesi Siyasal Bilgiler Fakültesi'nde öğretim üyesi olarak görev yapmış, 1971 yılında Profesör olmuştur. SBF Basın Yayın Yüksek Okulu müdürlüğü görevini yürütmüştür. Eski İçişleri Bakanı Mustafa Faik Öztrak'ın oğlu, TRT'nin ilk genel müdürlüğünü yapmış Adnan Öztrak ile Tekirdağ Milletvekilliği, Cumhuriyet Senatosu Tekirdağ Üyeliği ile Gümrük ve Tekel, İçişleri Bakanlıkları yapmış Orhan Öztrak'ın kardeşi, eski Hazine müsteşarı ve 24. Dönem Tekirdağ milletvekili Faik Öztrak'ın amcasıdır. Devlet Bakanlığı ve İhsan Sabri Çağlayangil dönemlerinde Cumhurbaşkanlığı Genel Sekreter Vekilliği yapmıştır. Büyük Gize Sfenksi Büyük Gize Sfenksi, Mısır'ın başkenti Kahire'de, Gize piramitleri bölgesinde yer alan bir sfenks heykelidir. Dünyadaki en büyük tek-taş heykeli olup 73.5 metre uzunluğunda, 6 metre genişliğinde ve 20 metre yüksekliğindedir. Pençelerinin arasında bir tapınak olan ve yatan aslan biçiminde kafası ile bir firavun başı şeklinde olan bir heykeldir. Aslanlar Antik Mısır mitolojisinde kutsal sayıldıkları için kutsallık ve büyü güçlerini kullanarak firavun mezarlarını ve piramitleri koruması amacıyla inşa edildiği düşünülmektedir. Büyük Gize Sfenks'indeki yüzün Dördüncü Hanedanlık Dönemi'nde, başkent Memphis'te 24 ila 26 yıl hüküm sürdüğü düşünülen 6 Eski Krallık firavunundan biri olan Kefren'in yüzü olduğu tahmin edilmektedir. Yükselen güneşi karşıladığı için Gize Piramitlerinin koruyucusu olduğuna inanılır. Tailslide Tailslide genel olarak noseslide ile aynı harekettir ancak burun yerine kaykayın kuyruk kısmına baskı yapılarak bu kısım üzerinde sürtünerek hareket tamamlanır. Tailslide kelimesi İngilizce tail (kuyruk, kıç) ve slide (kayma) kelimelerinin birleşiminden oluşmuştur. Hareketin videosu (YouTube) Şevket Buladoğlu Şevket Buladoğlu, (1913, Yomra, Trabzon - 20 Ekim 1993), Türksiyasetçi. Yüksek iktisat ve Ticaret Okulu mezunudur. Tekel İdaresi Memurluğu, Teftiş Kurulu Müfettiş Yardımcılığı, Müfettişliği, Konya Tekel Başmüdürlüğü, Tekel Genel Müdürlüğü Stok Dağıtım Şubesi Müdürlüğü, Serbest Ticaret, Cumhuriyet Senatosu Trabzon Üyeliği (15 Ekim 1961 – 5 Haziran 1966), 26. Hükümet Gümrük ve Tekel Bakanlığı yapmıştır. Kromatik Boardslide Boardslide, bir kaykay hareketi olup, bir "rail" veya bir duvar kenarında kaykay tahtasının alt kısmının üzerinde hareket edilen düzleme 90 derece açı ile sürtünerek kaymaktır. Hareketin videosu Samer el Nahhal Samer el Nahhal (11 Temmuz 1975, Espoo), Fin müzisyen. Lordi adlı hard rock grubunda bass çalmaktadır. 2005 yılından beri grupta çalışmaya devam etmektedir ve medeni hali evlidir.Lordi'nin yanı sıra Mainline isimli bir rock grubunda da bas gitar çalmaktadır. Raif Aybar Mehmet Raif Aybar (d. 31 Ağustos 1915, Karacabey - ö. 8 Ocak 2005, Ankara), Türk siyasetçi. Ankara Üniversitesi Siyasal Bilgiler ve Hukuk Fakültelerini bitirdi. Fatsa Kaymakamlığı, Yozgat Emniyet Müdürlüğü, Edirne Hukuk İşleri Müdürlüğü, Serbest Avukatlık, Hürriyet Partisi ve YTP Kurucu Üyeliği, IX., X. Dönem Bursa, 1.(XII) Dönem Ankara, 2.(XIII) Dönem Ordu Milletvekilliği, TBMM Başkanlık Divanı Kâtip Üyeliği, Kurucu Meclis Milli Birlik Komitesi Temsilciliği (6 Ocak 1961 - 15 Ekim 1961) ile Devlet Bakanlığı yapmıştır. Evli ve iki çocuk babasıdır. Mr. Lordi Tomi Petteri Putaansuu ya da bilinen adıyla Mr. Lordi (15 Şubat 1974, Rovaniemi), Fin şarkıcı. Kurucusu olduğu Lordi adlı heavy metal grubunun solistidir ve müziklerini yapmaktadır. Lordi grubu 2006'da Atina'da düzenlenen 2006 Eurovision Şarkı Yarışması'nda birinci olmuştur. Evlidir ve grubun kostüm tasarımlarını eşiyle birlikte yapmaktadır. Lordi grubunu kurmadan önce doğum yeri olan Rovaniemi'yle aynı adı taşıyan bir müzik grubunda çalışmaktaydı. Grubun türü kendi türüne uymadığı için ayrılmıştır. Ayrıca baterist Kita ve eski basçı Kalma'nın grubu So.'nun bir videosunda yönetmenlik yapmıştır. Sampsa Astala Sampsa Astala (23 Ocak 1974, Vantaa), Fin mÃ¼zisyen. Lordi adlı hard rock grubunda bateri çalmaktaydı. 2000 yılından beri grupta çalışmaya devam etmekteydi ama 2011 yılında yerini Tonmi Lillman(Otus)'a bıraktı. Sahne ismi "Kita"'nın anlamı Fince'de "çene","boşluk" ve "ağız" anlamlarına gelmektedir. Lordi'nin Satanist bir müzik grubu olduğu iddialarına rağmen Kita, albümlerinde yer alan "Teşekkür" listesinde "Her şeye Kadir Olan Yüce Tanrı'ya" teşekkür eder. Aynı zamanda birkaç kilise müzikleri yazmış ve gerçekleştirmiştir. Ayrıca So. adlı bir rock grubunda solistlik yapmaktadır... Jussi Sydänmaa Jussi "Amen" Sydänmaa (26 Haziran 1972, Mäntsälä), Fin müzisyen. Lordi adlı hard rock grubunun gitaristidir. 1996 yılından beri grupta çalışmaya devam etmektedir ve medeni hali bekardır. Ali Şakir Ağanoğlu Ali Şakir Ağanoğlu (d: 1915, Akçaabat, Trabzon, ö: 15.08.2005, İstanbul), Türk siyasetçi. Siyasal Bilgiler Fakültesi'ni bitirdi. ABD Kansas Üniversitesi'nde Ziraat Ekonomisi ve İşletmecilik İhtisası yaptı. T.C. Ziraat Bankası Teftiş Kurulu Başkanlığı, Türk Ticaret Bankası A.Ş. Genel Müdürlüğü, İstanbul Üniversitesi İşletme İktisadı Enstitüsü Öğretim Üyeliği, 1.(XII) Dönem Trabzon Milletvekilliği, Cumhuriyet Senatosu Trabzon Üyeliği (5 Haziran 1966 - 12 Ekim 1975) ile Devlet Bakanlığı yapmıştır. Narasimha Narasimha ("insan-aslan") ("Narasingh", "Narasinga" olarak da bilinir) (Devanagiri: नरसिंह ) Hinduizm in Puranalarına göre Vişnu'nun bir avatarıdır. Bu avatar yarı insan yarı aslandır. Gövdesi ve bacakları insan gövdesidir ama yüzü aslan yüzüdür ve pençeleri vardır. Özellikle Güney Hindistan'da olmak üzere önemli sayıda Vaişnava grup tarafından tanrı olarak tapınılan Narasimha, özellikle kendine inananları gerektiğinde savunan ve koruyan Vişnu'nun bir biçimi olarak "Büyük Koruyucu" olarak da anılır. Abdülhak Kemal Yörük Abdülhak Kemal Yörük (1898, İstanbul - 24 Ağustos, 1974), Türk siyasetçi. İstanbul Üniversitesi Hukuk Fakültesi'ni bitirdi. Çerkeş Müddeî-i Umûmlîği , İstanbul Defterdarlığı Muhakemat Mümeyyizliği, Tütün İnhisârı Hukuk İşleri Müşavirliği, Mülkiye Mektebi ve İstanbul Ticaret Mektebi Profesörlüğü, İstanbul Üniversitesi Hukuk Fakültesi Hukuk Başlangıcı, Hukuk Felsefesi, Hukuk Metodolojisi ve Hukuk Sosyolojisi Kürsüleri Profesörlüğü, Serbest Avukatlık, Kurucu Meclis Cumhuriyetçi Köylü Millet Partisi Temsilciliği (6 Ocak 1961 - 15 Ekim 1961), TBMM 1. (XII) Dönem Ankara Milletvekilliği, Anayasa Komisyonu Başkanlığı, 27. Hükümet'te Adalet Bakanlığı yaptı. Evli ve üç çocuk babasıdır. 27 Mayıs 1960 askerî darbesinin ardından kurulan askerî yönetiminin Ekim 1960'ta üniversitelerden ihraç ettiği 147 öğretim üyesinden biridir. Ayrıca Son Telgraf Gazetesi'nin 4 Haziran 1953 tarihli nüshasından anlaşıldığı üzere, 29 Mayıs 1953 tarihinde İstanbul'un fethinin 500. yılı kutlamalarını organize etmesi için kurulan Fetih Derneği'nin başına getirildi. Kromatik (renk) Kromatik, saflığı ve renk özü tarafından belirlenen bir rengin niteliğidir. CIECAM02'da "rengarenklik" ve Munsell'de kroma denen bu içekirikteki "Saflık"ı, CIE L*a*b* gibi renk alanında etkisisiz eksenden bir renk uzaklığı kadar ölçülebilir ve HSV renk modelinde, "doygunluk" terimiyle aşağı yukarı eşdeğerdedir. Renk özü özelliği, Munsell, CIE L*a*b* veya CIECAM02 gibi renk modellerinde birörnek idrakla ilgili olmasına rağmen, genel renk teorisinde ve HSV veya HSL gibi spesifik renk modellerinde kullanılır. Fotoğrafta, bir göstermenin veya aydınlatıcının beyaz noktası kromatiklik tarafından karakteriz edilir; örneğin, [0.3127,0.3290] nin bir x,y kromatiği bir sRGB göstergesinin beyaz noktası olur. İlyas Seçkin İlyas Seçkin (1918, Ayaş, Türkiye - 17 Aralık 1996), Türk siyasetçi, eski Bayındırlık ve İçişleri Bakanı. Ankara Üniversitesi Siyasal Bilgiler ve Ankara Hukuk Fakülteleri'ni bitirdi. Hesap Uzmanlığı, Serbest Avukatlık, XI., 1.(XII), 2.(XIII), 4.(XV) Dönem Ankara Milletvekilliği ile Bayındırlık ve İçişleri Bakanlıkları yaptı. Evli ve iki çocuk babasıdır. Rıfat Öçten Rıfat Öçten (1913, Sivas, Türkiye - 1 Mart, 1970), Türk siyasetçi. Ankara Üniversitesi Hukuk Fakültesi'ni bitirdi. Savcılık, Hâkimlik, Serbest Avukatlık, PTT Genel Müdürlüğü İdare Meclisi Üyeliği, IX., X. Dönem Sivas Milletvekilliği, Cumhuriyet Senatosu Sivas Üyeliği (15 Ekim 1961 - 1 Mart 1970) ile Ulaştırma Bakanlığı yaptı. Evli ve dört çocuk babasıydı. BioShock Bioshock, 2K Boston/2K Australia tarafından geliştirilen ve 2K Games tarafından yayımlanan bir video oyunudur. Oyun, Xbox 360 ve PC için 21 Ağustos 2007 tarihinde çıkmıştır. 2K Games tarafından yapılan bir açıklamada oyunun Playstation 3 için 2K Marin tarafından hazırlandığı ve 17 Ekim 2008 (PAL) ve 21 Ekim 2008 (NTSC-US) tarihlerinde piyasaya sürülmüştür. Seri olarak devam etmiş, Şubat 2010'da BioShock 2, Mart 2013'te BioShock Infinite yayımlanmıştır. Oyun 1960'larda geçer. Ana karakter olan Jack, uçağının okyanusta kaza yapmasından sonra Rapture adlı yer altı şehrini keşfeder. Andrew Ryan adlı iş adamınca yapılan şehir bir ütopya olarak planlanmıştır. ADEM adlı süper insan güçleri veren bir plazmidin keşfi şehrin sonunu hazırlar. Jack ise buradan bir kaçış arar. Hikâye Ayn Rand'ın objektivizm düşüncesi üzerine kuruludur. George Orwell gibi yazarlardan etkiler de barındırır. System Shock adlı oyunun fikren devamı olarak bilinir. Aynı ekip üyeleri iki oyun üzerinde de çalışmıştır. Oyunun remastered sürümü, serinin diğer oyunlarıyla beraber isimli paketin adı altında 13 Eylül 2016'da PlayStation 4 ve Xbox One platformları için, 16 Eylül 2016'da ise Microsoft Windows platformu için çıkışını gerçekleştirmiştir. Oyunun orijinal halini daha önceden satın almış kullanıcılar, sadece PC platformuna özel olarak, oyunun remastered sürümünü ücretsiz elde etmişlerdir. Oyun 1960'larda Rapture adlı su altında kurulu bir şehirde geçer. Bir objektivist ve iş adamı olan Andrew Ryan, hükümetten bağımsız bir ütopya kurmak ister. Bu ütopya ise Rapture olacaktır. Rapture, 1940 yıllarında planlanır ve inşa edilir. Bunun yanında bilimsel araştırmalar genişletilir ve suyun zeminindeki canlılar incelenir. İnceleme sonucunda bu canlılardan "Adem" adlı bir plazmid keşfedilir. Canlılardan çıkarılan bu madde insan DNA'sı ile uçbirleştirilince, "Adem" kullanıcıları süper güçler elde ederler. Plazmidler, Rapture sakinlerinde genetik modifikasyonlar yaparak onlara çeşitli güçler veren maddelerdir. Örneğin; parmak şıklatıldığında çakmak benzeri alev oluşturulabilir ya da yine eller kullanılarak elektrik şoku uygulanabilir. Plazmidler Adem ile etkinleştirilirken Havva kullanılarak uygulanılır. Havva şırıngaları Rapture içerisindeki satış otomatlarından satın alınabilir veya çeşitli konumlarda bulunabilir. Her ne kadar plazmidler insanların hayatını kolaylaştırılması için keşfedilmiş olsa da, kullanım bağımlılık yaptığından kötüye kullanılmışlardır ve artık en güçlü biyolojik silah olmuşlardır. Sınıfsal ayrımlar artınca eski bir gangster ve iş adamı olan Frank Fontaine alt sınıfı kullanarak, Rapture'da bir darbe planı yapar. Fontaine dış dünya ile bir kara borsa yolu açıp Dr. Brigid Tenenbaum ile birlikte geniş kitlede ucuz plazmid üretimi için bir işletme kurar. Bunun için yetim kızlar kullanılır. Bu kızların midelerine plazmid çıkarılan canlılar nakledilir ve bu kızlara Little Sisters (Küçük Kız Kardeşler) denilir. Fontaine böylelikle plazmid kullanıcılarından bir ordu kurar ve Ryan'a saldırtır. Ancak bir söylentiye göre Fontaine çatışmada ölür. Ryan bu fırsatı kullanır ve plazmid işletmelerinin kontrolünü ele geçirir. Aylar sonra alt sınıftan Atlas adlı yeni bir tehdit ortaya çıkar. Atlas, Küçük Kız Kardeşler'in bulunduğu işletmelere saldırır. Böylelikle Ryan, Koca Babalar (Big Daddies) adında plazmidle güçlendirilmiş ve dalış giysileri giydirilmiş cüsseli insanları oluşturur. Bu cüsseli adamlar her ne pahasına olursa olsun Küçük Kız Kardeşler'i korumaya psikolojik olarak programlanmıştır. Ryan ayrıca Mutantlar (Splicers) ile bir ordu da oluşturur. 1959 yılı arifesinde Atlas, Ryan'a saldırı emri verir. Çok fazla can kaybı olur ve sağ kalanlar ise başka yerlerde yaşamaya başlar. Rapture böylelikle bir distopyaya dönüşür. 1960 yılında Jack Wynand'ın yolculuk yaptığı uçak Atlantik Okyanusu'na düşer. Bu olaydan sadece Jack kurtulur ve yakınlardaki bir deniz fenerine gider. Deniz fenerine girdiğinde orada denizin dibine inebilen batisfer adlı bir araca biner ve Rapture'a ulaşır. Jack, Rapture'a ulaştığında Atlas ona telsizden bağlantı kurar. Andrew'in ailesini bir batisferde esir tuttuğunu ve onu durdurması konusunda yardımını ister. Jack ilerlerken bir Küçük Kız Kardeş ve muhtemelen bir çatışmada yenik düşmüş bir Koca Baba ile karşılaşır. Atlas, Jack'e karşılaştığı Küçük Kız Kardeş'i öldürüp içindeki "Adem" maddesini almasını söyler, ancak bunu bir şekilde duyan Dr. Tenenbaum ise onu ve karşılaşacağı çocukların canını bağışlaması karşılığında ona plazmid vereceğini söyler. Jack batisfere yaklaşır, ancak o ulaşamadan Andrew batisferi yok eder. Atlas bu duruma çok öfkelenir ve Jack'i Andrew'in mekanına yönlendirir. Jack yolda eski bir müzisyen olan Sander