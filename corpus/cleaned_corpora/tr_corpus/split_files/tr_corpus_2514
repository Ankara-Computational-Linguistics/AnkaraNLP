daha devrimci bir ruha bürünmüştür, daha sertleşmiştir. Landlord'culuk, İrlanda'daki varlığını İngiliz ordusunun yardımıyla korumaktadır. Bu iki ülkenin zorunlu ittifakı sona erer ermez modası çoktan geçmiş bir şekilde bile olsa İrlanda'da sosyal devrim derhal başlayacaktır. İngiliz Landlord'cular zenginliklerinin en güçlü kaynaklarını yitirmekle kalmayıp, İngiltere'nin İrlanda üzerindeki egemenliğinin bir temsilcisi olarak moral güçlerinin en önemli kaynağını da yitireceklerdir. Diğer taraftan, İngiliz proletaryası İrlanda'daki Landlord'cuların egemenliğini dokunulmaz kılarak, onların İngiltere'yle olan bağlarını da koparacaktır. İkincisi, İngiliz burjuvazisi, yoksul İrlandalıların zorunlu göçmenliği yoluyla İngiltere'deki işçi sınıfının durumunu kötüleştirmek için İrlanda'nın yoksulluğunu istismar etmekle kalmadı, proletaryayı iki düşman kampa böldü. Kent işçisinin devrimci ateşliliği, Anglosakson işçisinin sağlam ama ağır doğasıyla bağdaşmıyor. Bu nedenle İngiltere'nin tüm büyük sanayi merkezlerinde İngiliz ve İrlanda proletaryası arasında büyük bir uyuşmazlık var. Ortalama bir İngiliz işçisi ücretlerini ve buna bağlı olarak yaşam standartlarını düşüren İrlandalı işçileri bir rakip olarak gördüğü için nefret ediyor ve onlara ulusal ve dinsel bir antipati duyuyor. Bu durum, Kuzey Amerika'nın Güney eyaletlerindeki yoksul beyazların siyah kölelere bakışına benziyor. Bu uzlaşmazlık İngiltere'de yapay olarak alevlendiriliyor ve burjuvazi tarafından destekleniyor. Burjuvazi egemenliğinin korunmasının gerçek gizinin proletaryanın bu bölünmesinde yattığını biliyor. Boğalar ve koyunlar yüzünden anayurt topraklarından mahrum edilen İrlandalılar, nüfusun gitgide artan bir bölümünü oluşturdukları Kuzey Amerika'da, Atlantik Okyanusu'nun diğer yakasında da bu antagonizmayla yeniden karşılaşıyorlar. Onların ortak tek tutkuları, İngiltere'ye olan nefretleridir. İngiliz ve Amerikan hükümetinin yandaşları Birleşik Devletler'le İngiltere arasındaki gizli savaşı sonsuzlaştırarak bu tutkuları derinleştiriyorlar. Böylelikle onlar, Atlantik'in her iki yakasındaki işçiler arasında oluşabilecek dürüst bir ittifaka ve dolayısıyla da onların ortak kurtuluşuna engel oluyorlar. Evvelki zamanlarda olduğu gibi, gerek duyulduğunda, İrlanda'da askeri okulu bitirdikten sonra İngiliz işçilerin üzerine salınabilecek büyük ve kalıcı bir orduyu el altında tutmak için İngiliz hükümetinin tek bahanesi İrlanda'dır. Bugün İngiltere'de yaşananlar olsa olsa eski Roma'da yaşanan tüyler ürpertici örneklerle karşılaştırılabilir. Diğer bir halkı köleleştiren halk, kendi zincirlerinden kurtulmaya çalışıyor. Böylece, Uluslararası Birliğin sorununa ilişkin tavrı tamamen nettir. başlıca ödevi İngiltere'de sosyal hızlandırmaktır. Bu amaçla belirleyici İrlanda'da vurmak gerekir. İrlanda Birliğin devrimi darbeyi Marx, baskıcı bir ulus olan İngilizlerin işçi sınıfının her türlü ulusal baskıya karşı mücadele etmiş ve örgütlenmiş olmasına rağmen, İngiliz işçi hareketinin en büyük zaaflarından birinin İngiltere burjuvazisi tarafından İngiliz ve İrlandalı işçiler arasında her fırsatta alevlendiren ulusal düşmanlık olduğunu kanıtlamıştı. İrlanda ve diğer sömürgeler bizzat İngiltere'nin ilerici gelişmesi önünde bir engeldir. Diğer bir halkı köleleştiren halk kendi zincirlerinden kurtulmaya çalışıyor, diye vurguluyordu Marx. Marx'ın proletarya enternasyonalizminin en önemli ilkesi böyle belirlenmişti. 8 Eylül 1867'de Lozan'da Enternasyonal'in ikinci Kongresi toplanmıştı. İngiltere'de Enternasyonal'in temel dayanağı da hâlâ TradeUnion'du. Genel Konsey'in Kongre'den iki ay önce yayımladığı çağrıda, Birliğin kuruluşunun üçüncü yılında uluslararası işçi hareketinin durumunun bir özeti yer alıyordu. İsviçre ve Belçika hariç, Avrupa'daki şubeler henüz çalışmalarının karşılığını alamamışlardı. Buna karşılık Kuzey Amerika Birliği bazı eyaletlerde emekçiler için sekiz saatlik işgünü hakkını elde etmişti. Bu, büyük bir zaferdi. Marx Kongre'ye katılamadı. Hastalığına aldırmaksızın ‘Kapital' üzerindeki çalışmasını sürdürüyordu. Genel Konsey'den temsilciler arasında onun dava arkadaşı Eccarius da yer alıyordu. Yetmişten fazla kişi toplanmıştı. Çoğunluğu Fransız, İtalyan, Belçikalı delegeler oluşturuyordu. Kongre, Genel Konsey'in daimi yerini Londra olarak onadı. Bu Marx ve Engels için çok önemliydi, Enternasyonal'in her üyesi için yıllık zorunlu aidat 10 santim olarak belirlendi ve işçi sınıfının sosyal kurtuluş mücadelesinin, kendi politik faaliyetiyle kopmaz biçimde bağlı olduğunu teyit etti. İşçiler için politik özgürlüğün kazanılması en birincil gereklilikti. Enternasyonal'in üçüncü yılıyla birlikte sakin gelişim dönemi de sona ermişti. Kongrenin sona ermesinin ardından Jenny Marx Cenevre'deki yoldaşı Philippe Becker'e şunları bildiriyordu ... Lozan Kongresi'nin burada, bütün basın organlarında ne büyük bir sansasyon yarattığına inanamazsınız. ‘Times' gazetesi kongre hakkında her gün haberler yazarak bir yönlendirmeye gittikten sonra diğer gazeteler de kısa haberler yazmakla kalmayıp, konuyu onur sorunu kabul etmekten vazgeçtiler ve işçi sorununa uzun başyazılar ayırmaya başladılar. Kongre haberlerine yalnızca günlük gazeteler değil haftalık gazeteler de yer verdiler. Jenny bu mektupta, yayımlanan ‘Kapital'e ilişkin görüşlerini de dile getiriyordu. Eğer Karl Marx'ın kitabını aldıysanız ve benim gibi ilk başlıkların diyalektik inceliklerinin içinden çıkamadıysanız, öncelikle sermayenin ilkel birikimine ve modern sömürgecilik teorisine ayrılmış bölümleri okumanızı öneririm. Sizin de, benim gibi bu bölümlerden çok büyük bir zevk alacağınızdan eminim. Elbette, Marx toplumumuzun kanayan açık yaralarının tedavisi için, kendisini şimdi sosyalist olarak da adlandıran burjuva dünyasının yüksek sesle dile getirdiği hiçbir hazır reçeteye, hiçbir hapa, kreme ya da ameliyat ipliğine sahip değil fakat bana öyle geliyor ki en cesur çıkarımlar karşısında dahi durmaksızın, günümüz toplumunun ortaya çıkışının doğal tarihsel sürecinden pratik sonuçlar çıkardı ve bu, istatistik veriler ve diyalektik yöntem yardımıyla hayret içindeki küçük burjuva zihniyetini bu savların başdöndürücü doruklarına götürmek hiç de kolay bir iş değildi. Zor, yeni bir topluma gebe her eski toplumun ebesidir... Dostluk tanımayan sermaye, Birleşik Devletler'de ve daha dün İngiltere'de, bir çocuğun sermayeye çevrilmiş kanıdır... Eğer para, ‘yanağında bir kan lekesiyle doğduysa', sermaye, her tarafından kan ve çirkef saçar... Kapitalist özel mülkiyetin vadesi dolmuştur. Açıkça söylemek zorundayım ki yalınlığıyla insanı şaşkına döndüren bu eser beni de sardı ve benim için tarih, güneş kadar apaçık bir hale geldi. *** Kar yağışı cömert bir ressamdır. Kentin görüntüsünü sürekli değiştiriyor. Biçimsiz, yarı Asya kenti Moskova, kışın güzel ve zarif, diye düşünüyordu, Rusya İmparatorluğu'nun ikinci başkentine iş nedeniyle gelmiş olan Petersburg Deri Fabrikası Müdürü Alman Joseph Dietzgen. Geniş Vazdviyenka'da büyük bir kızakla ilerliyordu. Yanında uzun boylu, hafif kamburu çıkmış, dar omuzlu, bakışları hüzünlü, ağzı hafifçe eğri yüksekokul öğrencisi Piyotr İvanoviç Nikolaşin vardı. Moskova'da doğup büyümüştü, fakat birkaç yıldır St. Petersburg'da yaşıyordu. Dietzgen'le burada tanışmıştı ve ona Rusça dersleri veriyordu. Dietzgen tanımadığı bu kente büyük bir ilgiyle bakıyordu. Muazzam bir görüntü, dedi kızak Kızıl Meydan'a geldiğinde ve ekledi Moskova bir doğu kenti. Karla kaplı beyaz yamaçlar, alçak yapıların köhneliğini, pas tutmuş duvarların sefaletini gizliyor, kaldırımların üstünü kapatan kar da bozuk ve çirkin yüzeyleri düzeltiyordu. Geniş bir alana yayılmış bir meydanın boşluklarını andıran eğimli ara sokakları ve çıkmaz sokaklarıyla bu beylerin şehri, etrafında toprak kölelerinin yaşadığı köyler bulunan büyük bir çiftlik gibiydi. Dietzgen ve Nikolaşin, mutfağıyla, özellikle eşsiz balıklı böreğiyle ünlü Samarin Oteli'ne yerleşmişlerdi. Dietzgen'in yerleştiği odadan Kremlin'nin duvarlarının ve kulelerinin etkileyici manzarası görülüyordu. Moskova'ya geldiği ilk akşamlardan birinde Dietzgen ileri gelen bir fabrikatör tarafından akşam yemeğine davet edildi. Orada ‘Moskova Bülteni'nin [16] redaktörü ve Moskovalılar arasında oldukça nüfuzlu biri olan olan Bay Katkov'la tanıştırıldı... Bay Katkov'un katı bir gerici ve çarlığın gayretli bir uşağı olduğunu, Dietzgen Nikolaşin'den duymuştu. Katkov yemekte bir konuşma yaptı. Baylar, korkunç yoksulluğuyla sosyalizm, halkla teması sonucu asillere de bulaşabilecek bir yaradır. Köylülerimiz bugün olduğu gibi birkaç yüzyıl sonra da böyle cahil kalacaklardır. Bu ne yazık ki yaradılışlarında vardır. Kara kemik, diyerek onayladı biri. Bizim işimiz sosyal anarşiye fırsat vermemektir. Beyler biz, büyük bir misyon için yaratılmışız. Sizi nihilizm ve sosyalizme karşı haçlı seferine davet ediyorum. Onların cephelerinde ortaya çıkmayacak hiçbir alçaklık yoktur. Fakat onlar yok olmaya mahkûmdurlar. Onların hedefi olumlu bir başlangıç ve organize edici bir güçten yoksundur. Dietzgen tüm dünyadaki gericilerin söylemleri ve düşüncelerinin bu denli benzer olmasına şaşırmıştı. Nikolaşin'den Moskovalı azılı gericilerin lideri hakkında kendisine daha ayrıntılı bilgi vermesini rica ediyordu. Mihail Nikoloviç Katkov güne, şık Fransız Jules'ün Tverskaya'daki berber salononu ziyaret ederek başlardı. İkinci başkentin nüfuzlu şahsiyetlerine özgü kaprisleri ve zaafları Jules'den daha iyi kimse anlayamazdı. Vali, emniyet müdürü ve daha birçok şahsiyet favorileri ve saçlarını güvenle ona teslim ederlerdi. Sivastopol'un kuşatıldığı günlerde Jules Kırım Savaşı'ndaki en son gelişmeleri gazetelerden çok daha önce kendi müşterilerine aktarırdı. Bu girişken kuaför, iyi bir rüşvet karşılığı hazretlerinin kalem odasında kendisine bir yer sağlayabiliyor ve sosyeteden herhangi bir bayanın salonunda himaye görebiliyordu. Dietzgen'e bu hünerli Moskova kuaförüyle tanışmasını ısrarla tavsiye ediyorlardı. Dietzgen, Jul'ün berber salonuna geldi. Perçemli çevik çıraklar kızgın maşaları, leğenleri ve peçeteleri getiredursun, bu Fransız büyücü, müşterisine bir solukta kentteki tüm dedikoduları fısıldadı. Zamoskvoreçye'den hiçbir başarılı memur ya da moda düşkünü birisi, Jul kendisine bir kızın niteliği ya da gerçek çeyizi hakkında rapor vermeden önce evlenmezdi. Jules'ün yönettiği Tverskaya'daki kuaför salonu, kendine özgü bir kulüp, borsa, danışma bürosuydu. Evlerde hizmet veren nasır kesiciler ve bayan kuaförleri her tür haberi Moskova'ya yayarlardı. Moskovalı memurların ve zengin tüccarların figarosu olan Jules yıldan yıla daha da güçleniyordu. Yine Tverskaya'da kuaför salonunun yakınında, görünmez bir sesin düşük bir ücret karşılığı akrabamız bize miras bırakacak mı. Gelir getiren bir yer almak mümkün olacak mı. Şarap mahzenlerini keseneğe almak mümkün olacak mı. Gelir getiren bir mal alınabilecek mi. gibi sorularına yanıt verilen derme çatma ‘İzidin Tapınağı' vardı. Dietzgen traş olurken Katkov geldi. Tüm ustalar hareketlendi. Jules, Katkov karşısında eğildi. Fransız'ın pembeye boyanmış saçları, özenle boyanmış bıyıkları, aşırı bir yardakçılığın ifadesiydi. Katkov önde gelen bir insandı. Etkin bir gazetenin yazıişleri müdürü olarak kent kamuoyunu, Köpek meydanı ve Tverskaya çevresindeki çiftlik sahiplerini yönlendiriyordu. Bir zamanlar saray gençliğinin özgürlükçü heveslerine önem veren de Katkov'dan başkası değildi. Fakat çiftlik sahipleri bu özgür düşünce eğilimine son verdiler. Bu, tehlikeli bir oyundu. Katkov sakin, elverişli bir yer, bir malikânecik hayal etmeye başladı. Bu düşü gerçekleşti. Hem çiftliğe hem de çalışmalarını sürdürebileceği geniş salonları bulunan bir eve kavuştu. Moskovalı gericilerin kasvetli salonları onu da cezbetmişti. ‘Moskova Bülteni' Moskova'nın isteklerini yansıtıyordu ve St. Petersburg bürokrasisi zaman zaman isterikleşen, zaman zaman da yapmacık bir tondaki bu isteklere uyuyordu. Bu, ta eskilerden beri var olan Rusya soylularının ve zenginleşen tüccar sınıfın sesiydi. Gazetede, dönemin hatları en ince ayrıntılarına dek çiziliyordu. Moskova, Dietzgen'e her geçen gün daha iç karartıcı ve itici gelmeye başlamıştı. Kentin zengin bölgeleri bir avarelik içindeydi. Tüm sürüngenler tok bir yaşamın düzgün sularında besleniyorlardı. Gelenekler köhneleşmiş, eskiye özgü bilgelik yozlaşmıştı. Bir zamanlar yüce kabul edilen olgular şimdi alayla ve şaşkınlıkla karşılanıyordu. Zengin ve soylu Moskova, inatçı bir taşralı gibi yeniliklere karşı çıkıyor ve tam bir paçavra manzarası sergiliyordu. Uzun sakallı, gocuklu ve yağlı çizmeli pan-Slavcılar büyük bir coşkuyla eski zamanları savunuyorlardı. Akşamları otelin iyice ısınmış odasında Piyotr İvanoviç Nikolaşin kendisini pür dikkat dinleyen Dietzgen'e gericiler ve kendisine iğrenç gelen Slavofiller[17] hakkındaki düşündüklerini açıkça anlatıyordu Ayaklanmayı büyük bir gaddarlıkla bastırarak Polonya'yı parçalayan bunlardır. ‘Moskova Bülteni'ne alkış tutan, kalemiyle Polonya'nın yaralarına tuz basan Katkov'u besleyen onlardır, diyordu öğrenci, iri dudaklarını büküp uzun kollarını her iki yana açarak. Şımarık soylu sınıfın ve milyoner tüccarların Moskovası monarşinin çok sağlam bir dayanağı oldu. Her şeye muktedir Katkov ise gözü dönmüş gericilerin tumturaklı laflar eden politik strateji uzmanı, liberalizmin baş jurnalcisi, ifşacısı ve kahini idi. Fakat uyuşuk Moskova'nın ve ‘Moskova Bülteni'nin huzuru yok, çalışkan redaktörü uyku tutmuyor. Nihilizm. Nihilizm her yere sızmış durumda. Fundalıkla kaplı meydanların, kilise kapısına kadar dayanan yeşil çıkmaz sokakların sakinleri için korkunç bir felaket. Nikolaşin acı ve hüzünle gülüyordu. Neşeden ortaya çıktı nihilizm. Ne Hitrovka'dan, Ne de Smolenski pazarının çevresindeki batakhanelerden doğdu. Orada sonsuz bir cehalet var. Tüm kentin hüznü, yoksulluğu, acısı orada ortaya çıkıyor. Orada insanlar vahşi hayvan çılgınlığıyla birbirine saldırıyorlar. Çünkü onların bir parça ekmek kadar bile değeri olmayan yaşamlarından başka yitirecekleri bir şeyleri yok. İşsizler yani. Eski toprak köleleri, ağızları yaşadıkları acılardan yanan, yaşamın bir ağ gibi hareket etmelerini engellemesinden dolayı ayyaş olan küçük zanaat erbapları, farklı yaşlardan evsizler orada bir sığınak bulmuşlardı. Onlar tehlikeli değil. Katkovlar, polisin onlarla başa çıkabildiğini söylüyor. Hayır, tehlike Moskova'ya, başkentin başka yerlerinden ilerliyor. Anlatın, anlatın Bay Nikolaşin, ben tüm bunları Almanya'daki arkadaşlarıma anlatacağım, diye teşvik ediyordu Dietzgen, güzel konuşan öğretmenine. Keskin gözlü Katkov toplarını Strastnıy bulvarındaki ‘Moskova Bülteni'nin yazıişleri odasından, Bronnaya'daki dar ahşap evlere ve Krasnaya Presniya'daki karanlık kulübelere doğrultuyor. Çok uzağa nişan alıyor. Katkov'un emriyle jandarmanın copu öğrenci mahalleleri arasından geçerek ayaklanan köylülerin, işçilerin kafasına inmek zorundadır. Çoğunluğunu taşralı yoksul küçük memur çocuklarının oluşturduğu Moskovalı öğrenciler sokaklarının birbirine çimenliklerle bağlı olduğu Bronnayave Palaşevski arasında barınıyorlardı. İlkbahar ve sonbaharda buralar bir türlü kurumak bilmeyen boz bir çamurla kaplı olurdu. Yazın toz insanın gözlerini yakar, kışınsa kar inişli çıkışlı tümsekler oluştururdu. Öğrenciler yabancı modaya uygun olarak saçlarını omuzlarına kadar uzatır, geniş kenarlı şapkalar, geniş omuzlu paltolar giyerler ve gözlük takarlardı. Dietzgen ve Nikolaşin Moskova caddelerinde uzun süre gezdiler, geçenleri merakla izlediler. Küçük fabrikalardaki ustalar ve işçilerin köy usulü yaşadığı Pakrovskoye, Preobraşenskoye ve Semyenovskoye'deki varoşları da dolaştılar. Fabrika çalışanları genellikle yemekhanede toplanıyorlar ve geç saatlere kadar söyleşiyorlardı. Öğrenciler de sık sık bu söyleşilere katılıyorlardı. Katkov'a göre nihilizm, toplumun bu iki kesimini zehirliyor, Moskova ve tüm Rusya'nın refahını tehdit ediyordu. ‘Moskova Bülteni' bunu sürekli yineliyordu ve İngiliz Kulübü ile Soylular Meclisi'nin müdavimleri de aynı düşüncedeydi. Nihilizm, dalgalı kızıl saçları ve güçlü kollarıyla Moskova'nın üstüne yürüyor, diye şaka yapıyordu Nikolaşin. Polisler öğrencilerin tepesindeydi. Düzen karşıtı en küçük bir hareket üniversiteden atılmaya neden oluyordu. Fakat tüm bunlar Katkov'a yetmiyordu. Çanlar çalıyor, insanları tanrıya duaya çağırıyordu. Sokaklarda, Zamoskvoreçyeli tüccarların gittikçe sayıları artan evlerinde ve köhne soylu saraylarında aynı derecede arzulanan kaçık, isterik kadınlar birilerinin ayaklarına kapanarak, kırıtarak, bağırarak yürüyorlardı sokaklarda. Bu uyanık cehalet ve korku tüccarlarından Moskova'da yüzlerce vardı. Bunlar, öğrencilere ve fabrika ustalarına göre karınları tok ve rahat yaşarlardı. Onlar için evler yaparlar, kendilerine cömertçe hediyeler alırlar, saygıyla toprağa verirlerdi. Yine bu yıllarda Moskova'da ticaret gelişiyordu. Zamoskvoreçye bölgesi güçleniyordu. Artık, Kırım Savaşı'ndan zenginleşmiş aracılar ve tüccarların paralarıyla yapılmış yeni çanlar çalıyordu. Soyguncular sınırsız zenginleşiyorlardı. Protesto eden düşüncelerin tamamen terk ettiği, Katkov'un, eski zaman Moskova soyluları gibi evinin etrafında salatalık ve lahana yetiştirdiği, soğuk evlerde artık yıpranmış toprak köleliği çağının yok olduğu kent, Moskova, sanki donmuştu. Katkov emekli başkentin bu sakinliğine inanamıyordu. Bu muydu Moskova. Dietzgen'in geldiği gün Petrovski parkı yakınlarındaki bir mağazada bir provokatör öldürülmüştü. Bronnaya'da Neçayev taraftarı öğrenciler terk edilmiş ve duvarları çatlamış bir soylu konağında karargâh kurmuşlardı. Çerkesov'un kitapçı dükkânında devrimciler toplanmıştı. Nikolaşin yeraltındaki gizli toplantıya giderken az kalsın pusuya düşüyordu. Çok sayıda öğrenci, gizli derneklere üye olmuşlardı ve tutuklanmaya, mahkeme huzuruna çıkmaya, sürgüne, Zabaykal'da tek başına ölmeye hazırlardı. Tsvetnay bulvarında Cehennem adlı loş bir restoranda bir grup devrimci toplanmıştı. Burası uzun süre polisin dikkatini çekmemişti. Moskova'daki işlerini bitiren Dietzgen Rusya'yı terk etmek ve Almanya'ya dönmek üzere Peter Nikolaşin'le birlikte St. Petersburg'a döndü. Dietzgen, Nikolaşin'i kendisiyle birlikte yurtdışına çıkmak için ikna etmeye çalışıyordu. Fakat Nikolaşin'in başka planları vardı. Üzerinde al bayrak dalgalanıncaya dek yurdumda kalmalıyım. Bu bayrağa özgürlük eşitlik ve kardeşlik yazılmalıdır, diyordu öğrenci, Rusya'nın geleceğini yüksek sesle düşlediğinde olduğu gibi, tumturaklı bir üslupla. Nikolaşin, Rusya'da kaldığı süre boyunca Dietzgen'e Rusça öğretmeye çalıştı. Sık sık konserlere ve tiyatrolara gittiler. Rus sanatının ulaştığı düzey Alman'ı şaşırtıyordu. Çaykovski ve Musorskiy gibi üstün yetenekli müzisyenlerin daha önce bilmediği eserlerini duyuyordu. Doğrusu, Joseph Dietzgen kompozitörlere fazla değer vermezdi. Hegel'i okuyup iyice inceledikten sonra, bu sanatın anlamsız olduğuna ilişkin ondan ezberlediği sözleri tekrarlıyordu. Ancak sık sık gittiği Rus müziği konserlerinden, başka hiçbir şeyle kıyaslanamaz ölçüde zevk alıyordu. Melodinin sözsüz dili günden güne onun için daha anlaşılır olmuştu. Hayır, diyordu o, Hegel haksız, enstrümantal müziğin düşünce içermediği doğru değil. Dietzgen resim sanatını seviyordu ve Rusya, ustalarıyla şaşırtmıştı onu. Resim galerilerinde, geçmişin sanatından çok, yaşamı olduğu gibi cesaretle canlandıran genç ressamların sergilerinde gördüklerine hayran kalmıştı. Başkent tiyatrolarında Ostrovski'nin muhteşem piyesleri, Serov ve Dargomişski'nin operaları sergileniyordu. Lev Tolstoy ‘Savaş ve Barış'ı bitirmişti, kitapçı rafları adlarını daha önce kimsenin bilmediği Gonçarov'un, Dostoyevski'nin yeni yapıtlarıyla doluydu. Bu da ne. diye şaşkın şaşkın soruyordu Dietzgen Nikolaşin'le söyleşirken. Düne kadar insanlarının çoğu zincire vurulmuş, köle olarak yaşayan bir ülkede sanat nasıl da gelişiyor. Halkınız ne kadar güçlü ve yetenekli. Evet, dedi Peter Nikolaşin, yeraltının derinliklerinde gözü pek özgürlükseverler halkın hakları için mutlakiyete karşı mücadele ediyorlar. Rusya gericiliğin kıskacına sıkışmış durumda, ama esin perileri koro halinde onların çevresinde dolanıyor ve yurttaşlarına cömert davranıyorlar. İnsanlar, yeni kitaplarla, tablolarla, operalar ve senfonilerle sevinmeye daha fırsat bulamamışken yeni isimler ve umutlar doğuyor. Ülkenizle, onun hazinesi olan insanlarıyla gururlanın delikanlı, bu karanlıkta onlar bu kadar yaratıcıysa, ışık ve mutluluk tüm Rusya'yı sardığında kim bilir ne olur. diyordu Dietzgen. *** Liza Krasotski, kızıyla birlikte İngiltere'ye hareket ediyordu. Yıllar geçtikçe, Liza tanımadığı insanlarla ilişki kurmakta ne kadar güçlük çekiyorsa, büyümekte olan Asya da o kadar kolay kaynaşıyordu. Bu neşeli, güleryüzlü kız hiç de güzel değildi, ama dolgun dudakları ve yuvarlak çenesindeki hoş gamzesi, kalkık burunlu yüzündeki zeki ifade ile karşısındakinde sempati uyandırıyordu. Trende Asya birkaç yolcuyla tanıştı, onlardan biriyle öyle iyi arkadaş oldu ki, annesinden onu kendi kompartımanlarına davet etmesini rica etti. Bu, iri yarı, uzun boylu, oldukça sempatik birisiydi. Düşünce ve duygu yüklü derin siyah gözleri, Liza'ya Goethe'nin portresini anımsatan çıkık alnı özellikle çekiciydi. Ayrıca hayranlık uyandıran melodik ve metalik bir sesi vardı. Yeni tanışının bir Alman olduğunu öğrenince Liza Renli olup olmadığını sordu. Doğru, Renliyim. Herhalde tüm Renliler gibi genizden konuştuğum için nereli olduğumu çıkardınız. Kendimi tanıtmama izin verin lütfen, soyadım Dietzgen. Joseph Dietzgen. Arkadaşlarınız arasında hemşehrilerim olmalı. Güzel eyaletinizden çok kişiyi tanıyordum ve geçenlerde bunların en yetenekli olanlarından birini tanıma şansına kavuştum. Eğer bir sır değilse, kimdir o. Doğrusu, çoktandır memleketimde değilim. Sözünü ettiğim kişi sürgünde ve Londra'da yaşıyor. Bu çok ünlü bir bilim adamı ve devrimci. Yoksa siz başka bir ideolojik gruptan mısınız. Hayır, dedi Dietzgen yumuşak bir ses tonuyla. Ben de eski bir isyancıyım. Hiç de öyle görünmüyorsunuz. O kadar soğukkanlısınız ki. Anne, dedi Asya söze girerek. Benim okuduğuma göre, volkan patlamadan önce sessiz ve sakin görünür. Doğru, diye canlılıkla yanıt verdi Dietzgen. Dietzgen'in yüzünde öyle doğal bir iyilik ifadesi belirdi ki, Liza Dietzgen'in ilk uyandırdığı oldukça olumlu ifadeye tamamen inandı. Yolculuklardaki tanışıklıklar çok çabuk kurulur ve sonradan nasıl devam edeceği hiç belli olmaz. Bazen küçük bir istasyon gibi görünüp kaybolarak yolculukla birlikte sona erebilir, ama bazen de uzun yaşam yolculuğunun sonuna dek sürebilir. Tren batıya doğru yol alırken, Liza, Dietzgen hakkında pek çok şey öğrendi. Dietzgen geçmişte sıradan bir deri işçisiydi. Düşünün, ben sizin en azından bir felsefe profesörü ya da bir ekonomist ve her halükârda bir burjuva olduğunuzdan emindim. Yalnızca dış görünüşünüz değil, tavırlarınız, hatta en önemlisi konuşmanız, düşünceleriniz derin bir bilginin ifadesi, diye itiraf etti Liza. Şimdi böyle proleterler de var. Ben, oldukça azimli ve gayretli, kendi kendini yetiştirmiş biriyim. Bilimsel kitaplar ve makaleler yazıyorum. Daha bir süre önce dahiyane bir yapıttan çok etkilendim ve bir eleştiri yazdım. Size, örneğin kapitalin nereden elde edildiği gibi bilimsel konular, incelemeler ilginç gelmiyor mu. Siz Doktor Karl Marx'ın yapıtından mı söz ediyorsunuz. Dietzgen şaşırdı. Madam, musunuz. siz bu büyük yapıtı biliyor Yazarını dahi tanıyorum. Adını vermeden bir sürgünden söz ederken kastettiğim oydu. Sizin sesiniz ve telaffuzunuz bana Marx'ı anımsattı, dedi Liza. Karl Marx'la yazışmaktan gurur duyuyorum ve çok, pek çok şeyi ona borçluyum. Onun yapıtları ve mektupları sayesinde gerçeği kavrama noktasına geldim. Benim politik görüşlerim, Marx ve onun değerli dostu Engels'in propagandasını yaptığı tüm görüşlerle uyuşmaktadır. Şimdi, ülkeme döner dönmez çok kısa bir süre içinde bu insanlarla şahsen tanışmayı kafama koydum. Marx Hannover'deki dostu Kugelmann'ı ziyaret etmeyi planlıyor, ben de Hannover'e yakın Zigburg'a gideceğim. Bu bana, çok yakında o kudretli Renlinin elini sıkma umudu veriyor, dedi Dietzgen ağırbaşlı bir tavırla. Liza ve Asya, Dietzgen'in geçmişine ilişkin sorular sorup bir sürü ilginç şey öğrendiler. Joseph Dietzgen kırk yaşını geçmişti. Köln yakınlarında doğal güzelliğiyle ünlü bir kasabada, çok çocuklu bir ailede dünyaya gelmişti. Babası dericiydi. Küçük yaştan başlayarak babasının küçük atölyesinde ona yardım etmişti. Yoksulluğuna rağmen, bilim, Joseph'de büyük bir ilgi uyandırmıştı, yerli bir protestan papazından Latince'yi öğrenmiş, Aristo'nun, Kant'ın kitaplarını ve tesadüfen eline geçen başka kitapları okumuştu. Doğuştan yetenekli olan Dietzgen, Fransızca'yı iyi biliyordu ve hiçbir sistematik eğitim almamasına karşın kendi kendine felsefe ve politik ekonomi okuyordu. Yaşamı yoksullar arasında fiziki çalışmayla geçiyordu. Kendisinin bir proleter olduğunu çabuk kavramıştı ve başlangıçta tesadüfen, daha sonra da bilinçli olarak işçi sınıfının hakları için mücadeleye katılmıştı. O zamanlar beceriksizce, berbat fakat içten gelen şiirler yazıyordum. Halkın felaketler ve yoksullukla dolu yaşamının bilincinde olmak beni yanılgılardan ve amaçsız düşünce gelgitlerinden kurtardı. Herkesin ezberlediği burjuva felsefesinin kölesi olmadım. Vulgar materyalizmden uzak durdum, 1848 Devrimi'nde benim için belirleyici olan ‘Yeni Ren Gazetesi'nin yazdıklarıydı. Bu gazetenin propagandacısı ve öğrencisiydim. Dietzgen, anlamlı anlamlı kolunu kaldırarak birden kendisine özgü olmayan coşkulu bir tonla konuşmaya başladı Sönümsüz bir ateş gibi, Almanya'yı, bu büyük karanlık ormanı aydınlattı ‘Yeni Ren Gazetesi' o yüce zamanda. sustu. Gericiler ortalığı kasıp kavurmaya başlayınca Amerika'ya iltica etmek zorunda kaldım. O zaman yirmi bir yaşıma basmıştım. Okyanus ötesinde büyük acılar yaşadım. İş ve bir parça ekmek peşinde Wiskonsin'den Meksika Körfezi'ne, Arizona'dan Mississippi'ye kadar dolaştım. Ne işler yapmadım ki o sıralar öğretmenlik, boyacılık, deri atölyelerinde kalfalık, hamallık, gezip dolaşmadığım yer kalmadı. Ardından, bir yerlerde sağlam bir yer edinip sürekli iş bulma umudunu yitirince Ren Bölgesine döndüm. Ve orada iyi yürekli, dindar bir kızla evlendim. İyi kadın, fakat dinin esiri. Çocuklarımız var. Papaza göre, karım pençesine düştüğüm şeytandan korkmasaydı mutlu yaşayabilirdik. Ailede ruhsal anlamda yalnızım. Benim ideallerimi kız ve erkek kardeşlerim de anlamıyorlar ve uslanmaz bir hayalci olarak görüyorlar. Fakat ‘Komünist Manifesto'yu okuduğum günden bu yana geriye dönüş biletim kesildi. Gaius Julius Sezar gibi söyleyeceğim ‘Kura çekildi'. Ben komünistim. Şimdi, Amerika'da Weydemeyer'de iken sizin adınızı duyduğumu anımsıyorum, dedi Liza. Aklımda kaldığı kadarıyla, siz Amerika'ya yeniden dönmüşsünüz. Sonuç olarak, orada çok daha iyi yaşamışsınız, doğru mu. Evet. İkinci gelişimde. 1857'de kurulan New York Komünistler Kulübü'ne uğradığımda orada Weydemeyer'in arkadaşlarıyla karşılaşıyordum. İşte Marx'ın Sorge, Meyer gibi pek çok dava arkadaşını da o zaman tanıdım. Kazancım fena değildi, artık ne açlık ne işsizlik vardı. Birleşik Devletler yönetiminin göz yummak niyetinde olmadığı devrimci demokratik faaliyetlerim beni Sam Amca'nın topraklarını terk etmeye zorladı. Ren ülkesine geri döndüm, ailemin geçimini sağlamak için ağır bir iş olan eski göz ağrısı dericilik mesleğime döndüm. Fakat burada fazla kalmadım. Gereksinimler beni yeniden dünyayı dolaşmaya itti. Rusya'ya nasıl yolunuz düştü. diye sordu Liza. Tesadüfen. Ailemle yarı aç yarı tok Almanya'da yaşıyordum, iyice sıkıntıya düşünce ‘Köln Gazetesi'nde St. Petersburg deri fabrikalarından birinin ilanını okudum. Deri işlemede yeni teknik yöntemleri bilen bir yönetici gerekliydi. Teklif her yönüyle cazipti. Rusya hakkında çok şey duymuştum ve bunlar hep çelişkiliydi. Birileri ülkede vahşi insanların yaşadığını, diğerleri ise yetenekli ve iyi eğitimli insanların yaşadığını anlatıyordu. Rusya'da yaşadığım yıllarda okumak ve düşünmek için çok zamanım oldu. Marx'ın yapıtları beynimi zenginleştirdi. Marx'a mektuplar yazdım ve yanıtlarını aldım. Ülkenizde gördüklerim, doğrusu, iyi bir üniversitede bir sınıfı okumak kadar yararlı oldu. Rusya'yı sizin de bir süre sonra tanıyamayacağınızı düşünüyorum. Rusya'yı tasfiye fırtınaları bekliyor. Düşünün, bugün St. Petersburg'daki deri fabrikasında mesai 14-15 saat. Ve Rus proleterlerinin sonunda grev yolu ile mücadeleye başlamalarına sevindim. İmparatorluğunuzda devrim krizleri kaçınılmazdır. Üstelik ülkemizde işçilerin sayısı günden güne artıyor. Köylülerin kurtuluşu yarı yoksul insan kitlesini ayağa kaldırdı. Ve bir rüzgar da savuruyor. Halkta artık eski hareketsizlik yok. Bizde, tüm dünyada ortam kızışıyor ve bu nedenle kolayca tahmin edebilirsiniz ki, Marx'ın ‘Kapital'i benim için ilk gökgürültüsü gibi. Liza Joseph Dietzgen'den üzülerek ayrıldı. *** Jennychen'in çocukluğundan beri en sevdiği bilim dalı tarihti. Marx'ın bütün çocukları gibi müthiş bir öğrenme arzusuyla yanıp tutuşuyordu. Yaşam o kadar kısa ki, diye düşünüyordu, geçmişin ve geleceğin en ücra köşelerine göz atma olanağı kaçırılmamalı. Bunun için yolculuktan daha ilginç ne olabilir ki, işte tarih de zaman içinde sınır tanımaz bir yolculuktur. Jennychen ders ve not defterlerini suni meşinle kaplı siyah bir cilt içinde koruyordu. Marx'ın büyük kızının yaşıtları albümlerini şiirlerle, süsleme fotoğraflarla, duygusal resimlerle doldururken o sayfalarını Termopiller savaşının ayrıntılarıyla Perikles ve Aspaziya'nın karakterlerine ilişkin yazılarla Solon'a ve Kleistenes'in reformları hakkında notlara ayırıyordu. Homeros, Tukidides, Heredot daha sonra da Corneilles, Racin ve Voltaire, Shakespeare, Shelley ve Burns, Dante ve Aristo onun iyi bildiği ve değer verdiği kişilerdir. Jennychen'in düşü sahnede Shakespeare'in kadın kahramanlarını canlandırmaktı. Onun göğüsten gelen coşkulu sesi, harika endamı, güzel yüzü, düzgün diksiyonu ve kuşku götürmez yeteneği sanki sahne için yaratılmıştı. Ancak çok sayıda engel vardı. Eğer ailenin önyargısı olmasa, o çoktan sahneye çıkardı, diye yazıyordu annesi arkadaşına. Dinleyenlerin çoğu onda, Rachel'in ya da Ristori'un yeteneğinin olduğunu ve onu bu adımı atmaktan alıkoymanın büyük bir hata olacağını savunuyorlar. Jennychen tiyatroda bir amatör olarak ara sıra yer alıyordu. Profesyonel aktris olmaya cesaret edememişti. Yürekteki tutkulardan vazgeçmek çok koyar insana. Yetenekleri olan pek çok insan olanakları değerlendirmeden ve kendisinde olan değerleri insanlara sunamadan yaşamı terk ediyor. Jennychen öğretmen olmaya ve ailesine yardım edebilmek için mümkün olduğunca kısa sürede ders vermeye karar vermişti. Her işe dürüstçe yaklaşıyor ve başkalarını eğitmenin ancak tam bir bilgi donanımına sahip olmakla olanaklı olduğunu savunuyordu. Kendisini geliştirmek ve eğitmek için çok yoğun çalışıyordu. İlk gençliğinde olduğu gibi en çok edebiyat ve tarihe meraklıydı. Kadınların farklı çağlardaki yazgısıyla yakından ilgileniyordu. Bu kadınlar Jennychen'i bazen karakterlerinin çetinliği, bazen de kahramanlıkları ve kendi yaşamına özdeş koşullardaki olağanüstü çabalarıyla çekiyordu. Bir kısmını yargılıyor, diğer bir kısmına ağlıyordu. Madam de Stael onda yalnızca çekincesiz bir saygı uyandırıyordu. Manon Roland kibirli, ün düşkünü bir burjuvaydı fakat Jennychen, özellikle I. Napolyon'dan ve karısı Josephine'den de nefret ediyordu. İngiltere'nin ünlü kadınlar galerisinde anne Jenny ve kızı Jennychen'i cezbedenlerin başında yetenekli feminist Mary Wollstonecraft ve hüzünlü mütevazı hali ile onun izinden yürüyen, ücretsiz hastanelerin kurucusu Florance Nightingale geliyordu. Geçmişi ayrıntılı olarak inceleyen Jennychen, büyüdüğü kentin tarihi üzerinde yoğunlaşıyordu. Meraklı Eleanor ile birlikte bu kocaman, olağanüstü Londra'yı dolaşıyordu. Jennchen, daha doğuştan, geçmişi büyülü bir şekilde canlandıran coşkulu, zengin bir hayal gücüne sahipti. Küçük kız kardeşine sanki içinde yaşamış gibi yüzyıllar öncesinin eski Londrasını anlatıyordu. İngiliz Devrimi dönemine rastlayan büyük bir yangınla yıkılan kent 18. yüzyılın ortalarına doğru yeniden inşa edilmiş, Cromwell dönemi öncesi binalar da restore edilmişti. Yeni yapılmış alçak evlerin üzerinden, dörtgen kuleleriyle ta uzaktan görünebilen Tower Hapishanesi yükseliyordu. Aslında bu, Romalıların kültüründen çok etkilenmiş ve bundan ötürü kölelerin de yardımıyla cesur Keltler tarafından kurulan özgür Londra için bir mezar taşıydı. Kalenin karanlık, nemli bodrumlarında elleri ve ayakları bağlı mahkûmlar sürünüyorlardı taca talip olma küstahlığını göstermiş şanssız biri, işvereni tarafından lanetlenmiş bir kalfa, bu nasıl adalet diyerek krala hakaret etmiş bir köylü, yargıca rüşvetini zamanında vermemiş bir davalı, toplumu cehaletten kurtarmaya yeltenmiş bir bilim adamı, vergisini ödeyememiş mükellef, itaatsiz asker, küstah şair, şüpheli bir sokak serserisi... Norman kahramanlarının eski sarayı olan bu İngiliz Bastille'inin, Tower'da parmaklıklar ardına düşen birinin yaşamını koruyabildiği enderdi. Londra'nın sokakları o kadar dardı ki, iki kupa arabası karşılıklı olarak güçlükle geçebiliyordu. Sokaklarda, toprak üzerinden alınan ağır vergiler ve yüksek kiralar yüzünden köylerini terk etmiş evsizlerden geçilmiyordu. Eski köylüler dilencilik ve küçük çaplı hırsızlıkla yaşamlarını sağlıyorlardı. Soylu Leydiler güvenilir hizmetçilerinin korumasında alışverişe gidiyorlar, aristokratlar evlerini silahsız bırakmıyorlardı. O zamanlar sokaklar zenginler için tehlikeliydi. Zaman zaman patlak veren veba salgını kenti ‘yoksullardan önemli ölçüde temizliyordu'. Eğer vebaya bir de yangın eklenmişse kenti bir panik havası sarar, kilise dünyanın sonunun geldiğini ilan eder ve alevlerden çıkan leylak rengi bir duman hastalıktan yok olmuş ve dünyayı terk eden bir yeryüzü parçasını simgelerdi. Salgınlar ve yangınlardan en fazla harap olan yer, İngiliz başkentinin liman çevresinde, o zamanlar refah içindeki Westminister ve Whitehall sakinlerinin başını çevirip bakmadıkları Londra köprüsüyle bitişik caddelerdi. Sıcak günlerde bu lanetli barakalar toz ve pislik içinde olurdu. Derileri hastalıklı fareler, kuduz köpek ve kediler karanlık kulübeler arasında koşarlardı. Güçlerini aşan işlerde çalışıp, korkunç bir yoksulluk çekerek tekdüze yaşam süren insanlar, pencerelerinde cam yerine kirli kağıtların asılı olduğu evlerinde böcek ısırıklarından kurtulamazlardı. Yağmurlar sık sık yağdığında caddelerin zeminini tamamen kaplayan çukurlarda biriken kokuşmuş ve çürümeye yüz tutmuş çöpler, sıkıştırıldıkları kapı eşiklerinden kurtulup suya karışan paçavralar havayı zehirleyerek yüzüyorlardı. Bu varoşların insanları Thames sayesinde yaşıyorlardı. İnsanlar su ve temiz hava almak için bile yaşadıkları inlerden çıkıp geldikleri Thames kıyılarında bazen yiyecek bile bulurlardı. Bazen onları, o zamanın bakış açısına göre sürükleyici, ‘neşeli' bir gösteri beklerdi. 18. yüzyılın başında büyücülükle ve şeytanla ilişkilerinden dolayı suçlananların yargılanması sık rastlanan ve tümüyle olağan bir şeydi. Engizisyon mahkemelerinin deneyimli sadistleri tarafından uydurulan ‘suyla sorgulama' İngiltere'de geniş çapta uygulanıyordu. Büyücülükle suçlananları, kutsamayı sembolize eden bir eylem olarak suya atarlardı. Eğer gericilerin kurbanı suya atılır atılmaz dibe inmişse, onu suçsuz kabul ederler, ancak onu sudan çıkarmak ve yeniden yaşama döndürmek için her zaman acele etmezlerdi. Jennychen gözleri yuvalarından fırlamış olarak kendisini dinleyen Tussy'ye daha sonra şunları anlatıyordu Her şeyi bilen yargıçlara göre, su günahkârları kabul etmiyordu. Suyun yüzüne çıkanların başına gelmedik kalmıyordu, onların kaçınılmaz sonu ateşti. Kent meydanlarında cadılar ve büyücülerin yakılması gibi su deneyi de çok sayıda seyirci çekiyordu. Ancak, su her zaman tartışma götürmez sonuçlar vermiyordu. 1770 yılında sığ bir nehre atılan yoksul, yaşlı bir kadının kafası nehrin dibine gömülüp bacaklarının ise suyun üstünde kaldığını okumuştum. Kilise otoriteleri bu durumu nasıl yorumlamak gerektiğini uzun uzun tartışmışlar. Bunun üzerine başka yöntemler denemişler. Zavallının tırnaklarının içine teller sokmuşlar da kanama onu aklamış görüyor musun, şeytanın hizmetinde olanların yaraları kanamazmış. Tussy ablasının öyküsünü sık sık meraklı sorularla kesiyordu. Ortaçağ İngilteresine ilişkin her şeyi bilmek istiyordu. Jennychen tükenmez bir öykü kaynağına sahipti. Eleanor'a engisizyon döneminde gericilerin yaptıklarına ilişkin çok ilginç şeyler anlatmıştı. Büyücü avı o zamanlar için son derece iyi gelir getiren bir işti, diyordu Jennychen. Bir günahı kanıtlayıp açığa çıkaran her büyücü avcısına hazine tarafından 20 şilin ödenirdi. Engizisyon yargıcı Mathew Hopkins, Cromwell iç savaşı yıllarında, onlarca kişiyi ateşe göndererek bir sürü para kazanmıştı. Kurbanlarına öyle bir ustalıkla ve incelikle işkence yaparmış ki onlardan bazıları çılgınlıktan ya da umutsuzluktan, şeytanla ilişkilerine dair fantastik öyküler anlatarak itiraflarda bulunup katlanılmaz işkencelerdense yakılarak ölmeyi yeğlerlermiş. Ama kaderin cilvesine bak ki, sonunda gayretli cellat Hopkins de büyücülükle suçlanmış ve yakılmış. *** Anne Jenny'nin yoğun ve çok yönlü bir yaşamı vardı. Günlük olaylar ve Enternasyonal'le ilgili konuların ayrıntılarına giriyor, başladığı her işte eşine yardım ediyordu. Marx'ın değişik ülkelerdeki çok sayıda dava arkadaşıyla yazışmalarını yürütüyor, doğa bilimleriyle ilgili konferanslara dinleyici olarak katılıyor, klasik batı müziği konserlerine ilgi duyuyordu. Laura'nın evlilik günü yaklaşmıştı. Annesi onun çeyizini hazırlıyordu kar beyazı bir ketenden yatak örtüsü, ağır taftadan elbise, balayı için ekoseli İskoç ipeğinden bol ve çok uzun olmayan bir elbise. Bu elbiseyi yolculuk için özel olarak hazırlamıştı. Jennychen, Laura ve Eleanor günlük yaşamlarında aynı yaştaki tüm kızlar gibi, yerlere kadar uzanan, volanlı ve şeritle süslenmiş uzun elbiseler giyerlerdi. Kolalı iç etekler ağır kumaşlardan yapılan bu tür kıyafetlere bir çan şekli verirdi. Evliliklerinin ilk dönemlerinde genç evlilere destek olamayacakları ve üstelik gelini ve iki kız kardeşini Bordoeaux'ya davet etmiş olan Lafargue'ın ailesinden yoksulluklarını gizlemek zorunda olacakları düşüncesi kocası gibi Jenny'yi de huzursuz ediyordu. Eğer parasal sıkıntı gençlikte acı çekmek demekse, yaşlı insanlar için ölümcül bir felakettir. Karl, tüm ruhsal güçlülüğüne karşın bu darbeleri hissediyordu. Her türlü yoksulluğa katlanabiliyordu. Fakat karısı ve kızlarının sıkıntılarını kendisinden gizlediklerini gördüğünde dayanıklılığını yitiriyordu. ‘Kapital' kendisine kayda değer bir kazanç sağlamamış ve Engels elinden geldiğince arkadaşına yardım edip yeniden onun yaşamını kolaylaştırmıştı. Modena Villas'daki sefaleti çok dikkatlice önlemiş, arkadaşını sanatsal yaratısını sürdürmeye ve yüce hedefi gerçekleştirmeye çağırmıştı. Düğün giderlerini de üstlenmişti. Belediyedeki resmi nikah töreninden önce Lafargue nişanlısının ikinci babası Friedrich Engels'le tanışmaya Manchester'e gitti. Nisan ayında Laura ve Paul, Londra'da resmi nikâhla evlendiler. Engels, Manchester'de acil işleri olmasına rağmen kısa süre için de olsa düğüne geldi. Akrabalar ve en yakın dostlar arasında yapılan düğün, neşe içinde ve eğlenceli geçti. Yalnızca Lenchen değil, yeni gelin de konukları mükemmel biçimde ağırlamak için çalıştı Engels de gelirken harika şaraplar ve Tussy'nin de ilk kez o gün tadacağı şampanyalar getirmişti. Jennychen'se ‘İtiraflar Kitabı'ndaki sorulara Engels'ten yanıt alma fırsatını kaçırmadı. Boşuna direnme Engels amca, bizim Di, Mağripli gibi inatçıdır ve ne olursa olsun istediğini yaptırır. Umarım şaka yapmama izin verilir. Bu ne de olsa bir fabrika müfettişinin anketi değil, diye takılıyordu Friedrich. Onlar çok dürüst insanlardır ama mizah duyguları fazla gelişmemiştir. İstediğini yazabilirsin. Bir deneyin bakalım Fred'i zorlamayı, diye söze girdi Marx. Engels dostunun çalışma masasına gitti, rahat rahat oturdu, hiç karalama yapmadan, kendisine özgü titizlikle, güzel, düzgün bir el yazısıyla anketi doldurmaya koyuldu. Yastaymış gibi ciddi gözüken bir komedyen ancak gülünç olur, dedi Engels, yüzüne ciddi bir ifade vererek ve Tussy'e göz kırptı. İnsanlarda en önem verdiğim meziyet. Güler yüz. Erkeklerde. Başkalarının işlerine karışmamak. Kadınlarda. Her eşyaya bir yer bulma ve bunları her seferinde yerlerine yerleştirme yeteneği. En önemli özelliğiniz. Her şeyi yarım yamalak bilmek. Mutluluk anlayışınız. Château Margaux, 1848. Bağışlayamayacağınız kusur. Yalancı sofuluk. Antipati duyduğunuz kişiler. Cilveli, asık suratlı kadınlar. Sevdiğiniz uğraş. Kendi kendimi tahrik etmek ve bunun cezasını çekmek. Sevdiğiniz erkek kahraman. Öyle birisi yok. Kadın kahraman. O kadar çok ki, hiçbirinin adını veremem. Sevdiğiniz çiçek. Çançiçeği. Sevdiğiniz renk. Engels tekstil fabrikasının pis kokulu boya atölyesini anımsadı ve Amilin boyaları dışında her renk. Sevdiğiniz yemek. Soğuklardan salata, sıcaklardan İrlanda usulü haşlama koyun eti. Yaşam kuralınız. Hiçbir şeye sahip olmamak. Sloganınız. Rahat olmak. Ah, Engels amca, dedi Tussy hayal kırıklığıyla, onun yanıtlarını okuduktan sonra. Sen şaka uğruna, boş yere kendine kara çalmışsın. Sen bambaşka birisin. *** Düğünden hemen sonra Lafargue'lar bir aylığına Fransa'ya gittiler, Paul'un tıp öğrenimi bittikten sonra doktorluk başvurusunu Londra'da yapmasına ve oraya yerleşmeye karar vermişlerdi. Engels, arkadaşının ailesindeki bu mutlu olayı bir kez de Lizzy ile kutlamak için Manchester'e döndü. Ancak, o gece Lizzy hüzünlüydü. Ablası Mary'nin ölümünden sonra Lizzy, Engels'in evinde kalmış ve beraber yaşamaya başlamışlardı. Kocasını seviyordu ve ondaki sadakati, şefkati ve derin bağlılığı görmüştü. Lizzy'nin mutluluğunu zedeleyen tek şey resmi nikahlarının olmamasıydı. Gençliğinden beri buna önem verirdi. Nikah törenleri hep hoşuna gitmişti. Düşlerinde kendisini beyaz gelinlik ve tül duvak içinde, başında çiçeklerden yapılmış bir taçla görüyordu. Kocasının soyadını taşımak ve ülkesi İrlanda'da, köyündeki dedikoducu kadınlarla karşılaştığında mahcup olmamak istiyordu. Lizzy ne kadar aydın ve özgür düşünceli olursa olsun bu konudaki belirsizlik ona acı veriyordu. Yoksul ve dindar bir ailede büyümüştü ve çocukluğundan beri birçok konuda kendisine aşılanan bazı fikirlerden kurtulamıyor, kendisini aşamıyordu. Engels ise özgürlüğe her şeyden daha fazla değer veriyor ve aileyi bir arada tutan bağların saygı, sevgi ve karşılıklı güvene dayanması gerektiğini düşünüyordu. Her türlü bağ ona onur kırıcı geliyor, evlilik törenlerini ise gülünç ve hatta utanç verici kabul ediyordu. Çağlardan beri bu bağ bölgesel farklılıklar nedeniyle kendine özgü özellikler gösterse de kaçınılmaz bir şekilde uygulanıyordu, fakat kendisi için bunun bir zorunluluk olmadığını düşünüyordu. Lizzy, Laura'nın düğününe sevinirken kendisi için üzülüyordu. Akşam yemeğinde Friedrich onun iyilik dolu, hüzünlü gözlerine bakıyordu. Sen hâlâ belediyede kara kaplı nikâh defterindeki kayıtlara, törenlere önem mi veriyorsun. Bu, yalnızca istatistik raporları için gereklidir ve kimsenin mutluluğunu artırmaz. Günümüzün kuralı böyle. Ben seni seviyorum, Fred, ve sürekli bana senin gerçek karın değilmişim gibi geliyor. Bak Laura ve Paul formalitelere önem vermeseler de nikâh törenlerini yaptılar. Sahte bir sofunun huzurunda yapılan bu ikiyüzlü, anlamsız törenlerin benim için ne kadar itici olduğunu bir bilseydin. Madem bu törenlere bu denli değer veriyorsun, en iyisi biz de Malezya'da, ateşe tapanların yaptığı gibi bir volkanın eteklerinde denize doğru durup kutsal dualar okuyarak nikahlanalım. Ne olacak, biz de bir şekilde Hint Okyanusu'ndaki adalara gidelim. Neyse, şaka bir yana, nedir seni endişelendiren. Bana inanmıyor musun yoksa. diye sordu Friedrich. Lizzy ağlamaya başladı. Friedrich'in keyfi kaçmıştı. Sakin ol, canım. Sana söz veriyorum, istediğin gibi hukuken geçerli bir nikâh kıyacağız ve sen yalnızca kendisine özgürce ve aşkının sesine uyarak eş seçmiş bir kadın değil, aynı zamanda Bremenli yaşlı bir tüccarın resmi nikahlı eşi, saygıdeğer Bayan Lizzy Engels olacaksın. Memnun musun. Unutma, söz verdim. Eğer istersen, yarından tezi yok nikah salonuna gideriz, diye önerdi Fredrich. Teşekkür ederim, söz vermen benim için yeterli. Artık karşı çıkmadığına göre, ne zaman olsa bunu gerçekleştirebiliriz. Friedrich Karl'a, Laura'nın evliliği dolayısıyla evinde düzenlediği gecenin ne kadar neşeli geçtiğini anlatan 10 Nisan tarihli bir mektup gönderdi. Düğünü burada da büyük bir törenle kutlandı. Köpeklerin yeşil tasmaları vardı, altı çocuk için çay partisi düzenledik. Lafargue'ın büyük cam çanağı punç fincanı olarak kullanıldı ve zavallı kirpi son kez sarhoş edildi. Zavallı hayvan, sarhoşluk içinde battaniyesini kemirerek, başını açtığı deliğe sokmuş ve orada öyle debelenmişti ki, ertesi sabah onu boğulmuş olarak bulmuşlardı. Bu haber Tussy'yi üzmüştü, Karl da bu üzüntüye Engels'e yazdığı mektupta ‘saygıdeğer kirpinin' ölümü nedeniyle başsağlığı dileyerek katıldı. Kızı ve damadının gidişinden hemen sonra Marx ‘Kapital'in ikinci ve üçüncü cildini yazmaya koyuldu, Adam Smith ve diğer birçoklarının kitaplarını yeniden okudu. Kâr oranı ve artıdeğer oranı arasındaki karşılıklı ilişkiyi ayrıntılarıyla irdeliyordu. Yapıtının bir sonraki cildi için bir şema hazırladı. Ancak sağlık durumu kendisini engelliyordu. Jenny'nin, tedavi olması için ikna çabalarına rağmen Karl, doktorların yardımını reddetmekle kalmıyor, hastalığının belirtilerini ev halkından gizliyordu. Dostluklarına dayanarak Jenny, belki Engels onu sağlığına dikkat etmesi konusunda ikna eder umuduyla defalarca başvurmuş ve Manchester'deki Engels'e bir mektup daha yazmıştı. Sayın Bay Engels... Ona ilişkin bir dizi önemli şikayetimi bildirmek zorundayım... Özellikle Hannover kampanyasından sonra sağlığı pek iyi değil. Sürekli öksürüyor ve sağlığını düzeltmek için önlemler almak yerine büyük bir azimle Rusça öğrenmeye başladı. Düzensiz besleniyor, dinlenmeye zaman ayırmıyor. Koltuk altında baş gösteren şirpençe çıbanını bize ancak hastalık olgunlaştıktan ve sertleştikten sonra gösterdi. Sayın Bay Engels, sizin buraya yerleşmenizi son yıllarda o kadar düşledim ki... Pek çok şey başka türlü olabilirdi. Sayın Bay Engels, bu konuda mektuplarınızda ona hiçbir uyarıda bulunmayınız. Bugünlerde çok çabuk öfkeleniyor ve bu konuda size yazdığımı öğrenirse bana çok kızacaktır. Jenny, mektubun devamında Engels'ten, Wilhelm Wolff ve Marx'ı da tedavi etmiş olan doktoruyla Manchester'e geldiğinde konuşmasını rica ediyordu. Gumpert, onun güvendiği tek doktor, diye sürdürüyor ve kendine özgü mizahıyla şunları ekliyordu Ailemizde şu anda tıbbın her türlüsünden ve her doktordan nefret hüküm sürüyor, ama yine de onları göz ardı etmeyeceğiz. Bu sıralarda ‘Kapital'in ilk cildi insanlarda büyük hayretler uyandırmış, okuyanı adeta fethederek kendi yolunu açmıştı. Bir devir başlatan, bir çığır açan tüm kitapların, yazgıları karmaşık ve alışılmadıktır. Yakılsalar, yok edilseler bile onlar küllerinden yeniden doğmuşlar ve yüzyıllar sonra kendi zafer yürüyüşlerini gerçekleştirmişlerdir. Bunları yazanlar aforoz edildiler, haksız yere yerildiler, ancak bu kitaplar insanları mutlu ederek ve onların ruhunu zenginleştirerek yazarlarını yeniden dirilttiler ve yeni bir yaşama başladılar. Görmezden gelindiler ve suskunlukla yok edilmeye çalışıldılar. Ama onlar bir fırtına gibi daha da güçlü bir şekilde tüm yeryüzüne yayıldılar, her eve girdiler. Dahice düşünceler ve duyguların ifadesi olan bu kitaplar hiç değişmeksizin er ya da geç gereksinim duyanlara ulaştı ve insanların mutluluğu ve iyiliği için hizmet ettiler. Hiç kimse ‘Kapital'i zafere giden yoldan alıkoyamazdı, çünkü dahice olan, ölümsüzdür. Marx elli yaşına basıyordu. İnsanların yaşam yoluna damgasını vuran sayılarda gizemli bir güç vardır. Bu güç, kuşaktan kuşağa bir bellek gibi aktarılarak insan bilincinde yer etmiştir. Yıllar insanı öldürür, sayıları ise yüceltir. Marx ‘Kapital'in üçüncü cildi üzerinde çalışıyor ve bu çalışmasında yüce bir tatmin ve mutluluk buluyordu. Sayıların, araştırmaların, derin düşüncelerin karanlık, bilinmez ve korkunç girdabına dalıyor, ardı ardına bir inci dizisi gibi paha biçilmez, berrak bilimsel gerçekler keşfediyordu. Yakınları ona yarım yüzyıllık bir gövdenin jübilesini anımsatmışlardı. Karl purosuna uzandı ve yaşadığı yılları düşünmeye koyuldu. Elli yıl. Yaşlılığın eşiği. Çalışma odasının penceresinden mayıs çiçeklerinin kokusu geliyordu. Böcekler vızıldıyor, kuşlar cıvıldaşıyordu. Karl purosunu ateşledi, bir nefes çekti ve başını elleri arasına aldı. Ah Karluşa, hâlâ yoksulsun ve yoksul öleceksin. Eğer beni dinlesen ve tüm insanlığı mutlu etmeye çabalamak yerine sermaye biriktirip Philips amca gibi, hatta ondan da zengin yaşasan olmaz mı. Ah, sende bu kafa varken... diyen rahmetli annesinin sözlerini anımsamıştı. Karl alaycı bir şekilde gözlerini kıstı. Uzun yıllar kendisini hep zora sokmuş, anayurdundan sürülmüş, yoksul ve hasta olarak yaşlılığa adım atmıştı. Onunla birlikte karısı ve çocukları da ağır bir yoksulluğa katlanmışlardı. Ancak yaşadıklarının bir değerlendirmesini yaparken biliyordu ki yaşama yeniden başlama olanağı olsaydı yine aynı yolu izler ve bundan asla vazgeçmezdi. Jenny, kendisini kutlayıp onun saçları ağarmış başını göğsüne bastırdı ve derin bir duygusallıkla, Yaşamda ender rastlanan çok değerli her şeyi, gerçek aşkı yani seni, ve dostluğu yani Friedrich'i tanıdığıma çok memnunum, dedi. Aynı günlerde Marx Engels'ten bir mektup aldı. Değerli Mağripli. Benim de yaklaşmakta olduğum, ellinci yaş gününü kutluyorum. Yirmi beş yıl önce, bu yaşımıza kadar çoktan giyotine gitmiş olacağımızı düşünen heyecanlı gençlerdik. Kocaman bir ay kütlesinin, okyanuslarda gelgitlere yol açarak deniz girdaplarını kendisine çektiği gibi, bir dahi de manyetik bir çekim gücüne sahiptir. Jenny von Westphalen de Marx uğruna aristokrat olmanın tüm ayrıcalıklarını feda etmişti, onu sınırsız seviyordu. Engels, arkadaşına yaratma olanağı sağlamak için en verimli yıllarına acımamıştı. Wilhelm Wolff, emeğiyle biriktirdiği mütevazı malvarlığını Marx'a miras bırakmıştı, tıpkı Helene Demuth'un kişisel çıkar gözetmeksizin tüm yaşamını Marx ve ailesine adadığı gibi. Marx devrimcilerde güven uyandırıyor, bilim adamlarını kendisine hayran bırakıyor, şairlere ise esin kaynağı oluyordu. Bütün bunlara rağmen Marx çok alçakgönüllüydü. Farklı uluslardan ve mesleklerden insanlar onun dostluğunu kazanmak için türlü girişimlerde bulunuyorlar ve onu yakından tanıdıktan sonra kayıtsız kalamıyorlardı. Marx, yine eskisi gibi çalışma saatlerinin büyük bir bölümünü Genel Konsey'in işlerine ayırıyordu. Anayurdundaki devrimci hareketi sürekli izliyordu. Bismarck'ın gözdesi olan düzenbaz Schweitzer, Marx'tan Almanya Genel İşçi Birliği'nin haince tutumuna karşı ısrarla mücadele eden Liebknecht'i yola getirmesini rica ediyordu. Schweitzer bu Birliğin Başkanı Lassalle'ın yerine geçmiş ve onun sadık taraftarı olarak kalmıştı. Yanıt mektubunda Marx, alışılmış yıkıcı mantığıyla Schweitzer ile Enternasyonal üyeleri arasındaki anlaşmazlığın özünü açıklıyordu. Rahmetli Lassalle'ın ve bugünkü Almanya Genel İşçi Birliği'nin sekter tavırlarını, hatalarını ve ikiyüzlülüğünü açık açık eleştiriyordu. Uluslararası Birliğin sekreteri sıfatıyla Liebknecht ile Schweitzer arasında arabuluculuk yapmaya razı olurken, Almanya Genel İşçi Birliği'nin yanlış çizgisiyle mücadele etme hakkını şart koşuyordu. Marx Almanya'daki sendika hareketinin gelişim çizgisini dikkatle gözlemliyor ve bu konuda Genel Konsey'e rapor veriyordu. Bir keresinde Kugelmann, Marx'a, Berlin'den profesör Hanssen'in kendisine Prusya başkentinde bir akademik kürsü önerme niyetinde olduğunu bildirmişti. Kıt kanaat geçinen, borçlardan bunalmış proletarya önderine hatırı sayılır bir gelir getirecek, yaşamsal gereksinimlerini tümüyle sağlayacağı bir çalışma ortamı defalarca önerilmişti. Başbakan Bismarck, basının önde gelen organlarında yer alması yönünde ikna etmeye yeltenmişti. Marx, profesör cüppesini giymek için ülkesine dönebilirdi. Karısının, Prusya'nın etkili bir bakanı olan kardeşine yüzünü kızartıp başvurması borç ve yoksulluk ağının tamamen parçalanması için yeterli olabilirdi. Fakat Karl ve Jenny, hiç tereddüt etmeden ödün vermeyi reddettiler. 1868 yılı sonunda Engels ve Marx birbirlerine şu mektupları yazıyorlardı. Sevgili Mağripli. İlişikte yer alan sorulara tam bir netlik içinde yanıt vermeye çalış ve hemen geri dönen postayla gönder ki yanıtını salı günü sabahtan alayım. 1) Tüm borçlarını ödemen ve kendini rahat hissedebilmen için ne kadar paraya ihtiyacın var. 2) Yıllık olağan giderlerin için 350 sterlin yeter mi (hastalık ve öngörülmez istisnaları bunun dışında tutuyorum). Söyle ki yeni borçlar yapmak zorunda kalmayasın. Eğer yetmiyorsa, sana gerekli olan miktarı sen kendin yaz. Bu arada tüm eski borçların öncelikle ödenmesi gerekiyor. Doğal ki, bu en önemli sorun. Söz konusu olan şu ki, Gotfried Ermen'le görüşmelerim öyle bir noktaya geldi ki kontrat süremin sona ermesine –30 Haziran– kadar hisselerimi satın almak istiyor. Yani bana, beş yıl boyunca kendisiyle rekabette olan hiçbir kuruluşa girmemem ve daha sonra da firmayı kullanmasına izin vermem şartıyla belli bir para öneriyor. Bu da elde edebildiğim tek şey. Teklif edilen miktarın, herhangi bir olayın bizi kıtaya dönmeye zorlaması ve dolayısıyla beklenmedik masraflara sokmasını da hesaba katarak bizim birkaç yıl para kaygısı olmadan yaşamamıza yetip yetmeyeceği benim için bir soru işaretidir. Gotfried Ermen'in bana önerdiği miktar (bunu bana önermeden çok önce ben bunun sana verilmesi gereken ödemeyi kapatmaya gitmesine karar vermiştim) benim sana beş-altı yıl boyunca yılda 350 sterlin hatta acil durumlarda biraz daha fazla gönderme olanağımı garanti ediyor. Fakat bildiğin gibi zaman zaman yeniden borçlar birikirse ki bunlar yine sermayeyle ödenmek durumunda kalınır –bütün ayarlamalarım altüst olur–. Hesaplarım, tam da geçim masraflarımız yalnızca gelirlerden değil aynı zamanda da – baştan– kısmen sermayeden karşılanıyor oluşuna dayanmak zorunda olduğundan, bu hesaplar biraz karmaşık ve harfiyen uyulması gerekiyor, yoksa batarız. Benim Gotfried Ermen'le bundan sonraki ilişkilerim, sana gerçek durumu olduğu gibi özetlemeni rica ettiğim yanıtına bağlı olacaktır. Bu durumda, sana gerekli olacak miktarı belirle ve ne yapabileceğimize bakalım. Yukarıda sözü edilen beş-altı yıldan sonra ne olacağı, doğrusu, benim için de belirgin değil. Eğer her şey bugünkü gibi kalırsa, sana elbette her yıl 350 sterlin ya da fazlasını verebilecek durumda olmayacağım, ama yine de bu en az 150 sterlin olabilir. Ancak, o zamana kadar çok şey değişebilir, ayrıca yayın çalışmaların da sana bir şeyler sağlayabilir. Eşine ve kızlarına en iyi dileklerimi ilet. İlişikteki fotoğraflardan birini Laura'ya gönder. Sevgili Fred. Ben gerçekten de senin bu sınırsız iyiliğin karşısında ezildim. Karımdan tüm hesapları çıkarmasını rica ettim ve borç miktarı benim düşündüğümden daha fazla çıktı 210 sterlin (Bunun 75 sterlini tefeciye ve faize ödenecek). Bunun dışında, doktorun çiçek hastalığının tedavisi için daha açıklamadığı faturayı da eklemek gerek. Son yıllarda biz 350 sterlinden fazla harcadık, fakat bu miktar yeterlidir, çünkü, birincisi, son yıllarda Lafargue bizde yaşadı, ve o nedenle giderler oldukça arttı. İkincisi, her şey borçla alındığı için çok fazla ödemek zorunda kaldık. Borçlardan tamamen kurtulduktan sonra ben bütçeyi idare edebilirim. Evde durum son aylarda o kadar zorlaştı ki sen bunu Jenniçka'nın –benden habersiz– bir İngiliz ailesiyle çocuklarına öğretmenlik yapmak üzere anlaşmasından çıkarabilirsin. Kızımın hemen hemen tüm gün küçük çocuklarla ilgilenmesi gerekiyor. Dersler ancak Ocak 1869'da başlayacak. Çocukların annesi, doktor Monroe'nun eşi, görüşmeye geldiğinde ben yükümlülüğü yalnızca bir ay olması ve bu bir ay süresince de vazgeçme hakkının saklı kalması koşuluyla onayladım. Bu olay bana ne kadar acı verdi tahmin edersin. 1868 yılı Aralık ayının sisli, yağmurlu günlerinden birinde Genel Konsey bir oturumunda, Bakunin'in ‘örgütünün' Uluslararası İşçiler Birliği'ne kabul edilmesi talebini inceledi. Yanıtı hazırlama görevini Marx üstlendi. Her zaman olduğu gibi, eve döner dönmez ayrıntılı olarak bilgiler vererek Engels'e mektup yazdı ve incelemesi için Bakunin'in örgütünün tüzüğünü gönderdi. Bir hafta sonra Genel Konsey oybirliğiyle aldığı kararda kendi tüzüğü olan ve Enternasyonal'in içinde ve dışında faaliyet gösterecek ikinci bir uluslararası örgütün, işçilerin birliği davasına kaçınılmaz olarak zarar vereceğini ve anlaşmazlıklara yol açacağını vurguladı. Bunu öğrenen Bakunin Cenevre'den Londra'ya, Uluslararası Birliğe ‘Sosyalist Demokrasi Örgütü'nün programını ve tam birlik konusundaki görüşlerini içeren bir mektup gönderdi. Ayrıca kendisini Marx'ın öğrencisi ilan etti. Bir süre sonra ‘örgüt' kendisini lağvetti ve üyelerinin Enternasyonal'in bir şubesine dahil edilmesini rica etti. Genel Konsey buna razı oldu, ancak Marx'ın belirlediği koşullarla. ‘Örgütün' ‘sınıfların eşitlenmesi' koşulunun yerini ‘sınıfların ortadan kaldırılması' formülü aldı. Bakunin'ciler Uluslararası İşçiler Birliği'ne katıldılar. *** St. Petersburg Sansür Kurulu, Marx'ın ‘Kapital'inin incelemişti. Almanca baskısını hemen Sansür Kurulu raporunda şunlar yazıyordu Beklendiği gibi, kitapta Enternasyonal Birliği'nin malûm başkanının sosyalist ve din karşıtı olduğunu belirten pek çok bölüm vardır. Fakat Marx'ın kapitalistlerin işçilerle ilişkilerine dair eleştirileri ne kadar güçlü, ne kadar sert olursa olsun, sansür bu eleştirilerin önemli bir zarara yol açacağını düşünmemektedir, çünkü bu eleştiriler, söz yerindeyse, bu kitabın içeriğini oluşturan soyut, karanlık politik-ekonomik delillerin yoğun denizinde boğulacaktır. Söylenebilecek olumlu olgu şudur ki, Rusya'da kitabı çok az kişi okuyacak ve sınırlı sayıda kişi anlayacaktır. 1868 sonbaharında Marx tanımadığı Petersburglu bir Rustan mektup aldı. Takma adı ‘Nikolay' olan ‘Petersburg Karşılıklı Yardımlaşma Derneği'nde çalışan yirmi dört yaşındaki Nikolay Frantzeviç Danielson, ‘Kapital'in Rusça'ya çevrilmekte olduğunu ve yayıncı Polyakov'un kitabı basmayı kabul ettiğini bildiriyordu. Danielson'un ricası üzerine Marx bir fotoğrafı ile kısa bir özgeçmişini gönderdi. ‘Kapital'in çevrilmesi fikri, ‘Rublev Derneği' olarak anılan birliğin üyeleri tarafından ortaya atılmıştı. Meraklı ve dürüst birkaç genç insan halkı bilgilendirmek için birleşmişlerdi. Onlar adaletten mahrum ve yoksul yurttaşlarda da genel insanlık idealleri olan iyilik ve eşitlik uğruna mücadele isteği uyandırmak için çabalıyorlardı. Bu amaçla entelektüel gençlik diğer ülkelerde yayımlanan yeni ve önemli ne varsa bilmek, tanımak, tanıtmak, üyelik aidatlarının elverdiği ölçüde bu kitapları çevirmek ve ülkelerinde yayımlamak için çalışıyordu. ‘Rublev Derneği'nin fikir babaları ve kurucularının başında Çernişevski'nin öğrencisi Hermann Lopatin geliyordu. Lopatin, Çar jandarmalarının pençesine erken yaşta düşmüş, büyük yetenekleri olan, üniversiteyi çok iyi dereceyle bitirmiş, üç yabancı dili rahatça konuşabilen ve eylem için can atan çılgın bir devrimciydi. Garibaldi saflarında özgürlük mücadelesi vermek için gizli yollardan yurtdışına çıktı ve bencilce bir bireysel ilerleme isteği ile değil, tüm halkın mutluluğu için çaba gösteren özverili ve adanmış kişilere çok görev düşeceği inancıyla Rusya'ya döndü. Hermann Lopatin, yüreğindeki sevgiyi tüm insanlığa sunabilecek istisnai kişilerdendi. Lopatin, Rusya'nın devrimci gençliğiyle iç içeydi, sürgündekilerle mektuplaşıyordu, sosyalist yazını takip ediyordu. ‘Kapital' Almanya'da piyasaya çıkar çıkmaz ‘Rublev Derneği' üyeleri hemen edindiler. Marx'ın kitabını, daha çok sayıda kişiye ulaştırabilmek için Rusça'ya çevirme isteği işte o zaman ortaya çıktı. Fakat Lopatin Marx'la yazışmadı, çünkü bir süre sonra tutuklandı, Petropavlovsk kalesine hapsedildi, daha sonra da sürgüne gönderildi. Lopatin'in üniversiteden yoldaşı ve tüm yaşamı boyunca arkadaşı olan Nikolay Danielson, Polyakov'la kitabın basımı konusunda anlaştıktan sonra, mektubun Londra'ya gönderilmesi işini Lopatin'in o zamanlar yakın arkadaşı olan ‘Rublev Derneği' üyesi Liyubavin üstlendi. Üçü biliyorlardı. de iyi derecede Almanca Hermann Lopatin sürgünden yurtdışına kaçmayı başarmıştı. Petersburg Derneği'nin kararı ve yayıncı Polyakov'un ricasıyla Moskova'ya gelmeden önce Cenevre'ye gitti. Oradaki Rus göçmenlerin bağlantısız, kavgalı gruplara dağılmış olması, ortama hakim olan dedikodu ve kişisel düşmanlıklar Lopatin'i şaşkına çevirmişti. Rus sürgünler arasında Lopatin'in var olmasını istediği dostluk, kaynaşma, ortak hedefte birleşme gibi duygular yoktu. İngiltere gibi, İsviçre de dünyanın dört bir yanından mültecilerin akın ettiği bir ülke olmuştu. Leman gölü kıyılarına çok sayıda Rus da yerleşmişti. Onlar arasında Çernişevski'nin dava arkadaşları, dağıtılan isyancı ‘Halk Egemenliği' grubunun üyeleri ve diğer politik sürgünler vardı. Burada Bakunin ve ona yakın olan ve Cenevre'de Marx ve Engels tarafından ‘kışla komünizmi' olarak nitelenen düşüncelerin propagandasını yapan bir dergi yayınlamaya başlayan Sergey Neçayev, önemli bir etkiye sahiptiler. Yirmi üç yaşındaki Neçayev, hoşgörüsüz bir iktidar düşkünü, ‘Araçları belirleyen amaçtır' sloganını şiar edinmiş düzeysiz demagog tipinin tamamen ustalaşmış bir örneğiydi. Ona göre, provokasyonlar, imzasız mektuplar, şantaj, hatta katliam toplumsal savaşlarda kabul edilebilir eylemlerdi. Kendisi için mutlak egemenlik talep ediyor ve dernekte hiçbir eleştiriye ve itiraza katlanamıyordu. Neçayev gizli derneğin çıkarlarını koruma bahanesiyle St. Petersburg'da üniversite öğrencisi İvanov'u öldürmüştü. Daha sonra yurtdışına kaçmış ve Cenevre'de destek ve anlayış gördüğü Bakunin'e sığınmıştı. Lopatin Çar Hükümetinin, Neçayev'in bir cinayet suçlusu olarak iadesini talep ettiği bir dönemde geldi İsviçre'ye. Rus mülteciler, buna karşı çıkmaya çalıştılar ve İsviçre Hükümeti'nden Bakunin'in arkadaşını iade etmemesi talebinde bulundular. Lopatin, Rus mültecilerin çok çirkin bir söz düellosuna giriştikleri toplantılara katıldıktan sonra, onların zavallılığı ve mücadele için kesinlikle uygun olmadıkları kanısına vardı. Anarşistlerle tüm bağlarını kopardı, ideolojik bakımdan yakın olduğu halkçılarla geçinemedi. Kendi yurttaşlarının çoğunda açık ve net bir çizgi göremedi ve kendisini yalnız ve yabancı hissetti. Çekişmeler nedeniyle birbirinden kopmuş ve zayıf düşmüş olan ve yetkin, saygın bir lideri bulunmayan Rus devrimcilerinin birliği için Lopatin'de daha sonra takıntıya dönüşecek olan, ‘ne pahasına olursa olsun Sibirya'ya sürülen Çernişevski'yi kurtarma' düşüncesi işte o zaman doğdu. Önemli ölçüde Bakunin'in hileleri, entrikaları ve diktatörce tavırlarının sebep olduğu güç durumdan çıkış yolunu gösterebilecek bir kişi daha vardı. Ve Lopatin, Marx'ın yardımıyla teorideki kuşkulardan arınabilmek umuduyla Londra'ya gitmeye karar verdi. Fakat gidişinin başlıca nedeni ‘Kapital'in çevirisi konusu idi. Küçük bir gemi ile Dover'a yaklaşırken güçlü, yapılı fiziği ve yakışıklı, bilge yüz ifadesiyle dikkatleri üzerine çeken Lopatin çok heyecanlıydı. Miyop olduğu için sürekli kullandığı ve zeki bakışlarıyla derinleşen gri gözlerini gizlemeyen gözlüklerini alışkanlıkla sık sık çıkarıyor ve siliyordu. Enternasyonal'in lideri artık çok ünlüydü ve büyük insanlar her zaman bir parça çekingenlik uyandırırlardı. Çünkü onlar kendisi ile karşılaşan her insan için ölçüdürler. İnsanın kendisini küçük biri olarak görmesi kolay değildir. Ancak Hermann Lopatin'in bu buluşmadan çekinmesine gerek yoktu. Düşünme yeteneği vardı ve yirmi beş yaşında olmasına rağmen çok şey biliyordu. En önemlisi de mutlakiyetle mücadele için karşı konulmaz bir silah elde etmek istiyordu. Sonunda Lopatin istediği Maitland-Park Road caddesine ulaştı ve fenerin ışığında duvardaki 1 numarasını gördü. Karşısında gri boyalı küçük bir ev olan iki katlı Modena Villas vardı, evin arkasında da yemyeşil bir bahçe. Karl Marx tenha bir yerde yaşıyordu. Bunun pekçok nedeni vardı. Yaratı ve yoğun çalışma sakinlik ve konsantrasyon gerektirir. Ve başka hiçbir şey bu yoğunluğa koşuşturmalar, gereksiz konuşmalar, gereksiz rastlantısal karşılaşma ve tanışmalar kadar zarar veremez. Tüm bunlar, hızını almış akmakta olan derin bir nehrin suyunu azaltan bir dip çamuru gibidirler. Marx'ın evinde herkes bayağılık, dedikodu ve amaçsız zaman kaybından kaçınıyordu. Üstelik ‘Komünist Parti Manifestosu'nun, ‘Louis Bonaparte'ın 18 Brumaire'i' ve ‘Kapital'in yazarı, uluslararası işçi hareketinin lideri, birkaç ülkenin polisinin ilgi alanındaydı. Ajanlar ve provokatörler değişik bahanelerle ona ulaşmaya çalışıyorlardı ve bu nedenle Marx kendisini ziyarete gelen tanımadığı insanları titizlikle araştırıyor ve oldukça ihtiyatlı davranıyordu. Lopatin hakkında Lafargue'dan çok övgü duymuştu. Genç Rus'u dostça karşıladı. Lopatin daha ilk karşılaşmalarında yalnızca Marx'ın değil, ailesinin de hoşuna gitmişti. Bir zamanlar Lafargue gibi, tüm Modena Villas sakinlerinin dostu oldu ve neşeli Tussy ile sıkı bir dostluk kurdu, Tussy, Lopatin'e Maitland-Park Road 1 numaralı evdeki tüm hayvanları tanıttı. Karl, karısı ve kızları gibi hayvanları şefkatle sever ve onlar da bu sevgiye büyük bir bağlılıkla karşılık verirlerdi. Fakat tüm köpeklerin, kaplumbağa ve kirpinin en üst amiri siyah gözlü, ele avuca sığmaz Eleanor'du. Kedileri Tommy, Lenchen'e sorun çıkaranların başında geliyordu, çünkü evde sık sık akla gelmedik düzensizlikler yaratan yeni yeni yavrular beliriyordu. Tüm odalara girip çıkıyor, ayak altında dolaşıyor, vahşi çığlıklar atıp yerleri kirletiyorlardı. Uzun tüylü Whiskey, sahibesi Tussy'den bir adım dahi uzaklaşmaz o yokken de Karl'ın koltuğunun altında yatardı. Kocaman, sakar bir köpekti ama aynı zamanda uysal ve duyarlıydı. Whiskey, Marx'ın yaşlı cadı diye çağırdığı Tommy'nin aksine herkesin sevgilisiydi. Evde, yufka yürekli Eleanor'un sokağa atılmış köpekler arasından topladığı başka köpekler de vardı. Sambo, Blekley ve Dikki, bunlar arasında olağanüstü müzik kulağıyla Dikki ön plana çıkıyordu ve Marx herhangi bir şarkı mırıldandığında hafif bir ulumayla onu taklit ediyordu. Dikki opera aryalarını ve şarkıları sever, fakat ıslığa tahammül edemez. Ben herhangi bir melodiyi ıslıkla seslendirir seslendirmez Luther'in şeytanı görünce yaptığı gibi, hemen bana sırtını döner ve seğirterek yanımdan uzaklaşır, diyordu. Marx, Rus konuğuyla bahçede gezerken. Tam bu sırada Lopatin'in ayağının altına kocaman bir kaplumbağa sokuldu. Bu Jocko, dedi Eleanor gülümseyerek. İngilizlerin çoğu gibi tasalı bir hali olmasına karşın, inanın çok akıllı bir yaratık. Kaplumbağa minnacık dar kafasını dışarı çıkardı ve kendisini sahiplerinin okşayışlarına teslim etti. Daha sonra küçük bir tümseğin altındaki çukurlardan birine girerek gözden kayboldu. *** Marx kusursuz bir dilbilimciydi. Engels gibi o da yabancı dilleri kolaylıkla öğreniyordu. Eski ve başlıca Avrupa dilleri dışında, Romence de biliyordu ve başlamıştı. 1869'da Rusça öğrenmeye Yabancı dil olmadan olmuyor, diyordu. Yabancı dil yaşam mücadelesinde bir silah. Değişik halklara komünizm propagandası yapabilecek insanlar gerekli. Marx'ın çalışma odasındaki kitap raflarında yüzden fazla Rusça kitap vardı. Not defterinde bu kitapların kataloğu için birkaç sayfa ayırmıştı. Kitapların büyük çoğunluğunu Petersburg'dan Danielson göndermişti. Marx'ın okuduğu kitaplarda notlar, işaretler, çizgiler vardı. Dobrolyubov, Çernişevski, Herzen, Şçedrin, Saltıkov, Gogol, Puşkin, Lermantov ve Flerovski'nin yapıtlarını el altında bulundurmak için Marx raflardan çıkarıp koltuklara ve masalara koyardı. Bunları çoğunlukla sözlüksüz okuyordu. Hermann Lopatin Marx'a geldiğinde, Marx Rusça konuşma dilini yeterince rahat kullanıyordu. Bu, ‘Kapital'in yazarının Rus yazarlarının kitaplarını bu kadar iyi bildiğini beklemeyen Lopatin'i şaşırtmıştı. Marx bu genç Rus öğrenciyi sınava çekiyordu ve ona birkaç soru sordu. Politik ekonomiyi derinlemesine incelediniz mi. Yeterince değil, dedi Lopatin düşünmeden. Bizim grupta, Petersburg'da bu konuyla, felsefeyle olduğu kadar ilgileniyor olsak da. Şaşırmış bir şekilde gülümseyen Marx, Rusça olarak, Sizin büyük şairiniz Puşkin, kahramanı Onegin üzerine şu dizeleri yazarken ekonomi biliminin erbabı olduğunu kanıtlamıştı, dedi. Homeros'u, Feokriti paylıyordu, Ama Adam Smith'i okuyordu. Derin bir ekonomist olmuştu. Yani devletin nasıl zenginleşeceğini, Neyle ve neden yaşadığını Sıradan bir ürün varken Devlete altının gerekmediğini Hesap edebiliyordu. Babası onu anlayamadı Ve toprağını rehin verdi. Yeniden İngilizce'ye geçerek sözlerine devam etti Marx Onegin'in babası malın para olduğunu kabul etmek istemiyordu. Fakat diğer Ruslar bunu çoktan anlamışlardı. 1838-1842 yıllarında İngiltere'ye Rusya'dan tahıl getirildiğini anımsamak yeterlidir. Ben ona bu konuda yazmıştım. Lopatin'le daha ilk karşılaşmalarında ve daha sonra birçok kez Marx, Çernişevski'den özel bir saygıyla söz etti. Marx, çağdaş ekonomistler arasında özellikle Çernişevski'nin gerçek özgün bir düşünür olduğunu, oysa diğerlerinin yalnızca derleme bilgilerle yetindiğini düşünüyordu. Kuşkusuz, diyordu Marx, onun yapıtları özgünlük, güç ve düşünce derinliği taşıyor, ekonomide çağdaş yapıtlar arasında gerçekten de onunkiler okunmaya ve incelenmeye değer yegâne yapıtlardır. Marx, Ruslar'dan hiç kimsenin böylesine önemli bir düşünürü Avrupa'ya tanıtma kaygısı taşımamış olmasına öfkeleniyordu. Marx, Hermann Lopatin'e defalarca Çernişevski'nin politik ölümü yalnızca Rusya'da değil Avrupa'da da bilim dünyası için bir kayıptır, demişti. Marx'ın, Lopatin'in ideolojik rehberi saydığı Çernişevski'ye yaklaşımı, Lopatin'in, aklından çıkmayan tutsağı özgürlüğüne kavuşturmak için gereken bütün girişimlerde bulunma isteğini güçlendirdi. Çernişevski'nin yurtdışına kaçışını örgütlemek Lopatin'e gerçekleştirilebilir geliyordu ve ‘Nasıl Yapmalı'nın yazarını kurtarma planı üzerinde enine boyuna düşünüyordu. Bir keresinde Hermann Lopatin, bir hükümet başkanı nasıl olmalıdır konusunu konuşurken, Marx'a, Şelgunov'un ‘Genç Kuşağa' adlı kitabından bir bölüm okudu Bize ne çar, ne imparator, ne dini lider, ne de kalıtsal yeteneksizliği örten kral cübbesi gerekli biz aklı başında, sıradan, ölümlü ve kendisini seçmiş olan halkı anlayan bir yeryüzü insanı istiyoruz. Bize Uspenski Kilisesi'nde yağlanmış bir imparator değil, görevi karşılığında maaş alan seçilmiş bir baş gerekli. Lopatin, Marx'ın yapıtını büyük bir coşku ve mutlulukla çevirmeye başladı üstelik yazarla görüşebiliyor ve onun öğütlerine başvurabiliyordu. Ancak çevirmen ilk bölümün içinden bir türlü çıkamadığını itiraf etmek zorunda kaldı. O zaman Marx ona bu çıkmazdan kurtuluşun yolunu gösterdi. Lopatin kendisi için daha kolay olan ikinci bölümü çevirmeye başladı, böylece ağır ağır dilin özelliklerine, anlatım biçimine ve yapıtın temasına alışmış oldu. Marx'la doğrudan teması sayesinde ‘Kapital'in çevirmeni dildeki canlılığı ve keskin ironiyi, yazarın stilinin özelliklerini, düşüncelerindeki devrimci şahlanışı verebiliyordu. Rus dilini artık yeterince bilen Marx ise çevirideki ustalığı takdir ediyordu. Marx, Lopatin'de büyük bir bilim adamı yeteneği görüyordu. Hermann politik olarak henüz olgunlaşmamıştı. Marx genç Rus'un görüşlerindeki hatalı yönleri, Polonya'dan söz ederken, ancak bir İngiliz'in İrlanda davasını incelerken yapacağı gibi, bir sömürgecinin yerlileri hor gören tavrıyla betimlemesi üzerine fark etmişti. Lopatin'in şahsında teorik olarak güçlü bir Rus devrimcisini yetiştirme isteğiyle Marx, onu politik faaliyetlerin geniş arenasına çekti. Bir süre sonra Lopatin, Enternasyonal Genel Konseyi'ne üye oldu. Küçük Eleanor ve Lopatin'in dostluğu Marx ve karısını mutlu ediyordu. İstisnai dürüstlüğü, alçakgönüllülüğü ve derin düşünebilme yeteneği genç Rus'un belirgin özellikleriydi. Tussy hayvanlar konusunda uzmandı. Hayvanları, Marx'ın büyük kızı Jennychen'in çiçekleri, diğer kızı Laura'nın da şiiri sevdiği kadar çok severdi. Bu nedenle Lopatin'in Tussy ile hemen hemen tüm konuşmaları, Tussy'in gözdeleri üzerineydi. Whiskey yetenekli. Bunu, hayvanı sürekli gezmek için yanına alan Mağripli de kabul ediyor, diyordu Eleanor Lopatin'e. Bunu, muhteşem bir müzik sezgisine sahip olmasına karşın Dikki hakkında söyleyemem. Köpekler de insanlar gibi ya akıllı ya da aptaldırlar, ya neşeli ya da melankoliktirler, diyordu Tussy, tüm ciddiyetiyle. Whiskey ya da Sambo ile top oynamak istemez misiniz. Topu burunlarıyla kapıp, uzun suratlarıyla fırlatarak pas atıyorlar. Sanki sahibesinin neden söz ettiğini anlamış gibi, Whiskey genç Rus'un ayağına küçük siyah bir top yuvarladı. Sizde insanlar da hayvanlar da bir başka, diye şaka yaptı Hermann. Whiskey ile taa uzaklara, Hampstead Head'in ardındaki tarlalara gidince ne yapıyorum biliyor musunuz. Bu sırrımı sizinle paylaşacağım, dedi Tussy. Bana güvendiğiniz kalırım. için size minnettar Kendi kendime rol değiştirme oynuyorum. Bu çok ilginç bir şey. Bir gezgin oluyorum ve Çin'de dolaşıyorum, Dalay-Lama'ya dönüşüyorum. Onun hakkında kimse bir şey bilmiyor ve ben istediğim şeyi uydurabiliyorum. Yamyam kabileleri ise nyam-nyam. Onu yakında insana dönüştürmek gerekir. Afrika'daki Çad gölünün ne kadar güzel olduğunu biliyor musunuz. Elbette, orada timsahlar var. ‘Eğer suya giriyorsan timsahlar hakkında kötü konuşmamalısın.' Zencilerin böyle bir atasözü var. Anlaşılan coğrafyaya duyuyorsunuz, dedi Lopatin. çok ilgi Hayır. Daha çok edebiyata ilgi duyuyorum. Titaniya'yı yorumlamayı seviyorum. Yeryüzünde Shakespeare'den daha iyi bir yazar yoktur. Siz onun doğduğu Stratford-uponAvon'a gittiniz mi hiç. Orada bir dilek kuyusu var. Üzerine eğilip üç gizli isteğini fısıldarsan, isteklerin yerine gelir. Eleanor kısa bir süre sustu. Derin bir nefes aldı ve canlı bir tavırla sürdürdü konuşmasını. Yazık ki, bu kuyu bir masal. Geçenlerde büyük drama aktristi Sarrah Sedonce hakkında bir yazı okudum ve Tat-Galeri'deki portresini görmeye gittim. Çok güzel değil ama çok başarılı. Büyüdüğümde mutlaka sahnede onun rollerini oynayacağım. Çocukluğumda Jane Gray'i taklit eder ve onun da başına geldiği gibi bir cellat kütüğü üzerinde ölmeyi geçirirdim kafamdan. Ben Robin Hood oldum, Spartaküs oldum. Bana gülmeyin, lütfen. Size güvenerek sırlarımı açıkladım. Bunları Mağripli dahi bilmiyor. Siz ne diyorsunuz, Eleanor. Öyle sürükleyici ve umulmadık şeyler anlatıyorsunuz ki, hayran kaldım. Siz bir hayalci, bir sihirbazsınız. Uyanıkken düş görmek, bu, müthiş bir şey. Düş bana tüm büyük eylemlerin başlangıcı gibi gelir. Bu düş, Macellan'ın masalımsı güzellikteki Hindistan'ı araması, elmas perdahçısı Spinoza'nın felsefi buluşlar yapması, hatta Martin Luther'i papanın keyfi hareketiyle mücadele için esinlendirmiştir. Annem Luther'i Alman dilini bilenlerden biri olarak kabul eder. en iyi Belki de, onu okumadım. Ama düşseverlerden söz edeceğim. Bunlar Kopernik, Marat, Hegel idi ve elbette, sizin babanız da büyük bir düşseverdir, bildiğim kadarıyla o bir şair aynı zamanda. Mömchen onun tüm şiirlerini dikkatle saklıyor, fakat göstermeyi sevmiyor. Mağripli ise kendi şiirleriyle alay ediyor. Fakat, hiç kimse, onun kadar muhteşem fantastik serüvenler ve öyküler uyduramaz. İnanılmaz bir masalcıdır, dedi Eleanor. Marx'ın küçük kızı olağanüstü bilgisi ve çekiciliğiyle Lopatin'in ilgisini çekmişti. Zamanlarının çoğunu birlikte geçiriyorlardı. Tussy, Lopatin'e ülkesiyle ilgili sorular soruyordu. Bu uzak ülke Marx ailesinde istisnasız herkesin ilgisini çekiyordu. Halkınızın alışılmadık derecede kaderci ve sabırlı olduğu doğru mu. diye sordu Lopatin'e bir akşam yemeğinde Jenny Marx. Bu, uzun süren kölelik koşullarından dolayı halkın ruhuna işlemiş, fakat değişen zaman ve aydınlanma bizim sıradan insanlarımızın karakterini değiştiriyor. Kölelerin özgürlüğüne kavuştuğu gün depremi andırır bir gün olmalı, öyle mi. diye sordu Tussy. Hayır, tam tersine. Henüz çok gençtim ve tesadüfen yolum Moskova'ya düştü. Gördüklerimi unutmam hiçbir zaman mümkün değil. Halkın bunu nasıl karşıladığını duymak isterdim. diye sordu Marx. Evet, anımsıyorum, bu o çılgın Rus karnavalı gününe rastlamıştı. Sabahın erken saatleriydi, gece bekçileri ellerinde tokmaklarla geziyorlardı ve yemek, şarap ve çingene şarkılarından yorgun düşmüş, gözlerinden uyku akan son sefahat düşkünleri de at arabalarıyla evlerine dönüyorlardı. Birden kiliseden Çarın talimatı okunmaya başlandı. Yırtık paltolu insanların suratlarını ekşiterek, kuşkulu kuşkulu onları nasıl dinlediklerini gördüm. Yorgun düşmüş ve çalışmaktan kararmış ellerinde şapkalarını sıkıyorlardı. Köylü kadınları sessizce ağlıyorlardı. Bunlar, kendisine özgürlükleri bağışlanmış olan toprak köleleriydi. Onların konuştuğu tek şey vardı. Biz ne olacağız şimdi. Bahçesinde hizmetçi kulübeleri, at ahırları bulunan, kör duvarlarla çevrili Moskova köşklerindeki köle sahipleri bir isyandan korkuyorlardı. Köylülerin ve işçilerin soyulduğunu herkes biliyordu. Toprak sahiplerinin tek umudu polisti. Peki o gün ayaklanma oldu mu. diye sordu Jennychen. Hayır, sanki cenazeden döner gibi üzgün hizmetçiler odalarına, koğuşlarına döndüler. ‘Bizi özgür kılmakta kimin ne çıkarı var.' diye düşünüyordu köylüler. Toprak soylularındı ve yine soylulara kaldı. Bu sırada ülkenizde kaç köle vardı. diye sordu Jenny. Yirmi milyon, bunlardan en az bir milyonu yaşlı ve hastaydı. Onları açlık, yoksulluk ve ölüm bekliyordu. Gelecekte köylülerin çıkarabileceği kargaşalara karşı kendilerini savunabilmek arzusuyla işbilir toprak sahiplerinden biri böyle güçsüz insanlara kaynak oluşturabilecek bir hayırseverler derneği kurmaya karar verdi. Önce soymak, daha sonra da soyulanlar için biraz para toplayıp ağızlarına bir parmak bal çalmak eski bir hikayedir, dedi Jennychen. Elbette. Öykünüze devam edin, diye rica etti Marx. Tüm toplu mekanlar o günlerde boş, sessiz, hatta karanlıktı. Caddelerde turlayan, evlerin önünde bekleşen faytonların nereye kaybolduklarını tanrı bilir, yalnızca anacaddelerle, Tverskaya ve bir de Kuznetskiy Most'ta hızla bir yerden bir yere gitmekte olan kupa arabaları göze çarpıyordu caddelerde ve meydanlarda o kadar az yaya vardı ki gözlerinize inanamazdınız. Demek öyle. Tuhaf, dedi Jenny. Kentin merkezinin tamamen boş olmasına o sıralarda pek şaşmamak