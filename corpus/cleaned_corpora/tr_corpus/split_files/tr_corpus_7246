Başkanlığı Özel Harekat Başkanlığı, Emniyet Genel Müdürlüğü'nün banka soygunu ve terör eylemlerine müdahale, rehine kurtarma gibi olağanüstü durumlar ve baskınlar için özel taktik ve silahlar kullanan merkez teşkilatına bağlı olarak görev yapan birimidir. 1983 yılında kurulmuştur. Karargahı Gölbaşı/Ankara'dadır. Bu birimde görev yapan personel Özel Harekat Polisi olarak adlandırılır. Görevleri terör örgütlerinin gerçekleştirdiği silahlı eylemleri engelleyerek silahlı teroristi etkisiz hâle getirmek , kaçırılan ulaşım araçlarına(uçak ,tren) kurtarma operasyonu düzenlemek ,rehine olaylarına müdahale etmek ,güvenliği tehdit eden silahlı şahısları etkisiz hâle getirmek ve devlet büyüklerinin güvenliğini sağlamaktır. İçişleri Bakanlığının onayı ile 22 Mart 1983 tarihinde Asayiş Dairesi Başkanlığı bünyesinde merkezde "Özel Harekat Şube Müdürlüğü" ve Ankara, İstanbul, İzmir illerinde ise Emniyet Müdürüne doğrudan bağlı olarak "Özel Harekat Grup Amirlikleri" şeklinde teşkilatlandırılmıştır.Günün değişen ve gelişen şartları neticesinde 13.03.1987 yılında Asayiş Dairesi Başkanlığı bünyesinden alınarak 23.02.1988 tarihinde Terörle Mücadele ve Harekat Dairesi Başkanlığı bünyesinde "Özel Harekat Şube Müdürlüğü" olarak 1993 yılına kadar faaliyet göstermiştir. Özellikle bölücü terör olaylarının artması nedeniyle 13.07.1993 yılında Özel Harekat Dairesi Başkanlığı kurulmuş, içinde İzmir İlinin de bulunduğu 48 il Özel Harekat Şube Müdürlükleri, Özel Harekat Dairesine bağlanmıştır.25.08.2017 tarihinde Özel Hârekat Daire başkanlığı yeniden yapılandırılmış statüsü yükseltilerek Özel Hârekat Başkanlığı olmuştur. 4 Nisan 2018 tarihinde Cumhurbaşkanlığı Koruma Daire Başkanlığı bünyesinde Özel Hârekat Şube Müdürlüğünün kurulması kararlaştırıldı. 15 Temmuz darbe girişimi'nde 51 özel hârekatçı hayatını kaybetti. 28 Şubat sürecinden sonra 1999'da polisin askere karşı dengeleyici unsur olması öne sürülerek sahip oldukları ağır silahları Jandarma Genel Komutanlığı'na devretmişlerdir. 15 Temmuz darbe girişiminin bastırılmasında yararlılıklar gösterip darbeciler tarafından saldırı düzenlenmesinin ardından tekrar ağır silah kullanma yetkisi verilmiştir. Olası afet durumlarında polislerin de arama kurtarma faaliyetlerine katılabilmesi için arama kurtarma eğitimleri verilmeye başlanmıştır.Bunun için Özel Harekât bünyesinde Arama Kurtarma Şube Müdürlükleri kurulmuştur. Suriye'de TSK'nın kontrol altına aldığı bölgelerde emniyeti sağlama terörle mücadele görevi için başkanlığa bağlı Suriye Görev Gücü adlı birlik oluşturulmuştur. Özel harekat birimine alınacak personel; teşkilatta çalışmakta olan gönüllü polis memuru vaya komiser sınıfından, kıdeme müessir ceza ve olumsuz sicil almamış, müracaat tarihinde polis memurları için 28, komiser sınıfı için 31 yaşından büyük olmayan, spor ve bedeni geliştirme çalışmalarına yatkın olan, fiziki güce, soğukkanlılığa, hızlı reaksiyona sahip,azimli, dayanıklı olanlar içinden yapılan mülakatta başarılı olanlar özel harekat kursuna alınır. Bu kursu başarı ile bitiren personel özel harekat branşlı olarak kadrolara atanır. Yaklaşık 16 haftalık eğitim alırlar. Personel keskin nişancılık, hızlı ve etkili silah kullanma, arazi ve dağcılık, haritacılık, ilk yardım, zırhlı araç ve elektronik silah sistemleri, meskun mahal operasyon, uçak operasyon, tren ve araç operasyon, müzakere, su altı dalış, insansız hava aracı yönetimi ,bina-araç-kişi koruma gibi birçok eğitim ve kurs alır. Bunların yanında yoğun spor eğitimi ve yakın dövüş eğitimi de alır. Mevzuat ,hukuk ,ceza kanunu ,psikoloji gibi operasyon esnasında kullanması gereken bilgilerin eğitimi alınır. Ayrıca Özel Harekât Polisleri yıl içinde belli aralıklarla hizmet içi eğitime tabi tutularak tatbikatlar ve atış dersleriyle devamlı göreve hazır olmaları sağlanır. Brad Guzan Bradley Edwin "Brad" Guzan (9 Eylül 1984; Evergreen Park, Illinois), Amerikalı futbolcudur. Premier League ekiplerinden Aston Villa'da forma giymektedir. ABD formasıyla ilk maçına 19 Şubat 2006'da, Guatemala karşısında çıktı. ABD'nin katıldığı 2007 CONCACAF Altın Kupa, 2007 Copa América, 2009 FIFA Konfederasyonlar Kupası ve 2010 FIFA Dünya Kupası kadrolarında, genellikle yedek kaleci olarak yer aldı. Stuart HanedanÄ± İskoçya Kralı II. Robert tarafından 1371 'de kurulan Stuart Hanedanı İskoçya tahtına egemen olmuş, Kraliçe Anne (Büyük Britanya) 'in veliaht verememesi üzerine 1649 yılına kadar ise Büyük Britanya Krallığına kadar egemen olmuştur. Stuartlı Hükümdarlar; İngiltere Kraliçesi I. Elizabeth'in Bakire kalmasıyla, Tudor Hanedanına veliaht verememesi üzerine; VII. Henry'nin kızı ve VIII. Henry'in kız kardeşi olan Margaret Tudor (Guise'li Mary)in kızı Mary Stuart'in oğlu I. James 'in veliaht ilan edilmesiyle İngiltere tahtına da egemen olmuştur. İngiltere'ye egemen olan Stuart Hanedanı, İngiliz Hükümdarlarının Fransa üzerindeki hak talebi ve İrlanda Krallığına da sahip olmaları neticesinde; Stuartlı Hükümdarlar "İskoçya, İngiltere, İrlanda, Galler, Fransa" Kralı/Kraliçesi Unvanı taşımaya başladılar. Mickey Rooney Mickey Rooney (d. Joseph Yule, Jr; 23 Eylül 1920 – 6 Nisan 2014) yaşamı boyunca çalışan Amerikalı film yönetmeni ve oyuncu. Kariyeri boyunca çeşitli ödüller kazandı, bunlara bir Oscar, bir Altın Küre ve bir Emmy dahildir. Andy Hardy karakteri en çok bilinen çalışmasıdır, A&E's Biography'ye göre Rooney herhangi bir oyuncue göre en uzun film kariyerlerine sahip oyunculardan biridir. Men of Israel Men of Israel, Lucas Entertainment tarafından yayınlanan 2009 yapımı gay pornografik film. "The Atlantic", "Out Magazine" ve "Yediot Aharonot"'taki gazeteciler, filmin tamamen İsrailli oyunculardan oluşarak çekildiği yerde ilk porno film olması yönüyle filmi bir dönüm noktası sayarken "Tablet Magazine" ile "Los Angeles Times", filmde tamamen Yahudi oyuncuların yer alması açısından filmin bir ilk olduğunu belirttiler. Yahudi olan ve 2009 yılında İsrail vatandaşlığı elde eden yönetmen Michael Lucas, filmi "İsrail kültürünü ve turizmini tanıtmada cesur bir hareket" olarak ve ana medyada gördüğü İsrail'e karşı taraflı ön yargıları dengelemek için üstlendi. Yönetmen Michael Lucas, Sovyet Rusya'da doğdu ve genç yaşta antisemitizm ile karşılaştı, bu durum onun Yahudi kimliği ve İsrail devletiyle güçlü bağ kurmasını sağladı. Lucas özellikle LGBT ile Yahudi kültürü hakkındaki çeşitli olaylarda açıksözlülüğü ve aktivizmi ile bilinmektedir. Hizbullah'ın 2006 Lübnan Savaşı'ndaki saldırısı, Lucas'ı orduda açıkça çalışmalarına izin verilen gay askerleri eğlendirmek amacıyla İsrail'e gitmesi için harekete geçirtti. Gezi, ilerici, çoğunlukla laik Tel Aviv—"Out Magazine" tarafından "Orta Doğu'nun gay başkenti" diye adlandırılmakta—ile Kudüs çevresinde toplanan muhafazakâr, Ultraortodoks topluluk arasında tartışma yarattı. Lucas'ın öğrencilere konuşma yapmak için çağrıldığı Şubat 2008'de Ultra-Ortodoks Yahudilik ile İslam hakkındaki "New York Blade" köşe yazıları, Stanford Üniversitesi kampüsünde tartışmaya başlattı. "New Republic" ile New York City medyası, onu "Chelsea'nin Aslanı" ve "son New York moğolu" olarak adlandırdı. Lucas'a göre filmin amacı, izleyicilere İsrail'in coğrafi özellikleri ile tarihini keşfetmede yardımcı olmak ve buranın, Prag veya Palm Springs'den farklı olmadığını; yakışıklı erkeklerin buraya ilişki için gelebilecekleri bir LGBT tatil yeri olduğunu göstermektir. Filmin sitesinde Lucas, "Küresel medya, sokakları enkaz ve kalıntılar altında kalan savaş yorgunu bir devlet olarak bir İsrail görüntüsü vermektedir" diye yazdı ve şunları ekledi: "Asla Tel Aviv, Hayfa, Kızıl Deniz, Ölü Deniz tatilleri, güzel sahilleri, muhteşem mimarisi göstermemektedir." Michael Lucas Michael Lucas ile ilgili maddeler: Lucas Entertainment Lucas Entertainment, porno oyuncusu Michael Lucas tarafından başlatılan New York merkezli bir gay pornografik filmler üreten stüdyo ve dünyadaki böyle stüdyolar içinde en büyüklerinden biridir. Stüdyo lüks ve büyük bütçeli filmleriyle bilinmektedir ve 2006 yapımı "Michael Lucas' La Dolce Vita" filminin şimdiye kadar çekilmiş en pahalı gay porno filmi olduğunu iddia etmektedir. Film, 2007 yılında GayVN ödülü kazandı. Yönünü genişletmek için stüdyo, gay yetişkin filmlerinde tek bayan kameraman mr. Pam Doré, 2008 yılı Ağustos ayında yaratıcı yönetmen olarak kiralandı. Kariyerine 1996'da Falcon Video'da başlayan Doré, stüdyonun 2008 yapımı "Return to Fire Island" ile GayVN Ödülleri'nde en iyi yönetmen ve sinematograf olarak aday gösterildi. Mayıs 2009'da Lucas Entertainment, İsrail kültürünü tanıtmaya amacını güden tamamen İsrailli erkeklerden oluşan bir film çektiklerini açıkladı. Şirket daha sonra aktörler ve film konseptini tanıtmak için "Men of Israel" için mikro bir site kurdu. Lucas, filmi en önemli çalışması olarak andı ve "The Atlantic", "Out Magazine" ve "Yediot Aharonot"'taki gazeteciler, filmin tamamen İsrailli oyunculardan oluşarak çekildiği yerde ilk porno film olması yönüyle filmi bir dönüm noktası sayarken "Tablet Magazine" ile "Los Angeles Times", filmde tamamen Yahudi oyuncuların yer alması açısından filmin bir ilk olduğunu belirttiler. Temmuzda, şirket Paris'te bir merkez açılacağı ilan edildi. 1998 yılında Lucas, kendi prodüksiyon şirketi Lucas Entertainment'i erkek eskort olarak kazandığı parayla kurdu. Şirketini New York'ta (birçok gay prono şirketinin yer aldığı Los Angeles yerine) kurdu bunun nedeni ise kısmen rekabet eksikliğinden yararlanmaktı. 2004 yılında yetişkin video dağıtım şirketi olan Lucas Distribution, Inc. çalışmaya başladı. Lucas, Lucas Entertainment afişi altında kendi filmlerini yönetti, üretti ve başrolde oynadı. 2009 yılında Paris'te şirketin Avrupa merkezi açılacağı bildirildi. Gonca Ã–zmen Gonca Özmen (d. 1982, Burdur, Tefenni), Türk şair. İlkokulu Tefenni'de, ortaokul ve lise öğrenimini Burdur Anadolu Lisesi'nde bitirdi. İstanbul Üniversitesi İngiliz Dili ve Edebiyatı Bölümü’nde lisans (2004) ve yüksek lisans (2008) eğitimini tamamladı. Halen aynı bölümde doktora öğrencisidir. İlk şiiri Haziran 1997'de Varlık dergisinde yayımlandı. 1997'den beri şiirleri ve yazıları kitap-lık, Adam Sanat, Varlık, Yasak Meyve, Dize, Akatalpa, E, Kül, Yom Sanat, Uç gibi dergilerde yayımlanıyor. Ocak 2009’da yayımlanmaya başlayan Palto dergisinin genel yayın yönetmenliğini yapmıştır. Ç.N. (Çevirmenin Notu) adlı çeviri edebiyatı dergisinin söyleşi editörlüğünü sürdürmektedir. Şiirleri İngilizce, Almanca, Fransızca, İspanyolca, Slovence, Romence ve Farsçaya çevrilmiştir. Heidelberg, Hamburg, Berlin, Paris ve Slovenia’da düzenlenen uluslararası şiir festivallerine katılmıştır. Mehmet Ali Has Mehmet Ali Has (1 Ocak 1927, İstanbul - 28 Mart 1982, New York), Türk futbolcu ve teknik direktördür. Fenerbahçe camiasi tarafından kulübün efsane futbolcuları arasında görülmektedir. Uzun saçlarını dağınık tutması nedeniyle Tarzan lakabıyla tanınan Has, yaşamını sürdürdüğü New York'ta 28 Mart 1982'de vefat etmiştir. Fenerbahçe'de yıldızlaşan bir diğer millî futbolcu Şeref Has'ın ağabeyidir. İstanbul 1. Ligi'nde mücadele eden Beykoz takımında dikkat çekmiş ve 1946 yılında Fenerbahçe'ye transfer olmuştur. Sarı-lacivertli forma altında yıldızlaşmış ve 1956 yılına kadar giydiği bu forma altında 1946-47, 1947-48 ve 1952-53 İstanbul Ligi, 1950 Millî Küme ve yine 1950 Başbakanlık Kupası sevinçlerini yaşamıştır. Fenerbahçe ile 274 maça çıkarak 66 gol atan Has, 1950 yılında ilk kez A millî formayı giymiştir. 1956 yılında bir başka İstanbul Profesyonel Ligi takımı Adaletspor'a transfer olmuştur. 1958-1961 yılları arasında Feriköy'de oynamış ve aktif sporculuk yaşamını bu kulüpte tamamlamıştır. 1957 yılına dek 4 kez ümit, 18 kez de a millî takım formasını giydi. Kasım 1963'te Türk Ocağı Limasol teknik direktörlüğüne getirildi. 1967-68 sezonu başında Taksim'in teknik direktörlüğünü yapmaya başladı. Hilmi KiremitÃ§i Hilmi Kiremitçi (d. 1934, Filibe - ö. 20 Temmuz 2011, Bandırma), Türk eski millî futbolcu ve teknik direktör. Vefa ve Fenerbahçe'nın eski futbolcularındandir. 2005 yılında akciğer kanserine yakalandı ve uzun süre yaşam mücadele verdi. 10 Temmuz 2000 tarihinde yaşamını sürdürdüğü Bandırma'da Bandırma Devlet Hastanesi'ne kaldırıldı ve 19 Temmuz 2011'i 20 Temmuz'a bağlayan gece hayatını kaybetti. Cenazesi 20 Temmuz 2011 tarihinde Kethuda Çarşı Camii'nde kılınan öğlen namazının ardından son olarak yaşamını sürdürdüğü Balıkesir'in Erdek ilçesinde toprağa verildi. 1934 yılında Türk azınlığının yoğun olduğu Bulgaristan'nin Filibe kentinde dünya'ya geldi ve çocuk yaşta annesiyle beraber ana vatanı olan Türkiye'ye göç etti. Burada 1949 yılında o zamanların gözde takımı Vefa'nın altyapısında futbola başladı. Ardında Davutpaşa amatör olarak forma giymeye başladı. Profesyonelliğe İstanbulspor'a transfer olarak geçti. Burada kısa zamanda dikkatleri üzerine çekti ve 1956'da İstanbul Profesyonel Ligi'nin iddialı takımlarından eski takımı Vefa'ya transfer oldu. Bu takımda yıldızlaşan Kiremitçi, 5 Nisan 1957'de Mısır'a karşı 4-0 kazanılan Akdeniz Kupası maçıyla ilk kez A millî formayı giymiştir. 1960'ta Fenerbahçe'ye transfer oldu. Fenerbahçe'nin 1960-61 yılında şampiyon olan kadrosunda yer aldı. 4'ü Fenerbahçe formasıyla olmak üzere 13 kez A, 1 kez de B millî oldu. 1963 transfer sezonunda Fenerbahçe'den ayrılarak eski kulübü Vefa'ya dönen Kiremitçi bu takımda futbolcu-antrenör, ardından da Sivasspor'da futbolcu olarak kariyerini sürdürmüştür. 1968'de futbolculuk yaşamına veda edip antrenörlük kariyerine başlamıştır. 14 kez millî takımlara çağrılan Hilmi Kiremitçi, 1 kez Türkiye B Millî ve 13 kez de Türkiye A Millî forması olmak üzere toplam 14 kez millî formayı giymiş ve müsabakalarda 1 gol kaydetmiştir. Teknik direktörlük kariyerindeki en büyük başarısı ise 1978-79 sezonunda çalıştırdığı Orduspor'un, 1. lig'i 4. sırada tamamlayarak ertesi sezon tarihinde ilk kez avrupa kupalarında mücadele etmesi olmuştur. Bunun dışındaki diğer başarıları; 1981-82 sezonunda Samsunspor'u, 1985-86 sezonunda da Diyarbakırspor'u 1. Lig'e çıkartmasıdır. Sivasspor, Vefa (1971-74), Bandırmaspor (1974-75), yeniden Vefa (1980-81), Davutpaşa (1981-82), Beykoz (1982-83), tekrar Vefa (1986-87), tekrar Bandırmaspor (1987-88) takımlarında antrenörlük yapmıştır. IV. Martinus Papa IV. Martinus, gerçek adı ile Simon de Brion (d. yak. 1210, Andrezel - ö. 28 Mart 1285), 22 Şubat 1281 tarihinden ölümüne kadar Roma Katolik Kilisesi'nde papalık yapmıştır. Bizans İmparatoru VIII. Mihail'i aforoz etmiştir. Maksimum Risk Maksimum Risk (İngilizce özgün adı: "Maximum Risk"), 1996 tarihli ABD yapımı dövüş sanatları ve aksiyon filmidir. Ringo Lam'ın yönettiği filmin başrollerinde Jean-Claude Van Damme ve Natasha Henstridge vardır. Filmin çekimleri Nice, Paris, New York ve Toronto'da gerçekleşmiştir. Bir adam Fransa'nın Nice şehrinde süren bir kovalamaca sırasında ölür. Bir polis memuru olan Alain Moreau (Jean-Claude Van Damme) bir cenaze töreninin ardından iş arkadaşı Sebastien (Jean-Hugues Anglade) ile adamın cesedinin bulunduğu yere gider. Alain adamın Mikhail Suverov olduğunu ve kendisiyle aynı gün doğduğunu öğrenir. Annesinin söylediklerine göre bu kişi onun küçükken evlatlık verilen ikiz kardeşidir. Alain kardeşi hakkında daha fazla bilgi toplamak için New York'a gider. Burada Mikhail'in Rus mafyası için çalıştığını ve ayrılmak istediği için öldürüldüğünü öğrenir. Önceleri herkes tarafından Mikhail sanılan Alain, kendini mafya çatışmalarının ortasında bulur ve Mikhail'in sevgilisi Alex Bartlett (Natasha Henstridge) ile kardeşinin intikamını almak için uğraşır. Olaylara iki FBI ajanı da karışır. "Maksimum Risk", 13 Eylül 1996 tarihinde vizyona girmiştir. İlk hafta 5.612.707 dolar ve toplamda 14.502.483 dolar kazanarak gişede birinci olmuştur. Dünya çapında 52.102.483 dolar elde etmiştir. Film Türkiye'de 20 Aralık 1996'da gösterime sunulmuştur. Georgios Amirutzis Georgios Amiroutzes () (1400–1470), Pontuslu Rum Rönesans bilgin ve filozoftur. Trabzon'da doğmuş, Rönasans İtalyasında yaşamış ve eğitim almış ve İstanbul'da ölmüştür. Geç Bizans döneminin tartışmalı şahsiyetlerindendir. Teoloji ve felsefe yanında doğal bilimler, tıp, retorik ve şiir konularına hakimdi, bu ona "felsefeci" () unvanını kazandırdı. Amiroutzes, imparatorluk delegasyonuna danışman olarak Ferrara-Florence Konsili'ne katılmıştır. Orada kiliselerin birliğini kuvvetli bir şekilde desteklemiş ancak Konstantinopolis'e döndüğünde Papalık üstünlüğü görüşüne karşı çıkan yorumlarda bulundu. Bir Papalık dokümanı, ona 100 İtalyan sikkesi ödenek verildiğini yazmaktadır. Bu, birliği desteklemesi için rüşvet kabul ettiği şeklinde yorumlanmaktadır. Diğer taraftan, takipçisi Yunanlar tarafından II. Mehmet ile olan yakınlığı nedeniyle opportunist, hain ve dönek olmakla suçlanır. İmparator David'i ikna ederek, Osmanlılar tarafından etrafı sarılmış Trabzon İmparatorluğu'nun kan dökülmeden teslim olmasını hızlandırmıştır. Trabzon İmparatoru, servet ve topraklarını muhafaza etmekle ödüllendirilse de, imparator ve bazı oğulları ihanet ile suçlanmış ve teslim olmalarından birkaç yıl sonra idam edilmişlerdir. Amiroutzes, Osmanlı sarayında çok tanınan birisiydi, Fatih Sultan Mehmet'in Hristiyanlık ve Greko-Roman Felsefesi üzerine danışmanlarından birisiydi. Sultan tarafından toprakla ödüllendirilmiş, oğullarından birine Yunanca tercüme odasının sorumluluğu verilmiştir. Ä°brani alfabesinin tarihi İbrani alfabesinin tarihi binyıllar öncesine dayanır. Günümüz bilim adamlarınca orijinal İbrani alfabesi bölgedeki diğer alfabelerle birlikte aynı anda MÖ 2. milenyumun sonlarında ve MÖ 1. milenyumda gelişmeye başladı. Yunan alfabesinin yaratılmasına önayak olan Fenike alfabesiyle yakın akrabalığı vardı. Kendine has İbranice varyantı olan orijinal "İbrani alfabesi"nin MÖ 10. yüzyılda doğduğu, İsrail ve Yehuda döneminde kullanıldığı, bu krallıkların yıkılmasıyla alfabenin ortadan kaybolduğu iddialar arasındadır. Fakat bu alfabeyi en yakın komşuları Moablılar ile Ammonluların alfabesinden ayırmak güçtür. Babil Sürgününün ardından Yahudiler zamanla İbrani alfabesini bırakıp ayni dil ailesine bağlı "kare" Arami alfabesine yöneldiler. Bu "kare" alfabe zamanla bugün kullanılan İbrani alfabesine dönüştü. Buna yakın alfabeler Orta Doğu'da yüzyıllar boyunca kullanıldı fakat Hristiyanlığın ve İslamın doğuşuyla Latin ve Arap alfabeleri doğup gelişti. Sonraları İbrani alfabesi Yahudi diyasporasında (Yahudi Arapçası, Ladino, Yidiş) kullanılmaya başlandı. Yahudi kanunlarının ve dini metinlerin kullanıldığı alfabe olarak kalmaya devam etti. Günlük hayatta da kullanılmaya başlandı ve 18 ila 19. yüzyılda "yeniden" doğan modern İbranicenin alfabesi oldu ("bkz:Eliezer Ben-Yehuda"). Bir Yahudi geleneğine göre "Kthav Ashurith" denen ve bugün Toralarda kullanılan "kare" alfabe On Emir'in üzerinde kullanılan alfabeyle aynıdır.. Emre Bağce Emre Bağce, (d. 1972, Sivas, Türkiye) Türk akademisyen, iletişim ve siyaset uzmanı. 1995 yılında Boğaziçi Üniversitesi siyaset bilimi ve uluslararası ilişkiler bölümünden mezun oldu. Cumhuriyet Üniversitesi'nde Kamu Yönetimi Bölümü'nde siyaset ve sosyal bilimler anabilim dalında araştırma görevlisi olarak çalıştı; aynı kurumda yüksek lisans yaptı. 1997-2001 yıllarında Boğaziçi Üniversitesi Siyaset Bilimi ve Uluslararası İlişkiler Bölümü'nde doktora çalışmalarını sürdürdü ve doktor derecesini aldı. 2001 yılında Kocaeli Üniversitesi Siyaset Bilimi ve Kamu Yönetimi Bölümü'nde yardımcı doçent olarak çalışmaya başladı. 2005'te "siyasal düşünceler" alanında doçent oldu. Bölüm başkanlığı, anabilim dalı başkanlığı, dekan yardımcılığı fakülte kurulu ve fakülte akademik değerlendirme ve kalite geliştirme kurulu üyeliği gibi birçok idarî ve akademik görevde bulundu. Lisans ve lisansüstü düzeyde "siyasal düşünceler tarihi", "siyasî tarih", "siyaset kuramı", "çağdaş siyasal ideolojiler", "Türk siyasal hayatı", "medya ve propaganda", "siyasal kampanya yönetimi" ve "siyasal belgesel incelemeleri" gibi dersler vermektedir. Değişik kitap ve dergilerde siyaset, ideoloji, bilim, demokrasi, yerel yönetim, etik, modernite, savaş, küreselleşme ve emperyalizm konularını işleyen makaleleri ve araştırma raporları yayınlandı. Ayrıca TBMM Parlamento Tarihi Araştırma Grubu bünyesinde 1973-1977 dönemine dair çalışmalarda bulundu. "Frankfurt Okulu" (Doğu Batı Yayınları, 2006) ve "Sokrates'ten Âşık Veysel'e İnsan Toplum ve Yönetim Üstüne Denemeler" (Umuttepe Yayınları, 2010) başlıklı kitapların editörlüğünü gerçekleştirdi. 2011 yılında Marmara Üniversitesi İletişim Fakültesi'nde profesör oldu ve halen Marmara Üniversitesi İletişim Fakültesi Gazetecilik Bölümü'nde öğretim üyesi olarak görev yapmaktadır. http://iletisim.marmara.edu.tr/cvtr.php?h_id=112 Samsung u900 Soul Samsung Soul veya Samsung SGH-U900,Samsung Mobile'ın 2008'de çıkarmış olduğu cep telefonudur.Kayar kapaklıdır.Üstün özellikleri vardır.Özelliklerinden birisi de düğme yerine kare şeklinde dokumatik tuşun bulumasıdır.Telefon kaydırılıp açıldığında tuş üzerinde bütün yönlendirmeler (OK,İleri,geri,yukarı,aşağı) beyaz ışıkla belirir. Ã–zellikler Nokia 5510 Nokia 5510,Nokia Corporation'ın 2001'de duyurduğu cep telefonudur.Oval görünümü ve klavye tuşları ile diğer cep telefonlarından ayrılır. Göllühüyük, Türkoğlu Göllühüyük, Kahramanmaraş ilinin Türkoğlu ilçesine bağlı bir mahalledir. 1526 yılına ait kayıtlarda Kemer Nahiyesine bağlı Zımmiyan(Gavur Gölü) adıyla mahallenin nüfusu gayrimüslimdir.(41 nefer) 1563 yılına ait kayıtlarda ise Müslüman nüfusa rastlanır.(40 gayrimüslim 18 müslüman toplam 58 nefer) Dulkadiroğulları zamanında bir kısım insanların buraya hapsedildiğine ve ölünceye kadar burada tutulduklarına dair bir kayıt bulunmaktadır. Köy Osmaniye-Adıyaman yolu üzeri 5.km'dedir. Kahramanmaraş il merkezine 29 km, Türkoğlu ilçesine 7 km uzaklıktaki mahallede tarıma gayet elverişli topraklar vardır. Pamuk ve mısır başlıca ekinlerdir. Maria Mena Maria Viktoria Mena (d. 19 Şubat 1986, Oslo), Norveçli pop sanatçısı. Maria Mena sanatçı bir ailenin çocuğu olarak doğdu. Annesi, bir oyun yazarı ve babası, bir davulcuydu. Maria ve Kardeşi Tony, isimlerini Leonard Bernstein'ın "Batı Yakasının Hikâyesi" adlı filminden almışlardır. Annesi Norveçli, babası Nikaragualıdır. Babası Oslo da birçok grupta çalmıştır, bu da mena nın müziğini oluşturmasında çok etkili olmuştur. Mena dokuz yaşındayken annesi ve babası boşandı.bu olaydan sonra Mena depresyona girdi ve yeme Bozukluğu başladı. Mena 13 yaşında babasının yanına taşındı. kendini Rahatlatmak için şarkı sözleri yazıp söyledi. "My Lullaby",adlı bir şarkı yazdı bu şarkıda kendi günlüğünden yararlanarak ailesinin boşanmasını ve yaşadığı acıyı Anlatıyordu. Mena bir demo yapabilmek için babasına yalvardıktan sonra,babası demo kaydı için müzik endüstrisinden bazı tanıdıklarıyla temasa geçti. Kızının demosunu birkaç şirkete sunduktan sonra Sony Music Mena ile anlaştı. 2002'de Mena ilk single "Fragile" i Norveç'te çıkardı ve beklenen ilgiyi göremedi."My Lullaby" ikinci single olarak piyasaya sürüldü ve şarkı "Norveç Singles" listesinde beşinci oldu.Şarkı radyolarda sürekli çalınmaya başladı.Genç şarkıcının kısa zamanda hayran kitlesi oluşmaya başladı ve ardından ilk platin plak ödülünü kazandı."My Lullaby",nin getirdiği başarıyla Mena ilk albümü olan "Another Phase"i çıkardı ve albüm "Norveç Albums" listesinde altıncı sırayı aldı. 20 Temmuz 2004'te, Mena ilk uluslararası albümünü tanıtmak için Late Night with David Letterman adlı talk show programına konuk oldu. White Turns Blue adlı albüm, "Billboard Top Heatseekers"listesine zirveden giriş yaptı.bir hafta sonra Billboard 200 listesinde 102. sırayı aldı. Aynı yıl Mena "You're the Only One" ile dünya single listelerinde yükseldi. 2005'te çıkardığı "Apparently Unaffected" ve 2008'de çıkardığı "Cause and Effect" albümleri ile 2004'teki kadar etki yaratamamışsa da müzik piyasasındaki yerini korumuştur. Mena,hayranları tarafından [Alanis Morissette] nin varisi olarak görülmekle birlikte en sevilen şarkılarından biri "Just Hold Me" olmuştur. U.D.O. U.D.O., 1987'de Udo Dirkschneider tarafından kurulmuş Alman Heavy metal grubudur. AtaÅŸehir Belediyespor Ataşehir Belediyesi Spor Kulübü, İstanbul'un Ataşehir ilçesinde bulunan bir spor kulübüdür. Redd diskografisi Türk rock grubu Redd, bugüne kadar yedi stüdyo albümü, bir konser DVD'si ve bir soundtrack albümü yayınlamıştır. Bir soundtrack albümde şarkıları bulunan grup aynı zamanda müzisyenlerin albümlerinde de konuk olarak yer almıştır. Bu şarkı daha önce bir albümde yayınlandı. Bu şarkılar, grubun albümlerin de yayınlanmadı. Bu şarkılar, grubun albümlerin de yayınlandı. Millî Görüş Millî Görüş, 1969 yılında başını Necmettin Erbakan'ın çektiği Bağımsızlar Hareketi ile başlayan ve Millî Nizam Partisi ile partileşen bir siyasal akım. Millî Görüş, Türkiye'nin kendi insan ve ekonomik gücü ile kalkınabileceğini, öz değerlerini koruyarak, arkasına tarihinin verdiği kuvveti alarak daha hızlı adımlarla yürüyebileceğini savunur. Partileri 1974-1978 tarihleri arasında küçük ortak olarak 4 kere, 1996-1997 döneminde ise büyük ortak olarak beşinci kere hükûmette yer aldı. İktidarları döneminde, Ağır Sanayi Hamlesi ve D8 grubunun oluşturulması, Havuz Sistemi gibi projelere imza attı.Millî Görüş hareketi Dünya'daki İslami ülkeleri birleştirerek İslam Ekonomik İşbirliği teşkilatı, ve İslam Askeri Birliği Teşkilatlarıyla adil Yeni Bir Dünya kurmayı amaçlar.Kapatılan Millî Nizam Partisi, Millî Selamet Partisi, Refah Partisi ve Fazilet Partisi'nin ardından kurulan Saadet Partisi ile muhalefetini yürütüyor. Ayrıca bu gruptan ayrıldığını ifade eden yenilikçi kanat Bülent Arınç, Abdullah Gül, Recep Tayyip Erdoğan gibi isimlerin ayrılması ile Adalet ve Kalkınma Partisi adıyla bir araya geldi. Millî Görüş'ün bugünkü partileri Saadet Partisi ve Yeniden Refah Partisi'dir. Necmettin Erbakan Konya Bağımsız Milletvekili olarak parlamentoya girdiğinde, Millî Görüş Hareketi de siyasi arenada boy gösterdi. Yıl 1969'du. Kısa bir süre sonra Erbakan artık bağımsız bir milletvekili değil, Millî Nizam Partisi'nin kurucusuydu. Ancak Erbakan'ın kurduğu ilk partinin ömrü kısa oldu ve 20 Mayıs 1971'de kapatıldı. 11 Ekim 1972'de ise Erbakan yeni bir partinin kurucusuydu. Bu kez Mili Nizam gitmiş, Millî Selamet gelmişti. İslamî motifleri ağır basan parti idi. 1974 yılında Bülent Ecevit'le birlikte CHP-MSP koalisyonuna katılarak iktidar denkleminde yer aldı. Ancak bu ortaklık bir süre sonra bozuldu. Millî Görüşçüler, 1975'te Adalet Partisi ve Milliyetçi Hareket Partisi ile koalisyona katıldı. Bu hükümete Milliyetçi Cephe adı verildi. Bir süre sonra koalisyon bozulduğunda birinci MC hükûmeti geride kalmıştı. Ancak iktidara taşınan MSP 1977'de yeniden bir koalisyona gitti. Ortaklar da hükümetin ismi de aynıydı. 2. MC dönemi başlıyordu. Ortaklık, 12 Eylül askeri darbesiyle birlikte son buldu. Tüm partiler gibi, MSP de kapatıldı. Millî Görüş hareketi siyasi arenadaki yerini sağlamlaştırabilmek için darbe sonrası, 1983'te Refah Partisi adıyla yeniden sahneye çıktı. Ancak Millî Güvenlik Konseyi'nin vetoları sonucu 1983 seçimlerinde giremedi. Veto edilen Ali Türkmen'in yerine Ahmet Tekdal geçti. Partinin ilk seçimi 1984 yılında yapılan yerel seçimdir. 1987'deki referandumla birlikte siyasi yasağı kalkan Necmettin Erbakan ise 17 arkadaşıyla birlikte, partiye katıldı. 2. RP Kongresi'nde ise genel başkan seçildi. 1991 seçimlerinde barajı geçerek meclise 62 milletvekili soktu. 1996'da Doğru Yol Partisi'yle Erbakan'ın başbakanlığında koalisyon kurdu. Ancak parti 16 Ocak 1998 yılında “laikliğe aykırı fiillerin odağı olduğu” iddiasıyla kapatıldı. Millî Görüş'ün siyasî arenadaki temsilcisi olan Fazilet, RP kapatılmadan arenaya çıktı. 17 Aralık 1997'de kurulan FP'ye, RP'nin birçok milletvekili ve belediye başkanı katıldı. Ancak, bu parti de "RP'nin devamı olduğu gerekçesi"yle kapatılma davası açılmaktan kurtulamadı. Anayasa Mahkemesi FP'yi de 22 Haziran 2001 tarihinde kapattı. Milli Görüş içinde yetişen Recep Tayyip Erdoğan, Abdullah Gül, Bülent Arınç gibi kendilerine yenilikçiler diyen bir grup ise ayrılarak Adalet ve Kalkınma Partisi altında toplandılar. AKP, genel başkanı Erdoğan'ın "Milli Görüş gömleğini çıkardık. Geçmişi unutun, yeni bir partiyiz" sözleriyle ifade ettiği gibi Milli Görüş'çü değildir. Millî Görüş hareketini Temmuz 2001'de Necmettin Erbakan ve Recai Kutan tarafından kurulan Saadet Partisi devam ettirdi. Kasım 2018'de Fatih Erbakan tarafından kurulan Yeniden Refah Partisi de Milli Görüşü temsil ettiğini iddia etmiştir. Millî Görüşçü Kuruluşlar (MİLKO), 54. Hükümetin Başbakanı Necmettin Erbakan tarafından 1969 yılında başlatılan Millî Görüş hareketini destekleyen, bu hareketin bünyesinden çıkmış kuruluşlara denir. (*) Milliyetçi Çalışma Partisi ve Islahatçı Demokrasi Partisi adayları Refah Partisi listelerinden seçimlere katıldılar. (**) Büyük Birlik Partisi adayları Saadet Partisi listelerinden seçimlere katıldı. (***) Saadet Partisi seçimlere Millet İttifakı ile girdi. Udo Dirkschneider Udo Dirkschneider 6 Nisan 1952 Wuppertal, Almanya doÄŸumlu Heavy metal şarkıcısıdır. Accept ve sonrasında U.D.O.'nun vokalistliğini yapmıştır. Condor Planı Condor Planı veya Condor Operasyonu, (İspanyolca: "Operación Cóndor" veya "Plan Cóndor", Portekizce: "Operação Condor") 1970'li yıllarda Latin Amerika'daki sağ diktatörlüklerin CIA desteğiyle uygulamaya koyduğu operasyon. Bill Clinton döneminde (2000) açıklanan belgeler sonucunda CIA desteği daha açık biçimde ortaya konmuştur. Paraguay'da 1954, Brezilya'da 1964, Arjantin'de 1966, Uruguay'da 1971, Bolivya ve Şili'de 1973 yıllarında askeri darbeler olmuş, ordu yönetime el koymuştu. 1975 yılında bu ülkelerin temsilcileri Santiago'da toplandılar komünist ve devrimci ve muhalif örgütlenmeleri yok etmek için birlikte hareket etme kararı aldılar. Bu karara göre ülkeler sadece birbirlerinin sınırlarındaki muhalifleri yakalamakla kalmayacaklar, aynı zamanda dünyanın çeşitli yerlerine dağılmış muhalifleri de yakalayacaklardı. Pek çok Latin Amerikalı devrimci ya tutuklandıktan sonra kaybolmuş ya da herhangi bir yerde aniden kaybolmuştur. Planın öncelikli amacı komünist veya Sovyet etki ve fikirlerinin önüne geçmekti. Bu plan katılımcı ülkelerdeki önceki yıllardan kalma ekonomik politikaları tersine çevirip neoliberal ekonomik politikaları benimseyen hükumetlere karışı aktif olarak çalışan veya muhtemel muhalefeti bastırmak için hazırlanmıştı. Gizli yapısından dolayı doğrudan Condor Planı yüzünden ölenlerin tam sayısı tartışmalıdır. Bazı tahminlere göre en az 60.000 ölüm bu plan yüzündendir. Yaklaşık 30.000 kişi Arjantin'de ölmüş ve "Terör Arşivi" diye adlandırılan listeye göre 50.000 ölü, 30.000 kayıp ve 400.000 tutuklu vardır. Amerikan politika bilimci J. Partrice McSherry'nin 2002 yılındaki bir kaynağına göre en az 402 kişi ulusal sınırların ötesinde öldürülmüş, 2009'daki bir kaynağa göreyse "sürgüne gidenler" ve "müttefik ülkelerde kaçırılan, işkence gören ve öldürülen veya kendi ülkelerine yasa dışı yollarla götürüp idam edilen... yüzlerce, veya binlerce kişi var ve Condor operasyonları kapsamında kaçırılan, işkence edilen ve öldürülen kişilerin sayısı hala daha net değil." Mağdurlar arasında muhalifler ve solcular, sendika ve işçi liderleri, rahip ve rahibeler, öğretmen ve öğrenciler, entelektüeller ve gerilla olduğundan şüphelenilen kişiler vardı. CIA tarafından "terör ve bölücü hareketlere karşı bazı Güney Amerika ülkelerinin istihbarat/güvenlik servisleriyle ortak çalışma" olarak tanımlansa da, bölge kontrol etmede başarısız olan, dış güçlerden malzeme desteği alamayan veya ulusal güvenliği tehdit etmeyen gerillalar bahane olarak kullanılmıştır. Planın ana üyeleri Arjantin, Şili, Uruguay, Paraguay,Bolivya ve Brezilya hükumetleridir. Ekvator ve Peru operasyona daha sonra daha çok çevresel roller üstlenerek katılmıştır. Amerika Birleşik Devletleri Johnson, Nixon, Ford, Carter ve Reagan hükumetleri boyunca cuntalara planlama, koordinasyon, işkence eğitimi, teknik destek ve askeri yardım sağlamıştır. Bu destek genellikle CIA üstünden sağlanmıştır. Condor Plan'ı Soğuk Savaş kapsamında gerçekleşti ve ABD'nin yazılı olmayan onay ve desteğini aldı. 1968 yılında Amerikalı General Rober W. Porter "Latin Amerika ülkelerinin iç güvenlik güçlerinin ülkelerindeki ve ülkeler arasındaki faaliyetlerinin koordine edilebilmesi için ... güçler arası ve bölgesel iş birliğini destekleyecek entegre komuta merkezlerini; ortak çalışma protokollerini; ve müşterek tatbikatları desteklemek istiyoruz." Condor bu çalışmanın bir parçasıydı. Amerikalı tarihçi J. Patrice McSherry'e göre, 1967 yılından kalma eski gizli CIA dosyalarına dayanarak, 1960'larda ve 1970'lerin başında US Army School of Americas ve Amerikan Orduları Konferansı'ndaki uluslararası güvenlik uzmanları arasında Güney Amerika'daki tehlike olarak algılanan politik muhaliflere karşı planlar hazırlandı. 23 Haziran 1976 tarihli bir CIA belgesine göre "1974'ün başında Arjantin, Şili, Uruguay, Paraguay ve Bolivya'dan güvenlik uzmanları Buenos Aires'te bölücü hedeflere karşı koordineli harekatlar hazırlamak için buluştu." Program aşağıdaki askeri gruplarca, özellikle 1970'lerde, gerçekleştirilmiş bir grup askeri darbeye yol açtı: Amerikalı gazeteci A. J. Langguth'a göre, Arjantinli ve Uruguaylı güvenlik yetkilileri arasındaki politik sığınmacıların takibi (ve sonrasında kaybolmaları veya suikastları) hakkındaki ilk toplantıları, ayrıca Arjantinli, Uruguaylı ve Brezilyalı ölüm mangaları buluşmalarındaki ara buluculuk, CIA sayesinde olmuştur. 2010 yılında Henry Kissinger'ın Condor Planı'na katılan bazı ülkelerdeki politik muhaliflerin uluslararası suikastı hakkındaki bir uyarıyı iptal ettiği ortaya çıktı. Ulusal Güvenlik Arşivi'ne göre "Pinochet rejimi tarafından 1975'de kurulan Condor Operasyonu Güney Yarımküre'de resmi işbirliğinin kod adıydı. Bu işbirliği kapsamında uluslararası gizli istihbarat çalışmaları, kaçırma, işkence, kaybetme ve suikast olacaktı. Bu bilgiler Ulusal Güvenlik Arşivi'ndeki ABD, Paraguay, Arjantin, ve Şili dosyalarındaki belgelenmiş kanıtlara dayanır." Bu kod adlı görev kapsamında pek çok kişi öldü. Rapora göre "Condor'un önemli kurbanları arasında iki eski Uruguaylı milletvekili ve eski Bolivya başkanı, Buenos Aires'te öldürülen Juan José Torres, eski Şili İçişleri Bakanı, Bernardo Leighton, ayrıca Washington D.C. şehir merkezinde aracındaki bombanın patlamasıyla suikasta uğrayan eski Şili büyükelçisi Orlando Letelier ve 26 yaşındaki Amerikalı meslektaşı, Ronni Moffitt yer alır." Çeşitli güvenlik servisleri arası "Marksist bölücülüğü bitirme" hedefli iş birliği Condor Plan'nın çıkışından önce de vardı. 3 Eylül 1973'te Caracas'ta düzenlenen Amerikan Orduları Konferansı'nda Brezilyalı General Breno Borges Fortes, Brezilya ordusunun başı, "bölücü hareketlere karşı" çalışma"da çeşitli servisler arası "istihbarat paylaşımının genişletilmesini" önerdi. Mart 1974'te Şili, Uruguay ve Bolivya polis güçlerinin temsilcileri Alberto Villar ile iş birliği ilkelerini belirlemek için buluştu. Alberto Villar Arjantin Federal Polisi'nin başkan yardımcısı ve Triple A ölüm mangalarının eş kurucusudur. Hedefleri Arjantin'deki binlerce siyasi sürgünün yarattığı "bölücü" tehlikeyi yok etmekti. Ağustos 1974'te Bolivyalı sığınmacıların cesetleri Buenos Aires'teki çöp kutularında bulundu. 2007'de McSherry, bu süreçte yaşanan Şilili ve Uruguaylı sığınmacıların kaçırılma ve işkence görme olaylarını, Haziran 1976 tarihli CIA belgelerine dayanarak ortaya çıkardı. 25 Kasım 1975'te, General Augusto Pinochet'nin 60. yaş gününde, Arjantin, Bolivya, Şili, Paraguay ve Uruguay askeri istihbarat servislerinin liderleri Manuel Contreras, DINA'nın şefi (Şili gizli polisi, şle Santiago de Chile'de buluştu, resmi olarak Condor Planı'nı oluşturdu. Fransız gazeteci Marie-Monique Robin'e göre, "Escadrons de la mort, l'école française" ("Ölüm Mangaları, Fransız Okulu") kitabının yazarı, General Rivero, Arjantin Silahlı Kuvvetleri'nin istihbarat subayı ve eski Fransız öğrencisi, Condor Operasyonu'nun konseptini hazırladı. Hükumetin tehlike algısına göre resmi hedefler silahlı gruplardı (mesela MIR, Montoneros veya ERP, Tupamaros, vb.) ama, Valech Komisyonu bilgilerine göre, hükumetler saldırılarını her türlü siyasi muhalifi, aileleri ve yakınlarını da içerecek şekilde, genişletti. Örneğin Arjantin "Kirli Savaş"ı sırasında, çoğu tahmine göre 30.000 kurbanı vardır, pek çok sendikacı, eylemci akrabaları, Plaza de Mayo Anneleri grubunun kurucuları gibi eylemciler, rahibeler, üniversite profesörleri gibi kişiler kaçırıldı, işkence gördü ve öldürüldü. 1976 sonrasında Şilili DINA ve Arjantinli muadili, SIDE, operasyonların ön saflarında yer aldı. Kötü şöhretli "ölüm uçuşları", Arjantin'de Luis María Mendía tarafından geliştirilen — öncesinde de Cezayir Bağımsızlık Savaşı (1954-62) sırasında Fransız güçler tarafından kullanılan— sıklıkla kullanıldı. Hükumet güçleri kurbanları uçak veya helikopterle denize götürüp denize ölüme atarak kurbanları planlı bir şekilde ortadan kaldırıyordu. Mayıs 1976'da Condor Planı üyeleri Santiago, Şili'de toplandı. Toplantıda "uzun menzilli iş birliği... istihbarat paylaşımı ötesinde çalışmalar" tartışıldı ve kod adlar verildi. Haziran'da CIA'in topladığı bilgilere göre Condor Planı üyeleri "yurt dışında yaşayan yerel terörist grup liderlerine karşı" saldırı hazırlığındaydı. 1977'nin sonlarında, olağanüstü fırtınalardan dolayı, çok sayıda ceset Buenos Aires'in güney plajlarına vurdu. Bunlar hükumetin kurbanları hakkında delil oluşturuyordu. Ayrıca yüzlerce bebek ve çocuk hapishanelerde annelerinden alındı. Bu kadınlar sonra kaçırıldı ve kayboldu. Çocuklar rejimdeki ailelere ve yakınlarına yasa dışı yollardan evlatlık olarak verildi. CIA ayrıca Condor Planı ülkelerinin birlikte çalışma fikrine çok sıcak olduğunu, ve kendi iletişim ağları ve psikolojik savaş gibi konularda müşterek eğitimler hazırladığını raporladı. Latin Amerika'dan sorumlu Dışişleri Bakanı Yardımcısı Harry W. Shlaudeman'ın Kissinger için 3 Ağustos 1976'da hazırladığı bir raporda, Güney Amerika'daki askeri rejimlerin güvenlik nedenleriyle bir araya gelerek güç birliği yaptığı yazılıydı. Marksizmin yayılması ve güçlerinin zayıflamasından korkuyorlardı. Bu yeni güç diğer üye ülkelerde gizlice çalışıyordu. Hedefleri "Devrimci Koordinasyon Komitesi"nin teröristlerini kendi ülkelerinde ve Avrupa'da bulmak ve öldürmekti. Shlaudeman Condor Planı üyeleri arasında yayılan "kuşatma mantığının" bölgedeki askeri ve sivil kurumlar arasındaki uçurumu derinleştirmesi ile ilgili endişelerini bildirdi. Bu durumun ayrıca bu ülkelerin gelişmiş Batı ülkelerinden daha da izole olmasına neden olmasından endişe duyuyordu. Bu ülkelerin bazı korkularının temeli olduğuna inanıyordu ama çok şiddetli tepki göstererek bu ülkelerin İsrail'deki FKÖ gibi şiddetli bir terörist karşı harekete maruz kalacağını düşünüyordu. 17 Nisan 1977 tarihli Amerikan belgeleri Şili ve Arjantin'i iletişim araçlarını kullanarak propaganda yaydığını yazıyordu. Bu propagandanın iki amacı vardı. Birincisi yabancı basında çıkan eleştirileri yok etmek/gizlemek. İkincisi yerel halkta ulusal gururu yükseltmek. Şili'de hazırlanmış bir "Allende'den sonra Şili" başlıklı propaganda yayını Condor üyesi devletlerde dağıtıldı Ancak belgeye göre sadece Uruguay ve Arjantin bu anlaşmayı kabul eden iki ülkeydi. Paraguay'da ise hükumetin yerel basını, "Patria", ana propaganda aracı olarak kullandığı yazıyordu. Mart 1977'de olduğu iddia edilen "Terörist ve aşırı solculara karşı psikolojik savaş teknikleri" başlıklı bir toplantı Arjantin ve Paraguay'ın istihbarat servislerindeki yeniden yapılandırma çalışmalarından dolayı iptal edildi. 2016'da gizliliği kaldırılan 9 Mayıs 1977 tarihli "Güney Yarımküre'de Terörle Mücadele" başlıklı bir CIA raporuna göre "programın Şili, Uruguay, ve Arjantin'i ilgilendiren" bir bölümünde "Latin Amerika dışında sürgündeki teröristlere, özellikle Avrupa'da, yasa dışı operasyonlar yapılması öngörülüyordu." Rapora göre "Güney Yarımküre'deki asker kontrolündeki hükumetler kendilerini uluslararası Marksizm'in hedefi olarak görüyordu." Rapor Condor'un ana karakteristiğinin "bölücülüğe" karşı uzun bir "bölgesel yaklaşım"dan sonra 1974 başında "Brezilya hariç bütün üye ülkelerdeki güvenlik uzmanlarının iletişim kanalları kurması ve güvenlik uzmanlarının hükumet işleri için bir ülkeden diğerine gitmesinin sağlanması" ile sonuçlanması olarak belirtiyor. Condor'un "başlangıçtaki hedeflerinden" birinin "Devrimci Koordinasyon Cuntası (DKC) hakkında.. Bolivya, Uruguay, Şili, Arjantin ve Paraguay'daki terörist gruplar ve" Avrupa'daki "temsilcileri hakkında bilgi alış verişiydi." Bu temsilcilerin "geçtiğimiz Mayıs ayında Paris'teki Bolivya'nın Fransa büyükelçisi ve Uruguay askeri ataşesinin suikastına karıştığı düşünülüyordu." CIA raporuna göre Condor'un temel görevi "üst düzey terörist yöneticilerin" ve "Uruguay muhalefet lideri Wilson Ferreira, eğer Avrupa'ya giderse, ve Uluslararası Af Örgütü'nün bazı liderleri" gibi terörist olmayan hedeflerin etkisiz hale getirilmesiydi. CIA'ye göre Condor'da "psikolojik savaş ve propaganda çalışmaları dahil olmak üzere şiddet içermeyen eylemlere başvurulduğu", bu eylemler kapsamında medya "teröristlerce işlenmiş suçların ve vahşetin yayımlanması" için kullanıldı. Ek olarak, "ulusal gurur ve ulusal bilince" yönelik, Condor Planı kapsamında katılımcı ülkelerin vatandaşlarına "mahallelerindeki sıra dışı olayları bildirmesi" tavsiye ediliyordu. 1980 yılında bir toplantıda Montensero üyeleri yakalandı. İddiaya göre yakalanan üyeler Rio'da düzenlenecek toplantılar hakkında bilgi verirseler DKC onları öldürmeyecekti. Diktatörlükler ve istihbarat birimleri on binlerce kişinin 1975 ile 1985 arasındaki süreçte ölümünden ve kaybolmasından sorumludur. Bu on yıl boyunca yaşanan bölgedeki siyasi baskı incelendiğinde, Brezilyalı gazeteci Nilson Mariano kaybolan ve ölenlerin sayısının Paraguay'da 2.000, Şili'de 3.196, Uruguay'da 297, Brezilya'da 366, ve Arjantin'de 30.000 olduğunu tahmin ediyor. Operasyon süresince, operasyona üye ülkelerdeki ölen ve kaybolan kişiler hakkındaki tahminler: Arjantin'de 7.000–30.000, Bolivya'da 116–546, Brezilya'da 434–1.000, Paraguay'da 200–400, Şili'de 3.000–10.000, Uruguay'da 123–215. Çoğu kaynak bu sayıları Condor Plan'ındaki toplam kayıp sayısı olarak toplarken Plan'ın Güney Amerikalı diktatörlüklerin sınırlar arası askeri ve istihbarat iş birliğinden dolayı ölenlerin sayısı, tanımdan dolayı, toplamın sadece bir kısmıdır. Örneğin McSherry'in 2002 yılındaki tahminine göre en az 402 kişi Condor harekatları yüzünden öldü veya "kayboldu": "Yaklaşık 132 Uruguaylı (Arjantin'de 127, Şili'de 3, ve Paraguay'da 2 kişi), 72 Bolivyalı (Arjantin'de 36, Şili'de 36 kişi), 119 Şilili, 51 Paraguaylı (Arjantin'de), 16 Brezilyalı (Arajantin'de 9, Şili'de 7 kişi), ve Brezilya'da en az 12 Arjantinli." Buna ek olarak McSherry "yaklaşık 200 kişi Automotores Orletti'den geçti, Condor'un Arjantin'deki en önemli hapisanesi," diyor ve "bu sayılar büyük olasılıkla daha yüksek" diye uyarıyor. 2009 yılında McSherry "yüzlerce, veya binlerce kişi ... Condor harekatlarında öldürüldü" diyor, "sayı hala daha tam olarak belli değil". 22 Aralık 1992'de, işkence mağduru Martín Almada ve José Agustín Fernández, Paraguay'lı hakim, Asunción şehrinin Lambaré bölgesindeki bir karakola eski bir siyasi tutuklunun dosyasına bakmaya gitti. "Terör Arşivi" (Portekizce: "Arquivos do Terror)" olarak bilinen, Arjantin, Bolivya, Brezilya, Paraguay, Uruguay ve Şili güvenlik güçleri tarafından gizlice kaçırılmış, işkence edilmiş ve öldürülmüş binlerce Latin Amerikalı siyasi tutuklunun kaderini içeren belgeleri keşfettiler. Arşivde toplamda 60.000 belge var, arşivin tamamı 4 ton ağırlığında ve 593.000 mikrofilm sayfasından oluşuyor. Güney Yarımküre Condor Planı yaklaşık 50.000 kişinin ölümüne; 30.000 kişinin "kaybolmasına", ve 400.000 kişinin tutuklanıp hapse atılmasına neden olmuştur. Plan'a katılan ülkelerden bazıları arşivlerden çıkan bilgilere dayanarak eski askeri yöneticileri yargıladı. Bu arşivlere göre, Peru gibi diğer ülkeler de Güney Yarımküre ülkelerinin güvenlik güçlerinin istihbarat isteklerine cevap verip bilgi sağlayarak iş birliğine girmiştir. Peru, Kasım 1975'te Santiago de Chile'de düzenlenen gizli toplantıya temsilci göndermemiş olsa da Plan'a katıldığına dair kanıt bulunmaktadır. Örneğin, Haziran 1980 gibi geç bir tarihte, Peru, Arjantin'in 601. İstihbarat Taburu ile birlikte çalışarak Lima'da sürgünde yaşayan bir grup Montoneros'un kaçırılması, işkenceden geçirilmesi ve "kaybolmasından" sorumludur. Brezilya anlaşmaya daha geç bir tarihte (Haziran 1976) imza attı ama Latin Amerika dışındaki harekatlara katılmayı reddetti. Meksika ile birlikte Kosta Rica, Kanada, Fransa, Birleşik Krallık, ve İsveç terör düzeninden kaçan pek çok sığınmacıyı aldı. Condor Planı'nın üçüncü aşamasındaki planlara Fransa, Portekiz, ABD, İtalya, ve Meksika gibi diğer ülkelerdeki askeri diktatörlük karşıtlarının suikastı ve diğer müdahaleler gibi planlar da dahildi. Bu planlara örnek olarak Orlando Letelier and Ronni Karpen Moffitt'in ABD'de öldürülmesi gösterilebilir. Bazı yabancılar da tutuklandı ve işkenceden geçirildi. Bu yabancılara İspanya, Birleşik Krallık, Fransa ve ABD vatandaşları dahildir. Condor Planı resmi olarak 1983 yılında Arjantin'deki askeri diktatörlüğün devrilmesi (Falkland Savaşı yenilgisi sonrası) ve demokrasinin yeniden tesisi ile sona erdi. Neoliberal politikaların uygulandığı bu dönemde askeri diktatörlükler tarafından alınan yasa dışı borçlarla, ülkelerin borçları daha da üst bir seviyeye ulaştı. Arjantin'de diktatörlüğün Ekonomi Bakanı Martinez de Hoz'un ekonomi politikaları 2 Nisan 1976'da uygulanmaya başladı. Bu tarih üretim sisteminin yok edilmesi ve IMF'e olan borçların artmasının başlangıcıdır. Kısa dönemli finansal spekülasyonlar arttı. Bu sırada kronik vergi kaçırma sorunu ve bütçe açıkları da yüksekti. Sıkça çıkan maaş dondurma kararnameleri yaşam standartlarını düşüyordu, ve gelir eşitsizliği arttı. Görevde kaldığı süre boyunca, dış borçlar dört kat arttı, ve toplumun üst ve alt sınıfları arasındaki farklar daha da belirginleşti. Bu süreç on kat devalüasyon ve Arjantin tarihinin en kötü finansal krizlerinden biriyle sonuçlandı. "Your Money or your Life" kitabında tarihçi ve siyasal bilimci Éric Toussaint şöyle yazıyor:Arjantin diktatörlüğüne verilen borçların çoğu ABD'deki özel bankalardan geldi. Bu borçlanmanın ABD'li otoritelerin (ya Federal Reserv ya da Amerikan hükumeti) onayıyla gerçekleştiğine dikkat etmek gerekir. Hükumet, borçları özel bankalardan alarak, Arjantinli şirketlerin uluslararası özel bankalardan borç almasını istemiştir. Böylece kamu şirketleri devletin ulusallığını kaybetmesinde ve ulusal bağımsızlığın kaybolmasında temel kaynak olmuştu. Arjantin sivil-askeri diktatörlüğü Condor Plan'ına bağlı askeri cuntalar tarafından 1976'dan 1983'e kadar yönetildi. Arjantinli SIDE, pek çok "desaparecidos" olayında Şilili DINA ile iş birliği yaptı. Birlikte Şilili Genral Carlos Prats, Uruguaylı milletvekilleri Zelmar Michelini ve Héctor Gutiérrez Ruiz, ve Bolivya'nın eski başkanı Juan José Torres'in Buenos Aires'teki suikastlarını gerçekleştirdiler. SIDE aynı zamanda Bolivyalı General Luis García Meza Tejada'nın Bolivya'da İtalyan Gladio çalışanı Stefano Delle Chiaie ve Nazi savaş suçlusu Klaus Barbie'nin desteği gerçekleştirdiği "Kokain Darbesi"'ne (ayrıca bakınız: Charly Operasyonu) destek verdi. Gizli arşivler açıldığından beri İtalyanlardan oluşan harekat birlikleri kurulduğu ve bu birliklerin ESMA'da İtalyan Montoneros organizasyonunu bastırmak için kullanıldığı ortaya çıktı. Bu birlik "Gölge Grup" olarak adlandırılıyordu ve başında Gaeteno Saya vardı. Saya, bu sırada İtalya'daki sonradan Gladio'ya dönüşen stay-behind kuvvetlerinde subaydı. Nisan 1977'de "Plaza de Mayo Anneleri", çocukları kaybolan bir grup anne her perşembe günü meydandaki "Casa Rosada"'nın önünde eylem yapmaya başladı. Çocuklarının nerede olduğunu ve başlarına ne geldiğini öğrenmeye çalışıyorlardı. Aralık 1977'de iki Fransız rahibenin ve Plaza de Mayo Anneleri hareketinin bazı kurucularının kaybolması uluslararası arenada dikkat çekti. Yetkililer Aralık 1977'de Buenos Aires'in güneydindeki sahillere vuran cesetlerin ölüm uçuşları kurbanları olduğunu açıkladı. Diğer Plaza de Mayo Anneleri üyeleri hala daha adalet arayışındadır (2013). 1983 yılında Arjantin'de demokrasinin yeniden tesisinden sonra hükumet Zorla Kaybolmalar Ulusal Komisyonu'nu (CONADEP) kurdu. Komisyonun başında yazar Ernesto Sabato vardı. Komisyon rejim kurbanı ve bilinen mağduriyetlerle ilgili yüzlerce tanığın ifadesini aldı, yüzlerce gizli hapishaneyi belgeledi, ve işkence ve ölüm mangaları liderlerini ortaya çıkardı. İki yıl sonra "Juicio a las Juntas" (Cuntalar Mahkemesi) çeşitli cuntaların kurduğu Ulusal Yeniden Düzenleme Süreci üyesi üst düzey subayların yargılanmasında büyük ölçüde başarılı oldu. Yargılanan üst düzey subayların çoğu suçlu bulundu ve müebbet hapisle cezalandırıldı. Bu subaylar arasında Jorge Rafael Videla, Emilio Eduardo Massera, Roberto Eduardo Viola, Armando Lambruschini, Raúl Agosti, Rubén Graffigna, Leopoldo Galtieri, Jorge Anaya ve Basilio Lami Dozo vardır. Bu davalardan sonra askeri baskı yüzünden Raúl Alfonsín hükumeti insan hakları ihlallerine karışan subayları koruyan iki af yasası çıkardı: 1986 tarihli "Ley de Punto Final" ("Son Nokta Yasası") ve 1987 tarihli "Ley de Obediencia Debida" ("Zorunlu" "İtaat Yasası"). Böylece Kirli Savaş sırasında işlenen suçların davaları bitmiş oldu. 1989–1990 arasında Başkan Carlos Menem cezaevinde yatan "junta" liderlerini hesaplaşma ve iyileşme amacıyla affettiğini açıkladı. 1990'ların sonunda, Arjantin'de Amerikan vatandaşlarına yapılan saldırılardan ve 1990 yılında ABD Kongresi'nin açıkça yasaklamasına rağmen CIA'in Arjantin ordusuna maddi destek verdiği ortaya çıkınca ABD Başkanı Bill Clinton, Dışişleri Bakanlığı'na ait ABD-Arjantin ilişkilerine dair 1954'de kadar geriye giden binlerce belgenin gizliliğini kaldırdı. Bu belgeler ABD'nin Kirli Savaş ve Condor Plan'ına suç ortaklığını ortaya çıkardı. Plaza de Mayo Anneleri ve diğer insan hakları gruplarının devam eden protestoları sayesinde, 2003 yılında Arjantin Kongresi, Başkan Nestor Kirchner ve iki kamarayı yöneten çoğunluğun tam desteği ile af yasalarını kaldırdı. Arjantin Yüksek Mahkemesi ayrıca bu yasaların Haziran 2005'te anayasaya aykırı olduğunu ilan etti. Bu mahkeme kararı ile Kirli Savaş sırasında işlenen suçların yeniden yargılanmasının önü açıldı. Sivil DINA ajanı Enrique Arancibia Clavel, 2004 yılında Arjantin'de insan hakları ihlalleri yüzünden yargılandı, General Prats'ın öldürülmesindeki rolü yüzünden cezalandırıldı. İtalyan terör şüphelisi Stefano Delle Chiaie'nin de cinayete karıştığı iddia edildi. Chiaie ve aşırıcı arkadaşı Vincenzo Vinciguerra Aralık 1995'te Roma'da federal yargıç María Servini de Cubría'ya ifade verdi. İfadelerinde DINA ajanları Clavel ve Michael Townley'nin bu suikasta doğrudan karıştığını söylediler. 2003 yılında hakim Servini de Cubría, Mariana Callejas (Michael Townley'nin eşi) ve Cristoph Willikie'nin, Şili ordusundan emekli bir albay, bu cinayete karıştıkları için iadesini istedi. Şili temyiz mahkemesi hakimi Nibaldo Segura iade isteğini Temmuz 2005'te şüpheliler Şili'de yargılandığı için reddetti. 5 Mart 2013'te Arjantinli ve Uruguaylı yirmi beş eski üst düzey askeri subay Buenos Aires'te, 1970 ve 1980'lerde 171 siyasi muhalifin "kaçırılması, kaybolması, işkence görmesi ve öldürülmesi" için komplo kurmak suçundan yargılandı. Sanıklar arasında "El Proceso" döneminin eski Arjantin "başkanları" Jorge Videla and Reynaldo Bignone vardı. Savcıların iddiaları 1990'lar ve sonrasında gizliliği kaldırılan ABD belgelerine ve Washington, DC'deki George Washington University merkezli National Security Archive sivil toplum örgütünün belgelerine dayanıyordu. 27 Mayıs 2016'da on beş eski askeri subay suçlu bulundu. Reynaldo Bignone 20 yıl hapis cezasına çarptırıldı. Kalan on altı sanıktan on dördü 8 ile 25 yıl arası hapis cezalarına çarptırıldı. İkisi beraat etti. Luz Palmás Zaldúa, mağdurların ailelerini temsil eden bir avukat, "bu karar önemli çünkü bu Condor Plan'ının varlığının ilk defa mahkemede kabul edilmesi. Bu aynı zamanda Condor'un eski üyelerinin bu suç örgütünün kurulmasıyla ilgili ilk defa cezalandırılması oldu" dedi. Başkan Fernando Henrique Cardoso Condor Planı ile ilgili bazı askeri belgelerin açıklanmasını 2000 yılında istedi. Aynı yıl, Latin Amerika'da büyük olasılıkla Arjantin, Şili, Paraguay ve Brezilya ordularının çalışmaları yüzünden "kaybolan" İtalyan vatandaşlarının dosyalarını inceleyen İtalyan başsavcı Giancarlo Capaldo 11 Brezilyalıyı suçladı. Resmi açıklamaya göre İtalyan hükumeti "Arjantin, Brezilya, Paraguay ve Şili ordusunun [ordu mensuplarının] yargılanıp yargılanamayacağını doğrulayamaz." Aralık 2009'a kadar Brezilya'da hiç kimse 21 yıllık askeri diktatörlükte yaşanmış insan hakları ihlalleri yüzünden yargılanmadı. Çünkü af yasaları hem devlet görevlilerini hem de solcu gerillaları koruyacak şekildedir. Condor Planı gizli baskı programını Uruguay'dan Brezilya'ya Kasım 1978'de sonradan ""o Sequestro dos Uruguaios"" veya "Uruguaylıların Kaçırılması" olarak bilinen olayla genişletti. Brezilya askeri rejiminin de izniyle, Uruguay ordusunun üst rütbeli subayları gizlice sınırı geçip Rio Grande do Sul eyaletinin başkenti Porto Alegre'ye girdi. Burada Universindo Rodriguez ve Lilian Celiberti adlı aktivist Uruguaylı çifti ve iki çocuğunu, Camilo ve Francesca, beş ve üç yaşlarında, kaçırdılar. Bu yasa dışı operasyon "Veja" dergisine çalışan iki gazeteci, muhabir Luiz Cláudio Cunha ve fotoğrafçı Joao Baptista Scalco, anonim bir telefonla Uruguaylı çiftin "kaybolduğuna" dair uyarıldığı için başarısız oldu. Bu bilgiyi kontrol etmek için iki gazeteci verilen adrese gitti: Porto Alegre'de bir apartman. Adrese vardıklarında gazeteciler önce Celiberti'yi tutuklayan silahlı kişilerce tutuklandı, sonra silahlı kişiler tutuklandı. Bu sırada Universindo Rodriguez ve çocuklar gizlice Uruguay'a götürülmüştü. Kimlikleri ortaya çıkınca gazeteciler gizli operasyonu ortaya çıkardı. Operasyon durduruldu. Operasyonun ortaya çıkmasının çiftin ve iki küçük çocuğun cinayetini önlediği düşünülüyor. Çünkü Uruguay vatandaşlarının Brezilya'da siyasi nedenlerle kaçırılması Brezilya'da manşetlere taşındı. Bu olay uluslararası bir skandala dönüştü. Brezilya ve Uruguay askeri hükumetlerinin ikisi için de utandırıcı bir durumdu. Birkaç gün sonra, Celiberti'nin çocuklarını Celiberti'nin Montevideo'daki ailesine götürmek için yetkililer atandı. Rodriguez ve Celiberti Brezilya'da tutuklanıp işkence gördükten sonra, Uruguay'daki askeri hapishanelere götürüldüler, ve burada beş yıl tutuklu kaldılar. 1984 yılında Uruguay'da demokrasi yeniden tesis edilince çift serbest bırakıldı. Kaçırılmalarıyla ilgili yapılan bütün yayınları doğruladılar. 1980 yılında, Brezilya mahkemeleri iki DOPS (Siyasi ve Sosyal Düzen Dairesi, askeri rejim sırasında siyasi baskıdan sorumlu resmi bir polis dairesi) müfettişini Lilian'ın Porto Alegre'deki apartman dairesinde gazetecileri tutuklamaktan dolayı yargıladı. Bu müfettişler João Augusto da Rosa ve Orandir Portassi Lucas. Muhabirler ve Uruguaylılar kaçırılmaya karıştıklarını doğruladı. Bu olay Brezilya hükumetinin doğrudan Condor Plan'ına katıldığını kanıtladı. 1991 yılında, Vali Pedro Simon Rio Grande do Sul'un resmi olarak Uruguaylıların kaçırılma olayını tanımasını sağladı ve kaçırılanlara maddi tazminat ödendi. Uruguay'daki demokratik hükumetin başkanı Luis Alberto Lacalle bu durumdan esinlenerek bir yıl sonra kaçırılmayı resmi olarak tanıdı ve Uruguay devleti maddi tazminat ödedi. Kaçırılma sırasında DOPS'nin başındaki polis memuru Pedro Seelig, Uruguaylı çift tarafından Porto Alegre'deki operasyonun başı olarak teşhis edildi. Seelig Brezilya'da yargılanırken, Universindo ve Lílian Uruguay'da hapisteydi ve tanıklık yapmaları engellendi. Brezilyalı polis delil yetersizliğinden beraat etti. Lilian ve Universindo'nun sonradan verdiği ifade gizli Uruguay Karşı-istihbarat Birliği'ne bağlı dört subayın –iki binbaşı ve iki yüzbaşı– Brezilyalı otoritelerin izniyle operasyona katıldığını ortaya çıkardı. Yüzbaşı Glauco Yanonne Universindo Rodriquez'in Porto Alegre'deki DOPS karagahında işkence görmesinden bizzat sorumludur. Universindo ve Lilian Uruguaylı askerleri, onları kaçıran ve işkence edenler olarak teşhis etmesine rağmen hiçbiri Montevideo'da yargılanmadı. 1986 yılında çıkan Dokunulmazlık Yasası diktatörlük sırasında siyasi baskı ve insan hakları ihlalleri yapan Uruguay vatandaşlarına af sağladı. 1979 yılı Esso Ödülü, Brezilya basınının en önemli ödülü kabul edilir, dava ile ilgili araştırmacı gazeteciliği için Cunha ve Scalco'ya verildi. Eski bir Uruguaylı siyasi mahkum olan Hugo Cores Cunha'yı uyarmak için arayan kişiydi. 1993 yılında Brezilya basınına şunu söyledi:Yurt dışında kaçırılan büyün Uruguaylılar, yaklaşık 180 kişi, bugün hala kayıp. Hayatta kalmayı başaranlar sadece Lilian, çocukları, ve Universindo. Devrildikten sonra João "Jango" Goulart sürgünde ölen Brezilya başkanı oldu. 6 Aralık 1976 günü Mercedes, Arjantin'de uykusunda kalp krizi geçirerek öldüğü iddia ediliyor. Otopsisi yapılmadığı için kesin ölüm nedeni belirsizdir. 26 Nisan 2000 tarihinde, eski Rio de Janeiro ve Rio Grande do Sul valisi Leonel Brizola, Jango'nun kayınbiraderi, eski başkanlar João Goulart ve Juscelino Kubitschek'in (araba kazasında öldü) Condor Planı kapsamında suikasta uğradığını iddia etti. Ölümler hakkında araştırma başlatılmasını istedi. 27 Ocak 2008 tarihinde "Folha de S.Paulo" gazetesi Uruguay diktasının eski istihbarat servisi üyesi Mario Neira Barreiro'nun da ifadesini içeren bir haber yayınladı. Barreiro, Goulart'ın zehirlendiğini söyleyerek Brizola'nın iddialarını doğruladı. Barreiro, Goulart'ın suikast emrinin Departamento de Ordem Política e Social (Siyasi ve Sosyal Düzen Dairesi) başkanı Sérgio Paranhos Fleury'den geldiğini ve vur emrini başkan Ernesto Geisel'in verdiğini de söyledi. Haziran 2008'de Rio Grande do Sul'un Yasama Meclisi, Goulart'ın eyaleti, özel komisyon kurudu ve "Jango'nun Geisel hükumetinin bilgisi dahilinde kasten suikasta kurban gittiği hakkındaki deliler kuvvetli" sonucuna vardı. Mart 2009'da, "CartaCapital" dergisi Uruguay'da Jango'nun mülklerinde bulunmuş gizli bir ajan tarafından hazırlanmış, önceden yayımlanmamış Ulusal İstihbarat Servisine ait belgeleri yayınladı. Ortaya çıkan bu bilgiler eski başkanın zehirlendiği iddialarını güçlendirecek niteliktedir. Goulart ailesi belgelerde "B Ajanı" olarak tanımlanan kişinin kim olduğunu belirleyemedi. Bu ajan, Jango'nun yakın arkadaşı olarak davranmış, ve eski başkanın 56. doğum gününde oğlu ile başkan arasında iki çalışan arasındaki kavgadan dolayı yaşanan tartışmayı detaylı bir şekilde aktarmıştır. Bu haberden dolayı, Temsilciler Meclisi İnsan Hakları Komisyonu, Jango'nun ölümünü incelemeye karar verdi. Daha sonra, "CartaCapital" Jango'nun eşi, Maria Teresa Fontela Goulart, ile bir röportaj yayınladı. Bu röportajda ailesinin takip edildiğine dair şikayetlerini içeren Uruguay hükumetine ait belgeler açığa çıktı. Uruguay hükumeti Jango'nun seyahat, iş ve siyasi aktivitelerini takip ediyordu. Bu dosyalar 1965 yılından, Brezilya'daki darbeden bir yıl sonra, ve ona kasten saldırıldığına işaret ediyor. Adalaet ve İnsan Hakları Hareketi ve Başkan João Goulart Enstitüsü Uruguay İçişleri Bakanı'nın ifadesine dayanan, "ciddi ve sorumlu Brezilyalı kaynakların" "eski Brezilya başkanına karşı komplo kurduğu iddası" hakkında konuştuğuna dair belgeleri istedi. ABD destekli Afredo Stroessner'in anti-komünist askeri diktatörlüğü Stoessner'in Paraguay'ının iç ilişkilerinde "kritik destek" rolü oynadı. Örneğin, ABD Ordusu mensubu Yarbay Robert Thierry, Condor Planı kapsamında yerli işçilerce inşa edilen tutuklama ve sorgulama merkezinin, "La Technica", yapımına destek olması için gönderildi. La Technica aynı zamanda bilindik bir işkence merkeziydi. Stroessner'in Pasto Colonel yönetimindeki gizli polisi, kurbanlarını insan istifrası ve dışkısı dolu küvetlerde yıkayıp rektumdan elektrik vererek şoka sokardı. Stroessner telefondan dinlerken Komünist parti sekreteri Miguel Ángel Soler'in uzuvları motorlu testere ile canlı canlı kesildi. Stroessner tutukluların acıdan çığlık atarken alınmış ses kayıtlarının, tutukluların aile üyelerine dinletilmesini istedi. Kissinger'e verilen bir raporda, Harry Shlaudeman Paraguay'ın askeri devletini "karikatürlerden çıkmış on dokuzuncu yüzyıl askeri rejimleri"ne benzetmişti. Shlaudeman'ın hükümleri otoriter bir tondaydı ama Paraguay'ın "gericiliğinin" ülkeyi komşularıyla aynı kadere ittiği konusunda haklıydı. ABD çatışmaya küresel ve ideolojik bir açıdan baksa da koloniden çıkmış pek çok ülke açısından ulusal güvenlik tehditleri komşu ülkeler ve etnik veya bölgesel çatışmalardı. Shlaudeman Paraguay'ın Chaco Savaşı sırasında askeri olarak üstün durumdaki komşularına karşı gösterdiği dayanıklılığa dikkat çekiyordu. Paraguay'daki hükumetin açısından komşularına karşı birkaç on yıl boyunca kazanılmış zaferler ülkedeki batılı anlamda gelişme eksiğini haklı çıkartıyordu. Raporda Paraguay'un siyasi kültürünün demokrasiden uzak olduğu da belirtiliyordu. Soğuk Savaş sırasında bağımsızlığını kazan diğer pek çok ülkede olduğu gibi Paraguay'da da demokrasi yabancı bir konseptti. Bu gerçeklik komşu ülkelerdeki solcu karşıtlığıyla birleşince hükumetin ekonomik ve siyasi kurumları geliştirmek yerine siyasi muhalefeti baskılamaya odaklanmasına neden oldu. Komşulardan korkan ideoloji, ülkeyi bağımsızlığını savunmaya itti. Bu yüzden ülke içinde ve dışında radikal, solcu hareketlere karşı güvenlik nedenleriyle savaşmak pek çok siyasetçiyi cezbetti. Perulu milletvekili Javier Diez Canseco, kendisi ve on iki vatandaşı ile birlikte (Justiniano Apaza Ordóñez, Hugo Blanco, Genaro Ledesma Izquieta, Valentín Pacho, Ricardo Letts, César Lévano, Ricardo Napurí, José Luis Alvarado Bravo, Alfonso Baella Tuesta, Guillermo Faura Gaig, José Arce Larco and Humberto Damonte), Francisco Morales Bermúdez diktatörlüğü muhaliflerinin tamamının, 1978'de Peru'da kaçırıldıktan sonra sürgüne göndermek için Jujuy şehrinde Arjantin silahlı kuvvetlerine teslim edildiklerini açıkladı. Ayrıca gizliliği kaldırılmış CIA belgelerinin ve WikiLeaks tarafından yayınlamış yazışmaların Morales Bermudez hükumetinin Condor Planı ile ilişkilerini gösterdiğinin söyledi. Temmuz 2019'da, İtalyan mahkemeleri Morales Bermudez'i Başbakan Pedro Richter Prada ve General Germán Ruíz Figueroa ile birlikte İtalyan vatandaşlarının kaybolması suçundan müebbet hapis cezasına çarptırdı. Augusto Pinochet 1998 yılında Londra'da İspanyol hakim Baltasar Garzón'un İspanya'ya iade isteğiyle tutuklandığında, Condor ile ilgili yeni bilgiler ortaya çıktı. İadesini isteyen avukatlardan biri Şili Sosyalist Partisi lideri Carlos Altamirano'ya suikast girişimi olduğunu söyledi. Avukata göre Pinochet, İtalyan neofaşist terörist Stefano Delle Chiaie ile Franco'nun Madrid'de 1975 yılında düzenlenen cenazesinde buluştu ve Altamirano cinayetini planladı. Plan başarısız oldu. Şilili hakim Juan Guzmán Tapia "kalıcı kaçırma" suçunun emsalini hazırladı: kaçırılıp öldürüldüğü düşünülen kişilerin cesetleri bulunamayacağı için kaçırmanın hala devam ettiğini kabul etti. Böylece suçlular 1978 yılındaki aftan veya Şili ceza kanunlarına göre zaman aşımından faydalanamayacaktı. Kasım 2015'te Şili hükumeti Pablo Neruda'nın Pinochet rejimi üyeleri tarafından öldürülmüş olabileceğini kabul etti. General Carlos Prats ve eşi, Sofía Cuthbert, 30 Eylül 1974'te sürgünde yaşadıkları Buenos Aires'te araçlarına yerleştirilen bombanın patlatılmasıyla öldürüldü. Şili DINA organizasyonu olaydan sorumlu tutuldu. Şili'de, hakim Alejandro Solís Ocak 2005'te Şili Yüksek Mahkemesi Pinochet'nin dokunulmazlığını (devlet şefi olduğu için) kaldırmayı reddedince Pinochet'nin yargılanmasını durdurdu. DINA liderleri, şef Manuel Contreras, eski şef ve emekli General Raúl Itturiaga Neuman, kardeşi Roger Itturiaga, eski Tuğgeneraller Espinoza Bravo ve José Zara dahil olmak üzere, Şili'de bu suikasttan yargılandılar. DINA ajanı Enrique Arancibia Clavel Arjantin'de cinayetten suçlu bulundu. Bernardo Leighton ve eşi sürgün için yerleştiği İtalya'da 6 Ekim 1975 tarihinde düzenlenen başarısız suikast girişiminden ağır yaralı kurtuldu. Silahlı saldırı sonucunda Bernardo Leighton ağır yaralandı. Eşi, Anita Fresno kalıcı olarak sakatlandı. Gizliliği kaldırılmış National Security Archive belgeleri ve eski DINA Manuel Contreras'ı yargılayan şefi İtalyan başsavcı Giovanni Salvi'ye göre Stefano Delle Chiaie, Michael Townley ve Virgilio Paz Romero ile 1975 yılında Madrid'de Franco'nun da gizli polisinin desteği ile Bernardo Leighton cinayetini planlamak üzere buluştu. 1999 yılında Ulusal Güvenlik Konseyi sekreteri Glyn T. Davies, Pinochet hükumetinin Bernardo Leighton suikastının yanında Orlando Letelier suikastı ve 6 Ekim 1975 başarısız General Carlos Prats suikastı ile ilişkilerinin gösteren belgelerin gizliliklerinin kaldırıldığını açıkladı. 21 Eylül 1976 tarihinde eski Şili büyükelçisi ve Pinochet'ye muhalefetin liderlerinden Orlando Letelier, arabasına yerleştirilen bombanın patlaması sonucunda Washington, D.C.'de hayatını kaybetmiştir. Saldırı sırasında arabanın ön koltuğunda oturan Roni Moffitt de hayatını kaybetmiştir. Olay sırasında Moffitt'in arkasındaki koltukta oturan dört aylık eşi Michael saldırıdan sağ kurtulmuştur. Aralık 2004'te, Francisco Letelier, Orlando Letelier'in oğlu, "Los Angeles Times" gazetesinde babasının suikastının Condor Plan'ın bir parçası olduğunu yazdı. Planı "dönemin altı Güney Amerika diktatörlüğünün muhalifleri bastırmak için kurduğu bir istihbarat paylaşım ağı" olarak tanımladı. Michael Townley, Letelier'in ölümünden Pinochet'yi suçladı. Townley, Letelier'in arabasına patlayıcı düzenek kurması için beş Casto karşıtı Kübalı sığınmacı tuttuğunu itiraf etti. Jean-Guy Allard'da göre, terörist organizasyon CORU'nun aralarında Luis Posada Carriles ve Orlando Bosch'un bulunduğu liderleriyle görüştükten sonra, cinayet için seçilmiş Kübalı-Amerikalılar José Dionisio Suárez, Virgilio Paz Romero, Alvin Ross Díaz, ve Guillermo ve Ignacio Novo Sampoll kardeşlerdir. "Miami Herald"'a göre Luis Posada Carriles Letelier'in ölümü ve 455 sefer sayılı Cubana uçuşunun bombalanması olayına karar verilen toplantıya katılmıştı. Temmuz 1986'da fotoğrafçı Rodrigo Rojas DeNegri Pinochet'ye karşı bir sokak protestosunda canlı canlı yandı ve Carmen Gloria Quintana bazı ciddi yanıklara maruz kaldı. İkilinin olayı "Los Quemados" (Yanıklar) olarak anılmaya başlandı ve olay ABD'de dikkat topladı çünkü Rojas 1973'teki darbeden sonraya ABD'ye kaçmıştı. ABD Dışişleri Bakanlığı'na ait bir belge Şili ordusunun Rojas ve Quintana'yı bilerek yaktığına işaret eder. Öte yandan Pinochet, Rojas ve Quintana'yı terörist olmakla ve kendi Molotof kokteylerinin alev alması nedeniyle yandıklarını iddia ediyordu. National Security Archive analisti Peter Kornbluh'a göre Pinochet'nin saldırıya karşı tepkisi ve Rojas'ın ölümü "Reagan'ın rejime desteğini çekmesine ve sivil yönetime dönülmesi için baskı uygulamasına katkı sağladı." Operación Silencio ("Sessizlik Operasyonu") Şili tarafından düzenlenmiş ve tanıkları ülkeden çıkartarak Şilili hakimlerin soruşturmalarını engellemeye çalışan bir operasyondur. Paraguay'da "terör arşivleri"nin bulunmasından yaklaşık bir yıl önce başlamıştı. Nisan 1991'de, MIR lideri Jecar Neghme'nin 1989'daki cinayetiyle ilişkili Arturo Sanhueza Ross ülkeyi terk etti. "Rettig Raporu"'na göre, Jecar Neghme cinayeti Şilili istihbarat görevlilerince işlenmişti. Eylül 1991'de sendikacı Tucapel Jiménez'i öldüren Carlos Herrera Jiménez uçakla kaçtı. Arjantin, Uruguay, Paraguay ve Brezilya pasaportları kullanmıştı. Bu yüzden Condor Plan'ın bitmediğinden şüphelenilmişti. Berríos, Montevideo (Uruguay) yakınındaki El Pinar'da 1995'te ölü bulundu. Cesedi çok tahrip edildiği için cesetten teşhis mümkün değildi. Ocak 2005'te günümüzde ABD tanık koruma programında yaşayan Michael Townley, Şili, DINA ve Colonia Dignidad'daki tutuklama ve işkence merkezi arasındaki bağlantıları açıkladı. Bu merkez Mart 2005'te Buenos Aires'te tutuklanıp çocuğa tecavüz suçundan hüküm giymiş Paul Schäfer tarafından 1961 yılında kuruldu. Townley, Interpol'ü Colonia Dignidad ve Ordu'nun Bakteriolojik Savaş Laboratuvarı hakkında bilgilendirdi. Bu son laboratuvar DINA'nın Via Naranja de lo Curro sokağındaki eski laboratuvarının yerine geçmişti. Burada Townley kimyasal suikastçı Eugenio Berríos ile birlikte çalışmıştı. Davayı inceleyen hakimlere göre Hristiyan-Demokrat Eduardo Frei Montalva'yı öldürdüğü iddia edilen toksin Colonia Dignidad'daki yeni laboratuvarda üretilmişti. 2013'te Brezilya-Uruguay-Arjantin ortak yapımı belgesel "Dossiê Jango"'da aynı laboratuvarın Brezilya'nın devrik başkanı João Goulart'ı zehirleme iddialarına karıştığını ima edildi. Şubat 2004'te muhabir John Dinges "The Condor Years: How Pinochet and His Allies Brought Terrorism to Three Continents"'i (Condor Yılları: Pinochet ve Müttefikleri Üç Kıtaya Terörizmi Nasıl Getirdi) yayımladı. Uruguaylı askeri yetkililerin ABD Kongre üyesi Edward Koch'u (sonra New York City belediye başkanı oldu) 1976 yılı ortalarında suikast ile tehdit ettiklerini ortaya çıkarttı. Temmuz 1976'nın sonlarında Montevideo'daki CIA istasyon şefi konu ile ilgili bilgi aldı. Subayların olay sırasında alkollü olduğunu öğrenince istasyon şefi Teşkilat'a harekete geçmemesini tavsiye etti. Bu Uruguaylı subaylar arasında Kasım 1975'te Santiago'da düzenlenen gizli toplantıya katılmış Albay José Fons ve 1976'da Arjantin'de istihbarat subaylarından oluşan bir ekibin liderliğini yapmış ve 100'den fazla Uruguaylı'nın ölümünden sorumlu Binbaşı José Nino Gavazzo da vardı. 21. yüzyılın başında Dinges ile röportaj yapan Koch zamanın CIA direktörü George H. W. Bush'un kendisini Ekim 1976'da "ABD'nin Uruguay'a insan hakları ihlalleri nedeniyle askeri desteğini çekmesi hakkındaki yasa tasarısına desteğinden dolayı bazı gizli polis subaylarının 'hakkında planlar yaptığı' " konusunda uyardığını söyledi. Ekim 1976'nın ortasında Koch, Adalet Bakanlığı'ndan FBI koruması istedi ama koruma sağlanmadı. (Bu istek toplantıdan ve Orlando Letelier'in Washington'daki cinayetinden iki ay sonra yapıldı.) 1976'nın sonunda, Albay Fons ve Binbaşı Gavazzo Washington, D.C'de önemli diplomatik görevlere atandı. Dışişleri Bakanlığı, Uruguay hükumetine bu atamaları geri çekmesi için baskı yaptı. Konuyla ilgili kamuoyuna yansıyan açıklama "Fons ve Gavazzo'nun istenmeyen olaylara karışması hakkındaki yayınlar" şeklindeydi. Koch, tehditler ve atamalarla ilgili bağlantıları 2001 yılında öğrendi. 1970'lerin Güney Yarumküre diktatörlüklerinin tipik özelliğini göstererek, Juan María Bordaberry kendini diktatör ilan etti ve diğer siyasi partileri kapattı. Bu de facto hükumet 1973'ten 1985'e kadar hüküm sürüdü. Bu süreçte oldukça fazla kişi bölücülük karşıtlığına sığınılarak öldürüldü, işkence gördü, yasa dışı alıkonuldu ve hapse atıldı, kaçırıldı ve zorla kayboldu. 1973'teki askeri darbeden önce CIA ülkedeki kolluk kuvvetlerine danışmanlık hizmeti veriyordu. Bu iş birliğinin en önemli temsilcilerinden Dan Mitrione sivil polisi terörle mücadele konusunda Panama'daki Amerika Okulu'nda eğitti. Bu okulun adı 2000 yılında Batı Yarımküre Güvenlik İş Birliği Enstitüsü olarak değişti. MIR'in Şilili lideri Edgardo Enríquez Arjantin'de "kayboldu". MIR lideri Jorge Fuentes'in akıbeti de benzerdir. Alexei Jaccard ve Ricardo Ramírez "kayboldu" ve Arjantin'de 1977 yılında Komünist partiye destek veren bir ağ dağıltıldı. Arjantin'de Alman, İspanyol, Perulu ve Yahudilere karşı baskı da gözlendi. Eski Bolivya başkanı Juan José Torres ve eski Uruguaylı milletvekilleri Héctor Gutiérrez ve Zelmar Michelini'nin 1976 yılında Arjantin'deki suikastları Condor'un bir parçasıdır. DINA, Hırvat teröristler (örneğin eski Ustaşa üyeleri), İtalyan neofaşistleri ve Şah'ın SAVAK'ı ile sürgündeki muhalifleri bulmak ve öldürmek için iletişime geçti. 2006 yılından raporlara göre, Arjantin'deki üst düzey yetkililerin davalarının sonucunda, Condor Planı zirveye 1976 yılında Şilili sürgünler Arjantinde tehdit edilince ulaştı. Sürgündekilerin çoğu saklandı veya diğer ülkelere kaçtılar. Şilili General Carlos Prats, DINA tarafında esli CIA ajanı Michael Townley'nin desteği ile 1974 yılında Buenos Aires'te öldürüldü. Kübalı diplomatlar Buenos Aires'te diktanın 300 gizli hapishanesinden biri olan Buenos Aires'teki "Automotores Orletti" işkence merkezinde öldürüldü. Bu merkezler "Grupo de Tareas 18" tarafından yönetiliyordu. Ekibin başındaki eski polis memuru ve istihbarat ajanı Anibal Gordon, silahlı soygundan hüküm giymişti, doğrudan SIDE'nin genel kurmayı Otto Paladino'ya bağlıydı. "Automotores Orletti" Condor Planı'na karışmış yabancı istihbarat birimlerinin ana üssüydü. Kaçırılma ve işkenceden kurutulan ve burada iki ay tutulan José Luis Bertazzo burada tutulan ve kendi ülkelerinin ajanları tarafından sorgulanan Şili, Uruguay, Parguay ve Bolivya vatandaşlarını teşhis etti. Şair Juan Gelman'ın oğlunun 19 yaşındaki eşi burada Montevideo hapishanesine nakledilmeden önce kocası ile birlikte işkence gördü. Montevideo'da doğurdu ama bebek Uruguaylı subaylar tarafından çalındı ve rejim yanlılarına yasa dışı yollardan evlatlık verildi. Yıllar sonra Başkan Jorge Batlle bir soruşturma açılmasını emretti ve sonunda Macarena Gelman bulundu ve kimliğine kavuştu. Dinge'nin "Los años del Cóndor" (Condor Yılları) kitabına göre "Orletti"'deki Şilili MIR tutuklulukları José Luis Bertazzo'ya iki Kübalı diplomat gördüklerine söyledi. Buna göre 22 yaşındaki Jesús Cejas Arias ve 26 yaşındaki Crescencio Galañega Gordon'un grubunca işkence gördü. Miami'den gelen bir adam tarafından sorguya çekildiler. Bu Küba vatandaşları Küba'nın Arjantin büyükelçisi Emilio Aragonés'in güvenliğinden sorumluydu. 9 Ağustos 1976 tarihinde calle Arribeños ve Virrey del Pino'nun kesişiminde silahlı 40 SIDE ajanı tarafından kaçırıldılar. Ajanlar yolu Ford Falcon araçları ile kapatmıştı. (Bu araç modelleri diktanın güvenlik güçleri tarafından kullanılıyordu.) Dinges'e göre FBI ve CIA'ye tutuklama hakkında bilgi verilmişti. Bu iddiası 22 Eylül 1976 tarihinde Buenos Aires'ten FBI ajanı Robert Scherrer'in yolladığı telgrafa dayanıyordu. Bu telgrafta sonradan eski Şilili bakan Orlando Letelier'in Washington, D.C. düzenlenen suikastından hüküm giyen Michael Townley'nin iki Kübalının sorgusuna katıldığı yazıyordu. 22 Aralık 1999 tarihinde DINA'nın eski başkanı Arjantin federal hakimi María Servini de Cubría'ya Santiago de Chile'de, Michael Townley ve Cuban Guillermo Novo Sampoll'ün Orletti merkezinde olduklarını doğruladı. 11 Ağustos 1976'da Şili'den Arjantin'e gelmiştiler ve "iki Kübalı diplomatın işkencesine ve suikastına katıldılar." Castro karşıtı Kübalı teröris Luis Posada Carriles "Los Caminos Del Guerrero" (Savaşçının Yolu) adlı otobiyografisinde iki genç adamı öldürmesinden övgüyle bahseder. Condor Planı, ABD hükumetinin gizli desteğini de alıyordu. Washington, Condor'a askeri isthbarat ve eğitim, finansman desteği, gelişmiş bilgisayarlar, sofistike takip teknolojileri ve Panama Kanalı bölgesinde konuşlu kıtalar arası iletişim sistemlerine erişim sağlıyordu.— J. Patrice McSherryABD belgeleri ABD'nin 1980'lerde operasyona hayati organizasyon, finansal ve teknik destek sağladığını gösteriyor. 3 Ağustos 1976 tarihli, Harry Shlaudeman tarafından yazılan ve "Üçüncü Dünya Savaşı ve Güney Amerika" başlıklı bir rapor ABD Dış İşleri Bakanlığı'nda, zamanın Dışişleri Bakanı Henry Kissinger'e bir brifingde verildi. Raporda sağcı bloğun uzun vadedeki tehlikleri ve bazı politika tavsiyeleri bulunuyordu. Brifing Güney Yarımküre güvenlik güçlerinin bir özetiydi. Operasyonun güney yarımküredeki altı Latin Amerika ülkesinin (Arjantin, Bolivya, Brezilya, Paraguay, Şili, ve Uruguay) "Üçüncü Dünya Savaşı"nı "bölücülüğü" ülkeler arası gizli istihbarat çalışmaları, kaçırma, işkence, insanları kaybetme ve suikast ile yok ederek kazanmayı hedeflediği belirtiliyordu. Raporun başında altı Güney Yarımküre ülkesinin hissettiği yakınlık inceleniyordu. Shlaudeman'ın raporunda Güney Yarımküre'deki ülkelerin kendilerini "Hristiyanlığın son kalesi" olarak gördüğü ve bundan dolayı komünizme karşı mücadelelerini "İsrail'in Filistinli teröristlerle mücadelesi"ne benzettiklerini varsayılıyordu. Shlaudeman, Kissenger'ı uzun vadede "Üçüncü Dünya Savaşı" bu altı ülkeyi dengesiz bir noktaya soktuğu çünkü ülkelerin bir tarafta "uluslararası Marksizm ve terörist bağlantıları" diğer tarafta ise "Marksist propaganda ile kandırılmış anlayışsız sanayileşmiş demokrasilerin düşmanlığı" arasında sıkıştıkları konusunda uyarıyordu. Raporda ABD'nin Condor Planı hakkındaki politikalarının her fırsatta beş ülke arasındaki farklara vurgu yapmasına, insan haklarının siyasileşmesinin önlenmesine, "Üçüncü Dünya Savaşı"nın retorik abartmalarına karşı çıkılmasına, ve sistematik ilişkilerle potansiyel blok üyelerinin algıladığımız dünyaya dönmesine önem verilmesini tavsiye ediyordu. 1976 yılındaki CIA belgelerine göre 1960'tan 1970'lerin başına kadar ABD Ordusu Amerika Okulu ve Amerikan Orduları Konferansı'nın uluslararası güven uzmanları arasında Güney Amerika'daki siyasi muhaliflerle mücadele için planlar geliştirildi. 23 Haziran 1976 tarihli gizliliği kaldırılmış bir CIA belgesine göre "1974'ün başında Arjantin, Şili, Uruguay, Paraguay ve Bolivyalı güvenlik uzmanları Buenos Aires'te bölücü hedeflere karşı eş zamanlı harekatlar hazırlamak için buluştu." ABD'li yetkililer neler olduğunun farkındaydı. Ek olarak, Eylül 1976'da Savunma Haberalma Teşkilatı (DIA) ABD istihbarat birimlerinin Condor Planı'nın yapısından ve hedeflerinden haberdar olduğunu bildirdi. "Condor Planı"nın istihbarat birimlerince Güney Yarımküre bölgesinde "solcular", Komünist, Peronist veya Marksistler için kullanılan kod ad olduğunu fark ettiler. İstihbarat birimleri bunun çeşitli Güney Amerikalı istihbarat birimleri (örneğin Arjantin, Paraguay, Uruguay, ve Bolivya) arasındaki Şili merkezli bir güvenlik işbirliği olduğunun farkındaydı. DIA, Arjantin, Uruguay ve Şili'nin hali hazırda Arjantin merkezli olmak üzere solcu hedeflere karşı yoğun bir şekilde operasyonlar gerçekleştirdiğini bildiriyordu. SIDE üyeleri Uruguaylı bir terör örgütü olan OPR-33'e karşı Uruguay askeri istihbaratı üyeleriyle operasyon yapmıştı. Raporda ayrıca müşterek operasyon sırasında yüklü miktarda ABD dövizi ele geçirildiği yazıyordu. Rapordaki üçüncü nokta ABD'nin Condor Planı'nın daha kirli operasyonu hakkındaki anlayışını gösteriyordu. Raporda "teröristler ve terör yapılanmalarına destek verenlerin de etkisiz hale getirilmesi dahil uhtelif operasyonları gerçekleştirmek üzere üye ülkelerin özel ekipler kurduğu" belirtiliyordu. Rapor ayrıca bu özel ekiplerin askeri personel yerine istihbarat servisi ajanları olduğuna ancak ABD özel harekat ekiplerine benzeyen yapılarda çalıştıklarına dikkat çekiyordu. Kissinger için hazırlanmış Dışişleri Bakanlığı brifingi Condor Planı kapsamında Fransa ve Portekiz'de de operasyonlar yapılabileceğinin farkında olduğunu belirtiyordu -bu konu daha sonra Condor'un tarihinde çok tartışmalı bir nokta oldu. ABD hükumeti DINA'nın (Milli İstihbarat Direktörlüğü) yanı sıra Condor'un çekirdeğini oluşturan diğer istihbarat birimlerini destekledi ve bunlarla birlikte çalıştı. CIA belgeleri teşkilatın Şili gizli polisi üyeleri, DINA ve şefi Manuel Contreras ile yakın ilişkileri olduğunu gösterir. Contreras 1977'ye kadar, Letelier-Moffit suikastına karıştığı ortaya çıkmasına rağmen, CIA'yin para verdiği bağlantılarından biriydi. Paraguay Arşivleri'nde ABD Konsolosluğu, CIA ve FBI'ın şüphelilerin takibi hakkında resmi istekleri bulunuru. CIA askeri yönetimlere şüpheliler listesi ve diğer istihbarat bilgileri sağladı. 1975 yılında FBI, DINA tarafından aranan ABD'li bireyleri araştırdı. Şubat 1976'da Buenos Aires'teki ABD elçiliğinden ABD Dışişleri Bakanlığı'na yollanan bir yazıda istihbarat ABD'nin yaklaşan Arjantin darbesi hakkında bilgisi olduğunu