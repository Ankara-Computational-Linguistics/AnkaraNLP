devlete bağlı bir güvenlik biriminde tehlikeli bilgisayar korsanlarını takip etmektedir. Matthew "Matt" Farrell ( Justin Long)isimli genç bir korsanı tutuklamak için yolda olduğu bir sırada, trafiğin içinde sıkışmış durumda iken, terörist saldırıların modern bir versiyonunu ilk elden yaşar. Thomas Gabriel (Timothy Olyphant) tarafından yönetilen bir bilgisayar korsanları çetesi, Amerika’nın bilgisayar altyapı unsurlarına saldırıp, işe trafik ışıklarından başlayarak sistemleri teker teker kapatmaktadırlar. Bankalar arası bilgisayar ağlarına ve borsaya da müdahale ettikten sonra, Amerika’nın ekonomisi çökmeye başlamıştır. Her zamanki gibi McClane, bütün bu olayların ortasında kalıvermiştir. Görünüşe göre yeni tutukladığı Matt, teröristlerin tam olarak ne yapmak istediklerini ve amaçlarına ulaşmak için hangi adımları atmaları gerektiğini anlayabilecek kadar parlak bir zekaya sahiptir. Sofistike suçlular, ülkeyi dizlerinin üzerine çöktürmek için neredeyse kusursuz bir plana sahiptirler; fakat eski moda bir polis ve zeki bir bilgisayar cambazının işleri çözmeye çalışacaklarını akıl edememişlerdir. Bütün ulus çöküp dağılmadan önce, McClane ve Farrell ikilisinin teröristlerin ne yapmaya çalıştıklarını anlayıp, bir an önce onlara ulaşıp durdurmaları gerekmektedir. Bishōnen Bishounen (Japonca: 美少年 Bi Shōnen, bishi) Japonca bir kelime olup 'Güzel oğlan', 'Kadına benzeyen erkek' anlamına gelir. Anime / mangalarda kadınsı, narin erkek karakterleri tanımlamak için de kullanılır. Bishounen karakterlere en sık Shoujo manga ve Yaoi (erkeklerin homoseksüel ilişkilerini anlatan eserler) lerde rastlanır. Japonya'da genç erkek çocuklar içinde kullanıldığı görülebilir. KÃ¢mil Miras Kâmil Miras (d. 1874 Afyonkarahisar - ö. 30 Nisan 1957 İstanbul), Türk siyasetçi ve din adamı. Ahmet Efendi'nin oğlu olup, Mirasoğlu sülalesindendir. İlk ve orta öğrenimini Afyonkarahisar'da tamamladıktan sonra İstanbul Üniversitesi'ne girmiş ve Ulûm-i Âliye-i Dîniyye Bölümü'nden mezun olmuştur. Bayezid Camii'nde ders okutuyor iken, II. Meşrutiyet'in ilanının müteakip yapılan seçimlerde Afyonkarahisar Mebusu olmuştur. Daha sonra bir din bilgini olarak hizmetler yapmakta iken II. Dönem Afyonkarahisar Mebusu seçilmiştir. II. Dönem'in açılışında Kur'an'dan âyet okuyup dua etmiştir. Ankara'nın başkent oluşu ile ilgili kanun teklifine de ilk imzayı koyanlardandır. Bir dönem mebusluk yaptıktan sonra bir daha aday olmayıp, dinî ve ilmî çalışmalara yönelmiştir. 26 Haziran 1940 tarihinde Diyanet İşleri Başkanlığı müşavirliğine atanmış, bu görevde üç yıl bulunduktan sonra 24 Nisan 1943 tarihinde emekliye ayrılmıştır. Mebusluğu döneminde Meclis'e verdiği bir kanun teklifi kabul edilmiş ve oybirliğiyle alınan bu karar gereğince Elmalılı Hamdi Yazır tarafından "Hakk Dini Kur'an Dili" adıyla hazırlanan dokuz ciltlik tefsir, Diyanet İşleri Başkanlığı tarafından yayımlanmıştır. Bunun yanı sıra Buhârî Tercümesi de TBMM tarafından kabul edilmiş, bu eserin ilk üç cildi Ahmet Naim, dokuz cildi ise Kâmil Miras tarafından tercüme edilerek basılmıştır. Aslında bu çalışmada Mehmet Akif’e de meal yapma görevi verilmişti. Mehmet Akif’in meali yazıp yazmadığı belli değildir. Yakın arkadaşı merhum Mahir İz’in naklettiği bir rivayete göre Akif, bir gün Ahmet Naim’in başlattığı Sahîh-i Buhârî Muhtasarı Tecrîd-i Sarih adlı eseri tamamlamakla görevlendirilen Kâmil Miras’la karşılaşır. Akif, Kâmil Miras’a "Hadis işi nasıl gidiyor?" der. Kamil Miras: "İş çok, altından kalkamıyorum" şeklinde cevap verir. Buna karşılık Akif: "Sen hadisin altından kalkamıyorsun da ben Allah’ın sözünün altından nasıl kalkarım?" diyerek çalışmalarını sona erdirdiğini îmâ eder. Arapça ve Farsçayı çok iyi bilen Miras, Beyzâvî, Hazin, Medârik, İbn-i Abbas gibi ünlü eserlerle Ahkâmul'l-Kur'an'ı yayına hazırlamıştır. Anılan eserlerden başka şu eserlere de imzasını koymuştur: Aynı zamanda şairdi. Bursa'daki Yeşil Cami'nin içindeki şadırvanda olan şu mısralar onundur: Evli ve Talat, Emin ve Sedat adında üç erkek çocuk babasıydı. Bunlardan Talat Miras uzun yıllar Dışişleri Bakanlığı bünyesinde büyükelçilik görevlerinde bulunmuştur. Delinme gerilimi Yalıtkan malzemelerin karakteristikleri arasında gerilime dayanıklılık da sayılmalıdır. Yalıtkan malzemeye bir gerilim uygulandığında elektronları kutuplanır, ancak bu gerilim değeri çok büyürse az miktarda olan serbest elektronlar kopmaya başlar ve malzeme üzerinden akım akar. Bir malzemenin yalıtkanlığını yitirip deforme olduğu gerilim değerine bozulma - delinme gerilimi adı verilir ve yalıtkan karakteristiğinde önemli bir göstergedir. Yalıtkanlık sabiti Elektromanyetizmada yalıtkanlık sabiti veya dielektrik sabiti, bir malzemenin üzerinde yük depolayabilme yeteneğini ölçmeye yarayan katsayı. Başka bir ifade ile yalıtkanlık sabiti, bir elektriksel alanın etkilerinin veya yalıtkan bir ortam tarafından nasıl etkilendiğinin ölçümüdür. Bir ortamın yalıtkanlık sabiti, ortamdaki birim yük başına, elektrik alanının (daha doğru bir ifade ile akının) ne kadar oluştuğudur. Elektrik akısının bulunduğu bir ortamda, birim yük başına düşen yalıtkanlık sabiti, kutuplanma yoğunluğundan dolayı büyük olur. Yalıtkanlık sabiti, elektriksel alınganlık ile doğrudan ilişkilidir. Bu, bir yalıtkanın kutuplanma yoğunluğunun elektriksel alanı karşı tepkisinin ne derece olduğunu ölçer. SI birimlerinde "ε" yalıtkanlık sabiti, farad bölü metre'dir (F/m). formula_1 elektriksel alınganlığı boyutsuzdur. Bunlar arasındaki ilişki şöyledir: Burada; "ε", herhangi bir malzemenin bağıl yalıtkanlık sabiti ve "ε", vakum yalıtkanlık sabitidir ve değeri 8,854187817.. × 10 F/m'dir. Vakum yalıtkanlık sabiti ("ε"), (ayrıca boş uzayın yalıtkanlık sabiti veya elektrik sabiti olarak da adlandırılır), boş uzayda D/E oranıdır ve Coulomb sabitinde ortaya çıkar. Değeri; "k" = 1/(4"πε"). Ä°fadesi; Burada: "c" ve "μ" sabitlerinin tam sayısal ifadeleri SI birimlerinde tanımlıdır. Bir homojen malzemenin doğrusal yalıtkanlık sabiti, boş uzayda genellikle bağıl yalıtkanlık sabiti ("ε") olur. Bir anizotropi malzemede bağıl yalıtkanlık sabiti, çiftkırılımlı olduğundan dolayı bir tensör olabilir. Yalıtkanlık sabiti, bağıl yalıtkanlık sabiti ("ε") ile vakum yalıtkanlık sabitinin ("ε") çarpımıdır. χ, malzemenin elektriksel alınganlığıdır. Ruşen Eşref Ünaydın Ruşen Eşref Ünaydın (1892 - 21 Eylül 1959), Türk gazeteci, siyasetçi ve diplomat. Galatasaray Sultanisi'ni ve Darülfünûn Edebiyat Fakültesi'ni bitirdi. Askeri Baytar Âlisi'nde, Darülmuallimini Âli'de, Türkçe ve Fransızca öğretmenliği yaptı. Yazarlık hayatına 1914 yılında mütercimlikle başladı. 1918 yılında "Yeni Gün" muhabiri olarak Kafkasya'ya, "Tasviri Efkar" muhabiri olarak Sivas'a gitti. "Servet-i Fünun", "Donanma", "Tedrisat", "Türk Yurdu" ve "Yeni Mecmua"da yayımladığı mülakat, mensur şiir ve hatıra türünde yazılarıyla tanındı. Dergi ve gazetelerde mülakat ve gezi türünde yazıları yayımlandı. 1920 yılında TBMM Hükûmeti'nin çağrısı üzerine İnebolu yoluyla Ankara'ya giderek Türk Kurtuluş Savaşı'na katıldı. 1922 yılında Buhara Sovyet Halk Cumhuriyeti elçiliği başkâtibi olarak atandı. Lozan Konferansı'nda matbuat müşavirliği yaptı. TBMM II., III. ve IV. dönem Afyonkarahisar milletvekili olarak görev yaptı. Riyaseti Cumhur Umumi Katipliği'nde (Cumhurbaşkanlığı Genel Sekreterliği), Tiran, Atina, Budapeşte Elçiliğinde ve Roma, Londra ve Atina Büyükelçiliğinde bulundu. 1937 yılında yapılan Trakya Manevraları'na katılarak yabancı heyetlere eşlik etti. 1952 yılında emekliye ayrıldı. 21 Eylül 1959 tarihinde İstanbul'da vefat etti. Bağıl geçirgenlik Bağıl dielektrik (yalıtkanlık) sabiti, herhangi bir malzemenin dielektrik katsayısı, boşluğun dielektrik katsayısına göre oranlanır ve ortaya çıkan yeni katsayıya bu ad verilir. Bağıl dielektrik sabiti tamamen deneysel olarak elde edilir. Aynı fiziksel koşullara sahip bir ortamda, aynı iki metal plaka arasına aynı uzaklık bırakılır. Plakalar arasına aynı gerilim uygulandığı zaman, öncelikle yalıtkan olarak vakum kullanıldığında aldığı kapasite bulunur, sonrasında yalıtkan olarak farklı bir malzeme kullanıldığında aldığı kapasiteyle oranlanır. "Kısaca, vakumun yalıtkanlığı temel alınarak diğer malzemelerin yalıtkanlığı buna göre kıyaslanır." Bir yalıtkan malzeme bağıl dielektrik sabiti oranında, vakuma göre daha fazla yük depolar. SÃ¼nnet (din) Sünnet (Arapça: سنة) veya Sünnet-i Seniyye, tarz, yol anlamına gelen bir İslam dini terimidir. İslam geleneğinde peygamber Muhammed'in farz olarak tanımlanan Kur’an emirleri dışındaki davranışları ve herhangi bir konuda söylemiş olduğuna inanılan söz ("kavli sünnet, hadis"), fiil ("eylem") ve takrirlerine ("susarak onaylama") verilen addır. Fıkıh'ta Ef'ali mükellefin'den sayılır. Sünnet Arapçada yol, davranış ve alışkanlık anlamına gelen bir kelimedir. Çoğulu Sünen'dir. Müsteşrik David Samuel Margoliouth (1858–1940)'a göre “sünnet” kavramı İslam toplumunda başlangıçta Kur’ân tarafından İslam öncesi dönemin feshedilmemiş âdetleri için kullanılan bir kavram iken Peygamber’in uygulamaları için kullanımı yavaş ilerleyen bir sürecin sonucunda gerçekleşmiştir. Sünnet, hadisin uygulamaya dönük olan tanımıdır. Hadis ile ilgili genel sakınca ve yetersizlikleri içerir. Bunlar hadislerin yaklaşık iki yüzyıl boyunca sözlü olarak nakledilmesi ile ortaya çıkan sorunlardır. Sahabiler, Kur'an dışında, peygamberin bazı az sayıda söz ve fiillerini de ezberlediler ve yazdılar. Başlangıçta sayıları 3-5 yüz veya birkaç bin hadisi geçmeyen bu sözler, zaman içerisinde sayıları milyonlarla ifade edilen ve hadis külliyatlarının içeğini oluşturan sözler ve anlatılara denmektedir. Muhammed'in ölümünden yaklaşık iki asır geçtikten sonra yazılan ve bir rivayet zinciri ile kendisine isnad edilen sözler Sünni ekol içerisinde en makbul kaynaklar sayılan Kütüb-i sitte içerisinde yer alır. "Sahiheyn" denilen İmam Buhari ve İmam Müslim'in hadis kitapları bunlar içerisinde öne çıkmıştır. Sünni ekol Hadis ve Sünneti, Kuran'ı açıklayıcı bir kaynak olarak öne çıkartmıştır. Ancak bu anlayış zaman içerisinde hadis ve sünneti İslam anlayışını oluşturan ve bağlayıcı nitelik arz eden ikinci bir kaynak olma yönünde evrilmiştir. Bu dönüşüm nakilci imamlar olarak tanımlanan İmam Şafii, Ahmet İbni Hanbel ve İmam Malik gibi imamlar tarafından kavramın işlenerek, Kur'an'dan sonra müslümanları bağlayan ve tanımlayan ikinci en önemli kaynak haline dönüşmesi şeklinde gerçekleşmiştir. Bugün sünnet İslam dünyasında İslam yaşayışının ana ilkelerini belirleyen bir geleneği kapsamış ve şeriatın Kur'an'dan sonraki ikinci ana kaynağı sayılmıştır. Fıkıhta "Sünnet-i müekkede" peygamberin devamlı yaptığı, "sünneti gayri müekkede" ise ara sıra yaptığı işlerin tanımlaması için kullanıldı. Sünnet kavramı akılcı ekol sayılan Bağdat ekolü (veya hanefi mezhebi) içerisinde diğer sünni mezhepler kadar bağlayıcı olmamıştır. Şiilerin hadis anlayışları gibi bu hadislere dayalı olarak gelişen sünnet anlayışları da farklılıklar arz eder. Ayrıca Kur'ancı Müslümanlık ve Alevilik sünnet kavramını sorgulayan ve temel olarak reddeden İslam anlayışları olarak öne çıkarlar. Misis Mozaik MÃ¼zesi Misis Mozaik Müzesi; Adana'nın Yüreğir ilçesinde bulunan bir mozaik müzesidir. 1959 yılında, Misis Antik Kenti'nde yapılan kazılarda gün yüzüne çıkartılan mozaikleri sergilemek amacıyla kurulmuştur. Adana Arkeoloji Müzesi'ne bağlandıktan sonra müze bünyesinde bulunan tüm eserler buraya taşınmış ve ziyarete kapatılmıştır. Misis Antik kenti sınırları içerisinde yer alan bazilikaya ait zemin mozaikleri 1956 yılında Misis Höyüğü'nde kazı yapan Alman arkeoloji heyetinden Prof. Dr. H. Theodor Bossert ile Dr. Ludwig Budde tarafından ortaya çıkarılmıştır. Höyükten çıkarılan mozaikleri korumak amacıyla müze kurulmuştur. Bizans devrien ait mozaiklerde Nuh'un tufan esnasında gemisine aldığı hayvanlar betimlenmiştir. Mozaiğin tam ortasında bir masa veya sehpa şeklinde yapılmış bir kümes ve etrafında Nuh Peygamber'in tufanda gemisine aldığı 23 adet kuş ve kümes hayvanları, bu grubun etrafında ise vahşi ve evcil hayvanlar yer almaktadır. Müzenin duvarları ışığı geçirecek şekilde cam tuğlalardan oluşmuştur. Epaphroditos Epaphroditos ya da Epaphroditus, Roma İmparatoru Nero'nun sekreteri ve azatlı kölesi. 9 Haziran 68 tarihinde İmparatorun kendisini öldürmesine yardım etmekle itham edilmiştir. Daha sonra Nero'nun hayatını korumakta başarısız olduğu gerekçesiyle Domitian tarafından sürgüne gönderilmiş ve ardından idam edilmiştir. Antik Roma'da azatlı köleler kendi kölelerine sahip olabilirlerdi. Örneğin Filozof Epiktetos eski bir azatlı köle olan Epaphroditus'un kölesiydi. Epaphroditus adıyla bahsedilen bu köle belki de, Josephus'un "Yahudilerin eski eserleri" adlı kitabında imparator Trajan'ın azatlı kölesi olarak ya da Pavlus'un Yeni Ahit'teki "Filipililere mektuplar" adlı bölümde bahsettiği Epaphroditus değildir. İsminin kökeni Yunanca'dan gelir ve anlamı Aphrodite hasredilmiş bir his olan "seven, sevgi gösteren" dir. Roma'lılar sık sık kölelerine Yunan mitolojisi'nden alınma Yunan orijinli uydurma isimler verirlerdi. Örneğin Claudius'un azatlı kölesi Narcissus, Nero'un azatlı kölesi Polyclitus ve Küçük Antonia'nın azatlı kölesinin adı ise Caenis'dir. Saylonlar Saylonlar ya da İngilizce adı ile Cylons, 1978 yılından beri yenilenerek farklı senaryolarla yayınlanan Galactica serisindeki robot ırkın adıdır. Sağa sola hareket eden kırmızı nokta şeklindeki göz bölümleri bu robotların başlıca ayırt edici özelliğidir. Bu seride yer alan yapımlar şunlardır. Imperious Leader komutasındaki bu Saylonlar, aynı adlı sürüngen bir ırk tarafından yaratılmışdırlar. Bu ırk yok olduğu için artık kendi kararlarını vermektedirler. Dizi senaryosuna göre, insan tarafından yaratılan bu robotlar zamanla sahip oldukları ileri yapay zekayı kullanarak, insan ırkına isyan etmişlerdir. Kendilerini geliştirip insan kılığına büründüler ve insanlığı yok etmek için insanlar arasında casusluk yaptılar. Caprica gezegenini ele geçirip, bu istiladan kaçıp Dünya'yı aramaya çıkan sürgünlerinde peşine düşerler. İdari olarak insan şeklinde robotlar karar alma mekanizmasında yer alırken, robot görünümlü olanlar onlara hizmet eder. Bu robotların en önemli avantajı gemilerde bulunan diriliş sistemi, bu sistem sayesinde öldürülen bir saylon tekrar dirilebiliyor. Dizide bir de saylon anne ve insan babadan doğan ""Hera"" isimli bir kız çocuğu karakteri vardır. Suzan Aksoy Suzan Aksoy (d. 19 Aralık 1956), Türk oyuncu. İstanbul Belediye Konservatuvarı Tiyatro bölümü mezunudur. 12 yıl Kenter Tiyatrosunda çalıştı. Uzun yıllardır Ali Poyrazoğlu Tiyatrosunda çalışmaktadır. Burada en son, "Tak Tak Takıntı" adlı oyunda oynamıştır. Ayşe Sıdıka Erke Etnografya Müzesi Ayşe Sıdıka Erke Etnografya Müzesi, Balıkesir'in Edremit ilçesinde bulunan bir müzedir. Balıkesir Kuvay-ı Milliye Müzesi Müdürlüğü'ne bağlıdır. Edremit Belediyesi tarafından kurulmuştur. Müzede Kuvâ-yı Milliye odası, geleneksel Türk ev adaları,el yapımı eserler, eski silahlar sergilenmektedir.Müzede antik çağlara dayanan herhangi bir eser bulunmamakla beraber var olan eserler de sayı bakımından oldukça azdır azdır. Zemin kattaki Kuva-yi Milliye odası, bir idari oda ve hanay tabir edilen 120 m'lik geniş salon kültürel amaçlı kullanılmak üzere düzenlenmiştir. Üst katta baş oda ve sofa bulunmaktadır. Odalarda 18. yüzyıl ve 19. yüzyıl döneminin Edremit ev yaşamına ilişkin geleneksel el sanatları ile bezenmiş ev eşyası giysi ve günlük yaşamını yansıtan eşya sergilenmektedir. Mezgeldek Mezgeldek ("Tetrax tetrax"), toygiller (Otidae) familyasına ait açıklık alanlarda ve tarlalarda yaşayan bir kuş türü. Hepçildirler. Tohumlar, böcekler ve küçük canlılarla beslenirler. 3-5 yumurta bırakırlar. Sülünler gibi yaklaşık 45 cm büyüklüğünde, 90 cm kanat açıklığına sahiptirler. Güney ve merkezi Avrupa ile batı ve merkezi Asya'ya yayılış gösterirler. En güneydeki Avrupalı kuşlar çoğunlukla yerleşiktir ama diğer popülasyonlar kışın güneye göç ederler. Bu kuşları yıl boyunca Trakyada görülmekle beraber batı Anadolu'da sadece göç zamanında görülmektedirler. Kossuth Evi MÃ¼zesi Kossuth Evi Müzesi (Macar Evi olarak da bilinir), Kütahya'da 1982'den beri ziyarete açık olan bir 18. yy Türk evidir. Evin sahibi Şeyh Bedreddin Efendi'dir. Bu evde 1850-1851 yıllarında yaşamış olan Macar Özgürlük Savaşı önderlerinden avukat Lajos Kossuth'a ait özel eşyalar ve Macar kültürü ile ilgili objeler sergilenir. Kossuth, Macaristan için hazırladığı anayasa taslağı metnini bu evde kaleme almıştır. Müze, Börekçiler Mahallesi Macar Sokak'ta yer almaktadır. Osmanlı İmparatorluğu'na sığınarak bu evde ailesi ile birlikte 1 yıl yaşayan Lajos Kossuth, Türkçe bir gramer kitabı yazmıştır. Müzede, yazdığı gramer kitabının fotokopileri, müzik aletleri, tütün kıyacağı, tabaka gibi objeler, 18. yy'dan kalma bir piyano, porselen yemek takımları ve Budapeşte’nin eski fotoğrafları ile klasik Türk evine ait etnografik eserler görülebilir. 2 katlı ve 7 odalı müze-ev, bahçe içindedir ve sokağa penceresi yoktur. Selamlık bölümünün bulunduğu birinci katta yemek odası, yatak odası ve çocuklara ait bir oda ile çalışma odası yer alır. Odaların içerisinde yerli dolaplar, yüklükler, şömine, oyma şerbetlik, raflar ve sedirler bulunmaktadır. 1849'da ülkesinin bağımsızlığını ilan eden ve Macaristan'ın "geçici" sıfatıyla da olsa ilk cumhurbaşkanı olan Lajos Kossuth, Avusturya'ya karşı verilen savaşı Rusya'nın Avusturya yanında savaşa girmesi üzerine kaybetmiş ve Kütahya'ya sürgün edilmişti. 1851 yılında bir Amerikan Savaş gemisi ile ülkeyi terkedene kadar bu evde yaşamıştır. Macar Özgürlük Savaşı'nın yıldönümünde müzede düzenlenen törenle anılmaktadır. Halıcı Ahmet Urkay Müzesi Marmaris Halıcı Ahmet Urkay Müzesi, Muğla'nın Marmaris ilçesinde arkeoloji ve etnoğrafya eserlerinin sergilendiği bir özel müzedir. Sahibi ve kurucusu iş adamı Ahmet Urkay'ın adı ile anılır. İlçeye 13 kilometre uzaklıktaki Çamlı Köyü Taşhan Mevkii'ndedir. 2005 yılında faaliyete geçmiştir. 1800metrekare kapalı alana kurulu müzede iş adamı Ahmet Urkay'ın seyahat ettiği yerlerden topladığı 3500 parçalık koleksiyon sergilenir. Arkeoloji ve etnografya olmak üzere iki bölümden oluşan koleksyionda Osmanlı döneminden kalma ibrikler, halı ve kilimler, beşikler, çini sobalar, takılar, antik sütun başları gibi eserler yer alır. Müzede "Koleksiyoner" belgeli Ahmet Urkay'a ait eserler ile zenginleşmektedir. Rosemont, Illinois Rosement şehri, Amerika Birleşik Devletleri'nin Illinois eyâletinde bulunur. Rosemont şehrinin %79.24`ü beyaz, %4.40`ı Asya uyruklu, %1.35`i Afrika uyruklu, 0.88%`i Avustralya uyruklu, %14.63`ü diğerleridir. Şehirde bulunan Allstate Arena`da Amerikan Güreşi PPV`lerinin çoğu yapılmaktadır. Bunlar; The Wrestling Classic, WrestleMania 2, Survivor Series 1989, Spring Stampede, WrestleMania 13, Judgment Day 1998, Backlash 2001, WrestleMania 22'dir. IJsselmeer IJsselmeer (Frizyece: "Iselmar"), Hollanda'nın kuzey ve orta kesiminde sığ bir tatlı su gölüdür. Üzerine kurulan Afsluitdijk Barajı ile denizle olan bağlantısı kesilmiş ve zamanla nispeten tuzlu olan göl tatlı su kaynaklarının da yardımıyla tatlı su gölü haline gelmiştir. Yüksekliği 8 m ve uzunluğu 31 km olan Afsluitdijk Barajı, kumla desteklenen ve su düzeyinin hemen altına kadar taşla kaplanan iri kil bloklarıyla yapılmıştır. Küçük deniz taşıtlarının kanal-havuzlar yardımıyla geçtiği baraj üzerinde bir karayolu ve bisiklet yolu bulunmaktadır. Bu tatlı su kaynağı, ara sıra görülen kurak yazlarda Kuzey Hollanda ili, Güney Hollanda ili ve Frizye ilindeki arazilerde kullanılır. Göl aynı zamanda çevresindeki bu illerdeki tuzlu bataklıkların da ıslahına yardımcı olur. Gölde baraj öncesi ringa, hamsi ve dilbalığı avcılığı yaygınken barajın yapımından sonra başta yılanbalığı olmak üzere tatlı su balıkçılığı yapılmaktadır. Gölün 3.440 km²'lik toplam alanının önemli bir bölümü set yapımı ve akaçlama yoluyla tarıma elverişli hâle getirilmiştir. Bunun sonucunda verimli polder alanları Hollanda topraklarını 1620 km² arttırmıştır. Herbert Sausgruber Herbert Sausgruber (d. 24 Haziran 1946, Bregenz) Vorarlberg eyâleti başkanıdır. (ÖVP) 1989'da Herbert Sausgruber ey창let h체k청meti 체yelerinden biri oldu. 1990 yılında başkan yardımcısı oldu. 2 Nisan 1997'den beri eyâlet başkanıdır. Siegfried Nagl Siegfried Nagl (d. 18 Nisan 1963, Graz) 2003'ten beri Graz şehrinin belediye başkanıdır. Avusturya Halk Partisi (Ã–VP)' ne mensuptur. Evlidir. SÃ¶ylev Söylev, nutuk veya hitabet, dinleyicilere belli bir fikri, bir duyguyu aşılamak için söylenen uzunca sözlere denir. Söylev, heyecanlandırarak bir fikri aşılamaktır. Söylevlerin konuları, çoğunlukla; toplumsal fikirler, toplumsal ve millî dâva ve olaylardır. Törenlerde, ulusal günlerde, yıldönümlerinde, mitinglerde toplanan geniş halk kitlelerine ve topluluklara heyecan vermek, genel fikirleri anlatmak amacıyla hitap etmek veya meclis kürsüsünden siyasal ve ulusal dâvaları savunmak da söylevin niteliklerindendir. Demostenes ve Marcus Tullius Cicero bu türün önemli isimlerindendir. Bıçağın İki Yüzü Bıçağın İki Yüzü (İngilizce özgün adıyla "Blade", Türkçe karşılığı "Bıçak"), 1998 yapımı Stephen Norrington yönetmenliğinde Marvel çizgi romanı karakteri Blade'in sinemaya uyarlanmış korku içerikli aksiyon filmidir. Filmin başrolünde Wesley Snipes vardır. Senaryosunu ise daha sonra da Snipes ile çalışan David Goyer yazmıştır. Filmin 1998 yılında gişedeki başarasını gören yapımcılar filmin 2002 yılında bir devam filmini, 2004 yılında ise üçüncü filmini çektiler. Üçüncü filmiyle beyazperdelere veda ettiği söylense de devamı olacağına dair söylentiler vardır. Film, 2006 yılında dizi haline getirildi fakat bu sefer Blade karakterini Wesley Snipes oynamadı. Filmin Sloganları Venessa Brooks (Sanaa Lathan) apar topar hastahaneye kaldırılır. Doktorlar Venessanın boğazındakı yaranın ne olduğu anlamamışlardır. Zorlu ameliyat sonrası insanlar tarafından ne olduğu pek bilinmeyen bir olayla Brooks'un karnındakı çocuğu çıkarıp, onu kurtarsalar da Venessa ölmüştür ya da en azından öyle bilinmektedir. Kimse Venessanın yarasının ne olduğunu anlamamıştır. Çünkü bu yara bir vampir ısırığıdır. Venessanın oğlu Eric (Wesley Snipes) ya da Blade, yarı insan yarı vampir olarak dünyaya gelir. Sokaklarda büyüyerek ilginç bir yaşam savaşı vermektedir. Kendisi yarı vampir olduğundan dolayı kana ihtiyacı olur. Susuzluğunu gidermeye çalışmasını oldukça zordur. Kendisinin hayattaki tek amacı vampirleri yok etmektir. Çünkü doğduğundan beri çoğu insanın inanmadığı, genellikle geceleri ortaya çıkan vampirlerden nefret etmektedir. Ama ne yazik ki, kendisi de bir vampirdir. Hayattakı diğer bir amacı ise annesini bulmaktır. Çünkü kendisinin düşüncesine göre annesi hâlâ hayattadır ve Blade sürekli onu arar. Daha sonra Abraham Whistler(Kris Kristofferson) diye biriyle tanışır. Onun da vampirleri neden sevmediğine dair bazı sebepleri vardır. Blade'i kendi yanına alır. Blade mükemmel bir savaşçıdır fakat susuzluğa olan ihtiyacı için Abraham sürekli bir şeyler yapmaya çalışır. Zorluklarla Blade için bir panzehir bulur. Her gün Blade'e bir iğne ile panzehir enjekte etmektedir. Blade ise bu sayede hayatta kalmakta ve kana yani susuzluğa olan ihtiyacını gidermektedir. Abraham yaşlı da olsa yeteneklidir. Blade,artık hayatını vampirleri öldürmeye adamıştır ve işine çoktan başlamıştır. Masum insanları kurtararak vampirleri öldürür. Artık tüm vampirler ondan nefret etmektedirler ve Blade diğer vampirlerden farklı olarak -tabii ki yarı insan olduğundan dolayı- gündüzleri de ortalıkta dolaşabilmektedir. Bu yüzden ona Gündüzyürüyen (veya Gündüzgezen) derler. Bir gün bir hastahanede Doktor Karen Johnson (N'Bushe Wright) öldürülmüş bir vampirin hücrelerine bakmaktadır fakat onun vampir olduğunu bilmemekteydi. Karen Johnson eski sevgilisiyle konuşurken bir anda ölmüş sanılan vampir uyanır ve Karen o an şanssız gününde olduğunu anlar. Blade'in oraya gelmesi ve onu kurtarması sonucu hayatta kalmayı başarır. Gözlerini Blade ve Abraham'ın yaşadığı yerde açan Karen, burada Blade'in düşman olduğunu sanarak kaçmaya çalışır. Fakat Blade'den kaçmak o kadar da kolay değildir. Bir süre sonra Abraham ve Blade ona hikâyelerini anlatır. İlk önce bunu saçmalık diye algılasa da, bir süre sonra Karen gerçeğin farkına varır. Blade'in ise şimdi başı daha büyük derttedir. Çünkü vampirlerin liderlerinden olan Deacon Frost (Stephen Dorff) gittikçe güçlenmeye ve diğer vampirleri dinlemeyerek resmen kendi imparatorluğunu kurmaya başlamıştır. Şimdi işler daha karışıktır. Vampirlerden nefret eden Blade'in amacı Frost'u yakalamaktır. Yoksa Frost insanlık için çok tehlikeli birisidir ve zaman dolmadan Frost'a gününü göstermezse işler bitecektir. Bu yüzden Abraham ve Blade hemen işe koyulurlar. Amaçları Deacon Frost'u yenmektir. Deacon'u yakalamaları için Karen Johnson da onlara yardım etmeye çalışır. Blade her gün ona enjekte edilen iğneyle ayaktadır ve şimdi Deacon için sokaklara düşmüştür. Onun peşinden giden ve daha da araştıran Blade'in başına gelmeyen kalmaz. En sonunda kader anıdır. Şimdi ya Deacon'u yakalayacaktır ya da yakalayamayacaktır. Deacon Frost ile tam karşı karşıya gelmişken bir anda beklenmeyen birisi Blade'in karşısına çıkar: Venessa Brooks. Ne olduğunu anlamayan Blade, annesini görünce çok şaşırır. Sanki,bir anlik tüm duygularını unutur. Fakat acı gerçek: Annesi Venessa zor durumda olduğundan Deacon onu yanına almıştır ve artık Venessa da bir vampirdir. Ve görüldüğü gibi doğumda ölmemiştir. Şimdi Blade tuzağa düşmüştür. Deacon kendi acımasız planını uygularken, Blade ise susuzluktan ölmek üzeredir. +13yaş sınırı vardır. "Blade" ABD içinde 70 milyon dolar kazandı,ve dünya içinde 130 milyon dolar kadar gişe toplaya bildi. Thomas Ravelli Thomas Ravelli (d. 13 Ağustos 1959, Vimmerby) İsveçli emekli futbol kalecisi. Saha içerisindeki garip ve eğlenceli hareketleri ile tanınır. 1994 FIFA Dünya Kupası'nda "Kedi" lakabı takılmıştır. Penaltı atmanın imkânsız olduğu sayılı kalecilerden biridir. Romanya'ya karşı kurtardığı penaltı hâlâ akıllardadır. 1994 FIFA Dünya Kupası'nda başarılı maçlar çıkartarak ülkesine büyük katkıda bulunmuştur. İsveç'in Göteborg takımında oynamıştır. Ravelli 1999 senesinde 38 yaşındayken futbolu bırakmıştır. Asıl mesleği marangozluktur. Erzincan Binali Yıldırım Üniversitesi Erzincan Binali Yıldırım Üniversitesi, 1 Mart 2006 tarihinde 5467 sayılı kanun ile Erzincan'da kurulmuştur. Daha önce Erzurum Atatürk Üniversitesi'ne bağlı bulunan üniversite birimleri adı geçen kanunla Erzincan Üniversitesi çatısı altında toplanmıştır. Kuruluş tarihi yeni de olsa, fakülteleri oldukça köklüdür. Örnek olarak EBYÜ Eğitim Fakültesi, 4 Ekim 1967 tarihinde öğretim süresi üç yıl olan Kız İlköğretmen Okulu olarak açılmış ve daha sonra 1992 yılında 4 yıllık lisans eğitimi veren fakülteye dönüşmüştür, EBYÜ Hukuk Fakültesi ise 1987 yılında kurulmuştur. Üniversite, kısa zamanda büyük işler başarmış olup kendini katlayarak gelişmeye devam etmektedir. Ulaştırma Bakanlığı ve Çelebi Holding işbirliğiyle "Ali Cavit Çelebioğlu Sivil Havacılık Yüksekokulu" kurulmuş olup 2010-2011 eğitim-öğretim döneminde eğitime başlamış Sivil Havacılık Yüksekokulunun da bulunduğu Yalnızbağ Yerleşkesinde bir uçak bulunmaktadır. Ayrıca Türkiye'de sadece 2 üniversitede bulunan Raylı Sistemler Programlarından biri de bu üniversitede bulunmaktadır.(Diğeri Eskişehir Anadolu Üniversitesindedir.) Üniversitenin yeni kampus alanı, Erzincan-Sivas karayolunun 12. kilometresinde Yalnızbağ Yerleşkesi olarak belirlenmiştir. Yeni yerleşke yüksek standartlara sahiptir. Ayrıca Yalnızbağ Yerleşkesine ek olarak bir mini kampus daha oluşturulmuştur. Burada ise Tıp Fakültesi, Sağlık Bilimleri Enstitüsü gibi sağlıkla ilgili akademik birimler yer almaktadır. Üniversite uluslararası alana da açılmış ve Avrupa Üniversiteler Birliği (European University Association), Karadeniz Üniversiteler Birliği (Black Sea Universities Network), Magna Charta ve Erasmus gibi programlara üye olmuştur. Erzincan Binali Yıldırım Üniversitesi; 2020 yılı, Dünya Üniversiteler Sıralaması Merkezi(CWUR- Center from World University Rankings) tarafından oluşturulan sıralamada ilk 2 bine giren üniversiteler arasında yer aldı. Sıralamada 20 bin üniversite içinde ise ilk yüzde 6,8'e girdi. 18 Mayıs 2018 tarih ve 30425 sayılı resmi gazetede yayımlanan 7141 sayılı kanunun 6.Maddesi ile Erzincan Üniversitesi’nin ismi Erzincan Binali Yıldırım Üniversitesi şeklinde değiştirilmiştir. Kafkasya Üniversiteler Birliği'nin üyesidir. EÅŸik Cini Eşik Cini, Ocak 2006'dan beri Türkiye'de Komşu Yayınları tarafından yayımlanan iki aylık öykü kültürü dergisidir. Genel yayın yönetmenliğini Nalan Barbarosoğlu'nun, editörlüğünü Bülent Usta'nın yaptığı derginin imtiyaz sahibi, aynı zamanda Varlık Dergisi'nin de genel yayın yönetmeni olan Ali Enver Ercan'dır. Eşik Cini'nin yayımcısı olan Komşu Yayınevi daha önce Siyahî dergisini yayımlamış ve Yasakmeyve şiir dergisini de yayımlamaktadır. Derginin ISSN numarası ISSN 1306-3286'dır. İlk iki sayısı 2.500 adet basılmıştır. Adını Hulki Aktunç'un "Bir Çağ Yangını" adını taşıyan romanının giriş metninden alan Eşik Cini yayın ekibi Ergun Kocabıyık, Handan İnci, Hande Öğüt, İbrahim Yıldırım, Murat Batmankaya, Nalan Barbarosoğlu, Saadet Özen ve Yekta Kopan'dan oluşmaktadır. Derginin kapak tasarımı, her sayıda başka renk fon olacak biçimde, birbirinden farklı çoklu cin motifinden oluşmaktadır. Selim İleri'nin Tarık Zafer Tunaya Kültür Merkezi'ndeki 40. sanat yılı kutlamalarına da Eşik Cini ev sahipliği yapmıştır. 2006 yılının ocak ayından 2008 yılının haziran ayına kadar 15 sayı yayımlayan Eşik Cini, 15. sayısında derginin yayınına bir süre için ara verdiğini okurlarına bildirmiştir. Bir KonuÅŸabilse Bir Konuşabilse (İngilizce özgün adıyla "Lost in Translation"), 2003 yapımı Sofia Coppola filmi. 4 akademi ödülüne aday gösterilmiş, bunlardan En İyi Özgün Senaryo Akademi Ödülü'nü almayı başarmıştır. Diğer adaylıkları En İyi Film, Bill Murray ile En İyi Erkek Oyuncu ve Sofia Coppola ile En İyi Yönetmen dallarında idi. İnci Küpeli Kız (film) Girl with a Pearl Earring (Türkçe adı ile İnci Küpeli Kız), yönetmeni Peter Webber olan 2003 yapımı film. Tracy Chevalier'in aynı adlı romanından Olivia Hetreed tarafından uyarlanmıştır. Scarlett Johansson, Colin Firth, Tom Wilkinson ve Cillian Murphy filmde rol almıştır. Film Delft, Hollanda'da 1665 yılında geçmektedir. On yedi yaşındaki Griet babasının bir iş kazası sonucu kör kalması nedeniyle ailesini geçindirmek için çalışmak zorunda kalır. Johannes Vermeer adlı bir ressamın evine hizmetçi olarak alınmasını ve sonrasında gelişen olayları konu alır. Film, Scarlett Johansson'a En İyi Aktris dalında BAFTA ve Altın Küre adaylığı getirmiştir. Krallık (film) Krallık veya özgün İngilizce ismiyle The Kingdom, yönetmenliğini Peter Berg'in yaptığı, senaryosu Matthew Michael Carnahan tarafından yazılmış 2007 yılı ABD yapımı gerilim, dram türünde bir filmdir. Soundtrack'i Danny Elfman imzalı "Krallık"'ın prodüktörlüğünü Michael Mann üstlenmiştir. Filmin bütçesi 80 milyon dolardır. The Kingdom'da 12 Mayıs 2003 tarihinde Suudi Arabistan' ın başkenti Riyad'da meydana gelen bombalama olaylarını izleyen günlerde yaşananlar ele alınıyor. Bu terörist saldırılar sonucu çok sayıda Amerikalı sivili hayatını kaybetmiştir. Bunun üzerine harekete geçen FBI bu saldırının sorumlularını yakalamak ve rakip istihbarat ajanları ile mücadele edebilmek için olay yerine özel ajanlardan oluşan bir ekip gönderir. Ekibin başında Özel Ajan Ronald Fluery (Jamie Foxx), bu zor görevde yanına en çok güvendiği üç ajan olan Janet Mayes (Jennifer Garner), Adam Leavitt (Jason Bateman) ve Grant Sykes’i (Chris Cooper) almıştır. Ronald Fluery, bu zor görevde başarılı olacaklarına emindir. Ancak, Suudi Arabistan'a varınca kendilerini çok farklı bir kültür, aşırı hava sıcaklığı ve politikanın kirli yüzüyle karşı karşıya bulurlar. Müttefiklerden, muhbirlerden ve yerel yöneticilerden destek bulamayan ekibe yardım sempatik kişilikli bir Suudi polisten gelir. Ekip doğru iz üzerinde yürüyerek, düşman kuvvetlerini çökertecek darbeyi indirmeye hazırlanırlar. Zamanaşımı Zamanaşımı hukuk kurallarının kişilere tanıdığı hakların, getirdiği yaptırımların yine hukuk kuralları ile belirlenen süreleri aşmasıdır. Bir diğer deyişle bir hak hukuk kuralında öngörülen sürede kullanılmadığında hukuk düzeninde bir takım sonuçlar doğmaktadır. Zamanaşımı, hak düşürücü süre bu sürelerdendir. Zamanaşımı, hem borçlar hukukunda hem de ceza hukukunda karşılaşılan bir hukuk terimidir. Borçlar hukukunda zamanaşımı, borcun doğumundan sonra, belli bir sürenin geçmesi sonucunda borçluya borcu ödemekten kaçınma hakkı veren bir sebeptir. Örneğin, bir dava veya icra takibine maruz kalan borçlu, borcun zamanaşımına uğradığını ileri sürerek borcu ödemekten kaçınabilir. Zamanaşımı bir defidir, yani savunma olanağıdır. Bununla birlikte zamanaşımı borcu sona erdirmez, sadece borçluya ödemekten kaçınma hakkı verir. Borçlu zamanaşımına rağmen borcu öderse bu geçerli bir ödemedir ve bu ödemenin iadesini isteyemez. Ayrıca dava veya icra takibinde zamanaşımını ileri sürmeyi ihmal ederek borcu öderse veya borcun olmadığı, ödendiği, miktarının az olduğu gibi borca ilişkin itirazlarda bulunursa, sonradan zamanaşımı olgusunu ileri süremez. Hak düşürücü süre ise zamanaşımının aksine hakkı düşüren niteliktedir. Zamanaşımına uğramış bir borç, eksik borç haline gelir. Yani borçlu tarafından zamanaşımına uğradığı ileri sürüldüğünde dava ve icra yoluyla borçludan tahsil edilemeyen bir borca dönüşür. Zamanaşımı, Borçlar Kanunu'nda tek maddede öngörülmemiştir. Haksız fiil zamanaşımı, sebepsiz zenginleşme zamanaşımı, on yıllık genel zamanaşımı, beş yıllık zamanaşımı gibi farklı zamanaşımı süreleri bulunmaktadır. Ceza hukukunda zamanaşımı, ceza davasının açılması için yasada öngörülen süre ile cezanın kesinleşmesi için öngörülen süreyi ifade eder. İlkinde öngörülen sürede ceza davasının açılması gerekir, ikincisinde ise öngörülen sürede ceza kararının kesinleşmesi gerekir. Aksi takdirde dava ya da ceza zamanaşımına uğrar ve düşer. Nullum crimen sine lege Nullum crimen sine lege, "kanun yoksa suç da yoktur" anlamına gelen Latince hukuk terimi. Suçların ve cezaların kanuniliği ilkesinin bir ayağını oluşturur. Nulla poena sine lege Nulla poena sine lege, "kanunsuz ceza olmaz" anlamına gelen Latince hukuk terimi. Suçların ve cezaların kanuniliği ilkesinin iki ayağından birini oluşturur. Aks (makine elemanı) Dingil, ya da aks yalnızca eğilme gerilmelerinin etkisinde kalan, burulma gerilmelerinin etkisinde olmayan yani herhangi bir güç aktarmayan destekleme elemanıdır. Burulmaya da zorlanan makine elemanlarına mil denir. Genellikle tren, otomobil gibi ulaşım araçlarında, kendisine bağlı tekerlek ya da makine konstrüksiyonlarında taşıdığı dişli çarkları desteklemekle görevli elemanlar için kullanılır. Çocuk hakları Çocuk hakları, kanunen veya ahlaki olarak dünya üzerindeki tüm çocukların doğuştan sahip olduğu; eğitim, sağlık, yaşama, barınma; fiziksel, psikolojik veya cinsel sömürüye karşı korunma gibi haklarının hepsini birden tanımlamakta kullanılan evrensel kavramdır. Çocuk hakları, insan hakları kavramının içinde ele alınması gereken bir konudur. Bugün, dünyanın birçok yerinde var olan insan hakları ihlalleri, çocuk boyutunda daha geniş kapsamlı ve büyüyerek, müdahale edilmesi daha zor bir şekilde yer almaktadır. Uluslararası Af Örgütü'nün belirttiğine göre; az gelişmiş ve gelişmekte olan ülkelerde, emek sömürüsü, pornografi, şiddet, yasa dışılık gibi olumsuz etkenlerin dahilinde, çocuk hakları ihlalleri daha büyük boyutlarda olmaktadır. Çocukların erişkinlerden farklı fiziksel, fizyolojik, davranış ve psikolojik özellikleri olduğu, sürekli büyüme ve gelişme gösterdiği bilincinin yerleşmesi, çocukların bakımının bir toplum sorunu olduğu ve bilimsel yaklaşımlarla herkesin bu sorumluluğu yüklenmesi gerektiği düşüncesi, Cenevre Çocuk Hakları Bildirisi ile şekillenmiştir. Günümüzde çocuk hakları ile ilgili olan uluslararası belge 20 Kasım 1989 tarihinde Birleşmiş Milletler tarafından kabul edilen ve 193 ülke tarafından onaylanmış olan Birleşmiş Milletler Çocuk Haklarına Dair Sözleşmedir. Yirminci yüzyılın başlarında çocukların erişkinlerden farklı haklara sahip olduğu, dolayısıyla da bu hakların ayrıca tanınması gerektiği konusunda, değişik ülkelerde farklı hareketler ortaya çıkmaya başlamıştır. Leh eğitimci Janusz Korczak'ın 1919 yılında yayınlanan "How to Love a Child" (Bir Çocuğu Nasıl Sevmeli) adlı kitabında çocuk haklarından sözetmiştir. 1917 yılında, Ekim Devriminin ardından Proletkult örgütünün Moskova şubesi bir "Çocuk Hakları Bildirgesi" üretti. Ancak çocuk haklarını savunma konusunda ilk etkili girişim 1923 yılında Eglantyne Jebb tarafından taslağı hazırlanan ve 1924 yılında Milletler Cemiyeti tarafından kabul edilen Cenevre Çocuk Hakları Bildirisidir. Bu bildirge Birleşmiş Milletler tarafından kuruluşunda kabul edilmiş, 20 Kasım 1959 tarihinde Birleşmiş Milletler Çocuk Hakları Bildirisi olarak güncellenmiş ve 20 Kasım 1989 tarihinde daha geniş olan Birleşmiş Milletler Çocuk Haklarına Dair Sözleşme ile değiştirilmiştir. Bu sözleşme, BM üyesi ülkelerin ikisi hariç tamamı yani 193 ülke tarafından kabul edilmiştir.Amerika Birleşik Devletleri ve Somali hariç en fazla sayıda ülke tarafından onaylanan insan hakları belgesidir. Birleşmiş Milletler'in 1940'larda kuruluşundan bu yana çocuk hakları hareketi dünya üzerinde her zaman ilgi görmüştür. 20 Kasım günü günümüzde Evrensel Çocuk Günü ("Universal Children's Day") veya "Çocuk Hakları Günü" olarak kabul edilmiştir. Bunun dışında çeşitli ülkelerde farklı günlerde çocuk günü kutlanmaktadır. Türkiye'de 23 Nisan Ulusal Egemenlik ve Çocuk Bayramı ilk olarak Nisan 1929'da kutlanmaya başlandı ve bu tarihte örgütlenen 4 bin çocuk ilk kez TBMM'den haklarını talep etti. İlk olarak 1924'te çocukların korunmasına yönelik çalışma yürürlüğe girmiştir. Birleşmiş Milletler Çocuk Haklarına Dair Sözleşme'nin çok sayıda maddesi çocukların sağlıklı bir yaşam sürdürmelerini desteklemektedir. Sözleşme'nin 6. maddesine göre her çocuk esas olarak yaşama hakkına sahiptir. İlaveten, 24. madde gereğince her çocuk ulaşılabilir en yüksek sağlık standartlarından yararlanabilmelidir; gerekli tedavi ve iyileştirme hizmetlerinden faydalanabilmelidir. İhmal edilen, terk edilen, istismara uğrayan ya da işkenceye tâbi tutulan çocukların iyileştirilmesi ve yeniden topluma kazandırmasından devletler sorumludur. Eğitim hakkı, çocukların en önemli haklarından biridir. Unicef'in 1999 tarihli raporunda da belirttiği gibi okuma-yazma bilmeme çok ciddi sorunlara neden olmaktadır. Anne ve çocuk ölümlerinin önde gelen etkenlerinden biri, annenin eğitim düzeyinin düşüklüğü veya okuma-yazma bilmemesidir. Kız çocuklarının okullaşma oranındaki 10 puanlık bir artış sonunda bebek ölüm hızı binde 4.1 azalmaktadır.Bu halde çocuğun en temel hakkı olan yaşama hakkı ile eğitim hakkı arasında yakın bir ilişki bulunmaktadır. = Yaşama hakkının yanı sıra, çocuğun bedensel, zihinsel, duygusal, sosyal ve ahlak gelişimi için eğitime gereksinimi vardır. İnsanın doğuştan getirdiği yeteneklerini geliştiren en önemli araç eğitimdir. Eğitimsizlik sonucu ortaya çıkan sorunlar şunlardır: Kız çocukların da gereksinlerimini karşılayacak ve kendilerine yaşam becerisi kazandıracak nitelikli eğitim görmeye hakkı vardır. Oysa tüm Dünya'da okula gitmeyen 6-11 yaşlarındaki 130 milyon çocuğun 73 milyonunu kız çocukları oluşturmaktadır.Kız çocukların eğitiminin önemi 1990'lar boyunca her fırsatta vurgulanmıştır. Sözleşmeye göre, her çocuğun, temel yaşam hakkının yanında, nüfus kütüğüne kaydolma, isim, vatandaşlık ve mümkün olduğu ölçüde anne-babasını bilme ve onlar tarafından bakılma hakkı vardır.Buna paralel olarak, taraf devletlerin, çocuğun kimliği, tabiiyeti, isim ve aile bağları dahil olmak üzere her türlü koruma hakkına saygı gösterme ve bu konularda yasa dışı müdahalelerde bulunmama yükümlülüğü bulunur. İsveç, Finlandiya ve Ukrayna başta olmak üzere pek çok ülke, çocuk haklarını korumaya yönelik şikayet merciileri oluşturmuştur. Çocuk hakları ihlallerinin değerlendirilmesine yönelik ilk şikayet mercii, 1981 yılında "Barneombudet" adı altında Norveç'te kuruldu. Başlıca görevleri arasında tehlike altında olan çocukların güvenliğini sağlamak, çocukların toplum içinde söz sahibi olmalarını teşvik etmek ve eğitim, sağlık, kültür gibi konuları esas alarak çocukların içinde yetiştikleri koşulları denetlemek olan ombudsman, yasalar çerçevesinde bağımsız ve tarafsız olarak hareket etmektedir. Ukrayna, dünyada çocukları bu merciiye atayan ilk ülkedir. 2005 yılı sonlarında göreve başlayan Ivan Cherevko ve Julia Kruk, bu ülkede hizmet veren ilk çocuk hakları ombudsmanları olmuştur. Birleşmiş Milletler Çocuk Hakları Bildirisi'nin 9. maddesi, çocukların her türlü istismar, ihmal ve sömürüye karşı korunmasını ve hiçbir şekilde ticaret konusu olmamasını beyan etmektedir. Ayrıca, çocukların uygun bir asgari yaştan önce çalıştırılmamasını; sağlığını ve eğitimini tehlikeye sokacak; fiziksel, zihinsel ve ahlaki gelişmesini engelleyecek bir işe girmeye zorlanmamasını gerektirmektedir. Uluslararası Çalışma Örgütü'nün verilerine göre dünya genelinde 200 milyondan fazla çocuk işçi bulunuyor. Bu ülkelerin başında Hindistan bulunuyor. Çocuk işçiler için en tehlikeli sektörler arasında tarım, inşaat ve madencilik yer alıyor. Uluslararası Çalışma Örgütü, yaşları 5 ila 14 olan 132 milyon çocuğun tarım sektöründe çalışmaya zorlandığına ve bu nedenle eğitim ve sağlık olanaklarından yoksun kaldığına dikkat çekiyor. Ayrıca çocukların mafya ve çetelerin elinde; zorla gasp ve yankesicilik suçlarına yönlendirilmesi, duygusal istismarı göz onünde bulundurarak dilenciliğe teşvik ettirilmeleri verilecek örneklerden bazılarıdır. 2003’ten bu yana, çocukken işledikleri suçlar nedeniyle Çin, İran ve ABD’de altı kişi idam edildi. Pakistan, Filipinler ve Sudan’da da çocuk suçlular infazı bekliyor. İran'da hâlen çocuk idamları sürmektedir. Uluslararası Af Örgütü yetkilileri, "Bir dizi insan hakları ihlalinden kurtulan kaçırılmış kadınlar ve kız çocuklar, kaçakçıların ellerinde ikinci bir dizi ihlale maruz kalmaktalar. Bundan da kurtulmayı başarsalar bile bu kez de, çoğu zaman üçüncü bir dizi ihlale maruz kalmaktalar. " açıklamasını yapmışlardır. Savaş milyonlarca çocuk için gündelik hayatın bir parçasıdır. Bazıları başka bir yaşam tarzı tanımamış, bazılarının dünyası da savaşların ortaya çıkışıyla altüst olmuştur. Bu etkilerin sonucunda sayısız çocuk ölmüş, birçoğu da sakat veya öksüz kalmıştır. Birçokları aç kalmış veya açlıktan ölmüştür. Milyonlarcası sevdiklerinden ayrılarak mülteci ya da yerinden-yurdundan edilmiş olarak, yollara dökülmeye zorlanmıştır. Çoğu; şiddet, korku ve zorluk dolu ortamda travma içinde yaşamaktadır. Binlerce çocuk cinayetlerde rol oynamaktadır. Eğitim hakkından yoksun kalan çocukların, topluma genel olumsuz etkisinin yanı sıra, suça eğilimli bireyler olma oranı yüksektir. Çoğu güvenlik güçleri ve silahlı muhalif güçler tarafından işe alınmış, diğerleri ise başka seçenekleri olmadığını düşündüklerinden gönüllü olmuşlardır. Deneyimsiz, korkusuz oluşları ve özellikle zor görevlerde kullanılmaları dolayısıyla çocuk askerler arasındaki ölü ve yaralı oranı çok yüksektir. Kuzey Afrika ülkelerinde, açlık, salgın hastalıklar ve susuzluk nedeniyle ölenlerin başında çocuklar gelmektedir. Yine UNICEF'in hazırladığı bir rapora göre çocuk ölümleri yapılan çalışmalar sonucan giderek azalmaktadır. Buna göre dünyada 5 yaşından küçük ölen çocukların sayısı 2006’da, yılda 10 milyon barajının altına inerek 9,7 milyona düştü. Rapora göre Fas, Vietnam ve Dominik Cumhuriyeti’nde 5 yaşından küçük çocukların ölüm oranının üçte birin üzerinde, Madagaskar’da yüzde 41, Sao Tome ve Principe Demokratik Cumhuriyeti’ndeyse yüzde 48 azaldı. Bütün bu gelişmelere rağmen Orta ve Batı Afrika’nınsa çocuk ölümlerinin en fazla görüldüğü bölgeler olmaya devam etmektedir. BM Nüfus Fonu'na göre Afrika kıtasında 5 yaşın altındaki her 1000 çocuktan 155’inin öldüğü belirtilirken bu çocukların büyük çoğunluğu kızamık, tetanos ve çocuk felci gibi, aşısı olan hastalıklar yüzünden ölüyor. Türkiye'de bazı kültürel anlayışların benimsediği töre kavramlarından ötürü, çocuklar töre kurbanı olmaktadır. Ayrıca ailelerin çocukları arasında kız-erkek ayrımı yapması, çocuk hakları ihlallerine verilebilecek örneklerden birisidir. Kız çocukların okutulmaması, onların başlık parası adı verilen ücret karşılığında evlendirilmesi, çocuk hakları ihlallerine çarpıcı bir örnektir. Birleşmiş Milletler Çocuklara Yardım Fonu'nun belirlediği verilere göre, 2006 yılı içinde yaklaşık 250 bin çocuk silahlı çatışmalara sokuldu ya da bu amaçla silahlı gruplara dahil edildi. Çocukların asker olarak savaş alanlarında kullanılması Uluslararası Ceza Mahkemesi tarafından savaş suçu olarak tanımlanıyor. Buna rağmen Burma, Burundi, Fildişi Sahili, Kongo Demokratik Cumhuriyeti, Somali, Sudan, Çad, Filipinler, Kolombiya, Nepal, Sri Lanka, Uganda, Afganistan, Angola, Gine-Bissau, Liberya, Mozambik, Ruanda ve Sierra Leone gibi ülkelerde çocuklar asker olarak kullanılmaya devam ediyor. Hamburg Üniversitesi'nin gerçekleştirdiği bir araştırmaya göre çocuklar dövülen, vurulan ve tecavüze uğrayan insanların şiddet sahnelerine tanık olup savaşmaya ve adam öldürmeye teşvik ediliyorlar. Bu araştırmada yer alan 169 çocuk ve gencin yaklaşık üçte birinin travma sonrasında gelen stres bozukluğu ile yaşadıkları tespit edildi. Kubilay Uygun Kubilay Uygun (d. 1955, Ankara) - (ö. 23 Temmuz 2016, İstanbul), Türk siyasetçi. Lise mezundur. Afyonkarahisar İl Genel Meclisi Üyeliği, Yerel Televizyon Sahipliği ve Yönetim Kurulu Başkanlığı, Serbest Tüccarlık, XX. Dönem Afyonkarahisar Milletvekilliği yaptı. Evli ve iki çocuk babasıdır. 20. Dönem'de çok kısa süreli parti değiştirmeleri nedeniyle "etik" tartışmalara neden oldu. DSP'den milletvekili olarak seçildi ancak bir dönem içerisinde ANAP, DYP, MHP ve DSP partilerinin rozetlerini yakasına taktı. DSP ile DYP arasında gidip geldikten sonra MHP'ye geçip 20 gün sonra oradan da ayrılmış sonra da DTP'ye geçmiştir. 23 Temmuz 2016 tarihinde İstanbul'da bir otelde intihar ederek, vefat etmiştir. Ertesi gün Afyonkarahisar Gedik Ahmet Paşa (İmaret) Camiinde kılınan namaz sonrası toprağa verilmiştir. Baoding KÃ¼releri Baoding Küreleri, Çin'de Ming hanedanlığı (1368-1644) döneminde Heibei eyaletinin küçük bir kasabası olan Baoding yöresinde icat edildiği düşünülen ve genelde metalden yapılma bir çift küre. Baoding'de küreler ilk yapımlarında kullanılan demir sebebiyle Demir küreler olarak adlandırılmaktaydılar. Kürelerin kullanımı yaygınlaştıkça ve metal işleme geliştikçe yapılış metotları da değişkenlik geçirdi. Günümüzde çoğu Baoding küreleri içinde oynattıkça ses çıkaran bir çanın bulunduğu içi boş kürelerden oluşmaktadır. Pirinçten yapılma küreler düştüklerinde kırıldıklarından gündelik kullanım için uygun değillerdir buna karşılık egzersiz amaçlı yapılan Baoding küreleri demir, çelik veya tungsten karpitden imal edilmektedir. Geleneksel Çin tıbbına göre Baoding küreleri elde döndürülerek bedenin iç organlarıyla (kalp, karaciğer, dalak, akciğerler, böbrekler, safra kesesi, mide ve bağırsakları da içermekte) bağlantısı olan Jingluo meridyenindeki Aku noktalarını uyarak bu organları canlandırmaktadır. Daha açık etkisi kürelerin döndürülmesiyle el eklemlerinin çalıştırılması ve bilek ve ön koldaki kimi çalıştırılmayan kasların kullanılmasını sağlamasıdır. Şaşıfelek Çıkmazı Şaşıfelek Çıkmazı, 1996-1998 yılları arasında ve daha sonra çekilen devam bölümleriyle 2001 yılında TRT'de yayınlanmış televizyon dizisi. İlk yayınlandığı dönem seyirciden yeterince ilgi görememiş olan dizi, TRT kanallarındaki tekrar yayınlarıyla, geniş bir hayran kitlesi tarafından seyredildi ve benimsendi. Özellikle güçlü kadın karakterleri ve doğal yazılmış diyalogları ile, bugüne kadar yayınlanmış Türk dizileri içerisinde, kendisine özgü bir yer edindi. Gördüğü ilgi nedeniyle, 2001 yılında yeni bölümleri çekildi. Bu yeni bölümlerde bir oyuncu değişikliği dışında, önceki kadro korundu ve pek çok yeni karakter eklendi. Yeni bölümlerin yönetmenliğini, daha önceki bölümlerde yönetmen yardımcısı olarak çalışmış olan Çağan Irmak üstlendi. Yönetmen, 46. Bölüm'de kısa bir rol olan doktor rolünü de oynadı. Bu bölümler, yine TRT'de yayınlandı. Dizinin tekrar bölümleri, 2007 yılında Kanaltürk tarafından tekrar yayınlandı. Son olarak 11 Nisan 2011 Pazartesi sabah 08.00'den itibaren hafta içi her sabah TRT 1 ekranlarında tekrar bölümleriyle yeniden yayında. Lütfi Yiğenoğlu Lütfi Yiğenoğlu (d. 21 Eylül 1945 Kozan, Adana Türkiye) Türk bürokrat. Ankara Üniversitesi Hukuk Fakültesi'nden mezun oldu. Keşan, Pehlivanköy, Mudurnu, Arpaçay, Haymana, Marmaris, Alanya Kaymakamlıkları, 1996-1999 yılları arasında Ağrı, 1999-2001 yılları arasında ve 2007-2008 yılları arasında olmak üzere iki kere Muğla Valiliği yapmıştır. Evli ve bir çocuk babasıdır. HÃ¼seyin Aksoy Elizabeth: Altın Çağ Elizabeth: Altın Çağ 1998 yılında gösterime giren, 1999 Oscar törenlerinde yedi dalda adaylık elde eden ve en iyi makyaj dalında bu ödülü kazanan Elizabeth filminin devamı. Senaryosunu William Nicholson yazmış, yönetmenliği ise Shekhar Kapur üstlenmiştir. 9 Eylül 2007'de Toronto Film Festivali'nde gösterilecek olan filmin görüntü yönetmenliğini Remi Adefarasin (Match Point); prodüksiyon tasarımlarını Guy Dyas (The Brothers Grimm); kostüm tasarımlarını Alexandra Byrne (Finding Neverland); saç ve makyaj tasarımlarını Jenny Shircore (Mrs Henderson Presents) gerçekleştirdi. Filmin çekimleri Shepperton Stüdyolarının yanı sıra Londra, Cambridge ve Somerset’teki gerçek mekanlarda 13 haftalık bir çalışmayla gerçekleştirildi. Cate Blanchett bu filmdeki performansı ile Altın Küre'ye, BAFTA'ya ve Oscar'a aday gösterilmiştir. Alexandra Byrne bu film ile En İyi Kostüm Tasarımı dalında Oscar kazanmıştır. Kraliçe 1. Elizabeth’in (Cate Blanchett) kuzeni olan İskoçya Kraliçesi Mary Stuart (Samantha Morton), İngiliz tahtını ele geçirmek için İspanya Kralı Philip (Jordi Molla) ile iş birliği içinde çeşitli planlar yapmaktadır. 1. Elizabeth’in sadık ve güvenilir danışmanı Sir Francis Walsingham (Geoffrey Rush), kraliçeyi komplolardan, tuzaklardan ,suikastlerden ve tahttan düşürülmekten koruyabilmek için vargücüyle insanüstü bir çaba gösterir. İmparatorluğunu korumak için savaşa hazırlanmakta olan 1. Elizabeth ise macerapest ruhlu yakışıklı denizci Raleigh’e (Clive Owen) karşı hissettiği tutkulu aşk ile kraliyet sarayındaki görevleri arasındaki hassas dengeyi tutturmak zorundadır. Munis Faik Ozansoy Munis Faik Ozansoy (22 Mart 1911, Midilli, Osmanlı İmparatorluğu - 31 Mart 1975, İstanbul), Türk bürokrat, şair ve yazar. Faik Ali Ozansoy'un oğludur. Faik Ali Ozansoy'un Midilli mutasarrıflığı göreviyle bulunduğu Midilli adasında doğdu. Yine şair ve yazar Süleyman Nazif'in yeğenidir. Galatasaray Lisesi'ni ve Ankara Üniversitesi Hukuk Fakültesi'ni bitirdi. Matbuat ve istihbarat müdüriyeti, cumhurbaşkanlığı genel sekreterliği, başbakanlık müsteşarlığı ve Paris'te UNESCO dâimî temsilciliği görevlerinde bulundu. Aynı zamanda Cumhuriyet dönemi şair ve yazarlarındandır. İlk şiiri 1930 yılında henüz lise öğrencisiyken çıktı. Yazdığı şiirleri Şark, Çığır, Millet, Bayrak, Hisar isimli dergilerde yayımlandı. Hisar dergisi çevresine girerek burada başyazılar yazdı. Şâir olarak, Yahya Kemal Beyatlı ve Ahmet Hamdi Tanpınar'daki şiir zevkini yakalamaya çalıştı. Ankara Sanat Severler Derneği'nde etkin bir üye oldu. 27. Mart 1938 tarihinde Türkiye İş Bankası Teftiş Kurulu Başkanlığı'nda "müfettiş muavini" ünvânıyla göreve başladı ve 1. Mart 1939 tarihinde bu görevinden istifa etti. Vefâtından sonra İstanbul, Küçükçekmece'de İkitelli'de bir okula adı verildi. The Smiths (albüm) The Smiths grubun aynı adı taşıyan ilk albümüdür. 20 Şubat 1984 yılında piyasaya sürülmüştür. Albüm dinleyiciler kadar eleştirmenlerden de iyi tepkiler almıştır ve 1980'ler İngiltere müzik piyasasında Smiths'in adını önemli bir grup olarak duyurmuştur The Smiths, 1989'da, Rolling Stone dergisi tarafından 80lerin En Önemli 100 Albümü sıralamasında 22. sıraya layık görülmüştür. 2003 yılında, derginin Tüm Zamanların En İyi 500 Albümü sıralamasında 481. sırada yer bulmuştur. Albümün büyük ölçüde önemli ve bugün de başarılı olmasının sebebi o dönemin popüler müziğine aykırı bir tarzda olmasıdır. Döneme adını yazdıran synthpop ve new wave janrlarından farklı sesi daha çok 60ların melodik gitar ağırlıklı rock müziğini çağrıştırsa da, Johnny Marr'ın notalara dayalı, katman katman yazılmış gitar üslubu ve Morrissey'in yapmacık bir biçimde kederli fakat akıl dolu sözleri, eşsiz sesi ve aykırı şarkı yapısı grubu emsalsiz kılmaktadır. "The Smiths" albümünün kapağı Morrissey tarafından tasarlanmıştır. Kapakta Amerikalı aktör Joe Dallesandro'nun bir Andy Warhol filmi olan Flesh'ten alınmış bir fotoğrafı bulunmaktadır. "This Charming Man" parçası "The Smiths" albümünün İngiltere ve Avrupa versiyonlarında bulunmamaktadır. Amerika'da albüme katılmasının sebebi parçanın single olarak ülkede yayınlanmamış olmasıdır. WEA plak şirketi tüm Smiths albümlerini 1992 yılında tekrar piyasaya sürdüğünde, Amerikan versiyonundaki şarkı listesi esas alınmıştır. Albümün ilk parçası olan "Reel Around the Fountain" 1983 yılının sonbaharında single olarak basılmışken ve piyasaya sürülecekken, "The Sun" adlı tabloid gazetenin Morrissey'i sübyancı olarak addetmesinden dolayı bu düşünceden vazgeçilmiştir. Albümün ilk kayıtlarının yapımcılığını The Teardrop Explodes adlı gruptan Troy Tate üstlenmiştir. Prodüktör olarak Tate'ten memnun kalmayan grup ilk albümlerini yeni prodüktörleri John Porter ile tekrar kaydetmiştir ve albümde bu kayıtlar kullanılmıştır. Rafa kaldırılmış bu Troy Tate kayıtları sadece bootleg olarak mevcut olsa da, Smiths'in Porter'la tekrar kaydetmediği "Jeane", ve "Pretty Girls Make Graves" adlı şarkılar b-side olarak farklı Smiths albümlerinde yer bulmuştur. Kromofobi Kromofobi sözcüğü, histolojik yapıların, boyayı gerçekten almamaları ve böylece mikroskop altında soluk olarak görünmeleri için kullanılır, "phobia" (korku) ve "chrome" (renk) sözcüklerinden türetilmiştir. Kelime özellikle üst kısımda bulunan, yaklaşık hücrelerin yarısı sümüksü madde salgılayan hücreler için tanımlanır, geri kalan hücreler bazofiller ve asidofillerdir. Kromofobik hücreler, tam net olarak görünmezler, fakat buna rağmen açık mavidirler, (bazofillerin koyu mavisine zıt şekilde). "Kromofobi" ayrıca renal hücre kanserinde de bakılan bir özelliktir (net hücrelerden farklı olarak). Asya-Pasifik Ekonomik İşbirliği Asya Pasifik Ekonomik İşbirliği ya da APEC (İngilizce: "Asia-Pacific Economic Cooperation") Büyük Okyanus kıyısındaki 21 ülkenin katıldığı, dünya ekonomisinin %60'ını temsil eden ve bölgesel ekonomik, iş birliği, ticaret ve yatırım konularının paylaşıldığı uluslararası bir örgüttür. Üye ülkelerin bakanlarının yıllık toplantıları da dahil olmak üzere örgütün tüm eylemleri APEC Sekreterliği tarafından yürütülür. Örgütün düzenlediği yıllık APEC Ekonomik Liderler Zirvesine üye ülkelerin devlet başkanları katılır. (Üye ülkelerden Tayvan bu toplantıya devlet başkanı düzeyinde değil, bakan düzeyinde katılmaktadır.) Zirve her yıl farklı bir üye ülkede yapılmaktadır ve artık adet hâline geldiği üzere zirveye katılan üye ülke liderleri zirvenin yapıldığı ülkenin ulusal kostümünü giyer. En son zirve 16-17 Kasım 2019'da Şili'nin Santiago kentinde toplantısı olacaktı. Görüşmelerde dijital ekonomi, bölgesel bağlantısı ve kadınların ekonomik büyümedeki rolü üzerinde durulması bekleniyordu. Şili'de daha önce 2004'te APEC toplantısına ev sahipliği yapmıştır. 2019 zirvesi, devam eden protestolar nedeniyle 30 Ekim'de iptal edildi. Bu kararın ardından APEC 2020 Malezya'da Aralık 2019'dan Kasım 2020'ye kadar yıl boyunca ev sahipliği yapıyor. Malezya daha öncesinde 1998'de bu toplantıya ev sahipliği yapmıştır. APEC özellikle ABD ve Japonya'nın destekleriyle kurulmuştur. APEC'in temel hedefleri 1994'te Endonezya'nın Bogor kentinde kararlaştırılmıştır. Bogor hedefleri şöyle sıralanır. Bogor hedeflerinin hayata geçmesi için 1995'te Osaka Eylem Ajandası hazırlanarak Bogor Hedeflerinin altyapısı hazırlanmıştır. Temel amacı ekonomik konular olan APEC, Bangkok hedefleri ile uluslararası terörizmle mücadele ve kitle imha silahlarının yok edilmesi, Busan hedefleri ile genel sağlık sorunları, Sydney hedefleri ile küresel iklim değişikliği, enerji güvenliği, Lima bildirgesi ile gelişmiş ve gelişmemiş ülkeler arasındaki uçurum, ticaretin sosyal boyutları gibi konuları gündemine almıştır. APEC'in üst düzey komiteleri şunlardır; APEC'in diğer önemli kurumu İş Dünyası Tavsiye Konsülü, iş dünyası perspektifinden raporlar hazırlamaktadır. APEC ilk olarak 1980'lerin ortalarında başlatılan ASEAN'ın bakanlık sonrası konferanslar serisinin hem gelişmiş hem de gelişmekte olan ekonomilerin bakanlık düzeyindeki temsilcileri arasında düzenli konferansların fizibilitesini ve değerini gösterdiğinde ilham kaynağı olmuştur. 1996 yılına gelindiğinde, bakanlık sonrası konferanslar 12 üyeyi (ASEAN'ın altı üyesi ve altı diyalog ortağı) kapsayacak şekilde genişletildi. Gelişmeler, Avustralya Başbakanı Bob Hawke'nin bölge genelinde ekonomik konularda işbirliği gerektiğine inanmasına neden oldu. Ocak 1989'da Bob Hawke, Pasifik Kıyıları bölgesinde daha etkili bir ekonomik işbirliği çağrısında bulundu. Bu, Avustralya Dışişleri Bakanı Gareth Evans başkanlığında Kasım ayında Avustralya'nın başkenti Canberra'da APEC'in ilk toplantısına yol açtı. On iki ülkeden bakanların katıldığı toplantı, Singapur ve Güney Kore'de gelecekte yapılacak yıllık toplantılar için taahhütlerle sonuçlandı. On ay sonra, 12 Asya-Pasifik ekonomi ülkesi APEC kurmak için Avustralya'nın Canberra kentinde bir araya geldi ve Singapur merkezli APEC Sekreteryası örgütün faaliyetlerini koordine etmek için kuruldu. Asya Pasifik Ekonomik İşbirliğine üye 21 ülke bulunmaktadır. Büyük Okyanus kıyısındaki ülkelerin çoğunun üye olduğu örgüt, üyelerinden "üye ekonomi" olarak söz eder. Hindistan, APEC üyeliği talebinde bulundu ve ABD, Japonya , Avustralya ve Papua Yeni Gine'den ilk desteklerini aldı. Yetkililer, Hindistan'ın mevcut üyelerin yaptığı Pasifik Okyanusu'nu sınırlamadığını düşünerek Hindistan'ın çeşitli nedenlerle katılmasına izin vermemeye karar verdiler. Ancak, Hindistan Kasım 2011'de ilk kez gözlemci olmaya davet edildi. Bangladeş, Pakistan, Sri Lanka, Makao, Moğolistan, Laos, Kamboçya, Kosta Rika, Kolombiya, Panama ve Ekvador APEC üyeliği için başvuran bir düzine ekonomi arasında yer alıyor. Kolombiya, APEC üyeliği için 1995 yılında başvurdu, ancak kuruluş 1993'ten 1996'ya kadar yeni üyeleri kabul etmeyi bıraktığı için teklifi durduruldu ve moratoryum 1997 Asya Mali Krizi nedeniyle 2007'ye kadar uzatıldı. Guam ayrıca Hong Kong örneğinden hareketle aktif olarak ayrı bir üyelik arıyor, ancak bu talebe şu anda Guam'ı temsil eden ABD karşı çıkıyor. APEC, 1989 yılında kuruluşundan itibaren bu yana, tüm üye ekonomilerin temsilcileri ile yıllık toplantılar yapmıştır. İlk dört yıllık toplantıya bakanlık düzeyindeki yetkililer katıldı. 1993 yılından başlayarak, yıllık toplantılara APEC Ekonomik Liderler Toplantıları adı verilmektedir ve Tayvan dışındaki tüm üye ekonomilerin bakanları tarafından bakanlık düzeyindeki bir yetkilinin temsil ettiği hükümet başkanları katılır. Yıllık Liderler Toplantılarına zirve adı verilmemektedir. 1997 yılında APEC toplantısı Vancouver'da yapıldı. Kanada Kraliyet atlı polisi subaylarının protestoculara biber gazı sıkması üzerine tartışma yaşandı. Protestocular Endonezya Cumhurbaşkanı Suharto gibi otokratik liderlerin varlığına itiraz ettiler. 20-21 Ocak 2001'de yapılan Şanghay'daki Liderler Toplantısı'nda APEC liderleri, yeni bir ticaret müzakere turu ve ticaret kapasitesi geliştirme yardımı programı için destek sağladılar ve bu da birkaç hafta sonra Doha Kalkınma Gündemi'nin başlatılmasına yol açtı. Toplantıda ayrıca ABD tarafından önerilen Şanghay Anlaşması da onaylanarak açık pazarların uygulanması, yapısal reform ve kapasite inşası vurgulandı. Anlaşmanın bir parçası olarak APEC şeffaflık standartlarını geliştirme ve uygulama, Asya-Pasifik bölgesindeki ticaret işlem maliyetlerini 5 yıl içinde yüzde 5 azaltma ve bilgi teknolojisi ürünleri ve hizmetleriyle ilgili ticaret serbestleştirme politikalarını izleme taahhüdü izlendi. 2003 yılında Jemaah Islamiah lideri Riduan Isamuddun Ekim ayında Bangkok'ta düzenlenecek olan APEC Liderler Toplantısına saldırı planlamıştı. Saldırıyı planlamayı bitirmeden önce 11 Ağustos 2003'te Tayland polisi tarafında Ayutthaya, Tayland'da yakalandı. Şili, 2004 yılında Liderler Toplantısı'na ev sahipliği yapan ilk Güney Amerika ülkesi oldu. O yılın gündemi terörizm ve ticaret, küçük ve orta ölçekli işletmelerin gelişimi ve serbest anlaşmaların ve bölgesel ticaret anlaşmalarının tefekkürüne odaklandı. 2005 Liderler Toplantısı Güney Kore, Busan'da yapıldı. Toplantı Doha Dünya Ticaret Örgütü(DTÖ) müzakerelerine odalandı ve Aralık ayında Hong Kong'da yapılan 2005 DTÖ Bakanlar Konferansı'na götürüldü. Haftalar önce, ABD'de ve Avrupa Birliği de dahil olmak üzere DTÖ üyeleri arasında tarım ticaret engellerini azaltmaya odaklanan Paris'te ticaret görüşmeleri yapıldı. Zirvede APEC liderleri Avrupa Birliği'nin çiftlik sübvansiyonlarını azaltmayı kabul etmeye çağırdı. APEC İklim Ağı çalışma grubunun oluşturduğu iklim bilgi paylaşım girişiminin devamında, liderler tarafından Busan'a APEC İklim Merkezi kurulmasına karar verildi. APEC'e karşı barışçıl protestolar Busan'da yapıldı, ancak toplantı programına herhangi bir etkisi bulunmadı. 19 Kasım 2006'da Hanoi'de düzenlenen Liderler Tolantısında APEC liderleri, terörizm ve diğer güvenlik tehditlerini kınayarak küresel serbest ticaret müzakerelerine yeni bir başlangıç çağrısında bulundular. APEC ayrıca Kuzey Kore'yi o yıl bir nükleer test ve bir füze testi başlatması nedeniyle eleştirerek ülkeyi nükleer silahsızlanmaya doğru "somut ve etkili" adımlar atmaya çağırdı. Ekonomik konuların yanı sıra bölgelerdeki nükleer silahların yayılmasına ilişkin endişeler tartışıldı. ABD ve Rusya, Rusya'nın Dünya Ticaret Örgütü'ne katılma teklifinin bir parçası olarak bir anlaşma imzaladı. 2007'de APEC Liderler Toplantısı 2-9 Eylül 2007 tarihlerinde Avustralya'nın Sidney kentinde gerçekleştirildi. Siyasi liderler, ekonomik kalkınmaya bağlı olarak %25'lik bir enerji yoğunluğunun azaltılmasının "arzulanan hedefi" kabul ettiler. Beklenen protestoculara ve potansiyel teröristlere karşı havadaki keskin nişancılar ve kapsamlı çelik ve beton barikatlar gibi aşırı güvenlik önlemleri uygulandı. Bununla birlikte, protesto faaliyetleri barışçıl ve güvenlik zarfına, biri El-Kaide lideri Usama bin Ladin'e benzemek için giyinmiş olan Avustralya televizyon programı The Chaser üyeleri tarafından yönetilen sahte bir diplomatik yolla girdi. Asıl tarihi 16-17 Kasım 2019'da Şili'de yapılacak olan APEC Şili 2019, nüfusunun eşitsizliği, yaşam maliyeti ve polis baskısı üzerindeki bölümleri tarafından devam eden protestolar nedeniyle iptal edildi. TBMM 1981 Danışma Meclisi Danışma Meclisi (DM), 12 Eylül 1980 Darbesi'nden sonra, Millî Güvenlik Konseyi'yle (MGK) birlikte, 1982 Anayasası'nı hazırlamak için kurulan Kurucu Meclis'i oluşturan iki organdan biridir. Millî Güvenlik Konseyi'nin (MGK) çıkardığı 29 Haziran 1981 tarihli ve 2485 sayılı Kurucu Meclis Teşkili Hakkında Kanun'a göre, Kurucu Meclis iki ayrı organdan oluşuyordu; MGK ve DM. Yasama organı işlevi taşıyan DM'nin, doğrudan yasa önerme yetkisinin yanı sıra, MGK'nın gönderdiği yasalar üzerinde değişiklik yapma yetkisi de vardı. Ama kabul ettiği yasa ve kararların kesinleşmesi MGK'nın onayına bağlıydı. MGK ayrıca DM'nin tatilde olduğu sürelerde ve "gerekli görülen hallerde" yasama yetkisini doğrudan kullanabiliyordu. 160 üyesi olan DM'nin üyeleri iki gruptan oluşuyordu. Her ilde vali o ilden DM'ye girecek üye sayısının üç katı sayıda aday saptıyor. MGK'nın bu adaylar arasından seçtiği 120 üye DM'ye katılıyordu. İkinci grup, MGK'nın atadığı 40 üyeydi. DM'ye üye olmak için, yükseköğrenim görmüş, 30 yaşını bitirmiş ve 12 Eylül 1980'den önce herhangi bir siyasal partiye girmemiş olmak gerekiyordu. Ama MGK'nın doğrudan atadığı üyeler için yükseköğrenim kaydı yoktu. 15 Ekim 1981 tarihinde üyeleri belirlenen DM'nin en yaşlı üyesi Sadi Irmak(77), en genç üyesi Mehmet Pamak'tı (31), yaş ortalaması da 52 idi. DM, 23 Ekim 1981'de açıldı ve başkanlığına Sadi Irmak seçildi. Danışma Meclisi'nin önemli görevleri arasında, yeni bir anayasa ile siyasi partiler ve seçim yasalarının hazırlanması bulunuyordu. 20 Kasım 1981'de iç tüzüğünü hazırladıktan sonra anayasa hazırlama çalışmalarına başladı. Yeni anayasanın hazırlanması için DM İstanbul üyesi olarak görev alan Anayasa Hukukçusu Prof. Dr. Orhan Aldıkaçtı başkanlığında 15 üyeden oluşan bir Anayasa Komisyonu oluşturuldu. 8 aylık çalışma sonunda komisyonun hazırladığı anayasa tasarısı 17 Temmuz 1982 tarihinde Danışma Meclisi Başkanlığı'na sunuldu. Meclis bu taslak üzerinde yaptığı görüşmelerden sonra 23 Eylül 1982'de bir anayasa metni hazırladı. Bu anayasa metni MGK'ya sunuldu. MGK'nın yaptığı değişikliklerden sonra 7 Kasım 1982 halkoylaması ile kabul edildi. DM üyelerinin geleceğe yönelik siyasal girişimlerde bulunmasını önlemek amacıyla ileride siyasi parti kurucusu olamayacakları hükme bağlanmıştı. Ama sonradan bu hüküm kaldırıldı. DM üyelerinin birçoğu, yeni siyasi partilerin kuruluşuna katıldılar ve önemli görevler üstlendiler. Anayasa'nın geçici 3. maddesi gereğince 6 Kasım 1983 genel seçimlerinden sonra yeni parlamentonun göreve başlaması ve başkanlık divanını seçmesiyle DM'nin hukuksal varlığı sona erdi (1 Aralık 1983). Adam Wishart Adam Wishart (d. 1969), İngiliz yazar, televizyon yapımcısı ve metin yazarı. Wishart, "Tomorrow's World" ve "Horizon (BBC)" gibi televizyon programlarında çalışmıştır. Kraliyet 2007 bilim kitapları ödülü alan kitabı "One in Three"; bir çocuğun kanser tarihi ve bilimine olan seyahatini anlatır. Ayrıca, "Monkeys" adını verdiği bir makale yazmış; "Rats and Me", hayvan testleri konu alan romanı, Kasım 2006'da BBC'de yaymlanmıştır. Ana Jovanović Ana Jovanović (Kirilce: Ана Јовановић), 28 Aralık 1984 doğumlu Sırp asıllı profesyonel tenis oyuncusu. Kariyeri sırasında, tekler turnuvası, 287 numarasıyla, 13 Ekim 2003'te altıncı ITF ödülünü kazandı. Ayrıca 2005'te Sırbistan Fed Cup takımı üyesi olmuş ve 2007'deki yaralanmasına kadar adını korumuştur. Sceloporus magister Dikenli çöl kertenkelesi ya da iki noktalı dikenli kertenkele ("Sceloporus magister") Phrynosomatidae familyasından bir kerkenkele türüdür. böcekler ve nadir olarak bazı bitkilerle beslenir. Dikenli çöl kertenkelesi değişkensıcaklı bir hayvandır ve Arizona'daki Sonoran çölünde yaşar. Arizona kertenkelesi olarak da bilinen kertenkele 3n kromozoma sahip tek hayvandır. Diğer bir türü "Sceloporus clarkii" "Clark dikenli kertenkelesi" olarak bilinir. Çöl hayatına uyumu, diğer kertenkelelerin yatığı gibi soğuk mevsimlerde rengini daha koyuya değiştirmekle sağlar. Böylece güneş ısısını daha çok emebilir. Ilıman mevsimlerde daha açık renge bürünerek, güneş radyasyonun da çoğunu yansıtır. Genellikle bulunduğu yerlerin rengini alarak kamufule olur ve kolayca görülmez. Bütün çöl kerkenkeleleri gibi, dikenli çöl kertenkelesi de zamanının çoğunu oyuklarda geçirir. Oyuklar çölün sıcağına nazaran daha serin yerlerdir. Faz diyagramı Fiziksel kimyada, mineralojide, malzeme biliminde ve metalurjide termodinamik-farklı fazlar arasında denge hallerini gösteren grafik. Matematik ve fizikte alternatif olarak faz uzayı anlamına da gelmektedir. En basit faz diagramları bir maddenin örneğin suyun basınç-sıcaklık diagramlarıdır. Faz diagramı basınç-sıcaklık uzayında maddenin hâl değişimi sırasındaki değişimleri belirtir. Maya Deren Eleanora Derenkowsky (Kiril Элеоно́ра Деренко́вская) ya da bilinen adıyla Maya Deren (29 Nisan 1917, Kiev - 13 Ekim 1961, New York), 1940'lı ve 1950'li yıllarda ünlenmiş Amerikalı avan-garde film yönetmeni, film teorisyeni. Aynı zamanda koreograf, dans sanatçısı, şair, yazar ve fotoğrafçı. Annesi 1858 İtalya, Vigevano'da doğan ve iki kuşaktır aktris olan Eleonora Duse'dur. New York'a vardıktan sonra kısaca Deren soyadını almıştır. Eyalet Enstitüsünde psikiyatrist olarak göreve başlamıştır. Bu süreçte Maya Deren'in annesi Elenorada annesiyle üç yıl İsviçre'de kaldıktan sonra Amerika'ya gelerek burada vatandaşlığa geçmiştir. NGC 3576 NGC 3576, Eta Carinae bulutsusundan birkaç bin ışık yılı uzaklıktaki Yay kolu'nda yer alan küçük bir bulutsu. John Herschel tarafından 16 Mart 1834 tarihinde keşfedilmiştir ancak Herschel yalnızca bulutumsu parlak parçacıklar görebildi ve en sonunda bu bulutsuya altı farklı sınıflandırma numarası verildi. Bugünlerde gökbilimciler tüm bulutsuya "NGC 3576" demektedirler. Aşağıda bu bölgedeki bulutsuların bir listesi bulunmaktadır. Bunlar bulutsunun 19. yüzyılda sınıflandırılmış altı parçasıdır. Tüm bulutsu gökyüzünde yaklaşık 1 derecelik bir alana yayılır ve yaklaşık 100 ışıkyılı çapındadır. Bu listeye ayrıca, gökyüzünün aynı bölgesinde yer alan, çok daha uzakta bulunan NGC 3603 bulutsusu da dahil edilmiştir. Bu bulutsu, uzayda büyük bir ihtimalle 1000 ışıkyılından daha büyük bir bölgeyi kaplayan devasa bir bulutsunun yalnızca en parlak parçasıdır. Aşağıdakiler, NGC 3576 Bulutsusu'na yakın olan yıldız kümeleridir. Bu kümeler, NGC 3576'nın kuzeyine doğrudur ancak birçoğu bulutsu ile bağlantılı olabilir. Listenin sonuna eklenen NGC 3603 kümesi, çok genç bir kümedir ve 20.000 ışıkyılı uzaklıktadır. NGC 3576, 3579, 3581, 3582, 3584 ve 3586'nın hepsi, bulutsunun merkezindeki parlak bölgelerdir. NGC 3576 bölgesinin kuzeyinde, büyük bir ihtimalle bulutsuya oldukça yakın olan birçok yıldız kümesi yer almaktadır. NGC 3576'nın solundaki bölgede tamamen ayrı bir bulutsu olan NGC 3603 bulunmaktadır. Bu bulutsu, NGC 3576'nın yaklaşık 14.000 ışıkyılı daha gerisindedir. NGC 3576 Bulutsusu'nun uzaklığı tam olarak bilinmemektedir, ancak bulutsu kesinlikle Yay Kolu'nun ön kenarında yer almaktadır. Yakında bulunan yıldız kümelerinin bulutsu ile bağlantılı oldukları düşünülürse, o zaman bulutsu büyük bir ihtimalle 6000 ışıkyılı uzaklıktadır. Bulutsunun kuzeyinde bu iki kara bulutsu yer almaktadır. Her ikisi de yaklaşık 2 ışık yılı çapa sahiptir ve her ikisi de yoğun gaz ve toz topluluğudur. Bu tür küçük kara bulutsular Bart damlacığı olarak bilinirler ve birçoğu oluşma sürecindeki yıldızlar içerirler. Bu damlalar güneş sisteminin yaklaşık 1000 katı büyüklüğündedir. Pontiac (ÅŸef) Şef Pontiac (d. 1720 - ö. 20 Nisan 1769), Otava yerlilerinin reisi. Büyük Göller Bölgesi'ndeki İngiliz egemenliğine karşı başlatılan ve Pontiac Savaşı (1763-1764) olarak bilinen büyük yerli direnişine önderlik etmiştir. 1755'e doğru kabile reisi oldu. Etkileyici kişiliği ve stratejik planlama yeteneği sayesinde, kısa sürede Otavalar, Potavatomiler ve Ocibuaların oluşturduğu gevşek federasyonun önderi durumuna geldi. 1760'ta, Fransız ve Yerli Savaşı'nda (1754-1763) Fransızlara teslim olan Michilimackinac Kalesi ve öteki kaleleri geri almak üzere ilerlemekte olan Binbaşı Robert Rogers komutasındaki İngiliz koloni birlikleriyle karşılaştı. Kendisine saygı gösterilmesi koşuluyla İngiliz birliklerinin zarar görmeden geçmesine izin verdi. Ama çok geçmeden halkının İngiliz egemenliği altında kalelere rahatça giremeyeceği ve atalarının topraklarına tecavüz eden saldırgan göçmenlerin sonunda avlanma bölgelerini de ellerinden alacağını anladı.Bunun üzerine 1762'de, Superior Gölü ile Aşağı Mississippi arasında yaşayan bütün Yerli Kabilelerini, İngilizleri bölgeden atmak için düzenlenecek ortak bir saldırıya katılmaya çağırdı. Mayıs 1763'te İngilizlerin "Pontiac Komplosu" olarak adlandırdıkları bir plan hazırladı.Bu plana göre önce her kabile en yakın kaleye saldıracak, daha sonra da bütün kabileler birleşerek savunmasız yerlere ortak bir saldırı düzenleyecekti. Detroit'in ele geçirilmesini kendisi üstlenen Pontiac, 7 Mayıs'ta düzenlemeyi planladığı saldırıyı bir kale komutanına bildirince, kaleyi kuşatmak zorunda kaldı. 31 Temmuz'da Bloody Run Çarpışması'nda parlak bir zafer kazanmasına karşın, destek birliklerinin kaleye ulaşmasını engelleyemedi ve 30 Ekim'de Maumee Irmağı'na çekilmeye zorladı. Bununla birlikte plan genelde başarılı oldu. Kabilelerin ortak saldırısı sonucunda kalelerin çoğu ele geçirildi, garnizonların büyük bölümü tahrip edildi ve sınır bölgelerindeki yerleşmeler yağmalandı. Ama İngilizlerin sürekli saldırıları sonucunda Pontiac Temmuz 1766'da barış antlaşmasını kabul etmek zorunda kaldı. Üç yıl sonra Illinois'a yaptığı bir gezi sırasında bir Peoria Yerlisi tarafından bıçaklanarak öldürüldü. Ölümü, kabileler arasında kanlı bir savaşa yol açtı ve Peoriaların da üyesi olduğu Ilinua Konfederasyonu'na bağlı Yerlilerin çoğu Pontiac'ın öcünü almak isteyince öldürüldü. Abbey Road Abbey Road, İngiliz The Beatles grubunun 1969 yılında piyasaya sürdükleri rock türünde on birinci resmi albümleri. Son albümleri olan Let It Be Albümünden önce yayınlanmış olsa da aslında Let It Be Albümünden sonra kaydedilmiştir ve Beatles grubunun stüdyoda kaydettiği son albümleri olmuştur. Daha sonra Let It Be adıyla yayınlanacak "Get Back" albümünün kavgalı geçen albüm kayıtları sonrası Paul McCartney, George Martin'e The Beatles albümüyle başlayan kavgalardan uzak eskisi gibi bir albüm yaratma teklifinde bulundu. Martin, kendi fikirlerini uygulayabileceği ortama sahip olması şartıyla kabul etti. Beatles üyeleri de bu albümün son albümleri olacağını hissederek, kavgalı ortamı bir kenara bıraktılar. Let It Be albüm kayıtları büyük ölçüde bitince, Nisan ayında "The Ballad of John and Yoko/Old Brown Shoe" 45'liği sonrası albüm kayıtları şubat ayında John Lennon'ın Billy Preston ile kaydetmeye başladığı "I Want You (She's So Heavy)" şarkısı dışında başladı. Albüm kayıtları bittikten sonra "Let It Be"den önce yayınlandı. Eylül 1969'da albümün yayınlanmasından kısa süre önce John Lennon, Plastic Ono Band ile ilgilenmeye başlayarak, gruptan ayrılmanın ilk sinyallerini verdi. Albümün iki tarafı, iki farklı konsepttedir. Birinci bölüm, tek tek şarkılardan oluşurken, ikinci bölüm kısa ve birbirine bağlı şarkılardan oluşan bir kompozisyondu. Bu konseptin oluşmasının sebebi tamamlanmamış Lennon ve McCartney şarkılarını albümde etkili bir şekilde kullanma düşüncesidir. Abbey Road, Beatles'ın en başarılı albümlerinden birisi oldu. İngiltere'de albüm listelere 1. sıradan girdi ve 11 hafta birinci sırada kaldı. The Rolling Stones'un Let It Bleed albümünün çıkışıyla bir hafta için 2. olsa da sonraki hafta yine birinci sıraya çıkıp 6 hafta boyunca birinci kalarak toplam 17 haftayı zirvede geçerdi. Top 75 listesinde 92 hafta geçiren albüm, 1987'de CD olarak yayınlanınca listeye 30. olarak tekrar girdi. İngiltere'de, Abbey Road 1969'dan en çok satan albümü, 1960ların en çok satan dördüncü albümü, 1970'lerin ise en çok satan sekizinci albümü oldu. Amerika'da ise listelere 178. olarak girdi, ikinci hafta 4., üçüncü hafta ise birinci oldu ve zirvede 11 hafta geçirdi. Billboard 200 listesinde 129 hafta geçirdi ve CD basımıyla 1987'de listeye 69. olarak girdi. Amerika'da 1970'lerin en çok satan 4. albümü oldu. Grup albümün adını "Abbey Road" koymaya karar verince, 8 Ağustos 1969'da stüdyo dışında bir fotoğraf çektirmeye karar verdiler. Kapak tasarımcısı Apple Plak Şirketi'nin tasarımcısı Kosh'tur. Fotoğrafçı ise Iain Macmillan'dır. Macmillan'a fotoğrafın çekimi için 11:30 civarlarında 10 dakika verilmişti. Kapak fotoğrafı müzik dünyasının en ünlü ve en çok kopyalanmış albüm kapaklarından biri olmuştur. McCartney grup üyeleri arasından tek çıplak ayaklıdır. Arka planda caddede duran adam fotoğrafın çekildiğini fark etmeyen ve kapak fotoğrafını aylar sonra gören Amerikalı bir turist olan Paul Cole'dur. Filippikos Filippikos Bardanes, (Yunanca: Φιλιππικός). Asıl adı Vardan (Yunanca: Βαρδάνης, Vardanis; Ermenice: Վրթանես, Vrtanes)(???? –ö. 713). 711-713 arasında Bizans imparatoru. Hükümdarlığı sırasında papalıkla anlaşmazlığa düşmüş, imparatorluk topraklarını Bulgar ve Arap istilacılara karşı savunmakta başarısız kalmıştır. Bergama'da yaşayan tanınmış bir Ermeni ailesi mensubu bir soylu kişi olan Nikephoros'un oğluydu. Bizans ordusunda general olmuştu. II. Justinianos'a karşı çıkan ilk büyük isyanda o zaman Bardanes ismini taşıyan Filippikos (İsa'nin iki şahsî karakteri olup yalnız bir iradesi olduğunu iddia eden) Monotelit'lere dayanarak imparatorluk tahtı üzerinde hak etmişti. Bunun için İmparator III. Tiberios tarafından İyon Adaları'ndan biri olan Kefalonya'ya sürüldü ve oradan da tahta yeniden gelen II. Justinianos'un bir emri ile Kırım'da Cherson'a sürüldü. Burada Bardanes ismini değiştirip Filippikos ismini almış ve bu şehirde yaşayanları isyana tahrik etmiştir. Bu isyanda Hazarlar yardımıyla kurulan orduyla deniz yoluyla Konstantinopolis'e (İstanbul) geldi. II. Justinianos'un ikinci defa tahta geçtikten gösterdiği despot idareden hoşlanmayan Konstantinopolis halkının yardımıyla da tahtı ele geçirdi. II. Justinianos'un öldürülmesinden sonra II. Justinianos'un altı yaşındaki oğlunu öldürtmüş ve imparatorluk gücünü pekiştirmiştir. Monotelitizmi destekleyen Filippikos, Konstantinopolis'da piskoposlarını bir konsil ile toplayarak Monotelitligi reddeden 680'de Üçüncü Konstantinopolis Konsili'nin (VI. Ekümenik konsil) kilise kanunlarını ortadan kaldırttı. Sonra bu konseyin resimlerinin saray duvarlarından indirilmesini ve bu konseyin mahkûm ettiği kişilerin temize çıkarılmasını emretti. Patrik Kyros bu yeni politikayı desteklemeyi reddedince görevden alındı ve yerine İoannes getirildi (712). Bunun üzerine Papa Constantinus yeni imparatoru tanımayı reddetti. Filippikos'un hükümdarlığı döneminde dış politikada tam bir yıkım yaşandı. 712'de Bulgarlar Kral Tervel idaresinde Balkanları talan ederek Konstantinopolis'i kuşattılar. Filippikos, Balkanlarda idareyi tekrar sağlamak