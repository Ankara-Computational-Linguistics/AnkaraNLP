Cohen gibi Andrew'in müttefiklerinin kontrolündeki bölgelerden geçmek zorunda kalır. Eninde sonunda Jack, Ryan'ın ofisine ulaşır. Ryan, Jack'in kendisinin gayrimeşru oğlu olduğunu, Fontaine'in Jack'i annesinden kaçırıp Ryan'ın ulaşamayacağı yüzeye gönderdiğini ve Jack'in hızlı yaşlanması için genetiğinin değiştirildiğini söyler. Fontaine, Jack'i bir koz olarak Ryan'a karşı kullanmak için planlamıştır. Doğru zaman geldiğinde Jack gelecek ve onun genetikleri Ryan'ın kilit altına aldığı birçok sistemi açacaktır. Ryan özgür iradesiyle ölümü kabul eder ve Jack'ten kendisini öldürmesini rica eder. Bu rica cümlesi (Rica etsem - Would you kindly) bir tür hipnotik tetikleyicidir. Jack bunun farkına varınca aslında kendisini götüren uçağı bu sözü içeren bir mektubu okuduktan sonra düşürdüğünü anlar. Ryan ölünce Atlas kendisinin Fontaine olduğunu açıklar ve sistemlerin kontrölünü ele geçirip Jack'i ölüme terk eder. Jack'i, Dr. Tenenbaum ve Küçük Kız Kardeşler kurtarır. Küçük Kız Kardeşler'in yardımıyla Jack, Fontaine ile yüzleşir. Köşeye sıkışan Fontaine kendisine çok fazla "Adem" enjekte eder ve bir yaratığa dönüşür. Küçük Kız Kardeşler, Jack'e yardım ederler ve onun vücudundaki maddeleri ellerindeki enjektörlerle çıkarırlar. Böylelikle Fontaine ölür. Oyunun sonu oyuncunun Küçük Kız Kardeşler ile nasıl bir etkileşim içinde olduğuyla alakalıdır. Oyunda üç farklı son bulunmaktadır: Oyuncu karşılaştığı bütün kızların canını bağışlamış ise; - Beş kız ve Jack birlikte yüzeye çıkarlar ve Jack bu kızları kendi himayesine alarak yaşamlarını sürdürürler. Sonunda Jack ölüm döşeğindeyken kızlar onun yanında olur. Eğer oyuncu en az bir tane kızı öldürür ise; - Jack kızları öldürüp "Adem" maddelerini alır. Bir denizaltı ile yüzeye çıkar. Etrafına içinde Mutantların da olduğu batisferler de gelir ve arama-kurtarma ekibini öldürürler. Denizaltında bir nükleer füze bulunmaktadır. Dr. Tenenbaum'un ifadesiyle Jack, "Dünya'nın kötü sırlarını çalmıştır." - Oyuncu bütün kızları öldürmüş ise yine ikinci sonla karşılaşılır ancak Dr. Tenenbaum'un anlatımı daha sert ve öfkeli bir şekilde olmaktadır. BioShock'un oyun müzikleri, Garry Schyman ve Moby tarafından yapılmıştır. Bunun dışında çeşitli sanatçıların seslendirdiği, nostaljik parçalar da oyun içerisinde kullanılmıştır. İlk BioShock demosu, 12 Ağustos 2007 tarihinde Xbox Live Marketplace'de, ilk PC demosu ise 20 Ağustos 2007 tarihinde yayınlanmıştır. Playstation 3 için hazırlanan sürümün demosu ise 2 Ekim 2008 tarihinde Playstation Store'da oyunculara sunulmuştur. İhsan Şeref Dura İhsan Şeref Dura (1901, Bursa - 27 Ağustos 1984), Türk asker ve siyasetçi. Harp Okulu, Fransa'da Yüksek Teknik Okul ve İstanbul Üniversitesi Hukuk Fakültesi'ni bitirdi. Korgeneral rütbesi ile TSK'dan emekli oldu. Harita Genel Müdürlüğü, 1.(XII) Dönem Kastamonu Milletvekilliği ile Ulaştırma Bakanlığı yaptı. Evliydi. Ahmet OÄŸuz Ahmet Oğuz (1912, Eskişehir - 19 Eylül, 1972), Türk siyasetçi. Yüksek Ekonomi ve Ticaret Okulu'nu bitirdi, Berlin Üniversitesi'nde İktisat alanında doktora yaptı. Başbakanlık Umumi Murakabe Heyeti Mütehassıslığı, VIII. Dönem Eskişehir, 1.(XII) Dönem İstanbul Milletvekilliği, Kurucu Meclis Cumhuriyetçi Köylü Millet Partisi Temsilciliği (6 Ocak 1961 - 15 Ekim 1961) ile Ticaret Bakanlığı yaptı. Evli ve iki çocuk babasıydı. Ömer Faruk Yaldızkaya Ömer Faruk Yaldızkaya (d. 1958, Emirdağ) Eğitimci, Araştırmacı 1958 yılında Emirdağ’da doğdu. İlk ve orta öğrenimini Emirdağ’da, yüksek öğrenimini Gençlik ve Spor Akademisi ile Eğitim Enstitüsü’nde yaptı. Yazmaya ve bağlama çalıp, söylemeye lise yıllarında başladı. Yazdıkları; Türk Kültürü, Erciyes, Bir, Standart, Folklor/Edebiyat, Aziziye, Emirdağ dergileri ile çeşitli gazetelerde yayımlanan yazarın, adlarında yayımlanmış dört eseri bulunmaktadır. Bugüne kadar, yurt içi (Afyon, Konya, Bursa, İzmir, Balıkesir) ve yurt dışında ( Struga / MAKEDONYA, Köstence - Bükreş / ROMANYA, Lefkoşa/Gazimagosa / K.K.T.C., Türkistan / KAZAKİSTAN, Kırım / UKRAYNA ) düzenlenen ulusal ve uluslararası 18 sempozyum/kongreye katılarak, tebliğler sundu. 2002 yılında, Azerbaycan/Bakü Asya Üniversitesi’nce “Fahri Doktora” unvanı, aynı yıl Folklor Araştırmaları Kurumu’nca “2002 Yılı Türk Folkloruna Hizmet Ödülü” verildi. Tilapia Tilapia ya da Tilapya, çiklitgiller (Cichlidae) familyasına ait, Afrika'da endemik olarak bulunan sıcak su balıklarını kapsayan bir cins taksonudur. Hepçil balıklar olup, havuz dibinde yuva yaparlar. "Saretheredon" cinslerinde yumurta ve larvaları erkekler, "Oreochromis" cinsinde ise dişiler ağzında taşırlar. 5 ila 11 arasında pH ve 2,4 mg/L amonyak konsantrasyonuna dayanıklık gösterirler. Tatlı suda yaşamalarına rağmen kimi türleri mg/L tuzluluğa kadar ulaşan deniz suyunda yetiştirilebilmektedir. Ökse ardıç kuşu Ökse ardıç kuşu ("Turdus viscivorus"), karatavukgiller (Turdidae) familyasından ötücü bir kuş türü. Ökse ardıcı, yaklaşık 27 cm boyundadır. Cinsler benzer renkte, düz gri-kahverengi sırt, alt taraf belirgin noktalıdır. Hepçil beslenirler, böcekler, solucanlar ve yabani meyveleri yerler. Ökse ardıcı, sahiplendiği meyve ağacını diğer ardıçlara karşı kış boyunca korur. Adının aldığı ökse otunun meyveleri de yiyeceğini oluşturur. Otla çevirdiği yuvasını ağaçlara yapar, birkaç yumurta yumurtlar ve üzerinde kuluçkaya yatar. Bütün Avrupa'dan Asya'ya kadar olan, açık koruluklar ve ekili arazilerde yerleşir. Daha kuzeydeki kuşlardan bazıları küçük sürüler halinde kışları güneye göçer. MIME Multipurpose Internet Mail Extensions (Çok amaçlı İnternet Posta Eklentileri); E-posta uygulamaları aracılığıyla gönderilecek olan iletiye çeşitli türdeki içeriği eklemek için kullanılan bir İnternet standartıdır. MIME Basit Posta Aktarım Protokolü'nü (Simple Mail Transfer Protocol - SMTP) hem metin hem de metin içerikli olmayan birden çok içerik eklenebilecek şekilde genişletir. Yani MIME aracılığıyla e-posta iletilerine resim, ses, görüntü türünde veriler eklenebilmektedir. E-Posta uygulamalarına ek olarak web tarayıcılarıda çeşitli MIME türlerini desteklemektedir. Bu sayede tarayıcı dosya HTML biçiminde veya gösterebileceği türde bir dosya olup olmadığını algılayarak ne yapması gerektiğini bilmektedir. MIME 1992'de Internet Engineering Task Force (IETF) tarafından tanımlanmıştır ve şu an yeni versiyonu olan S/MIME şifrelenmiş iletileri de desteklemektedir. MetalGreymon Greymon'un sol elinin ve kafasının digichrome adı verilen özel ve sağlam demirle kaplı halidir. Sırtında delik deşik mor kanatlar vardır ve bunlar uçmak için değil; Digichrome'un yaptığı ağırlıktan dolayı daha rahat zıplayabilsin diye. Greymon'un göğüs kaslarının olduğu yerde Digichrome'dan kapaklar var. Digichrome kaplı kaskının arkasında kırmızı saçları var. Ayrıca bu evrimde gözleri mavi oluyor ve kuyruğunun üstünde de bir parça digichrome var. Basit bir tanımla Greymon'un üstün halidir ve Digichrome ile kaplı yerleri sayesinde savunması daha yüksektir. Giga Patlaması: Digichrome'la kaplı kapaklar açılır ve oradan 2 tane füze fırlatır. Metal Pençe: Digichrome'la kaplı eliyle rakibini çizer. Kızıl gerdanlı ardıç kuşu Kızıl gerdanlı ardıç kuşu ("Turdus ruficollis"), karatavukgiller (Turdidae) familyasından ötücü bir kuş türü. İki alt türü olan "T. r. atrogularis" ve "T. r. ruficollis", bazen kara gerdanlı ardıç kuşu ve kızıl gerdanlı ardıç kuşu olarak iki ayrı tür olarak kabul edilir. Arka kısımları düz gri, kanat altları kırmızımsı renktedir. Yetişkin erkekler "atrogularis" alt türünde siyah boğazlı, "ruficollis" alttüründe kırmızı boğazlıdır. Dişiler ve genç bireyler boyunluksuz, alt kısımları siyah çizgilidir. Tür, batı Avrupa'da az ve dağınık olarak bulunur. James Franco James Edward Franco (d. 19 Nisan 1978, Kaliforniya), Amerikalı oyuncu, senarist, film yapımcısı, yönetmen, yazar, ressam. James Franco, Kaliforniya'ya bağlı Palo Alto kasabasında dünyaya geldi. Annesi aslen Yahudi olmasına rağmen Yahudi olarak yetiştirilmedi. Palo Alto da "Tom" ve "David" isimli iki erkek kardeşiyle büyüdü. Bölge okulu olan Palo Alto Lisesi'nden mezun olduktan sonra (1996), Kaliforniya Üniversitesi'nde oyunculuk çalıştı. 1999 yılında da sinema ve televizyon dünyasına ilk adımını, Freaks and Geeks dizisiyle attı. Türkiye'de gösterime girip girmeyeceği bilinmeyen son iki filmi "Milk" ve "Pineapple Express"'tir. "Milk" filmi, eşcinsel haklarının ilk siyasi savunucusu Harvey Milk'in hayatını konu eder. (Başrolde Sean Penn Milk'i canlandırdı ve 2009 En İyi Erkek Oyuncu Oscarını aldı). Franco ise gay rolü ile yılın yükselen oyuncusu ödülüne layık görüldü. Kız arkadaşı Ahna O'Reilly ile birlikteliği sona ermiştir. Ailesi California Palo Alto kendisi ise New York'ta yaşamaktadır. Boyu 1.80 kilosu 70 tir. Televizyon dizisinden sonra, Franco, bir romantik komedide, Whatever It Takes'de rol aldı. Bunun ardından ise Mark Rydell'ın yönetmenliğinde çekilen "James Dean" adlı TV filminde James Dean'i oynamış ve ödül almıştır. Bunun sonrasında ise, en büyük başarısı, Spider Man ile oldu. Peter Parker karakterinin arkasında kalsa da, oynadığı Harry Osborn rolü ile adından söz ettirdi. Oynadığı Tristan & Isolde ve The Company filmleriyle de başarısını katladı. En son, 2007 yılında da Spider Man 3'teki rolünün ölmesinden sonra filmden ayrılması kesinleşti. 2008 yılında Pineapple Express (Soul) filminde Seth Rogen'la beraber çok başarılı performans sergilemiştir. 2010 yılında 127 Saat filminde gösterdiği performansla 2011 Oscar ödüllerinde en iyi erkek oyuncu adayı olmuştur ve 127 Saat'teki rolüyle 8 tane festivalde en iyi erkek oyuncu ödülünü almıştır. Ve aynı zamanda Franco, Palo Alto, A California Childhood, Dangerous Book Four Boys, Strongest of the Litter, Actors Anonymous isimlerinde kitaplarını yayınlamıştır. 2011 yılında Anne Hathaway ile Oscar Ödülleri'ni sunmuştur. Yeni filminde Hugh Hefner'in gençliğini canlandıracaktır. Filmlerinden diğerleri ise This Is the End, Oz the Great and Powerful, Child of God, The Iceman, Lovelace ve Spring Breakers'dır. Fausto Zonaro Fausto Zonaro (18 Eylül 1854, Padova ili – 19 Temmuz 1929, Sanremo), İtalyan ressam. II. Abdülhamid döneminde saray ressamı olarak Osmanlı sarayına hizmet vermiş oryantalist bir ressamdır. Tarih, savaş, deniz, manzara ve portrenin yanı sıra özellikle ""Türk ressamı"" olarak tanınır. 1854 yılında Avusturya İmparatorluğu'nun bir parçası olan Padova kentinin Masi beldesinde dünyaya geldi. Babası, bir duvar ustası idi. Gençliğinde babasının yanında duvar ve bina yapımı işlerinde çalıştı ve aranılan bir usta oldu. 1870 yılından itibaren Masi yakınlarındaki Lendinara'da bir teknik okulda 3 yıl resim öğrenimi gördü. Bu okulu bitirdikten sonra dönemin önde gelen güzel sanatlar akademilerinden biri olan Accademia Cignaroli'ye girdi; usta bir ressam olan Napolone Nani'nin öğrencisi oldu. Askerlik görevi nedeniyle yarım bıraktığı eğitimini daha sonra "Roma Güzel Sanatlar Akademisi"'nde tamamladı. İlk sergisini İtalya'da açtıktan sonra Paris'e giderek atölye kurdu. 1889 Paris Salonu'na katıldı. Bohem bir yaşam süren sanatçı, başarısına ve ününe karşın az sayıda eser satabiliyordu. Resim dersleri vermek üzere İtalya'ya döndü. Sonradan eşi olacak "Elisa Pante" ile tanışmasının ardından 1891 yılında Elisa Pante'nin isteği üzerine onunla İstanbul'a geldi. İstanbul, yeteneğinin açıldığı, geliştiği ve sanatının benimsendiği yer oldu. 1892'de bu şehirde evlenen çift, Taksim civarlarında kiraladıkları dairede yaşamaya başladı. Fausto Zonaro, İstanbul'daki ilk günlerinde küçük boyutlu manzaralar, kent yaşamından sahneleri gösteren tablolar yaptı ve bunları Peralı bir tacire satarak geçimini sağladı. Kısa süre sonra yabancı elçilikler tarafından himaye edildi ve İtalyan elçiliğinin desteğiyle elçilik mensuplarının eşlerinin devam ettiği bir resim kursu açtı. Teşrifat Nazırı Münir Paşa'nın eşine de resim dersi veren sanatçı; Münir Paşa tarafından Yıldız Sarayı'na davet edildi ve burada Osman Hamdi Bey ile tanıştı. Zamanla İstanbul'da sanata yakın çevrelerde iyice tanındı. 1894, 1895 ve 1905'te bu şehirde birer resim sergisi açtı. Zonaro'nun II. Abdülhamid'e gösterme fırsatı bulduğu suluboya tabloları Abdülhamid tarafından beğenildi. Fausto Zonaro'nun saray ressamlığına getirilişi kimi kaynaklara göre 1896 yılında "Ertuğrul Süvari Alayı'nın Galata Köprüsü'nden Geçişi" adlı tabloyu saraya sunması üzerine gerçekleşmiştir. Eseri beğenen padişahın kendisini Mecidiye Nişanı ile ödüllendirdiği ve ona ""Ressam-ı Hazret-i Şehriyari"" yani "Saray Ressamlığı" unvanı verildiği düşünülür. Kimi kaynaklarda ise Abdülhamid'in özel yaveri olan Celal Esad'ın tavsiyesi ile saraydan resim siparişleri almış ve ardından saray ressamlığına getirilmiştir. 1897'de tamamladığı "Hücum" adlı resmin Sultan tarafından beğenilmesi üzerine kendisine Akaretler Sıra Evleri'nde bir bina tahsis edildi. Sanatçının yaşadığı ve içinde atölyesini kurduğu bu ev, bir sanat merkezi işlevi kazandı Sonraki yıllarda ünlü Türk ressamları arasında yer alacak Celal Esad, Hoca Ali Rıza, Şehzade Abdülmecid, Celile Hikmet ve Mihri Müşfik Hanım gibi isimler atölyesinde ondan ders aldılar. Zonaro, 1901 ve 1902'de İstanbul Salonu Sergilerine toplam 57 tablo gönderdi. 1905 yılında II. Abdülhamid, ressamdan İstanbul'un Fethi'ni tasvir eden tablolar yapmasını istedi. Zonaro'nun bu tabloları da çok beğenildi ve maaşına zam yapıldı. Fausto Zonaro saray ressamı olarak sanat yaşamına devam ederken eşi Elisa, İstanbul manzaralarını fotoğraflayıp değerli bir arşiv oluşturmuş; ayrıca harem kadınlarının fotoğraflarını çekerek "sarayın resmi portrecisi" unvanını almıştır. 1907 yılının eylül ayında II. Abdülhamid'in tahta çıkışının 31. yıldönümü dolayısıyla ve sultan iradesiyle İstanbul'da düzenlenen sergiye de katılan Zonaro, "Gün Doğarken Balıkçılar", "Kayıkta", "Odalık", "Ney Çalan Derviş", "Arzuhalciller", Rufai Dervişleri, "Doğuluların Ahengi" adlı tablolarıyla büyük ün kazandı. İstanbul'da yaşadığı dönemde Avrupa'daki sergilere de sık katıldı. 31 Mart Ayaklanması'ndan sonra II. Abdülhamid devrildi ve Abdülhamid'in kadroları tasfiye edilmeye başlandı. Zonaro'ya da Ekim 1909'da saray ressamlığı unvanının kaldırıldığı bildirildi. Zonaro, 20 Mart 1910'da ailesiyle birlikte İstanbul'u terk etmek zorunda kaldı. Sanatçı, İstanbul'dan ayrıldıktan sonra İtalya'nın Sanremo kentine yerleşti ve İstanbul'u betimleyen resimler yapmayı sürdürdü. Ülkesinde artık ünlü bir kişiydi. 1911'de Roma'da açtığı sergiyi Ana Kraliçe ve İtalya Kralı III. Vittorio Emanuele gezdi. Sanatçının 1912'de Sanremo Kumarhanesi'nde açtığı sergiyi daha sonra Nice, Montecarlo, Rapallo, Cenova, Milano, Como ve Monza'da düzenlenen sergiler izledi. Resimleri sanatçı yaşarken büyük bir hayran kitlesi tarafından izlendi, dolayısıyla İtalya'ya dönmesinden 10 yıl sonra, 1920'de eşinden ayrıldı ve kızıyla yaşamaya başladı. Kaleme aldığı hatıralarını 1924 yılında basılmaya hazır hale getirdi ancak kitap basılmadı, yıllarca aile arşivinde kaldı. Söz konusu kitap 2008 yılında Türkiye'de "Abdülhamid'in Hükümdarlığında Yirmi Yıl/Fausto Zonaro'nun Hatıraları ve Eserleri" adıyla yayımlandı. 1929 yılında 75 yaşında Sanremo'da hayatını kaybetti. Fausto Zonaro, uzun bir unutuluş döneminden sonra araştırmacı Rodolfo Falchi'nin 1993'te "Le Tre Stagioni Pittoriche di Fausto Zonaro"” (Fausto Zonaro'nun Üç Resimsel Mevsimi) adlı kitabı yayımlamasından sonra yeniden keşfedildi. Kitabın ardından 1994'te Sanremo'da Fausto Zonaro'nun eserlerinden oluşan yeni bir sergi düzenledi. Bu tarihten sonra sanat piyasasında giderek değer kazanan Zonaro tablolarının sahteleri de üretilmiştir. "İngiliz Elçisinin Kızı Tahtırevanda" (İngilizce: "The Daughter of the English Ambassador Riding in a Palanquin"), Fausto Zonaro'nun 19. yüzyıl sonlarında çizdiği tablodur. Tabloda iki kişinin taşıdığı bir tahtırevan üzerinde duvağıyla bir kadın ve yanında resmi kıyafetli görevliler resmedilmiştir; arkada Haliç manzarası görünür. Eser, Suna ve İnan Kıraç Vakfı koleksiyonunda yer alır, İstanbul'da Pera Müzesi'nde sergilenmektedir. Fausto Zonaro, Rus büyükelçisi Aleksandr Nelidov'un aracılığıyla Osmanlı sarayına takdim edilip 1896 yılında saray ressamlığı görevine getirilene kadar İstanbul'da bulunan yabancı elçiler ve elçilik çevrelerinden tablo siparişleri almıştı. 1893-1898 tarihleri arasında Osmanlı Devleti'nde İngiltere büyükelçilği görevi yürüten Sir Philip Woodhouse Currie de müşterilerinden birisi idi. Zonaro anılarında, Currie'nin siparişi üzerine Currie'nin üvey kızını, bir diplomatla evlenmek için düğünün yapılacağı kiliseye giderken tahtırevan üzerinde çizdiğini yazmıştır. Sir Currie, Zonaro'dan Tepebaşı'ndaki elçilik binasının bahçesinde görülen Haliç manzarasını tablo arka planı yapmasını istemiştir. Bu tablo işin tahtırevan taşıyıcıları, iki elçilik görevlisi ve tahtırevandaki genç kadın sanatçı için birkaç gün boyunca poz vermişlerdir. Zonaro'nun eşi Elisa Zonaro tarafından tutulan hesaplara göre, Sir Currie ismi kayıtlarda geçmeyen bir yağlı boya ve bir suluboya tablosu karşılığında Mayıs 1896 tarihinde Zonaro'ya 42,27 lira ödemiştir. Bu tarihe tekabül eden tablonun, bu yağlı boya tablosu olduğu düşünülmektedir. Hamilelik (memeliler) Memelilerde hamilelik, bir dişinin bir veya daha fazla yavruyu, döllenmeden doğuma kadar geçen sürede rahminde taşıdığı döneme denir. Bu süre her memeli türünde değişik sürelere denk gelirken insan için 40 haftadır. Dişi eşey hücresi yumurta, erkek eşey hücresi spermle döllenir ya da partenogenetik olarak uyarılır. Döllenme sırasında sperm yumurtaya değer değmez, Antifertilizin denilen maddeyi salgılarak yumurta fertilizini nötralize eder. Döllenme sırasında akrozomdan salınan "Hyaluronidaz" enzimi ile yumurtanın dışındaki Corona radiata'yı eriterek spermin yumurtaya ulaşması sağlanır. Sperm yumurta içersine girer girmez, girdiği yerden başlayarak bir döllenme zarı oluşturur. Kural olarak bir yumurtaya bir sperma girer ve bir zigot oluşur, (Monospermi), fakat bazı hayvan gruplarında birden fazla sayıda sperm yumurtaya girebilir (Polispermi) ve çoğul zigot oluşumu gözlenir. Döllenme zarı oluştuktan sonra hiçbir sperm yumurtaya giremez. Normalde yumurta hücresinin geçirgen olmayan zarı, döllenme sonrasında geçirgen hale gelir ve metabolik aktivitesini arttırır. Yumurta, hücre içindeki depo besinleri kullandıktan sonra, zar aracılığıyla madde alış verişi yapmaya başlar. Döllenme öncesinde bulunmayan enzimlerin sentezine ve protein sentezine başlanır. Böylece gebelik başlar ve gelişme devam eder. Aşk Denen Şey Aşk Denen Şey, 1993 tarihli bir Peter Bogdanovich filmidir. Başrollerin River Phoenix, Sandra Bullock, Samantha Mathis bulunmaktadır. Miranda Presley (Mathis) New York'tan Nashville'deki The Bluebird Cafe'ye müzik seçmelerine katılan bir kızdır. Orada sahne alamaz ama garson olarak görev yapmaya başlar. Bu sırada orada elemelere katılan genç sanatçı James Wright'a (Phoenix) aşık olur ve başkabir sanatçı Linda Lue ile arkadaş olur. Bu sırada bir başka genç sanatçı Kyle Davidson (Mulroney) Miranda'ya aşık olur. Film öncelikle Amerika'nın belirli eyaletlerinde gösterime sokulmuştu. Ancak film çok beğenilmediği için tüm ülkede gösterime girmedi. Bu yüzden film 1993'ün ekonomik anlamda en başarısız filmlerinden biri oldu. Filmde oyuncular söylemeleri gereken şarkıları kendileri söylemişti. Hatta Sandra Bullock "Heaven Knocking on My Door" şarkısını yazanlardan biriydi. Ionela TÃ¢rlea Ionela Târlea (Evli olduğu dönemde Târlea-Manolache) (d. 9 Şubat 1976) Rumen atlet. Atina 2004 Yaz Olimpiyatları'nın kadınlar 400 metre engelli yarışında gümüş madalya kazandı. Aynı olimpiyatlarda 4 x 400 metre bayrak yarışında Romanya'yı takım arkadaşlarıyla temsil etti ve 6. oldu. 1998 yılında Fenerbahçe forması giydi ve bu dönemde sarı-lacivertli takımın Avrupa Şampiyon Kulüpler Kupası B Grubu'nda ikinci olarak A Grubu'na yükselmesine, kazandırdığı altın madalyalarla büyük katkı sağladı. Argentina Menis Argentina Menis (d. 19 Temmuz 1948), Rumen eski disk atıcı. Menis 1972 Münih ve 1976 Montreal Olimpiyatları'nda ülkesini temsil etti. Münih'teki 65,06'lık atışıyla gümüş madalyanın sahibi oldu. Beş Aile Beş Aile, 1930'lardan günümüze New York'ta örgütlü suçu işleyen en büyük beş İtalyan-Amerikan mafya örgütlenmeleridir. Mario Puzo'nun The Godfather adlı hikâyesinde de geçmektedir. New York'un yeraltı işlerini kontrolünde tutan beş mafya ailesidir. Bunlar Manhattan adasında Cuneo, Corleone, Barzini; New Jersey'de Stracci ve Brooklyn'de de Tattaglia aileleridir. Bunlar oluşturdukları bir konsey ile New York'un yeraltı işlerini beşe bölmüştür. Kendi bölgeleri vardır. Daha sonra Corleone ailesi güçlenip artık diğer aileleri tehdit eder duruma gelince en güçlü aile olan Barzini ailesinin patronu Emilio Barzini Corleone ailesiyle sık sık sürtüşmeler yaşayan Tattagli ailesini gizli bir şekilde destekleme kararı alır. Ve bir plan yapar. Bu plan dahilinde uyuşturucu satıcısı Virgil Sollozzo Tattaglia ailesiyle iş yapar ve bununla birlikte Don Vito Corleone'ye teklif götürür. Arkasına New York polis şefi Captain Mcluskey'i de alan Sollozzo bu beş ailenin arasında yıllarca sürücek bir savaş çıkmasına neden olur. Beat (albÃ¼m) Beat, İngiliz rock grubu King Crimson’ın dokuzuncu stüdyo albümüdür. Albümün adından da anlaşılabileceği üzere, albüm Beat Kuşağı’na göndermeler içerir. Albümün ilk şarkısı “Neal and Jack and Me”, ismini beat yazarları Jack Kerouac ve Neal Cassidy’den almıştır. Üçüncü şarkı, “Sartori in Tangier” de ismini Jack Kerouac’ın “Satori in Paris” –Paris’de satori- kitabından almıştır. Tangier ise zamanında sınırları içinde birçok beat yazarının yaşadığı bir Fas şehridir. Boşu Boşuna Boşu Boşuna Sidney Lumet'in yönettiği 1988 tarihli bir filmdir. Başrollerde River Phoenix, Judd Hirsch, Christine Lahti ve Martha Plimpton'ın bulunduğu film "En İyi Yardımcı Erkek Oyuncu" (Phoenix) ve "En İyi Orijinal Senaryo" dallarında Oscar'a aday gösterilmiştir. Annie ve Arthur Pope (Lahti & Hirsch) 1970'lerde savaş karşıtı bir protesto için bir napalm laboratuvarına bombalı saldırıda bulunmuş ve bir görevliyi kör etmişlerdir. Bu olaydan sonra aile kaçmış ve kimlik değiştirmiştir ancak bir yeraltı organizasyonundan ekonomik yardım almaya devam etmiştir. Danny okulunda piyanodaki yeteneğiyle dikkat çekmektedir. Okulun müzik öğretmeni Danny'ye Juilliard Sanat Okulu'na girmesi için yardım ederken, Danny'nin geçmişiyle ilgili bilgilere erişemediğini fark eder. Bu arada Danny de öğretmeninin kızı Lorna'ya (Plimpton) aşık olur. Liliana Nastase Liliana Alexandru-Nastase (d. 1 Ağustos 1962, Vânju Mare) emekli Rumen heptatlet. 100 metre engellide de yarışmıştır. IAAF'te profili Putting Holes In Happiness Marilyn Manson'ın Eat Me, Drink Me albümünün ikinci single'ı. Şarkı aslında ilk single olarak yayınlanacaktı ancak plak şirketinin isteği üzerine ikinci sıraya atıldı. Klibi de 23 Ağustos 2007'de yayınlanmıştır ve klibin bir kısmı ilk klip "Heart-Shaped Glasses" çekildiği sırada çekilmiştir. Marilyn Manson, şarkının videosunda her zamanki gibi sembolik unsurlar kullanmakla birlikte görmeye alıştığımız vücudunu sergilemiştir. George Eastman George Eastman (12 Temmuz 1854 – 14 Mart 1932), ""You press the button, we do the rest"" sloganı ile Eastman Kodak firmasını kuran ABDli iş adamı. 1888 yılında müşteriye ilk kez basit bir fotoğraf makinesi sunarak büyük bir ticari atılım yapmıştır. Memur olarak çalışırken fotoğrafçılığa merak salmıştır. Bir süre sonra, fotoğraf üzerine çalışmalarını basit, kompakt bir makine üreterek ilerletmiştir. Ucuz ve pratik olan bu kameralar bir anda çok geniş pazar bulmuştur. 8 yıl içinde 100.000 makine satılmıştır. Valerius Valens Aurelius Valerius Valens (ö. 317), Aralık 316'dan 1 Mart 317'ye kadar Licinius'la birlikte müşterek Roma İmparatoru. Valens'in saltanatının kısalığından dolayı erken dönem hayatı hakkında bilinen tek şey Daçya eyâletinde "dux limitis" olarak görev yaptığıdır. Licinius ve I. Konstantin arasındaki iç savaş 8 Kasım 314 tarihinde ateşkesle sonuçlanmıştı. Her halûkarda, 316 yılı Aralık ayı başlarında ateşkesin fazla sürmeyeceğini bilen Licinius, Valens'i Constantinus'a karşı sabrının tükenmekte olduğunu göstermek için müşterek imparator olarak atadı. 1 Mart 317'deki Mardia Muharebesi'nde Licinius'un bozguna uğramasının ardından Valens, Constantinus'un Licinius'u mecbur bırakması sonucu idam edildi. Licinius, aynı numarayı "(birazcık başarıyla)" Constantinus ile olan ikinci iç savaş sırasında Martinianus'u müşterek imparator olarak atayarak yeniden yaptı. Güneş Berberoğlu Güneş Berberoğlu (d. 1971, İstanbul), Türk oyuncu. En son DOT'ta oynadığı "Sansürcü" oyunundaki rolüyle çokça övgü almıştır. 1993'te İstanbul Üniversitesi Devlet Konservatuvarı Oyunculuk Bölümü'nden mezun oldu, 1995 yılında ise aynı bölümde yüksek lisansını tamamladı. Kent Oyuncuları, Dormen Tiyatrosu ve İstanbul Belediyesi Şehir Tiyatroları'nda çalıştı. Kızılay Hemşirelik Okulu, İstek Vakfı, Koç Üniversitesi ve Eğitim Gönüllüleri Vakfı'nda tiyatro dersleri verdi ve oyun sahneledi. Üç yıl içinde yeni kurulan, üç ayrı tiyatronun (garajistanbul, Tiyatro DOT ve Talimhane Tiyatrosu) oyunlarında rol almıştır. Digital Film Academy İstanbul'da ders vermeyi sürdürmektedir. Anna Jesień Anna Marta Jesień, kızlık soyadıyla Olichwierczuk (d. 10 Aralık 1978), Polonyalı atlet. Münih'teki 2002 Avrupa Atletizm Şampiyonası'nda 400 metre engelli koşusunda bronz madalyanın sahibi olmuştur. 4 yıl sonra Göteborg'da düzenlenen 2006 Avrupa Atletizm Şampiyonası'nda finali 6. sırada tamamlamıştır. 2000 Yaz Olimpiyatları'yla 2004 Yaz Olimpiyatları'nda finale kalamadı. 2005 Dünya Şampiyonası'nda dünya dördüncüsü olmuştur. Winry Rockbell , "Fullmetal Alchemist" adlı anime ve manga serisinin kadın kahramanıdır. Serinin baş karakterleri olan Edward ve Alphonse Elric'in en yakın arkadaşlarıdır. Winry bir auto-mail tekyisyenidir. Edward (Ed) 'in protezlerini o ve pinako (Büyük annesi) yapmıştır. Alphonse ve Edward'a destek verir. Ed'in protezlerini ve Alphone'nin zırhının bakımını yapan kişidir. Gürpınar, Beylikdüzü Gürpınar, İstanbul ilinin Beylikdüzü ilçesinde bir semt ve semtte bulunan bir mahalle. Gürpınar Topkapı’ya 40, Esenler Otogarı'na 30, Atatürk Havalimanı'na ise 18 kilometre uzaklıktadır. Semt; Büyükçekmece ilçesi, Kavaklı mahallesi ve Marmara Denizi ile çevrili 1800 hektar alana sahiptir. 7 km sahil şeridi olan semt, 3 muhtarlıktan ibaret olup 2007 yılında yapılan sayımla kışlık nüfus 42.001 olarak tespit edilmiştir. Yazlık nüfusun ise 100.000 dolaylarında olduğu tahmin edilmektedir. Semt; Edirne-Ankara karayoluna sınır, TEM otoyoluna ise 10 kilometre uzaklıkta olup Tüyap Fuar Merkezi, Fatih ve Beykent Üniversiteleri, Beylikdüzü Endem Televizyon Kulesi, Kaya İş Merkezi, Carium, Perla Vista, Outlet Park, Marka City, Beylicium ve Marmara Park gibi alışveriş merkezleri, ilk 5M Migros, CarrefourSA, Real, Metro, Bauhaus ve Koçtaş gibi çeşitli hipermarketler, Autopia ve Otoport gibi otomotiv satış merkezleri, Kaya Ramada Otel, Medicana ve Kolan gibi özel hastaneler, bankalar, iş merkezleri ve spor kompleksleri ile çevrili olan bir yerde bulunmaktadır. Alışveriş merkezleri ve hipermarketlere semte içerisinden geçen ücretsiz müşteri servisleriyle ulaşılmaktadır. Beylikdüzü ilçesi polis merkezi de Gürpınar'dadır. Gürpınar’ın tarihi, Bizans İmparatorluğu dönemine kadar uzanmaktadır. Gürpınar'ın bu dönemdeki adı, Avusturya Bilimler Akademisi'nin yayınlamış olduğu "Tabula Imperii Byzantini" adlı kitap serisinin Bizans dönemindeki Doğu Trakya'yı anlatan 12. cildinin 249. sayfasında ""Anô Arsoú"", 269. sayfasında ise ""Aresoú"" olarak geçmektedir. Bizans döneminden Yunanistan ile yapılan mübadele yıllarına kadarki süreçte, yerli halkı oluşturan Gürpınarlılar tarım ve hayvancılıkla uğraşmışlar ve yaşamlarını birbirlerinden ayrı yerlerde dağınık yerleşim biçiminde sürdürmüşlerdir. Mezra şeklindeki bu eski yerleşimlerden birkaçı, bugünkü Ketengölü ve Pırafça mevkiilerinde idiler. Gürpınar'da meyve ve sebze tarımının yanı sıra bağcılık oldukça gelişmiş durumdaydı. Mübadele sonrası itibarıyla, bugünkü köy merkezinden güney sahiline kadarlık bir alan, neredeyse tamamen bağla kaplıydı. Çok eski dönemlerde köyün arazisine dağınık yerleşmiş bulunan yöre insanına deniz eşkiyaları rahat vermiyordu. Mübadele öncesinden kalan yaygın söylenceye göre, bu duruma bir çare olarak, yardımseverliğiyle meşhur Ana Ayşe adıyla anılan bir kadın, köy halkının günümüzdeki yerleşim merkezinde toplanmasını sağladı. Böylece yöreye giden insanlar "Ana Ayşe'ye gidiyorum" der olmuşlardı. Zamanla Ana Ayşe sözcüklerinin, ""Anarşe"" halini aldığı rivayet edilir. Cumhuriyet öncesi dönemde Marmara sahillerinin büyük bir kısmında Rum halk yaşıyordu. Bu dönemde Gürpınar'da Müslüman bir azınlık da yaşamaktaydı. 1'i Roman, 6'sı Türk olmak üzere 7 hane oldukları rivayet edilir. Köyde daha sonra çoğunluğu oluşturacak mübadiller, bu Türkleri ""gacal"" olarak adlandırmaktadırlar. 1924 yılında Yunanistan ile Türkiye arasında imzalanan Lozan Anlaşması'nın ek protokolü çerçevesinde Gürpınar halkının Rum kökenli olanları Yunanistan’a göç ederken Türk kökenli Selânikliler de Yunanistan’dan da bu bölgeye gelmiştir. Mübadele, 1924 yılının ilk aylarında başladı. Dönemin en büyük gemisi olan "Gülcemal" adlı gemi ile Türkiye'ye getirilen çevre köylere iskan edilecek mübadiller, o dönemki adı Kalikratiya, şimdiki adı ise Mimarsinan olan yere indirildiler. Ancak kıyıda bir liman olmaması çeşitli zorluklar çıkardı. İskân sırasında Selanik vilâyetinin; Merkez sancağının Merkez ve Langaza (Lagkadas) kazalarından, Drama sancağının Merkez ve Sarışaban kazalarından, Serez (Serres) sancağından olmak üzere üç sancağı ile, Koçan (Kozani) kazası ve Nasliç (Nasiliç veya Neapoli) kasabası ve Ramna ile Saltıklı gibi çeşitli yerleşimlerden getirilen mübadiller, Gürpınar'a yerleştirilmişlerdir. Mübadele sonucunda Gürpınar'dan yaklaşık 950 Rum ayrılırken; getirilen Türk, az sayıda Arnavut, 10-15 hane Patriyot ve bir hane Pomak'ın toplam sayısı yaklaşık 650 idi. Getirilen göçmenlere gemiye binmeden önce verilen pasaport niteliğindeki belgeler, Türkiye'de kendilerinden alındı ve karşılığında her haneye 5 dönüm tarla, yarım dönüm bağ; ayrıca nüfus başına yarımşar dönüm daha tarla verildi. Köye devletçe ayrıca 30 öküz ve 30 saban verildi. Gürpınar'a yerleşenlere, ayrılan Rumların evleri taksim edildi. İlk esnada, köyün içinden kuzey-güney doğrultusunda geçen pınarın iki tarafına konumlanmış eski Rum yerleşimine, mübadele sonrasında da sadık kalınmıştır. Buna göre pınarın doğu tarafında Langaza kazasından gelenler, batı tarafında ise Drama kazasından gelenler çoğunluğu oluşturuyorlardı. II. Dünya Savaşı'nın Balkanlar'da hararetlendiği dönemde, Büyükçekmece Körfezi'nden gerçekleşecek olası bir Alman taarruzuna karşı İstanbul'un korunması amacıyla yapılan berkitme çalışmalarının bir parçası olarak 1940-1941 yıllarında yaklaşık 1500 kişilik ağır silâhlı bir askeri birlik, Topyeri mevkiine konuşlandırılmıştır. Mevkiinin adı bu yıllardan kalmaktadır. Bölgede kerpiçten bir kışla ve ahırlar inşa edilmiş ve birlik 1949 yılına kadar Gürpınar'da görev yapmıştır. Günümüzde Topyeri mevkii "Siteler" adıyla anılmaktadır ve Gürpınar Mahallesi'nin merkezidir. Mahallenin ilk muhtarlarından olan Mümin Çiçek'e göre, Anarşe adı Harf Devrimi sırasındaki bir imla hatasıyla Anarşa'ya dönüştü. Mahallenin adı, İçişleri Bakanlığı'nca Ankara-Başbakanlık Devlet Matbaası'nda 1946 senesinde basılmış "Türkiye'de Meskûn Yerler Kılavuzu" adlı kitapta da Anarşa olarak kayıtlıdır. Türkiye'de zaman zaman gerçekleştirilmekte olan yer adlarını değiştirme operasyonlarından biri olan 1961-1965 yılları arasındaki akımdan Gürpınar da nasibini almış; 1961 yılına kadar Anarşa olan adı, o sene Gürpınar olarak değiştirilmiştir. Ancak burada ilgi çekici bir nokta, o dönemde Kıbrıs olaylarından dolayı gelişen Yunan karşıtlığı sebebiyle Yunanca kökenli birçok yer adının, farklı Türkçe isimlerle adlandırılmasıdır. Buna göre, yer adının, yerleşimin Bizans dönemindeki adı olan ""Anô Arsoú""dan evrilmiş olması daha muhtemeldir. (Muhtemel değil... Yer isimlerinin değişimi neredeyse bir kurala bağlanmıştır ki, bunun da kesinlikle böyle olduğu, yâni "Anô Ansou"nun ilk ve kaynak isim olduğu kesindir !) Ancak Anarşa adının tam olarak nereden geldiği, şu an için kesin olarak bilinmemektedir. Öte yandan Gürpınar adının verilmesinin sebebi ise, çevre köylere nazaran Gürpınar'ın pınarlarının bol ve sulak bir yerleşim yeri olmasıdır. En gür pınar ise, bugünkü Atatürk Parkı'nın bulunduğu yerden akmaktaydı. Parkın bugünkü yerinde, köy halkının tahılını öğütebildiği değirmen bulunmaktaydı. Çevrede yapıların çoğalması ve kuyu sondajlarının artması sonucu bu pınar kaybolmuştur. 1980’lere kadar Çatalca ilçesine ve Büyükçekmece bucağına bağlı küçük bir tarım mahallesi olan Gürpınar, yurt içi göç alan önemli bir merkez haline gelmiştir. Daha çok 1980’lı yıllardan sonra Anadolu’nun her bölgesinden insanların, özellikle de Karadenizli ve Orduluların ilgi odağı olmuştur. 1988 yılında Büyükçekmece'nin ilçe olmasıyla beraber, Gürpınar da bu ilçeye bağlanmıştır. Gürpınar, 1989 yılında köy statüsünden 1. kademe belde belediyesi statüsüne çıkartılmıştır. İlk belediye binası olarak Merkez Camii'nin karşısındaki; o dönemde alt katında muhtarlık, bir lokanta ve çeşitli dükkânlar; üst katında ise kahvehane ve postahane bulunan iki katlı bina kullanılmaya başlanmıştır. 1999 yılında, artan nüfusun ihtiyaçlarını giderebilecek "Kuruçeşme" mevkiindeki yeni binaya geçilmiştir. Eski bina ise İçişleri Bakanlığı'na verilmiş ve karakol olarak kullanılmaya başlanmıştır. 24 Eylül 2000 tarihine kadar Merkez Mahallesi Muhtarlığı adı ile tek muhtarlıkla yönetilen Gürpınar, bu tarihte belediye meclisinin almış olduğu bir kararla; Merkez Mahallesi, Adnan Kahveci Mahallesi, Dereağzı Mahallesi ve Pınartepe Mahallesi olmak üzere 4 mahalleye ayrılmıştır. 22 Temmuz 2004 tarihinde ise "Resmi Gazete"de yayımlanan 52116 sayılı kanun ile büyükşehir sınırları, İzmit ve İstanbul büyükşehir belediyeleri için il mülkî sınırları olarak değiştirildiğinden, Gürpınar da büyükşehir sınırları içerisine girmiştir. Mart 2008'de hükümetçe yapılan son düzenlemelerle belediyenin kapatılması ve Merkez, Adnan Kahveci ve Dereağzı mahallelerinin yeni bir ilçe haline getirilen Beylikdüzü'ne, Pınartepe Mahallesi'nin ise Büyükçekmece ilçesine bağlanması kararlaştırılmıştır. Bu uygulama, 2009 yılındaki yerel seçim ile beraber yürürlüğe konmuştur. Bu durumda adı Gürpınar olan bir yer kalmadığından Merkez Mahallesi'nin adı Gürpınar Mahallesi olarak değiştirilmiştir. Ancak Beylikdüzü Belediyesi tarafından, Gürpınar'ın bütünlüğünün bozulduğu gerekçesiyle Pınartepe Mahallesi'nin de Beylikdüzü ilçesine katılması istemiyle dava açılmıştır. Beylikdüzü'ne bağlandıktan sonra Merkez Mahallesi'nin adı Gürpınar Mahallesi olarak değiştirilmiştir. Yine bu uygulamayla birlikte Gürpınar Karakolu, Beylikdüzü Polis Merkezi olarak hizmet vermeye başlamıştır. Gürpınarlı mübadillerin torunları, 2007 yılında "Gürpınar Trakyalılar ve Rumelililer Eğitim, Kültür, Yardımlaşma ve Dayanışma Derneği"'ni kurmuşlardır. 1983 yılından beri Kumkapı'da hizmet veren İstanbul balık hâlinin, Büyükşehir Belediyesi'nin isteğiyle Gürpınar'a taşınmasına karar verilmiştir. Dereağzı mevkiindeki, doldurularak yenilenen limana kurulacak hâl, İstanbul'un gelecek 50 yıllık ihtiyacı düşünülerek 240.000 metrekare alan üzerine planlanmıştır. Alan üzerinde; balıkçı barınağı, su ürünleri tesisi, mendirek, çekek yeri, iskele, yanaşma yeri, dalgakıran, kayıkhane, depo, otopark gibi yapılar kurulacaktır. Hâlin kapasitesinin 100.000 ton olması planlanmaktadır. Belde, Beylikdüzü Belediyesi'ne bağlandıktan sonra, "Mandataşı" ve "Pekmez" mevkiilerine sahil yolu açılmış ve sahil düzenlenmiştir. Popüler kültürde Gürpınar, ilk kez eski adı ile, Cem Yılmaz'ın 2004 yılında yazdığı ve oynadığı G.O.R.A. filminde geçmiştir. Annesinin babası bir Lozan mübadili Gürpınarlı olan Cem Yılmaz, filmde Erdal Tosun'un canlandırdığı Rendroy karakterinin memleketi olan gezegene "Anarşa" adını vermiştir ve Tosun bir sahnede "Anarşalılar asla yalan söylemez." demektedir. Ayrıca Yılmaz filmdeki Ceku, Amir Toça, Enverina ve Mulu gibi bazı adlarla çeşitli akrabalarına atıfta bulunmaktadır. Ceku, Yılmaz'ın anneannesinin adı olan Hatice'nin yöredeki kısa söyleniş şeklidir. Mulu ve Enverina, Yılmaz'ın annesinin halası ve amcasının; Toça ise annesinin komşularından birinin lakâbıdır. Türkiye'de 2002 yılında gösterime giren Hong Kong filmi "Te wu mi cheng (Altın Yumruk İstanbul'da)"'nın son bölümleri, 2001 yazında semtte çekilmiştir. Aşıklar Çeşmesi veya günümüzdeki adıyla Malik Ağa Çeşmesi'nin Rumlardan kaldığı bilinmekle beraber, inşa tarihi kesin olarak bilinmemektedir. Dönemin genç kızları ilgi duyduğu gençleri bu çeşme başında görebiliyorlarmış. Bu özelliği ile Aşıklar Çeşmesi adını alan tarihi çeşme, birçok birlikteliğe şahit olmuştur. Suyu, içme amaçlı olarak artık kullanılmayan çeşmenin kendi kaynağı kurumuştur. Çeşmenin hemen yanı başında mahallenin yaşlıları tarafından yaklaşık üç yüz yaşında olduğu tahmin edilen bir çınar ağacı vardır. Çeşmenin bulunduğu sokağa adını veren bu heybetli çınar, mahallenin yaşlılarının en çok rağbet ettiği dinlenme yeri ve sohbet yerleri arasında yer alıyor. Günümüzde, çeşmeye adını veren Malik Ağa'nın torunu Malik Bey'in işlettiği kahvehanenin bahçesinde bulunan ağaç ve tarihi çeşme arasında hiçbir boşluk olmamakla birlikte, ikisi birbirinden ayrılmaz bir bütün görünümündedirler. Ağacının iri gövdesinde oldukça büyük bir oyuk vardır. Buna rağmen çok geniş ve yüksek dalları ve yemyeşil yaprakları ile oldukça sağlıklı görünmektedir. Fener: Bulunduğu yere adını veren fenerin Cumhuriyet dönemi öncesi geçmişini bilen bulunmamaktadır. Araştırmalar sonucu 1921 yılından önce inşa edildiği belirtilen fener günümüzde de sağlamlığını korumaktadır. Ziyaret etmek isteyenler için, çeşme Armuttarla Dubai Evleri'nden 400 metre sonra sağdadır. Ayşe Nine Çeşmesi: Armuttarla'ya giderken sağ tarafta Şahintepe mevkiindedir. Uzun bir yaslası vardır. Çeşme, kışın daha fazla su akıtmaktadır. Kilise: Bugün Gürpınar Erkek Kur'an Kursu yanındaki çocuk parkının olduğu arsada inşa edilmiş bulunan kilise, yaklaşık 10 metre yüksekliğindeydi. Yine günümüzde parkın içinde bulunan yaşı bilinmeyen çitlembik ağacı da, mübadeleden sonra yıkılan kilisenin bahçesinden kalan son bir anıdır. Rumlardan kalan ilkokul: Günümüzde Beylikdüzü Polis Karakolu'na ev sahipliği yapan binanın hemen arkasındaydı. 1926 yılından 1932 yılına dek kullanılmıştır. Eski ilkokul: Bugünkü erkek Kur'an kursunun bulunduğu yerdeydi. 1932 yılında inşa edilen ilkokul, 1960'lı yıllara kadar kullanılmıştır. Bina 2 katlı ve 3 sınıflıydı, üst katındaki iki oda öğretmenlerin barınmasına ayrılmıştı. Özel Halk Otobüsleri ile: İETT otobüsleri ile: Roy Mustang Albay Roy Mustang, "Fullmetal Alchemist" adlı anime ve manga serisinin kurgusal karakterlerinden biridir. "Ateş Simyacısı" unvanını taşıyan yetenekli bir Devlet Simyacısı'dır ve Amestris'in gelecek lideri olabilmek için hırsla çabalamaktadır. Hikâyede, Binbaşı (geri-dönüşlerde), Yarbay (bölüm 3-8) ve Tuğgeneral (bölüm 45-51) rütbeleri ile de gösterilmesine rağmen anime ve manganın çoğunluk kısmı boyunca Albay rütbesi ile adı geçmiştir. Manganın 4. cildinin bonus sayfalarında belirtildiği kadarıyla yaklaşık olarak 29-30 yaşlarındandır. İşletme ekonomisi Yönetim iktisadı (diğer bir adıyla işletme iktisadı), belirli işletme kararlarına mikroekonomik analizin uygulandığı bir iktisat dalıdır. Yani, uygulamada iktisadi teori ile iktisat arasındaki köprüdür. Yoğun bir şekilde regresyon ve korelasyon, (doğrusal) Lagrange Analizi gibi nicel (matematiksel) teknikleri kullanır. İşletme iktisadı kıt kaynaklarla belirlenmiş kısıtlar ve firma amaçlarının en iyilenmesi sağlayarak tek bir sonuca ulaşmayı sağlar. Genellikle herhangi bir işletme kararı yönetim iktisadı teknikleri ile analiz edilebilir, ancak en genel uygulandığı alanlar: Üniversitelerde bu konu ileri düzey lisans öğrencilerine öğretilmektedir. İşletme iktisadında bütünleşik konu olarak yaklaşılmaktadır. Yani, ön koşulu olan geniş bir alandaki derslerin birçok kavramı ile bütünleşiktir. İngiltere'de İşletme İktisadı'nda derece için, sanayî iktisat, finansal iktisat ve yönetim iktisadını kapsayan bir okuma olasıdır. pp. 449–464, 2008 Izumi Curtis , "Fullmetal Alchemist" adlı manga ve anime serisinin kurgusal karakterlerinden biridir. Japonca seslendirmesi Shoko Tsuda tarafından yapılmıştır. Muhafazakâr Parti (Birleşik Krallık) Muhafazakâr Parti (İngilizce; "Conservative Party"), resmî adı "Conservative and Unionist Party" - "Muhafazakâr ve Birlikçi Parti", Tory'ler olarak da bilinirler, Birleşik Krallık'ta 2015 Birleşik Krallık genel seçimleri'nde 650 sandalyeni 330'unu kazanmış merkez sağ partidir. 8 Haziran 2017 tarihinde yapılan erken seçimler sonucunda Avam Kamarası'ndaki çoğunluğunu kaybeden Muhafazakâr Parti, Kuzey İrlanda merkezli Demokratik Birlik Partisi (DUP) ile anlaşarak iktidarını koruyabildi. 2010 Birleşik Krallık genel seçimleri'nden sonra Liberal Demokratlar ile koalisyon hükûmeti kurmuşlardır. 20. yüzyılın başlarından itibaren İşçi Partisi ile birlikte Birleşik Krallık'ın en büyük iki siyasi partisinden biri olmuştur. Muhafazakâr Parti büyük ölçüde eski Tory Partisi'nin uzantısı olarak kuruldu. Tory Partisi'nin üyeleri 1832'de çıkarılan Reform Yasası'nın ardından "muhafazakâr dernekler" kurmaya başladılar. İlk muhafazakâr hülkümeti kuran Sir Robert Peel, Tamworth Manifestosu'nda (1834) programını ortaya koyarak yolsuzluklarla mücadelenin, düzenin korunmasının ve düzenli bir vergilendirme sisteminin önemini vurguladı, ayrıca toprak sahiplerinin, tüccar ve sanayicilerin çıkarlarının özenle korunacağı belirtti. 1846'da Tahıl Yasası'nın kaldırılması konusunda partide çıkan anlaşmazlık Muhafazakâr hükûmetin düşmesine yol açtı. Bu tarihten başlayarak 1915'te Liberal-Muhafazakâr kaolisyon hükûmetinin kurulmasına değin siyâsî iktidâr Muhafazakârlarla Liberaller arasında el değiştirdi. Muhafazakâr Parti 1868'de ve 1874-1880 arasında başbakanlık yapan Benjamin Disraeli tarafından yeniden örgütlendi. Disraeli 1870'te Merkezi Büro'yu kurarak parti örgütlerinin birleştirilmesini ve partinin güçlenmesini sağladı. Ayrıca uyguladığı toplumsal reformları etkili bir dış politikayla birleştirerek parti ilkelerinin ve çizgisinin yerleşmesinde önemli rol oynadı. Parti 1886'da İrlanda'ya yönetsel özerklik verilmesi planına karşı çıkan Liberallerin koruduğu Liberal Birlikçilerle işbirliğine girişerek daha da güçlendi. Sonraki 20 yıl boyunca üç yıl dışında iktidarı elinde tutan parti, gümrük politikası konusundaki anlaşmazlığın ardından 1906 seçimlerinde büyük bir yenilgiye uğradı. Mayıs 1915'te katıldığı koalisyon hükûmetinden 1922'de çekilerek rahat çoğunlukla iktidara gelen Muhafazakâr Parti, iki dünya savaşı arasındaki dönemde 1924 ve 1929-1931 yılları dışında iktidarda kaldı. II. Dünya Savaşı sırasında Winston Churchill'in savaş kabinesinde çoğunluğu Muhafazakârlar oluşturdu. Ama parti 1945 genel seçimlerinde, uzun süredir ülkenin ikinci büyük partisi durumundaki İşçi Partisi karşısında ağır bir yenilgiye uğradı. 1940'ların sonunda ise toparlanarak 1951'de yeniden iktidara geldi. 1955 ve 1959 seçimlerinde artan çoğunluk elde etti. 1964'ten sonra iktidar İşçi Partisi'yle Muhafazakârlar arasında el değiştirdi. 1975'te Margaret Thatcher sağ kanadın desteğiyle partinin liderliğine seçildi. Böylece büyük İngiliz partilerinin birinde ilk kez bir kadın parti önderliğini üstlendi. Thatcher daha sonra Mayıs 1979 seçimlerini de kazanarak Avrupa'nın seçimle gelen ilk kadın başbakanı oldu. Muhafazakârlar 1983 seçimlerinde Parlamento'da büyük çoğunluk sağladı. Muhalefet oylarının İşçi Partisi ile Sosyal Demokrat-Liberal ittifak arasında bölünmesi ve Thatcher'ın Falkland Savaşı'nda elde ettiği başarı bu sonucu hazırlayan en önemli etkenlerdi. Parti 11 Haziran 1987'de yapılan seçimde 311 sandalye elde ederek parlamentoda çoğunluğunu korudu. Muhafazakâr Parti'nin art arda üç seçim kazanmasına rağmen, Thatcher, parti içindeki desteğinin azalması üzerine Kasım 1990'da liderlikten çekildi, yerine John Major seçildi. Muhafazakâr Parti John Major'un liderliğinde girdiği 1992 genel seçimlerinden de iktidar olarak çıktı. John Major hükûmetinin Sterlin'i spekülasyonlardan korumak için Avrupa Kur Mekanizmasından (ERM) çıkararak, devalue etme kararı 16 Eylül 1992'de Kara Çarşamba olarak adlandırılan krize neden oldu. Bu karar, işsizlik oranında büyük bir artışa yol açtı. 1997'deki genel seçimlerde, etkili bir seçim kampanyası yürüten İşçi Partisi'nin tarihindeki en büyük zaferlerinden birini kazandı, Muhafazakâr Parti de 18 yıl aradan sonra muhalefete düştü. 2010 yılındaki seçimlerde David Cameron'la muhafazakâr parti birinci parti çıktı. Liberallerle koalisyon hükûmetini kurarak tekrar iktidara geçti. 2016 yılında Birleşik Krallık'ın Avrupa Birliği üyeliği referandumu sonrasında David Cameron istifa etti ve parti başkanlığı ile başbakanlık görevine Theresa May geçti. Brexit müzakerelerinde elini güçlendirmek için Avam Kamarası'ndaki sandalye sayısını arttırmayı amaçlayan Theresa May’in yönlendirmesiyle Nisan 2017’de erken seçim kararı alındı. 8 Haziran 2017’de yapılan seçimlerin sonucunda Muhafazakâr Parti sandıktan 1. parti olarak çıksa da parlamentodaki çoğunluğunu kaybetti. Seçim sonunda hükûmet kurabilmek için yeterli sandalyeye sahip olmayan Muhafazakâr Parti, görüşmeler sonrasında Kuzey İrlanda merkezli Demokratik Birlik Partisi (DUP) ile anlaşarak azınlık hükûmeti kurdu. Türkgözü Sınır Kapısı Türkgözü Sınır Kapısı, Ardahan ilinin Posof ilçesinde ve Türkgözü köyünde bulunan ve Gürcistan'a açılan Türkiye sınır kapısıdır. 12 Temmuz 1995 tarihli Bakanlar Kurulu kararıyla açılmıştır. Maxentius Marcus Aurelius Valerius Maxentius (278 civarı - 28 Ekim 312), Eski imparatorlardan Maximian'ın oğlu ve İmparator Galerius'un damadı olan 306 - 312 yılları arasında tahta çıkmış Batı Roma İmparatoru. Maxentius'un kesin doğum tarihi bilinmemekle birlikte büyük ihtimalle 278 yılı civarıdır. İmparator Maximian ve karısı Eutropia'nın oğullarıdır. Babasının 285 yılında İmparator olması üzerine, babasının ardından tahta çıkmak üzere veliaht prens olarak kabul edildi. Anlaşıldığı kadarıyla ne Diocletian'ın ne de babasının saltanatı sırasından herhangi önemli bir askeri ya da yönetimsel görev üstlenmemiştir. Genç yaşta (kesin tarih belirsizdir) imparator Galerius'un kızı Valeria Maximilla ile evlendi. Valeria Maximilla'la dan Valerius Romulus (295 civarı – 309) ve ismi bilinmeyen bir diğeri olmak üzere iki oğlu olmuştur. 305 yılında Diocletian ve Maximian istifa etti ve eski "Sezar'lar" Constantius Chlorus ve Galerius Augusti oldular. I. Konstantin ve Maxentius'un iki oğlu bu görev için uygun olduğu, yeni oluşturulan tetrarşi dışında bırakıldılar ve Severus ve Maximinus Daia Sezar olarak atandılar. Bazı kaynaklar (Lactantius, "Epitome") Galerius'un Maxentius'tan nefret ettiğini ve bu yüzden Diocletian üzerindeki etkisini kullanarak Maxentius'un ardıl olmasını engellediğini söyler; belki de Diocletianus onun imparatorluk yönetimindeki askeri görevler için yeterince iyi olmasığını düşünmüştür. Maxentius emekli oldu ve Roma'dan birkaç mil dışarıya yerleşti. Constantius'un 306 yılında ölmesi üzerine, oğlu Constantinus 25 Temmuz'da imparatorluk tacını giydi ve hemen ardından Galerius tarafından Sezar olarak tetrarşi'ye kabul edildi. Bu durum birkaç yıl sonra Maxentius için emsal teşkil edecekti. İmparatorun, imparatorluğun diğer tüm şehirlerde olduğu gibi başkent Roma'da yaşayanlardan da kelle vergisi alacağı ve hala Roma'da konuşlu olan Praetorian muhafızların son kalıntılarını da feshederek ortadan kaldıracağı söylentileri başkente ulaştığı zaman kargaşa iyice şiddetlendi. Şehir garnizonunda görevli bir grup subay (Zosimus bunların Marcellianus, Marcellus ve Lucianus olduğunu söyler) Maxentius'un, belki de Constantinus'a bahşedilmiş olan resmi tanımanın yine bir imparator oğlu olan Maxentius'tan esirgenemeyeceğini düşünmüş olarak imparatorluk onurunu kabul etmesini talep ettiler. Maxentius bu onuru kabul etti ve şehirde bulunan birliklere hediyeler vermeye söz verdikten sonra 28 Kasım 306'da açıkça imparator ilan edildi. Bu yönetim gaspı büyük ölçüde kan dökülmeden yapıldı ( Zosimus sadece bir kurbanın adını verir). Maxentius, kendini merkezi ve güney İtalya'da ve ilaveten Korsika, Sardunya ve Sicilya adalarıyla Afrika eyaletlerinde imparator olarak tanıtmayı başardı. Kuzey İtalya, Milano'da ikamet eden batı Augustus'u Severus'un kontrolü altında kaldı. Maxentius, başlangıçta kıdemli imparator Galerius tarafından saltanatının resmi olarak tanınabilmesini sağlamak umuduyla Augustus ya da Sezar unvanlarını kullanmaktan çekinerek kendisini "princeps invictus" (Yenilmez Prens) olarak adlandırdı. Maxentius'u karşı var olduğu iddia edilen antipatiden ayrı olarak, Galerius belki de Constantinus ve Maxentius örneklerini takip ederek kendilerini imparator ilan edecekleri caydırmayı planlamıştı. Constantinus babasının ordusunu ve topraklarını etkin bir şekilde kontrol edince Galerius tarafından, zorunlu olarak, tetrarşi içerisinde yasal bir ardıl olarak kabul gördü ancak emrinde sadece birkaç birlik bulunan ve beşinci imparator olacak olan Maxentius'a hiçbir şekilde bu hoşgörü gösterilmedi. Galerius, isyanın bastırılmasının çok da zor olmayacağını tahmin etti ve 307 yılı başlarında Augustus Severus büyük bir ordu ile Roma'ya hareket etti. Bu orduyu oluşturan askerlerin büyük bir kısmı yıllarca Maxentius'un babası Maximian'ın emrinde savaşmışlardı ve Severus Roma'ya ulaştığında ordunun büyük bölümü bu iş için yüklü miktarda para harcamış olan eski komutanlarının gerçek varisi Maxentius saflarına geçti. Maximian, imparatorluk görevlerini tekrar üstlenmek ve oğlunu desteklemek için nihayet inzivadan çıkarak tekrar Roma'ya dönünce Severus ve ordunun geri kalanı Ravenna'ya geri çekildi. Kısa bir süre sonra Maximian'a teslim oldu ve söz verildiği gibi hayatı bağışlandı. Severus'un bozguna uğratılmasının ardından, Maxentius İtalya'da yukarıda Alpler'e kadar ve doğuda Istria yarım adasına kadar kontrolü ele geçirdi ve kendince Severus'un teslim olmasıyla ondan boşalan yerin kendisine ait olduğu fikriyle Augustus görevini üstlendi. Maxentius ve Maximian'ın ortaklaşa yönetimi, bundan başka 307 yılı yaz aylarında büyük bir ordu ile Roma'ya yürüyen Galerius tarafından bir kez daha yoklandı. İstilacılarla müzakereler sürerken Maxentius için, harcadığı büyük miktarlarda paraya Maximian'ın otoritesi de dahil olunca Severus'a yaptıklarının aynısını tekrar etmek mümkün oldu ve Galerius'un birçok askeri onu terk etti. Galerius geri çekilmek zorunda kaldı ve İtalya'da yolu üzerindeki her yeri yağmaladı. İşgal sırasında Severus Maxentius tarafından bir ihtimale göre Roma yakınlarındaki Tres Tabernae'de ölüme mahkûm edildi (ölümünün nasıl gerçekleştiği ile ilgili ayrıntılar kesin değildir). Galerius'un başarısız seferinin ardından, Maxentius için İtalya ve Afrika üzerinde gerçek anlamda bir saltanat kurmak mümkün oldu. Zaten hemen 307 yılı başlarında Constantinus ile dostça ilişki kurma yolları aramış ve aynı yılın yaz aylarında Maximian, kızı Fausta'yla evlenen Constantinus'u ziyaret etmek için Galya'ya gitmiş ve kıdemli imparator tarafından Augustus olarak atanmıştı. Her halûkarda, Constantinus Galerius ile olan ittifakını bozmaktan kaçınmış ve işgal sırasında Maxentius'u açıkça desteklememiştir. 308 yılında, bir ihtimale göre Nisan ayında, Maximian Roma'daki bir askeri toplantıda görevinden alınmaya çalışmış acak sürpriz bir şekilde birlikler Maxentius'a sadık kalmışlar ve O da Constantinus'un yanına kaçmak zorunda kalmıştı. 308 yılı sonbaharındaki Carnuntum toplantısında, Maxentius'un İmparatorluğu bir kez daha yasal olarak tanınmadı ve Licinius isyancıların nüfuz alanlarını ele geçirmek göreviyle Augustus olarak atandı. 308 sonlarında, Domitius Alexander Kartaca'da imparatorluğunu ilan edince Afrika eyaletleri, Maxentian yönetiminden çekildi. Afrika eyaletlerinin Roma'nın erzak tedariğindeki kritik rolü göz önüne alındığında bu Maxentius için oldukça tehlikeli bir durum yarattı. Kendi komutası altında olan Praefectus praetorio'i Rufius Volusianus komutasında Afrika'ya gönderdiği küçük bir ordu 310 ya da 311 yılında Alexander'ı bozguna uğrattı ve ardından idam etti; Maxentius, Alexander'ın destekçilerinin mal varlıklarına el koyma işiyle meşgul oldu ve ardından yüklü miktarda tahılı Roma'ya getirtti. Aynı zamanda 310 yılında Istria'yı ölümcül bir biçimde hastalanan ve akabinde ertesi yıl ölen Galerius nedeniyle seferine devam edemeyen Licinius'a karşı kaybetti. Maxentius'un en büyük oğlu Valerius Romulus 309 yılında henüz 14 yaşında öldü ve ardından kutsallaştırılarak Via Appia üzerindeki Maxentius Villası'ndaki mozolesine defnedildi. Maximian'ın 309 ya da 310'da ölümünün ardından, Constantinus ile olan ilişkiler hızlı bir şekilde kötüleşti ve Constantinus ve Licinius arsında var olan ittifak'a karşı Maxentius, Maximinus ile ittifak'a girdi. İddialara göre Alp dağlarının kuzeyinde kalan Raetia eyaletinin güvenliğini Constantine ve Licinius'un bölgelerini birbirinden ayırarak sağlamaya çalıştıysa da (Zosimus tarafından aktarılmıştır) ilk harekete geçenin Constantinus olması nedeniyle plan gerçekleşme şansı bulamamıştır. 312 yılı başlarında Constantinus Alpleri aşarak İtalya'ya girdi. Birkaç farklı çarpışmada Maxentius'a bağlı güçleri yendi ve Ekim sonunda Roma'ya ulaştı. Aslında Maxentius'dan, daha önce Severus ve Galerius'a karşı denediği, Roma'nın korunaklı surlarının arkasında kalarak düşmanlarını satın alabilmek için ne kadar para harcaması gerektiğini hesaplamak gibi bir taktiği yeniden denemesi beklenirdi. Her halükarda bilinmeyen bir sebepten dolayı bu plandan vazgeçti ve Constantinus ile 28 Ekim 312 tarihinde Milvian Köprüsü yakınlarında savaşmayı tercih etti. Antik kaynaklar bu hareketin nedeni olarak batıl inancı ya da (eğer Constantinus taraftarıysa) takdir-i ilahi olarak gösterme eğilimindedirler. Maxentius, doğal olarak alışılageldiği üzere savaştan önce kahinlerle durumu değerlendirmişti ve kehanet'ler, özellikle de savaş gününün onun tahta çıkacağı gün olacağı kehaneti olumlu olarak değerlendirilmişti (28 Kasım 306). Aslında onu tam olarak neyin motive ettiği spekülasyonlara açıktır. Maxentius ve Constantinus'un orduları şehrin kuzeyinde, surlardan biraz uzakta Tiber nehri'nin ötesindeki Via Flaminia'da karşı karşıya geldiler. Hristiyan hikâyeleri, özellikle de Lactantius ve Kayseri'li Eusebius, Constantinus'un rüyasında gördüğü bir labarum altında savaştığını iddia eder. Savaşın kendisi hakkında bilgi oldukça azdır ve Constantinus'un birlikleri Tiber'e doğru geri çekilen Maxentius'un birliklerini bozguna uğratmış, ordu kaçmaya çalışırken nehir geçişi sırasında ortaya çıkan kargaşada Maxentius suya düşmüş ve boğularak ölmüştür. Cesedi ertesi gün bulunmuş ve şehre doğru taşınmış en sonunda da kesin olarak öldüğünün bir işareti olarak Afrika'ya gönderilmiştir. Constantinus'un zaferinin ardından, Maxentius sistematik olarak aşağılandı ve zalim, kana susamış ve beceriksiz bir tiran olarak sunuldu. Lactantius gibi erken dönem Hristiyan kaynaklar tarafından Hristiyanları cezalandıranlar listesinde adı anılmasa bile resmi propagandanın etkisiyle sonraki dönemlerde Hristiyan hikâyeleri Maxentius'u bir Hristiyanlık düşmanı olarak tanımlar. Bu imaj tüm kaynaklar üzerinde izler bırakmış ve 20. yüzyıla kadar Maxentius hakkındaki görüşleri etkilemiş, en nihayetinde sikke ve yazıtlar gibi edebi olmayan kaynakların incelenmesinin ardından daha dengeli bir bakış açısına kavuşmuştur. 2006 yılı aralık ayında, İtalyan arkeologlar, Palatine tepesi yakınlarındaki bir tapınak altından yapılan kazılarda, içerisinde birkaç eşya bulunan ve imparatorluk "regalia" sı olarak tanımlanan muhtemelen Maxentius'a ait ahşap bir kutu açığa çıkarılmıştır. Bu kutudaki eşyalar 3 tam mızrak, standartlara esas oluşturabilecek 4 kargı , üç bardak ve kalseduan (kadıköy taşı) bir küre ipek bir kumaşla sarılmış halde bulunmuştur. En önemli buluntu, kamaşık işçiliği nedeniyle imparatora ait olması muhtemel üzerinde çiçek taşıyan mavi-yeşil küreye ait asa'dır. Kraliyet alâmetlerine ait şimdiye kadar elde edilen tek bilgi sikke ya da duvar resimlerinden elde edilenlerdi. Bu keşfi yapan Arkeolog Clementina Panella şöyle demiştir; "bu eserlerin özellikle de çok ince bir işçiliğe sahip kürenin bir imparatora ait olduğu açıktır ve bu sizin bir başkasında benzerinin olmasını isyeyebileceğiniz bir şey değildir." Panella, bu alâmetlerin Maxentius taraftarlarınca, onun Milvian Köprüsü Savaşı'nda Constantinus tarafından bozguna uğratılması sonrası boğularak ölmesinin ardından onun hatırasına saygı göstermek için saklanmış gibi göründüğünü söylemiştir. . Buluntular, geçici olarak Palazzo Massimo alle Terme'deki Museo Nazionale Romano'da (Roma Ulusal Müzesi) sergilenmektedir. 2013 Akdeniz Oyunları 2013 Akdeniz Oyunları, resmî adıyla XVII. Akdeniz Oyunları Uluslararası Akdeniz Oyunları Komitesi (UAOK) tarafından idare edilen Akdeniz Oyunları geleneğinde yapılan uluslararası bir çok sporlu etkinliktir. UAOK 23 Şubat 2011 günü yapılan oylama sonucu 17.'si düzenlenecek olan oyunların Türkiye'nin Mersin kentinde yapılacağını duyurdu. Müsabakaların 20-30 Haziran günleri arasında yapılması planlandı. Mersin Türkiye'de İzmir'den sonra Akdeniz Oyunları düzenlenen ikinci kenttir. UAOK'nin bütün 24 üye Ulusal Olimpiyat Komitelerinin (UOK'ların) Oyunlara katılmaları bekleniyor. Oyunların resmî programında 27 farklı spor dalına ağırlık verilmektedir. Türkiye, sporcu sayısında 430 sporcuyla ilk sırada yer alıyor. Türkiye’nin ardından İtalya 421 sporcuyla ikinci, Fransa 258 sporcuyla üçüncü sırada bulunuyor. İç savaşın sürdüğü Suriye, 9 sporcuyla en az sporcuyla katılan ülke oldu. Bu arada oyunlar için 500 milyon TL'lik yatırım yapıldı. 2013 Akdeniz Oyunları için 3 ülke yarışmıştır. İki Yunan şehri Volos ve Larissa ortak teklif vermişlerdir. Hırvatistan'ın bu teklifi ise Rijeka şehrinin bugüne kadar verdiği dördüncü tekliftir. Rijeka 1997, 2001 ve 2009 oyunlarına da aday şehir olmuştur ancak hiçbirinde evsahipliği yapamamıştır. Ev sahibi olacak şehrin oylaması 2009 Akdeniz Oyunlarına ev sahibliği yapan İtalya'nın Pescara şehrinde 27 Ekim 2007 tarihinde yapılmıştır. Aday ülke ve şehirleri şunlardır: 2013 Akdeniz Oyunları'na ev sahipliği yapacak olan Yunanistan'ın, 2010 yılında yaşanan ekonomik kriz nedeniyle bu organizasyonu yapamayacağını duyurdu. Mersin'le birlikte İspanya'nın Tarragona ve Libya'nın Trablus şehirlerinin de aday olduğu 2013 Akdeniz Oyunları'na ev sahipliği yapacak olan ülke, 23 Şubat 2011 tarihinde Türkiye saati ile 19.00'da belli olmuştur. Oylamaya, aday olan 3 ülkenin dışında 21 Akdeniz ülkesi internet yoluyla katılmıştır. 23 Şubat'ta sona erecek ilk tur oylamada adaylardan birisi kullanılan oyların yarısından 1 fazlasını alırsa, 2013 Akdeniz Oyunları'na ev sahipliği yapma hakkını kazanacak. Eğer herhangi bir aday yarıyı geçemezse, en az oy alan ülke elenecek ve 2. tur oylama iki ülke arasında 23 Şubat - 3 Mart tarihleri arasında yapılmıştır. Yeni aday ülke ve şehirler şunlardır: 23 Şubat 2011 tarihinde Türkiye saati ile 19.00'da yapılan oylamada Mersin 1. olarak oyunlara ev sahipliğine hak kazanmmıştır. Mersin'de yapılan oyunlar bundan önceki Pescara (İtalya)'dakine göre farklıkları vardır.Bu sene oyunlar üç yeni spor katılmıştır: okçuluk, badminton ve tekvando. 20 Haziran'da Başbakan Erdoğan'ın açılışını yapacağı oyunlar, "bilet krizi"nin gölgesinde başladı. Oyunlar öncesinde çok sayıda kişi bilet bulamamaktan şikâyetçi oldu. Biletix tarafından satışa çıkarılan biletlerin 15 dakikada tükenmesi birçok eleştiriyi de beraberinde getirdi. Satışların toplu yapıldığı iddia edilse de, Akdeniz Oyunları Genel Koordinatörlüğü, biletlerle ilgili bir usulsüzlük olmadığını ifade etti. DHA'ya konuşan AK Parti'li ilçe başkanları ise kendilerine bilet geldiğini doğruladı. Sosyal medyada da eleştiri konusu olan krizle ilgili yorumlarda öne çıkan iddia, biletlerin toplu olarak satıldığı yönünde. Söz konusu iddialar arasında Başbakan Erdoğan'ın yapacağı açılışta Gezi Parkı protestolarından kaynaklı yaşanabilecek olası bir 'kriz'in önüne geçmek de sıklıkla yer aldı. 21 Haziran'da bir grup eylemcinin Başbakan Erdoğan'ın olimpiyatlar nedeniyle şehirlerine gelişini ve olimpiyatlar oyunları için satılan biletlerin kendilerine verilmemesini protesto etmesi, 6 yaralı ve 8 gözaltıyla sonuçlandı. 1955 Akdeniz Oyunları 1955 yılında İspanya'nın Barselona şehrinde düzenlenen 2. Akdeniz Oyunları'nın madalya sıralaması şu şekildedir: 1959 Akdeniz Oyunları 1959 yılında Lübnan'ın Beyrut şehrinde düzenlenmiştir. Türkiye'nin Akdeniz Oyunları tarihinde sıralama bakımından o güne kadarki en başarılı senesidir (3.'lük). 3. Akdeniz Oyunları'nın madalya sıralaması şu şekildedir: 1963 Akdeniz Oyunları 1963 yılında İtalya'nın Napoli şehrinde düzenlenen 4. Akdeniz Oyunları'nın madalya sıralaması şu şekildedir: 1967 Akdeniz Oyunları 1967 yılında Tunus'un Tunus şehrinde düzenlenen 5. Akdeniz Oyunları'nın madalya sıralaması şu şekildedir: 1971 Akdeniz Oyunları 1971 Akdeniz Oyunları, 6 ile 17 Ekim 1971 tarihleri arasında, Türkiye'nin İzmir şehrinde düzenlenen 6. Akdeniz Oyunları etkinliğidir. Oyunlar sonunda elde edilenmadalya sıralaması şu şekildedir: Göçebe (Knut Hamsun) Knut Hamsun'un üç bölümlük eseri. Türkçeye Behçet Necatigil tarafından çevrilmiştir. Knut Hamsun eseri yazarken elli yaşındadır. Eserin bölümleri: Üç bölümün de kahramanı Knut Hamsun'un kendisidir. Kitapta büyük şehirlerin boğucu havasından sıkılan Knut Hamsun, göçebe olarak küçük şehirleri gezmeye başlar. Evliliğin zorluluğundan bahseder. Roman kahramanlarından evli olanlarının hepsinin evlilik problemleri vardır. Valerius Romulus Valerius Romulus (292/5 civarı – 309), Sezar ve sonradan imparator olan Maxentius ve İmparator Galerius'un kızı Valeria Maximilla'nın oğludur. Valerius, gençliğinde "clarissimus puer" ve sonradan "nobilissimus vir" unvanlarını aldı. 308 ve 309 yıllarında babasıyla birlikte Konsül'lük yaptı; Valerius 309 yılında öldüğünden aslında Maxientius'un 310 yılında tek başına Konsül olduğu iddia edilir. Via Appia'nın kenarındaki bir anıt mezara defnedildi. Ölümünden sonra Divus derecesine yükseltildi ve babası Forum'daki Divus Romulus Tapınağı'nı ona ithaf etti. Villa Park Villa Park Aston Villa takımının futbol stadır. Birmingham kentindedir. 1897 yılında açılmıştır. 42.573 kişilik bir kapasiteye sahiptir. 2005 Akdeniz Oyunları 2005 Akdeniz Oyunları, 2005 yılında İspanya'nın Almería şehrinde yapılan 15. Akdeniz Oyunları, 24 Haziran-3 Temmuz tarihleri arasında yapılmıştır. Yarışmaya 21 ülke katılmıştır. Çeşitli branşlarda yapılan oyunlarda en çok madalyayı İtalya almıştır. Kır baykuşu Kır baykuşu ("Asio flammeus"), baykuşgiller (Strigidae) familyasından bir baykuş türüdür. "Asio" cinsine ait baykuşlar ""Kulaklı baykuşlar"" olarak da bilinirler. Çünkü memeli kulaklarına benzeyen tepelikleri vardır. Bu tüy tepelikler görünür veya görünmez olabilir. "Asio flammeus" savunma durumunda tepeliklerini gösterir bu durum dışında pek görünmez. Başları ve gözleri büyük, boyunları kısa ve kanatları geniştir. Boyları 34–43 cm, ağırlıkları 206-475 gr kadardır. Gagaları çengel gibi, kısa, kuvvetli ve siyah renklidir. Kahverengi tüyleri üzerinde sarımtrak-kahverengi benekler görülür. Kuyrukları ve kanatları çizgilidir. Kanat açıklıkları 85–103 cm kadardır. Dişiler erkeklere kıyasla biraz daha büyüktür. Sarı-turuncu gözlerinin etrafını çevreleyen siyah bir halka vardır. Çoğunlukla geceleri avlanırlar. Başta tarla fareleri olmak üzere kemirgenlerle beslenirler. Bunun yanı sıra küçük memeliler ve büyük böcekleri de yerler. Bazen küçük kuşları da yemeye çalışırlar. Bir yılda üreyebilecek kadar olgunluğa ulaşırlar. Üreme sezonları Kuzey yarım kürede, marttan hazirana kadar sürer. En verimli olduğu dönem nisan ayıdır. Bu dönem boyunca sürüler oluşturabilirler. Genellikle tek eşlidirler. Çoğunlukla 4-7 adet beyaz yumurta bırakırlar bu sayı bazen 12'ye kadar çıkabilir. Kuluçka süresi 21-37 gün kadardır. Yavrularını 4 hafta boyunca yani tüyleri çıkana kadar beslerler. Yuvalarını tundra, savanna ve geniş çayırlık alanlarda yaparlar. 1981 Eurovision Şarkı Yarışması'nda Türkiye Eurovision Şarkı Yarışması Türkiye Finalleri 5. Eurovision Şarkı Yarışması Türkiye Finali 14 Şubat'ta yapıldı. Sunucular Canan Oğuz ve Bülent Özveren idi. Kazanan şarkı halktan oluşan bir jüri tarafından seçildi. Yarışmayı Dönme Dolap şarkısı kazandı. Bu şarkıyı elemelerden önce Sezen Aksu ve Doğan Canku'nun söylemesi planlanıyordu. Daha sonra elemelerde Modern Folk Üçlüsü ve Zerrin Özer'di ama kadroyu yeniden değiştirdiler. Yarışmada ikinci "Bigudi", üçüncü "İstanbul İstanbul" şarkısıydı. Dönme Dolap Eurovision'da 9 puanla 18. oldu. 1982 Eurovision Şarkı Yarışması'nda Türkiye Eurovision Şarkı Yarışması Türkiye Finalleri Bu sene finalde 6 şarkıdan 4'ü Neco'nundu. Hatta "Müzikle Yaşam" şarkısı çekilince 5 şarkıdan 4'ü onun oldu, bu yüzden herkes onun kazanacağından emindi. Finallerin 6'ıncısı 7 Mart'ta Canan Kumbasar'ın sunuculuğuyla yapıldı. Kazanan, 2. ve 3. uzman bir jüri tarafından belirlendi. Şampiyon şarkı "Hani" oldu. Eurovision'u 15'incilikle tamamladı. Eurovision Türkiye Finalleri 1981-1982 parçalardan kısa görüntüler... http://www.youtube.com/watch?v=7dnHdcIyF9U&feature=related 1986 Eurovision Şarkı Yarışması'nda Türkiye 10. Eurovision Türkiye Finali 15 Mart'ta TRT TV Stüdyoları'nda yapıldı, Erkan Yolaç tarafından sunuldu. Önceki yıllara göre bazı değişiklikler vardı. Kazanan şarkı 16 kişiden oluşan "uzman" bir jüri tarafından belirlendi. Kazanan Klips grubu ve Onlar grubu oldu. Gelidonya Burnu Gelidonya Burnu veya Taşlık Burnu, Antalya'daki Teke Yarımadası'nın güney ucunda Kumluca'nın Mavikent Beldesinin Karaöz Mahallesinde yer alan bir burundur. Burun aynı zamanda MÖ 1200 yıllarına tarihlenen bir Fenike gemi batığına da ev sahipliği yapmaktadır. Batık yaklaşık 27 metre derinliktedir. Batığın yeri 1954 yılında belirlenmiş ve kazılar 1960 yılında Peter Throckmorton, George F. Bass ve Frédéric Dumas tarafından başlatılmıştır. Arkeolojik bulguların arasında Miken seramikleri ve bakır ve kalay külçeler sayılabilir. Tiyatro Oyunbaz Tiyatro Oyunbaz, İstanbul'da yerleşik olan bir tiyatro topluluğudur. 2006 yılında kurulmuştur. Oyunbaz tiyatro topluluğu, kendini şu şekilde tanımlamaktadır: “Oyunbaz, birlikte üretmeyi, samimi ve iyi tiyatro yapmayı hedefleyerek bir araya gelmiş bir tiyatro grubudur.” Kadrosunda yer alan oyuncuların çoğunluğu, "ODTÜ Oyuncuları", "İTÜ Oyuncuları", "İstanbul Üniversitesi ÖKM Sahnesi" gibi üniversite tiyatrolarında deneyim edinmişler ve üniversite tiyatrosunun "birlikte üretme, ortak emek harcama" anlayışını üretim biçimlerinin bir parçası olarak benimsemişlerdir. Amatörlük ve profesyonellik kavramlarına yaklaşımlarını ise Yavuzer Çetinkaya'nın "Profesyonellik, sanatı bir yaşam biçimi olarak görmek, amatörlük ise, sanatı yarım kalmış bir heves olarak değil de sözlük anlamındaki kökü gibi severek yapmaktır." şeklinde özetlenebilecek sözleriyle örtüştürmektedirler. Sergiledikleri ilk oyun Anton Çehov'un Martı oyunu olmuştur. Ardından Peer Gynt oyunu ile seyirci karşısına çıkmıştır. 2012 yılında ise topluluk Gesine Danckwart'ın Ekmek Parası ve Federico Garcia Lorca'nın Bernarda Alba'nın Evi ve Tom Stoppard'ın Rosencrantz ve Guildenstern Öldüler oyunlarını sahnelemektedir. Oyunbaz, 2017'de kuruluşunun 10. yılı dolayısıyla Vişne Bahçesi'ni sergilemeye başladı. Compiz Fusion Compiz Fusion, Unix ve türevleri için açık kaynaklı pencere yöneticisi Compiz ve bir grup eklentisini içeren bir yazılımdır. Compiz ve Beryl projelerinin birleşmesinden sonra ortaya çıkan ilk üründür. Henüz beta aşamasındadır. Başta son güncel sürümlerinde Compiz Fusion'u otomatik olarak kurulu sunan Mandriva ve Ubuntu olmak üzere çok sayıda Linux dağıtımı projeye destek vermektedir.. Compiz Fusion, "plugin" adı verilen eklentilerden oluşur ve bu şekilde geliştirilir. CCSM adlı kontrol yazılımıyla, tüm ayarları ve görsel özellikleri üzerinde değişim yapılabilir. En son kararlı sürüm olan 0.8.2 ile kullanıcılarına birçok yeni özellik sunan Compiz Fusion, içerdiği görsel özellikleriyle son zamanlarda Linux'a çok sayıda kullanıcının ilgisini çekmeyi başarmıştır. Daha önce Compiz ekibinden koparak daha yenilikçi tasarımlar geliştiren Beryl-project'in tekrar Compiz ailesine dahil olması ile ortaya çıkan Compiz Fusion'un ismi resmen açıklanmadan önce CompComm olarak duyurulmuştu. Gerekli donanım desteği olduğu takdirde neredeyse tüm Linux dağıtımlarına kurulabilen Compiz Fusion'u dâhili içeren ilk dağıtım Mandriva One 2008 oldu, bunu kısa süre sonra Ubuntu Gutsy Gibbon takip etti. Pardus 2007.3 sürümü contrib depo güncellemesi ile Compiz Fusion'u içerebilmektedir. KDE 4 ile birlikte pek çok özelliği Kwin bileşeni içine taşınan Compiz'in pek çok özelliği KDE içine taşındı. Fenerbahçe (futbol takımı) 1995-96 sezonu Fenerbahçe (futbol takımı) 1995-96 sezonu, Fenerbahçe'nin kuruluşundan itibaren 89. ve ulusal ligdeki 38. sezonudur. Guyana millî futbol takımı Guyana millî futbol takımı, Guyana'yı uluslararası organizasyonlarda temsil eden futbol takımıdır. İlk CONCACAF Altın Kupa katılımını 2019'daki turnuvaya katılarak gerçekleştirmiştir. Bıyıklı ötleğen Bıyıklı ötleğen ("Sylvia cantillans"), ötleğengiller (Sylvidae) familyasına ait küçük bir ötleğen türüdür. Diğer ötleğen türleri gibi, erkek ve dişi kuşlar farklı renkli tüylere sahiplerdir. Yetişkin erkekler gri sırt ve başlı, tuğla kırmızısı alt kısımlara ve beyaz surat çizgilerine sahiplerdir. Dişilerin üst kısmı kahverengi, gri başlı ve alt kısımda beyazımsı pembe kanat kısımlarına sahiplerdir. Ötüşleri hızlı ve canlı, küçük akgerdana benzer özelliktedir. Tür, açık ve kuru arazilerde, çoğunlukla dağlık yamaçlarda, yuvasını yapabileceği çalılıklarda bulunur. Yuvasını kısa çalılıklara ya da katırtırnağı vb. bitkilere yapar, 3 ila 5 arası yumurta yumurtlar ve üzerlerinde kuluçkaya yatar. Diğer bütün ötleğenler gibi böcekçil beslenir, fakat yabani meyveleri de yer. Avrupa'nın en güney kesimlerinde ve Afrika'nın kuzeybatısında yerleşim gösterir. Kışları Sahra kıyılarına ve güneylerine göçeder. Guatemala millî futbol takımı Guatemala millî futbol takımı, 1936 yılında profesyonel takım olmuş, ülke federasyonu tarafından yönetilen ve Guatemala'yı temsil eden ekiptir. Aşağıdaki oyuncular 26 Mart 2019 tarihinde Nikaragua'ya karşı hazırlık maçı için çağrıldı. Pembe göğüslü ötleğen Pembe göğüslü ötleğen ("Sylvia mystacea"), ötleğengiller (Sylvidae) familyasına ait bir ötleğen türüdür. 12–14 cm büyüklüğünde, 15–19 cm kanat açıklığına sahip, 9-11 gr ağırlığındadırlar. Zarifçe uzun kuyruk, dış-tüylerde beyazla siyahımsıdır ve çoğunlukla havaya dikilir. Sık sık yukarı aşağı veya kenardan kenara sallanır. Gaga, zarifçe kuvvetlidir ve üstteki pembemsi bir yamayla koyudur. Göçmen bir kuştur, güney-batı Asya'da yuva yaparlar ve güneye doğru uzakta kuzey-doğu Afrika'da kışı geçirirler. Necmi Yapıcı Necmi Yapıcı (d. 18 Mart 1972, Buca, İzmir), Türk TV dizisi ve sinema filmi oyuncusu. Dokuz Eylül Üniversitesi Güzel Sanatlar Fakültesi Oyunculuk Bölümünden mezun oldu. 1999 yılında yayımlanmaya başlayan ve 5 yıl boyunca (1999-2004) 490 bölüm süren "Ayrılsak" "da Beraberiz" adlı dizide canlandırdığı Feridun Bitir adlı karakteri oynayarak ünlendi. Daha sonra yine bir Birol Güven yapımı olan "Sonradan Görme" adlı TV dizisinde de yine Feridun ismi ile izleyici karşısına geçti. 1996 yılında Melek Şahin ile evlendi. Bir oğlu oldu, 2001'de boşandı. 2016 yılında Nihan Durukan ile evlendi. Necmi Yapıcı, "Keloğlan Karaprens'e Karşı", "Şans Kapıyı Kırınca" ve "Beyaz Melek" filmlerinde de rol aldı. Necmi Yapıcı, halen TRT 1'de yayımlanan "Seksenler" adlı dizide Kahveci Mesut karakterini oynamaktadır. Arnavutluk bayrağı Çift başlı kartalın hikâyesi çok eskilere dayanır. Dardania (Kosova'da) yapılan kazı çalışmaları sonucu binlerce yıl öncesinden çift başlı kartal figürleri bulunmuştur. Arnavutlar eskilerden beri bu sembolü benimsemişlerdir. Diğer bir sembolleri ise yılandır. Fakat binlerce yıl içinde en çok benimsenen sembol Çift Başlı kartal olmuştur. 1405 - 1468 yılları arasında yaşamış ünlü Arnavut halk kahramanı ve büyük bir komutan olan İskender Bey’e dayanmaktadır. Kartalın kanatlarındaki ve kuyruğundaki telek sayısı ülkeyi yönetmiş olduğu yıl sayısı (25 yıl) kadardır. Arnavutluk tarihinde birçok kez şekil değiştirse de kırmızı zemin üzerine çift başlı kartal her zaman kalmıştır. Bugünkü şeklini 7 Nisan 1992 yılında alınan devlet kararı ile komünizm zamanında konmuş olan sarı kenarlı kızıl yıldız kaldırılarak almıştır. Ayrıca bu bayrağın bir benzerini de Kosova Arnavutları kullanmaktadır. Çift başlı kartal hakkındaki açıklama için ayrıca Arnavutluk arması sayfasına bakınız. Seyfi Öztürk Seyfi Öztürk (1927, Eskişehir - 5 Kasım 2002 İstanbul), Türk siyasetçi. Ankara Üniversitesi Hukuk Fakültesi'ni bitirdi. Serbest Avukatlık, Kurucu Meclis Cumhuriyetçi Köylü Millet Partisi Temsilciliği (6 Ocak 1961 - 15 Ekim 1961), 1.(XII), 2.(XIII), 3.(XIV), 4.(XV) ve 5.(XVI) Dönem Eskişehir Milletvekilliği ile Köyişleri, Ulaştırma, Çalışma ve Devlet Bakanlıkları yaptı. Evli ve iki çocuk babasıdır. Önol Şakar Önol Şakar (d. 1935, Manisa - ö. 5 Ocak 2016, Ankara), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, TBMM 2.(XIII), 3.(XIV), 4.(XV), 5.(XVI) ve XVIII. Dönem Manisa Milletvekilliği, 2.(XIII) Dönem Millet Meclisi Başkanlık Divanı Kâtip Üyeliği, 41. Hükûmet Gençlik ve Spor Bakanlığı yapmıştır. Evli ve üç çocuk babasıdır. V-2 V-2 (Almanca: "Vergeltungswaffe 2", anlam: "İntikam silahı", resmî adı: Aggregat 4, kısaca: A4), ilk balistik füze ve uzaya ulaşan ilk insan yapısı alet. Tüm modern füzelerin atası ve Ay'a gönderilen Saturn V roketinin doğrudan öncüsüdür. Alman Wehrmacht tarafından II. Dünya Savaşı sırasında müttefik hedeflerine 3.000'den fazla V-2 ateşlenmiştir. Fırlatma sırasında V-2'nin A-4 motoru 65 saniye boyunca kendi gücüyle çalışmakta, daha sonra füze belli bir açıya geldiğinde otomatik olarak kapatılmaktadır. Daha sonra füze, balistik bir yol izleyerek yere düşmektedir. ilki 8 Eylül 1944'te Paris'e atılan V-2 füzeleri, son kullanıldığı 17 Mart 1945 tarihine kadar 3172 adet fırlatılmıştır. Bunların 1664'ü Belçika, 1402'si Birleşik Krallık, 76'sı Fransa, 19'u Hollanda, 11'i ise Almanya topraklarına düşmüştür. Mehmet Sincar Mehmet Sincar, (d. 1953, Mardin - ö. 4 Eylül 1993, Batman), Türk siyasetçi ve Demokrasi Partisi (DEP) Milletvekili. Sincar aşiretinden olan Mehmet Sincar, Gazi Üniversitesi Teknik Eğitim Fakültesi'nden mezun oldu. 1991 Genel Seçimleri'nde Sosyal Demokrat Halkçı Parti (SHP) listesinden Mardin Milletvekili olarak parlamentoya girdi. Halkın Emek Partisi (HEP) kurucuları arasında yer aldı. Daha sonra bu partinin devamı kabul edilen Demokrasi Partisi'ne geçti. 1993 yılında faili meçhul cinayetleri soruşturmak üzere gittiği Batman'da uğradığı silahlı saldırı sonucu öldü. Suikasti önce Türk İntikam Tugayı üstlendi. Susurluk Skandalı sonrası konuyla ilgili bir rapor hazırlayan Kutlu Savaş; cinayeti, Mahmut Yıldırım, PKK itirafçıları Alaattin Kanat, İsmail Yeşilmen ve Mesut Mehmetoğlu'nun işlediğini öne sürdü. Daha sonra Hizbullah örgütü üyesi olmak suçuyla tutuklanan sanıklar cinayeti işlediklerini itiraf ettiler. Ancak cinayet tam olarak aydınlatılamadı. Viyana ÅŸivesi Viyana şivesi, Almanca'nın Avusturya'nın başkenti Viyana'da konuşulan şivesidir. Şive esas olarak Avusturya-Bavyera Şivesi'nin bir alt koludur. Şivenin kimi kullanımları Viyana'yı çevreleyen Aşağı Avusturya eyâletinde bile anlaşılamamaktadır. Bölgeden uzaklaşıldıkça Viyana Şivesi'nin anlaşılma oranı azalmaktadır. Batı Ganga hanedanı Batı Ganga hanedanı (350 – 1000) (Kannada dili:ಪಶ್ಚಿಮ ಗಂಗ ಸಂಸ್ಥಾನ) Hindistan'ın güneyinde günümüz Karnataka eyaletinin bulunduğu yerde hüküm sürmüş olan bir hanedandır. Yüzyıllar sonra günümüz Orissa eyaletinin bulunduğu yerde hüküm sürmüş olan Doğu Gangalar dan ayırmak için Batı Gangalar olarak adlandırılırlar. Genel inanışa göre Batı Gangaların idareyi ele geçirmesi, bazen Samudra Gupta'nın güneydeki fetihlerine bağlanan Güney Hindistan'daki Pallava imparatorluğunun zayıflamasıyla birçok yerel klanın bağımsızlığını ilan etmesi sonucu olmuştur. Batı Ganga hükümranlığı 350 yılından 550 yılına kadar sürmüştür. İlk başkentleri Kolar'dan günümüz Mysore ilinde Kaveri nehri kıyılarındaki Talakad'a taşınmışlardır. Badami Çalukyaları'nın imparatorluğa yükselişinden sonra Gangalar Çalukyaların emrine girmeyi kabul etmiş ve efendileriyle birlikte Kançili Pallavalara karşı savaşmışlardır. 753 yılında Deccan yaylasındaki güç Çalukyalardan Manyakheta'lı Raştrakutalara geçti. Özerklikleri için yüz yıl kadar mücadele eden Gangalar sonunda Raştrakuta egemenliğini kabul etti ve yanlarında Tanjavurlu Çola hanedanına karşı savaştı. 10. yüzyılın sonunda Tungabhadra nehrinin kuzeyinde Raştrakutaların yerine yeni ortaya çıkan Batı Çalukya İmparatorluğu geçti ve Kaveri nehrinin güneyinde Çola hanedanı gücünü artırdı. Batı Gangaların 1000 yılında Çolalar tarafından yenilmesi bölgedeki Ganga nüfuzunu sona erdirmiştir. Bölgesel olarak küçük bir krallık olsa da Batı Gangaların güney Karnataka kültür ve edebiyatına katkısı önemli sayılmaktadır. Batı Ganga kralları her inançtan olanlara hoşgörü göstermiştir ancak Caynizme olan hamilikleri sonucunda Şravanabelagola ve Kambadahalli gibi yerlerde anıtlar yaptırmışlardır. Bu hanedanın krallarının güzel sanatları teşvik etmesi sonucu Kannada dilinde ve Sanskritçe edebiyat gelişmiştir. 9. yüzyıl Kannada edebiyatı 6. yüzyılda yaşamış olan Ganga kralı Durvinita'dan ilk Kannada dili nesir yazarlarından biri olarak söz eder. Din konusundan fil idaresine kadar birçok konuda klasik eserler yazılmıştır. Tümleşik geliştirme ortamı Tümleşik geliştirme ortamı (İngilizce: "Integrated development environment", kısaca "IDE"), bilgisayar programcılarının hızlı ve rahat bir şekilde yazılım geliştirebilmesini amaçlayan, geliştirme sürecini organize edebilen birçok araç ile birlikte geliştirme sürecinin verimli kullanılmasına katkıda bulunan araçların tamamını içerisinde barındıran bir yazılım türüdür. Tümleşik geliştirme ortamlarında olması