Atletizm için 8 bin metrekarelik bir alanı olan İzmir Atatürk Stadyumu, Türkiye'nin en büyük atletizm sahasına sahip olan stadyumdur. Ülkede on kulvarlı koşu pistine sahip tek spor tesisidir. İzmir Atatürk Stadyumu ABD'den yayın yapan spor sitesi Bleacherreport.com sitesinin 18 Aralık 2014 tarihinde yayınladığı dünyadaki en iyi 100 stadyum listesinde 94. sırada yer almıştır. Altay SK, Karşıyaka SK ve İzmirspor genellikle bu stadyumu kullanmaktadır. Göztepe SK de Gürsel Aksel Stadyumu hizmete girmeden önce maçlarını burada oynamaktaydı. 1981 yılında oynanan, kazananın Süper Lig'e yükseleceği Karşıyaka-Göztepe mücadelesini 61.060 biletli seyirci izlemiş, bu sayı o dönemde 2. Lig için seyirci rekoru olmuştur. Stadyum bir dönem Türkiye millî futbol takımının da kalesi olmuştur. 1970'li yıllardan sonra millî takım bu stadyumda uzun süre yenilmeyince uğurlu stadyum olarak adlandırılmıştır. Birçok tarihî başarı burada kazanılmıştır. Fakat sonraları önemini yitirmiştir. Günümüzde millî takımın ara sıra özel maçlarına ev sahipliği yapmaktadır. Millî takımın her gelişinde İzmirli futbolseverler biletleri günler öncesinden tüketmekte ve resmî maç isteklerini dile getirmektediler. İzmir Atatürk Stadyumu, açlık ve kuraklıkla mücadele eden Afrika ülkelerine yardım amacıyla 9 Eylül 1986'da düzenlenen ve Sandra, C.C. Catch, Bad Boys Blue, Iva Zanicchi, Ricchi e Poveri, Caroline Verdi, MFÖ ve Grup Gündoğarken'in sahne aldığı konsere ev sahipliği yaptı. İspanyol şarkıcı Julio Iglesias'ın 21 Temmuz 1992'de stadyumda gerçekleştireceği konser, organizatörlerle yaşanan anlaşmazlık nedeniyle iptal edildi. Amerikalı şarkıcı Michael Jackson'ın Dangerous World Tour kapsamında 7 Ekim 1992'de stadyumda vermesi planlanan konser ise sanatçının ses tellerindeki rahatsızlık nedeniyle iptal oldu. Come Closer Come Closer, Tarkan'ın 10 yılı aşkın tecrübesinin ürünü olarak duyuruldu. Albümdeki tüm şarkılar İngilizcedir. Albüm Avrupa, Asya, Güney Amerika'da yayımlandı. Türkiye ve yurt dışında toplam ilk hafta satışı altmış bini geçti. Yılına göre albüm satışları düşük seyretti. Albüm Türkiye'de yüz elli binden fazla sattı, yurt dışı dahil toplam satışta dört yüz bini geçmiştir. Albüm dünyada istenilen başarıya ulaşamadı, buna karşın Türkiye'de tüm zamanların en çok satılmış İngilizce albümü oldu. Albümün istenen sonuçlara ulaşamamasının en büyük nedeni, hiç Türkçe söz içermemesi ve müziklerin Tarkan'dan uzak olması olarak dile getirildi. Özellikle Türk hayranlar tarafından çok eleştirildi ve sırf İngilizce olan albümden bir şey anlamadıklarını dile getirdiler. 2008 yılında bu albümdeki iki şarkısının yeni düzenlemesini ve bir yeni İngilizce şarkıyı internetten yayımladı. Japonca Japonca (日本語, "Nihongo"), 128 milyonun üzerindeki Japonya'da insanlar ve Japon göçmen toplulukları tarafından konuşulan bir dildir. Ryukyuca ile ilişkilidir; fakat diğer dillerle herhangi bir akrabalığı kanıtsız kalmıştır. Eklemeli bir dildir; fiil biçimleri ve konuşanın, dinleyicinin bağıl durumunu ve konuşmada bahsedilen kişinin orada bulunup bulunmadığını belirten özel sözcük kadrosuyla Japon toplumunun hiyerarşik doğasını yansıtan karmaşık bir saygı ifadesi sistemi ile sivrilir. Japoncanın ses envanteri diğer dillere göre küçüktür ve sözcüksel olarak tonlamalı bir vurgu sistemi vardır. Ayrıca Japonca sözcüklerin ve hecelerin sonunda 'n' (ん) ünsüzü dışında bir ünsüz bulunmaz. Japonca üç farklı tipteki, Kanji (漢字 / かんじ) denilen Çince karakterler, ve Çince karakterlerden uyarlanan iki hece yazısı hiragana (平仮名 / ひらがな) ve katakana (片仮名 / カタカナ) alfabeleri ile yazılır. Latin alfabesi, rōmaji (ローマ字) de günümüz Japoncasında sık bir şekilde ve özellikle şirket adlarında, logolarda, reklamlarda ve bilgisayara Japonca metinleri girerken kullanılır. Sayılar için, genelde batı tarzı rakamlar kullanılır; fakat geleneksel Çin-Japon rakamları da olağandır. Japoncanın sözcük kadrosu ağır bir şekilde diğer dillerden ödünç sözcüklerle etkilenmiştir. Çok sayıda sözcük 1500 yılın üzerindeki bir devrede ya Çinceden alınmış ya da Çince örneklerden türetilmiştir. Japonca, 19. yüzyıl sonlarından itibaren başta İngilizce olmak üzere Hint-Avrupa dillerinden gözle görülür miktarda kelime almıştır. İlk defa 16. yüzyılda Japonya'nın Portekizle ve daha sonra 17. yüzyılda başlıca Hollanda ile arasındaki özel ticaret ilişkisinden dolayı Portekizce, Almanca ve Felemenkçe de etkili olmuştur. Japonca "naifu" (ナイフ), İngilizce "knife (bıçak)", Japonca pan (パン) Portekizce "pão (ekmek)" bu sözcüklere birer örnektir. Japonca, fiilen Japonya'nın resmî dilidir. Standart kabul edilebilecek bir dil formu vardır: veya . İki terimin anlamı neredeyse aynıdır. veya lehçenin karşılığını şekillendiren bir anlayıştır. Bu tipik dil sonra iletişim gereksinimi için Tokyo şehir merkezinin dışında konuşulan dilden türemiştir. okullarda öğretilir, televizyonda ve resmî iletişimlerde kullanılır ve Japoncanın bu makalede ele alınan versiyonudur. Eskiden standart farklıydı. yaklaşık 1900'e kadar Japonca yazmanın temel yöntemiydi; o zamandan sonra kademeli olarak etkisini genişletti ve iki yöntem 1940'lara kadar birlikte kullanıldı. hâlen tarihçileri, edebiyatçıları ve avukatları (II. Dünya Savaşından kalan birçok Japon kanunu her ne kadar sadeleştirme gayretleri devam etse de hâlâ ile yazılır.) biraz ilgilendirir. dil bilgisi ve sözcük kadrosu bazen etki için kullanılsa da bugün hem konuşmada hem Japonca yazmada hakim olan yöntemdir." Bugün en çok kabul gören görüşe göre ilk Japon dili lehçeleri 5 bin yıl önce Korece'den türemiştir. Dilbilimciler, Japonca'nın tarihini dört dönemde incelerler: Eski Japonca (8. yüzyıla kadar), Geç Dönem Eski Japonca (9-11. yy), Orta Japonca (12-16. yy) ve Çağdaş Japonca (17. yüzyıl sonrası). Bu dönemler boyunca, dilin dil bilgisinde veya diziliminde önemli bir değişiklik olmamıştır. Fakat söz dağarcığı önemli ölçüde değişim göstermiştir. Bir başka varsayıma göre ise Japonların kökeninin Ainu, Moğollar ve Avustroasya dilleri/Maleylerin karışımından oluşmuştur. Japonca ilk dönemde sadece bir konuşma diliydi. Bir alfabeye sahip değildi. Ancak 5. yüzyılın sonunda Çin'den, Kanji (漢字) denilen harflerden oluşan yazı sistemi alınarak Japonca'ya uyarlanmıştır. Yani Japoncayı Çin'den almamışlardır. Konuşma dillerinin üzerine Çin alfabesi koymuşlardır. Zamanla Kanjilerden, Hiragana ve Katakana hece alfabeleri türetilmiştir. Bugün Katakana yabancı kelimelerin yazılımı için kullanılmaktadır. Örneğin kaşık sözcüğü İngilizce'de olduğu gibi "spoon" olarak kullanılmaktadır. Katakana'da spoon (kaşık) スプーン (supūn) şeklindedir. İlk yazılı belgeler dokuzuncu ve onuncu yüzyılda ortaya çıkmaya başlamıştır. Japoncada Hiragana, Katakana ve Kanji olmak üzere üç farklı yazı sistemi kullanılır. Hiragana ve Katakana'yı alfabe (hece alfabesi) olarak nitelendirebilirsek de Kanji için alfabe tanımını kullanmak doğru olmaz. Hiragana, kökeni Japonca olan kelimelerin ve ek, bağlaç ve edatların yazımında kullanılmaktadır. Bu alfabede her karakter bir heceyi ifade eder. Yalnızca 'n' (ん) ünsüzü kendi başına bir karakter ile ifade edilir. Bazen cümle sonunda söylenen 'tsu' (つ) hecesi bazen 's' ünsüzü gibi söylenir. Bunlar dışındaki tüm heceler bir ünlü ile biter. Japoncaya diğer dillerden geçen sözcüklerin ve ses veya durum taklit eden yansımaların (şırıl şırıl, çatır çutur, vb.) yazımında ise Katakana alfabesi kullanılır. Çin harflerinden uyarlanan Kanji ise kelime köklerini yazmakta kullanılır. Yani her bir Kanji bir sözcüğü karşılar. Kanji'yi yazım ve birleşim kurallarından ötürü bir alfabe olarak nitelendirmek yanlış olur. Örnek olarak: Kitap anlamına gelen "hon" (ほん) sözcüğü Kanji ile "本" şeklinde yazılır. Bugün anlamına gelen "kyou" (きょう) sözcüğü de "今日" şeklinde yazılır. Nasıl ki Türkçede "bugün" sözcüğü "bu" ve "gün" sözcüklerinden türemişse; Japoncada da "şimdi" anlamına gelen "ima" (いま) "今" ve "gün, güneş" anlamına gelen "hi" (ひ) "日" sözcüklerinin birleşmesiyle oluşmuştur ve "kyou" (きょう) olarak okunur. Japon yazı sisteminin karmaşık gibi görünen özellikleri onu Avrupalılar tarafından öğrenilmesi zor bir dil haline getirmektedir, ancak bu dili hiç bilmeyen herhangi bir insan bile Japonca yazılmış bir metine bakarak Kanjileri, Hiragana ve Katakana hecelerinden kolayca ayırt edebilir. Arlington Fildişi Sahili millî futbol takımı Fildişi Sahili millî futbol takımı, Fildişi Sahili'ni uluslararası organizasyonlarda temsil eden futbol takımıdır. Fildişi Sahili 2006 FIFA Dünya Kupası'na ve 2010 FIFA Dünya Kupası'na katılmayı başaran millî takımlar arasındadır. 1992'de Afrika Uluslar Kupası'nı kazanan Fildişi Sahili, tarihinde ilk kez 2006 FIFA Dünya Kupası'na katılmış ve "ölüm grubu" olarak adlandırılan grupta sadece Sırbistan-Karadağ'ı yenip 3 puan almıştır. 2010 FIFA Dünya Kupası'nda ise Brezilya'ya kaybeden Fildişi Sahili, Portekiz'le berabere kalmış ve Kuzey Kore'yi de yenmiş olsa da averajla grubu 3. tamamlayarak yine ilk turda elenmiştir. Fildişi Sahili millî futbol takımı, 2015 Afrika Uluslar Kupasında Gana millî futbol takımı ile oynadıkları final maçının normal süresi ve uzatmaları 0-0 bitmiş, penaltı atışları sonucunda 9-8 galip gelen Fildişi Sahili 23 yıl aradan sonra şampiyonluğa ulaşmıştır. 6 Eylül 2019 tarihinde Benin ve 10 Eylül 2019 tarihinde Tunus maçına seçilen oyuncular seçildi. "Caps and goals updated as of 8 July 2019, after the match against Cezayir. Richard Pryor Richard Franklin Lennox Thomas Pryor III, (d. 1 Aralık 1940 - ö. 10 Aralık 2005) Amerikalı komedyen, sinema oyuncusu ve yazar. Pryor 1 kez Emmy Ödülü (1973) ve 5 kez Grammy Ödülü (1974, 1975, 1976, 1981 ve 1982) kazandı. Pryor tüm zamanların en büyük stand-up komedyenler Comedy Central listesinde 1 numara yer almaktadır. Pryor Encino, 10 Aralık 2005 tarihinde, Kaliforniya'da bir kalp krizi geçirdi. Karısının ona başarısız bir diriltme denemesinden sonra yerel bir hastaneye götürüldü. Saat 07:58'de öldüğü açıklandı. Dul eşi Jennifer, şöyle diyordu "sonunda, yüzünde bir gülümseme vardı." Richard Pryor'un cesedi yakıldı ve külleri ailesine verildi. Halley Mustafa KeÃ§eli Mustafa Keçeli (d. 15 Nisan 1978, Ankara), Türk eski futbolcudur. Daha çok defansta ve ortasahada kanatlarda görev yapmaktadır. Kariyerine Ankaraspor'da başlayan Mustafa Keçeli oradan Denizlispor'a geçti. Bir orta saha oyuncusu olmasına rağmen attığı gollerle Denizlispor'un ligde kalmasında büyük pay sahibi oldu. 2006/07 sezonunda Trabzonspor'a transfer oldu. Haziran 2008'de Bursaspor'la 2+1 yıllığına sözleşme imzaladı. Süper Lig'in en isabetli orta yapan futbolcularından olduğu istatistiklerde göze çarpmaktadır. 2005-2006 sezonu ligin son hafta karşılaşmasında Denizli'de oynanan Denizlispor-Fenerbahçe maçında Denizlispor'un, Fenerbahçe'yi şampiyonluktan eden golünü atmış ve Denizli'nin ligde kalmasını sağlamıştır. Bununla birlikte Bursaspor'un son hafta kazandığı şampiyonlukla Fenerbahçe'yi yine son hafta şampiyonluktan eden takımla ilk şampiyonluğuna ulaşmıştır. Hacettepe Üniversitesi Spor Bilimleri Bölümünde öğrencidir.Şimdi ise Mersin İdman Yurdu transfer oldu .Şu anda yeniden Denizlispor forması giymektedir 1 kez Türkiye A2 millî futbol takımına çağrılan Mustafa Keçeli, o müsabakada forma şanşı bulamamıştır. Philip Berrigan Philip Berrigan (5 Ekim 1923 - 6 Aralık 2002), Amerikalı barış eylemcisi, anarşist, ve katolik papaz. Savaş karşıtı eylemlerinden dolayı bir zamanlar kardeşi Daniel Berrigan ile birlikte FBI'nin arananlar listesindeki ilk on isim arasında yer almıştı. Lihtenştayn millî futbol takımı Lihtenştayn millî futbol takımı, Lihtenştayn'ın uluslararası organizasyonlarda temsil eden futbol takımıdır. Lihtenştayn Futbol Federasyonu tarafından kontrol edilmektedir. Teknik direktörü Reinald Welser'dir. Takımın ilk maçı 1981'de Seul'da Malta ile oynanan ve 1-1 berabere biten gayrıresmi maçtır. İlk resmi maçı iki yıl sonra, İsviçre'ye 2-0 yenildikleri maç oldu. Lihtenştayn'ın en farklı galibiyeti, 13 Ekim 2004'te Lüksemburg'u 4-0 yendikleri 2006 FIFA Dünya Kupası eleme maçıdır. Bu maç, ayrıca Lihtenştayn'ın ilk deplasman galibiyeti ve Dünya Kupası elemelerindeki ilk galibiyetiydi. Lihtenştayn, en farklı mağlubiyetini 1996'da, 1998 FIFA Dünya Kupası elemelerinde, Makedonya'ya karşı 11-1'lik sonuçla aldı. Bu sonuç, Makedonya tarihinin de en farklı galibiyetidir. Takımın eleme maçlarındaki düşük performansı, İngiliz yazar Charlie Connelly'nin takımı 2002 FIFA Dünya Kupası elemelerinde takip etmesine yol açtı. Lihtenştayn'ın sekiz maçı da gol atamadan kaybetmesi ile sonuçlanan bu dönem, "Stamping Grounds: Liechtenstein's Quest for the World Cup" adı altında kitaplaştırıldı. Dünya Kupası elemelerinde ilk galibiyetini almadan dört gün önce Lihtenştayn, 2006 FIFA Dünya Kupası elemelerinde Portekiz ile 2-2 berabere kalarak manşetlere çıktı. Bu sonuçtan önce Lihtenştayn, bundan önceki 20 Dünya Kupası elemesinin hepsini kaybetmişti. Grubun son maçı olan rövanç maçında ise Benjamin Fischer'ın attığı gol ile devre arasını önde bitirerek bu başarıyı tekrarladılar ancak maçı 2-1 kaybettiler. Lihtenştayn, UEFA'nın en güçsüz takımı San Marino'ya kaybeden tek millî takımdır. 28 Nisan 2004'te oynanan hazırlık maçını Lihtenştayn, maçı 1-0 kaybetti. Lihtenştayn, FIFA'nın yeni sayılabilecek üyelerinden biri olup 1996 Avrupa Futbol Şampiyonası elemelerine kadar eleme maçlarına katılmadı. 3 Haziran 1995'te İrlanda ile 0-0 berabere kalarak sürpriz bir sonuç aldı. 14 Ekim 1998'de, 2000 Avrupa Futbol Şampiyonası elemesinde Azerbaycan'ı 2-1 yenerek, ilk galibiyetini aldı. Lihtenştayn kulüplerinin İsviçre lig sisteminde mücadele etmesi ve başta Mario Frick gibi profesyonel futbolcuların etkisi ile, takımın rekabet gücü arttı. 2004 Avrupa Futbol Şampiyonası elemelerinde İngiltere'ye iki maçta da sadece 2-0 mağlup oldular. 2006 Dünya Kupası elemelerinde, Lüksemburg'a karşı iki galibiyet, Slovkya ve Portekiz'e karşı birer beraberlik ile 8 puan toplayarak büyük başarı elde ettiler. 2008 Avrupa Futbol Şampiyonası elemelerinde, Mario Frick'in golü ile Letonya'yı yendiler. Bu maçın sonucunda Letonya teknik direktörü istifa etti. 17 Ekim 2007'de İzlanda'yı 3-0 yenerek, elemelerdeki ikinci galibiyetlerini aldılar. 26 Mart 2008'de, Avrupa'nın bir başka küçük ülkesi Malta'ya 7-1 yenilerek hayal kırıklığı yaşattılar. Bu maç da Malta'nın en farklı galibiyeti oldu. Lihtenştayn Futbol Federasyonu, UEFA Jübile Ödülleri'nde, son 50 yılın en iyi futbolcusu olarak Rainer Hasler'i ödüllendirdi. 2010 FIFA Dünya Kupası elemelerinde Azerbaycan ile golsüz, Finlandiya ile 1-1 berabere kalarak, iki puanla Grup 4'ün sonuncusu oldu. 2012 Avrupa Futbol Şampiyonası elemelerinde, Hampden Park'ta Stephen McManus'un 90+7'de attığı golle İskoçya'ya 2-1 yenilip puan alamadılar. Litvanya'yı Philippe Erne ve Michele Polverino'nun golleriyle 2-0 yenerek sürpriz yaptılar. Deplasmanda ise Litvanya ile golsüz berabere kaldılar. Aşağıdaki oyuncular sırasıyla 5 ve 8 Eylül 2019 tarihlerinde Bosna-Hersek ve Yunanistan'a karşı oynanan UEFA Euro 2020 maçlarına çağrıldı. Aşağıdaki oyuncular geçen sene resmi bir maça çağrılıp, 22 Mart 2013'te Rheinpark Stadion'da Letonya ile oynanan 2014 FIFA Dünya Kupası eleme maçı için 20 kişilik kadroya çağrılmamıştır. "Maç sayısı ve goller, 6 Şubat 2013'te Azerbaycan ile Al-Wasl Stadı'nda oynananıp 0-1 biten hazırlık maçı sonrasındadır." Kaba Diawara Kaba Diawara, (d. 16 Aralık 1975) Gineli futbolcudur. Avrupa'nın çeşitli takımlarında top koşturan Diawara 2009-2010 sezonu için AC Arles-Avignon takımına transfer olmuştur. 2004 yılında beri Gine millî futbol takımında forma giyen futbolcu, 2006 Afrika Uluslar Kupası'nda millî takımının kadrosunda yer almıştır. Selanikli Ahmet Efendi Selanikli Ahmet Efendi (1870, Selanik - 1928, İstanbul), Türk bestekâr, hanende ve udî. 600 bestesinden günümüze ancak 214 tanesi kalmıştır. Yunanistan millî futbol takımı Yunanistan millî futbol takımı, Yunanistan'ı uluslararası organizasyonlarda temsil eden futbol takımıdır. 2004 Avrupa Futbol Şampiyonası turnuvasında Avrupa Şampiyonu olarak, tarihlerindeki en büyük başarıya imza atmışlardır. Ayrıca, 2012 Avrupa Futbol Şampiyonası çeyrek finale yükseldi ve 2014 Dünya Kupası son 16'ya çıkmayı başarmıştır. 1934 FIFA Dünya Kupası elemelerinden bu yana 1950 haricindeki tüm eleme turlarına katılan Yunanistan Dünya Kupasına ilk katılım hakkını ilk kez 1994 FIFA Dünya Kupası'nda elde etti. Rusya, İzlanda, Macaristan ve Lüksemburg ile aynı grupta yer alan Yunanistan, yenilmeden grup lideri oldu. Sadece Selanik'te Macaristan, Moskova'da da Rusya ile berabere kalıp geri kalan maçlarını kazanan Yunan millî takımı, Bulgaristan ve Arjantin'e 4-0, Nijerya'ya ise 2-0 kaybederek gol atamadan turnuvaya veda etti. 2006 FIFA Dünya Kupası elemelerinde, yer aldığı grubu 4. sırada tamamlayarak Almanya'ya gitme şansını elde edemedi. Yunanistan, 2008 Avrupa Futbol Şampiyonası'na katılmayı başarsa da ilk turda elendi. 2010 FIFA Dünya Kupası elemelerinde 10 maçta 20 puan toplayarak grubunda İsviçre'nin ardından 2. sırada kalan Yunanistan, baraj maçlarında Ukrayna ile eşleşti. Evinde oynadığı ilk maçta sahadan golsüz eşitlikle ayrılan Yunanistan, rövanş maçında rakibini deplasmanda 31. dakikada Salpingidis'in golüyle devirdi ve 16 yıl aradan sonra Dünya Kupası'na katılma hakkını elde etti. 2010 FIFA Dünya Kupası'nda tıpkı 1994'te olduğu gibi yine Arjantin ve Nijerya ile aynı grupta yer alan Yunanistan, bu kez Bulgaristan yerine Güney Kore ile karşılaştı. Sadece Nijerya'yı mağlup edip grubu 3 puanla, 3. sırada tamamladı. Slovakya, Bosna Hersek, Litvanya, Letonya ve Lihtenştayn ile aynı grupta yer alan Yunanistan, grubunu Bosna Hersek ile aynı puanda tamamlamasına rağmen Zenica'da aldığı 3-1'lik yenilgi sayesinde ikili averajda, ayrıca genel averajda da rakibinin gerisinde kalınca grubu ikinci tamamlayıp play-off bileti aldı. Play-off'larda grubunda Türkiye millî takımını geride bırakan Romanya ile eşleşen Yunanistan, Mitroglou'nun iki golü ile rakibini Pire'de 3-1 yendi. Bükreş'te oynanan rövanş maçında Mitroglou ile yine öne geçen Yunanistan, Torosidis'in kendi kalesine attığı gole rağmen 1-1'lik beraberlikle Dünya Kupası biletini kaptı.2014 Dünya Kupasında C grubunu 2. tamamlayıp tarihinde ilk kez son 16 ya kalma başarısı göstermiş, ancak Kosta Rika'ya penaltılarda 5-3 kaybedip turnuvaya veda etmiştir. Şampiyon İkincilik Üçüncülük Dördüncülük Aşağıdaki oyuncular sırasıyla 5 ve 8 Eylül 2019 tarihlerinde Finlandiya ve Lihtenştayn takımlarına karşı UEFA 2020 Avrupa Futbol Şampiyonası eleme fikstürleri için Yunanistan kadrosuna çağrıldı. Rachel Green Rachel Karen Green (d. 5 May覺s, 1970), ABD dizisi Friends'de Jennifer Aniston taraf覺ndan canland覺r覺lan kurgusal bir karakterdir. Monica Geller'nın eski arkadaşıdır. Zengin bir ailenin şımartılmış kızı olan Rachel, düğün gününde düğünden kaçar ve baba evini de terkeder. Eski arkadaşı Monica ve arkadaşları ile karşılaşınca ev arkadaşı arayan Monica'nın evine yerleşir. Önceleri arkadaş grubunun müdavimi oldukları Central Perk adındaki kafede garsonluk yapar, sonradan ise moda sektörüne girerek orada bir kariyer oluşturur. Dizinin ilerleyen bölümlerinde Ross Geller ile uzun süreli, Joey Tribbiani ile kısa süreli bir ilişkisi olur. Ross'tan Emma adında evlilik dışı bir çocuğu olur. Ross ile inişli çıkışlı bir ilişkisi olsa da dizinin sonunda birbirlerini ne kadar çok sevdiklerini ve birbirlerine ait olduklarını anlarlar. Phoebe Buffay Phoebe Buffay (ayrıca Buffay-Hannigan) (d. 16 Şubat, 1967), 1994 ve 2004 yılları arasında yayınlanan Friends dizisinde Lisa Kudrow tarafından canlandırılan karakterdir. Monica'nın eski ev arkadaşıdır. Profesyonel masözdür ve amatör çapta müzikle uğraşır. Ursula Buffay adında bir ikiz kardeşi vardır. Phoebe ve ikiz kardeşi Ursula 13 yaşlarındayken anneleri intihar etmiş, babaları ise küçükken onları terketmiştir. Babasının diğer eşinden olma, Frank, Jr. Adında bir erkek kardeşi vardır fakat Phoebe Frank'ı çok sonraları tanır. Frank kendisinden yaklaşık 20 yaş büyük biriyle evlenir ve çocuk sahibi olmak için tek şanslarının taşıyıcı anne olduğunu öğrenirler. Phoebe kardeşinin çocukları için taşıyıcı anne olmayı kabul eder ve üçüz doğum yapar. Phoebe ergenlik çağında, sokakta, evsiz hayatı yaşamıştır. Çeşitli batıl inançlara ve ruhlar alemi ile ilgili görüşlere sahiptir. Çocuk ruhludur: değişik, nev-i şahsına münhasır bir karakteri vardır. Dizideki en garip karakterdir. Hayvansever ve vejetaryendir, ayrıca zincir mağazalara ve büyük şirketlere antipati besler. Dizi boyunca 6 kişilik gruplarından herhangi biriyle ilişkisi olmayan tek kişi Phoebe'dir. Farklı ve komik sözlere sahip şarkılar yazmakta onan Phoebe'nin bu şarkılarından en sevilmiş olanı "Smelly Cat" ("Kokuşmuş Kedi") bir kedi kumu reklamına jenerik müziği olmuştur. Joey, Phoebe ile birbirlerine ayarlayacakları randevuları unutunca Mike Hannigan ile tanışır ve onu Phoebe ile tanıştırır. Son sezonda Mike ile Phoebe evlenirler. Joey adlı yan dizide Joey diğer herkesin evlenip çocuk sahibi olduğunu söyler bu sözünden Phoebe ile Mike'ın sonradan çocuklarının olduğunu anlıyoruz. Joey Tribbiani Joseph "Joey" Francis Tribbiani, Jr. (d. 9 Ocak 1967), Friends dizisinde Matt LeBlanc tarafından canlandırılan hayali kahraman. Ayrıca, Friends dizisi sona erdikten sonra yaratılan Joey dizisinin baş karakteridir. Chandler'in eski ev arkadaşıdır. Mesleği aktörlüktür. İtalyan asıllıdır; ancak Bronx'ta doğup büyümüştür. Genellikle ufak tefek oyunculuk işleri almasına rağmen en uzun soluklu işi bir pembe dizide oynadığı doktor rolüdür (Dr. Drake Ramoray). Yemeğe ve kadınlara düşkündür. Tek aşık olduğu kadın Rachel'dir ama bir süre çıktıktan sonra çok yakın arkadaş olduklarını fark edip ayrılırlar zaten ilişkileri fazla uzun sürmez. Fazla zeki ve entelektüel sayılmaz. Sevecen karakteri ile arkadaşları arasında sevilir. Çapkınlık maceralarında kullandığı "How you doin'?" () repliği ile de tanınır. Chandler Bing Chandler Muriel Bing (d. 8 Nisan 1968), Friends dizisinde Matthew Perry tarafından canlandırılan hayali karakterdir. Ross Geller'in üniversiteden yurt arkadaşı, Joey Tribbiani'in ev arkadaşıdır. Maaşlı çalışan bir şirket elemanıdır, çalıştığı işin ne olduğu pek açık değildir, en yakın arkadaşları dahi bilmez. Sık sık yaptığı esprileri ve nükteleri ile bilinir. Küçük yaşta ailesi ayrılmıştır, sebebi babasının eşcinsel olmasıdır. Bu olay Chandler'de bir travma yaratmış, ailesinin boşanma kararını açıkladıkları Şükran Günü'nden bu yüzden nefret etmekte ve eşcinsel zannedilmekten ölesiye korkmaktadır, lakin sık sık da öyle zannedilir. İlerki bölümlerde Monica ile evlenmiş ve Erica adında bir kız ile Jack adlı çocuğun babası olmuştur. Ross Geller Dr. Ross Geller (d. 18 Ekim, 1967), çekimleri 10 yıl süren Friends dizisinde David Schwimmer tarafından canlandırılan kurgusal kahraman, 6 başrolden biridir. Monica'nın ağabeyi, Chandler'in üniversiteden yurt arkadaşıdır. Paleontologdur, önceden bir müzede çalışırken ardından üniversitede öğretim üyesi olmuştur. Arkadaş grubunun entelektüel karakteri olan Ross, bu konudaki aşırı gayreti ve özellikle dinozorlara olan sevgisi ve bu konuda sürekli konuşabilmesi yüzünden bazen arkadaşları ile uyum sorunu yaşar. Ross kendisine profesör Geller denmesinden çok hoşlanır. Aşk hayatı pek iyi gitmez. İlk evlendiği ve bir çocuğu olan Carol lezbiyenliği seçip kendisinden boşanır ve ilk lezbiyen eşinden Ben adında bir oğlu olmuştur. Ardından Emily ile evlenirken yanlışlıkla düğün sırasında ilk aşkı olan Rachel'ın adını söylemiştir ve bu da ikinci evliliğinin çabuk bir şekilde bitmesini sağlamıştır. Daha sonra Vegas'ta yanlışlıkla sarhoş bir anlarında Rachel ile evlenir. Her ne kadar 30'unda 3 kere boşanmış bir adam olmak istemesede Rachel onu ikna eder. Ailesinin favori çocuğu olması kardeşi Monica'yı üzmektedir. Rachel ile uzun süreli, çok inişli çıkışlı bir ilişkisi olmuştur ve Emma adında bir kızları olmuştur. Rachel onun çocukluk ve platonik aşkıdır. Ama daha sonra birbirlerini ne kadar çok sevdiklerini anlamışlardır. Ve dizinin sonunda bir daha ayrılmama sözüyle birleşmişlerdir. Abdülezel Paşa Abdülezel Paşa (1827, Hadim, Konya - 1897, Alasonya), Türk asker. On altı yaşında er olarak Osmanlı ordusuna katıldı. Er olduktan hemen sonra Arabistan'a gönderildi. Burada 12 yıl görev yaptı. Bu görevinden sonra subaylık sınıfına yükseldi. 1853 yılında Hüsrev Paşa'nın yaveri olarak Kırım Savaşı'na katıldı. 1857 yılında Karadağ Harekatı'nda ve 1868 yılında Girit Ayaklanmaları'nın bastırılmasında görev aldı. Gösterdiği başarılar üzerine her vazifesinin akabinde bir rütbe, çeşitli nişanlar ve madalyalar verildi. 1872 yılında Binbaşı rütbesiyle Giresun Tabur Komutanlığı'na atandı. Bu taburun komutanı olarak 1876-1877 Osmanlı-Sırp Savaşı'na katıldı ve Miralay rütbesine terfi ettirildi. Bir yıl sonra başlayan 93 Harbi'nde Plevne'de Müşir Osman Nuri Paşa'nın komuta heyetinde yer aldı. Savaşta gösterdiği başarılardan dolayı Padişah II. Abdülhamid tarafından Kahramanlık madalyası ile ödüllendirildi. Bu görevinden sonra Hicaz Jandarma komutanı olarak görevlendirildi. Bu görevinden dönüşte Mirliva rütbesine terfi ettirildi ve Paşa oldu. 26. savaşı olan, 1897 Osmanlı-Yunan Savaşı'ndan önce Teselya Ordusu'na bağlı 2. Tugay komutanlığına atandı. Savaş başlamadan önce askerlerine şöyle hitap etti: Dömeke Muharebesi sırasında atının üzerinde Yunan askerlerine doğru taarruz ederken başına isabet eden bir kurşun mermisi ile şehit düştü. Naaşı Alasonya'da bir türbeye nakledildi. Casiye Suresi Casiye Suresi (Arapça: سورة الجاثية ) Kur'an-ı Kerim'in 45. suresi. Sure 37 ayetten oluşur. Sure ismini, 28. ayettinde geçen ve diz üstü çöken anlamına gelen 'casiye' kelimesinden alır. Mekke döneminde indirildiğine inanılmaktadır. Casiye Suresi'nde Allah’ın kudretinden, vahyin öneminden, vahye inanmanın gereğinden, yeniden dirilişi inkar edenlerin durumundan, Kıyamet Günü'nden, inananlar ve inanmayanların aynı değerde olmadığından bahsedilir. Sturmabteilung Sturmabteilung (kısaca SA, Türkçe: "Taarruz Bölüğü"), Nasyonal Sosyalist Alman İşçi Partisi'nin, Weimar Cumhuriyeti zamanında nasyonal sosyalistlerin yükselişinde önemli rol oynamış yarı askerî örgütü. Mensupları kahverengi gömlekler giydiği için Kahverengi Gömlekliler adıyla da anılır oldu. Kurucusu ve 1934'te ölümüne kadar başındaki kişi Ernst Röhm idi. 1920'de kurulmuş, 1921'de ise tam anlamıyla yarı askerî bir nitelik kazanmıştı. Örgüt, 1920'li yılların başlarında parti toplantılarının güvenliğini sağlamak amacıyla hareket etmekteydi. Parti toplantılarını sabote etmek isteyen komünistlerle kavgaya tutuşan Taarruz Bölüğü mensupları, daha sonraları barlarda, birahanelerde ve benzeri yerlerde komünistlerin silahlı örgütü Roter Frontkämpferbund ile sıklıkla kavga etmeye başladı. Bu kavgalar, kanlı çatışmalar halinde sokaklarda da yaşanabiliyordu. 1934'ten sonra SA'nın personel mevcudu 3.5 milyona kadar çıktı. Ayrıca ağır silahları da mevcuttu. Buna karşı Alman ordusunun sadece 100.000 askeri vardı. Böylece Taarruz Bölüğü, Almanya içinde ikinci bir ordu haline geldi ve nasyonal sosyalistlerin politik rakiplerinin bastırılmasında önemli rol üstlendi. Nasyonal sosyalistlerin Almanya'da iktidara gelmesinden sonra kısa süreliğine yardımcı polis (Hilfspolizei) olarak atanan SA, 1934 yazında gerek SS'in daha da gelişmesi gerekse kendisinin zamanla fazla güçlenerek başına buyruk hareket etmeye başlaması nedeniyle gitgide değer kaybetmeye başladı. 1934 yılında 30 Haziran'ı 1 Temmuz'a bağlayan gece Adolf Hitler, SA'nın üst kademelerinde yer alan kişilerin tutuklanmasını ve idamını emretti. Bu gece Uzun Bıçaklar Gecesi olarak anılır. O gece en az 85 üst düzey SA liderinin bıçaklanarak öldürüldüğü tahmin edilmektedir. Ernst Röhm'ün öldürülmesinden sonra SA'nın başına Viktor Lutze getirildi. Abdülhalim Ağa Abdülhalim Ağa (1710 - 1802), Türk bestekârdı. Enderunda yetişmiş ve suzidil makamını ilk defa kullanmıştır. Bestelerinden sadece 18 tanesi günümüze gelmiştir. Avusturya millî futbol takımı Avusturya millî futbol takımı, Avusturya'yı uluslararası organizasyonlarda temsil eden ve Avusturya Futbol Federasyonu'nun kontrolünde olan futbol takımı. Avusturya, sonuncusu 1998'de olmak üzere 7 kez Dünya Kupası'nda mücadele etti. Avrupa Şampiyonası'na ise ilk kez, İsviçre ile birlikte ev sahipliği yaptığı 2008'de katıldı. 1930'larda, tam 18 yıl boyunca Avusturya millî takımının hocalığını yapmış Hugo Meisl yönetiminde 14 maç boyunca yenilgi yüzü görmeyen takım, Josef Simstik ve Matthias Sindelar gibi oyuncuların katkısıyla 1934 FIFA Dünya Kupası'nın yarı finalinde ev sahibi ve daha sonra şampiyonluğa ulaşacak İtalya'ya 1-0 mağlup oldu. 3.'lük maçında Almanya'ya 3-2 mağlup olan Avusturya, turnuvayı 4. sırada tamamladı. 1938 FIFA Dünya Kupası'na da katılma hakı kazanan Avusturya, 12 Mart 1938'deki ilhak dolayısıyla Nazi Almanyası ile birleşmesinden ötürü turnuvadan çekildi. II. Dünya Savaşı'nın ardından katıldığı 1954 FIFA Dünya Kupası'nın çeyrek finalinde ev sahibi İsviçre'yi 7-5 mağlup eden Avusturya, kupa tarihinin en gollü maçı oynamıştır. Bu maçtan sonra, yarı finalde Almanya'ya 6-1 mağlup olan Avusturya, kupa tarihindeki en ağır Dünya Kupası mağlubiyetini almıştır. Üçüncülük maçında ise Uruguay'ı 3-1 mağlup eden Avusturya'nın ülke tarihindeki en iyi derecesi bu kupada aldığı 3.'lük oldu. 1982 FIFA Dünya Kupası'nda ise ilk iki maçını kazanan Avusturya, grubun son maçında Almanya ile karşı karşıya geldi. Beraberlik veya Avusturya galibiyetinin Almanları, Almanya'nın 3 farklı galibiyetinin de Avusturya'yı turnuva dışına iteceği maçta, her iki takıma da yarayan ve gruptaki Cezayir'i turnuva dışına iten skorlar 1 veya 2 farklı Almanya galibiyetidir. Almanlar Hrubesch'in golüyle 1-0 öne geçtikten sonra kalan 80 dakikayı, Almanca konuşan 22 adam aralarında pas yaparak bitirince oynanan bu maç büyük bir tepki çekti. Bu maç sonra, FIFA gruplardaki son maçların aynı saatte başlaması kararını aldı. Avusturya'nın son sahne aldığı Dünya Kupası ise 1998 FIFA Dünya Kupası oldu. Takım, grup maçlarında 2 beraberlik 1 mağlubiyet aldı ve attığı 3 gol de 90. dakikada geldi. Grupta İtalya'ya 2-1 kaybettikleri son maçta Andreas Herzog millî takımın kupadaki 43. ve son golünü kaydetmiştir. Şampiyon İkincilik Üçüncülük Dördüncülük Aşağıdaki oyuncular, 6 ve 9 Eylül 2019'da Letonya ve Polonya'ya karşı oynanan Euro 2020 eleme maçları için çağırıldı. Paolo Maldini Paolo Maldini (d. 26 Haziran 1968), Milan ve İtalya millî futbol takımının eski millî futbolcusu. Kariyerinin tamamını Milan'da geçirdi ve 1984'ten beri 877 maça çıkarak kulübün başarısında önemli bir pay sahibi oldu. AC Milan ve İtalya için bir efsanedir. İstikrarlı bir oyuncu olan Maldini 126 kez millî formayı giyerek rekor kırdı. 20 Mart 2020 tarihinde COVID-19 virüsünün test sonuçlarının pozitif çıktığını duyurmuştur. Paolo Maldini sadece kısa zamanda yeteneği ile göze çarparak A takımındaki yerini sağlamlaştırdı. Kariyeri boyunca 8 Avrupa Şampiyonlar Ligi finalinde mücadele etti ve rekor kırdı. Aynı zamanda Şampiyonlar Ligi'nde en çok forma giyen ilk 10 oyuncu arasındadır. Maldini kariyerini 2008-2009 Sezonundaki Fiorentina maçıyla sonlandırdı. Ulusal Takımla ilk maçına 19 yaşındayken çıktı. 1988 yılında İtalya'nın Yugoslavya ile 1-1 berabere kaldığı maçta kadroda yer aldı. Maldini kulüp düzeyinde yakaladığı sayısız şampiyonluğu ulusal takımda yaşayamayacaktır. Katıldığı ve derece aldığı önemli turnuvalar şunlardır: Rap müzik ile ilgileniyor ve bu alanda dj'lik tecrübesi bile bulunuyordu. Ayrıca yakın dostu ve aynı zamanda kendisi gibi profesyonel bir futbolcu olan Christian Vieri ile "Sweet Years" adında bir markası bulunuyor. Moda ve modellik alanıyla ilgili olmasında eşi Adriana Fossa Maldini'nin de manken oluşu ve moda ile iç içe bulunması ayrı bir etkendir. Ayrıca Nike firmasının "Good vs Evil" adlı reklamında oynamıştır. Erzurumlu Emrah Erzurumlu Emrah (d. 1775 Tanbura, Erzurum – ö. 1854, Niksar, Tokat), Türk halk şairi. Anadolu'da üzerinde geçici olarak Sivas ve Kastamonu'da uzun süre kaldığı, Dertli'yi koruyan Alişan Bey'e sığındığı, bir ara Sinop ve İstanbul'a gittiği söylenir. Medrese öğrenimi gördüğü için klasik şiire yönelmiş, Fuzûlî, Baki, Nedim gibi usta bildiklerini örnek almış, Nakşibendiliğin Halidi koluna bağlı olduğu için tasavvuf öğelerini şiirine doldurmuş, koşmalarında Karacaoğlan'ı, kimi zaman da Aşık Ömer ve Gevheri'yi izlemiştir. Aşık geleneğine bağlı kaldığı koşmalarında ustaca bir söyleyişe ulaştığı, yerli zevki dile getirdiği görülür. Erzurumlu Emrah'ın aruzla yazdığı şiirleri "Divan" adıyla Erzurumlu Abdulaziz tarafından bastırılmış (1913-1914), hece ölçüsüyle yazılmış şiirlerini Eflatun Cem Güney ile Çetin Eflatun Güney kitap haline getirmişlerdir: "Erzurumlu Emrah'ın Hayatı ve Şiirleri" (1958). Bu yıla kadar şiirleri ve hayatı sürmüş "Erzurumlu Emrah" semaisiyle de ün kazanmıştır.Daha çok halk edebiyatında benimsenen Erzurumlu Emrah divan edebiyatı tarzında yazdığı şiirleriyle benimsenmiştir. Yaşamı üstüne bilgiler halk arasında dolaşan söylentilere ve şiirlerine dayanan Erzurumlu Emrah'ın Erzurum'da medrese öğrenimi gördüğü bilinmektedir. 18. yüzyılın sonunda Erzurum köylerinden birinde doğduğu, gerek halk inanışları gerek kendi şiirlerindeki anışlardan belli olan Emrah'ın 1855 ile 1860 arasında, son yıllarını geçirdiği Niksar'da öldüğü kabul edilir, türbesi bu ilçededir. Daha açık bilgi yoktur. Eserlerindeki öğelerden ve Divan şiiri yolundaki emeğinden anlaşıldığı gibi, hem yeterince öğrenim görmüş, hem tasavvuf yoluna yönelmiştir. Şiirlerinde geçen yer adlarının tekrarından Trabzon, Sivas, Ünye, Kastamonu, Konya, Niksar, Niğde şehirlerini dolaştığı, çeşitli yerlerde kısa süreli serüvenler yaşadığı bellidir. Kendisine ilgi duyan ve koruyup esirgeyen edebiyat meraklısı kişilere konuk olarak birkaç şehirde yerleşip yaşadığı, ev bark kurduğu da söylenmektedir. "Emrahoğulları" adıyla anılan ailelerin birbirinden uzak yerlerde yaşamakta oluşları, birçok yerde adına bağlı mezarların bulunuşu, şiirlerinin dilden dile geçerek yayılış genişliği kazanışı, aruzla yazdıklarının basılışı, asıl mezar taşının Niksar'da bulunuşuna kadar onun ününün yaygınlığını gösteren işaretlerdir. Bu açıdan 19. yüzyılın "Dertli" ve Seyrani gibi adı bilinen birkaç sanatçısından biridir. Divan şiiri yolunda yazdıkları zayıf kopyalar olmaktan öteye gitmez. Ancak Doğu Anadolu'lu bir saz şairi olarak hece vezniyle söylediği iki yüze yakın şiirin derlenmiş hali, kendisini 19. yüzyılın önemli âşıklarındandır. Çağdaşlarından Tokatlı Nuri (ö. 1882) üzerinde belli etkileri vardır. Hatta çoğu zaman bu ikilinin şiirleri karıştırılır. Yaşamının değişik geziler, yerleşmeler, evlenmeler ve serüvenlerle dolu oluşu, Orta Anadolu ve Doğu Anadolu Bölgesi'ndeki ününü arttırmış, ilgi çeken kişiliği ile eserine değer kazandırmış, şiirlerinin yayılıp bilinmesini sağlanmıştır. 19. yüzyıldaki âşık fasıllarında eserleri okunan sanatçılardan biri olan "Erzurumlu Emrah", klasik edebiyat bilgisiyle üstünlük kazanarak etki sağlamış, iki yanlı çalışkanlığıyla geniş alanlarda duyulmuştur. Tasavvufi şiirleri belli bir değer düzeyinin üstünde değildir. Ancak saz şiiri geleneği yolundaki içten ve etkili aşk, gurbet şiirleridir. Şiirlerinin bir kısmı Ercişli Emrah'ın (17. yüzyıl) Selvihan'la ilişkili halk hikâyesine de eklenmektedir. Ercişli'nin bazı şiirleri de "Erzurumlu Emrah"a mal edilmiş olduğu düşünülmektedir. El Çek Tabip Sinem Üstünden, Felek Çakmağını Üstüme Çaktı ve Bugün Ben Bir Güzel Gördüm gibi bestelenen birçok şiiri vardır. Van Halen Van Halen, 1972'de kuruldu ve 1980'lerde dünya çapında bir grup oldu. Eddie Van Halen'in gitarı ve David Lee Roth'un şovlarıyla dikkat çekmişlerdir. Eddie Van Halen dünyanın en iyi gitaristlerindendir. Sayılı solo gitaristin çalabildiği eruption parçasının yazarıdır. Grubun en önemli elemanıdır Running With the Devil ise unutulmazlar arasında yer almış ve en iyi 100 metal şarkı listesinde 24 numaradır. Pith Possum Pith Possum "Super Dynamic Possum of Tomorrow" 1995 yılında Walt Disney Television Animation tarafından Buena Vista Television distribütörlüğüyle yaratılan mükemmel kahraman. Bir zamanlar atv de de yayınlanmıştı ancak hatıralarda pek yer etmiş değil. O zamanlar Geleceğin Süper Opossumu Pith Possum olarak çevirilmişti. Şanlıurfaspor Şanlıurfaspor, Şanlıurfa'da futbol ve basketbol branşlarında faaliyet gösteren profesyonel bir kulüptür. Kulübün renklerini Mustafa Dişli belirlemiştir. Maçlarını 30.000 kişilik Şanlıurfa 11 Nisan Stadyumu'nda oynamaktadır. Basketbol takımı ise deplasmanlı ligde mücadele etmektedir. Kulüp 2010 yılından beri Trabzonspor ile kardeş kulüptür. 2020-21 sezonunda 3. Ligde mücadele etmektedir. 1969 yılında Şanlıurfa'daki Kahraman Uyanışspor, Beşiktaş ve 11 Nisanspor kulüpleri birleşerek Şanlıurfaspor'u kurmuşlardır. 1971 yılında genç takım teşkil edilmiş, 1973 yılında amatör takım kurarak Urfa amatör lig maçlarına iştirak etmeye başlamıştır. İlk kulüp başkanı Mustafa Kılıç'tır. Forma rengini buğday filizinin yeşil ve buğday filizinin sararmaya yüz tuttuğu başak halindeki sarı renklerini alarak belirlemiştir. 1969-70 futbol sezonunda Şanlıurfaspor 3. Türkiye Ligi profesyonel ligde kırmızı grupta mücadele etmiştir. O dönem ligde ilk müsabakasını Kırşehirspor'la sahasında oynayarak 0-0 berabere kalmıştır. Türkiye 3. Ligi Kırmızı Grup bölgesel bir grup olmayıp Doğu, Güneydoğu, Karadeniz, İç Anadolu ve Akdeniz bölgelerinde bulunan mevcut takımlardan oluşmuş güçlü bir gruptu. Şanlıurfaspor kulübünün başarıları, 2006-2007 sezonunda 2. Lig A kategorisi için düzenlenen yükselme grubuna çıkmak ve 2007-2008 yılı Türkiye Kupası'nda 2. Lig A kategorisi takımı Malatyaspor'u 6-0 ve devamında Süper Lig takımı Konyaspor'u 2-1 yenerek gruplara kalmıştır. Gruplarda ise Kayserispor, Gaziantepspor ve Alanyaspor ile eşleşen sarı yeşilliler ilk maçında Alanyaspor'u 3-0 yenmiş, Kayserispor ve Gaziantepspor ile de 1-1 berabere kalmıştır. 16 Ocak 2008 tarihinde grubu'ndaki son maçında tarihinde ilk kez Fenerbahçe ile Kadıköy'de Fenerbahçe Şükrü Saracoğlu Stadyumu'nda oynamış ve 1-0 öne geçtiği maçtan 3-2 mağlup ayrılmıştır. Bu sonuçlada gruplarda 3. olarak elenmiştir. Kulüp, yaşadığı maddi kriz nedeniyle 2008 yılında kayyuma devredildi. Kayyum olarak atanan Şanlıurfa Belediye Başkanı, Şanlıurfa Belediyespor ile aynı grupta olan takımın UEFA kriterlerine göre ligde kalabilmesi için iki kulübün yöneticilerinin aynı kişilerden oluşmamasını sağladı. Kulüp başkanlığını sonraki dönemde Kemal Saraçoğlu yaptı. Futbol takımı 1. Lig'e yükseldikten sonra alınan sonuçlar nedeniyle Kemal Saraçoğlu istifa etti. Seçimli genel kurulda kulüp başkanlığına Fethi Şimşek getirildi. Fethi Şimşek'in istifasından sonra kongrede Fahri Başkanlığa Eski Eyyübiye Belediye Başkanı Mehmet Ekinci seçildi. 2011-12 sezonunda 2. Lig Beyaz Grupta Şampiyon olarak 1. Lige yükseldi. Aynı sezon Türkiye Kupası'nda da takım çeyrek finale kadar yükselmiş çeyrek finalde ise 2009-2010 Süper Lig şampiyonu Bursaspor'a 4-1'lik skorla boyun eğerek kupaya veda etmiştir. 4 Eylül 2011 tarihinde Şanlıurfaspor Süper Lig takımlarından Bursaspor ile GAP Arena stadında 2011-2012 sezonu açılış maçında karşı karşıya gelmiş ve maçtan 1-0 mağlup ayrılmıştır. Şanlıurfaspor 2012-13 sezonunda Türkiye Kupası 4. tur maçında Trabzonspor ile karşı karşıya geldi. Hüseyin Avni Aker Stadyumu'nda oynanan mücadelede Şanlıurfaspor Trabzonspor'a 4-0 mağlup olarak kupadan elenmiştir. 2016- 017 sezonda TFF 1. Ligden düşerek 2. lige geçti. 2019-20 sezonunda sezona -15 puanla başlayan takım Covid-19 salgını sonrası tamamlanmadan tescillenen ligde daha önce düşmesi kesinleşintiği için 2. Ligden 3. Lige düştü. Kulüp Bayan Basketbol takımıyla Süper Lig'e 2011.2012 sezonunda yükselerek büyük bir başarıya imza atmıştır. Erkek basketbol takımı ise 1. Lig'de oynamaktadır. Takım erkek engelli basketbol liginde de süper ligde mücadele etmektedir. 3. seviye Lig Åžampiyonluk (1) : 2011-2012 Åžampiyonluk (3) : 1976-1977, 1988-1989, 1994-1995 1977-1985, 1989-1990, 1995-2001, 2012-2017 1969-1977, 1985-1989, 1990-1995, 2001-2012, 2017-2020 2020- Darîr Darîr (Erzurumlu Darîr ya da Kadı Darîr olarak da anılmaktadır), 14. yüzyılda yaşayan Azeri şair. Anadan doğma kör olduğu ("Darir" lakabı bundan gelir) halde, İslam bilimlerini öğrenerek kadılık rütbesine yükselen Erzurumlu Darir, Mısır'a gidip (1377), Memlûk sultanı Nûreddin Ali'nin sarayında yaşadı. Erzurumlu Darir'in yapıtları yalnız Suriye-Mısır bölgesinde değil, Anadolu'da da kendisinden sonraki yüzyıllarda okuyucu bulmuştur. Bu kitapların özellikle halk arasında okunması, dilinin yalınlığı nedeniyledir. "Siyer"'indeki bir şiirinin mevlid şairi Süleyman Çelebi'yi etkilediği düşünülürse de, yaşadığı çağda ününün yaygın olduğu söylenebilir. Pampa kedisi Pampa kedisi ("Leopardus colocolo"), kedigiller ("Felidae") familyasından Güney Amerika'ya özgü bir tür. Görünüm açısından pampa kedileri, Güney Amerika'nın farklı bölgelerinde önemli ölçüde farklılaşır. Bu durum, sınıflandırılmada zorluklara yol açar. Kürk rengi, renk skalasında siyahtan sarıya, sarıdan açık boz renge kadar uzanır. Kürkü bazı kısımlarda çok uzun olduğundan yele izlenimi bırakır. Bu durum kedinin olduğundan büyük görünmesine sebep olur. Pampa kedisinin gövde uzunluğu 70 cm, kuyruk uzunluğu ise 30 cm'dir. Omuz boyu yüksekliği 60 cm tutar. Yetişkin bir pampa kedisinin ağırlığı 3 kg ile (doğal ortamda) 7 Kg (esaret altında) aralığında değişir. Pampa kedisi, Brezilya'dan Patagonya'ya kadar step düzlüklerde yaşar. Ayrıca Güney ve Orta-batı Güney Amerika'nın (Ekvador'dan güneye) And bölgelerinde'de rastlanır. Pampa kedisi, hem açık arazi de hem de kendisine uygun ormanlarda bulunur. Pampa kedisi ağırlıklı olarak gece aktiftir. Küçük kemirgenlerle ve yerde yaşayan küçük kuşlarla beslenir. Patagonya sahillerinde yaşayan pampa kedileri penguenleri ve civcivleri avlama konusunda uzmanlaşmıştır. Yaşadıkları alanda, kümesleri yağmaladıkları sık sık bildirilir. Pampa kedileri, Nisan-Temmuz aralığında çifleşirler ve bir batında bir ile üç arasında yavru dünyaya getirirler. Pampa kedisi, türü tehlikede görülür ve CITES sözleşmesinde Ek.II listesine dahil edilmiştir. García-Perea (1994) ve Wilson & Reeder'e göre (2005) gerçekte Pampa kedisinin 3 türü mevcuttur. Friedrich Loeffler Friedrich Loeffler (24 Haziran 1852 - 9 Nisan 1915), difteri bakterisini keÅŸfeden Alman bakteriyolog. Edmond Halley Edmond Halley (bazen "Edmund" olarak da geçer) "(d. 8 Kasım 1656 - ö. 14 Ocak 1742)", İngiliz gökbilimci, jeofizikçi, matematikçi, meteorolog, fizikçi ve mucit. Londra, Haggerston'da doğdu. Aynı adı taşıyan babası Edmond Halley zengin bir sabun yapımcısı idi. Çocukken matematik ile çok ilgiliydi. İlk olarak St Paul's School'da okudu, 1673'ten itibaren Oxford'daki The Queen's College'a devam etti. Bu sıralarda 17 yaşındaydı. Daha öğrenci iken güneş sistemi ve güneş lekeleri ile ilgili makaleler yayımladı. 1675'te Kraliyet astronomu Flamsteed'in yanında çalışmaya başladı ve hem Oxford hem de Greenwich'deki gözlemlerde ona yardımcı oldu. Merkür'ün tutulmasını gözlemledi. 1676 yılında, bitirme sınavlarına girmeden Oxford Üniversitesi'ni bıraktı. Güney yarıküre yıldızlarını incelemek amacı ile güney Atlas Okyanusu adalarından St. Helena'ya gitti. Kasım 1678'de İngiltere'ye geri döndü. Ertesi yıl, 341 güney yıldızının ayrıntılarını içeren "Catalogus Stellarum Australium" adlı eseri yayımladı. Yıldız haritasına yaptığı bu katkılar onun Tycho Brahe ile karşılaştırılacak kadar ünlenmesine yol açtı. Oxford'dan diplomasını aldı ve Kraliyet Cemiyeti üyeliğine ("Fellow of the Royal Society") seçildi. 1686'da seyahatinin ikinci bölümünü yayımladı. Bu bölümde Alize Rüzgârları ve muson yağmurlarını konu alan bir makale ve harita yer alıyordu. Burada Güneş ısısının Dünya atmosferinin hareketlerindeki etkisini gösterdi. Aynı zamanda barometrik basınç ile deniz seviyesinden yükseklik arasında bir ilişki olduğunu da gösterdi. Haritaları, yeni gelişmekte olan, bilgiyi görselleştirme tekniklerine önemli katkı sağladı. 1682'de Mary Tooke ile evlendi ve Islington'a yerleşti. Zamanının büyük kısmını ay gözlemleri ile geçirmesine rağmen yer çekimi ile de ilgilendi. Kepler'in gezegensel hareket yasaları'nın kanıtlanması kafasını kurcalayan bir problem idi. Ağustos 1684'te Cambridge Üniversitesi'nde Isaac Newton ile bunu tartışmak üzere buluştu. Newton problemi çözmüş, ama çözümü yayımlamamıştı. Halley onu yayımlamaya ikna etti. Newton "Philosophiae Naturalis Principia Mathematica"yı (1687) yazdı ve Halley'in parası ile yayımladı. Yaptığı birçok katkının yanında Newton'u "Principia"yı yazmaya ikna etmesi ve masraflarını ödeyerek yayımlanmasını sağlaması, birçokları tarafından bilime yaptığı en büyük katkı sayılmaktadır. 1693'te nüfus kayıtlarının düzenliliğiyle tanınan Alman-Polonya kenti Breslau'nun (Wroclaw) ölüm yaşı kayıtlarını analiz ettiği bir makale yayımladı. Bu makale, İngiliz hükümetine hayat sigortası fiyatlarını alıcının yaşına bağlı olarak ayarlama imkânı verdi. Halley'nin çalışmaları aktüeryanın gelişimine büyük katkıda bulundu. John Graunt'ın daha ilkel çalışmalarından sonra gelen Breslau hayat tablosu, demografi tarihinde önemli bir olay olarak değerlendirilmektedir. 1690'da uzun süre su altında kalabilen ve sualtı araştırmaları için penceresi bulunan bir araç olan dalma çanının planlarını tamamladı. Halley'in dalma çanında hava, yüzeyden gönderilen ağırlık bağlanmış varillerle sağlanıyordu. 1698'de Dünya manyetizmasını kapsamlı olarak incelemek amacı ile HMS "Paramore" adlı geminin komutasına getirildi. Bu görevi, Atlas Okyanusu'nda iki sene süren ve 52° kuzey ilâ 52° güney enlemlerine uzanan bir yolculukla tamamladı. Sonuçlar "Pusula Sapmasının Genel Haritası" ("General Chart of the Variation of the Compass") (1701) adlı kitapta yayımlandı. Bu, türünün ilk haritası ve isogonlar (ya da halley çizgileri) içeren ilk haritaydı. Kasım 1703'te Oxford Üniversitesi'nde geometri profesörlüğüne getirildi ve 1710'da fahrî hukuk doktoru unvanı aldı. 1705'te tarihsel astronomi yöntemlerine dayanarak 1456, 1531 ve 1607'de görülen kuyruklu yıldızların farklı değil, tek bir kuyruklu yıldız olduğunu ve bu yıldızın 1758'de geri döneceğini öne sürdüğü "Synopsis Astronomia Cometicae"'yi yayımladı. Kuyruklu yıldız hesaplanan tarihte geri döndüğünde Halley Kuyruklu Yıldızı olarak anılmaya başlandı. 1716'da Halley, Venüs'ün Güneş'in önünden geçiş süresinin hassas bir şekilde ölçülerek Dünya ile Güneş arasındaki uzaklığın hesaplanmasını önerdi. 1718'de kendi astrometrik hesaplarını eski Yunanlılarınki ile karşılaştırarak "sabit" yıldızların hareket ettiklerini keşfetti. 1720'de John Flamsteed'in varisi olarak ölümüne kadar sürdüreceği Kraliyet Astronomu görevine getirildi. Londra'nın güneydoğusunda bulunan Lee'deki St. Margaret's Kilisesi'nde defnedildi. 1692'de Halley "içi boş Dünya" fikrini ortaya attı. Bu fikre göre Dünya 800 km. kalınlığında bir kabuktan, eşmerkezli iki iç kabuktan ve en içte yaklaşık Venüs, Mars ve Merkür'ün çaplarında bir çekirdekten oluşuyordu. Bu iki kabuk atmosfer tarafından birbirinden ayrılıyordu ve her birinin ayrı manyetik kutupları vardı. Küreler değişik süratlerde hareket ediyordu. Halley bu düzeni anormal pusula ölçümlerini açıklamak için ortaya attı. İçerideki atmosferi ışık saçan bir şekilde hayal etmişti ve kaçan gazların kutup ışıkları'nı oluşturduğuna inanmıştı. Principia'nın ortaya çıkmasında Halley'in katkısı büyüktür. O sıralarda gezegenlerin elips şeklinde yörüngeler izlediği biliniyor ama nedeni bilinmiyordu. Halley, iki bilim adamı (Robert Hooke ve Sir Christopher Wren) ile bu konuda iddiaya girdi ve konu ile ilgili bilgi almak üzere Isaac Newton'a başvurdu. Bu buluşma hakkındaki bilgileri Newton'un sırdaşı Abraham de Moivre'ın notlarından öğreniyoruz. Sorunun temeli matematiğin ters kare yasası ile ilgilidir. Newton, Halley'e bunu hesapladığını söyler ama hesaplarını bulamaz. Halley'in ısrarları üzerine problemi tekrar çözer ve iki yıl inzivaya çekilerek şaheseri Principia'yı tamamlar. Halley'in katkısı Principia'yı yazması için Newton'a baskı yapmak ile sınırlı kalmaz. Maddî durumu çok iyi olmamasına rağmen kitabın basım masraflarını karşılar ve Newton ile bazı bilim adamları arasında çıkan anlaşmazlıklarda arabuluculuk yapar. ""Halley'in dehası, Newton'ın daha büyük matematiksel dehasını farketmesi ve Principia Mathematica'nın basım masraflarını kendi cebinden ödemesi idi. Çünkü Kraliyet Cemiyeti o sırada meteliksizdi."" Halley adını taşıyan kuyruklu yıldız, sanılanın aksine Edmund Halley tarafından keşfedilmemiştir. Halley, sadece 1406, 1531, 1607 yılında başkaları tarafından gözlemlenen kuyruklu yıldızların aslında tek ve aynı kuyruklu yıldız olduğunu anlamış ve 1758 yılında geri döneceğini tahmin etmişti. Kuyruklu yıldız geri döndüğünde Halley hayatta değildi ama astromomi dünyası tarafından Halley Kuyruklu Yıldızı olarak anılıyordu.. YaÄŸ bezi Yağ bezi, insanda el ayası ve ayak tabanı hariç bütün vücut yüzeyinde bulunan yapılardır. Kıl folikülüyle ilintili olan yağ bezleri basit kesecikler halindedir; keseciklerin içinde bulunan çekirdekli hücreler birkaç katlı bir epitelyum teşkil eder; epitelyum katlarının içinde de yağ damlacıkları bulunur. Hücreler yağ bezinin ağzına ne kadar yakın olursa içlerindeki yağ kütlesi de o kadar çok olur; buralardaki hücreler çatlayarak içlerindeki yağı akıtırlar. Yağ bezlerinin salgıladığı yağın amacı kılları ve deriyi yağlamak, yumuşaklığını ve direncini arttırmaktır. Misk hayvanlarının misk bezleri ile kuşların üropigial bezleri de yağ bezleridir; kuşlar bu bezlerden gagalarıyla aldıkları yağı tüylerine sürerek suyun tüylerine işlemesini önlemiş olurlar. Memelerdeki süt bezlerinin yapısı da yağ bezlerininkine benzer özelliktedir. Aragonaise Aragonaise ismi İspanya'da bir bölge olan Aragon'dan gelmektedir ve "Aragon'un dansı" anlamındadır. İki ünlü besteci "Aragonaise" ismini kendi bestelerinde kullanmışlardır. Bu bestelerden birisi Jules Massenet tarafından yazılan Le Cid operası, diğeri ise Georges Bizet tarafından yazılan Carmen operasıdır. Rebordelo (Vinhais) Rebordelo Portekiz'de Vinhais belediyesine bağlı olan, 22,15 km yüzölçümüne sahip, 618 nüfuslu (2011) bir bucaktır (Portekizce: "freguesia"). Santa Cruz (Vinhais) Santa Cruz Portekiz'de Vinhais belediyesine bağlı olan, 10,48 km yüzölçümüne sahip, 57 nüfuslu (2011) bir bucaktır (Portekizce: "freguesia"). Yabgu Yabgu, (Eski Türkçe: , yabγu, eski Türk devletlerinde hükümdar anlamında kullanılan unvan. Unvan daha çok Oğuz Türkleri tarafından kullanılmıştır. Oğuzlar kurdukları ilk devlete de Oğuz Yabguluğu adını vermişlerdir. İlk Türk Devletlerinde yüksek düzeyde devlet yöneticisi anlamında kullanılır. Türk Kağanlığı döneminde kağandan sonra gelen en üst düzey yönetici anlamındadır. Yabgu, aynı anlamda kullanılan "kağan" ve "hakan"dan daha eski bir unvandır. "Oğuzname"'de Oğuz'un dedesi "halkın ilk büyüğü, ilk atası" anlamında "dip yabgu" adıyla anılır. Hükümdar anlamında yabgu unvanının en eski kullanılışı, Büyük Hun İmparatorluğu'nda (M.Ö. 220 - M.S. 426) görülür. Teoman (Tuman) yabgu olarak anılıyordu. Hazar hükümdarları da Göktürklerin hakimiyetine girmeden önce yabgu unvanını taşırlardı. Göktürkler, "kağan" unvanını benimsediler. Bu çağlarda Bizans, Ermeni ve Gürcü kaynaklarında yabgu unvanı "zibel", "cebu", "cibu", şekillerinde geçer. Bazı islam kaynaklarında bu unvana "cibbuye", "cıbguye" denildi. Selçuklular, devlet kurduktan sonra hakan yerine, "sultan" unvanını aldılar; yabgu unvanı da melik karşılığı olarak "uluğ-yabgu" şeklinde kaldı. Eski Türkler yabgu dedikleri Türk hükümdarlarına büyük saygı gösterirlerdi. Yabgular, toplum içinde olağanüstü varlık olarak nitelenirlerdi. İnsanlarda olmayan birtakım gizli kuvvetlerin yabgunun kişiliğinde toplandığına inanılırdı. Onların Tanrı tarafından insanları yönetmekle görevlendirildiğine ve yabgularda tanrılık niteliklerinin bulunduğuna inanılırdı. Bu kutsallık, kan ilişkileri dolayısıyla bütün hanedana geçerdi. Hanedanın erkek üyesine "şehzade prens" anlamında "tigin" denirdi. Türk devletleri hanedanın ortak malı sayılırdı. Devlet merkezinde yabgu bulunurdu. Devleti yönetmek için tiginler ülkenin doğusuna ve batısına genel vali olarak gönderilirdi. Merkezi uluğ yabguya bağlı olan doğudaki genel valiye "sağın yabgusu" denirdi. Batıdaki genel vali de "solun yabgusu" olarak anılırdı. Doğudaki yabgu batıdakine göre daha yetkili sayılırdı. Devlet merkezlerinde ülkenin yönetiminde temel olan "kurultay" bulunurdu. Merkezdeki yabgunun başkanlığında toplanan kurultaya sağın ve solun yabguları, uluğ yabgunun karısı hatun vb. devlet ileri gelenleri katılırdı. Santalha Santalha Portekiz'de Vinhais belediyesine bağlı olan, 27,67 km yüzölçümüne sahip, 254 nüfuslu (2011) bir bucaktır (Portekizce: "freguesia"). SÃ£o Jomil São Jomil Portekiz'de Vinhais belediyesine bağlı olan, 7,96 km yüzölçümüne sahip, 38 nüfuslu (2011) bir bucaktır (Portekizce: "freguesia"). Sobreiró de Baixo Sobreiró de Baixo, Portekiz'in Vinhais belediyesine bağlı olan, 18,68 km yüzölçümüne sahip, 307 nüfuslu (2011) bir bucaktır (Portekizce: "freguesia"). Soeira Soeira Portekiz'de Vinhais belediyesine bağlı olan, 13,97 km yüzölçümüne sahip, 87 nüfuslu (2011) bir bucaktır (Portekizce: "freguesia"). Travanca (Vinhais) Travanca Portekiz'de Vinhais belediyesine bağlı olan, 11,66 km yüzölçümüne sahip, 114 nüfuslu (2011) bir bucaktır (Portekizce: "freguesia"). Tuizelo Tuizelo, Portekiz'de Vinhais belediyesine bağlı olan, 34,80 km yüzölçümüne sahip, 387 nüfuslu (2011) bir bucaktır (Portekizce: "freguesia"). Vale das Fontes Vale das Fontes Portekiz'de Vinhais belediyesine bağlı olan, 16,65 km yüzölçümüne sahip, 347 nüfuslu (2011) bir bucaktır (Portekizce: "freguesia"). Vale de Janeiro Vale de Janeiro Portekiz'de Vinhais belediyesine bağlı olan, 14,98 km yüzölçümüne sahip, 101 nüfuslu (2011) bir bucaktır (Portekizce: "freguesia"). Vila Boa de Ousilhão Vila Boa de Ousilhão Portekiz'de Vinhais belediyesine bağlı olan, 7,63 km yüzölçümüne sahip, 184 nüfuslu (2011) bir bucaktır (Portekizce: "freguesia"). Toplum Toplum ya da cemiyet bir arada yaşayan canlıların oluşturduğu topluluktur. Birey kelimesinin zıddıdır. Sosyolojide toplum, onu oluşturan canlıların basit bir toplamından ziyade, farklı biçimler ve özellikler gösterip özgün olan ve nesnel yasalar gereğince insanların maddi üretim içindeki gündelik hayat faaliyetleriyle ve sınıfsal savaşımıyla değiştirilen ve gelişen ilişkilerden oluşan sisteme denir. Bir nevi örgütlenmedir. Toplumların sahip oldukları davranış kalıpları vardır. Bu davranış kalıpları; eylemlerin veya dil, kültür gibi kalıpların kabul edilmesi veya edilmemesiyle oluşur. Bu davranış kalıpları toplumsal norm olarak bilinir. Toplumun sahip olduğu normlar zamanla değişebilir. Toplum, insanın çalışma temeli üzerinde, hayvansal aleminden kopmasıyla doğmuştur. Bu süreç, doğal gelişen bir süreç olmakla beraber özel mülkiyet hakkı sayesinde gelişmeye başlamıştır. Toplumun gelişimi, ileriye doğru bir değişmeyi (sosyal, siyasal, kültürel, ekonomik vb. alanlarda) ifade eder. Toplumsal gelişme, toplumsal yapıyı oluşturan birçok öğenin ileriye doğru değişip bir araya gelmesiyle oluşur. Bu öğeler tek başına değil, hep birlikte gerçekleştiği zaman toplumsal gelişmeden söz edilebilir. Toplumsal gelişmeye örnek olarak; yıllara göre milli gelir artışında ki değişim verilebilir. İnsan veya birey, toplumu egemenliği altında tutmaz, tersine; toplumun sahip olduğu yasalar, insanı veya bireyi egemenliği altında tutar. Toplumun sahip olduğu yasalar; o topluluğa mensup insanların sahip olduğu psikolojik olguları, tarihsel ve politik özel konuları, hukuksal kanıtları, ya da manevi, ahlaksal durum veya durumların incelenip üzerinde tartışılmasıyla ortaya çıkar. Bir toplumda kanun ve kurallara uygun olan yapı bütününe verilen ad. Toplumun gündelik yaşamında sahip olduğu görüşleri, kavramları, düşünceleri, siyasak, sanatsal veya geleneksel olguları oluşturan biçimlerin tamamına denir. Toplumsal bilinç, toplumun sahip olduğu veya etkilendiği bir mirastan kaynaklanan davranış ve düşünme biçimlerinin sonucudur. Bunlar, toplumdaki çoğunluk tarafından kanul edilmiştir. Söz konusu bilinç bireyden öncede vardır, bireyden sonrada olmaya devam edecektir. Toplumsal bilinç ayrıca, bir toplumun diğerinden ayıran yegane unsurlardan birisidir. Bireylerin kendi kişisel çıkar arayışlarının mümkün olmasına olanak sağlayan, onları koruyan, beşeri kurum, kuruluş veya kuralların yaşamasına ve yaşatılmasına denir. Örneeğin; özel mülkiyet haklarının hukuki olarak koruma altında olması toplumun faydasına olup, toplumsal düzenin korunmasına, toplumsal hayatınsa savaşa dönüşmesine engel olur. Vila Verde (Vinhais) Vila Verde Portekiz'de Vinhais belediyesine bağlı olan, 14,30 km yüzölçümüne sahip, 186 nüfuslu (2011) bir bucaktır (Portekizce: "freguesia"). Vilar de Lomba Vilar de Lomba Portekiz'de Vinhais belediyesine bağlı olan, 22,03 km yüzölçümüne sahip, 199 nüfuslu (2011) bir bucaktır (Portekizce: "freguesia"). Vilar de Ossos Vilar de Ossos Portekiz'de Vinhais belediyesine bağlı olan, 16,35 km yüzölçümüne sahip, 269 nüfuslu (2011) bir bucaktır (Portekizce: "freguesia"). Vilar de Peregrinos Vilar de Peregrinos, Portekiz'de Vinhais belediyesine bağlı olan, 12,54 km yüzölçümüne sahip, 155 nüfuslu (2011) bir bucaktır (Portekizce: "freguesia"). Vilar Seco de Lomba Vilar Seco de Lomba Portekiz'de Vinhais belediyesine bağlı olan, 20,24 km yüzölçümüne sahip, 235 nüfuslu (2011) bir bucaktır (Portekizce: "freguesia"). Vinhais (bucak) Vinhais Portekiz'de aynı adı taşıyan Vinhais belediyesine bağlı olan, 33,76 km yüzölçümüne sahip, 2.245 nüfuslu (2011) bir bucaktır (Portekizce: "freguesia"). Sinclair Lewis Sinclair Lewis (d. 7 Şubat 1885, Sauk Centre-Minnesota - ö. 10 Ocak 1951 Roma). Amerikalı yazar. Sinclair Lewis, 20. yüzyılın en ünlü Amerikan yazarlarından biridir. Sosyal eleştirileri ve alaylı romanları ile tanınır. Sinclair Lewis, Sauk Centre, Minnesota'da bir doktorun oğlu olarak dünyaya geldi. Yale Üniversitesini bitirdikten sonra Jack London tarafından New Jersey'de kurulmuş olan sosyalist okulda çalıştı. Avrupa'ya yaptığı birçok yolculuktan sonra Jack London'ın özel sekreteri olana kadar, New York'a yerleşip gazetecilik ve çevirmenlik yaptı. 1912'de pek fazla önemsenmeyen "Hyke and Aeroplane" adlı romanı piyasaya çıktı. Bunu sırayla "Sevgili Mr. Wrenn" (1914) "Miras" (1917) "Anacadde" (1920) ve daha sonra da en ünlü romanları "Babbit" (1922) ve "Dr. med. Arrowsmith" (1925) takip etti. Sinclair Lewis özellikle Amerikan küçük burjuvazisinin ve orta sınıflarının eleştirisini yaptı ve tıp alanındaki şarlatanlıkları ve Amerikan ruhban sınıfının çevirdiği dolapları okurlara anlattı. Lewis'in acımasız eleştirileri onun popüler olmasını engelledi fakat başarılı bir yazar olmasını ve "sansasyon yaratan" unvanını almasını sağladı. Sinclair Lewis 1926'da "Dr. Arrowsmith" adlı romanı ile Pulitzer Ödülünü kazandı, fakat romanının kahramanı Dr. Arrowsmith'in aslında klasik Amerikan doktor tipine uymayan ideal bir görev adamı olduğunu gerekçe göstererek reddetti. 1930'da Nobel Edebiyat Ödülü'nü alan ilk Amerikan yazarı oldu. Sinclair Lewis 1951'de Roma'da alkol yüzünden öldü. Üzerinde çalıştığı son romanını tamamlayamadı. Ramazan davulcusu Ramazan davulcusu, Ramazan ayında geceleri sahur vakti sokak aralarında gezerek insanları davul sesi ile uyandıran kişidir. Davulcu çoğu zaman erkektir. Bağlı bulunduğu ilçenin belediyesi her ay Ramazan davulcularına para verir bununla birlikte ayın ortasında ve sonunda bahşiş için mahalle sakinlerinin kapılarını gezerler. Bu uygulama, bazı yerleşim birimlerinde, rahatsızlık verdiği gerekçesiyle için yasaklanır. Nur Dağları Nur Dağları, Gavur Dağları ya da Amanos Dağları, Kahramanmaraş'taki Sır Baraj Gölü’nden başlayıp Hatay ilinin Samandağ kıyılarına doğru uzanan 175 km uzunlukta dağ silsilesidir. Çoğunluğu Doğu Karadeniz'dekilere benzer nemli ormanlarla kaplıdır. Dağın gerçek adı yabancı bir isim olduğu için bu ismi söyleyemeyen yöre halkınca Gavur Dağı denmiştir. Bu isim yaklaşık 1000 yıldır kullanılır. Buradaki "gavur" sözcüğü yaygın olarak bilinen şeklinden çok Arap coğrafyacılarının pek sık kullandığı ve "tepeler arasında basık arazi" anlamına gelen "gavr", "al-gavr" sözcüğü ile ilgilidir. Gavur Dağları ismi Cumhuriyetten sonra değiştirilip yerine Nur Dağları konulmuştur. Toroslar ile birlikte 3. jeolojik zamanda oluşan dağ, oluşumu sırasında ve sonrasında aşınmaya uğramış 3. zamanın ikinci yarısından sonra yükselmiş kıvrımlı-kırıklı yapılı dağlardandır. 175 km uzunluğundaki dağlar 20–30 km eninde, ortalama 1500–2000 m yüksekliktedir. Dağın orta bölümündeki alçalan alanda "Suriye kapısı" olarak da bilinen Belen Geçidi (440 m) bulunur. Nur Dağlarını doğudan Antakya-Kahramanmaraş Grabeni sınırlar. Bu oluk Kızıldeniz, Lüt Gölü, Lüban-Antilübnan Dağları arasındaki Bekaa Vadisi'nden geçen fay hattının devamıdır. Kuzeyden güneye doğru uzanarak, Kahramanmaraş, Ahır Dağı'nın güneyinden başlayarak Asi Nehri'nin Akdeniz'e döküldüğü Samandağ deltasında sona erer. Bittiği noktanın karşısında Suriye sınırındaki gösterişli Kel Dağı vardır. Sıradağların büyük bir kısmı Hatay'da olup Amik Ovası ile Akdeniz'i birbirinden ayırır. Sıradağların en yüksek noktası Hatay'ın Hassa ilçesindeki Mığır Tepesi'dir (Bozdağ). Bu noktada yükseklik 2240 m'dir. Güneye doğru alçalan dağların diğer yükseltileri şunlardır; Kabayar Tepe 1.698 m, Susuz Tepe 1.072 m, Akkaya Tepe 1.939 m, Üçkaya Tepe 1.976. Samandağ kıyılarından K.Maraş Sır Barajına kadar 175 km uzunluğundadır. Kıyıdan itibaren dik olarak yükselir. Dağ kabaca üç bölüme ayrılabilir; kuzeyde Çimen Dağı, ortada Bozdağ, güneyde Musa Dağı. Bitki coğrafyası açısından Nur Dağları, D. Karadeniz Dağlarının güneyinden Munzur Dağlarına uzanan Anadolu Diyagonali'nin güney kısmını oluşturur. Nur Dağları Avrupa'da korumada öncelikli 100 ormanından biridir. Dağlar üzerinde Karadeniz'e has ormanlar, Akdeniz maki toplulukları ile ormanları ve alpin dağ çayırları, nemli vadilerde nehir kenarı bitkileri görülür. Dağın orta kısımları Balkan Yarımadasının Karadeniz kıyılarına, orta-yüksek bölümleri Doğu Karadeniz'e benzemektedir. Dağın batı yamaçlarındaki nemli ormanlar Orta Avrupa ve doğu Karadeniz'de görülen doğu gürgeni, porsuk, ıhlamur, ışılgan (Ilex colchica), şimşir gibi Avrupa-Sibirya ve öksin bitki gruplarına ait relikt türleri barındırır. Bu türlerin güney sınırını Nur Dağları oluşturur. Dağın batısında 600 m yüksekliğe kadar kermes meşesi ağırlıklı maki türleri hakimdir. Akdeniz ormanları 350-1900 metreler arasındadır. Kızılçam 200–750 m arasında, saçlı meşe 600–900 m, karaçam 1000–1500 m aralıklarında görülür. 1900 m'den geçen orman üst sınırından sonra otsu bitkiler ve bodur çalılar hakimdir. Dağın batı yamaçlarında bitki türlerinde keskin bir farklılık görülür. Çoğunlukla kermez meşesi ve saçlı meşe hakimiyetinde makiler ile yer yer kızılçam ormanları görülür. dağların kuzeyinde ormanlar bozulmuştur. Kızılçam hakimiyetinde ormanların yükseklerinde göknar, sedir, karaçam, ardıçlar görülür. Akdeniz'e dönük batı yamaçlarda bitki örtüsü daha sık, yoğun ve geniştir. Burada fotosentez faaliyeti yüksektir. Nur Dağları, süzülen yırtıcı kuşların göç yolu üzerinde olduğundan önemlidir. Göç zamanları şu kuşlar alanda gözlenir: ak leylek, ak pelikan, kara leylek, kaşıkçı, turna, sakarca, boz kaz, şahin, arı şahini, kara çaylak, küçük akbaba, saz delicesi, yoz atmaca, küçük orman kartalı, yılan kartalı, büyük orman kartalı, küçük kartal, bozkır kartalı. Yöresel ölçekte tehlike altında olan türlerden İzmir yalıçapkını, gökkuzgun, tavşancıl, küçük ebabil alanda üremektedir. Karaca güney Anadolu'da yalnızca Nur Dağları'nda yaşar. Dağın doğu sırtları çizgili sırtlanın yaşam alanıdır. Yaban keçisi, vaşak, su samuru, uzun ayaklı yarasa diğer önemli memelilerdir. Dominyon Dominyon, eskiden Britanya İmparatorluğu'na ya da Commonwealth'e bağlı ülkeleri belirten terim. Bu devletler (Kanada, Yeni Zelanda, Avustralya, Güney Afrika Birliği, İrlanda ve Newfoundland), yasal açıdan özerk olmakla ve dış işlerinin yönetimini kendileri üstlenmekle birlikte, Büyük Britanya imparatorunu hükümdar olarak kabul ediyorlardı. Dominyon teriminin yerine 1947'den sonra, "Commonwealth üyesi" (ya da devleti) terimi kullanılmaya başlandı. Mehmed Emin Resulzade Muhammed "Mehmed" Emin Resulzâde ( ; 31 Ocak 1884 - 6 Mart 1955), Azerbaycan Demokratik Cumhuriyeti'nin kurucusu ve ilk Cumhurbaşkanı olmakla beraber Müsavat Partisinin ilk lideri. Babası Hacı Molla Alekber Resulzade, annesi ise Zinyet Zal'dır. İlk eğitim ve öğretimini ailesi yanında alan Muhammed Emin Resulzade, sonradan Teknik okula katılmıştır. 1902'de "Müslüman Gençlik" kurumunu kurmuştur. 1903'te ilk makalesi "Şark-i Rus" gazetesinde yayınlanmıştır. Sonradan "Hayat", "İrşad", "Terakki" ve başka gazetelerde makaleler yazmış, "Tekamül" (Bakü), "İran-i Nov" (Tahran), "Açık Söz" (Bakü 1915-1917), İstanbul'da yayınlanan "Yeni Kafkasya" (1923-1928), "Azeri Türk" (1928-1929), "Odlu Yurd" (1929-1931) ve 1933-1939'da Berlin'de yayınlanan "Kurtuluş" dergilerinin ve "İstiklal" gazetelerinin kurucusu olmuştur. 1952'de ise Muhammed Emin Resulzade rehberliği ile "Azerbaycan" dergisi kurulmuştur. İran'da kaldığı 1908-1911 döneminde meydana gelen İran inkılabı sonrası isyancıların hürriyet ordusu Tahran'a girmiş ve İran'da meşrutiyet ilan edilmişti. Muhammed Emin, Tahran'da günlük çıkardığı Batılı tarzdaki ilk gazete olan "Yeni İran" (İran-ı Nev) gazetesinin müdürü ve başyazarı olmasına rağmen, bu girişimden vazgeçerek Türkiye'ye gelmiştir. Muhammed Emin Resulzade'nin gazeteci kimliğinin dışında yazdığı, birtakım kitaplar da yayınlanmıştır. Bunlardan biri olan, "Azerbaycan Cumhuriyeti" adlı kitabını 1922'de Türkiye'de yayınlamıştır. Rus-Japon Savaşı'nda Çarlık hükumetinin yenilmesi Rusya'daki diğer milletler arasında özgürlük hareketleri yaratmış olmasına rağmen, hükûmet toparlanıp 1907 sonlarında bu tip siyasi faaliyetler gösteren kişileri izlemeye almıştır. Bu izlenenlerden biri olan Muhammed Emin Resulzade, 1908-1911 yılları arasında İran'da çalışıp, Settar Han harekatı ile yakından ilgilenmiştir. 1911-1913'te İstanbul'da Türk Ocağı'nda çalışmıştır. 1913 yılında Bakü'ye döndü. Yine basın alanında faaliyetlere devam ettiği gibi, Müsavat Partisi ile de siyaset yapmaya başlamıştır. 1918'deki Ekim Devrimi sonrasında meydana gelen otorite boşluğunda, 28 Mayıs 1918'de Azerbaycan'ın bağımsızlığını ilan etmiş, sonrasında Azerbaycan Millî Şurası başkanı olmuştur. Toparlanan Sovyet Rusya'nın Kızıl Ordu'su 27 Nisan 1920'de Azerbaycan'a girerek, ülkeyi 1991'e kadar sürecek olan Sovyet Sosyalist Cumhuriyeti idaresine aldı. İşgal olayı sonrası tutuklanarak hapse atılan Muhammed Emin Resulzade'nin cezası, 1922 yılında Josef Stalin'in isteğiyle idam cezasından sürgüne çevrilmiştir. Sürgün hayatını; Türkiye'nin, Polonya'nın ve Almanya'nın bazı şehirlerinde geçiren Resulzade, Azerbaycan'ın bağımsızlığı uğrundaki çalışmalarına devam etmiştir. Bir süre Nazilerle irtibat kuran Resulzade, 1947'de Türkiye'ye gelerek, 1949 yılında "Azerbaycan Kültür Derneği"ni kurmuştur. 6 Mart 1955 tarihinde Ankara'da son yolculuğuna uğurlandı. Millî Kültürün esasına dayanması ve millî demokratik Türk devletçiliği temeli üzerine kurulması itibarıyla Azerbaycan'ın kurucusudur. Yıkıcı ve çökertici enternasyonalist ve kozmopolit fikirlerin önüne ancak millî bünyeyi kuvvetlendirmek ve sağlamlaştırmak suretiyle geçilebilir. Milletçilik fikri, en tabii, en medeni ve en ileri bir fikirdir. İlim ve kültürün gelişmesini ve yayılmasını engellemek şöyle dursun, bu gelişme ve yayılmanın en müessir ve en kuvvetli bir amilidir. Hem de insanlık kültürünün en tabii en normal inkişaf yoludur. Ey Gençlik! Senin uhdende Büyük bir vazife var: Senden evvelki nesil yoktan bir bayrak, mukaddes bir ideal remzi yarattı. Onu bin müşkülatla yücelterek dedi ki: Bir kere yükselen bayrak, bir daha inmez! Elbette ki, sen onun ümidini kırmayacak, bu gün parlamento binası üzerinden Azerilerin yanık yüreklerine inmiş bu bayrağı tekrar o bina üzerine dikecek ve bu yolda ya gazi veya şehit olacaksın! ATATÜRK için diyor ki: "Ne İngiliz himayesi, ne Amerika mandası altında değil, o kurtuluşu yalnız hakimiyeti milliyeye müstenid, bilakayduşart müstakil bir Türk devleti tesis etmekte görmüştü. Onun dileği 'Ya ölüm, Ya istiklal' idi. Anadolu'ya o bu dilekle geçti, efsanevi İstiklal Harbi'ni başaran baş kahraman, Çanakkale zaferi üzerine, Sakarya ve Dumlupınar gibi zafer taçlarıyla bezendi. Tarihin üç büyük imparatorluğunu dizleri altına alarak istedikleri gibi parçalayan galipler, bir avuç Anadolu mücahitleri karşısında ricate mecbur kaldılar! "Başındaki kumandanı kaçmadıkça, Türk neferi hiçbir zaman kaçmaz" diyen büyük kumandanın sözü doğru çıktı. Ölüm beratı "Sevr" yırtıldı, istiklal vesikası "Lozan" yazıldı. Atatürk, bir milletin halasını yalnız kendisindeki kuvvetten beklemiştir. Bu fikir, onun gençliğe hitabında bilhassa belirtilmiştir. Muazzam eserinin müdafaasını emanet ettiği Türk Gençliğine "Muhtaç olduğun kudret damarlarındaki asil kanda mevcuttur" diyen ATATÜRK’ün Türk köylüsü ile neferi hakkındaki samimi fikirleri, malumdur. Ona göre, "Memleketin yegane efendisi köylüdür!", Ne mutlu Türküm diyene! Bu en çok tekrarladığı bir şiardır. Onun için çağdaşları şöyle diyordu : 28 Mayıs 1918 Azerbaycan tarihinde büyük millî arzuların tahakkuk ettiği bir gündür. Nesip Yusufbeyli Azerbaycan cumhuriyeti sağlam bir millî fikir ve Türklük şuuru üzerine kurulmuştur. İslam mezhepleri arasındaki zıddiyet ilk defa olarak burada tadile uğramış, Müslümanların tesanüdü fikrine büyük kıymet verilmiştir. Aynı zamanda Azerbaycan, çağdaş bir cemiyet kurmaya, Avrupalı bir zihniyetle çalışmaya azmetmiştir. Bayrağının üç rengi (Mavi,kırmızı,yeşil) bu üç umdenin timsalidir. Üzeyir Hacıbeyli Resulzade hayatının sonlarında, 26 Ağustos 1951, 1952 ve 28 Mayıs 1953'te toplamda üç kez Azerbaycan halkına seslenmişdir. And kedisi And kedisi ("Leopardus jacobitus"), kedigiller familyasından Güney Amerika'ya özgü bir türdür. And kedisi, Güney Amerika'nın görece zor geçiş imkânı veren And bölgelerinde yaşar. Bu yüzden hakkındaki bilimsel veriler hâlen daha tam belli değildir. Örneğin türün ilk film kayıtları, henüz 2000'den sonraki yıllarda "Christian Baumeister" tarafından oluşturulmuştur. And kedisi, aynı bölgede yaşayan pampa kedisine oldukça benzer. Tam olarak farklılıkları henüz kesinleşmemiştir. Müzelerde inceleme objesi olarak çok az sayıda örnek mevcut olduğundan, bilimsel çalışmalar hâlen yürütülmektedir. Gövde boyu yaklaşık 70–75 cm, kuyruk uzunluğu 45 cm'dir. Ağırlığı 4–7 kg gelir. Kürkü uzun kıllı (soğuktan korumalı), ana renk tonu boz-kahve olup siyah lekeler bulunur. Kuyruğunda halka şeritler vardır. And kedisi, Güney Amerika'nın en ender bulunan kedi türüdür. Anavatanı And bölgeleri olup dağılımı, Güney Peru'dan başlayıp Güneybatı Bolivya üzerinden Kuzeybatı Arjantin'e kadar uzanır. Yaşamak için 3000 ile 5000 metre arasındaki yüksek bölgeleri tercih eder. And kedisi küçük memeli hayvanlarla beslenir. Diğer kedilere benzer şekilde çok çevik ve hareketlidir. Kesin olmayan bilgilerle, sayılarının çok az olduğu tahmin edilir. Bu yüzden CITES sözleşmesinin Ek.I listesine alınmıştır. Bununla, bu türden imal edilmiş her türlü ürünün ticareti yasaklanmıştır. Bu yasak, her türlü özel satışı ve bu hayvanın kullanılmasıyla elde edilen eşyaların özel satışını da kapsar. Brooke Brodack Brooke Allison "Brookers" Brodack (7 Nisan 1986, Putnam, Connecticut), Eylül 2005'ten beri üyesi olduğu YouTube'da yayımladığı videoları sayesinde kısa sürede ün kazanmıştır. Haziran 2006'da eski MTV VJ'i Carson Daly ile 18 aylığına anlaşarak ilk olarak NBC programlarından It's Your Show'da çalışmıştır.. Ağustos 2006'dan beri "ItsYourShowTv.com" web sitesinde düzenli olarak yayınlanan videolarda büyük rol oynamıştır. IYS bittikten sonra Brodack Mayıs 2007'de, Daly'nin sitesinin bulunduğu me.tv üzerinden kendi web kanalı www.brookebrodack.tv sitesini açmıştır. Brookers yoğunlukla Holden-Massachusetts'teki evinde çektiği videoları yönetir, düzenler ve oynar, bir dergi onu "defiantly madcap(meydan okurcasına zıpır)" diye yorumlamıştır. YouTube'ta çektiği tüm videoları toplam 35 milyon'dan fazla kez izlenmiştir. En ünlü videosu olan ve Numa Numa internet olayına cevaben çektiği "CRAZED NUMA FAN!!!!(Çıldırmış Numa Hayranı)" 6 milyondan fazla kez izlenmiştir. Patates cipsi yemek ile ilgili olan komik drama videosu "Chips" , günlük bir dergi'nin "YouTube tarihinin büyük anları"nda listelenerek "harika" olarak adlandırılmıştır. Brodack 6 Aralık 2006'da The Tyra Banks Show'a amatör video yeteneklerine jüri olarak çıkmıştır. Brookers bazen "videoblogger"(Video günlükçüsü) olarak anılmaktadır fakat Brookers sık sık Video günlükçülüğü fenomenliğinin sınırlarını zorlamaktadır. "V-Clog" serileri ve "Run of the Mill" bunlara örnektir. 2013'te Vadodara, Hindistan'a taşınmasının ardından 12 Temmuz 2017'de YouTube hesabını kapatmıştır. Grégory Coupet Gregory Coupet (d. 31 Aralık 1972), Fransız eski futbolcudur. Profesyonel futbol kariyerine 1993'te Saint-Étienne'de başladı. 1996 yılında Olympique Lyonnais takımına transfer oldu. 2006 FIFA Dünya Kupası'nda Fransa millî futbol takımının kadrosunda yer almıştır. Fransız kaleci, 2008 yılının temmuz ayının başında Atlético Madrid ile anlaştı. Temmuz 2009'da ülkesine dönerek Paris Saint-Germain forması giydi. 2011 yılında Saint-Étienne maçında jübilesini yaptı ve kariyerini sonlandırdı. Makao Makao (, ; Portekizce: "Macau", ), ya da tam resmî adıyla Çin Halk Cumhuriyeti Makao Özel İdari Bölgesi, Güney Çin Denizi kıyısında, İnci Nehri Deltası'nın batısında bulunan bir şehir. Çin Halk Cumhuriyeti'ne bağlı özel idari bölgedir, ve yönetimsel ve ekonomik sistemleri, Çin anakarasındakilerden farklıdır. Yüzölçümü 28,2 km olan Makao, 667.400 kişilik nüfusuyla Dünya'da nüfusun en yoğun olduğu bölgedir. Ming Çini 1557 yılında Makao topraklarını Portekiz İmparatorluğu'na kiraladıktan sonra Makao, Portekiz'in bir kolonisi oldu. Portekiz, 1887 yılına kadar halen Çin egemenliği altındaki bu topraklar için yıllık bir kira ödedi ve bu toprakları yönetti; 1887'de ise Portekiz, Çin ile imzaladığı bir anlaşmanın kapsamında Makao'yu daimi olarak kendi kolonisi olarak yönetme hakkını kazandı. Koloni, 1999 yılında Makao üzerindeki egemenliğin Çin'e devredilmesine kadar Portekiz yönetimi altında kaldı. Seyrek nüfuslu bir takım ada olarak başlayan Makao artık günümüzde büyük bir tatil beldesidir ve kumar turizmi açısından Dünya'nın en popüler varış noktasıdır. Uluslararası turizm gelirinin dokuzuncu en yüksek alıcısıdır, kumar endüstrisinin değeri de Las Vegas'ın yedi katıdır. Dünya'nın en yüksek kişi başına gelirlerine sahip olmasına rağmen, ciddi oranda gelir eşitsizliği mevcuttur. Uluslararası Para Fonu'na göre Makao, kişi başına satın alma gücü paritesi açısından Katar'dan sonra ikinci sıradadır. Makao'nun İnsani Gelişme Endeksi çok yüksektir, ancak bu Birleşmiş Milletler tarafından değil, Makao Hükümeti tarafından hesaplanır. Makao, 2020 yılı itibarıyla Dünya'nın en yüksek dördüncü beklenen yaşam süresine sahiptir. Makao'nun toprakları neredeyse tümüyle kentleşmiş haldedir; bu kentleşmenin çoğu da ıslah edilmiş alanların üzerinde yer almıştır: Makao'nun toplam alanının üçte ikisi denizden ıslah edilmiştir. "Makao" ismine yapılmış ilk yazılı atıf, 20 Kasım 1555 yılında yazılmış bir mektupta yer alır; mektupta bu yerin ismi "Ya/A Ma Gang" ("亞/阿-媽/馬-港") şeklinde yazılır. Yerliler, deniz tanrıçası Mazu ("A-Ma" olarak da anılır)'nun bu limanı kutsadığı ve koruduğuna inanırlardı, ve A-Ma Tapınağı civarındaki sularına onun ismini verdiler. Portekizli kaşifler bölgeye ilk kez vardıkları ve bu yerin ismini sordukları zaman, yerel insanlar, kaşiflerin tapınak hakkında sorduklarını düşünmüş ve buranın "Ma Kok" (媽閣) olduğunu söylemişlerdir. Bu yerin Portekizcedeki en erken yazılışı "Amaquão" şeklindeydi. Zaman geçtikçe bu isim çeşitli şekillerde yazıldı, ancak 17. yüzyıl boyunca "Amacão" / "Amacao" ve "Macão" / "Macao", en yaygın yazılış şekilleri oldu. Portekizcenin 1911 yılı imla reformuyla bu yerin ismini "Macau" şeklinde yazmak standart oldu, ancak İngilizce ve diğer Avrupa dillerinde "Macao" şeklinde yazılmaya devam etti. Makao Yarımadası'nın Çincede birçok farklı ismi olmuştur; ör. "Jingao" (井澳/鏡澳), "Haojing" (濠鏡), ve "Haojingao" (濠鏡澳). Taipa, Coloane ve Hengqin adaları toplu olarak "Shizimen" (十字門) ismiyle anılırdı. Zaman geçtikçe bu toprakların tümüne atfen "Aomen" ya da "Oumun" () ismi kullanılmaya başladı. 1557'de Portekizlilerin bir ticaret üssü ve Çin'de misyonerlik çalışmaları merkezi olarak kurdukları Makao'nun yönetimi, 1887'de Çin hükümeti tarafından Portekiz'e bırakılıp, bu antlaşma 1979'da yenilendi. 1987'de Çin ile Portekiz arasında, Makao'nun 1999'da Çin'e geri verilmesini öngören bir antlaşma imzalandı. 1976'da büyük ölçüde özerklik tanınan, 1990'da özerkliğin sınırları yeniden genişletilen Makao, 1999'a kadar Portekiz hükûmeti