0 için "f"("x"; "k", λ) = 0. formula_9 "şekil parametresi" ve formula_10 ölçek parametresi olurlar. Weibull dağılımı için yığmalı olasılık fonksiyonu bir gerilmiş üstel (stretched) fonksiyondur. Yaşama, hayatta kalım ve yetmezlikle yıkım süreçlerini inceleyen verilerin analizi alanında Weibull dağılımı çok elastik olup kolayca değiştirilebildiği için çok kullanılmaktadır. Değişik parametre değerleri kullanılarak normal dağılım, üstel dağılım gibi çok popüler diğer istatistiksel dağılımların davranışların Weibull dağılımı kullanarak aynen taklid etme imkânı bulunmaktadır. Eğer "k" = 3.4 ise, Weibull dağılımı normal dağılımına benzerlik gösterir. Eğer "k" = 1 ise o zaman Weibull dağılımı üstel dağılımına dönüşür. Weibull dağılımı için "n"inci ham momenti şu ifadeyle verilmiştir: Burada formula_12 bir Gamma fonksiyonu olur. Weibull rassal değişkeni için beklenen değer ve standart sapma şöyle verilir: ve Çarpıklık şöyle verilir: Fazla basıklık ifadesi şudur: Burada formula_17. Fazla basıklık ifadesi şöyle de yazılabilir: İstatistik kaynakları çok kere biraz değişik olan genelleştirilmiş 3-parametreli Weibull dağılımı bulunduğunu bildirmektedirler. Bu genelleştirilmis Weibull dağılımı için olasılık dağılımı fonksiyonu şudur: Burada formula_20 ve "f"("x"; "k", λ, θ) = 0 eğer "x" < θ; formula_9 şekil parametresi, formula_10 ölçek parametresi ve formula_23 dağılım için konum parametresisir. Limitte θ=0, olduğu zaman bu ifade 2-parametreli değişime dönüşür. 2-parametreli Weibull dağılımı için yığmalı dağılım fonksiyonu şöyle verilmiştir: eğer "x" ≥ 0, ve "F"("x"; "k"; λ) = 0 eğer "x" < 0. 3-parametreli Weibull dağılımı için ise yığmalı dağılım fonksiyonu şudur: Burada "x" ≥ θ, ve "F"("x"; "k", λ, θ) = 0f eger "x" < θ. Kritik yetmezlik hızı "h" (veya tehlike hızı) şöyle verilmiştir: (0, 1) aralığında bulunan bir tekdüze dağılımından elde edilmiş bir rassal değişir olarak "U" ele alınsın. O zaman şu parametreleri "k" ve λ olan bir Weibull dağılımı gösterir. Bu sonuç yığmalı dağılım fonksiyonunun şekilden hemen elde edilir. Ancak (0,1) aralığından rassal değişkenler üretilmekte iken ele geçirilmesi çok az olasılıklı olan "0" değeri bir şans eseri ele geçerse (bu değerin doğal logaritması sonsuz olacağı için) bu çekilimin bir kenara bırakılması ve yeni bir tane daha rassal sayı elde edilmesi gerekir. ise, ifadesi bir ustel dagilim olur. ise bir Rayleigh dagilimi olur. ise bir Weibull dagılımı olur. olur. Weibull dağılımı pratikte çok kere normal dağılım yerine kullanılmaktadır. Buna neden Weibull değisebiliri değerlerinin kolay matematik işlemlerle ortaya çıkan "ters alma" usulu ile üretilebilmekte ve buna karşılık normal değişebilir değerleri rettmek için tipik olarak daha karmaşık işlemler gerektiren (her normal değer için iki tane tekdüze dağılım değişebilir değeri isteyen) Box-Muller yontemi ile elde etmek gerekmektedir. Endüstriyel mühendislik dalında fabrikasyon ve mal teslim zamanlarını temsil etmek için modellemelerde Weibull dağılımı kullanılmaktadır. Ayni bilim ve teknoloji dalında [[mühendisliği ve [[failure analizi]] için istatistiksel modellere baz olamaktadir. Weibull dağılımı [[Lucasl deger teorisi]] ve meteorojide [[hava tahmin]] modellemesinde önemli rol oynamaktadir. [[Radar]] sistemlerinin modelleme alanında Weibull dağılımı çok popüler olarak rüzgâr hızı dağılımını tanımlamak icin kullanılır çünkü doğasal pratik rüzgâr hızı çizelgelerine teorik Weibull şekli çok uygun olmaktadır. [[Kategori:Sürekli olasılık dağılımları]] [[Kategori:Sağkalım analizi]] İlker İnanoğlu İlker İnanoğlu (d. 20 Ağustos 1965; İstanbul), Türk sinema ve dizi oyuncusu. Yönetmen Türker İnanoğlu ve oyuncu Filiz Akın çiftinin oğludur. Sinemadaki ilk önemli rolünü Türker İnanoğlu’nun "Yumurcak" filminde oynadı. İlker İnanoğlu konuşmaya ve yürümeye başladığında soluğu stüdyolarda aldı. Namı yumurcaktır. İlker İnanoğlu, Türk Sinemasında önemli bir çığır açmıştır. Daha önceki yıllarda Zeynep Değirmencioğlu ve Parla Şenol gibi kız yıldızların olduğu filmler büyük bir etki toplamıştır. İnanoğlu'nun Yumurcak filmi de Türk sinemasına iyi bir erkek çocuk oyuncu kazandırmıştır. "Yumurcak" filmleriyle ünlenen İlker İnanoğlu'nu, babası, ülkede başlayan terör eylemleri üzerine İsviçre'nin Cenevre Şehirndeki Leman Koleji'ne kaydettirdi. İlker İnanoğlu Antalya Film Festivali'nde En İyi Çocuk Oyuncu ödülünü aldı. 1986 yılında Türkiye'ye gelen ve babasıyla çalışmaya başlayan İnanoğlu, Biricik Suden'le (Mazhar Alanson'un eşi) tanıştı ve aynı yıl onunla evlendi. Ama ilişkileri uzun sürmedi, 1988 yılında İlker İnanoğlu, Biricik'ten ayrıldı. Sonra İlker İnanoğlu, Amerika Birleşik Devletleri'nde masterını yapmak için gittiği Los Angeles'ta Amerikalı eşi Chole'den bir oğlu oldu ve adını Berke koydular. Daha sonra çeşitli dizilerde rol aldı. 2006 yılında Yeşim Salkım ile evlendi ancak bu evlilik de uzun sürmedi ve İlker İnanoğlu, Yeşim Salkım'dan boşandı. Dyer Lum Dyer Lum, 19. yüzyıl Amerikalı anarşist aktivist ve şair. Önde gelen anarko-sendikalist ve 1880'lerin önemli sol kanat entelektüellerinden olan Lum anarka-feminist Voltairine de Cleyre’nin hayat arkadaşı ve akıl hocası olarak tanınır. Lum önemli anarşist metinlere imza atan ve Mother Earth, Twentieth Century, Liberty (Benjamin Tucker’ın bireyci anarşist dergisi), The Alarm ve "The Open Court" gibi yayınlara katkıda bulunan üretken bir yazardır. "Albert Parsons"’ın tutuklanmasını takiben The Alarm'ın yayınını 1892-1893 döneminde devam ettirdi. Geleneksel olarak "zarif, teorik anarşist" olarak resmedilen Lum, günümüzde ise 1886 Haymarket olayına karışmasınında etkisiyle, Paul Avrich tarafından “ şiddete susamış ve hayatını fedaya hazır uzlaşmaz isyancı” olarak tanımlanmıştır. Zeyd bin Harise Zeyd bin Hârise (; d. 575 - 629), Muhammed'in azatlı kölesi ve evlatlığı olan sahabe. Kur'an'da ismi anılan sahabelerdendir (33:37). Yemen'de doğdu. Sekiz yaşında ailesinin yanından kaçırılarak Mekke'ye götürüldü ve burada köle olarak satıldı. Hakim bin Hizam onu alarak halası Hatice'ye hediye etti. Muhammed'le evlendikten sonra Hatice, onu Muhammed'e hediye etti. Yıllar sonra Zeyd bin Harise'nin izine ulaşan ailesi, onu geri almak istedi. Muhammed'in kendisine, dilediği gibi davranmasını söylemesinin üzerine Zeyd, Muhammed'in yanından ayrılmak istemedi. Bunun üzerine Muhammed, onu evlat edindiğini ve artık kendisine mirasçı olduğunu bildirdi. Bundan sonra Zeyd bin Harise, Kur'an'ın öz ve üvey evlatların aynı olmadığını bildirdiği ayet söyleninceye kadar Zeyd bin Muhammed (Muhammed'in oğlu Zeyd) adıyla anıldı. Müslüman olan ilk dört kişiden biri olan Zeyd bin Harise, 622 yılındaki hicrete katılarak Mekke'den Medine'ye göç etti. İslam'ı tebliğ için Muhammed'le birlikte Taif'e gitti. Taifliler onları kovarak, taşa tuttu. Zeyd bin Harise'nin, Muhammed'i taşlardan korumak için kendini siper ettiği rivayet edilir. Muhammed, evlatlığı olan Zeyd'i, dadısı Ümmü Eymen ile evlendirmişse de, bu kadının ihtiyar olması nedeniyle ve bazı nedenlerden ötürü Zeyd'i halasının kızı Zeyneb bint-i Cahş ile nikahlamıştır. Fakat bu evlilik istenildiği şekilde gitmemiş, Zeyd ile Zeyneb boşanmışlardır. Hemen ardından, Muhammed boşanan gelini Zeyneb ile "Allah'ın emriyle" (33:37) nikahlanmıştır ki bu konu İslam tarihinin özellikle müsteşrikler tarafından ele alınan en tartışmalı olaylarından birisi olmuştur. Zeyd, Muhammed'den aldığı emir doğrultusunda Beni Fezare kabilesine gönderildiği esnada, bu kabilenin lideri Ümmü Kırfe'nin iki bacağına iki ayrı ip geçirildi ve bacakları iki deveye bağlandı, ardından kadın iki parçaya ayrılıncaya kadar develer sürüldü. İnfazdan sonra Ümmü Kırfe'nin başı kesildi ve daha sonra Medine sokaklarında gezdirildi. Zeyd Bedir, Uhud ve Hendek savaşlarına katıldı. Bizans ordusuyla yapılan Mute Savaşı'nda İslam Ordusu'nun komutanı olarak görevlendirildi. Bu görevlendirme ile ilgili Muhammed'in rivayet edilen hadisi aşağıdaki gibidir: Mute Savaşı'nda öldürüldü. Rivayet edildiğine göre Muhammed, ölümünü sahabeye gözyaşları içinde bildirir ve "Allah'ım; Zeyd'e mağfiret et! Allah'ım; Zeyd'e mağfiret et! Allah'im; Zeyd'e mağfiret et! Allah'ım; Câfer'e mağfiret et Allah'ım; Abdullah bin Revâha'ya mağfiret et" şeklinde dua eder. Kuzu kapama Kapama ya da kuzu kapama, daha çok bahar aylarında, genç kuzuların etinden yapılan yemek. Osmanlı saray mutfağına son dönemlerinde girmiş bir yemektir. Ege ve İç Ege bölgelerinde sürdürülen geleneksel pişirme usulünde, bazı yörelerde, kalaylanmış alüminyum tencerede pişirilen etlerin yapışmaması için, kullanılan yayvan kabın dibine asma yaprakları döşenir. Kocaeli, "pazılı kuzu kapama"sı ile tanınmaktadır. Tahmine Tahmine "(Azerbaycanca: Təhminə)", 1993 Azerbaycan yapımı bir dram filmidir. Film, yazar Anar'ın "Beşmərtəbəli Evin Altıncı Mərtəbəsi" romanından uyarlanarak çekilmiştir. Eserin tiyatro uyarlaması 2001 yılında İ.B. Şehir Tiyatroları'nda Can Doğan'ın yönetiminde sahnelenmiştir. Filmin konusu, ailenin tek çocuğu olan Zaur ve spikerlik yapan Tahmine'nin trajik aşk hikâyesidir. Zaur'un annesi Ziver, oğlunun, annesi ve babası hayatta olmayan Tahmine'yle olan ilişkisine karşıdır ve oğlu Zaur Tahmine'ye taşınınca her gün Tahmine'ye telefonda küfür eder. Kısırlık ve aralarının soğuk olması nedeniyle Arif'ten boşanan Tahmine alımlı bir kadındır ve çalıştığı kurumda erkeklerin ilgisini çeker; bu da Zaur'un kıskançlığına neden olur. Lakin Tahmine'nin Zaur'u aldatıp aldatmadığı filmin sırlarındandır. Çift pek çok kez tartışır ama son tartışmada çok kötü kavga eder ve çift bir daha barışma umudu kalmadan ayrılır. Bu ayrılığa Tahmine dayanamaz; aşırı içki alımı sonucu karaciğerden hayata gözlerini yumar. Zaur bu ani ölüm haberini İstanbul'dan, balayından dönünce alır ve yıkılır; Tahmine ile yaşadığı güzel anlar bir bir aklına gelir. Tahmine'den Zaur'a kalan tek şey ise Sankt-Peterburg'da Zaur'un ceza fişidir. Trendeki YabancÄ±lar Trendeki Yabancılar (Strangers on a Train), 1951 yapımı bir Alfred Hitchcock filmidir. Patricia Highsmith'in romanından uyarlanarak sinemaya aktarılmıştır. Guy Haines, başarılı ve ünlü bir tenisçidir. Bir senatörün kızı olan güzel sevgilisi Anne Morton ile evlenmeye karar verince, uzun süredir sadece kâğıt üzerinde evli olduğu sadakatsiz karısından boşanmak ister. Uzun zamandır ayrı olduğu bu kadın ise ondan para koparmak için boşanmayı reddeder ve onu skandal çıkarmakla tehdit eder. Bu duruma sinirlenen Guy, bir tren yolculuğu sırasında bu sıkıntılarını henüz orada tanıştığı Bruno Anthony'e anlatır. Karısına o kadar kızgındır ki Bruno'ya karısını öldürmek istediğini bile söyler. Bruno'nun da babasıyla ilgili ciddi sorunları vardır ve Guy'a çapraz bir cinayet teklif eder. Yani Guy Bruno'nun babasını, Bruno da Guy'un karısını öldürecek; böylece aralarında bu tren yolculuğunda tesadüfen karşılaşmak dışında hiçbir ortak nokta olmayan bu adamların cinayetlerle olan bağını çözmek, polis için imkânsız hale geleceğinden ikisinin de sorunları çözülecektir. Guy, trende karşılaştığı bu yabanıcının sözlerini ciddiye almaz ve sırf kızgınlıkla söylediği sözlerin nelere yol açacağını hesaplayamaz. Oldukça varlıklı bir ailenin tek çocuğu olan Bruno, kendisini daima eleştiren güçlü bir babanın gölgesinde büyümüş ve ciddi psikolojik sorunlar yaşayan biridir. Onun sınırdaki kişiliğinin zamanında farkına varamayan Guy, Bruno'nun durumu ne derece ciddiye alacağından da habersizdir. Zira Bruno onun karısını bulup öldürmek için bir an bile tereddüt etmeyecek; hatta bu durumun Guy'un Bruno'ya olan "cinayet borcunu" ödemesini mecbur kılacağını düşünecektir. Karısıyla olan sorunları aşikar olduğu için bir anda polisin hedefi haline gelen Guy'ın hayatı altüst olur. Karısının öldüğü zaman trenle seyahat etmekte olduğunu da kanıtlayamaz; zira tek tanığı, o gece çok sarhoş olduğundan Guy'ı hatırlamaz. Guy'ı cinayet zanlısı olarak gösterebilecek sahte kanıtlara sahip olan Bruno, bir gölge gibi onu izler ve şantaj yaparak Guy'un kendi istediği cinayeti işlemesi için baskı yapar. Uzun çabalar sonunda Guy, sevgilisi ve onun kızkardeşinin yardımları ile Bruno'nun elindeki sahte kanıtları kullanmasını engeller. Filmin sonunda Bruno ölürken Guy temize çıkacaktır. Filmin sonundaki sahneler bir lunaparkta geçmektedir. Filmde atlıkarıncayı yöneten kişi, polis tarafından yanlışlıkla vurulunca atlıkarınca kontrolden çıkar ve delicesine dönmeye başlar. O sırada atlıkarıncanın üzerinde olan Guy ve Bruno kazaya rağmen kavga etmeyi sürdürürler. Yaşlı bir adam, ölüm tehlikesine rağmen bu atlıkarıncanın altından sürünerek geçer ve merkezdeki şalteri indirip onu durdurur. Atlıkarınca yine de paramparça olur ve yıkıntıların altında kalan Bruno orada ölür. Bu sahne Hitchcock filmlerinin en hareketli sahnelerinden biridir. Hiçbir hileye başvurmadan çekilen bu sahnede, yaşlı adam dönmekte olan atlıkarıncanın altından gerçekten geçmiştir; yani ölüm tehlikesi de gerçektir. Bunun haddinden fazla tehlikeli olduğunu daha sonra Hitchcock da kabul etmiş ve bir daha bu derece tehlikeli sahneler çekmemiştir. Xenu Xenu, Scientoloji dininin en önemli kişilerden birisi. Scientolojiye göre, bundan 175 milyon yıl önce, zamanın galaktik konfederasyonun lideri Xenu ismindeki varlık, istemediği milyarlarca varlığı dünyamıza gönderip yanardağa atmıştır. Günümüzde insanların yaşadığı acı ve sıkıntıların kaynağı hâlâ yeryüzünde olan o varlıkların ruhlarıdır. Bu ruhlara thetan denmektedir. Scientolojiye göre insanlar bu ruhların manevi baskısından kurtulunca gerçek mutluluğa kavuşacaklardır. Scientolojistler, insan ruhunu arındırmak için çeşitli yöntemler geliştirdiklerini iddia ederler. Cinayet Var Cinayet Var ("Dial M For Murder"), 1954 yapımı bir Alfred Hitchcock filmidir. Film 1954 - 1955 sinema mevsiminde Türkiye'de sinemalarda gösterilmiştir. Arka Pencere Arka Pencere, ("Rear Window") başrollerde James Stewart ve Grace Kelly' nin yer aldığı, 1954 yapımı bir Alfred Hitchcock filmidir. Cornell Woolrich'in "It Had to Be Murder" adlı kısa hikâyesinden uyarlanmıştır. "Arka Pencere", 1997 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. İş kazası geçirerek ayağını kıran ve evinden dışarı çıkamayan bir foto-muhabiri gazeteci L. B. Jefferies'in (James Stewart) canı çok sıkılmaktadır. Kendisi haftalarca yerinden kıpırdayamayacağından dolayı yan apartmanlardaki komşularını fotoğraf makinesiyle izlemeye başlar. Bu sayede insanların özel hayatlarını dair birçok bilgi edinir. Sık sık gördüğü bir komşusunu artık göremeyince bir şüpheye kapılır ve araştırmaya başlar. Filmde bakıma muhtaç kahramanımıza yardıma gelen hastabakıcı Stella (Thelma Ritter) kendinden hiç beklenmedik şekilde hayata dair bilgece yorumlarda bulunur. Ayrıca başkalarının hayatını onların izni olmadan izlenmesini de sorgular. Film Hitchcock'un en başarılı filmlerinden olarak değerlendirilir, 4 dalda Oscar ödülü adayı olmuştur. Michael Madsen Michael Søren Madsen (d. 25 Eylül 1957; Chicago, Illinois) Amerikalı aktör, yapımcı, yönetmen, yazar, şair ve fotoğrafçı. Andie MacDowell Andie MacDowell (d. 21 Nisan, 1958), Amerikalı oyuncu. Amerika Birleşik Devletleri'nin Güney Karolina eyaletinde doğan Rosalie Anderson MacDowell’ın annesi müzik öğretmeni Paula MacDowell ve babası kerestecilik şirketinde yönetici olan Marion Macdowell’dır. Çocukluğunda Kuzey Karolina'da bulunan Arden'de yaz tatillerini geçirmiştir. Winthrop Üniversitesini ikinci sınıftayken bırakmış ve kız kardeşiyle çeşitli işlerde çalışmıştır. MacDowell, son zamanlarda L'Oréal için televizyon reklamlarında rol almaktadır. Bir oyuncu olarak Calvin Klein reklamlarında oyunculuğuyla yapımcıların dikkatini çekti ve 1984 yılında ’te rol aldı. 1985 yılında da St.Elmo's Fire filminde küçük bir rolü oldu.Dört yıl sonra ise yönetmen Steven Soderbergh Sex, Lies, And Videotape adlı filmde Macdowell’ı başrolde oynattı. Bu filmde gösterdiği performansla artık başrollerde oynamaya başladı. Sırasıyla Green Card, The Object of Beauty, ve Short Cuts filmlerinde oynadı. Onu kariyerinde zirveye çıkaran filmler ise 1993 yılında büyük başarı yakalayan Groundhog Day ve 1994 yılında Four Weddings and a Funeral filmleridir. MacDowell, 1986 yılında evlendiği Paul Qualley‘den 1999’da ayrılmıştır.Çiftin, Justin adında bir oğlu, Rainey ve Sarah Margaret adında iki kızı olmuştur. 2001'de iş adamı Rhett Hartzog ile evlenmiş evliliği 2004'te sona ermiştir. MacDowell, çoğunlukla Kuzey Karolina'da, Asheville şehrinin yakınındaki Biltmore’daki orman evinde oturur. Ayrıca Los Angeles, Kaliforniya’da da ikamet etmektedir. Boeing 737 AEW&C Boeing 737 AEW&C MESA bir erken hava uyarı ve kontrol (AEW&C) uçağıdır. Boeing AEW&C sistemi yüksek performanslı, brüt ağırlığı arttırılmış 737-700 ile Northrop Grumman’ın MESA olarak adlandırılan çok maksatlı elektronik taramalı, dost-düşman ayrımı yapabilen radarını içermektedir. Türkiye’nin Barış Kartalı projesi kapsamında alacağı 737 AEW&C sistemi esken ve açık yapılı bir görev bilgisayar sistemini ve Türk yapımı elektronik destek sistemlerini ve haberleşme kabinini içermektedir. Uluslararası Boeing sorumluluğu altında yürütülen programda Northrop Grumman Elektronik Sistemler şirketi ile TAI ve Havelsan’ın da dahil olduğu birkaç Türk firması da yer alacaktır. Kontrat dört adet 737 AEW&C uçağı ile birlikte personel eğitim, görev destek ve sistem bakımını içermektedir. Türkiye’nin Savunma Sanayii Müsteşarlığı 4 Haziran 2002 tarihinde Boeing firmasıyla 737 modeli havadan erken uyarı ve kontrol (AEW&C) sistemi için 1 Milyar ABD Dolarlık bir sözleşme imzalamıştır. Benzeri bir sistem Avustralya için de geliştirilmektedir. İlk uçak Boeing tarafından tamamlanacak, diğer üç uçak ise TAI tarafından modifiye edilecektir. Elektronik destek ekipmanları ile haberleşme sistemleri Türkiye tarafından temin edilecektir. Uçak bakımı ise Türk Hava Kuvvetleri'nin Seattle eğitim alan personeli tarafından gerçekleştirilecektir. İlk uçağın kontrat tarihinden 42 ila 48 ay içinde teslimi öngörülmektedir. Hava İleri Karakol (HİK) Uçağı diğer adıyla Barış Kartalı Programı kapsamında Boeing firması ile 4 uçak ve 1 Yer Destek Sistemi tedariki amacıyla 4 Haziran 2002 tarihinde Sözleşme imzalanmıştır. Sözleşme 23 Haziran 2003 tarihinde yürürlüğe girmiş ve proje kapsamındaki faaliyetler resmen başlamıştır. Türk Savunma Sanayii, bu projeden, proje bedelinin yaklaşık %12’si kadar net yerel pay alacaktır. İlave olarak proje kapsamında sözleşme baz fiyatı üzerinden 576 Milyon ABD Dolarlık off-set alınmıştır. Türk firmalarından TAI, HAVELSAN, ASELSAN, MİKES, HAVELSAN TEKNOLOJİ RADAR, KALE KALIP, THY ve SELEX proje içerisinde birçok sorumluluk ve role sahiptir.1 inci uçak modifikasyonu (yolcu uçağının HİK konfigürasyonuna dönüştürülme işlemleri) Mart 2005'te ABD/Seattle’da, 2 nci uçak modifikasyonu Mart 2006’daAnkara/TAI tesislerinde, 3.ncü uçak modifikasyonu Kasım 2006’da, 4.ncü uçak modifikasyonu Mart 2007’de Ankara/TAI tesislerinde başlamıştır. Programa göre Temmuz 2007 yılında teslim edilmesi gereken ilk sistem, henüz başta radar ve görev yazılımı olmak üzere bazı bölümlerde istenilen geliştirmenin öngörülen takvimden daha uzun sürmesi sebebiyle halen geliştirilmektedir. Benzer tasarım ve gelişimdeki uçaklar Benzer rolde, dönemde ve yetenekte olan uçaklar Dağ Çiçeği Dağ Çiçeği, Akrep Nalan tarafından 1991 yılında çıkarılmış albümdür. Sanatçının ilk albümüdür. Albüm Ada Müzik şirketi tarafından çıkarılmıştır. Zil Zurna Sevdalar Zil Zurna Sevdalar, Akrep Nalan'a ait bir albümdür. 1994 yılında Fono Müzik tarafından çıkarılmıştır. Bootsy Collins 26 Ekim 1951 Cincinnati, Ohio doğumlu olan William "Bootsy" Collins, önemli funk basistlerinin başında gelir. Kendisi ayrıca Soul ve Funk müziğin babası James Brown'un basçısı olup Fatboy Slim, Snoop Dogg, Buckethead gibi isimlerle çalışmıştır. Washburn firmasının adına ürettiği "Space Bass" modelini kullanmaktadır. Nevin Sungur Nevin Sungur (d. 1966, Yalova), TÃ¼rk gazeteci, televizyon muhabiri. Lisans eğitimini Boğaziçi Üniversitesi Psikoloji bölümünde tamamladı. Tempo dergisinde başlayan gazetecilik hayatını Coşkun Aral'ın Haberci ekibi ile Atv kanalında sürdürdü. 8 yıl Haberci ekibi ile dünyanın çeşitli yerlerinde belgesel haberciliği yaptıktan sonra NTV kanalına transfer oldu. 28 Ekim 2006 tarihinde Hollanda Yeşil-Sol partisinden Avrupa Parlamentosu üyesi olan Joost Lagendijk ile evlenmiştir. Bir süre NTV'nin Brüksel muhabirliğini yaptı. Şu anda Turkiye'de yaşıyor. Gazetecilik mesleğini National Geographic dergisine yazdığı makalaleler ile sürdürüyor. Ayrıca belgesel sinemacılık alanında birçok proje üzerinde çalışıyor. Lancia Ypsilon Ypsilon, Lancia'nın 1996 yılından beri ürettiği otomobil modelidir. Delta platformu üzerine geliştirilmiştir. İlk nesil Lancia Yplison "Y" adıyla satılmıştır.Küçük hacimli motor seçenekleri vardır. İkinci nesilde Yplison ismi ortaya koyulmuştur. Lancia bu modelle 2007 yılında Tofaş bünyesine geçerek yeniden Türkiye pazarına girmiştir. Kova sıralaması Kova Sıralaması (ya da sepet sıralaması), sıralanacak bir diziyi parçalara ayırarak sınırlı sayıdaki "kovalara" (ya da "sepetlere") atan bir sıralama algoritmasıdır. Ayrışma işleminin ardından her kova kendi içinde ya farklı bir algoritma kullanılarak ya da kova sıralamasını özyinelemeli olarak çağırarak sıralanır. Kova sıralaması aşağıdaki biçimde çalışır: function bucket-sort(array, n) is Javier Navarro Francisco Javier Vicente Navarro ya da kısaca Javi Navarro (d. 6 Şubat 1974, Valensiya), defans pozisyonunda görev yapmış İspanyol millî futbolcudur. Profesyonel kariyerine 1993 yılında Valencia B kulübünde başladı. Daha sonra sırasıyla Valencia, Logroñés, Elche ve Sevilla kulüplerinde oynadı. 2006 yılında Romanya ile oynanan özel maçta ilk kez İspanya millî futbol takımı formasını giymiştir. Bu sayede 34 yaşında ilk kez İspanya Millî forması giyen Real Madrid'in yıldız futbolcusu Macaristan'lı Ferenc Puskás'dan sonra en yaşlı millî olan İspanyol futbolcu oldu. Ivica Dragutinović Ivica Dragutinović‎ (Okunuş: İvitsa Dragutinoviç, Sırpça:Ивица Драгутиновић, kısa adı: "Drago") (d. 13 Kasım 1975 Prijepolje, Yugoslavya), Sırp eski defans oyuncusu. Yaklaşık 10 yılını Gent ve Standart Liège takımlarında oynayarak Belçika'da geçiren Dragutinović, 2005 yılında geldiği Sevilla FC takımında 2011 yılında futbolu bırakana kadar oynadı. Sırbistan millî futbol takımı forması ile 2006 FIFA Dünya Kupası'nda da görev yapmıştır. Millî takımda 49 maça çıkıp gol atamamıştır. Belçika vatandaşlığı da bulunan oyuncu, bu yüzden Avrupa Birliği vatandaşı olarak La Liga'da yabancı statüsünde oynamamıştır. 2007 tarihinde Sevilla'dan takım arkadaşı Antonio Puerta, maç içerisinde kalp krizi geçirirken dilini boğazına kaçmasını önleyerek ona ilk müdahaleyi yapan kişi oldu. Euro 2008 Elemelerinde Portekiz takımı antrenörü Luiz Felipe Scolari ile saha kenarında yumruklaşmıştır. Aşil tendonunda yaşadığı bir sakatlık sonucu futbolu bırakmıştır. Paulo Wanchope Paulo César Wanchope Watson (d. 31 Temmuz 1976), Kosta Rikalı forvet oyuncusu. Futbolu 2007 yılında bırakmıştır. Millî takımda 76 maçta 45 gol atmış, 2002 FIFA Dünya Kupası ve 2006 FIFA Dünya Kupası'nda forma giymiştir. 2014 yılında geçici olarak Kosta Rika millî futbol takımının başına getirilmiş, Ocak 2015'te teknik direktör olarak tanıtılmıştır. Rónald Gómez Rónald Gómez Gómez (d. 24 Ocak 1975), Kosta Rikalı eski millî futbolcudur. Kosta Rika millî futbol takımı ile 2002 FIFA Dünya Kupası ve 2006 FIFA Dünya Kupası'nda forma giyip goller atmıştır. 1993-2009 yılları arasında 91 kez millî formayı giymiş ve bu maçlarda toplam 24 gol atmıştır. Bartosz Bosacki Bartosz Bosacki (d. 20 Eylül 1975 Poznań) Polonya'lı defans oyuncusu. Kariyerine Lech Poznań takımında devam etmektedir. 2006 FIFA Dünya Kupası başlamadan önce Damian Gorawski'nin sakatlanmasıyla kadroya alınmış, oynadığı maçlarda 2 gol atmıştır. Seher Bulut Seher Bulut (18 Kasım 1884, Adilcevaz - 4 Nisan 2007), belgeli olarak en uzun yaşayan kişi, 18 Kasım 1884 Adilcevaz doğumlu, 250 torun sahibi Türk kadını Seher Bulut'tur. 4 Nisan 2007 tarihinde saat 17:00 de hayata gözlerini yuman Seher Bulut, dünya tarihinde en uzun süre yaşayan kadındır. (123 yıl 111 gün). Atatürk ile beraber Türk Kurtuluş Savaşı döneminde yemek yemişlerdir. Fakat Guiness Rekorlar Kitabı bu rekoru hala tescillememiştir. Rumi takvim'e göre 1300, Miladi takvim'e göre ise 1884 yılında doğmuş gözüküyor. Bulut'un yaşayan 6 çocuğundan en büyüğü ise 95 yaşındaki Mehmet Bulut. Osmanlı İmparatorluğu ve Kurutuluş Savaşı'nı gören, Gazi Mustafa Kemal Atatürk ile bir sofrada oturduğunu anlatan Seher Bulut, Ermeni mezaliminin önemli bir şahidi olduğunu söylüyor. 54 yıl önce kocasını kaybeden Seher Nine, Kurtuluş Savaşı'nda cepheye omuzunda erzak taşımış. Carlos Gamarra Carlos Alberto Gamarra Pavon (d. 17 Şubat 1971; Ypacarai), Paraguaylı eski millî futbolcudur. Kariyerine Olimpia Asunción takımında devam eden Gamarra 3 yıl FC Internazionale Milano'da oynamıştır. Kariyerinde 3 FIFA Dünya Kupası vardır. 1998, 2002 ve 2006 FIFA Dünya Kupası'nda oynamıştır. Son Dünya Kupası'nda İngiltere millî futbol takımına karşı oynayıp kendi kalesine gol atmıştır. O maç 1-0 sona ermiştir. Cerro PorteÃ±o Internacional Corinthians Flamengo AEK Paraguay millî futbol takımı Inter Milan Sakıp Sabancı Müzesi Sabancı Üniversitesi Sakıp Sabancı Müzesi, zengin bir hat ve resim koleksiyonunu bünyesinde barındıran ve düzenlediği geçici sergilerle birçok ünlü sanatçının eserlerine ev sahipliği yapan bir sanat müzesidir. 2002 yılında ziyarete açılan müze, İstanbul'da Boğaziçi'nin en eski yerleşimlerinden Emirgan'da bulunan Atlı Köşk'te hizmet vermektedir. "Picasso İstanbul'da" ve "Heykelin Büyük Ustası Rodin İstanbul'da" sergileriyle son yıllarda uluslararası alanda dikkat çekmeyi başarmıştır. Bu ve benzeri sergiler, Müze Müdürü Nazan Ölçer'e etkinlik dalında İstanbul Turizm ödülünü kazandırmıştır. 1927 yılında İtalyan mimar Edouard De Nari'ye yaptırılan köşkün ilk sahipleri Mısır Hıdiv ailesidir. Uzun yıllar yazlık konut olarak kullanılan villa, kısa bir süre de Karadağ Sefareti olarak hizmet vermiştir. Hacı Ömer Sabancı tarafından 1950 yılında satın alınan köşk, aynı yıl bahçesine yerleştirilen Fransız heykeltıraş Louis Doumas'ın 1864 yapımı at heykelinden ötürü "Atlı Köşk" olarak anılmaya başlanmıştır. Köşkün arazisi içindeki ikinci at heykeli ise 1204 yılında 4. Haçlı Seferi sırasında Haçlı kuvvetlerince yağmalanan İstanbul Sultanahmet Meydanından alınarak, Venedik San Marco kilisesi önüne yerleştirilen 4 attan birisinin dökümüdür. 1966'dan itibaren köşkte yaşayan Sakıp Sabancı, 1998 yılında zengin hat ve resim koleksiyonuyla birlikte köşkü içindeki eşyalarla müzeye dönüştürülmek üzere Sabancı Üniversitesi'ne tahsis etmiştir. Modern bir galerinin eklenmesiyle 2002 yılında ziyarete açılan müzenin sergileme alanları 2005 yılındaki düzenleme ile genişletilerek, teknik düzeyde uluslararası standartlara kavuşmuştur. Atlı Köşk’ün üst katında sergilenen ve Osmanlı hat sanatının önemli eserlerinden oluşan Osmanlı Hat Koleksiyonunda nadir el yazması Kuran-ı Kerimler de yer almaktadır. Ayrıca kıtalar, murakkaalar, levhalar, hilyeler, ferman, berat ve menşurlar ile hattat aletlerinin yer aldığı koleksiyondan seçilen 96 eser, 2008 yılında İspanya'nın Madrid kentindeki Real Academia de Bellas Artes de San Fernando'da sergilendi. Koleksiyon 4 Nisan-15 Haziran 2008 tarihleri arasında, Sevilla’da, Real Alcázar Sarayı'nda sergileniyor. Müzenin resim koleksiyonunda ise erken dönem Türk resminin örnekleri ile Osmanlı İmparatorluğunun son döneminde İstanbul’da çalışmış Fausto Zonaro ve Ivan Ayvazovski gibi yabancı sanatçıların eserlerinden oluşmaktadır. Koleksiyonda eserleri bulunan yerel sanatçılar arasında Osman Hamdi Bey, Şeker Ahmed Paşa, Süleyman Seyyid, Fikret Mualla ve İbrahim Çallı gibi isimler bulunmaktadır. Sabancı Ailesinin köşkte yaşadığı dönemde kullandığı Atlı Köşk’ün giriş katındaki üç oda, 18-19. yüzyıl dekoratif sanat eserleri ve mobilyaları barındırmaktadır. Müze bahçesinde ise Roma, Bizans ve Osmanlı dönemlerinden arkeolojik ve taş eserler sergilenmektedir. Sakıp Sabancı Müzesi'nde bugüne kadar gerçekleştirilen geçici sergiler aşağıda listelenmiştir. Hollanda ve Türkiye arasındaki diplomatik ilişkilerin 400. yılı etkinlikleri kapsamında “Rembrandt ve Çağdaşları - Hollanda Sanatının Altın Çağı” sergisi Sabancı Üniversitesi Sakıp Sabancı Müzesi (SSM)’nde 21 Şubat 2012'den itibaren sergilenmektedir. 59 sanatçıya ait 73 tablo, 19 desen ve 18 obje olmak üzere toplam 110 eserin yer aldığı ve Hollanda resminin en önemli isimlerinin bulunduğu sergide dört orijinal Rembrandt, Türkiye'de ilk defa izleyiciyle buluşacak. Bu eserler: Rotterdamlı Bira Üreticisi Dirck Jansz Pesser'in Eşi, Dr. Ephraim Bueno, Müzik Dersi ve Ölü Tavuslu Ölüdoğa. Çağatay hanları listesi Çağatay hanları listesi, bu maddede Cengiz Han'ın oğullarından Çağatay Han'ın ulusuna bağlı Çağatay Hanlığı, Doğu Çağatay Hanlığı ve Yarkand Hanlığı'nın hanlar listesi ve soy ağaçları mevcuttur. Yunus Han’ın küçük oğlu. Kalmuklara karşı yaptığı savaştan sonra, katil anlamına gelen "alaça" veya "alaç" lakabı verilmiştir. Mehmet Hacıoğlu Mehmet Hacıoğlu (doğum tarihi 28 Kasım 1959, Filibe, Bulgaristan) "Bulgar Mehmet" lakaplı eski defans oyuncusudur. Fenerbahçe alt yapısında futbola başlamış ve 1980-81 sezonunda A takıma yükselmiştir. 4 sezon Fenerbahçe'de oynadıktan sonra 1984-85 sezonunda Denizlispor'a, 1986-87 sezonunda da Bakırköyspor'a transfer oldu. 1992-93 sezonunun 2. yarısında Beyoğlu Kapalıçarşıspor formasını giydi ve 1993-94 sezonunda transfer olduğu Gaziosmanpaşa'da futbolu bırakmıştır. Kendisi Fenerbahçe PAF takımınında antrenördür. Profesyonel teknik direktörlük kariyerine Erzurumspor'da başlamış, ardından Gaziosmanpaşa'yı yönetmiştir. Çaykur Rizespor ve Etimesgut Şekerspor'da antrenörlük yapmıştır. 2004'ten beri Fenerbahçe'de çalışmaktadır. Ayrıca ünlü oyuncu İsmail Hacıoğlu'nun babasıdır. 2014 Ağustos ayından beri U17 millî takımını çalıştırmaktadır. 1993-94 UEFA Kupası UEFA Kupası 1993-1994 sezonunu Inter Milan, finalde Casino Salzburg'u yenerek kazandı. "Inter Milan, rakibini toplamda 2-0 mağlup ederek şampiyon oldu" Şenol Çorlu Şenol Çorlu (d. 3 Aralık 1961, Ankara), eski Türk futbolcudur. Fenerbahçe'de yıldızı parlamıştır. 2008-09 sezonu itibarıyla Fenerbahçe futbol takımının altyapı direktörlüğü görevini yürütmektedir. Petrol Ofisi takımında profesyonel oldu ve attığı gollerle ulusal takımın teknik kadrosunun da dikkatini çekti. 15 Ekim 1978'de Avrupa Şampiyonası eleme maçında Polonya'ya karşı genç millî formayı giydi. 1979 yılında o dönemde 1. Ligde oynayan Orduspor'a transfer oldu. 2 Aralık 1980'de bir başka Avrupa Şampiyonası eleme maçında Çekoslovakya'ya karşı ümit millî formayı giydi. 1981 yılında ise 1. lig'e yeni çıkan Sakaryaspor'a geçti. 1981-82 yılında şampiyonluğa oynayan Sakaryaspor'da yıldızı iyice parlayan Çorlu, 23 Eylül 1981'de Sovyetler Birliği'ne karşı FIFA Dünya Kupası eleme maçında il kez A millî formayı sırtına geçirme şerefine ulaştı. 13 Nisan 1983 tarihinde oynanan Bulgaristan maçında ümit millî takımda ilk golünü attı. Futboluyla giderek A millî takımın değişmez elemanlarından biri olmaya başlayan Çorlu 1984-85 sezonunun başında Fenerbahçe'ye transfer oldu. 7 Ekim 1984 tarihinde oynanan ve Fenerbahçe'nin 7-0 kazandığı maçta sarı-lacivertli formayla ile ilk gollerini attı. o sezon 8 gole imza atan Çorlu, takımının Lig, Cumhurbaşkanlığı Kupası ve Donanma Kupası'nı kazanarak sezonu 3 kupayla kapamasına katkı sağladı. 1985-86 sezonuna Türkiye Spor Yazarları Derneği Kupası'nı kazanarak başlayan Fenerbahçe'de kupayı getiren maçta Galatasaray'ı 2-0 yenerken galibiyeti perçinleyen gol Çorlu'dan gelmişti. Ancak bir önceki sezon son dönemlerin rekor gol sayısıyla şampiyon olan takımın forvetinden Sbrenko Repcic'in transfer olması, Selçuk Yula'nın uzun süre sakat kalması ve İlyas Tüfekçi'nin formsuzluğu nedeniyle 1985-86 sezonunda Fenerbahçe gol yollarında sıkıntı yaşarken Şenol Çorlu takımın o sezon attığı 40 golün 14'üne imza atarak bir anlamda takımını sırtladı. Fenerbahçe'nin o sezon yakaladığı en büyük başarı ise Şampiyon Kulüpler Kupası'nda 1984 Avrupa Şampiyonu Fransa'nın şampiyonu Bordeaux'yu elemesiydi. ASALA teröründen dolayı Türkiye-Fransa ilişkilerin iyice gerginleştiği bir döneme denk gelen eşleşmede, tüm Türk takımlarının istisnasız ilk turlarda elendiği bir dönemde Fenerbahçe rakibini 18 Eylül 1985'te deplasmanda 3-2 yenerek büyük sükse yapmış, skor 1-1 iken ve Fransız takımı müthiş bir baskı kurmuşken maçı koparan ikinci gol Şenol Çorlu'dan gelmişti. Bu gol, Fenerbahçe'nin Avrupa kupalarındaki 50. golü olarak tarihe geçti. 0-0 biten rövanşta ise yine Çorlu'nun bir golü geçerli sayılmamıştı. 1986-87 sezonunda kazanılan Türkiye Spor Yazarları Derneği Kupası'nda Galatasaray'a attığı iki golle pay sahibi olduysa da aynı sezon ligde bir önceki sezondaki verimliliğini gösteremedi ve 7 golde kaldı. 1987-88 sezonunda ise sadece 4 gol atabildi. Fenerbahçe'nin 103 gol atarak şampiyon olduğu 1988-89 sezonunda ise ilk onbirde kendine yer bulamadı. 1989-90 sezonu Şenol Çorlu'nun yeniden sahneye çıktığı sezon oldu. Zira Çorlu Hasan Vezir'in Galatasaray'a olaylı transferinden sonra ilk onbirde kendine yer bulmaya başlamıştı. 20 Ağustos 1989 tarihinde Galatasaray'a karşı oynanan Başbakanlık Kupası maçında Fenerbahçe 2-0'lık yenilgiden 3-2'lik galibiyete ulaşarak şampiyon olurken, maçı 2-2'ye getiren gollerin ikisini de Çorlu attı. Ligi as oyuncularının neredeyse yarısı uzun süre sakatlıktan kurtulamamasına rağmen büyük bir başarıyla ikinci sırada tamamlayan Fenerbahçe'de 16 gole imza atarak takımın en golcü futbolcusu oldu. Çorlu, bu sezondaki başarısını 30 Mayıs 1990'da Beşiktaş'a karşı 3-2'lik galibiyetle kazanılan Cumhurbaşkanlığı Kupası'nda da 2. golü kaydederek taçlandırdı. 1990-91 sezonu ise Şenol Çorlu için düş kırıklığı oldu. Yeni teknik direktör Guus Hiddink kendisini önce kadroda düşünmedi, sonra da libero sıkıntısı çeken takımda bu mevkide oynatmaya başladı. Bu da bir anlamda Şenol Çorlu'nun futbolculuk kariyerinin sonu oldu. Sezonu çok az maçta kadroya girerek sadece 2 golle ve formundan çok şey kaybederek tamamladı. 1991-92 sezonunda da kadroya giremeyen Çorlu, Aralık 1991'de Antalyaspor'a kiralandı. 1992'de de Fenerbahçe ile Trabzonspor arasında oynanan jübile maçıyla futbola veda etti. Çorlu, 17 kez A Millî, 10 kez de ümit millî (U21) ve 3 kez de genç millî (U18) olmak üzere 30 kez millî formayı sırtına geçirdi. Bu forma altında 4 gol attı. İrfan Saraloğlu İrfan Saraloğlu (d. 16 Eylül 1962, Ardeşen), eski futbolcudur ve şu an antrenördür. Çaykur Rizespor, Sivasspor, Maltepespor, Erdemir Ereğlispor, Düzcespor, Siirtspor ve Keşanspor'da oynamıştır.Şu an Akhisarspor'da antrenördür. Eskiden ise Fenerbahçe'de de görev yapmıştır. Saraloğlu 1995 yılında lisans almıştır.1997'den beri Fenerbahçe'de çalışmaktadır. Önder Özen Zeki Önder Özen (d. 17 Ekim 1969, Eskişehir); Türk eski futbolcu, teknik direktör ve futbol yorumcusu. 1997 yılında antrenörlük lisansı almıştır. 2001-02 sezonunda 3. Lig takımı Eskispor'u ilk yarısında genç takım antrenör olarak görev yapmıştır. 2001-02 sezonunun 2. yarısından itibaren Fenerbahçe'de görev yapmaya başlayan Özen, 12 Mart 2003 tarihinden, 19 Haziran 2009'e kadar Fenerbahçe A2 ve Fenerbahçe takımında antrenörlük yapmıştır. İlk başlarda Oğuz Çetin‘in izleme ekibinde göreve başlayan Özen, O dönem B lisansı sahibi olduğu için Süper Ligde görev yapamadı. Daha sonra aldığı A lisansıyla sırasıyla Daum, Zico ve Aragones’in yardımcı antrenör ekibinde görev aldı. 2009-10 sezonunda Süper Lig 1. Lig'e düşen Ankara'nın takımlarından Hacettepe ekibini çalıştırmıştır. Fenerbahçe’den ayrıldıktan sonra ilk kez teknik direktörlük görevini yaptığı Süper Lig takımlarından Hacettepe‘de sezonun ilk yarısını 16. bitirince görevi bıraktı. 2010-11 sezonunda Ankara'nın 2. Lig takımlarından Polatlı Bugsaşspor'da teknik direktörlük görevi yapmıştır. Hacettepe başarısız deneyiminden sonra Polatlı Bugsaşspor teknik direkötürü olan Özen, Polatlı Bugsaşspor ile başarılı geçen sezonun ardından ligi 3. bitirerek play off oynama hakkını kazandı. Finalde penaltı atışları sonucunda Sakaryaspor’a mağlup olan Polatlı Bugsaşspor, Önder Özen’e teknik direktör olarak ilk şampiyonluğunu yaşatmaya çok yaklaşmıştı. Beşiktaş başkanı Fikret Orman, 22 Mayıs 2013 tarihinde düzenlenen basın toplantısında Önder Özen'in 3 yıllığına Beşiktaş futbol takımının futbol direktörü olarak görev yapacağını duyurmuştur. 16 Temmuz 2014 tarihinde ise Beşiktaş futbol takımındaki görevinden istifa etmiştir. 14 Nisan 2015 tarihinde teknik direktör Shota Arveladze'nin ayrılmasının ardından Hollandalı yardımcısı Jan Wouters'in çalıştırdığı Kasımpaşa kulübü ile 1,5 yıllık sözleşme imzalamış, yardımcılığına Mehmet Aurélio getirilmiştir. PTT 1. Lig ekiplerinden Göztepe'nin aldığı kötü sonuçlar üzerine Metin Diyadin' in görevinden ayrılmasıyla Şubat 2016' da Göztepe ile 1,5 yıllık sözleşme imzaladı. Ancak İzmir temsilcisinin başında çıktığı 6 maçta 3 mağlubiyet, 2 beraberlik ve 1 galibiyet alınması üzerine 5 Nisan 2016'da görevinden istifa etti. 2012 yılından itibaren aralıklı olarak NTV Spor kanalında yorumculuk yapmaktadır. Eurosport 2 kanalında da Bundesliga'yı yorumlamaktadir. Murat Öztürk Murat Öztürk (d. 5 Aralık 1969, Sivas), eski futbolcu ve antrenör. Murat Öztürk, 2018-2019 mevsiminde Atiker Konyaspor'da çalışmaktadır. Profesyonel futbol kariyerine Gençlerbirliği'de başladı. Antrenörlük lisansını 2003 yılında aldı. 2004-2008 yılları arası Fenerbahçe'de kaleci antrenörlüğü yaptı. 2008-2009 arasında Türkiye genç takımının kaleci antrenörlüğü görevini ifâ etti. 2009-2010 futbol mevsimininden 2017 yılına kadar yeniden Fenerbahçe'de a takımında Aykut Kocaman ile çalıştı. Ali Koç başkanlığındaki Fenerbahçe yönetimi tarafından ekim 2018'de Aykut Kocaman ile birlikte Murat Öztürk'ün sözleşmesi de feshedildi. Murat Öztürk, yeniden Konyaspor ile sözleşme imzaladı ve 19.11.2018 tarihinden itibaren bu kulüpte görev yapıyor. Moraci Vasconcelos Sant'anna Moraci Vasconcelos Sant'anna (d. 26 Temmuz 1951, São Paulo, Brezilya), daha çok Moraci Sant'anna olarak bilinen, Brezilyalı kondisyoner ve antrenör.İşinin en iyileri arasında gösterilir.Şu an Fenerbahçe takımında yardımcı teknik direktörlük ve kondisyonerlik yapmaktadır. yapmaktadır.Brezilya millî futbol takımı ile 1994 FIFA Dünya Kupası'nı kazanmıştır. Uluslararası PEN Kulübü 5 Ekim 1921'de İngiliz yazar Catherine Amy Dawson Scott ile John Galsworthy ve arkadaşları tarafından Londra'da kurulan PEN, uluslararası yazarlar birliğidir. PEN, İngilizce, "poets" (şairler), "playwrights" (piyesçiler), "essayists" (denemeciler) ve "novelists" (romancılar) kelimelerinin baş harflerinden oluşmakta, kuruluşundan bu yana da bütün bu kelimeler yerine sadece kısaltması olan PEN kullanılmaktadır ve "pen" aynı zamanda İngilizce'de "kalem" anlamına gelmektedir. I. Dünya Savaşı'ndan sonra İngiltere'de birkaç yazarın bir araya geldiği, kendi inisiyatiflerinde sık sık ziyaret ettikleri bir kulüpte öncelikle arkadaş grubu olarak ortaya çıkmış ancak daha sonra kurumsal bir yapıya dönüşmüştür. Uluslararası ofisi Londra'da olan bu kuruluş, bütün siyasal sıfatlandırmaların uzağında durmaya çalışarak özellikle düşünce, ifade ve basın özgürlüğünün sağlanması, yazarların haklarının dünya ölçüsünde korunması için çaba göstermektedir. 1926 yılında PEN'e üye olan ülke sayısı 25 idi. Günümüzde 102 ülkenin üye olduğu ve 144 merkezi olan Uluslararası PEN Kulüpleri Federasyonu aynı zamanda UNESCO'nun insan hakları danışmanlığını yapmaktadır. Her ülkenin PEN merkezi kendi içinde kendine has bir örgütlenme biçimine sahiptir. Uluslararası PEN Kongresi her yıl başka bir PEN merkezinin evsahipliğinde düzenlenir. Kongre yapılabilmesi için ülkede insan haklarına saygılı demokratik bir rejim olması önem taşır. PEN kongrelerinde, öncelikle hükümetlerin yazarlar karşısındaki tutumları, sansür ve cezaevinde bulunan yazarların durumları ele alınmaktadır. Bu konuda yayımlanan çağrı ve bildirilerle bir kamuoyu yaratılmaya çalışılmaktadır.Bu nedenle 1960 yılında "Writers in Prison committee" (Tutuklu Yazarlar Komitesi) oluşturuldu. Ancak yazarların kendi ülkelerindeki durumlarına ilişkin her zaman dışarıdan fazla bir etki yaratamadıklarından bu kez de 1990'lı yılların sonlarında "Writers in Exile Network" (Sürgün Yazarlar Ağı) kuruldu. Ve bu grup dışlanan, ülkesinden ayrılmaya mecbur bırakılan yazarlara insan haklarına saygılı ve güvenli bir ülke bulmak hatta orada hayatını sürdürmeyi sağlamakla görevi. Son yıllarda bu alanda uzmanlaşan ICORN ile güçbirliği yapılıyor. Birliğe üyelik şartı İngiltere'deki kulübün prensipleri doğrultusunda gelişmiştir. Irk, dil, millet, ülke, din ayrımı olmaksızın en az iki eseri yayınlanmış olan ve her yazar üye olabilmektedir. Ancak üyelik için başvuru yerine tavsiyeler göz önüne alınmaktadır. Kişisel başvurular genellikle kabul görmez. PEN uluslararası yönetim kurulu başkanı; yazar Jennifer Clement'tir.Başkan yardımcılarından birisi de Türk asıllı İngiliz yazar Moris Farhi'dir. Abay KunanbayoÄŸlu Abay İbrahim Kunanbayoğlu (Kazakça Абай (Ибраһим) Құнанбайұлы, Abai Qunanbaiuly, Rusça: Абай Ибрагим Кунанбаев.) (10 Ağustos 1845 - 6 Temmuz 1904), Kazak şair, besteci ve filozof. Liberal İslam'ı da temel alarak Kazak Medeniyetini Avrupa ve Rus medeniyetlerine yakınlaştırmayı hedefleyen bir reformcuydu. Şiirlerinde genel olarak, Kazak halkının sosyal ve ahlaki sorunlarına değinmiştir. Abay, Kunanbay ve Uljan çiftinin bir oğlu olarak, 10 Ağustos 1845'te Doğu Kazakistan Eyaletindeki Şıngıs dağındaki Argın klanında doğdu. Doğum adı İbrahim idi, ancak daha sonra Kazakça'da dikkatli anlamına gelen Abay takma adı verildi. Eğitim hayatına bir Rus okulunda başladı, ardından bir medreseye gitti. Semeyde okurken Mihail Lermontov ve Aleksandr Puşkin'in eserlerini okudu. Arap, Fars ve Türk edebiyatının eserlerini taklit ederek şiirlerini yazmaya başlamıştır. Abay'ın Kazak kültürü ve halkbilimine yaptığı ana katkılar, büyük bir milliyetçilik duygusu besleyen ve Kazak halk kültürünün gelişmesini sağlayan şiirleriyle olmuştur. O'ndan önce çoğu Kazak şairleri, Kazak bozkırlarında yaşayan insanların göçebe alışkanlıklarını yansıtan sözlü eserler vermişlerdir. Abay'ın hayatı boyunca bir dizi önemli sosyo-politik ve sosyo-ekonomik değişimler meydana gelmiştir. Gelişen Kazakistan'ın Rus, Batı ve Asya gibi birkaç kültürün yaşam felsefelerinin etkisine maruz kalmasıyla birlikte eğitim imkânları direkt olarak bu olaydan etkilendi. Abay Kunanbay kendisi bu yeni açılan coğrafyanın felsefi tarihi ve kültürü hakkında bilgi sahibi oldu. Bu çalışma,çaba ve duygularla, Abay'ın yaratıcı şairliği, eğitimli Kazakların felsefi düşüncelerini etkiledi. Halkın yeni usulde eğitim görmesi için çaba sarf etti. Abay, şiir yazdığı gibi, ünlü Rus şairlerinden tercümeler yapmış, halkına Rus şair ve ediplerini tanıtmak istemiştir. Şiirleri şekil ve muhteva bakımından halk şiirlerinden tesirinde kalmıştır. Genellikle didaktik olan şiirleri 1906 yılında ölümünden sonra yayımlanmış, Rus İhtilali'nden sonra da 1921 ve 1922 yıllarında iki defa basılmıştır Kazak bağımsızlığı için çalışmış Alaş Orda hareketi liderleri onu esin kaynağı ve ruhani liderleri olarak görüyorlardı. Abay'ın çağdaş Kazak figürü genellikle, tamamiyle geleneksel kıyafetler içinde ve elinde Kazak milli çalgısı olan tamburu tutarken tasvir edilir. Bugün, Kazaklar Abay'a halkı milli bilince bürüyen ilk halk kahramanlarından biri olarak saygı göstermektedirler. Almaata'daki Kazak Devlet Üniversitesi ve şehrin ana bulvarlarından biri Abay'dan sonra O'nun ismiyle anılmıştır. Abay'ın öğrencileri arasında yeğeni olan, tarihçi, filozof, düşünür ve şair, Şekerim Kudayberdioğlu da vardır (1858 - 1931). Kazakistan'ın birçok şehrinde ve Rusya'nın başkenti Moskova'da heykelleri bulunmaktadır. Hayatını konu alan bir film 1983 yılında Abay adıyla Kazakfilm tarafından çekilmiştir. Abay ayrıca ünlü Kazak hikâyecilerinden Muhtar Avezov'un da bir romanına konu olmuştur. Doğumunun 175. yılı dolayısıyla 2020 yılı Uluslararası Türk Kültürü Teşkilatı tarafından Abay Kunanbayoğlu yılı ilan edilmiştir. Abay, çoğu ilk olmak üzere Rus ve Avrupalı yazarların eserlerini Kazakça'ya çevirmiştir. Atat端rk'端n B端t端n Eserleri Atatürk'ün Bütün Eserleri, Atatürk'ün not defterlerinin, imzalı yazılarının, mektuplarının, telgraflarının, kaydedilmiş demeç ve nutuklarının, doğrulukları uzmanlar ve araştırmacılarca denetlenerek tarih sırasına göre bir araya getirilmesiyle oluşturulan ve Kaynak Yayınları tarafından basılan kitap dizisidir. An itibarıyla 30 cilde ulaşmıştır. Tele (film) Tele (Azeri alfabesinde: Tələ, Rusça: ловушка "Lovuşka"), 1990 Azerbaycan SSC yapımı bir macera filmidir. Film, gençlerin o dönemdeki yaşamını ve yurt sevgisini konu alır. Filmdeki gergin olaylar Karabağ'da geçer. Bakü öğrencileri buraya kaçaklar için köy binası yapımına inşaatçılara yardıma gelirler. Birbirlerini seven iki genç, Tural ve Günel de onların arasındadır. Bir gece Ermeni eşkıyalarının tahribatlarına şahit olurlar. Tural fırsat bulup video kamerasını çalıştırır ve hemen korkulu gecede meydana gelen olayları kayda alır; çektikleri arasında ellerinde patlayıcıları olan aşırı uçtakiler, alevi göğe kalkan patlamalar, patlayış sonucu ölmüş birkaç eşkıya, eşkıyaları taşıyan, nişanı silinmiş helikopter vardır. Tural emindir ki, video malzemeleri cinayeti işleyenlerin ortaya çıkarılmasında ona yardım edecektir. Bundan haberi olan düşmanlar bu arzu olunmaz şahitten kurtulmaya karar verir. Tele Tele aşağıdaki anlamlara gelebilir: Sosyalist Reich Partisi Sosyalist Reich Partisi (Almanca: "Sozialistische Reichspartei" - SRP), II. Dünya Savaşı sonrasında Batı Almanya'da faaliyet göstermiş olan neo-Nazist bir siyasî partiydi. SRP, 2 Ekim 1949 tarihinde subay Otto Ernst Remer ve tümgeneral Fritz Dorls tarafından kuruldu. Kurucuları tarafından Nazi Partisi'nin meşru varisi olarak görülen parti, Albay Hans-Ulrich Rudel gibi II. Dünya Savaşı'nda görev yapmış olan pek çok subaydan ve ayrıca eskiden Nasyonal Sosyalist Alman Öğrenci Ligi'ne bağlı olan öğrencilerden destek gördü. Parti, Theodor Heuss ve Konrad Adenauer gibilerinin Amerikan kuklası sahte politikacılar olduğunu belirtirken, Karl Dönitz'in Büyük Alman İmparatorluğu'nun yeni yasal Führer'i olduğunu belirtiyordu. Parti aynı zamanda Holokost'un bir Amerikan yalanı olduğunu, gaz odalarının ise 1945'ten sonra Amerikalılar tarafından inşa edildiğini iddia ediyordu. Kapitalizmin ve komünizmin olmadığı bir yönetim ve güçlü bir Almanya ile beraber Almanya'nın kaybettiği toprakları geri alacaklarını vadettiler. Partinin yaklaşık on bin üyesi, "Reichsfront" isimli yarı askerî silahlı bir örgütü ve "Reichsjugend" isimli gençlik kolu vardı. Yapılan seçimlerde Aşağı Saksonya Parlamentosu'nda 16 sandalye, Bremen Parlamentosu'nda ise 8 sandalye kazandılar. Parti 1952'de Almanya Federal Anayasa Mahkemesi tarafından neo-Nazi olduğu için kapatıldı. SRP'nin kapatılmasıyla bu partiye üye kişiler Alman Reich Partisi'ne ("Deutsche Reichspartei" - DRP) katıldılar. 10. Kral TV Video Müzik Ödülleri 10. Kral TV Video Müzik Ödülleri, Kral TV tarafından 29 Mayıs 2004'te Mydonose Showland'de düzenlenen müzik ödül törenidir. 11. Kral TV Video Müzik Ödülleri 11. Kral TV Video Müzik Ödülleri, Kral Tv tarafından 10 Mayıs 2005'te Lütfi Kırdar'da düzenlenen müzik ödülleri törenidir. Geceyi Hülya Avşar'la Tamer Karadağlı beraber sunmuşlardır. 12. Kral TV Video Müzik Ödülleri 12. Kral TV Video Müzik Ödülleri, Kral Tv tarafından 11 Mayıs 2006 Perşembe günü tarihinde Lütfi Kırdar'da düzenlenen müzik ödülleri törenidir. Sunuculuğunu Demet Akbağ ve Halit Ergenç üstlenmiştir. Gecede Sertab Erener, Murat Uncuoğlu, Aytekin Kurt, Levent Yüksel, Fatih Erkoç, Hüsnü Şenlendirici ve Laço Tayfa sahne aldı. "Yılın Şarkısı kategorisinde parantez içinde belirtilen isimler, belirtilen şarkının bestecileridir." 13. Kral TV Video Müzik Ödülleri 13. Kral TV VMÖ veya 13. Kral TV Video Müzik Ödülleri, Kral Tv tarafından İstanbul Gösteri Merkezi'nde 9 Mayıs 2007 Çarşamba günü düzenlenen ödül törenidir. On üçüncü kez düzenlenmiştir. Sunucuları Oktay Kaynarca ve Özgü Namal'dır. Daha önceden jüri oylaması ile verilen ödüllerde bu yıl sistem değiştirilerek kısa mesaj uygulamasına geçildi. Kazanan isimler, izleyicilerin telefonları ile gönderdikleri kısa mesajlar aracılığıyla belirlendi. Gecenin en çok ödül kazanan ismi ise Demet Akalın oldu. Ödül töreni sonuçları aşağıda belirtildiği gibidir. Piyale Melanie Brown Mel B ya da Melanie B olarak da bilinen Melanie Janine Brown (d. 29 Mayıs 1975), bir İngiliz televizyon karakteri, şarkıcısı ve aktristidir. Brown, 1990'larda, dünya genelinde 85 milyondan fazla kayıtla tüm zamanların en çok satan kadın grubu Spice Girls'in Scary Spice takma adını kullanan üyesi olarak öne çıktı. Joachim Björklund Joachim Björklund (d. 15 Mart 1971 Växjö), İsveçli eski millî futbolcudur. İsveç millî futbol takımında 79 maça çıkıp gol atamamıştır. İsveç'in 3. olduğu 1994 FIFA Dünya Kupası oyuncularından biridir. 1992 ve 2000 Avrupa Futbol Şampiyonası'nda ve Barselona'da düzenlenen 1992 Olimpiyat Oyunları'nda da İsveç'in kadrosunda yer aldı. Endülüs lehçesi Endülüs lehçesi, Endülüs'ün resmî dili. Bugün Cebelitarık, Ceuta, Melilla gibi bölgelerde de konuşulmaktadır. Yoğun şekilde İngilizce ve İtalyanca kelime ihtiva eder. Çarpımsal basamak Sayılar kuramında, verili "a" tamsayısının pozitif ve 1'den büyük bir "n" tam sayısına göre çarpımsal basamağı (ya da mertebesi), mod "n" 'de "a" 'yı 1 yapan en küçük ve pozitif "k" tam sayısıdır. Örneğin mod 5'te 2'nin çarpımsal basamağı 4'tür; mod 39'da 2'nin çarpımsal basamağı 12'dir; mod 561'de 2'nin çarpımsal basamağı 560'tır. Gösterilebilir ki, "a" ve "n" aralarında asal değilse böyle bir "k" sayısı yoktur. Aksi durumda, her zaman bir çarpımsal basamak vardır; bu şöyle ispatlanabilir: öyle iki pozitif tam sayı vardır ki (bunlar "s" ve "t" olsun; "s" daha büyük olsun) "a" ve "a" mod "n" 'de denktirler. "a" ve "n" aralarında asalsa "a" ile "n" de aralarında asaldır. Öyleyse denkliğin iki tarafından "a" sadeleştirilebilir ve "a" mod "n" 'de 1'e denk bulunur. Diğer taraftan, "n" asalsa ve "n" "a" 'yı bölmüyorsa, "a" 'nın mod "n" 'de çarpımsal basamağı "n-1" 'dir. Bunu söyleyen teorem, Fermat'nın Küçük Teoremi'dir. "n" asal değilse, "a" ile "n" aralarında asal olsalar bile, "a" 'nın çarpımsal basamağına ilişkin bir şey söylemek zordur. Yukarıdaki ikinci örneğe bakınız. Son GÃ¶steri Son Gösteri 1971 ABD yapımı dramatik filmdir. Özgün adı The Last Picture Show dur. Senaryosunu 1966 tarihli aynı adlı kendi romanından Larry McMurtry'nin Peter Bogdanovich'le birlikte yazdığı filmin yönetmeni de sinema eleştirmenliğinden yönetmenliğe geçmiş olan Peter Bogdanovich'tir. Önemli rollerinde Timothy Bottoms, Jeff Bridges, Cybill Shepherd, Ben Johnson, Cloris Leachman, Ellen Burstyn, Eileen Brennan, Clu Gulager, Randy Quaid ve Bill Thurman'ın oynadıkları bu siyah beyaz filmin görüntü yönetmeni Robert Surtees'dir. Film 1950'lerin başında Teksas'ın küçük ve ücra bir kasabasında hızla değişen çağa uyum sağlamaya çalışan bir grup gencin hikâyesini geleneksel bir üslupla anlatırken Hollywood'un klasik filmlerine de bir saygı duruşunda bulunuyor. Film 1972 yılında 8 dalda birden aday olduğu Akademi Ödülleri'nden en iyi yardımcı kadın ve erkek oyuncu ödüllerini aldı. "Son Gösteri ", 1998 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. 1951 yılında Teksas'ta "Anarene" isimli küçük ve önemsiz bir kasabada yoksul bir çevreden gelmiş olan lise öğrencileri Sonny (Timothy Bottoms) ve Duane (Jeff Bridges) günlerini okul takımında futbol oynayarak, yaşlı kurt 'Aslan' Sam (Ben Johnson)'in salonunda bilardo oynayarak, kasabanın tek sinemasında film seyrederek ve tabii bir de kızların peşinde koşarak geçirirler. Duane, kasabanın zengini petrolcü Gene Farrow (Robert Glenn) ve Lois Farrow (Ellen Burstyn)'un kızları okulun en popüler kızı Jacy (Cybill Shepherd) ile çıkmaktadır. Sonny ise okulun futbol koçu Popper (Bill Thurman)'un ilgi yoksunu karısı Ruth (Cloris Leachman) ile ilişkiye girer. Bu ölü kasabada gençler için bir gelecek yoktur. Çokları hayatını kazanmak için büyük şehirlere göçmüştür. Gençlikten olgunluğa doğru geçerken gitmekle kalmak arasında kararsız bu iki genç hem dostları hem de akıl hocaları olan 'Aslan' Sam 'den yalnızlık, hayat ve kıskançlık hakkında esaslı dersler alırlar. Filmde duyulan müzikler genellikle arka plandaki radyolardan,pikaplardan ve müzik kutularından gelir.Bunlar: Beste: Hank Williams Yorumlayan: Tony Bennett Beste: Lefty Frizzell, Ray Price , Jim Beck Yorumlayan: Lefty Frizzell Beste: Harold Rome Yorumlayan: Eddie Fisher Beste: Pee Wee King, Redd Stewart, Chilton Price Yorumlayan: Pee Wee King Beste: Bernie Wayne, Lee Morris Yorumlayan: Tony Bennett Beste: Wilfrid Thomas, Chris Langdon Yorumlayan: Frankie Laine Beste: Pee Wee King, Redd Stewart, Chilton Price Yorumlayan: Jo Stafford Beste: Bill Trader Yorumlayan: Hank Snow Beste: S. Frank, R. Getzov Yorumlayan: Johnnie Ray Beste: R. Borek, C. Nutter, K. Guion Yorumlayan: Tony Bennett Jari-Matti Latvala Jari-Matti Latvala (d. 3 Nisan 1985), Fin Dünya Ralli Şampiyonası pilotu. Dünya Ralli Şampiyonası kariyerine 2007 sezonunda Stobart Ford takımında başlayan Jari-Matti Latvala, 2007'nin sonunda BP Ford Rally Team'de Marcus Grönholm'ün emekli olması üzerine pilotluğa getirlidi. 2008 İsveç Rallisi'ni kazanarak kariyerinin ilk birinciliğini elde etti. Şu anda Volkswagen'de yarışmaktadır. Latvala, Volkswagen ile sözleşme imzaladı, 17 Ekim 2013'te duyurdu. Mehmedin KitabÄ± Mehmedin Kitabı, tam adıyla Mehmedin Kitabı, Güneydoğu'da Savaşmış Askerler Anlatıyor, Nadire Mater tarafından hazırlanan kitap. İlk baskısı 1999 yılında yapılan kitapta, askerliğini 1984-1998 yılları arasında Güneydoğu Anadolu Bölgesi'nde Olağanüstü Hal Bölgesi'nde yapan 42 askerle yapılan söyleşiler yer alıyor. 1999'da kitabın dördüncü baskısı yapıldıktan sonra toplatılma kararı çıkartıldı. Dava 2001 yılında sonuçlandı, yazar ve yayınevi beraat etti. Kitabın beşinci basımı, dava süreci de eklenerek yayımlandı. " Mehmedin Kitabı sosyolojik ya da politik değerlendirmeler yapmayı amaçlamıyor. İsteyerek ya da istemeyerek kendilerini çatışmanın ortasında bulan kanlı canlı insanların sesini topluma duyurmak, yaşananlara onların baktığı yerden de bakılmasını sağlamak, bu kitabın amacı." I Get Money "I Get Money", Amerikalı rapçi 50 Cent'in üçüncü stüdyo albümü "Curtis"'ten üçüncü teklisidir. Bu şarkı "Rolling Stone"'un hazırladığı "2007'nin En İyi 100 Şarkısı" listesinde 14 numarada yer almıştır. Şarkıda Cassidy'nin "I'm a Hustla" ve Audio Two'nun "Top Billin'" şarkılarından örnekler kullanılmıştır. Ayrıca 50 Cent'in "I Run New York" adlı parçasından da örnekler alınmıştır. Parça, promo tekli olarak yayımlanmakla birlikte, 50 Cent'in önceki teklisi "Straight to the Bank"in de resmi remixidir. Şarkının prodüktörü Apex'tir. Şarkının videoklibi ilk kez Hot 97, Power 106 sitelerinde ve 50 Cent'in YouTube'da yayımlandı. Videoklipte Angel Fershgenet, DJ Kayslay, Funkmaster Flex, Lloyd Banks, Marquise Jackson (50 Cent'in oğlu), Mazaradi FOX, Prodigy ve Tony Yayo da yer almaktadır. Video, BET'in "106 & Park" listesinde 7 Eylül 2007 tarihinde zirveye oturmuştur. Ayrıca videoklip, 2007 BET Hip-Hop Ödülleri'nde "En İyi Hip-Hop Video" dalında ödüle aday gösterilmiştir. Karaosmanoğlu Cashis Ramone Johnson, sahne adıyla Cashis, Chicago doğumlu Amerikalı rapçi. Chicago'da doğan Cashis rap kariyerine başlamak için doğru yerin Orange Country olduğunu düşünür. Güneşli şehir California için Rüzgâr Şehri'ni liseden arkadaşı ve prodüktör olan Rikanatti ile terkeder.with.Birçok başarılı mixtapeden (bu mixtapelerden bir tanesi Cashis bir suç kefalet ile salınmak için hapishanede beklerken kayıt edildi) ve Orange Country'nin en popüler MClerinden birisi olduktan sonra, Eminem'in Keşfettiği ve uzun süre çalışmalarını takip edip Shady Records Aile'sine katmak için teklif götürdü,gutter-style rapper Cashis Eminem'in Shady Records'u ile anlaşma imzaladı ve kısa bir süre sonra ilk singleı "Talkin All That" i yayınladı, "Talkin' All That,". Eylül 2006'da Boogish Boy mixtape'i (prodüktörlüğü Rikanatti , mixleri ise DJ Arkane tarafından yapıldı) çıktı ve bunun ardından 2006 yılında çıkan Shady Recods mixtapei olan The Re-Up'taki "You Dont Know"da yer aldı. Mert GÃ¼nok Fehmi Mert Günok (d. 1 Mart 1989, Karabük) İstanbul Başakşehir'da oynayan Türk millî kaleci. Fenerbahçe PAF takımında yetişmiştir.Fenerbahçe takımında altyapı kategorilerinden, 2007-2008 sezonunda A takıma yükselmiştir. 35 kez U19, U18, U17 ve U16 ulusal takım seviyelerinde oynamıştır. Volkan Babacan'nin takımdan ayrılmasıyla Volkan Demirel'in ardından takımın ikinci kalecisi olmuştur. 2010-11 sezonunda oynanan Trabzonspor-Fenerbahçe maçında Colman'ın penaltısını kurtararak Fenerbahçe'nin ikili averaj kuralı ile şampiyon olmasında büyük rol oynamıştır. Volkan Demirel'in sakatlığı süresince takımın birinci kalecisi konumuna geçmiştir. 2013-14 sezonuna Volkan Demirel'in cezası nedeniyle birinci kaleci olarak başlamıştır. Süper Kupa'da Galatasaray'a karşı gösterdiği başarılı performansın ardından ligin 1. haftasında Konyaspor, 2. haftasında ise Eskişehirspor maçlarında birer penaltı kurtararak maçlara damgasını vurmuştur. Şu ana kadar resmi maçlarda kurtardığı penaltı sayısı dörttür. 2015 yaz transfer döneminde Fenerbahçe kulübüyle sözleşmesi yenilenmeyerek serbest kalmıştır. Bursa'da özel bir hastanede yapılan sağlık kontrolünün ardından Özlüce Tesisleri'nde düzenlenen törenle Bursaspor ile 3 yıllık anlaşmaya imza atmıştır. Bursaspor'da toplam iki sezon forma giymiştir. Bu iki sezonda yirmi tanesi yerel ligde olmak üzere 30 kez resmi maçlarda forma giymiş ve toplamda kalesinde kırk altı gol görmüştür. Sözleşmesinin bitimine bir yıl kalmışken bedelsiz biçimde 1 Ağustos 2017 tarihinde İstanbul Başakşehir'e transfer olmuştur Takıma transfer olduğu ilk sezonda (2017-18) ligde forma şansı bulamamış ancak Avrupa Ligi ve Türkiye Kupası karşılaşmalarında oynamıştır. Toplamda 8 maçta kalesini koruyup 11 gol yemiştir. 2018-19 sezonunda ise teknik direktör Abdullah Avcı tarafından takımın as kalecisi Volkan Babacan yerine tercih edilmiş ve 34 lig maçının tamamında takımının kalesini korumuştur. İstanbul Başakşehir'in ligde 67 puan ile ikinci olmasına önemli katkı sağlamıştır. Yeni sezona girerken (2019-20) takımı ile 4 yıllık yeni sözleşme imzalamıştır. Günok 2015 yılının Nisan ayında Aslı Dalgalıdere ile nişanlandı. 29 Aralık tarihinde dünya evine girdi. Thugga Thugga veya Dugga (Arapça: دقة‎), Tunus'ta en iyi korunmuş durumdaki Eski Roma kenti. Tebursuk yakınlarında, Kartaca'yla Theveste (bugün Tebessa, Cezayir) arasındaki eski yolun batısında yer alır. Buradaki en önemli Roma öncesi kalıntı, MÖ 2. yüzyılda bir Numidya prensinin onuruna yapılmış anıtmezardır. Bu iç katlı yapı Mısır'daki piramit mezarlarla Helenistik dönem Yunan tapınaklarının bir karışımı görünümündedir ve Afrika'da çok rastlanan kule biçimindeki küçük piramitli Roma mezarlarının ilk örneği olabilir. Üstünde Fenike ve Numidya dilinde yazılmış iki dilli bir yazıt vardır. Thugga'yı Roma vatandaşlık haklarından bir ölçüde yararlanan bir "municipium" (belediye) haline getiren Roma imparatoru Septimius Severus'un (193-211) onuruna yapılan tak, en önemli Roma yapılarından biridir. Roma döneminden kalma başka yapılar arasında forum, hamamlar, villalar, tapınaklar, bir su kemeriyle bir tiyatro vardır. 1997'de UNESCO Dünya Miras Listesi'ne alındı. Üsküdar Vapuru faciası Üsküdar vapuru faciası ya da Körfez Faciası, 1 Mart 1958'de İzmit Körfezi'nde "Üsküdar" adlı vapurun fırtınada alabora olup kısa sürede batması sonucu resmi rakamlara göre 392 kişinin yaşamını yitirdiği, Türkiye Cumhuriyeti tarihinin en ölümcül sivil deniz kazasıdır. 1 Mart 1958'de İzmit - Gölcük arasında sefer yapan Üsküdar isimli vapur, İzmit iskelesinden hareket ettikten sonra Derince yakınlarında şiddetli rüzgâr sebebiyle batmıştır. Kayıplar hakkında net bir bilgi yoktur. Bazı kaynaklara göre 200-300, bazılarına göre 400-500 yolcu hayatını kaybetmiştir. Yolcuların çoğunu İzmit Lisesi ve "İzmit Sanat Okulu" talebeleri oluşturuyordu. Yolcularından yalnızca 40 kişi kadarı kurtulabilmiş, diğerleri dalgaların arasında kaybolup gitmişti. 1950'li yıllarda Karamürsel ve Gölcük'te lise yoktu. Kara ulaşım vasıtaları da kısıtlıydı. Bu sahil ilçelerinin gençleri aynı zamanda ekonomik olan vapur yolculuğunu tercih ediyorlardı. Cumartesi günleri yarım gün eğitim verildiğinden, öğle tatiliyle birlikte öğrencilerin tamamına yakını vapura bindi. Derince açıklarına gelindiğinde şiddetli fırtınaya yakalanan ve çoğu kısmı ahşap olan Üsküdar vapurunun kaptan köşkü uçtu. Kumandasız kalan vapur, yan yatarak battı. Bazı kayıtlarda vapurun ikiye bölündüğünden de söz edilir. Gölcük'teki Donanma Komutanlığı'na ait Deniz Üssü'nden yardıma gelen denizaltı ve savaş gemileri, denize dökülen yolcuların ancak küçük bir bölümünü kurtarabildi. Gölcük Barbaros Hayrettin Lisesi bu olayın ardından kurulmuştur. 2013 yılında yönetmen Berk Erözer tarafından 72 Numaralı Üsküdar ismi ile belgeseli çekilmiş olup, belgeselin gala gecesinde kazazedeler 58 yıl aradan sonra ilk defa bir araya gelmişlerdir. Bilgi Yurdu Damdaki Kemancı Damdaki Kemancı, müziklerini Jerry Bock'un bestelediği, şarkı sözlerini Sheldon Harnick'in yazdığı, konusu 1905 yılında Çarlık Rusyası'nda geçen ve ilk kez 1964 yılında Broadway'de sergilenen müzikal sahne eseridir. Sholom Aleichem (1859-1916) takma adını kullanan Yahudi asıllı Rus yazar "Solomon Naumovich Rabinovich"'in Yidiş dilinde yazdığı "Sütçü Tevye" öykülerinden Amerikalı oyun yazarı Joseph Stein tarafından senaryosu yazılıp sahneye uyarlanan müzikal, 10 yılı geçkin bir sürede 3000'den fazla kez perdelerini açarak bir rekor kırmıştı (Bu rekor sonradan Grease müzikali tarafından kırıldı). Halâ Broadway'de en uzun süre sahnelenen on beş eser arasındadır. "Damdaki Kemancı" müzikali 10 dalda aday gösterildiği Tony Ödülleri'nden dokuzunu aldı. "Damdaki Kemancı" Ankara Devlet Opera ve Balesi tarafından 14 Ekim 1969 tarihinden başlayarak "Büyük Tiyatro"da sahnelenmeye başladı. 2 Bölüm ve 18 tablodan oluşan müzikalin başrolü "Tevye" 'yi Cüneyt Gökçer oynamıştır. Müzikalin diğer başrol oyuncusu ise Handan Uran'dı. Fatuş Sevengil ve Nevit Kodallı'nın Türkçeye çevirdiği eseri sahneye koyan ve koreografisini düzenleyen Amerika Birleşik Devletleri'li Todd Bolender'di. Orkestra şefi Dieter Brux, koro şefi Vedat Çorbacı'ydı. Müzikal "Anatevka Damdaki Kemancı" adıyla 21 Aralık 1969'da İstanbul'da o zamanki adı "Kültür Sarayı" olan Atatürk Kültür Merkezi'nde aynı kadroyla bir kez daha sahnelendi "Damdaki Kemancı" müzikali 1964 tarihinde Broadway'deki ilk sergilenişinden itibaren uzun süre kapalı gişe oynadıktan sonra aynı başarıyı Londra'daki "West End" tiyatrolarında da sürdürdü ve tam dokuz "Tony ödülü" aldı. Kaçınılmaz olarak da 1971 yılında Damdaki Kemancı adıyla sinemaya uyarlandı. Norman Jewison'ın yönettiği 1971 tarihli bu ABD filmi de üç Akademi Ödülü ve iki Altın Küre ödülü kazandı. Damdaki Kemancı filminin başrolü "sütçü Tevye" için, Broadway temsillerinde çok başarılı olmuş Zero Mostel yerine Haim Topol tercih edilmişti. Film gişede de başarılı olmuştu. Hollywood uyarlamasından bir yıl sonra Türkiye'de yönetmen Hulki Saner eseri yeniden sinemaya uyarladı. Hulki Saner'in aynı zamanda yapımcılığını da üstlendiği, Merter Fosforoğlu'nun senaryosunu yazdığı Damdaki Kemancı adını taşıyan 1972 tarihli bu renkli Türk filmi de yine bir müzikaldi ve başrollerinde, 1969 yılındaki müzikal oyunda da rol almış olan Cüneyt Gökçer ("Sütçü Asım") ve Ayten Gökçer ("Reyhan") oynuyorlardı. Diğer önemli rollerini Cihan Ünal, Engin Çağlar, Esen Püsküllü ve Alev Sezer'in paylaştıkları film aslında çok serbest bir uyarlamadır ve konusu Kafkasya'ya uyarlanan filmde tüm isimler Türkçeleştirilmiştir. "Damdaki Kemancı" müzikali Yahudi asıllı Rus yazar Sholem Aleichem ("Şolem Aleyhem")'in "Sütçü Tevye" (diğer adıyla "Tevye ve Kızları") adlı hikâyesiyle diğer birkaç hikâyesine dayanmaktadır. Bu hikâye ilk kez 1917 yılında yazarın ölümünden sonra sahneye konmuştu. Doğu Avrupa'daki Yahudi aile yaşamını odağına alan eser 1964'te Amerikalı oyun yazarı Joseph Stein tarafından bir müzikal olacak şekilde tekrar sahneye uyarlanarak kitaplaştırıldı. Oyun 1969 yılında Türkiye'de de sahnelendikten sonra popüler hale geldi ve 1970-1972 yılları arasında üç farklı kitap halinde yayımlandı. Bunlardan birincisi Joseph Stein'ın oyun uyarlamasıydı ve çevirisi Ankara Opera ve Balesi'ndeki performans için görev alan Fatuş Sevengil ve Nevid Kodallı tarafından yapılmıştı. Diğer iki kitap Şolem Aleyhem'in hikâyelerinden çevirilerdir. Jumanji (film) Jumanji 1995 yapımı Joe Johnston'ın yönetmenliğini yaptığı ve Chris Van Allsburg'un 1981 yılında popüler olan kitabı "Jumanji" üzerine yapılmış bir filmdir. Hikâye bir sihirli oyun üzerine kuruludur. Zarda gelen sayıya göre oyunda değişik orman canlıları ortaya çıkmaya başlar. Başrollerde Robin Williams, Kirsten Dunst, Bradley Pierce, ve Bonnie Hunt vardır. Film Stephen L. Price'ın hatırasına atfedilmiştir. US Ana ulusal hasılat: US$ 100,475,249 Uluslararası hasılat: $162,322,000 Dünya çapında toplam hasılat: $262,797,249 Garamantlar Garamantlar, ilkçağda Fizan'da yaşamış Berberi halkın adıdır. Garamantların M.Ö. 5. yüzyılda bugünkü Libya'ya yerleştikleri sanılmaktadır. Sahra Çölü Ticaret Yolu, zamanında bu halkın denetimindeydi. Bu ticaret yolu vesilesi ile özellikle Roma İmparatorluğu ile fildişi, süslü taşlar ve tuz karşılığı lüks olan eşyalar takas edilirdi. Bugün Libya'nın iç kesimlerinde Garamantlar döneminden kalma duvar resimlerine ve yazılarına rastlanmıştır. Bu yazılar günümüzde Berberiler ve Tuaregler tarafından kullanılan Tifinagh yazılarıdır. Almanca Wikipedia'nÄ±n ilgili maddesi Follow My Lead "Follow My Lead", Amerikalı rapçi 50 Cent'in üçüncü stüdyo albümü "Curtis"'ten çıkacak beşinci teklisi olarak belirlenmişken, daha sonra "I'll Still Kill" parçası beşinci tekli olarak piyasaya önce sürülmüştür. Resmi piyasaya çıkış tarihi belli olmayan bu teklide 50 Cent, Robin Thicke ile düet yapmıştır. Şarkının prodüksiyonunu Tha Bizness üstlenmiştir. Video, 10 Ağustos 2007'de internete sızmıştır. Şarkı, Bubbling Under R&B/Hip-Hop listesinde 18 numaraya ulaşmıştır. Videoklibin premieri BET kanalındaki "106 & Park" programında 11 Eylül 2007 tarihinde yapılmıştır. Aktör Dustin Hoffman ve aktris Elise Neal da videoklipte yer almışlardır. Klibin başında 50 Cent, 2008 model bir Pontiac G8 kullanırken görülüyor. Alev Sezer Alev Sezer (23 Nisan 1945, İstanbul - 3 Eylül 1997, İstanbul), Türk tiyatro, sinema ve dizi oyuncusu, seslendirme sanatçısı. Ankara Devlet Konservatuvarı Tiyatro Yüksek Bölümü'nden mezun olan sanatçı, aynı yıl Ankara Devlet Tiyatrosu'nda göreve başladı. 1981 yılında İstanbul Devlet Tiyatrosu kadrosuna geçen Sezer, birçok oyunda rol almasının yanında, kurumun oyunlarında yönetmenlik de yaptı. Tiyatro dışında kamera karşısına da geçerek, sinema ve dizi filmlerde rol aldı. Aynı zamanda seslendirme sanatçısı olan Alev Sezer, bir dönem TRT'de haber spikerliği de yapmıştı. Kronik ishal ve kusma şikayetiyle kaldırıldığı hastanede yaşamını yitirdi. Bruce Willis'i seslendirmesiyle ün kazanmıştır. Aynı zamanda Türkiye'nin en iyi sesi olarak anılan sanatçı 3 Eylül 1997 tarihinde öldü. Mezarı Zincirlikuyudadır. Yıllarca Bruce Willis'i ve Mel Gibson'ı seslendirdi. Bruce Willis'in o alaycı tavrını sesine çok iyi yansıttı. Alev Sezer yaşadığı sürece Bruce Willis'i ve Mel Gibson'ı başka hiç kimse seslendirmedi; ama Alev Sezer'in vefatından sonra her iki oyuncunun sesi de sıklıkla değiştirildi. En bilinen seslendirmeleri : 1980'lerde TRT Seslendirmeler, 1990'larda yabancÄ± sinemalarda, Amusement Park "Amusement Park", Amerikalı rapçi 50 Cent'in üçüncü stüdyo albümü "Curtis"'ten çıkan ikinci teklisidir. Şarkının videoklibinin gösterimi 16 Mayıs'ta Yahoo!'nun internet sitesinde yapılmıştır. SÃ¼ngerBob KarePantolon SüngerBob KarePantolon , televizyon serisi SüngerBob KareŞort'tan uyarlanan, 2004 Amerikan yapımı bir animasyon sinema filmidir. Türkiye sinemalarında 13 Mayıs 2005'te vizyona giren film, toplamda 91 bin 429 kişi tarafından seyredilmiştir. Sakin sualtı kasabası Bikini Bottom'da durum değişmek üzeredir. Kral Neptün'ün tacı çalınmış, deliller de Bay Yengeç'i işaret etmektedir. SüngerBob, olayı araştırmak için en yakın dostu Patrick'i de yanına alıp Kabuk Şehir'e doğru yola çıkar. Fakat yolculuğun deniz canavarları, acımasız katiller ve şeytani düşmanlarla dolu bir serüvene dönüşmesi uzun sürmez. Herod Archelaus Herod Archelaus (d. MÖ 23 - ö. MS 18), Roma İmparatorluğu tarafından Yahudiye Eyaleti'ne atanan Musevi Kral Hirodes'in oğlu ve bu eyalette Ethnarch unvanı ile bilinen vali. Babası Hirodes'in ölümü ile birlikte MS 4 tarihinde Herod Archelaus, Caesar Divi Filius Augustus'tan bu makama atanacağını düşünerek kendini Yahudiye'nin kralı ilan etti. Ancak Augustus onu öncelikle Ethnarch olarak atayacağını ve bu görevini başarı ile yürütmesi karşılığında ona kral unvanı vereceğini belirtmiştir. Ancak o görevini despotça kullanarak MS 6'da mahkeme tarafından görevinden alındı ve tüm servetine el konularak Galatya'ya sürüldü ve hayatının sonuna kadar burada yaşadı. Almanca Wikipedia'nın kaynağı ise bir Romalı olan Josephus'un kitabı olan "Antiquitates 17", sayfa 342–345 Tehlikeli Adam Tehlikeli Adam, 1956 ABD yapımı gerilim filmidir. Özgün adı The Man Who Knew Too Much (Fazla Şey Bilen Adam) olan bu film 17 Nisan 1962'de Türkiye'de sinemalarda gösterime girdi. Alfred Hitchcock'un yönettiği ve başlıca rollerinde James Stewart ve Doris Day'in oyandığı bu film yine Hitchcock'a ait olan olan 1934 yapımı aynı adlı filmin yeniden çevrimidir. Film ayrıca Doris Day'in filmde söylediği "Que Sera Sera" şarkısıyla da hafızalarda yer etmiştir. Sand (film, 2000) Sand ("alternatif ismiyle" Sandstorm) 2000 yapımlı ABD yapımı gerilim filmidir. Yönetmenliğini, senaristliğini aynı zamanda yapımcılığını Matt Palmieri'nin yaptığı filmin başrollerinde Michael Vartan,Norman Reedus ve Kari Wuhrer, yardımcı rollerde Marhsall Bell, John Hawkes, Peter Simmons , Rodney Eastman ve Bodhi Elfman oynarken filmde Denis Leary,Emilio Estevez,Jon Lovitz,Julie Delpy ve Harry Dean Stanton filmde yer alan önemli oyunculardır. Estevez ve Leary daha önce Judgment Night filminde birlikteyken, Leary, Estevez ve Lovitz üçü birlikte National Lampoon filmlerinden Loaded Weapon 1 (1993) filminde de birlikteydiler. Estevez ve Harry Dean Stanton Repo Man filminde de birlikteydiler. Film Santa Monica Film Festivalinde En iyi Aktris ödülü alsa da eleştirmenler ve izleyiciler filmi beğenmemişlerdir. National Lampoon National Lampoon, Amerika Birleşik Devletleri'nde 1970-1998 yılları arasında yayınlanmış mizah dergisidir. Cambridge, Massachusetts'teki Harvard Üniversitesi'nin öğrencileri ve eski mezunları tarafından 1876 yılında oluşturulmuş bir mizah kulübü olan Harvard Lampoon'un (Lampoon kelimesi Türkçede taşlama, hiciv anlamına gelmektedir) bir yayın organı olarak Nisan 1970 tarihinde çıkmaya başlamış aylık mizah dergisidir. Temel dayanağı parodi olan dergide zekice kotarılmış yaratıcı çizgi romanlar ve iğneleyici karikatürlerin yanı sıra düz yazılar, sürrealist kolaj çalışmaları ve fotoğraflar da yer almaktaydı. Derginin sıradan insanları rahatsız edici absürt bir mizah anlayışı vardı, dolayısı ile de derginin kendine has bir hayran kitlesi oluşmuştu. Derginin absürt ve tabu yıkıcı mizah anlayışına tipik bir örnek her biri ayrı bir fenomen olan dergi kapaklarından birinden verilebilir: Amerika'lı gazete kodamanı William Randolph Hearst'e (1863- 1951) atfedilen (ki kendisi de Harvard Lampoon'un bir üyesi idi) "Bana üzerinde güzel bir kız, bebek veya köpek resmi bulunan bir dergi kapağı verin o derginin satışlarını zirveye çıkartırım" mealindeki sözü alınmış ve Ocak 1977 sayısının kapağına şöyle bir fotoğraf konmuş; Evin hanımı fırından henüz çıkarttığı tepsinin içinde duran kızartılmış ve garnitürlerle süslenmiş olan evin köpeğini bebeğine servis yapıyor. Bu sıradışı mizah anlayışı olan dergi 1970'lerin sonunda popülaritesinin zirvesine ulaşmış ancak 1980'lere gelindiğinde tirajında bir düşüş başlamış nihayet 1998 yılında yayınına son verilmiştir. Önceleri aylık olarak çıkan dergi 1986 Kasım ayından itibaren 2 ayda bir yayınlanmaya başlamış,1992'den itibaren de gittikçe seyrekleşerek yılda bir sayıya kadar gerileyip Kasım 1998 sayısı ile birlikte yayınına son verilmiştir. Zirvede olduğu yıllarda tirajı 1 milyonun üzerine çıktığı aylar olmuş ama 800.000'in altına hiç inmemişti. 1970-1998 yılları arasında çıkan bu 246 standart sayı dışında ayrıca birçok özel albüm ve kitap da yayınlanmıştır. Basılı yayın dışında da plaklar, ses kasetleri, radyo programları, bir tiyatro gösterisi, TV gösterileri ve sinema-TV filmleri üretilmiştir. National Lampoon dergisinin 1970-1998 yılları arasında çıkmış 246 standart sayısı taranarak tek bir DVD-ROM halinde de piyasaya verilmişti. Bu 29 yıllık koleksiyonda özel sayılar yer almamıştır. Aaahh Belinda Aaahh Belinda, Atıf Yılmaz'ın yönettiği ve başrolünde Müjde Ar'ın oynadığı 1986 yapımı Türk filmi. Filmin senaryosu Barış Pirhasan'a aittir. Serap, modern ve başarılı bir tiyatro oyuncusudur. Pişirmek, temizlik ve çocuk doğurmaktan ibaret olan kadına biçilmiş geleneksel rolü hor görmekte, dönemin şartlarına nazaran Avrupai bir yaşam sürmektedir. İlk defa bir reklam filminde oynamayı kabul eder. Piyasaya yeni sürülen Belinda isimli şampuanın reklamında Naciye isimli, iki çocuklu, tipik bir ev kadınını canlandıracaktır. Çekimler esnasında boyut değiştirerek birden kendini Belinda reklamındaki Naciye olarak bulur. Erkek arkadaşı Suat dahil kimseyi Serap olduğuna inandıramaz. Israrlı açıklamaları fayda etmez ve kendini akıl hastanesinde bulur. Tam yeni hayatını kabullenmeye başlamışken önceki hayatına geri döner. SabancÄ± Center Sabancı Center, İstanbul 4. Levent'te bulunan 158 ve 140 metre uzunluğundaki iki binadan oluşan komplekstir. Yüksek bina Akbank'a, diğeri ise Sabancı Holding kuruluşlarına aittir. 1987 yazında proje çizimlerine başlanan merkezin inşaatı Nisan 1988'de başladı ve Mayıs 1993'te tamamlandı. Açılışı ise 20 Ekim 1993 tarihinde yapıldı. Komplekste 55 katlı ve 220 metre uzunluğunda üçüncü bir kule'nin yapımı düşünülmüş olsa da, kulenin temeli henüz atılmamıştır. Ã‡eruskerler Çeruskerler (Almanca: "Cherusker"), ilkçağda bugünkü Almanya'nın Aşağı Saksonya Eyaleti'nde yaşamış olan kabiledir. Çerusker adının nereden geldiği bilinmemektedir. Adlarına ilk defa Roma İmparatoru Jül Sezar'ın De Bello Gallico adlı eserinde rastlanmıştır. Yunan tarihçi Strabon'a göre bu kabile Cermen halklarının en küçüklerinden biriydi. Yazar ve filozof olan Gaius Plinius Secundus'a göre ise diğer küçük Cermen kabilelerinin oluşturduğu Herminoneslerdendi. Çeruskerler 9 yılında liderleri Arminius komutasında Romalılarla yaptıkları Varus Savaşı'nı kazandılar. Ancak 21 yılında Arminius'un ölümünden sonra bir daha toparlanamayan bu kabile tarih sayfasından silindi. Demiray Erül Demiray Erül (d. 18 Mayıs 1938), Türk tiyatro, sinema ve dizi oyuncusu, seslendirme sanatçısı. Sanat yaşamına Şehir Tiyatroları'nda başlayan Demiray Erül, uzun süre bu kurumda çeşitli oyunlarda birçok rolde yer aldı. Dans konusunda yetenekli olan sanatçı, tiyatro dışında kamera karşısına da geçerek sinema ve dizi filmlerde oynadı. Erül, aynı zamanda bir seslendirme sanatçısıdır. Esra Bezen Bilgin Esra Bezen Bilgin, (1973, Ankara), tiyatro ve sinema oyuncusu Hacettepe Üniversitesi Ankara Devlet Konservatuvarı Tiyatro Bölümü'nden mezun oldu. 1997'den bu yana İzmit Şehir Tiyatrosu'nda görev aldı ve pek çok oyunda oynadı. Ayrıca bağımsız prodüksiyonlarda ve Aksanat Yeni Kuşak Tiyatro'da çeşitli oyunlarda rol aldı. 2004'te Reha Erdem'in yönettiği Korkuyorum Anne filmiyle sinema kariyerine başladı. Kukla