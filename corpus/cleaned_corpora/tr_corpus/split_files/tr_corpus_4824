Temmuz 2007'de Komünist Parti tarafından tekrar başbakan seçildi. 2009 yılında, Başbakan Nguyen Tan Dung bir milyar dolarlık silah anlaşması imzalayarak Rusya'ya iki günlük bir ziyarette bulundu. Ocak 2011'de bir parti kongresinde başbakan olarak bir dönem için aday gösterildi ancak genel olarak parti liderliği rekabetinde Sang Truong Tan'a karşı kaybetti. Mehmet Boztepe Mehmet Boztepe (d. 16 Ocak 1988, Elazığ), Alman-Türk futbolcudur. Orta saha pozisyonunda görev almakta olup, 1. Lig ekiplerinden Balıkesirspor'da forma giymektedir. Elazığ doğumlu olan Mehmet Boztepe ailesiyle beraber çocuk yaşta Almanya'ya göç etti. Burada Alman TV Asberg altyapısında futbola başladı ve gösterdiği performansla birçok üst kademe takımının gözlemcisi tarafından izlenmeye başlandı. Bunun üzerine Borussia Mönchengladbach'un altyapısına transfer oldu. 2005-07 sezonu arasında bu takımın U-19 formasını giydi. 2007 yılında Borussia Dortmund'un ara A2 takımı olan ve üçüncü ligde oynayan Borussia Dortmund II'ye transfer oldu. Borussia Dortmund II için ilk resmî karşılaşmasına 30 Temmuz 2007 tarihinde SV Babelsberg 03'e karşı oynanan "Regionalliga Nord" karşılaşmasına çıktı. Bu karşılaşmanın ardından joker olarak birçok karşılaşmada sonradan oyuna dahil edildi. Böyle takım'da oynadığı dört sezon içinde ortalama her sezon 20 karşılaşmada görev aldı. 2008-09 sezonunun sonunda takımıyla Almanya'nın 4. kademe lig olan Regionalliga West'de şampiyonluk yaşayarak 3. Liga'ya yükselmeyi başardı. Burada takımıyla sadece bir sezon mücadele ettikten sonra tekrar Regionalliga West'de düştüler. 2011'e kadar Dortmund II forması giymeyi sürdürdü. 2011-12 sezonu öncesinde Süper Lig ekiplerinden Eskişehirspor'a transfer olarak Türkiye'ye geldi. Burada Eskişehirspor A2 forması giydi. Sadece bir lig maçında kadroya alınan futbolcu, Eskişehirspor'da forma giyemeyerek devre arasında takımdan ayrıldı. Şubat ayında Hollanda ekibi Emmen'e transfer olup, takımda düzenli olarak forma giydi. Wuppertaler SV ile SSVg Velbert'te oynadıktan sonra, 2013-14 sezonu devre arasında 1. Lig ekibi Adanaspor'a transfer oldu. 2015-16 sezonunu 2. Lig'deki Bandırmaspor'da geçirdikten sonra, 2016-17 sezonu öncesinde Balıkesirspor ile anlaştı. 2 kez Türkiye 20 yaş altı millî takımına çağrılan Mehmet Boztepe, 1 kez millî formayı giydi. Choummaly Sayasone Korgeneral Choummaly Sayasone (d. 6 Mart 1936), Lao Halk Devrimci Parti ve Lao Demokratik Halk Cumhuriyeti Cumhurbaşkanı Genel Sekreteridir. Partinin 8. Kongre tarafından 21 Mart 2006 tarihinde Parti Genel Sekreteri olarak seçildi ve daha sonra 8 Haziran 2006 günü Laos Cumhurbaşkanı olarak seçildi. Choummaly 1991 yılında partinin politbürosuna katıldı ve 2001 ve 2006 yıllarında Başkan Yardımcısı olarak görev yaptı. Ayrıca Savunma Bakanı (1991-2001) olarak bir süre görev yaptı. Mart 2011 yılında Laos Devrimci Parti Beşinci Ulusal Kongresi Genel Sekreteri olarak yeniden seçildi. Daffney Shannon Claire Spruill (d. 17 Temmuz 1975), Amerikalı profesyonel güreşcisi ve menajer'i. Daha çok WCW'daki 1999-2001 Daffney adı ile tanınır. Bu ismi TNA'de bir Knockoutkende kullanmıştır. Fakat TNA'den sakatlandığı için 2015'te faal güreş kariyerini sonlandırmıştır. Güreşçi Amerikalı rock müzisyeni Rich Ward ile evlidir. Deniz Vural Deniz Vural (d. 11 Temmuz 1988, Giessen), TÃ¼rk futbolcudur. 1. Lig ekiplerinden Altay'da forma giymektedir. Almanya'nın Giessen kentinde bir işçi Türk ailenin çocuğu olarak dünyaya gelen Deniz Vural burada TSG Wieseck altyapısında futbola başladı. Daha sonra VfB Gießen ve SC Waldgirmes altyapılarında oynadı. Daha sonra Almanya'nın alt kademe liginde mücadele eden FSV Fernwald için oynamaya başladı. Burada bir sezon oynadıktan sonra Eintracht Frankfurt'un ara A2 takımı olan Eintracht Frankfurt II'ye transfer oldu. Eintracht Frankfurt II için ilk resmî karşılaşmasına 22 Haziran 2011 tarihinde SC Freiburg II'e karşı oynan "Regionalliga Süd" karşılaşmasına çıktı. Burada birçok Avrupa'da yetişen Türk futbolcu gibi istikbal göremediğinden şansını Türkiye'de denemeye karar verdi ve Türkiye'den gelecek tekliflere açık olduğunu açıkladı. Bunun üzerine, 2011-12 sezonunun başında Eskişehirspor'a transfer oldu. Burada forma şansı bulamayınca, 2. Lig ekiplerinden Balıkesirspor'a kiralandı. 2012-13 sezonu öncesinde de bonservisi, bedelsiz olarak Balıkesirspor tarafından alındı. 2012-13 sezonunda takımıyla 2. Lig şampiyonluğu yaşadı. 2018-19 sezonunda Denizlispor ile 1. Lig'te şampiyonluk yaşadı. 2011 Coupe de France Finali 2011 Fransa Kupası Finali, 14 Mayıs 2011 tarihinde düzenlendi. Final maçında Ligue 1'de mücadele eden iki takım; Paris Saint-Germain ile Lille OSC karşı karşıya geldi. Lille maçı 88' dakikada Ludovic Obraniak'ın attığı şık golle 1-0 kazandı ve 56 yıl sonra kupanın sahibi oldu. Muhammed TÃ¼rkmen Muhammed Türkmen, (d. 9 Nisan 1986, Ulubey), Türk futbolcudur. Futbola Altaş Soyaspor altyapısında başladı ve daha sonra Fenerbahçe altyapısına geçti. Yaşı as takım için oynama seviyesine geldiğinde as takım için yeterli bulunmadı. Bunun üzerine 2005 yılında İnegölspor'la profesyonelliğe geçiş sözleşmesi imzalayarak buraya transfer oldu. İnegölspor için ilk resmî karşılaşmasına 28 Ağustos 2005 tarihinde MKE Kırıkkalespor'a karşı oynanan karşılaşmasına çıktı. Dana sonra birçok Süper Lig ve 1. Lig ekibinde oynadı. Son olarak 2011-12 sezonunun başında MKE Ankaragücü'nden Karşıyaka'ya transfer oldu. Sezon öncesi hazırlık kampının ardından beğenilmeyerek MKE Ankaragücü'ne geri gönderildi. Ankaragücü'nün yaşadığı maddi sıkıntılardan dolayı takımdan gitmesi gereken genç futbolcu 2. Lig ekiplerinden Sarıyer'e transfer olmuştur. 20 kez millî takımlara çağrılan Muhammed Türkmen, 9 kez Türkiye U-15, 3 kez Türkiye U-18 ve 6 kez de Türkiye U-17 forması olmak üzere toplam 18 kez millî formayı giymiştir. 2010 Coupe de France Finali Paris Saint-Germain, AS Monaco FC'yu normal süresi 0-0 biten maçta 105'dakikada Guillaume Hoarau'nun attığı golle maçı 1-0 kazandı ve Coupe de France'ın şampiyonu oldu. IV. Liparit IV. Liparit, bazen III. Liparit olarak bilinir (), 11. yüzyıl Gürcü general ve politik figürü. Gürcü Kralı IV. Bagrat'ın () başlangıçta en değerli destekçisi sonra en tehlikeli düşmanı olmuştur. Liparit hanedanına mensuptu. Bu nedenle kalıtımsal olarak Kldekari ve Trialeti dükü oldu. 2009 Coupe de France Finali Guingamp, Rennes'i maçın 72 ve 82. dakikalarında Eduardo'nun attığı gollerle maçı 2-1 kazandı ve Coupe de France'ın şampiyonu oldu. James Purefoy James Brian Mark Purefoy (d. 3 Haziran 1964, Taunton), İngiliz aktör. "V for Vendetta" filminde “V” rolü için seçilen James Purefoy, film boyunca maske takma zorunluluğunun yarattığı rahatsızlıktan dolayı, çekimler başladıktan altı hafta sonra ekipten ayrıldı. 2008 Coupe de France Finali Olympique Lyonnais, Paris Saint-Germain'yi normal süresi 0-0 biten maçta 102'dakikada Sidney Govou'nun attığı golle maçı 1-0 kazandı ve Coupe de France'ın şampiyonu oldu. Thongsing Thammavong Thongsing Thammavong (d. 1944), Laoslu bir politikacı. Lao Halk Devrimci Partisi (LPRP) üyesi oldu ve 1991 yılından bu yana LPRP Politbüro üyesidir. Halen Luang Prabang İlini temsil eder ve Laos Millet Meclisinde hizmet vermektedir. 2006 ile 2010 yılları arası Millet Meclisi Başkanı oldu. 23 Aralık 2010 tarihinde Laos Başbakanı oldu. 20 Nisan 2016 senesinde görevi sona erdi. Muhammed NaÅŸid Muhammed Naşid (d. 17 Mayıs 1967), Maldivli bir politikacı. Maldivler'in eski devlet başkanıdır. Naşid, Maldivler Demokratik Partisi'nin kurucusu olan ve oylamada ikinci turda uzun süredir Cumhurbaşkanı olan Mamun Abdül Gayyum'u geçerek, Ekim 2008 cumhurbaşkanlığı seçimlerinde cumhurbaşkanı adayı oldu. 11 Kasım 2008 tarihinde Devlet Başkanı olarak yeni görevi için and içti. Muhammed Naşid Malé Parlamentosu'nun eski bir üyesidir. Eski Cumhurbaşkanı Mamun Abdül Gayyum ve onun politikalarını her fırsatta eleştirmiştir. Hatta hükümete yaptığı eleştiri nedeniyle tutuklandı ve birkaç kez mahkûm edildi. Maldiv hükümetinin 1989 genel seçimlerinin hileli olduğunu iddia etmiştir. Muhammed Naşid Hint Okyanusu ile Star ve Key şirketinin (GCSK) sahibidir. Naşid'in önde gelen bir yargıcın tutuklanması emrini vermesinin ardından ülkede protesto gösterileri başladı. Ağır Ceza Mahkemesi Başyargıcı Abdulla Muhammed, hükûmeti eleştiren bir kişinin tutuklanmasının yasa dışı olduğuna hükmederek, bu kişiyi serbest bırakmasının ardından Naşid'in emriyle tutuklandı. Hükümet, başyargıcı siyasi taraf tutmak ve yolsuzlukla suçlamıştı. 13 Mart 2015 tarihinde, Eski Maldivler cumhurbaşkanı Muhammed Naşid terör suçundan mahkûm edilerek on üç yıl hapse mahkûm edildi. Male'de görülen davada hâkim, olayı mahkeme başkanının "kaçırılması ve içeriye atılmasını" terörizm olarak tanımladı. Leh Keen Leh Keen (tam adıyla Lehman McGrath Keen III) (d. 22 Nisan 1983, Georgia, ABD) şu anda Brumos Racing adına Rolex Sports Car Series'te yarışmakta olan otomobil yarışı sürücüsü. 2004 senesinde, Autometric Motorsports'un SGS-class Porsche'si ile sezon boyunca 3 yarışta yer aldı ve 2 podyum gördü. 2005 senesinde, Autometric Motorsports ile yarışmaya devam etti. Rolex 24 at Daytona'yı 6. bitirerek sıkı bir başlangıç yaptı ve Rolex serisini 5.likle bitirdi. Aynı zamanda Amerikan Le Mans Serisi için Petit Le Mans pistinde GT2 klasmanında 79 kapı numaralı J3 Porsche GT3 RSR sürdü. 2006 senesinde, Synergy Racing adına David Murry ile 80 kapı numaralı Porsche 997 GT3 Cup kullandı. Mexico City ve Infineon Raceway pistinde gördüğü podyumlarla birlikte seriyi 6. olarak bitirdi. 2007 senesinde, Farnbacher Loles Racing'e katıldı ve 85 kapı numaralı Porsche GT3 kullandı. Bu seride birkaç podyum ve pol pozisyonu gördü. Aynı zamanda zamana karşı yarışmalarında boy gösterdi, GSC'nin Sınırsız Klasmanında Mitsubishi Lancer Evolution ve Modifiyeli Klasmanında Toyota Supra kullandı. 2008 senesinde ise Mid-Ohio Sports Car Course pistinde Rolex Serisinde Gt klasmanında 9.luk kazandı. Ayrıca birkaç kere ilk 5 içine girdi ve bir pol pozisyon kazandı. 2009 senesinde Dirk Werner ile Rolex Grand-Am GT Şampiyonası'nı 359 puanla bitirdi. Sezonu 7 podyum ile bitirdiler (4 şampiyonluk, 1 ikincilik, 2 üçüncülük). 2010 senesinde, Mobil 1 Twelve Hours of Sebring yarışını Alex Job Racing'in 81 kapı numaralı Porsche'si ile yarıştı. Ayrıca Hankook Team Farnbacher'ın 89 kapı numaralı Ferrari'si ile 24 Hours of Nurburgring ve 24 Hours of Le Mans yarışlarında 2. oldu, Watkins Glen pistinde Dempsey Racing adına ko-pilot James Gue ile 41 kapı numaralı Mazda RX-8'i kullandı. 2011 itibarıyla Brumos Racing adına Rolex Sports Car Series'te yarışmaktadır. Amerikan Ä°ngilizcesi Amerikan İngilizcesi ("American English"; "AmE", "AE", "AmEng", "USEng", "en-US") veya Amerikanca, İngilizcenin çoğunlukla ABD'de konuşulan lehçelerinin bütünüdür. Dünyada anadili İngilizce olanların yaklaşık üçte ikisi Birleşik Devletler'de yaşamaktadır. İngilizce ABD'deki en yaygın dildir. Amerikan Hükûmeti'nin federal düzeyde resmî dili olmamasına karşın hükûmetin "de facto" dili İngilizcedir. ABD'deki 50 eyaletten en az 28'i İngilizceyi resmî dil kabul etmiştir. Amerikan ve İngiliz İngilizcesinde söylenişleri aynı olan ancak değişik yazılan birçok ortak sözcük vardır. Amerikan İngilizcesindeki değişiklikler: Bunlar da Amerikan İngilizcesindeki sözcük değişiklikleri: FIFA 12 FIFA 12 (veya Kuzey Amerika'daki adıyla FIFA Soccer 12) "FIFA" serisinin video oyunudur. Çıkış tarihi 30 Eylül 2011'dir. Oyunun PC versiyonu ile konsol versiyonu arasında hiçbir fark olmayacak. FIFA 12, PC'de pencere modunda oynanabilecek ve oyun EA'nın yeni dijital indirme platformu olan "Origin" üzerinden de satılacak. Ayrıca oyun Kinect desteği ile gelecek. Oyunun sahip olacağı yeni özellikler şunlardır: "Yeni Oyuncu Motoru": EA Sports bu oyunda yeni oyuncu motoru kullanacak. Bu motorda oyuncuların düşüşleri ile faul şekillerinde ön plana çıkacak. "Yerelleştirme": Serinin Arap spikerle yayınlanan ilk oyunu olacak. "Ligler ve Takımlar": Süper Lig ve Çek Cumhuriyeti Ligi oyundan çıkarılmıştır. Ayrıca oyuna yeni millî takımlar eklenmiştir. "Not"1: San Lorenzo de Almagro yeni eklenmiştir. "FIFA 12" oyununda 42 millî takım yer almaktadır. Beş millî takım yeni eklenirken, , , ve millî takımları oyuna eklenmemiştir. "FIFA 12"'de toplam 56 stadyum yer almaktadır. Stadyumların çoğu Avrupa'dadır. FIFA 12'ye eklenen yeni stadyumlar: Manchester City'den Manchester Şehir Stadyumu, Juventus'tan Juventus Stadyumu ve Vancouver Whitecaps'tan BC Place Stadyumu eklenmiştir. La Colle, Monako La Colle, Monako'nun mahallelerinden biridir. Şehrin La Condemine bölgesinin bir parçasıdır. Nüfusu 2000 yılı itibarı ile 2822'dir. Yüzölçümü 0,1880 km²'dir (18,80 hektar). Nüfus yoğunluğu ise kilometrekare başına 15005 kişidir. BÃ¼lent Karaman Bülent Karaman (15 Eylül 1979, Lahey), Türk futbolcudur. Son olarak Mart 2010'a kadar 2. Lig ekiplerinden Sarıyer'da oynadı. Trabzon'dan Hollanda'nın Lahey kentine göç etmiş bir Türk işçi ailenin çocuğu olarak dünyaya gelen Bülent Karaman, burada gutbetçi Türkler tarafından kurulan yöresel amatör takımlarının altyapılarında futbola başladı. 18 yaşına vardığında Avrupa'da yetişmiş birçok futbolcu gibi şansını Türkiye'de denemeye karar verdi. Bunun üzerine Türkiye'ye gelip deneme amaçlı olarak birçok profesyonel alt kademe takımın antrenmanına çıktı. Çorumspor'da yapılan böyle bir denemede beğenildi ve bunun üzerine 2 Eylül 1999 tarihinde profesyoneliğe geçiş mukavelesi imzalayarak as takım kadrosuna dahil edildi. Çorumspor için ilk resmî karşılaşmasına 26 Eylül 1999 tarihinde Zonguldakspor'a karşı oynanan 3. Lig karşılaşmasında çıktı. Yahudi diasporasÄ± Yahudi diasporası (ya da kısaca Diaspora, , Yidiş: Golus), Yehuda Krallığı ve Roma Yahudiyesi'nden sürgüne gönderilen ve ayrıca İsrail diyarı dışında yaşayan Yahudilere denir. Modern İbranice'de "dağınık" anlamına gelen "Tefutzot" (תפוצות) kelimesi Alman asıllı Amerikan akademisyen Simon Rawidowicz tarafından 1930'larda kullanılmaya başlandı. Diaspora'nın başlangıcının, Tevrat'ta da anlatıldığı üzere, Yehuda Krallığı'nın fethedilişi, Süleyman Mabedi'nin yıkılışı (~MÖ 586) ve nüfusun kovulduğu zaman olan MÖ 6. yüzyıl olduğu kabul edilir. İkinci büyük sürgün olayı ise Kudüs Tapınağı'nın yıkılması ve akabinde gerçekleşen Bar Kohba İsyanı'nın ardından Yahudilerin Yahudiye'den kovulmasıyla 1. ve 2. yüzyıllarda gerçekleşti fakat uzmanlar bunu azletmektedir. Ardından Orta Doğu'da, örneğin Büyük Kiros'un hoşgörülü politikları sayesinde İran'da, bazı Yahudi cemaatleri kuruldu ve asırlar boyunca Yahudiliğin merkezini ve Tevrat yaşamını oluşturdu. 70 yılında Birinci Yahudi-Roma savaşı ve 135'te Bar Kohba İsyanı'ndan sonra Yahudiye'de Yahudilerin kontrolü kaybetmesi bu Yahudilerin kovulmasına veya imparatorluk içinde köle olarak satılmasına dolayısıyla Yahudi diasporası nüfusunun artışına sebebiyet verdi. 1948'de İsrail Devleti'nin kurulmasıyla "Yahudi diasporası" terimi İsrail dışında yaşayan Yahudileri tarif etmek için kullanılmaya başlandı. V. Salmaneser komutasındaki Asurlular MÖ 722'de İkinci İsrail Krallığı'nı yıktı ve çoğu İsrailoğlu Horasan'a sürüldü. Yehuda Kralı'nın Nebukadnezar tarafından MÖ 586'da tahttan indirilmesinden sonra ("bkz. Babil Sürgünü") yerlilerin büyük bir kısmı Mezopotamya'ya sürüldü; böylece iki ana Yahudi kültür merkezi oluştu: Babil ve İsrail diyarı. 2700 yıldan daha uzun bir süredir Parsimler halen İran'da yaşamaktadır. Ahamenişler, Selevkoslar, Partlar ve Sasaniler dönemlerinde özellikle varlıklıların da dahil olduğu çoğu Yahudinin Babil'de bulunmasına rağmen, siyasi etkilerin de yoksunluğu nedeniyle Yahudilerin varlığının sebebi anlaşılması güçtür. Ahameniş hakimiyeti döneminde Yahudilerden en fakirleri fakat en ateşlileri Yahudiye'ye geri döndü. Burada, yeniden inşa edilmiş Kudüs Tapınağı merkezinde cemaatsel anlamda örgütlendiler. Bu çekirdek cemaate zamanla diğer Yahudiler de eklenince cemaat büyüdü, cemaat kimliklerinin farkına vardılar ve haklarının tanınması için uğraş verdiler. İnişli çıkışlı dönemin ardından hem Selevkos hanedanlığındaki çekişmeler hem de Romalıların çıkarlarına uyduğundan verdikleri desteklerle sonunda Yahudiler bağımsızlığını kazandı. Haşmonayim prensleri altında önce başrahiplik olarak ardından krallık altında Yahudi devleti parlak bir döneme girip bazı bölgeleri fethettiler. Fakat kısa bir süre sonra kraliyet ailesindeki düzensizlik, dindarların düzene karşı hoşnutsuzluğu, kraliyetin halkını önemsememeye başlayınca halkın hissiyatı gibi nedenler Yahudi devletini Romalılar için kolay bir ava dönüştürdü. MÖ 63 yılında Pompey Kudüs'ü fethetti ve Gabinius Yahudileri haraca bağladı. MÖ 2. yüzyılda Oracula Sibyllina'nın Yahudi yazarı üçüncü kıtabında "seçilmiş halk"tan bahsedip "Her toprak ve denizin onlarla dolu olduğunu" belirtmiştir. Strabo, Philon, Genç Seneca, Luka, Cicero, ve Josephus gibi çeşitli kişiler Akdeniz havzasındaki şehirlerde Yahudi nüfusundan bahsetmiştir. (Roma öncesi ve sonrası diaspora nüfusu için bkz. Hindistan'daki Yahudilerin tarihi ve Çin'deki Yahudilerin tarihi.) Kral I. Agrippa, Caligula'ya yazdığı mektupta doğu ülkerindeki hem Helenleşmiş hem Helenleşmemiş Yahudilerin yaşadığı eyaletlerin listesini sıralamıştır. Bu liste, İtalya ve Sirenayka'yı dahil etmediği için tam değildir. Yıldan yıla eklenmiş epigrafik bulgular mevcuttur lakin buradaki Yahudi cemaatinin nüfusuyla ilgili rakamlara delil yetersizliği nedeniyle dikkatle yaklaşılmalıdır. Jospehus'a göre İsrail diyarı ve Babil dışındaki en yoğun Yahudi nüfusu başta Antakya ve Şam olmak üzere Suriye'de bulunmaktaydı ve bunların 10,000 ila 18,000'i ayaklanmalar sonucu katledildi. Philon, Mısır'daki Yahudi nüfusun, genel nüfusa oranı sekizde birine denk gelen bir milyon kişi olduğunu belirtir. Ülkedeki en önemli Yahudi cemaati İskenderiye'de bulunmaktaydı. 115'teki katliamdan yola çıkarak, Sirenayka, Kıbrıs ve Mezopotamya'daki Yahudi nüfusunun yüksek olduğu söylenebilir. Caesar Augustus'un tahta geçtiği dönemde Roma'da 7000'den fazla Yahudi yaşamaktaydı. Son olarak, Promagistra Lucius Valerius Flaccus'un MÖ 62/61 yıllarındaki vergi bilgilerinden ortaya çıkan rakamlar Anadolu'da 45,000 yetişkin erkek Yahudinin yaşadığını göstermektedir. Romalıların hakimiyeti MÖ 63'ten, dünya Yahudilerinin millî ve dini merkezi olan Tapınağın yıkıldığı tarih olan 66 ila 70'e kadar sürdü. Romalıların anti-Yahudiliği tam olarak ne zaman başladığı uzmanlar arasında tartışma konusudur fakat tarihçi H.H. Ben-Sasson, "karşılıklı ilk aleni hüsumetin" Caligula zamanındaki maddi kriz zamanında (37-41) başladığını ileri sürer. Kudüs'ün yıkımının tamamlanması ve birkaç Yunan ve Roma kolonilerinin Yahudiye'de kurulması, Roma hükümetinin Yahudi ulusunun siyasi rejenerasyonunu engellemeye çalışmasının direkt bir ifadesidir. Yine de kırk yıl gibi bir süre sonra Yahudiler eski özgürlüklerini kazanmak için çaba verdiler. İsrail tükendikten sonra Sirenayka, Kıbrıs, Mısır ve Mezopotamya'da yaşamlarını kurmaya çabaladılar. Çabaları azimli olmasına karşı bilgelikten uzaktı ve Trajan tarafından bastırıldılar (115-117) fakat Hadrianus altında Yahudiler amacına ulaşıp İsrail'de bağımsızlıklarını kazandı (133-135). Bu zamandan itibaren, Antoninus, Marcus Aurelius ve Severus'un önemsiz akımlarına rağmen, Filistin Yahudilerinin sayıları azaldı, fakirleşti, bozguna uğradı ve dünya Yahudileri üzerindeki etkilerini yitirdi. Kudüs, "Aelia Capitolina" adı altında Roma'nın pagan sömürgesi haline geldi. Yahudilerin, 9 Av günü hariç şehre girmeleri yasaklandı. Buna rağmen, 6. yüzyıla kadar 43 Yahudi cemaati İsrail toprakları üzerinde varlıklarını sürdürdü: 12'si sahilde, Negev'de ve Ürdün'ün doğusunda; 31 köy de Galile ve Şeria Vadisi'nde yer almaktaydı. Yohanan ben Zakay ile bağdaştırılan sahil düzlüklerindeki Yavne, Rabinik Yahudiliğin önemli bir merkeziydi. 1. yüzyıldaki Büyük İsyan ve 2. yüzyıldaki Bar Kohba İsyanı'nın ardından Yahudiye'nin yıkılması hem Yahudilerin dünyaya yayılmalarında hem de ibadet yetkisinin Tapınak'tan Rabinik otoritelere geçmesinde etkili oldu. Yahudilerden bazıları köle olarak satıldı, bazıları Yahudiye'nin çöküşünden sonra esir alındı, bazıları hali hazırdaki Yahudi diasporasına katıldı ve Yahudiye'de kalanlar Kudüs Talmud'u üzerinde çalışmaya başladı. Diasporadaki Yahudilerin genelde Roma İmparatorluğu'na girmesine izin verildiyse de Hıristiyanlığın yükselişe geçmesiyle kısıtlamalar getirildi. Zorunlu sürgünler ve baskılar uluslararası Yahudi merkezinin sürekli değişmesine sebep oldu. Hristiyanlaşan imparatorluk, Yahudileri, İsa'yı mesih olarak kabul etmedikleri için ilelebet cezalandırılmaya müstahak olarak gördü. Yahudiler bu topraklarda yaşamasına rağmen bu kavram Hristiyan Roma kanunları altında zamanla gelişti ve Yahudiler yabancılaştırılıp pagan Greko-Romen ve Aramilere ayrıcalıklı davranıldı. Bu dönemde Yahudileri soyutlandırma politikası olarak Yahudiye "Suriye Filistini" adını aldı. Bu topraklarda yaşayan topraksız Yahudiler, ağır vergilere tabi tutulup sosyal ayrımcılık yapılmasına rağmen Yahudilerin sürgünleriyle ilgili Talmud tezlerini geliştirdiler. Asırlar içinde Yahudiler anavatanlarında azınlık durumuna düştüler ve hahamler Tevrat'ın tek yetki olduğunu belirtip 2. yüzyılda Helenizm'den hızlıca uzaklaştılar. Dahili ve harici baskılar nedeniyle Greko-Romanlar ile Yahudiler arasındaki farklılıklar gözle görülmeye başlandı ve zamanla "Roman" (Romalı) terimi Hristiyanlar için ve "Greko" (Yunan) terimi paganlar için kullanılmaya başlandı. Uzmanlar, Yahudilerin 1. yüzyılda kovuldukları fikrine katılmamaktadır çünkü toprakların terkedilişinin bir kerede olmadığına inanılmaktadır. Filistin'den sürülme miti çok az sayıda Yahudi tarihçi tarafından ciddi bir şekilde ele alınmaktadır. Orta Çağ'da Yahudiler bölgelerine göre kendilerine has gruplara ayrıldılar ve bunlar bugün iki ana başlık altında toplanmıştır: Kuzey ve Doğu Avrupalı Aşkenazlar ve İberyalı, Kuzey Afrikalı ve Orta Doğulu Sefaradlar. Yaşamlarında baskı ve kovulmalar gören bu iki grubun tarihleri birbirine paraleldir. 1764'te Lehistan-Litvanya Birliği'nde 750,000 Yahudi yaşamaktaydı; bugün ise dünya genelindeki Yahudi nüfusunun 1.2 milyon olduğu düşünülür. Eliezer Schweid'e göre, tüm Siyonist akımlarca diaspora yaşamı reddedilir. Bunun altında yatan sebep, diasporada Yahudi millî yaşamının gelişiminin kısıtlanmasıdır. Örneğin, Hayim Nahman Bialik isimli şair şöyle yazmıştır: Schweid'e göre, Bialik'in bahsettiği "tohum" Yahudi halkının potansiyelidir. Diasporada bu tohum sadece bozuk sonuçlar verir fakat durumları değiştirilirse tohum tekrar verimli olabilir. Bu anlamda Sternhell, Siyonizm'in iki ekolü olduğunu belirtir. Bunlardan ilki, liberal ve faydacı Herzl ve Nordau ekolüdür. Özellikle Dreyfus olayından sonra antisemitizmin asla yok olmayacağına ve bir Yahudi bireyi için çözümün Siyonizm olduğuna inanırlar. Diğeri ise organik milliyetçi ekoldür. Filistin'deki Siyonistlerin genel kanısına göre bu akım, Yahudi bireyinden ziyade Yahudi ulusunu kurtarma projesiydi. Onlar için Siyonizm'in tanımı "Ulusun yeniden doğuşu" idi. İsrail merkezli Siyonist görüşün aksine, aynı zamanda bir Siyoist olan Simon Rawidowicz gibi kişiler Yahudi kültürünün yeni 'dünyevi' varoluşa ayak uydurduğunu ve bu nedenle fiziksel, duygusal veya ruhani anlamda geri dönüş yapılmasına gerek olmadığını, yani halkın diasporada dağınık şekilde hayatlarını idame ettirebileceğini savunur. Baskı, zulüm, sürgün, siyasi ve ekonomik durumlardan etkilenen diaspora dinamiğinin hem Yahudiler içinde hem de Yahudilere karşı dünya gözünde farkındalık yarattığı konusu ortaya atılan fikirler arasındadır. 2010 itibarıyla en yoğun Yahudi nüfusu İsrail (5,703,700), ABD (5,300,000), Rusya (900,000), Fransa (700,000), Kanada (375,000), Birleşik Krallık (295,000) ve Almanya (120,000)'dadır. Bu veriler "çekirdek" Yahudi nüfusunu gösterip başka dini uygulayan Yahudi kökenlileri, Yahudiliğe ilgi duyup da Yahudi olmayanları veya Yahudi evinde yaşayan gayri-Yahudileri içermemektedir. Yahudi Özerk Oblastı, halen Rusya'nın özerk oblastlarından biridir. Birobican baş hahamı Mordechai Scheiner'ın dediğine göre, başkentte 4000 Yahudi yaşamaktadır. Eyalet başkanı Nikolay Mikhaylovich Volkov, "yerel Yahudi örgütlerinin değerli inisiyatiflerini desteklediklemeye devam" edeceğini belirtmiştir. Oblastın 70. yıldönümü nedeniyle 2004'te Birobican Sinagogu açılmıştır. Geniş Sibirya bölgesinde 75,000 Yahudinin yaşadığı düşünülmektedir. Şehirden şehire Yahudi nüfusu verilerinin elde edilmesi ülkeden ülkeye Yahudi nüfusu verilerinin elde edilmesine kıyasla daha zor olduğu için aşağıdaki listedeki bilgilerin kimisi varsayım olup bazılarında hata payı bulunmaktadır. Ödül Peşinde The Bounty Hunter başrollerini Jennifer Aniston , Gerard Butler ın paylaştığı 2010 yapımı Amerikan filmidir. Talihsiz bir ödül avcısı olan Milo Boyd (Gerard Butler), hayalini kurduğu işe, muhabir olan kanun kaçağı eski eşi Nicole Hurly (Jennifer Aniston) ‘ nin izini sürmekle görevlendirilince kavuşur. İlerideki her şeyin külfetsiz bir ödeme günü olduğunu düşünür, ama Nicole onu atlattığında böylece katil maskesi üzerine çok uğraşabildiğini gösterir, Milo kendisi ve Nicole ile arasında hiçbir şeyin hiçbir zaman basit gitmediğini görür. Eskiler devamlı bir şekilde birbirlerine karşı üstün gelirler ta ki kendilerini kendileri için iş üzerinde bulana kadar. Aşka, onura ve itaate olan sözlerinin güçlü olduğunu düşündüler ama canlı kalmak daha fazla zor olacaktır. 2010-11 Coupe de la Ligue Olympique de Marseille, finale kadar çıktı ve Montpellier HSC ile finalde karşılaştı ve Taye Taiwo'nun 80'dk'da attığı golle maçı 1-0 kazandı ve Coupe de la Ligue'i ikinci kez kazandı. Anar Dara ilÃ§esi Anar Dara ilçesi "(Peştuca:" انار درہ), Afganistan'ın Ferah Vilayeti'ne bağlı olan 11 ilçeden birisidir. Yönetim merkezi aynı isimli Anar Dara şehri olan ilçenin 2005 yılı nüfusu yaklaşık 30,000'dir. Bu nüfusun % 70'ini Tacikler, geri kalan % 30'unu da Peştunlar oluşturmaktadır. İlçenin yönetim merkezi olan Anar Dara kenti, denizden 801 m. yüksekte kurulmuş yaklaşık 13.000 nüfuslu küçük bir şehirdir. 2009-10 Coupe de la Ligue Olympique de Marseille, finale kadar geldi ve finalde Bordeaux takımını 3-1 yendi ve Coupe de la Ligue'in şampiyonu oldu. Kaynak: LFP Kaynak: LFP Kaynak: LFP Kaynak: LFP Kaynak: LFP Ayhan Ã–nal Ayhan Önal (d. 19 Mayıs 1941, Ankara - ö. 30 Mayıs 2011, İstanbul), Türk dizi ve sinema yönetmeni. 1968 yılında göreve başladığı TRT'de, birçok belgesel ve film çeken Ayhan Önal, bunun yanı sıra 1988'de çekilen Yaprak Dökümü dizisininde yönetmenliğini yapmıştır. 30 Mayıs 2011'de geçirdiği kalp krizi sebebiyle İstanbul'da öldü. Cenazesi Ulus "Mezarlığı" 'nda toprağa verildi. Yukarı Rahova Havaalanı Yukarı Rahova Havaalanı ("Bulgarca:" Летище Горна Оряховица, "Letishte Gorna Oryahovitsa") (IATA: GOZ,ICAO:LBGO), Bulgaristan'ın orta-kuzey bölgesindedir. Havaalanının yeri, Sofya, Varna, Rusçuk, Filibe, Eski Zağra, Plevne ve Burgaz gibi idari merkezlere eşit uzaklıktadır. Bulgaristan'ın eski başkenti Tırnova'dan 12 km uzaklıktadır. kıyısındaki turistik Burgaz şehrine hizmet veren bir havalimanıdır. Havaalanı, kötü hava koşullarında iniş, kalkış yapabilmek için birinci kategori yüksek yoğunluklu ışık sistemi ile donatılmıştır. Boeing 737, An-12, IL-76 ve A 320 gibi büyük uçaklar için 5 adet park yeri sağlayan bir apron mevcuttur. Yukarı Rahova Havaalanı, aşağıdaki hizmetleri sağlamak üzere lisanslandırılmıştır: Havaalanına herhangi bir tarifeli uçuş olmamasına rağmen, az sayıda charter ve iş jeti havaalanını kullanmaktadır. Charter uçuşları, çoğunlukla havaalanından 80 km uzaklıktaki Lofça kasabasındaki Liteks Loveç ile oynayan futbol takımları tarafından kullanılmaktadır. 2002'ye kadar Ideal Standard'ın Bulgar bölümü tarafından Bulgar üretimleri için kargo merkezi olarak kullanıldı. Fakat lojistik planlarındaki değişiklikler nedeniyle operasyonlar durduruldu. 2001'de 12 tonluk kargo ile 130 uçuş gerçekleşti. Bulgaristan'daki Sivil Havacılık Yönetimi'ne (http://caa.gateway.bg) göre 2006'daki yolcu trafiği 515 yolcudur. 2007 sonu itibarıyla 941 yolcuya yükselmiştir. Devlet, bazı havaalanlarında bir imtiyaz verme niyetinde olduğundan beri, "Yukarı Rahova Havaalanı" için planlar geliştirilmektedir. Büyük yolcu şirketleri tarafından gösterilen ilgi çok büyük değil, fakat bazı kargo havayolları ve işletmecileri tarafından havaalanının imtiyazlarına ilgi göstermektedirler. Bu konudaki karar, bir diğer Bulgar havaalanı olan Rusçuk Havaalanı'nın imtiyazı ile birlikte 2009 sonu, 2010 başında verilmesi planlanmıştı. Ram Baran Yadav Dr. Ram Baran Yadav (Nepali: रामवरण यादव), (d. 4 Şubat 1948), Nepal'in ilk devlet başkanıdır. 2008 yılının Temmuz ayında seçilerek ülkenin ilk devlet başkanı olmuştur. Daha önce Sağlık Bakanı olarak ve Nepal Kongre Partisi Genel Sekreteri olarak görev yaptı. Yadav 1991-1994 yılları arasında Nepal Kongresi hükümetinde Sağlıktan Sorumlu Devlet Bakanıydı. Nepal Kongre adayı olarak 1999 seçimlerinde Temsilciler Meclisi'ne seçildi. Bu seçimden sonra Sağlık Bakanı oldu. Mayıs 2007'de, Janakpur'da Yadav'ın evi Janatantrik Terai Mukti Morcha (JTMM) militanları tarafından saldırıya uğradı. JTMM, evde kendi bayraklarını çektiler ve bir bomba patlattılar. Yadav Nisan 2008'de Kurucu Meclis seçimlerinde seçime itiraz etmiştir. 10.392 oy alarak koltuk kazanmıştır. Yadav 21 Temmuz 2008 tarihindeki oylamada ikinci turda Nepal'in ilk cumhurbaşkanı seçildi. Kurucu Mecliste 590 oyun 308'ini alırken, oylamanın ikinci turunda Nepal Komünist Partisi (Maoist) tarafından aday olan Ram Raja Prasad Singh mağlup olmuştur. Yadav 23 Temmuz 2008 tarihinde Devlet Başkanı olarak and içti. Başyargıç Kedar Prasad Giri saat 15:45'te, başkanlık sarayı, Shital Niwas, Rastrapati Bhawan'da ofis'te Yadav için gizlilik yemin törenini gerçekleştirdi. Diğerleri arasında Başbakan Girija Prasad Koirala'da hazır bulundu. Yadav Başkan Yardımcısı Parmananda Jha içinde yemin törenini gerçekleştirdi. Urbain Le Verrier Urbain Jean Joseph Le Verrier (d. 11 Mart 1811 – ö. 23 Eylül 1877), özellikle gök mekaniği alanında çalışan ve Neptün gezegenini saptayan Fransız matematikçi. Le Verrier Fransa'nın Saint-Lô kentinde doğdu ve Ecole Polytechnique'de eğitime başladı. Ardından kısa bir süre içinde ünlü kimyacı Louis Joseph Gay-Lussac'dan dersler aldı, zamanla astronomiye ilgi duyan Verrier, özellikle gök mekaniği konusunda çalışmalar yaptı. Çalışmalarıyla birlikte Paris Gözlemevi'ne kabul edilen Verrier, meslek yaşamına başlamış oldu. Daha sonra ise enstitünün yönetmeni olarak atandı. 1846'da, Le Verrier Fransız Bilim Akademisi'ne dahil oldu, ve 1855'te, İsveç Kraliyet Bilimler Akademisi'ne seçildi. Le Verrier'in adı Eiffel Kulesi'ne yazılan 72 adın arasında yer alır. Le Verrier'nın en önemli başarısı bilinmeyen bir gezegen olan Neptün'ün varlığını tahmin etmesidir. Neptün'ü yalnızca matematik ve Uranüs üzerinde yaptığı astronomik gözlemler sonucunda bulmuştur. Paris Gözlemevi Yönetmeni olan ünlü fizikçi Arago tarafından cesaretlendirilen Le Verrier, Newton'un Çekim Yasası'ndan ve Uranüs'ün gözlemlenen yörüngelerinden hareketle yararlanarak Neptün'ün konumunu ve varlığını tahmin etmiştir. Aynı zamanda, Le Verrier'in haberi olmasa da aynı tür araştırmaları İngiliz John Couch Adams da yapmıştır. Le Verrier, varlığı görüntülenemeyen gezegenle ilgili (Neptün), Uranüs'ün konumundan hareketle yaptığı son tahminlerini; 31 Ağustos 1846'da, -Adams'ın nihai çözümünden iki gün önce- Fransız Bilim Akademisi'nde duyurdu. Le Verrier, 18 Eylül'de Berlin Gözlemevi'nde çalışan Johann Galle'ye yaptığı gözleme dair bir mektup yolladı. Bu mektup Berlin'e beş gün sonra ulaştı ve bu gezegen Berlin Fraunhofer'de aynı akşam -23 Eylül 1846'da- ışıkkıran vasıtasıyla, komşu nesneler Oğlak takımyıldızı ve Kova takımyıldızı arasındaki yaklaşık 1°'lik tahmin bandında Galle ve d'Arrest tarafından belirlendi. Bugün dahi Neptün'ün saptanmasının tam olarak kime mal edilmesi gerekliliği konusundaki tartışmalar sürmektedir. Ancak Le Verrier, Galle ve d'Arrest'nin keşfi konusunda herhangi bir belirsizlik yoktur. Adams'ın çalışmaları daha önce başlamasına rağmen, daha geç sonuçlanmış ve bu çalışmalara güncel saptamalara yabancı kalmıştır. Hatta Adams'ın çalışmaları, Berlin'de görsel olarak teyit edildikten ancak bir ay sonra yayınlanabilmiştir. Ancak Adams, Kasım 1846'da Kraliyet Astronomi Topluluğu'nda Le Verrier'in keşif önceliğini kabul etmiş; fakat keşifte Galle'nin rolünün unutulmaması gerektiğini söylemiştir: 1859'da, Le Verrier Merkür'ün Güneş çevresindeki yavaş yörüngesel hareketinin yalnızca Newton mekaniği ile açıklanamayacağını belirten ilk bilim insanı oldu. Onun önerdiği olası açıklamalar arasında, kullandığı permütasyon hesaplarıyla; Merkür'ün diğer gezegenlere göre Güneş'e daha yakın yörüngelerde olduğu gerçeği vardı. Onun Neptün'ü matematiksel olarak hesaplaması, yeni olası gezegenlerin varlığı hakkında kuşkular uyandırdı; hatta Merkür'le Güneş arasında olduğu varsayılan bir gezegene Vulkan adı verildi. Ancak böyle bir gezegen hiçbir zaman bulunamadı, ve bu anormal devinim daha sonra görelilik teorisiyle açıklandı. Le Verrier evlenmiş ve çocuk sahibi olmuştur. Fransa'nın başkenti Paris'te ölmüş ve Cimetière Montparnasse'de gömülmüştür. Le Verrier, Arago'nun onun hakkında söylediği şu sözle hatırlanacaktır: "...o adam, onun kalem noktasıyla bir gezegen keşfetti." İstanbul Kulüplerarası Atletizm Şampiyonası İstanbul Kulüplerarası Atletizm Şampiyonası ya da İstanbul Puanlı Atletizm Birinciliği, 1929-88 yılları arasında İstanbul'un atletizm branşındaki şampiyonunu belirlemek için yapılan spor organizasyonu. Türkiye'de atletizm ilk olarak XIX. Yüzyılın son çeyreğinden itibaren Galatasaray Lisesi ve Robert Lisesi gibi okullarda başlamış , Galatasaray Lisesi'nde beden eğitimi öğretmeni olan Monsieur Curel'in 1870 yılında Kağıthane’de düzenlediği koşu, atma ve atlama dallarından oluşan idman bayramı Türkiye’de atletizm yarışmalarının başlangıcı olarak anılmıştır . Kulüp düzeyinde ise ilk kez 1908 yılında İkinci Meşrutiyet döneminin başlamasıyla canlanan spor ortamında Fenerbahçe, Beşiktaş ve İstanbul Jimnastik Kulübü tarafından ele alınan bu spor dalında, 26 Ekim 1913'te Fenerbahçe'nin düzenlediği ilk atletizm bayramı azınlıklar arasında revaçta olan bu spor dalının, Türk sporcular arasında da beklenen ilgiyi görmesini sağladı. Union Club Sahasındaki yarışlarda sadece 100 metre ve ve 800 metre koşuldu ve Fenerbahçeli Bedri Yıldırım ile Tripo birinci oldular . Aynı dönemde aynı sahada Hilâl-i Ahmer Cemiyeti ve Donanma Cemiyeti'nin hasılat amaçlı tertip ettiği yarışmalarda da Beşiktaşlı sporcular başarı kazandılar . 1 Mayıs 1914'te İstanbul Jimnastik Kulübünün düzenlediği yarışlarda atletizm ile ilgili merak daha da arttıysa da, aynı yıl I. Dünya Savaşı'nın başlaması bu alandaki gelişmeyi kesintiye uğrattı. Tüm spor faaliyetlerinin eşgüdümünü sağlamak üzere kurulan Türkiye İdman Cemiyetleri İttifakı'na 1922 yılında dahil olan Türkiye Atletizm Federasyonu'nun faaliyete geçmesiyle Türkiye'de ilk düzenli ve atletizmdeki tüm kategorileri kapsayan atletizm yarışmaları başladı. Bunu Fenerbahçe, Galatasaray, Beşiktaş ile azınlık kulüpleri Beyoğluspor ve Kurtuluş'un (1896 yılında İstanbul Rumları tarafından Tatavla Heraklis adıyla kurulan ve Türkiye'nin en eski spor kulübü olan Kurtuluş 1906 yılında Atina'da düzenlenen Ara Olimpiyatları'nda Osmanlı Devleti'ni temsil etmişti ) yarışmalara getirdiği rekabet havası izledi. 1924 Yaz Olimpiyatları'nda Türk sporcuların başarılı olamaması, yarışmaların derecelerinin de kaydedildiği bir düzene kavuşturulması fikrini getirdi ve bu sistemle Türk atletizm tarihinde ilk Türkiye Ferdi Atletizm Şampiyonası yarışmaları 5 Eylül 1924'te Eskişehir'de yapıldı . Aynı yıl, derecelerin, rekorların ve sporcu sıralamalarının belirlendiği ilk İstanbul Ferdi Atletizm Şampiyonası organize edildi. 1924 yılında başlayan İstanbul Ferdi Atletizm Şampiyonası günümüze dek sürerken, kulüpler arasındaki rekabet puan sistemiyle İstanbul'un en başarılı kulübünü belirleyecek bir organizasyonun yapılması düşüncesiyle ilk İstanbul Kulüplerarası Atletizm Şampiyonası 1929 yılında düzenlendi ve güçlü bir kadroya sahip Galatasaray'ın şampiyonaya katılmaması neticesinde 120 puanlı Beşiktaş şampiyon, 92 puanlı Fenerbahçe de ikinci oldular . 1938'e kadar kesintili olarak yapılan bu şampiyona, o yıldan itibaren daha düzenli bir hal aldı. Aynı yıl kulüplerarası puanlı Gül Kupası yarışlarının da başlatılmasıyla düzenli olarak yapılan kulüplerarası şampiyonalar ikiye çıktı. 1951 yılından itibarense Türkiye Kulüplerarası Atletizm Şampiyonası'nın düzenlenmeye başlanmasıyla rekabet daha çetin bir hal aldı. 1929'dan 1988'e dek geçen 60 yıllık süre zarfında Şampiyona toplam 52 kez düzenlendi. 1930'lu yıllarda ve 1942 ile 1943 yıllarında II. Dünya Savaşı koşulları nedeniyle yapılamayan; 1975-1982 arasında da beş kez kulüplerin teşkilatla sorunları, ekonomik bunalım ve sıkıyönetim gibi nedenlerle tertiplenemeyen organizasyonda baştan sona kadar boy gösteren Fenerbahçe 24 kez şampiyon olurken, 1950'li yılların ikinci yarısında atletizmde çöküş yaşayan Galatasaray sarı-lacivertli takımı 16 şampiyonlukla takip etti. İlk iki şampiyonanın birincisi Beşiktaş Galatasaray'ın 1950'lerin ikinci yarısındaki çöküşünün yarattığı boşluğu doldurup iki şampiyonluk daha alarak toplamda 4 şampiyonluğa ulaştı. 1933 yılında Galatasaray'daki çatlama sonucunda bu kulüpten ayrılan idareci ile sporcularla kurulan ve 1938 yılında futbolda İstanbul ve Türkiye şampiyonluğuna ulaşan Ateş Güneş kulübü atletizmde de aynı yıl şampiyon olurken, 1941 yılında kurulan ve 1960'ların başına dek boksta ve 1970'lerin ortalarına dek voleybolda şampiyonluklar kazanan İETT 1945'te ve daha çok basketbolda ününü duyurmuş olmakla birlikte 1970'lerin ikinci yarısında atletizmde de iddialı konuma gelen İTÜ 1979'da birer şampiyonluk almışlardır. 1955 yılındaki 6-7 Eylül Olayları'ndan sonra İstanbul Rumlarının büyük oranda göç etmeleriyle o döneme dek iddialı olan azınlık kulüpleri de ortadan kaybolmuştur. Türk atletizminin uluslararası alanda birçok başarı kazandığı 1930'lardan 1960'lara kadar yüksek sayıda seyircilere hitap eden İstanbul Kulüplerarası Atletizm Şampiyonası 1960'lardan itibaren ilgisini kaybetti. 1987 yılında birkaç kademeden oluşan Türkiye Atletizm Ligi'nin başlamasıyla 1988 yılında son kez düzenlendi. Bănel Nicoliță Bănel Nicoliță (7 Ocak 1985, Făurei), Roman asıllı Rumen futbolcudur. Şu an Saint-Étienne takımının formasını giymektedir. Yüzü; Mário Jardel'e benzetilmektedir ve lakabı da "'Mario Jardel' Nicoliţă"'dır. 2001 yılında Liga II takımı olan Dacia Unirea Brăila'da profesyonel olan Nicoliţă, ondan sonra 2004 yılında Liga I takımı olan FC Timişoara takımına transfer oldu. Orada sade 15 maç yapıp 3 gol attıktan sonra daha 19 yaşındayken 2005 yılında Steaua București takımıyla 5 yıllık sözleşme imzaladı. Steaua Bucureşti formasıyla ilk sezonunda Liga I'yı kazandı. 2006 yılında UEFA Kupası'nda Real Betis'e iki gol birden attı ve takımının çeyrek finale yükselmesini sağladı. Ardından çeyrek finalde Rapid București takımına karşı yarı finali getren golü attı. 1 Kasım 2006 tarihinde Real Madrid maçında kendi kalesine gol attı ve maçın sonucunu belirledi. Nicoliţă, kendi kalesine attığı gol yüzünden iki gün boyunca uyuyamadığını söyledi. 27 Ağustos 2008 tarihinde Galatasaray'a karşı gol attı ve Steaua București, UEFA Şampiyonlar Ligi'nde üst üste 3. kez gruplara kaldı. Nicoliţă, 2009-10 sezonunda takım kaptanı oldu. 2010-11 sezonunda Ilie Dumitrescu'nun takımın başına geçmesiyle takım kaptanlığı Cristian Tănase'ye verildi. 2011 yılında Fransız takım Saint-Étienne'e transfer oldu. Nicoliţă, Romanya U-21 formasını 13 kez giydi ve 1 gol attı. Romanya forması ise 30 kez giydi ve 1 gol attı. Ayrıca, Romanya formasıyla 2008 Avrupa Futbol Şampiyonası'nda kadroda yer almayı başardı. Etnik köken olarak Roman olan Nicoliță, beş erkek kardeşe sahiptir. Bănel Nicoliță'nın kardeşlerinden biri olan Stelică Nicoliţă, CS Chimia Brazi takımında oynamaktadır. Başpolis Başpolis, Emniyet Genel Müdürlüğü'nde rütbesi Polis Memuru ile Kıdemli Başpolis arasında olan ilk kademe polis amiridir. Emniyet Genel Müdürlüğü'nde istihdam edilen Polis Memurları arasından kıdemli ve sicili düzgün olanlara 10 Nisan 2011'den itibaren verilmeye başlanmıştır. Kıdemli Başpolislik rütbesine Başpolislik Yönetmeliği 23. Maddenin ikinci fıkrasındaki süreler düşürülünce 6 yıl fiilen çalıştıktan sonra terfi alırlar. Battlefield 2: Modern Combat Battlefield 2: Modern Combat (kısaca BF2:MC), Digital Illusions CE tarafından geliştirilmiş birinci şahıs nişancı türünde bir video oyunudur. Sadece PlayStation 2, Xbox ve Xbox 360 konsollarına çıkmış ilk "Battlefield" oyunudur. Oyunun ""Battlefield 2"" ismini taşımasına karşın "Battlefield 2" ile hiçbir ilgisi yoktur ve ayrı bir oyundur. Oyun ilk olarak Kuzey Amerika'da 25 Ekim 2005 tarihinde Xbox ve PlayStation 2 için piyasaya sürüldü. 11 Nisan 2006 tarihinde, oyun güncelleştirilmiş bir sürümünü gelişmiş grafikler ve çevrimiçi özelliklere sahip Xbox 360 için piyasaya sürüldü. Oyun, Kazakistan'da yer alan NATO ve Çin birlikleri arasında yaşanan kurgusal savaşları konu almaktadır. NATO saflarında Amerika Birleşik Devletleri ve Avrupa Birliği yer almakta. Çin'in müttefiki ise Orta Doğu Koalisyonu. Tek oyunculu mod bu konuyu ele almakta. Oyun içinde oyunculara düşen görev NATO ya da Çin'in yanında yer alarak düşmanlarımıza karşı mücadele vermek. Ayrıca oyunda "Burning" ismindeki terör örgütüne karşı savaşılmakta. Oyunda askeri cipler, tanklar, helikopterler ve tekneler gibi birçok savaş aracı kullanılabilmekte. Savaş alanlarında bulunan siperler ve cephanelikler oyunculara büyük faydalar sağlayabilmekte. Gelişmiş grafikler ve gerçekçi sesler ile "Battlefield 2: Modern Combat", tek oyunculu modda hiç sıkılmadan oynanılabilmektedir. Çok oyunculu modda "Conquest" ve "Capture The Flag" isminde iki oyun modu bulunmaktadır. Her bir oyun sunucusunun maksimum kapasitesi 24 kişidir. Çok oyunculu moddaki "Conquest" savaş türünde puanlar şu yollarla kazanılır: "Capture The Flag" modunda ise şu yollarla puan kazanılır: "Battlefield 2: Modern Combat" genellikle olumlu yönde eleştiriler almıştır. Özellikle oyunun grafikleri ve gerçekçi savaş ortamı beğenilmiştir. GameRankings bu oyunun PlayStation 2 için olanına %81, Xbox için olanına %80, Xbox 360 için olanına %78 oranında beğeni vermiştir. 2008-09 Coupe de la Ligue Bordeaux, finale kadar geldi ve Vannes OC'ı 4-0'lık skorla rahat geçti, böylece Bordeaux Coupe de la Ligue'in şampiyonu oldu. Berkin Kamil Arslan Berkin Kamil Arslan, (3 Şubat 1992; Milas), Türk futbolcudur. Futbola Nazilli Belediyespor altyapısında başladı. Daha sonra Galatasaray'ın scoutları tarafından beğenilerek Galatasaray'a transfer oldu. Galatasaray'da ağırlıklı olarak A2 takımında görev almaktadır. 2011-2012 sezonun başında as takım kadrosuna dahil edilmiştir. A takımda şans bulamayan Berkin tekrar A2 takıma yollanmış ve ilk devre de 2 gol kaydetmiştir. Ligin 2. yarısında ise Kartalspor'a kiralanmış fakat hiç gol atamamıştır. Berkin'in sözleşmesi uzatılmamış ve Berkin 17 Ağustos 2012'de Şanlıurfaspor'a transfer olmuştur. 60 kez millî takımlara çağrılan Berkin Kamil Arslan, 3 kez Türkiye U-15, 23 kez Türkiye U-16, 20 kez Türkiye U-17, 8 kez Türkiye U-18 ve 3 kez de Türkiye U-19 forması olmak üzere toplam 57 kez millî formayı giymiştir ve müsabakalarda 14 gol kaydetmiştir. Türkiye U-17 millî takımı'yla 2009 yılında Almanya'da düzenlenen Avrupa 17 Yaş Altı Futbol Şampiyonası katıldı fakat takımıyla grup aşamasında turnuvadan elenerek dereceye giremedi. Aynı yıl Türkiye U-17 millî takımı'yla Nijerya'a düzenlenen FIFA 17 Yaş Altı Dünya Kupası'na katıldı. Bu turnuvada takımıyla çeyrek finalde normal süresi 1-1 biten karşılaşmada penaltılardan Kolombiya U-17 millî takımına yenilerek turnuvadan elendi. Kredi ve Yurtlar Genel Müdürlüğü Kredi ve Yurtlar Genel Müdürlüğü, Türkiye Cumhuriyeti Gençlik ve Spor Bakanlığı'na bağlı, 22 Ağustos 1961 tarihinde kurulan ve yüksek öğrenim gören ve maddi olanaklardan yoksun öğrencilerin maddi yönden desteklenmesi amaçlayan tüzel kişiliğe sahip, özel hukuk hükümlerine tâbi özel bütçeli ve sosyal amaçlı hizmet veren bir kamu kurumudur. Kurum, 1961 Anayasası'nın 50’nci maddesinde “"Devlet maddi imkanlardan yoksun başarılı öğrencilerin, en yüksek öğrenim derecelerine kadar çıkmalarını sağlamak amacıyla burslar ve başka yollarla gerekli yardımları yapar"” hükmünden sonra anayasa ile devlete ait olduğu bildirilen bu görevlerin yerine getirilmesi için 22 Ağustos 1961 tarihinde yürürlüğe giren 351 sayılı Kanun ile Yüksek Öğrenim Kredi ve Yurtlar Kurumu kurulmuştur. Kurum, başlangıçta Millî Eğitim Bakanlığı'nın denetiminde iken, bu denetim 6 Şubat 1970 günlü Cumhurbaşkanlığı Tezkeresi gereğince Gençlik ve Spor Bakanlığı'na devredilmiş, daha sonra 13 Aralık 1983 tarihli "Resmi Gazete"de yayımlanan 179 sayılı KHK’nin 52/b maddesi ile Millî Eğitim Bakanlığı'nın bağlı kuruluşu, 4 Mayıs 2009 tarih ve 27218 (Mükerrer) sayılı "Resmi Gazete"'de yayımlanan Cumhurbaşkanı'nın onayı ile Başbakanlığa bağlı kuruluş haline getirilmiş, 10 Aralık 2010 tarih ve 27781 sayılı "Resmi Gazete"de yayımlanan 6082 sayılı Kanun ile Başbakanlığa bağlanmıştır. 8 Temmuz 2011 tarihli ve 27988 sayılı "Resmi Gazete"de yayımlanan Cumhurbaşkanlığı Tezkeresi gereğince de Gençlik ve Spor Bakanlığı'na bağlanmıştır. Kurum; Kurumun organları; Genel Kurul, Yönetim Kurulu ve Genel Müdürlüktür. Genel Kurul; Kurumun üst karar organıdır. Başbakan veya Kurumun bağlı olduğu Bakan, Genel Kurulun tabii başkanıdır. Yönetim Kurulu, Genel Kurula karşı icra, Genel Müdürlüğe karşı karar, Genel Müdürlük ise Kurumun yürütme organıdır. Kurum, merkez teşkilatı ile 20 bölge müdürlüğü ve bu bölge müdürlüklerine bağlı yurt müdürlüklerinden oluşmaktadır. Kurum; özel bütçeli olup, hesap ve işlemleri 31.12.2005 tarihine kadar Başbakanlık Yüksek Denetleme Kurulunca denetlenmekte iken, 5018 sayılı Kamu Mali Yönetimi ve Kontrol Kanunu gereğince 01.01.2006 tarihinden itibaren Sayıştayın denetimine tabidir. Kurum hizmetleri 657 sayılı Devlet Memurları Kanununa tabi memur, aynı Kanunun 4/B maddesine göre sözleşmeli personel ile 4857 sayılı İş Kanununa tabi işçi personel tarafından yürütülmektedir. Ayrıca personel yetersizliği sebebiyle, 657 sayılı Devlet Memurları Kanununun 36’ncı maddesi ile 5188 sayılı Özel Güvenlik Hizmetlerine Dair Kanunun ilgili hükümlerine istinaden hizmetli, kaloriferci ve koruma güvenlik görevlerinde hizmet alımı yoluna gidilmektedir. Jhala Nath Khanal Jhala Nath Khanal (Nepali:झलनाथ खनाल), (d. 20 Mayıs 1950), Nepal'in Şubat 2011'de seçilen eski Nepal Başbakanı. Jhala Nath Khanal Nepal Komünist Partisi (Birleşik Marksist-Leninist) ve Kurucu Meclis Parlamento Partisi Lideri (UML) Başkanlığı konumunu sürdürmektedir. Ilam İlçesi'nde Sakhejung'da doğan Khanal Nepal Komünist Partisi (Marksist-Leninist) bir üyesiydi ve 1982'den 1986 yılına kadar Genel Sekreteri idi; sonra NKP (UML) bir üyesiydi. Khanal 1997 koalisyon hükümetinde Bilgi ve İletişim Bakanı olarak bir süre görev yaptı. Khanal 2008 Kurucu Meclis seçimlerinde Ilam-1 seçmenlerinin koltuk kazandı. 2008-Şubat 2009 Genel Sekreter olarak NKP (UML) önderliğinde ve 16 Şubat 2009 tarihinde NKP (UML) Başkanı seçildi. 3 Şubat 2011'de Jhala Nath Khanal Kurucu Meclis tarafından Başbakan olarak seçildi. Başbakan Khanal 28 Mayıs tarihine yeni bir cumhuriyetçi anayasanın hazırlanması dahil olmak üzere yaklaşık 20.000 Maoist savaşçıların geleceğini müzakere etti. Necdet Timur Necdet Yılmaz Timur (1937, Siverek, Türkiye), Türk asker. 1958 yılında Kara Harp Okulu'ndan, 1960 yılında Muhabere Okulu'ndan, 1968 yılında Kara Harp Akademisi'nden mezun oldu. 1983 yılında Tuğgeneral rütbesine terfi etti. Tuğgeneral rütbesi ile Askeri Liseler ve Bursa Garnizon Komutanlığı, Genelkurmay MEBS Daire Başkanlığı ve 2. Zırhlı Tugay Komutanlığı görevlerini yürüttü. 1987 yılında Tümgeneral rütbesine terfi etti. Tümgeneral rütbesi ile Genelkurmay Muhabere Elektronik ve Bilgi Sistemleri Başkanlığı, Zırhlı Birlikler Okulu ve Eğitim Tümen Komutanlığı görevlerinde bulundu. 1991 yılında Korgeneral rütbesine terfi etti. Korgeneral rütbesi ile Genelkurmay Muhabere Elektronik ve Bilgi Sistemleri Başkanlığı, 2. Kolordu Komutanlığı ve Harp Akademileri Komutan Yardımcılığı ve Milli Güvenlik Kurulu Genel Sekreterliği Başyardımcılığı görevlerini yaptı. 1997 yılında Orgeneral rütbesine terfi etti. Orgeneral rütbesi ile Kara Kuvvetleri Kurmay Başkanlığı ve 1. Ordu komutanlığı görevlerinde bulundu. 2001 yılında emekli oldu. Evli ve bir çocuk babasıdır. Yannick Cahuzac Yannick Cahuzac (d. 18 Ocak 1985, Ajaccio), Korsika doğumlu Fransız futbolcudur. Şu an SC Bastia takımının formasını giymektedir ve oynadığı takımının kaptanlığını da yapmaktadır. Defansif orta saha bölgesinde oynamaktadır. Dedesi olan Pierre Cahuzac, Bastia'nın eski teknik direktörü ve Fransa forması giymiş eski futbolcudur. Kriko Kriko, genellikle elle çalıştırılan, ağır yükleri kaldırmak, basınç uygulamak ve çeşitli parçalardan oluşan malzemeleri desteklemek gibi işlerde kullanılan bir âlet. Jigme Thinley Lyonchen Jigme Yoser Thinley (d. 1952, Bumthang), Nisan 2008-Temmuz 2013 tarihleri arası Bhutan'ın eski Başbakanıydı. "Lyonchen" "başbakan anlamına gelmektedir. Pensilvanya Devlet Üniversitesi'nde yüksek lisans derecesi aldı. Şubat 1987'de Thinley Dasho unvanını aldı ve 1990 yılında bölgesel sistemi altında Doğu Bölgesi yöneticisi oldu. Ocak 1994 yılında İçişleri Bakan Yardımcısı olarak atanmadan önce, 1992 yılında İçişleri Bakanlığı sekreteri oldu. Daha sonra 1994 yılında Birleşmiş Milletler ofisi ve Cenevre'deki diğer uluslararası kuruluşlara Bhutan Daimi Temsilcisi olarak atandı. Bhutan'da Demokrasi başlayınca 20 Temmuz 1998-9 Temmuz 1999 ve 30 Ağustos 2003-20 Ağustos 2004 tarihleri arasında iki kez Başbakan oldu. Jigme 2003 yılına kadar ve daha sonra Kültür Bakanı olarak görev yaptı. 1998'de Bhutan Dışişleri Bakanı idi. 2 Haziran 1999 tarihinde Thinley'e Druk Thuksey ve Coronation madalyası verildi. Partisi Jigme Thinley'in Bhutan'ın ilk seçilen Başbakan olması için etkin Butan Millet Meclisi'nde 47 sandalyenin 45'ini kazandı. 9 Nisan'da göreve başladı. Thinley Temmuz 2009'da yoksulluğun azaltılması ve sürdürülebilir kalkınma çalışması deneyimine katkıda bulunmak için SNV Hollanda Kalkınma Örgütü Uluslararası Danışma Kurulu üyesi oldu. Konuralp MÃ¼zesi Konuralp Müzesi, Düzce'de bir müzedir. Müzenin birinci katında bölgede bulunmuş olan toprak ve metalden yapılmış heykelcikler bulunur. İkinci katta ise silahlar, yöresel kıyafetler, gelin odası ve geleneksel ev, cansız mankenler eşliğinde yer alır. Müzede 1789'u arkeolojik, 456'sı etnografik ve 3837'si sikke olmak üzere toplam 6082 eser yer almaktadır. I. Abdülhamid Türbesi I. Abdülhamid Türbesi, İstanbul’un Fatih semtinde; içinde 27. Osmanlı padişahı I. Abdülhamit’in ve 29. Osmanlı padişahı olan oğlu IV. Mustafa’nın mezarlarının bulunduğu barok üslupta türbedir. Eminönü semtinde Hobyar mahallesinde bulunan Türbe, Padişah I. Abdülhamit’in 1776-1777 yıllarında yaptırdığı imaretin bir bölümünü oluşturur. Padişah, buradaki arsa üzerine bir cami yaptırmak istemiş ancak yakında Yeni Camii gibi büyük bir mabed bulunduğu için cami yerine imaret yaptırmayı uygun görmüş; yanına medrese, çeşme, sebil, kütüphane eklemişti. Mimarlığını Mehmed Tahir Ağa, bina eminliğini Mustafa Ağa’nın yaptığı imaret Meşrutiyet yıllarında yıkılarak ortadan kaldırıldığından yerinde sadece türbe kalmıştır. İmaretin sebili, Gülhane Parkı karşısında durur. Kare planlı türbe tamamen mermerden yapılmıştır. Önünde bir avlu bulunur. Dıştan iki katlı görünen, kubbeli bir yapıdır; 26 pencere ile aydınlanır. Kuzey duvarının ortasına Muhammed’in ayak izini kapsayan bir mermer pano (Kadem-i şerif) yerleştirilmiştir. Türbe 2009 yılında restore edildi ve ziyarete açıldı Kadem-i şerif, Şam yakınlarındaki Kadem köyündeki mescitten padişah I. Abdülhamit’in ricası üzerine; bu emaneti saklamakla yükümlü Şeyh Muhammed Ziyad tarafından getirilmişti ve Sadrazam Halil Hamid Paşa tarafından Samatya’da inşa ettirilen Kadem-i Şerif Tekkesi’nde muhafaza edilmekteydi. Daha sonra Sultan I. Abdülhamid türbesine hediye edildi. Türbe içinde I. Abdülhamit ve IV. Mustafa dışında şu kişilerin sandukaları bulunur: CIA (anlam ayrımı) Mariya Vladimirovna Romanova Rusya Grandüşesi Mariya Vladimirovna Romanova ("Mariya Vladimirovna Romanova", Kiril: Мари́я Влади́мировна Рома́нова; d. 23 Aralık 1953; Madrid, İspanya), 1917 Bolşevik Devrimi ile sona eren Rus İmparatorluğu'nu üç yüz dört yıl yöneten Romanov Hanedanı'nın temsilcisi olan Rus İmparatorluk Ailesi'nin başkanlığı ve Tüm Rusya'nın İmparatoriçesi unvanı konusunda 1992'den beri hak iddia eden hanedan üyesidir. Rakibi Prens Nikolay Romanoviç Romanov ile kendisi Romanov Hanedanı'nın 21. yüzyıldaki en büyük savunucusudur. Resmî olarak, Rus İmparatorluk Ailesi tarafından günümüzdeki en yetkili Rus hanedan üyesi seçilmiştir ve yeniden hanedanın ülke yönetiminde söz sahibi olması durumunda kendisi Tüm Rusya'nın Otokratı ve İmparatoriçesi unvanının birinci derece sahibidir. Bu unvan günümüzdeki Rusya, Beyaz Rusya, Ukrayna, Kazakistan, Finlandiya, Estonya, Letonya, Litvanya ve Polonya olmak üzere dokuz ülkenin siyasi yönetim yetkisini içerir. Mariya Vladimirovna, "Grandüşes" (Büyük Düşes, diğer Avrupa kraliyet ailelerinin "Prenses" unvanından daha üstün görülen bir imparatorluk unvanı) unvanını, "Emperyal Hazretleri" (de jure Emperyal Majesteleri) hitap sıfatıyla birlikte, doğumundan günümüze değin kullanmaktadır ancak bu unvan ve sıfat için hakkı, imparatorluğun yıkılmasından dolayı, resmî olarak yoktur. Prusya Prensi Franz Wilhelm Victor Christoph Stephan'la evli kaldığı süre (9 yıl) boyunca, diğer unvan ve hitap sıfatlarının yanında, 11. nesil "Prusya Prensesi" olarak "Kraliyet Majesteleri" unvanını kullanmış ve Almanya tahtı için eşinden sonra gelerek sekizinci sırada bulunmuştur ancak boşanma sebebiyle hem eşinin Grandük unvanı hem de kendisinin Prusya hakları alınmıştır. Grandüşes Mariya, I. Victoria (Büyük Britanya ve İrlanda Kraliçesi, Hindistan İmparatoriçesi)'nın büyük büyük torunudur ve yine II. Elizabeth'in üçüncü nesil kuzenidir (uzak akrabalık). Grandüşes'in eski eşi Prusya Prensi Franz Wilhelm de I. Victoria'nın büyük büyük büyük torunu ve Prens Charles'ın dördüncü nesil kuzenidir. Bunun yanı sıra Grandüşes, III. Aleksandr (İmparator)'ın iki taraftan da büyük büyük torunudur. Gürcistan Prensi İrakli Bagration-Muhraneli'nin yeğenidir. Ayrıca Grandüşes İstanbul seyahati sırasında kendisinin, zorla Hristiyan yapılarak Kastilya ve Leon Kralı VI. Alfonso ile evlendirilen Endülüs asilzadesi Sevilla Prensesi Zaida vasıtasıyla Muhammed'in de 32. kuşaktan torunu olduğunu açıklamıştır ancak bu, kanıtlanmış bir bilgi değildir. Mariya Vladimirovna, Rus İmparatorluk Ailesi'nin eski reisi ve Tüm Rusya'nın İmparatoru unvanını isteyen ve resmî olmayarak kullanan Grandük Vladimir Kiriloviç Romanoff ve onun eşi, Gürcü kökenli ve modern Gürcistan ile Ermenistan'ı yıllarca yönetmiş olan Muhrani (Bagrationi-Muhraneli) Hanedanı'na mensup bir prenses ve Leh asilzadesi iken önce Amerikalı Sumner Moore Kirby, ardından da V.K. Romanoff ile evlenerek Rusya Grandüşesi olan Grandüşes Leonida Georgiyevna'nın kızı olarak İspanya'nın başkenti Madrid'de dünyaya geldi. (Baba tarafından) dedesi Grandük Kiril Vladimiroviç ve babaannesi de Viktorya Feyodorovna (doğum adı Edinburgh ve Sakson-Coburg-Gotha Prensesi Victoria Melita)'dır. Grandüşes Mariya Vladimirovna Romanova, Paris ve Madrid'de Runnymede Koleji'nde okudu. Ardından üniversite eğitimi için birkaç dönem Oxford Üniversitesi'ne gitti ve orada Rus Tarihi ve Edebiyatı eğitimi aldı. 23 Aralık 1969 tarihinde, Romanov (Romanoff) geleneklerine göre olgunluğa eriştiğinde Mariya babasına ve Rusya'ya bir çeşit sadakat yemini etti. Aynı zamanda, babası da çok fazla tartışmaya sebep olan bir kararname çıkardı ki bu kanuna göre baba, kural koyma yetkisi veren bir yönetici gibi, itibar verdiği ve söz hakkını tanıdığı o dönem yaşayan erkek Romanofflardan önce öldüğü takdirde, kendi kızı Mariya, imparatorluk tahtının sahibi olacaktı. Mariya'nın babası tarafından gerçekleştirilmiş bu durum, Rus İmparatorluk Ailesi'nde sadece kendi branşından kalanların tahta geçmesini garanti etmek amaçlı yapılmış bir girişim olarak görüldü ve Mariya'nın babasının bu faaliyetlerinin yasa dışı olduğu imparatorluk ailesinin diğer branşlarının reisleri tarafınca ispat edildi. Karşı çıkan bazı branş reisleri; Prens Vsevolod Ivanoviç (Konstantinovichi Branşı), Prens Roman Petroviç (Nikolayeviçi Branşı) ve Prens Andrey Aleksandroviç (Mihayloviçi Branşı). 22 Eylül 1976 tarihinde Madrid'de, Mariya ve Prusya Prensi Franz Wilhelm evlendi. Bu evliliğin ardından Franz Wilhelm, Ortodoks mezhebine geçti ve kayınbabası Rusya Grandükü tarafından verilen "Mihayl Pavloviç" ismini aldı. 1976'da evlenen çift 1982'de, tek çocukları olan Georg Mihayloviç'in doğumundan bir yıl sonra, ayrı yaşamaya başladı ve doğan bu çocuğa dedesi Grandük Vladimir tarafından "Rusya Grandükü" unvanı bahşedildi. 19 Haziran 1985 tarihinde Mariya'dan resmen boşanan Franz Wilhelm hem mezhebine hem de bir Prusyalı olarak "Prens" unvanına ve "Kraliyet Hazretleri" sıfatına geri döndü. Günümüzde Mariya Vladimirovna Fransa ve İspanya olmak üzere belirli aralıklarla iki ülkede ikâmet etmektedir. Rusça, İngilizce, Fransızca ve İspanyolca'yı ana dili olarak bilmesinin yanı sıra Almanca, İtalyanca ve Arapça'yı da konuşup okuyabilmektedir. Mariya aynı zamanda, Birleşik Krallık başta olmak üzere on altı ülkeden oluşan Milletler Topluluğu'nun taht veraset sırasındadır. Mariya'nın dedesinin "Sürgündeki Çar" iddiası diğer Romanovlar tarafından şiddetle reddedildi. Hatta hanedan mensuplarından biri, ""Ailenin sadece dağılmış olduğunu söylemek durumu güzel kelamla örtbas etmeye çalışmaktır. Gerçek şudur ki; aile çıldırmıştır."" şeklinde açıklamada bulunmuştur. Bir dönem babası Vladimir Kiriloviç, daha birçok erkek soy olmasına rağmen bazı kişilerce, Romanov ailesinin son erkek soyu olarak sayıldı. 21 Nisan 1992'de Vladimir Kiriloviç'in vefatı ile de Mariya, babasının yerine geçerek Rus İmparatorluk Ailesi'nin başına geçtiğini duyurdu. Ancak bu durum, bir başka hak iddia eden kişi olan Prens Nikolay Romanoviç tarafından kabul edilmedi ve o da kendisini Vladimir Kiriloviç'in yerine geçtiğini iddia etti. 1991 yılında II. Nikolay ve ailesinin bir kısmının uzun süre bulunamayan bedenlerinden kalan parçaların keşfinin akabinde, Mariya Vladimirovna, parçaların defni münasebetiyle, hanedan üyesi olarak saymadığı Romanov kuzenleri (Mariya'nın görmezden geldikleri kişiler içinde son imparator II. Nikolay'a en yakın olanlar yani II. Nikolay'ın kız kardeşi Grandüşes Ksenia Aleksandrovna'nın torunları bile dahildir.) ile ilgili başkan Boris Yeltsin'e bir mektup yazdı. Grandüşes Mariya mektupta şu sözleri söyledi, ""Onların bu mesele üzerinde fikir veya dileklerini belirtmeye en ufak hakkı yoktur. Sadece gidip mezarlıkta diğer dileyen tüm Rus halkın da yapabileceği gibi dua edebilirler."". Sonunca Mariya parçaların gerçekliğini tanımayarak 1998 yılındaki defin törenine katılmayı reddetti. Ayrıca Romanov kuzenlerini kastederek, ""Onlar hakkındaki düşüncem şudur ki hepsi aniden uyandı ve 'İşte budur! Bundan kazanç sağlamanın mutlaka bir yolu olmalı!' düşüncesiyle hareket ediyorlar'"" demiştir. Mariya monarşinin bir gün yeniden doğacağını umuyor ve insanların çağrısına cevap vermeye hazır olduğunu dile getiriyor. Yanı sıra sürekli devam eden aile arası ara bozukluğu hakkında kendisine soru yöneltiğinde de şu sözleri sarf etmiştir; 2002 yılında bahsi geçen Rus monarşist hareketi içindeki bu içsel sürtüşmeden dolayı büyük bir hayal kırıklığını uğramıştır. Eski bir cemiyet olan Rus Soyluluk Cemiyeti'nin rakibi olan Asilzade Aile Soydaşları Birliği temsilcilerin, Mariya Vladimirovna'dan habersizce, onun herhangi bir görüşü veya imzası alınmadan, birtakım yücelik unvanlarını ve Mucize Yaratan Aziz Nikolay Nişanı gibi ödülleri âdeta dağıttığı ortaya çıkınca, Maria Vladimirovna resmî sitesinde yasal uyarı niteliğindeki oldukça sert bir yazı kaleme aldı. 5 Ocak 2010'da ise Grandüşes Mariya Vladimirovna Türkiye ziyareti kapsamında İstanbul'a gitti ve orada İstanbul Baş Müftüsü Mustafa Çagrıcı ve tüm Hristiyan âlemini temsil eden Patrik I. Bartholomeos ile buluştu. Aynı yıl 14 Aralık tarihinde, Moskova ve Tüm Rusya'nın Patriği Kiril tarafından gerçekleştiren dini törenin ardından İtalya'nın Bari şehrine hacca gitti. Sonrasında Vatikan'a geçerek Papa XVI. Benedictus ve Kutsal Makam Devleti olarak da bilinen Vatikan şehir-devletinin sekreteri Kardinal-Kamerlengo Tarcisio Bertone ile buluştu. Pierre Cahuzac Pierre Cahuzac (d. 3 Temmuz 1927, Saint-Pons; ö. 31 Ağustos 2003, Ajaccio) Fransız eski futbolcu ve eski teknik direktör. SC Bastia'dayken 1978 yılında UEFA Kupası'nda takımına final oynattı. Olympique de Marseille gibi büyük dev takımı çalıştırdı. Torunu Yannick Cahuzac, SC Bastia takımında forma giymektedir. Vokatif Vokatif, Türkçede olmayan ismin hâllerindendir. Kişiye, hayvana ya da eşyaya hitap için bazı dillerde kullanılmaktadır. Vokatif bir ifade hitabın altını çizen bir söz yöneltme şeklini içerir. Mesela "Bilmiyorum, Ahmet" cümlesinde "Ahmet" vokatif bir ifade olup "Bilmiyorum Ahmet" cümlesindeki "Ahmet" gibi "bilmek" fiiline bağlı düz tümleç olmayıp tersine kime hitap edildiğini belli eder. Tarihî olarak vokatif hâli Hint-Avrupa hâl sisteminin bir parçası olup Latince, Sanskrit, ve klâsik Yunancada vardır. Birçok modern Hint-Avrupa dilinde kaybolmasına karşın bazılarında bugüne kadar kalmıştır. Örnekleri Modern Yunanca, Arnavutça, Baltık dillerinden olan Litvanyaca ve Letonyacada, Slav dillerinden Lehçe, Çekçe, Hırvatça, Sırpça, Ukraynaca, Makedonca, Bulgarca ve modern Kelt dillerinden İskoçça (Kelt) ve İrlandacada bulunmaktadır. Romen dillerinden Rumencede vokatif korunmuş olup bazen kendini göstermektedir; mesela kişisel artikeli kullanan, fakat vokatif hâlden önce düşüren Katalanca ve Portekizcede. Ekstremaduraca ve Falacada sonda gelen bâzı sesliler (İng. "post-tonical vowel"), isimlerin vokatif hâlinde açığa çıkarlarsa da bu yeni bir gelişme sonunda oluşmuş olup Latincedeki vokatif hâlden gelmemektedir. Hint-Avrupalı olmayan Gürcüce gibi dillerde de görülmektedir. Mesela "kurt" kelimesini alalÄ±m: Simgelenimle ilgili notlar: kesme işâretiyle ayrılmış elemanlar kökü, konu ünlüsünü (İng. "theme vocal") asıl soneki gösterir. "Ø" simgesi, başka durumlarda olabilmesine rağmen burada bir sonekin olmadığına işâret eder. Örneğin Latincede yalın hâl "lupus ve vokatif hâli "lupe" iken -i hâli (akuzatif) "lupuedir. Proto-Hint-Avrupalı kelimelerin önündeki yıldız işâreti teorik imâreler olup herhangi bir yazılı kaynakta görülmemiştir. ̥ sembolü (altta halka) bir ünsüzün ünlü görevini gördüğünü gösterir; bu örneklerde hemen "l" veya "r"in altında görünmesi gerekirken fonttan dolayı arkasında çıkabilir. Modern İngilizcede formel (morfolojik) bir vokatif hâl bulunmamaktadır. İngilizce genelde vokatif ifâdeler için yalın hâli kullanır, fakat cümlenin kalan bölümünden ünlemlerde olduğu gibi virgüllerle ayrılır. Tarihsel olarak veya şiirsel ya da hitap konuşmalarında vokatif rol, İngilizcede ayrıca isim veya cümle bölümüne "O" ile başlayarak gösterilebilir. Bu şekil sık sık Kitab-ı Mukaddes'in King James sürümünde görülür: mesela "O ye of little faith" (Matta İncili 8:26). İyi bilinen bir başka örnek de Rudyard Kipling'in Just So Stories adlı eserinde görülen "O (my) Best Beloved" vokatif cümle parçasıdır. Buradaki 'O' klitik şekli olarak görülebilir ve "Oh" ünlemiyle karıştırılmamalıdır (The Chicago Manual of Style, 15. baskı, 5.197 bölümü). Fakat Oxford İngilizce Sözlüğü'nün altını çizdiği üzere "O" ve "Oh" aslında biri öbürünün yerine kullanılırdı. "Oh"nun ünlem olarak ortaya çıkmasıyla "O", modern İngilizcede tercih edilen vokatif biçimdir. Vokatif hâl genelde İzlandacada görülmezse de artık kullanılmayan birkaç kelimede Latinceden gelen vokatif deklinasyon bulunmaktadır. Bunlardan biri "Jesúnun vokatifi olan "Jesúsdur ("Ey İsa!"). Mesela: "sonur" ("son") ve "vinur" ("arkadaş/dost") yerli kelimeler ayrıca bazen kısaltılmış şekilleriyle vokatif cümle parçalarında "son" ve "vin" olarak görülür. İlâveten vokatif cümle parçalarında sıfatlar daima zayıfça dekline edilir. Oysa bunan dışında özel isimler genelde kuvvetli dekline edilmektedir. Kürtçede vokatif kullanılmaktadır. Mesela bir Kürtçe lehçesi olan Kurmancide bu hâl, eril kelimelerin sonuna "-o", dişil kelimelerin sonuna "-ê" harfi getirilerek oluşturulur. Ã–rnekler: Bunun dışında vokatif çekim eki kullanmadan ayrı kelimelerle de oluşturulabilir. Bunun için "Lo" (e) ve "Lê" (d) kullanılmaktadır. Ã–rnekler: Genelde Kürtçe kadın adlarının sonları zaten -ê üzerine, erkek adları da -o ile bitmektedir. Örnekler: Aso, Derdo, Gulê, Memo, Nazê, Şemo. İrlandacada vokatif hâl İskoççaya benzer. Ana belirliyici vokatif ilgeç "a" baştaki harfin yumuşamasını sağlar. Tekil olunca 'broad' ile biten birinci deklinasyon eril isimlerin dışında özel bir şekli yoktur. Mesela 'daraltılarak' damaksal yapılıp böylece tekil vokatifi (ve ayrıca tekil genitifi ve çoğul yalın) oluşturulan damaksal olmayan ünsüzler bu istisnalardandır. Sıfatlar ayrıca inceltilmektedir. Birçok durumda bu, tekilde eril vokatif ifadenin genitif hâle ve dişil vokatifin yalın hâle benzemesi demektir. Vokatif çoğul genelde yalın hâl çoğula benzer. İstisna bir kez daha "-a" ekleyerek vokatif çoğulun oluşturulduğu birinci deklinasyon isimleridir. İskoççada vokatif hâlle isimlerin ilk harfleri yumuşar. Ayrıca eril isimler mümkünse inceltilir(yani son ünlünün önüne 'i' tamamlayıcı ünsüzü gelir). Bunun dışında "a", ismin önüne bir ünlüyle veya bir ünlüyü hemen arkasında bulunduran bir f'le başlamıyorsa eklenir. Eğer f ve ünlü ile başlıyorsa yumuşadığında sessizleşir. Örneğin: “Hamish” ismi, sadece “Sheumais”'ın İngilizce telaffuzudur ve dolayısıyla aslında bir Galca vokatiftir. Benzer şekilde “Vairi” ismi, “Mhàiri”'in İngilizce telaffuzudur. Keltçe vokatif hâli ilgeçi aynı İskoççada ve İrlandaca olduğu gibi "a" ile yaparak ve izleyen kelimeyi ikinci duruma değiştirerek korumaktadır. Man dilinde vokatif hâl, en azından baştaki inceltmele belli edecek kadar vardır. Bu Galcede de böyledir. Bretonca vokatifi kaybetmişe benzemektedir. Latincede bir adın vokatif hâli, yalın hâliyle aynıdır. İstisna, yalın hâlde "-us"la biten ikinci-deklinasyon isimler. Bir örnek, Shakespeare'in (genelde "Sen de mi, Brutus?" ile tercüme edilen) meşhur cümlesi "Et tu, Brute?"dir. Burada "Brute vokatif hâli temsil ederken "Brutus yalın hâlidir. "-ius"la biten isimlerin vokatifleri farklı olup "-ie" ile bitmesi yerine yalnızca "-ī" ile biterler. Böylece "Julius" "Julī" ve "filius" "filī" oluvermektedir. Bu kısaltma vurgunun yerini değiştirmediğinden "Vergilius" vokatifinde vurgu, kısa olmasına rağmen ilk "i"de olup "Vergilī"dir. "-aius" ve "-eius" ile biten isimlerin vokatifleri, "i" kökte ünlü harflerle bir arada olmasına rağmen "-aī" veya "-eī" ile biter. Birinci ve ikinci deklinasyon sıfatlar, yalın hâl "-us"la biterse eril tekilleri ayrıca farklı vokatif şekiller alarak "-e" ile biter. "-ius" ile biten sıfatların vokatifleri "-ie" ile bittiğinden mesela "eximius"un vokatifi "eximie" olmaktadır. "-eus" ile biten isimler ve sıfatlar yukarıdaki kurallara uymaz. "Meus"un vokatifi kuralsız olup "mī" iken "deus"un belirgin bir vokatifi bulunmayıp "deus" olarak kalmaktadır. "Tanrım!", Latincede böylece "mī deus!"tur. Buna rağmen Jerome'nun Vulgate'i tutarlı biçimde (ve klâsik kurallardan ayrılarak) "deus meus"u vokatif olarak kullanmaktadır. Rumence'de vokatif hâl Latince'den kalmıştır. Morfolojik olarak özel sonlamalar kullanılarak oluşturulurken ara sıra başka morfofonemik değişikliklere sebep olur: Resmî konuşmada çoğu zaman vokatif yalın hâl/-i hâli (akuzatif) kendi şekli olsa bile yalnızca taklîd eder. Bunun böyle olması, vokatifin genelde aşırı doğrudan görülmesi ve böylece kaba gelmesindendir. Venedikçede vokatif hâl, hâl sonlarını kaybeden çoğu Romen dili gibi herhangi bir sonla belirlenmez. Fakat dişil özel isimlerinde belirteçin yokluğuyla hâlâ görülmektedir. Buna yüklemlerde de ismin diğer hâllerinde dişil isimlerden önce gelen Ła / L' kişisel artikeli örnek gösterilebilir. Böylece vokatif hâl, hiçbirinin özel bir sonu ya da edatı olmamasına rağmen hem yalın, hem de -i hâli (akuzatif) hâllerinden ayırt edilebilir. Bunun aksine eril ve diğer isimler, yalnızca ses uyumuna ve ses kesmelerine (İng. voice breaks) dayanmaktadır. Kişisel artikelin dişil özel isimlerde (varlığı/yokluğu) ayrıca vokatif hâli edatlardan ayırt eder. Bu, edatsal yapılanmalarda bile düşürülen yerel isimlerin belirli artikeli ła'dakinden farklıdır. (Cinsiyete uygun) artikelin kişinin isminden önce kullanımının yaygın olduğu konuşma dili Almancasında artikel, bir kişi çağrıldığında Venedikçede olduğu gibi ihmal edilir. Diğer Slav dillerinden farklı olarak, Bulgarca isim deklinasyonunu tamamen kaybetmiş, fakat vokatif hâli muhafaza etmiştir. Geleneksel erkek isimlerin genelde bir vokatif hâli vardır: Daha yeni ve yabancı isimlerin vokatif biçimi olabilirse de kullanılmamaktadır (sadece "Ричард" (Richard) yerine "Ричарде", kulağa garip ve komik gelmektedir). "господин министре" (Bay Bakan) biçimindeki vokatif cümle parçasındaki gibi ifâdeler, neredeyse tamamen ve bilhassa resmî yazılarda karşılığı olan yaygın şekillere yerini bırakmıştır. Özel isimlerin genelde daha az kullanılmasına rağmen vokatif şekilleri vardır. Aşağıda sıkça vokatifle kullanılan özel isimler sıralanmıştır: Vokatif hâl şekilleri ayrıca normalde dişil isimlerde mevcuttur: -"е" ile biten biçimler kaba kabul edilir ve normalde bu biçimlerden kaçınılır. İstisnâlar, vokatifi daima kullanılan dişil akrabalık kavramlarıdır: "баба" - "бабо" (büyükanne), "мама" - "мамо" (ana), "леля" - "лельо" (hala/teyze), "сестра" - "сестро" (kız kardeş). Çekçede vokatif ("5. pád") yalın hâlin eril ve dişil isimlerinin tekilinde farklıdır. Gayrıresmî konuşmada, eril soyadının erkeklere hitapta genelde yalın hâlde olur. Mesela "pane Nováku!" yerine "pane Novák!". (Dişil soyadları sıfat olup yalın vokatif hâlleri aynıdır). Hocalar sıkça öğrencilerine yalın hâldeki soyadlarıyla hitap ederler. Fakat bu hitap şekli kaba olarak görülebilir. Resmî ve yazılı biçimlerde uygun vokatifi kullanmak şiddetle tavsiye edilir. Lehçe'de vokatif ("wołacz") şu şekilde oluşturulur: Dişil isimler, genelde -o almaktadır. Ancak -sia, -cia, -nia, ve -dzia ile bitenler hâriç. Bunlar -u ile biter. -ść ile bitenler de -i ekini alır. Eril isimler generally -de hâlinin karmaşık kalıbına uyar. ("tanrı"), ("baba") ve ("oğlan") gibi birkaç kelime hâriç. Cinsiyetsiz isimler ve all çoğul isimler yalın hâldekinin aynısıdır. Birkaç örnek: Resmiyet dışı konuşmada yalın hâl, gitgide artarak vokatif yerine kullanılmaktadır. Ters bir görüngü ayrıca görülmektedir – gayrıresmî in informal görüşmelerde, vokatif biçim bazen yalın hâlin yerini alır. Örneğin "Józio przyszedł" (Joe geldi) yerine "Józiu przyszedł". Bunun yanı sıra vokatif şu durumlarda yaygındır: Vokatif ayrıca "Kocham Cię Krzysiu!" ("Seni seviyorum, Chris!") veya "Tęsknię za Tobą, moja Żono." ("Seni özledim, karım.") gibi şefkatli veya bir şeyi sevdiren bağlamlarda sıkça kullanılır. Litvancada bütün isimlerin neredeyse her zaman yalın hâlden farklı olan vokatif hâli bulunmaktadır. İstisnalar bazı dişil isimlerin çoğullarıdır. Fakat günlük konuşmada vokatif hâli yalın hâlle değiştiremek yaygın olarak yapılan bir yanlıştır. Küçük ismin aldığı biçim deklinasyona ve bazen adın cinsine bağlıdır: -as "vyras" (m) â€“ "vyre" ("erkek, koca") -ias, -ys "svečias" (m), "gaidys" (m) – "svety" ("guest"), "gaidy" ("rooster") -is "brolis" (m) – "broli" ("ağabey/erkek kardeş") İstisnalar: -ėjas ile biten "vėjas" – "vėjau" ("rüzgâr") ve "siuvėjas" – "siuvėjau" ("dikişçi") gibi isimler. Bu deklinasyona âit isimlervokatif hâldede -ai ile biterler: "Jonas" – "Jonai". Küçültme şekilleri normalde bitimsiz olarak kullanılırlarsa da ("broliuk") ("little ağabey/erkek kardeş") tam şekli de geçerlidir ("broliukai"). -a "galva" (f) – "galva" ("baş") -ia "vyšnia" (f) – "vyšnia" ("kiraz") -i "marti" (f) – "marčia/marti" ("gelin") Rasa, Rūta gibi dişil isimler vokatif hâlde aynı şekilde telaffuz edilirlerse de vurgu değişimine uğramaktadırlar. Yalın hâlde son hecenin, vokatif hâlde sondan ikincinin vurgulanması gerekmektedir: Ilona (yalın) – Ilona (vokatif). -ė "katė" (f) – "kate" ("kedi") Bu deklinasyonda (hem özel, hem de cins) bâzı isimler ayrıca farklı olarak vurgulanır: "aikštė" – "aikšte" ("kare"). Küçültme şekillerinin sonu genelde ihmâl edilir: "sesutė" – "sesut" ("küçük kız kardeş"). -us "sūnus" (m) – "sūnau" ("oğul") -is "dantis" (m), "avis" (f) – "dantie" ("diş"), "avie" ("koyun") -uo "vanduo" (m), "sesuo" (f) – "vandenie" ("su"), "seserie" ("kız kardeş") -ė "duktė" (f) – "dukterie" ("kız evlât") Geçmişte Slav dillerinde bulunan vokatif Rusçada kaybolmuş ve şimdi ancak kullanılmayan belirli ifadelerde görülmektedir. Genelde dînî kökenli bu ifadeler, günlük konuşma dilinde çokça kullanılır: "Боже!" ("Bozhe", "Бог", "Bog", "Tanrı"nın vokatifi), ayrıca sıkça "Боже мой!" ("Bozhe moy", "Tanrım!") ve "Господи!" ("Gospodi", vokatifi "Господь" "Gospod", "Efendi") ifadelerinde kullanılmaktadır. Bu, ayrıca "Господи Иисусе!" ("Gospodi Iisuse!", "Iisuse" "Иисус" "Iisus", "İsa"nın vokatifi) ifadesinde de geçer. Vokatif hâli ayrıca dualarda kullanılmaktadır; örneğin "Отче наш!" ("Otche nash", "Babamız!"). "Ey Tanrım!" gibi kuvvetli duyguları ifade etmek için kullanılmakta ve çoğu zaman birleştirilmektedir ("Господи, Боже мой"). Tarihî vokatifle ilgili daha çok örnek Kitab-ı Mukaddes'in atasözü olarak kullanılan başka alıntılarında görülmektedir. Örneğin "Врачу, исцелися сам" ("Vrachu, istselisya sam" - "Hekim, kendini iyileştir", cf. yalın "врач", "vrach"). Vokatif şekilleri ayrıca in modern Slavoncada kullanılır. Rus Ortodoks Kilisesi'nin patrik ve piskoposlarına "владыко"("vladyko", egemen, cf. yalın "владыка", "vladyka") diye hitap edilir. Sonraki durumda vokatif biçim piskoposlar ve patrikleri adlandırırken genellikle yanlış olarak yalın hâlde kullanılır.. Modern günlük konuşma Rusçasında küçük isimler ve kavramların ufak bir bölümü, bazı dilbilimcilerin tekrar ortaya çıkan vokatif hâl olarak gözönüne aldığı çoğu zaman özel ve "kısalmış" bir biçim alırlar. Bu biçim ancak küçük isimlere ve "-a" ve "-я" ile biten isimlere uygulanmakta olup isteğe bağlı olarak vokatif biçim düşürülmektedir: ""Лен, где ты?"" ("Len, gde tı?", "Lena, neredesin?"). Bu ifade temelde ""Лена, где ты?""'ya eşit olmakla birlikte tek farkı önceki sürümün konuşanla hitap edilen kişi arasında positif kişisel, duygusal bir bağın varlığını göstermektedir. "-я" ile biten isimler bu durumda bir inceltme işareti almaktadır: ""Оль!"" = ""Оля!"" ("Olgä!" = "Olga!"). Ek olarak küçük isimlerde bu biçim çoğu zaman ""мам"" ("mam") ve ""пап"" ("pap") olarak kısaltılan ""мама"" ("mama", ana) ve ""папа"" ("papa", baba) gibi kelimelerde kullanılır. Bu tür kullanımlar (yukarıdaki örnekte ""Leno"" olması gereken) tarihî vokatiften farklıdır ve bu tür tarihî kullanımla ilgisi yoktur. 1980'lerin sonuna kadar Slovakçadaki farklı vokatif hâlin varlığı tanınır ve okullarda öğretilirdi. Bugün bu hâlin dînî, edebî veya alaycı bağlamlardaki birkaç örnek dışında kaybolduğu kabul edilir. Mesela Günlük konuşmada Çekçe vokatif bazen belli kelimelerin altını çizmek için kullanılır. Mesela Konuşma dilinde başka bir vokatif biçimi muhtemelen bazı Macarcakonuşan aile efradının veya özel isimlerin etkisiyle ortaya çıkmaktadır. Mesela Ukraynaca, diğer yakın akraba olan Beyaz Rusça ve Rusça gibi Doğu Slav dillerinin aksine vokatif hâli korumuştur. Detaylar için bakınız Ukraynaca gramer#Morfoloji. Aslında Arapçada yalnızca üç hâl vardır: yalın hâl, -i hâli (akuzatif) ve genitif. Fakat, başka dillerde vokatif hâle benzer bir anlam, ismin önüne getirilen "ya" () ilgeciyle belli edilir. İngilizce tercümelerde ihmâl edileceğine düz olarak yerine "O" kullanılmaktadır. Gürcücede vokatif hâl ikinci tekil ve çoğul kişilere hitapta kullanılır. Kelime kökünün bir ünsüzle bittiği durumlarda vokatif hâl soneki -"o" olur ve ünlüyle biten kelimelerde vokatif hâl için sonek yoktur. (Sonek, eski Gürcüce -"v" idiyse de şimdi arkaik kabul edilmektedir.) Mesela "kats-", "erkek" kelimesinin köküdür. Birileri bir başkasına bu kelimeyle hitâp ederse "katso" oluverir! Sıfatlar ayrıca vokatif hâlde çekimleri olur. İsimlerde olduğu gibi ünsüz son gövdesi (İng. final stem) olan sıfatlar vokatif hâlde sonek olarak -"o" ekini alır ve ünlünü son gövdesi değiştirilmez. Karşılaştırma örneği: İkinci cümle parçasında hem both sıfat, hem de isim çekime uğrar. İkinci tekil ve çoğul kişisel zarflar ayrıca vokatif hâlde de çekilir. "Shen" sen (tekil) ve "tkven" siz (çoğul) vokatif hâlde "she!"