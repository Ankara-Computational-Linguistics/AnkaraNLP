şey var: Boyumuzun ölçüsü...”(Lidar 39) İşte dediğim gibi, sıkıntı çekmesem de hayatımın bana ödediği bedel hep boyumun ölçüsü oldu.Vedaları sevmese de insan, alışmak zorunda kalabiliyor; yanına ise unutmayacakları ya da unutamadıkları kalıyor. Tek kelime edemeden çekip gitmesi daha da koyuyor insana, yolların ayrıldığını bildiğin an değil bulunduğun yolu terk etmek, bulunduğun hayatı terk etmek istiyorsun. Diyorsunuz ki birbirinize, şu şeyi hep hatırla, bu şeyi de hatırla, o şeyi de. Bir bahar günü İstanbul’dan Ankara’ya dönerken treni kaçırmanız sonucunda kendinizi Büyükada’da buluşunuzu mesela; ya da yediğiniz lezzetli balık ekmeği, Moda Sahili’nde birbirinize sarılmalarınızı... Hatırlayacaksınız. Elinize kalan ise bunları unutamamak bir de hatırladığınızda döktüğünüz birkaç damla gözyaşından ibaret olacak. Her mutlu şeyin sonu hüzün,ötesine inanmak ütopik duruyor banagöre. Ayrı yörüngelere dağılmak var bir de işte az önce dediğim gibi. Peki ne olacak ayrı yollara gidince?Bir taraf etkilenmeden hayatına devam edecek, biraz acı çekecek belki; birkaç gün,ay,yıl ağlayacak ama hayat devam edecek. En çok etkilenen de aslında veda etmek isteyen olacak. Başka denizlere yelken açmanın özgürlük olabileceğini düşünmek ya da aslında kendi isteği olmayan şeyleri hayatında barındırmak, veda edenin yavaş yavaş eriyerek ölmesine neden olacak. Ne olacak mesela? Veda edecek, sonra istemediği bir insanla bir ömür aynı yatağa baş koyması için diretecek ailesi, o da mecburi kabul edecek. Sonra, istenmeyen bir paylaşımın istenmeyen peydahları gelecek dünyaya, bu sefer kurtulmak hiç mümkün olmayacak. Sonrası zaten bilinen bir şey, sonsuz bir mutsuzluk. Eriyecek yavaş yavaş mutsuzluğunun ateşinde, ve ölecek. Zaten hep böyle olmuyor mu?Başkasını mutlu etmek için, sırf anamın babamn dediği olsun dediğimiz için, dediği için, dedikleri için mutsuz değil mi bir sürü insan bu coğrafyalarda?Belki bir gün insan vazgeçse başkalarını düşünmekten ve kendisi için yaşamaya başlasa, vedalara ve unutuşlara gerek kalmadan mutlu olunabilir. Mesela ben, mutlu olabilirdim. Sağolsunlar, bu seferde gol değil...“Kapıda bir kez daha ‘Seni seviyorum...’ dedim. O da ‘Hoşça kal...’ dedi. Ya da güle güle... En çok o an aşıktım ona.”(Lidar 221)KaynakçaLidar Ali. Tesirsiz Parçalar.İstanbul:Müptela Yayınları Ltd.Şti. Beşinci Baskı:Aralık,2015.İpek Baysal ENSEMİZDEKİ SOĞUK NEFES Bazen oturup düşündüğümde fark ediyorum ki boş vermeyeli, dertlere, acılara gülüp geçmeyeli o kadar uzun zaman olmuş ki… Aslında hayatın beraberinde getirdiği tüm dertleri en sevdiğimiz tatlıymış gibi güzelce yiyip yutmalıyız olabildiğince hızlı bir şekilde. Çocukluğumda tam da böyle yapıyordum; düştüğümde ağlayıp sonra hemen gülüyordum, bir arkadaşımla küstüğümde ertesi gün barışıp hiçbir şey olmamış gibi davranabiliyordum. Çocukluğumda önümde duran ve hep ardında neler olduğunu, daha doğrusu, nasıl bir hayat olduğunu merak ettiğim kapalı kapı aralandığı zaman bitmişti sanırım benim acılara kattığım tatlandırıcım ve ben dertlerin artık o kadar da tatlı olmadığını anlamıştım. Onlar da benimle birlikte büyümüştü sanki. Boş vermek, acılara gülüp geçmek artık o kadar kolay değildi çünkü. Artık dizim kanadığı için veya düştüğüm için ağlamıyordum, yüreğimi yakan acılarla tanışmıştım ben o kapının ardında. Çocukken aklımın ermediği, tanımını bile yapamadığım, ciddiyetinin farkına varamadığım, sadece televizyondan veya insanlardan bir kelime olarak duyduğum o rüyasız derin uyku yani ölüm, benim için pek bir şey ifade etmiyordu çünkü o zamanlar, henüz tanışmamıştım onunla. Oysaki o değişmez son, en yürek yakan acıymış hayattaki. Hem de çok acımasız ve zamansız gelen, gelirken de gerçekleştirilecek hayalleri, yapılacakları dinlemeyen, beklemeden gelen bir acı... Uğruna sayısız savaşlar verilen, içinde yaşamak, bir yer edinebilmek için her türlü şey yapılan koskoca dünyadan ve dünyanın sınırsız güzelliklerinden vazgeçmeye mecbur olmaktır ölüm, pes etmek zorunda bırakılmaktır. Küçücük yerde boylu boyunca yatmaktır, hareketsiz ve sessiz bir şekilde. Hem de belki de tam canın koşmak isterken kırlarda umursamazca, kokusunu doya doya içine çekmek isterken mis gibi çiçeklerin… Her şeyi geride bırakıp tek yöne bir bilet alıp kimsenin bilmediği bir yere gitmek ve asla geri dönememek gibi bir şeydir yani. Ölüm, bütün çocukluğum boyunca yanımda olan dedemi yanımdan koparıp aldığında hissettim ben ilk defa gerçek acıyı, onun geri dönemeyeceği ve bir daha asla onu göremeyeceğim gerçeğiyle yüzleştiğim an sol tarafım önce yandı, sonra da ensemde soğuk bir nefes hissettim. Bu acı hiçbir şeye benzemiyordu, işte o zaman anladım bu dizimin kanamasıyla aynı şey değildi. O an hem nefret ettim ölümden hem de korktum. İnsan televizyonda duyunca, gazetede okuyunca şaka gibi geliyor ama aslında hiç şakası yoktu ölümün. Dedeme uğraşmıştı bir kere, çevremdeki herkese uğrayabilirdi her an. Yüreğim yanmıştı bir kere, bir daha yakabilirdi hiç acımadan. Ölümün etrafımdaki herkesi, bütün sevdiklerimi alıp beni yalnız başıma o yürek yakan acılarla bırakmasından gün geçtikçe daha çok korkar hâle geldim. Kimse yalnızlığı sevmez, seviyorum dese de sevmez, hiç gerçekten yalnız kalmamıştır sadece ve nasıl bir şey olduğunu bilmiyordur. Ben de sevmiyorum ve beni yalnızlığa iten her ne varsa ona düşman oluyorum. Yalnızlık soğuk bir nefes gibi geliyor bana. Neden mi? Çünkü dedemi kaybettiğim zaman tam ensemde hissettim onu, içimi ürpertiyordu o soğuk nefes. Yalnızlıktan bu denli korkmam onu daha fazla ensemde hissetmek istemediğimdendi. Murat Gülsoy’un kaleme aldığı Yalnızlar İçin Çok Özel Bir Hizmet adlı romanı okuduğumda yalnızlık hissinin insanlar üstünde oluşturduğu korkunun onlara neler yaptırabileceğine tanık olmuş oldum. Kitaptaki ana karakter Mirat da aynı benim gibi yalnızlığın soğuk nefesini ensesinde hissetmekten korkuyor ve o nefesten kaçmak için her şeyi göze alıyor. Kendini kalabalığın içinde yalnız hissetmekten kurtulmayı yani hayatından yalnızlık kelimesini silmeyi vaat eden özel bir hizmetten faydalanmaya karar veriyor. Tıpkı kalp naklinde olduğu gibi bir nevi zihin nakliyle ölmüş bir kızın zihniyle yaşamaya başlıyor Mirat. Benim yalnızlığın en büyük sebebi olduğunu düşündüğüm, sevdiklerimizi bizden alıp götüren ölüm, Mirat için yalnızlıktan korkmadan yaşama kaynağı olmuştu. Acaba böyle bir seçenek bana da sunulsa ben de yapar mıydım diye çok düşündüm kitabı bitirdikten sonra ve kendimle uzun süre bu konuda tartıştıktan sonra ''Evet, yapardın'' dedim kendime. Yalnızlık korkusu, o soğuk nefesi ensemde hissetmek o kadar kötü bir duygu ki, kurtulmak için her şeyi yapabilirim herhâlde ben. Belki bu seçimim size şu an çok mantıksız ve yanlış geliyor olabilir fakat yalnızlığın nasıl bir duygu olduğunu, insanın ayağını nasıl prangalar bağladığını, nasıl korkuttuğunu ancak onun o soğuk nefesinden dolayı üşüdüğünüzü hissettiğinizde anlayabilirsiniz. Eğer yalnızlığın soğuk nefesi üstünüzdeyse hangi yöntemle olursa olsun bir an önce kurtulmanız dileğiyle… Kaynakça Gülsoy, Murat. Yalnızlar İçin Çok Özel Bir Hizmet. İstanbul: Can Yayınları. 2015. BURCU BAYKAL YALNIZLIKLAR İÇERİSİNDEKİ BENLİĞİM Yalnız kalmak istiyorum bu aralar. Şehrin inanılmaz gürültüsü ve yapılması gereken işlerin ağırlığı altında eziliyorum, zihnimin yeteri kadar nefes alamadığını hissediyorum bir süre sonra. Kendi benliğimle yalnız kalmaya büyük bir özlem duyuyorum, tüm bu kalabalıkları görmezden gelircesine. Elime kahvemi alıp koltuğa uzanmak, kahvemi dökerken dışarıları seyre dalmak ve kendi derinliklerime inmek istiyorum. Benliğimde keşfe çıkmayı oldum olası çok sevmişimdir ben; özellikle de etrafımdaki baskı ve gerginlik arttığında. Bunu düzenli olarak yapmak istiyorum aslında, ancak bazen gerçekten zaman saatle ve benimle dalga geçermişçesine akıyor ellerimin arasından. Ve ben bir gün daha yaşlanmış oluyorum, yıllara yenik düştüğümün ayrımında olmayarak. Bu yüzden mümkün olduğunca uyku diliminden küçük parçalar koparmaya çalışıyorum, içimdeki bu yeni insanı tanımlayabilmek için. Çünkü biliyorum ki, seyahat etmeyi ne kadar seversem seveyim; eğer benliğimi yeterince öğrenmeden gidersem uzaklara, beni gene bir yabancı karşılayacak kendimden içeri. İşte bu yüzden, zihnimin kuytularına gömülmeyi seviyorum ben. Yaptığım her şeyin ve tüm sorunlarımın bir açıklaması var kendi içimde; bunları öğrendikçe, ilmek ilmek sabırla çözdükçe kendi geçmişimle barışıyorum. Bunu yaptıkça da, kendimi bilmenin ve bununla yaşayabilmenin o rahatlatıcı duygusu, tüm yüklerime bir tokat gibi çarpıp hepsini deviriveriyor. Daha da hafifliyorum, savaşmam daha da kolaylaşıyor şehirle ve insanlarla. Belki de alıp başımı gitmeliyim. Kısa süreliğine kafamı dinlemekten değil, tamamen gitmek ve kendimle yalnız kalmaktan bahsediyorum. Hazırlanarak değil, yarına ne yiyeceğimi bile düşünmeden vurmak istiyorum kendimi yolara. Kendimle en yakın arkadaş olup, ömrümün sonuna kadar yapacağım işleri ve sıklık derecelerini kendim belirleyeceğim bir hayat düşlüyorum.Bu kararımdan caymama ve tökezlememe sebep olan tek şey sevdiklerim oluyor, değer verdiğim insanlardan uzaklaşma hissi bir kaya gibi oturuyor yüreğime. Dolambaç kitabının ana karakteri Emilie ise, ailesini ve yasak aşkını arkasında bırakarak, yanına sadece hastalığını ve kendini alarak bunu başarabilmiş bir kadın. Benim cesur versiyonum diyebiliriz aslında, kendi yalnızlık hissini ve sıkılganlığını benim gibi satırlara dökmektense, kendi yalnızlığında demlenmeyi daha uygun görmüş ruhu ona. Kalmak ve savaşmaktır belki de daha cesurca olan. Tüm bu gürültüye ve şehrin trafiğine, insanların sabitleşmiş doğrularına ve dedikodularına katlanabilmek, belki de yapabileceğim en yürekli davranıştır. Bilemiyorum, sevdiği insanları arkasında bırakıp gidebilmek herkesin harcı değil elbet, ancak kalıp savaşmak yerine gidebilmek, önümüzde uzanan seçenekler arasında kolay olanı seçmek olabilir biraz da. Ben bu kadar alıp başımı gideceğim diyorum ama, gidersem yine bir başka bedenin omuzlarında huzur bulacağımın farkındayım. Her ne kadar bunu kabullenmek istemesem de, başka birilerinin yanımdaki mevcudiyetine ihtiyaç duyuyorum zaten. Bana gerginlik ve baskı iyi gelmiyor sadece, yoksa sanırım hayatımın çok büyük bir kısmını yalnız başıma harcayabileceğimden emin değilim. Dışarıdan belki de tam görünüyorum ama, içeride eksik ve sızılı bir ruh taşıyorum aslında. Ben en iyisi arada kendi benliğimle tanışmaya devam edeyim. Şu an içinde bulunduğum durumda en çok işe yarayabilecek olan çözümüm bu çünkü. Tamamen farklı bir insan gibiyim kendimle konuşurken, daha önce çok sık karşılaştığım, ama hiç oturup uzun uzun muhabbet etmediğim bir insan gibi oluyor benliğim gözümde. Biliyorum ki, beni hiçbir zaman yargılamayacak olan sadece o var hayatımda, sadece o beni olduğum gibi kabullenmek zorunda, çünkü aynı bedene katlanmak zorundayız önümüzde akıp giden seneler boyunca. İşte bu yüzden, fırsat bulduğum her zaman kendimle konuşmaya devam etmek en büyük keyiflerim arasında, tıpkı yazma sevdam gibi, devam ettikçe beni tamamlayan ve yaşama umutla bakmamı sağlayan. KAYNAKÇA Bakker, Gerbrand, Dolambaç, Metis Yayınları, 1. Baskı, Mayıs 2013, İstanbul Doğaya Dönüş Son zamanlarda dikkatimi çeken bir durum var. Akşam haberlerinde çıkan sağlığa faydalı şifalı ot veya besin haberlerinin bir hayli artmış olması. Sanırsınız ki her gün bir şifalı otun mucizevi bir şekilde kansere iyi geldiği keşfediliyor yahut bir besinin insan vücudunun ihtiyacı olan bazı mineralleri ihtiva ettiği anlaşılıyor. Hal böyle olunca bu tür haberlerin birer pazarlama yöntemi olduğu şüphesi uyanıyor bende. Geçen günlerde üst düzey bir bürokratın da bu yönde bir açıklama yapmış olması şüphelerimi kuvvetlendiriyor. Haberlerin doğruluğu tartışılabilir, fakat gerçek olduğundan emin olduğum bir şey varsa o da her zaman en iyisinin en doğalı olduğu. Bunu söyleyebiliyorum, çünkü Türkiye’nin farklı yörelerinde yaşayan akrabalarımız vasıtasıyla birçok ayrıcalığı yaşayabiliyorum. İşin üzücü yanıysa doğallığın hikmetini yirmi birinci yüzyılda yeni yeni anlamaya başlıyor olmamız. Mustafa Kutlu da Şarlatan isimli yazısında bu konuya değiniyor ve benim de sahip olduğum düşünceleri şu şekilde müşahhaslaştırıyor: Modern medeniyetin doğaya karşı açtığı savaşta kazanmış olduğu zaferler kazanımlar olarak değerlendirilmişken şimdilerde bu anlayıştan ricat ediliyor(140). Çok güzel söylüyor Mustafa Kutlu. Üstelik haklı da... Etrafıma baktığım zaman insanların davranışlarından sanki doğaya açılan savaştan dolayı bir pişmanlık duyuluyormuş da onu telafi etmeye çabalanıyormuş havası seziyorum. Yalnızca akşam haberlerindeki şifalı ot haberlerinden bahsetmiyorum. Daha niceleri mevcut etrafımızda ama biz yeterince dikkatli bakmıyoruz. Hobi bahçeleri mesela... Son beş yılda popülaritesi iyice artan hobi bahçelerinin var oluş nedeni şudur: Şehirlerde yaşayan ve doğal besinlerle beslenmek isteyenler, hobi bahçelerinde kendi meyve sebzelerini kendileri dikecek, sulayacak, büyütecek ve en sonunda toplayıp yiyebilecektir. Bir örnek daha mı, hemen geliyor; sütçüler. Her hafta belirli günlerde sabahtan sağmış oldukları sütü doldurduğu tankeriyle bütün şehri gezerek süt satarlar. Her apartman zillerini çaldıklarında başlarında hanımlar doluşur ve akşamları eve dönerken tankerlerindeki sütün bitmediği zamanlar nadirdir. Ya da en basitinden marketlerin manav reyonlarında müşteri çekmek için en çok kullanılan kelime: doğal. O zaman ben iki dakika dururum, düşünürüm ve sorarım: 2030 yılında tabletler üretilecek, insanlar artık besin ihtiyaçlarını küçük tabletlerden karşılayacak ve başka bir şeye ihtiyaç duymayacak diyenler. Hâlâ aynı kanaatte misiniz? En başta bahsettiğim şifalı bitkilerle ilgili ilginç bir durum ise bu bitkilerin hastalıkların çözümünde kullanılmasını savunanların uzun bir süre ciddiye bile alınmamış olması. Belki de bu yüzden bu kadar geciktik bu ricatta. Aslında tıp fakültesi mezunlarına da hak vermiyor değilim bu konuda. Altı yıllık zorlu bir eğitim sürecini tamamladıktan ve bu eğitim içerisinde yüzlerce belki binlerce Latince kavramlar, isimler ezberledikten sonra birisi çıkıyor ve sizin çözüm deva bulamadığınız bir rahatsızlığa çare olarak arka bahçenizde yetişen bir otu gösteriyor. Hoş değil gerçekten. Fakat insanın sebep olduğu birçok problemin çözümünün de doğada olduğu bir gerçek. Bu yüzden tıpla alternatif tıp barışmalı diyor Mustafa Kutlu. Barıştırmalıyız. Öze dönüş olarak isimlendiriyorum ben bu süreci. İnsanlığın, teknolojinin, medeniyetin bu seviyeye gelmiş olmasının özündeki doğaya dönüş. Doğanın değerini fark etmekten kaynaklanan bir dönüş. Ben de bu dönüşü her sene biraz daha yaşıyorum. Ben doğma büyüme Ankaralıyım. Büyükşehir çocuğuyum yani. Bir markete girdiğimde hormonsuz, bileşiminde herhangi bir kimyasal madde bulunmayan bir ürün alarak marketten çıkma ihtimalim yüzde birden daha az. Fakat her sene yazın babamın memleketi olan Üreyil Köyü’ne gittiğim zaman iç rahatlığıyla ağaçtan elmamı koparıp ısırabiliyorum, domates toplayıp kahvaltıda yiyebiliyorum ve öze dönüyorum. Umarım kalıcı olarak hep birlikte özümüze dönebiliriz çok geç olmadan. Kaynakça Kutlu, Mustafa. Vitrinde Olmak. İstanbul: Dergâh Yayınları, 2015. DOĞUŞCAN DERELİ DÖRT DUVAR ARASINDA The Shawshank Redemption özgürlüğün insan hayatındaki yerini ve özgürlük için neler yapabileceğini anlatan en mükemmel filmlerden. İnsanın ne kadar masum olursa olsun özgürlüğünü geri kazanmak için ne tür şeyleri göze alabileceğini bize fark ettiriyor. Filmde ana karakterin karanlıktan aydınlığa çıkışına ortak oluyoruz ve ortak hisleri paylaşıyoruz. Dünyada var olan her canlının doğduğu andan ölümüne kadar elindeki en büyük hak kişinin özgürlüğüdür. İnsan bunu kaybedene kadar ya da bu duygunun geçeceğini anladığı ana kadar belki de ne kadar önemli olduğunun farkına varmaz. Tam o anda, özgürlüğünüzü kaybettiğiniz an , kime dönüştüğünüzü de anlayamadığınız andır. İşte o andan sonra bazılarının gözünün önüne sadece ışığa erişmek gelir ve o ışığa erişmek için her şeyi yaparlar. Sevdiği insanlara karşı yanlış hatalar yapabilir , hiçbir zaman yapmayacağı şeyleri, hayatta asla dediği şeyleri o umut ışığına erişmek için yapabilir. Bazıları da sadece sabırla bekler, olayları inceler ve elinden alınan özgürlüğünü geri kazanmak için kendi içinde mantıklı yollar üretmeye başlar. Ürettiği bu yolda kimseye zarar vermesi, kimseyi arkasından bıçaklaması gerekmez. Bunlar insanın geriye dönüp baktığında hiçbir zaman pişman olmayacağı yollardan oluşur. Bir insanın özgürlüğü elinden alınınca insan yavaşça çıkış yolu arar içinde bulunduğu durumdan. Var olan özgürlüğümüz elimizden alındığında düşünmeye başlarız. Aslında hayatın ne kadar adaletsiz olduğunu, kimseye adil ve eşit davranmadığını fark etmeye başlarız. Hiç hak etmeyenler evlerinde rahat otururken, anlık bir duygunun kurbanı sonucu dört duvar arasında tıkılanlar vardır hayatta. Birisinin karşısında deniz manzarası, diğerinin ise soğuk betonarme duvarlar. İşte tam o anda içinizde asla sahip olmadığını düşündüğünüz kötülük düşüncesi filizlenir. Hayır, bu düşünce size birini öldürmenizi ya da her hangi pişman olacağınız bir şey yapmanızı sağlamaz. Sadece içinde bulunduğunuz sistemden bir tutam izinsiz adalet almanız için size cesaret verir. İşte sistem bu denli ufak adaleti almaya karar verdiğiniz de aslında çoktan özgürsünüzdür. Sadece uygun zamanı beklersiniz ve sonra yapmanız gereken son hamleyi yaparsınız hayatınızdan ne kadar zaman geçerse geçsin. Tıpkı filmdeki karakterin umutlu bir şekilde 20 yılını hiçe sayması gibi. Tıpkı sistemin bir parçası ama aynı zamanda içten içe ona zarar veren bir virüs gibi. Aslında herkes kendi içinde biraz sabırlı biraz sabırsız , biraz iyi biraz kötüdür kendi özgürlüğü konusunda. İşte bu aslında iyi insanların da içinde ufakta olsa bir kötülük hissi olduğunu bize anlatır ve bu masum insanlar kendi özgürlükleri için ne kadar içten ve derin hislerle özgürlüklerine ulaşmak istediklerini gösterir. Bu insanlar hayatlarına kötü bir birey olarak devam etmezler çünkü onlar daha önce bu sistemin içinde bulunan insanlardır. Biz zamanlar değersiz ama iyi ama zamanla hapsedilmeye değen kötüler. Bazen bu insanların olduğu yerde gerçekten adaleti aramaktansa ona erişmeyi daha uygun buluyor insan. Adaletin olmadığını anlıyor belki de. Kendini koca dünyada ufacık görüyor. Kendini tanıyamaz hâle geliyor. Önce şaşkınlık sonra alışma duygusu alıyor yeni kişiliğine adapte olurken. İşte bu sebepten özgürlüğü için mücadele eden masum insanları anlamaya çalışmalıyız. Bütün masumluklarının ardında ufak da olsa kötülük yok mudur zaten? İnsan hem meleği hem de şeytanı içinde barındıran bir canlı değil midir? Sonuç olarak insan kendini sorgulamaya başlıyor aslında. Ne kadar özgürüz veya kısıtlandığını düşündüğümüz özgürlüğümüz kimler tarafından kısıtlanıyor. Bu soruları sormaya başladığımızda biz, içinde bir tutam kötülük barındıran masum insanlardan oluyoruz. Öyle olmayı istesek de istemesek de. BAHAR 1 21301488 Şükrü BAHAR TURK 101-32 Seda Başer Çoban SIRADAN BİR GÜN “Gün Olur Asra Bedel” çok farklı bir kitap. Cengiz Aytmatov’un 1991 yılında yazdığı bu kitapta neredeyse her şey var. Genel olarak Sovyetler Birliği’ni eleştiren bir kitap olmasına karşın içinde bilim-kurgu gibi fantastik ögelerden, bozkırın ortasında yaşayan sıradan insanların yaşam öykülerine kadar geniş bir çerveçeveyi barındırıyor. Roman çok kısaca söylemek gerekirse bir cenazenin bir yerden başka bir yere taşınış öyküsünü anlatıyor. Kitapta komünist sistemin ağır bir eleştirisi ve komünist sistem içinde yaşayan insanların nasıl insandan sayılmadığı gibi konular işleniyor fakat benim hakkında konuşmak istediğim şey ise kitabın isminde de bulunan “Gün” kelimesi. Çünkü kitaptaki bütün olayların sadece bir günde olmasına, kitabın sadece bir günü anlatmasına çok şaşırmıştım. Daha önce okuduğum kitaplarda zaman günlere, aylara, yıllara yayıldığı için sadece bir günü anlatan bir roman okumak beni oldukça şaşırtmış, böyle bir şeye inanmakta zorluk çekmiştim. Hangimiz bir günün değerini durup düşündük ki? Birbiri ardına gelen monoton günlerin karanlığında boğulmaya alıştığımız için günleri pek umursamıyoruz belki de. Herkesin dilinde değil midir “Şu günü bir atlatayım ondan sonra rahatım…” cümlesi? Ama gerçekte böyle bir rahatlık maalesef ki mümkün olmuyor. Sabah güzel başladığını düşündüğün o mutlu gün bile monotonluğun ellerine bırakıveriyor kendini. Her gün aynı şeyler, her gün aynı şeyler… Bunu 5 kere daha yazıp bütün bir haftadaki günleri özetlemek isterdim ama o bile sıkıcı geldi. Neyse, benim derdim tam olarak bu. Ben hiçbir günümü bütünüyle dolu dolu geçirmedim. İlla günün bir kısmında boşluğa düşüp hiçbir şey yapmadığım oluyor. Kitapta ise bir günün dolu dolu anlatılması beni etkileyen şeydi. Bir gün içinde bir BAHAR 2 sürü olay yaşamak gerçekten tuhaf gelmişti. Ama insanların büyük çoğunluğu böyle olduğu için belki de artık pek dikkat çekmiyor günü dolu dolu geçirmek. İlla o sıkılmışlığı yaşamak gün içinde yaptığımız aktivitelerden biri olmuş sanki. Sanki sıkılmak diye bir aktivite çıkmış bütün herkes boş zamanlarında onu yapıyor… Konuşmak istediğim bir diğer şey ise olayların ne kadar çabuk gerçekleştiği. Yani demek istediğim bir saniyede veya bir dakikada bütün hayatınızı değiştirecek bir şey yaşayabilirsiniz. Bu da çok küçük olan, değersiz görülen bir saniyenin bile aslında ne kadar değerli gösteriyor. Bir saniyede dünyanın en mutlu insanı ve yine bir saniyede dünyanın en mutsuz insanı olmak mümkün. Bir saniyede sultanlar gibi bir hayata sahip olmak, yine bir saniyede özgürlüğünü kaybedip demir parmaklıklar arkasına düşmek de mümkün… Fakat bizler 86,400 saniye içeren bir günün kabaca 600 saniyesini hayatından memnun bir şekilde geçiriyoruz. Geri kalanı ya uyku ya da sıkılmışlık içinde geçip gidiyor. Buna bir çözüm bulunur mu bilemem, böyle gelmiş böyle gidecek şeylerden biri belki de ama en azından insanın böyle bir yaşam sürdüğünün farkında olması yine de küçük bir değer taşır bence. Sonuç olarak çok sevdiğim kitaplardan biri bu. Sadece bir günü anlatarak beni oldukça şaşırtan, “Nasıl olur ya, diğer günler nerde?” diye kendi kendime saçma bir soru sormamı sağladı bu kitap. Bu sayede zamanın değerini daha iyi anlamamı sağladı belki de. Geçen her saniyenin, her dakikanın geri gelmeyeceğini düşünürsek belki hayatımızı daha güzel yaşamaya başlayabiliriz. Ya da bütün dünyayı peşinden sürükleyen “sıkılmak” isimli aktiviteyi yapmaya devam ederiz kim bilir? Evrensel Barış Yolunda Kimlik, bireyin kendini bir topluluğa ait hissetmesi olarak tanımlanabilir. Günümüzde insanların birden fazla kimliği olmasına rağmen, genelde bu kimliklerden yalnızca bir veya birkaçı, özellikle de en fazla saldırıya uğrayanı öne çıkar. (Maalouf, 27) İnsanoğlunun büyük çoğunluğu, kendi aidiyeti doğrultusunda diğer kimlikleri eleştirir, hatta kimi zaman ötekileştirir. Başka kimlikleri eleştirmek, doğuştan gelen değil, kazanılması gereken bir haktır. Farklı aidiyetleri eleştirebilme hakkına sahip olmak için birey öncelikle bu aidiyetlere tepeden bakmamalı, dostça yaklaşmalıdır. Tepeden bakmayan, bütün saygıdeğer kimliklere eşit haklar tanıyan bir bakış açısı, dünya üzerindeki bütün toplulukların bir arada barış ve huzur içinde yaşaması için oldukça önemlidir. Bir topluluğun saygıdeğer olmasının ölçütü ise, tam olarak insan haklarına saygılı davranmasıdır. (89) Bu doğrultuda, Batı toplumları Doğu kültürüne, Müslüman topluluklar diğer dinlerin geleneklerine saygı duyduğu ölçüde medeniyetimiz ilerleme kaydedecektir. Bu bakış açısıyla incelediğimizde İslamiyet terörizmle karıştırılmadığı sürece, Müslüman topluluklar saygıdeğer bir aidiyete sahiptir. Son yıllarda Avrupa ve Amerika kıtalarında popülerleşen İslamofobi, insanlığın gelişimine katkı sağlamak yerine çatışmaları ve aidiyetler arasındaki uçurumları artırmaktadır. Böyle bir ötekileştirme sonucunda, nüfusu toplamda yedi milyara yaklaşan Müslüman toplulukların insanlığa yapabilecekleri katkılar engellenmekte ve Müslüman topluluklar iflah olmaz bir umutsuzluğa sürüklenmektedir. Bu tarz ayrıştırıcı ideolojilerin hakim olduğu toplumlarda, kendi aidiyetini ifade edemeyen bireylerin şiddete başvurması kaçınılmazdır. Rahatça “öldürme çılgınlığı” denilen şey, “kabilelerini” tehdit altında hissettiklerinde hemcinslerimizin katliamcılara dönüşme yatkınlığıdır. (28) Türkiye'nin bulunduğu coğrafyadaki gelişmeler, doğrudan kimliklerin tehdit edilmesinin acı sonuçlarına örnek olarak gösterilebilir. Milliyet veya din kimlikleri etrafında topluluk oluşturan bireyler, kimliklerini tehdit altında gördüklerinde iflah olmaz bir saldırganlığa kapılırlar. Düşünceler eleştirilirken hiçbir kimlik umutsuzluğa sevk edilmemelidir. Terörizmden dolayı bütün Müslümanları hedef alan eleştirilerde bulunmak terörizmin önünü kesmeyeceği gibi, aidiyetlerini tehdit altında hisseden bireyleri saldırganlaştıracak ve terörizmin Müslüman topraklarda destek bulmasına sebep olacaktır. Bunun yerine, Müslüman topluluklara hak ettiği saygıyı göstererek, ortak bir şekilde terör karşıtı eylemler yapılırsa terörizm sorunu çözülebileceği gibi, kimlikler arası barış da sağlanabilir. Batı toplumları diğer dinleri eleştirirken batıdaki gelişmenin Hristiyanlığa rağmen mi yoksa Hristiyanlık sayesinde mi gerçekleştiğinin ayırdına varmalıdırlar. Bununla beraber, İslamiyet'in toplumlara barış ve huzur getirebilecek tek din olduğunu iddia eden toplumlar da şunu fark etmelidir ki: bugün rahipler boğazlanırken, entelektüeller hançerlenirken ve turistler taranırken, İslam’ın VIII. yüzyıl'da hoşgörülü olduğunu bilmek yalnızca kötü bir avuntudur. (49) Sonuç olarak, dünya üzerinde barışın tesisi yalnızca bir topluluğun çabaları ile değil, bütün toplulukların bir dişlinin çarkları gibi beraberce çalışması ile mümkündür. Medeniyetlerin çatışması ve ötekileştirilmesi, gerilimi tırmandırmaktan ve düşmanlığı artırmaktan başka bir işe yaramayacaktır. Toplumların birbiri ile uyum içinde hareket etmesi için karşılıklı adımlar atılması konusunda her birey kendi üzerine düşen sorumluluğu almalıdır. Amin Maalouf'un da dediği gibi: “Kararlı olarak ötekine gitmek için başınız dik ve kollarınız açık olmalıdır, ancak başınız dikse kollarınız açık olabilir. Attığınız her adımda kendi insanlarınıza ihanet ve kendinizi inkar ettiğiniz hissine kapılırsanız, ötekine doğru ilerleyişiniz aksar; dilini incelediğim benimkine saygı göstermezse, onun dilini konuşmak bir açılma jesti olmaktan çıkar, bir bağlılık ve boyun eğme eylemine dönüşür.” (39) Bu örnekte görüldüğü gibi, medeni toplumlar diğer bütün topluluklara hak ettiği saygıyı gösterdiği ölçüde yakınlaşacaklar, tam tersi durumda ise topluluklar arasındaki uçurum her geçen gün daha da derinleşecektir. Bireyler ise aidiyetlerini benimserlerken, diğer insanların aidiyetlerine karşı saygısızlık yapmamalı ve saldırıda bulunmamalıdırlar. Dünya üzerindeki ortak mirasın korunması ve medeniyetimizin daha da ilerlemesi için, “dikey” mirasımızdan ziyade “yatay” mirasımızı benimsemeli ve çağdaşlarımız olan topluluk ve bireylerle uyum içinde yaşamaya dikkat etmeliyiz. Gelecek nesillere huzur dolu bir dünya bırakmanın tek yolu budur. KAYNAKÇA Maalouf, Amin. Ölümcül Kimlikler. İstanbul: Yapı Kredi Yayınları, 2008. Beste Cebeci DĠĞER HĠSLERDEN AYRILAN AġK AĢkın ne olduğunu bildiğimden emin değilim. Birini çok sevmekse eğer evet sevdim ama o kadar farklı yorumlar var ki bu duygu hakkında sanırım yaĢamıĢ olsam farkına varırdım. Sadece bir defa olunduğunu söyleyenler var mesela veya buna karĢı çıkıp birçok kez olunabileceğini savunanlar. Ben yaĢamamıĢ olsam da sanırım abartan taraftayım, aĢkın bir defa yaĢanabileceğine, kendini kaybetme derecesine gelebileceğine inanıyorum fakat tabiî ki o noktaya gelmemeyi umuyorum. Küçüklüğümüzden büyüyene kadar mutlu sonla biten aĢk dolu masallarla uyuduk. Büyüdüğümüzde de pek bir değiĢiklik olmadı, filmlerde dizilerde masalsı aĢkları izlemeye, romanlarda okumaya devam ediyoruz. Sanırım bu tür etkenler bizi aĢkı yüceltmeye itiyor ve oturup beyaz atlı prensimizi beklerken baĢkalarının aĢklarını izliyoruz. Kabul etmem gerek aĢk hikâyeleri veya magazinler çok ilgimi çekiyor. Ġnsanların mutluluğunu görmeyi sevdiğimden mi, yoksa beni aĢk konusunda daha çok umutlandırdığından mı bilmiyorum. Aslında merak en önemli nokta galiba, özellikle yakından bildiğimiz, sürekli gördüğümüz veya adını duyduğumuz insanların neler yaĢadığını, yaptıklarını bildiğimiz Ģeyler dıĢında göremediğimiz hislerini öğrenmeye çalıĢıyoruz. Mesela Albert Einstein. Bilim insanı olması, teorileri dıĢında hayatıyla ilgili pek bir bilgim yoktu. Fakat bu zeki, çalıĢmayı seven adamın aslında dizilerdekini aratmayan bir özel hayatı olduğunu gördüm. AĢkın yaĢının olmadığını, ailene karĢı çıkacak kadar sevmek olduğunu öğrenmiĢ oldum. Onların mektuplarını okumak bana dedemin askerdeyken yazdığı mektupları hatırlattı. Sert, güçlü duruĢunun ardında inanılmaz duygusal bir adam olduğuna tanık olmuĢtum. Sanırım iĢte bunun sırrı aĢk. Ona karĢı normalde olduğundan baĢka biri haline gelmek, çok özlemek, kavuĢacak olmanın heyecanı ile beklemek. Ben bunların hepsini dedemin yazdıklarından hissettim. Einstein’ın mektuplarında da aynı Ģey oldu, birlikte okumak istediği kitaba dayanamayıp baĢladığı için özür dileyen, üzmekten, kırmaktan korkan bir adam okudum. Tabiî ki bu iki seven adamında karĢısında hislerini paylaĢtıkları birileri var. Mileva Maric, Einstein’ın karĢısındaki. ĠĢte korktuğum nokta Mileva’nın yaĢadıkları. Bilim insanıyken, çok daha ilerilere gidebilecekken vazgeçti. Bu kısımda suçu tamamen aĢka atabilir miyiz emin değilim. Sanırım burada çocuk sahibi olması ve toplum tarafında kadının konumlandırıldığı yer, kısaca toplumun dayatması ve baskısı geleceğinden vazgeçmesine sebep olmuĢ.Vermek istediğim örnek tam olarak bu olmasa da bu da değinmem gerektiğini düĢündüğüm bir konuydu. Kadın olmak normalde zaten zorken sanırım aĢık olunca daha da zorlaĢıyor. Ġnsanların beklediği, kafalarındaki kadına uymak için evlenmen, çocuk yapman, evi idare etmen ve çalıĢmaman bekleniyor, kadının yeri evi ve mutfağıdır gibi görülüyor. ġu an bu beklenti geçmiĢe kıyasla azalmıĢ olsa da hâlâ böyle düĢünen insan sayısı o kadar fazla ki. Halbuki bunlar cinsiyetlere ayrılabilecek Ģeyler değil. Erkeklerin mutfağa girmesi garip karĢılanmamalı, bir erkek bir çok kadınla gezebiliyorsa, bir kadının bir çok erkekle gezmesi yanlıĢ görülmemeli. Bunların hepsi bizim yarattığımız algılar. ÖpüĢmeyi, sarılmayı geçtim el ele dolaĢmayı bile yanlıĢ gören bir çok insan var. Tabii sesli gülmenin bile yanlıĢ olduğunu savunanlar olduğunu düĢünürsek onların yanında el ele tutuĢmayı yanlıĢ görenler hafif kalıyor. AĢkın nasıl olabileceğine dair birçok varsayımda bulunabilir, abartmalarıma devam edebilirim fakat acaba siz hangi taraftasınız? Benim gibi aĢkı çok üstün bir Ģey olarak görenlerden mi yoksa sıradan bir duygu olduğunu savunanlardan mı? Sıradan bir duygu olsa adı neden aĢk olsun ki, sevmekten farkı ne olur o zaman? Bence masallardan alıĢtığımız kadar abartı, sürekli mutluluk verecek bir Ģey olmasa da diğer hislerden ayrılan bir duygu aĢk. KeĢke anlatabileceğim bir hikâyem olsaydı, size kanıtlayabileceğim, bu sayede “AĢk iĢte budur.” diyebileceğim ama yok. Olana kadarda farklı insanların aĢklarını dinlemeye devam edeceğim gibi gözüküyor. İbrahim Burak ÇÖĞGÜN HAYATIN İKSİRİ Hayat herkesin, her varlığın, canlı ve cansız her oluşumun kendi temelinden itibaren başlayarak üzerine koyduğu anlar toplamından ibarettir.Hayat onu kendisine dâhil etmeye sürekli çabalar. Çabalar dememdeki kasıt onun uğraştığı birşey anlamında değil, onun zaten içinde bulunduğu bir olgu dolayısıyla biz istesek de istemesek de o çerçevenin içinde bulunması. Her zaman sevdiğimiz şeyleri yaşatmamaşı, ondan beklediklerimizi bize her zaman vermemesi, mutlu olduğumuz anlar kadar mutsuz ve umutsuz olduğumuz anların toplamını alan bir işlemdir hayat. Matematikteki çıkarma işlemi bizim hayat tanımımıza uymaz. Çünkü hayat hep toplar. İyiyi- kötüyü, olumluyu ve olumsuzu… Yaşadığımız yaşayacağımız her an bizim yaşam albümümüzün içindeki fotoğraflardır. Biz o fotoğrafları gerçek anlamdaki fotoğraflar gibi düşünürsek eğer şöyle bir fark çıkar ortaya, bazen fotoğraflarda güzel çıkmadığımızı düşünür ve sileriz ya da yırtarız fakat bu yaptıklarımız bizim hafızamızdan her istediğimizde o anı silmeye yetmez. Yani sil dememizle silinip gitmez. Onu görmek istemediğimizi, hatırlamak istemeyişimizi hayat anlamaz. Anlamaz çünkü o silmez, unutmaz. Belki de istemediğimiz şeylerle tekrar karşılaşmamız, haz almadığımız durumları tekrar yaşamak zorunda olmamız bu yüzdendir. Aslında ne kadar da anlamıyoruz hayatı. Biz unuttuk diyoruz, o hayır diyor. Biz sildik diyoruz, o asla diyor. Biz korkuyoruz, olmaz diyoruz, o iki katıyla baş başa bırakıyor. Acaba tüm bunlar neden oluyor? Hayat mı bizi anlamıyor, yoksa biz mi onu anlamıyoruz? Oysa biz bir şeyleri anlamaya oldukça meraklıyızdır. Enine boyuna öğrenmek isteriz her şeyi. En küçük ayrıntılara gereksizce takılır bazen beynimiz, bazen de kalbimiz. Mademki bu kadar meraklıyız her şeye, neden hayatı çözemiyoruz, acaba böylesi mi işimize geliyor? Anlamlandırmaktan kaçıyor muyuz yoksa? Ya da bir şeyleri anlamlandırmaya çalışmak sadece sonunda bize bir faydası varsa mı zevkli geliyor? Belki de az önce dediğim gibi işimize gelmiyor. Çünkü bütün suçu hayata yıkmak hoşumuza gidiyor: “Bize de hayat bunları yaşattı.” “Kaderimizde hayattan bunları görmekde varmış.” “Ne hayat be! Millete gül, bize diken.” Bu cümleler kalbimizi rahatlatır mı gerçekten? Amacımız kalbimizi rahatlatmak mı, yoksa tereyağından kıl çeker misali işin içinden sıyrılmak mı? Başka bir boyutta bakacak olursak eğer, kılı tereyağından çekeriz ama kıl yağ olmuştur bir kere. Biz onu çektik diye yağından kurtulmaz, daha doğru bir tabirle yağlandığını unutmaz. Eğer o kılın bir dili olsa, ben hiç yağ olmadım demez mesela. Konumuz olan hayattan çok da uzaklaşmamak üzere hayatla çok iç içe olan, kabullenmek ve sorgulamak arasındaki ince, bir o kadar da kalın ve siyah çizgiyi doğru tanımlamak lazım. Bizler kabullendiğimiz çoğu şeyi sorgulamayı bırakırız. Yani, eğer kabullendiysek sorgulamaktan vazgeçeriz. Acaba sırf bu yüzden kabullenmeden önce sorgulamak gerekmez mi? Küçük bir konuya daha değinecek olursak sorgulamak ve isyan arasındaki neredeyse şeffaf olan ince çizgi bizi doğru bildiğimiz yoldan edebilir. Sorgulamak benim beynimdeki sözlükte, ders çıkaracağım bir şeyler bulma umuduyla, bir şey öğrenmenin vereceği zevki hafife almamak için, kabullenmeden önceki son dönemeçtir. O dönemeci geçtiğimizde yolun sonuna varmış oluruz ki, yolun sonu da kabullenmedir. Ben kabullenme ve yolun sonu olma tabirini şu örnekle açıklamak istiyorum. Kendimizi büyük kasalı bir kamyonet olarak görecek olursak, yolun başında olduğumuzu, kasamızın boş olduğunu ve son durağın her halükarda kabullenmenin olduğunu biliyorsak, yolda kasamızı nasıl dolduracağımız hakkında da bir fikrimiz olmalı, yani doldurmaya niyetli olmalıyız. Yol boyunca karşımıza çıkan nimetleri kasamıza yüklemeliyiz ki ruhumuz da sevinsin, bereketlensin. Kasamızı doldurmaya ne kadar hevesliysek, çürük ve sağlamları ayırmada ne kadar kabiliyetliysek, yükümüz o kadar kıymetli olur. Veyahut biz her nimette durup onu kasaya koymaya üşenirsek yolun sonuna geldiğimizde bomboş bir heybeyle yolu tamamlamış oluruz. Ve o yolun dahası olmadığını, yolun sonuna geldiğimizde, benzinin yenilenmemek üzere bittiğini düşünürsek geri dönüşü olmayan bir pişmanlık yaşarız. Hayatımıza sorgulayarak kattıklarımızı kabullenmek bizi zorlamaz. Bizi üzen ve ağır gelen, sorgulamadan kabullendiklerimizdir. Sorgusuz kabullenme ya da aşırı sorgulama ve kararsızlıktan doğan kafa karışıklığıyla oluşan kabullenmeler bizi isyana götürebilir. Hayattan zevk almayan insanlara bir bakın kaç tanesi gerçek anlamda hayatı sorgulamış. Ne olursa olsun, hiç mi ders çıkaracak bir şey yok? Yaşamaya değer hiç mi bir şey yok? Bu upuzun yolda… Bizler hayatı, yaşadıklarımızı kestirip atmamalıyız. Bize onları yaşatanın mutlaka bir bildiği olduğunu unutmamalıyız. Eğer unutursak, yaşamak gereken şeyleri yaşamaktan korkarsak ve anlamsızca yorumlarsak, tüm yaşadıklarımız, bırakın bize değer katmayı, o azıcık değerimizi de kül eder, gider. Yanan bir şeyin kıymeti olmadığı gibi boşa geçen bir ömründe hiçbir kıymeti yoktur. Bilmeliyiz, her ne yaşıyorsak gerek olduğunu, Bilmeliyiz, her ne yaşayacaksak gerekli olacağını. Bu gözle bakarsak, her şeyin altında o birliği bulur ve o birliğin tadıyla yaşarsak, çürük elmaların bir tarafa, sağlamların bir tarafa atmayı başarabilirsek, çürüğünde, sağlamında özünde aynı çekirdek olduğunu bilirsek hayatı zevklendirecek olan iksiri bulmuş oluruz. Herkese o iksiri bulmasını, içinde olan o iksiri içmesi dileyerek hayatıma devam ediyorum. Afiyet olsun. Aşkın Arafı Şu aşk ne güzel şeydi ama onunla süren kavgamız bir türlü bitmedi gitti. Ne sevebildik aşkı ne de nefret edebildik, ne hayatımızda istedik onu ne de onsuz yaşayabilir olduk. En kötüsü de ne arar olduk onu ne de vazgeçebildik aşktan. Kimilerimize göre aşk her şeydi kimisine göre “Aman benden uzak olsun.”du, Aşkın anlamı da, ne olduğu da herkes tarafından yıllarca tartışılıp durdu. Bana göre aşk, en mutlu anlarımızı yaşarken anlaşılmayan bir şeydi. Ne zamanki birini, bir şeyi kaybederiz işte o zaman değeri anlaşıldığı gibi ona duyulan aşk da anlaşılırdı. Yani şöyle diyebilirim sanırım, bir şeyi kaybedince sana ne kadar acı verirse sen ona o kadar âşık olmuşsun demektir. Bu yüzden aşkla acının arasında büyük bir ilişki olduğunu düşünüyorum. Bir ilişkiye başladığımızda o kadar heyecan sarmıştır ki bizi sorup dururuz kendimize “âşık mı oldum ben yoksa?” diye sonra ayrıldığımızda hep deriz ki yok ya ben âşık olmamışım. Aşk geçici midir, insan ömründe kaç kez olur bunları bilemem ama hep savunduğum bir düşünce vardır: Âşık olduysan bir kere gerçekten sende bıraktığı o acının izleri bir ömür geçmez. Geçenlerde şiir kitaplarına bakarken Furuğ Ferruhzad’ın yapıtı olan “Yaralarım Aşktandır” adlı şiir kitabı dikkatimi çekti. Tabii anlayacağınız üzere aşk, aşk acısı çekmek ve kalan yaralar konusunda biraz ilgim olduğu için hemen kitaba bir göz atayım derken kendimi kasada ödeme yaparken buldum. E malumunuz benim de yaşadığım birkaç aşk yarası canlandı zihnimde biraz mazilere gittim, e biraz da duygulandım açıkçası. Yaralarım Akştandır adlı kitabın kapağı Gelgelelim kitabı okuduktan sonra ki düşüncelerime, efendim kitaba resmen hayran kaldım diyebilirim. Her ne kadar romanlarla daha haşir neşir olsam da, bu şiir kitabını bitirdikten sonra bile elimden düşüremez oldum. Hayatın acı gerçeklerini o kadar güzel ve farklı bir dilde anlatmış ki şair her sayfasından ayrı zevkler aldım diyebilirim. Kitabın isminde de yer aldığı gibi “ve aşktandır tüm yaralarım benim/aşktan, aşktan, aşktan” (s. 154) diye bahseder şair. Anlarız ki bir sürü aşk acısı yaşamıştır. Yazının ilk başında da belirttiğim gibi kuşkusuz bir aşk yaşadıysanız eğer kaybettiğinizde yaşayacağınız acının, alacağınız yaraların tarifi olamaz. Neredeyse her insan mutlaka almıştır bu yaralardan, “Yaşayamam bundan sonra, bu yaralar nasıl kapanır?” demiştir. Böyle depresif konuştuğuma bakmayın, insan bir şekilde yaşamaya da devam ediyor, o yaraların üstünü de bir güzel kapatabiliyor. Dediğim gibi, izler mutlaka kalıyor fakat yaşamaya da engel olmuyorlar. İki taraftan birisi daha kolay adımlar attıysa eğer farklı hayatlara insan kendine yediremiyor, e haliyle de bir kat daha derinleşiyor yarası. Ne gariptir ki tüm bu yaralara, acılara rağmen insanoğlu yine de sevmek sevilmek istiyor, yine de aşk istiyor hayatında. Sonunda acı çekeceğini bilse bile istiyor. Yani vazgeçemiyor bir türlü aşktan ama yara aldıkça da sevmez oluyor aşkı. İşte bu noktada aşkla ilgili ne vazgeçebilme ne de vazgeçememe meselesi başlıyor. Bu söylediklerim ne kadar doğrudur bilinmez ama aşk gelsin, yine renk katsın monoton hayatlarımıza ama varsın şu yara verme işinde biraz insaflı davransın. Şuan bana şaşırıyorsanız eğer son derece haklısınız, aşkla pazarlık edilir mi? Siz hangisini tercih edersiniz, yarasız bir hayat mı yoksa “Ne olursa olsun aşk!” mı? İşte bana sorarsanız bu noktada tıkanıyorum biraz. E işte bakın daha en başından karar verememe aşamasından bile aldık bir yara. KAYNAKÇA 1. Ferruhzad, Furuğ. Yaralarım Aşktandır. Totem Yayın evi, 2015. 2. http://www.dr.com.tr/Kitap/Yaralarim-Asktandir/Furug-Ferruhzad/Edebiyat/Siir/Dunya-Siiri/urunno=0000000596471 Zeynep Berfin GökalpKAYBETMEKHiç kendinizi değersiz ve dünyada yaşamayı hak etmeyen biri olarak gördünüz mü? Ben, kendimi olgunlaşmış bir kadın olarak fark ettiğim günden beri çoğu zaman öyle görüyorum. Aynanın karşısında durduğum her an, lisenin son sınıfında üniversite sınavına çalıştığım her gün. Biliyorum, insanların donup kalacağı bir zekam ya da güzelliğim yok. Ders çıkışları ya da yemek aralarında kampüste dolaştığımda çevreme bakınıyorum, öğrencileri kendimle kıyaslıyorum. Herkesin benden daha iyi oldukları bir konu kurguluyorum kafamda. İnsanları tanımadan onların daha üstün olduklarını kabullendim hep. Benden daha mutlu, daha güzel, daha zeki, daha olgun, daha sosyal, daha özgüven sahibi... Hani tüm anne babalar ister ya çocuklarının gelecekte dünyaya faydalı birer birey olmalarını, işte hiçbir zaman ileride başarılı olabileceğimi bırakın düşünmeyi, hayal bile edemiyorum. Neden insan kendini bu kadar aşağılıyor diye düşünüyor olabilirsiniz. Geçen günlerde arkadaşıma beni eleştirmesini teklif ettiğim zaman bu konuda çok mütevazi davrandığımı söylemişti. Onun gibi de düşünmeniz muhtemel. Kendime neden bu kadar zarar veriyorum bilmiyorum. Hata mı yapıyorum? Büyük bir olasılıkla. Evet, kendimi odalara kapatmıyorum belki. Saatlerce ağlayıp depresyona girmiyorum. Ama tecrübelerime dayanarak belirtiyorum ki bir kere bu hisse kapıldığınız an, işin içinden çıkması gerçekten çok zor oluyor.Ailem, arkadaşlarım her zaman yanımda oldular. Beni “bu dünyada yaşamayı hak eden “ insanlardan biri olduğuma ikna etmek için çok uğraştılar. Babam her gün bana ne kadar güzel bir kız olduğumu anlatırdı üniversiteye gelmeden önce. Defalarca benden bahsettik belki de. Anlamıyordu ya da hiçbir zaman anlatamadım. İhtiyacım olan ne bilmiyorum. Beni bana ikna edecek. İnsanların beni tanıdıkları için gerçekleri göremediklerini ya da doğruları söylemediklerini düşünürüm. Sadece beni mutlu etmek için kandırdıklarını hissediyorum. Peki ya inanmam için ne olması gerekir? Bir yabancıya bu soruları sormam mı? Ya o da diğerleri gibi beni iyileştirmek için gerçekleri göz ardı ederse? İnsan beyniyle başa çıkmak gerçekten çok zor ve anlamsız. En azından benim için. Bilinç, düşünceler hepsi soyut kavramlar. Peki sonunda değerli olacağımı bildiğim somut birşey yapabilseydim, o zaman aynaya baktığımda büyülenir miydim? Mesela bir parfüm gibi. Dünyanın en güzel kadınlarının kokularının bulunduğu küçük bir cam şişe. Hayatımı mükemmel yapabilirdi. Koku: Bir Katilin Hikayesi filmindeki başrolün de benim gibi hisleri olduğunu fark ettiğim an, yaşadığım onca his hiç de mantıksız gelmiyor. Filmde, küçüklüğünden beri insanlar tarafından dışlanmış bir genç, hassas koku duyusuyla kadınların doğuştan sahip oldukları kokuları alabiliyor ve onları kadınları öldürüp elde ederek bir parfüm oluşturuyor. Onu idam cezasından bile kurtaran, insanların taparcasına çocuğa yaklaştığı bir koku. Kim istemez ki? Düşünün, o parfümle özendiğim bir kızın güzelliğine sahip olduğumu ya da çok zeki bir insandan bile daha çok özel hissettiğimi. 19 yıldır tek bir saniye bile yaşamadığım bu duyguyu tatmak gerçekten inanılmaz olurdu.Hayat, insanları etkilemekten ibaret değil. Dünyada yaşanacak çok şey var. Gezilecek çok yer. İnanır mısınız ara sırada da olsa ben de kendimle savaşıyorum. Güzel olsaydım, çok param olsaydı, tüm sınavlarım çok iyi olsaydı hayat daha çok zevk verirdi biliyorum ama beni çok seven bir ailem ve arkadaşlarım var. Sevgi neyimize yetmiyor ki sanki? Şu satırları yazarken kendimi kandırıyorum. Yazarken bile farkındayım, düzelmemeye yemin etmişçesine. İnsanlar çeşit çeşit yaratılmış derler hep. Beni o çeşitlilikte bulunduran sıradan olmak. Sıradan olmak beni üzüyor ama güneş nasıl her gün doğudan doğuyorsa ben de bu gerçekliği kabul ettim. Onca limonlu, vişneli, damla sakızlı dondurma arasından vanilyalı olmayı. Sade olmayı. Bana renk katabilecek bir şişe parfüme de sahip olmadığıma göre kurtuluşum sanırım ufukta görünmüyor. Çünkü biliyorum, bu geçici dünyaya kaybetmek için gelmişim.Kemal Alperen ÇETİNER Kesik Kalan Sözcükler İletişim çağında yaşıyoruz. Her şey anlık gerçekleşiyor, devinim içindeki dünya bu iletişmeye kendini alıştırmaya çalışan, çabalayan çokça yeltenen canlılarla dolu. Arada gezinen bin bir ulağın telefon, internet diye çağırıldığı bir dünya bu. Hayek’in kendiliğinden doğan düzeninde olduğu gibi her bir var olan nesne bu ulaklarla değişim halinde. Bugün moda olan yarın köhne, dün yeni olan bugün püskümüş oluveriyor. Tüm bu iletişimin temelini kurduğumuz dile ne oluyor? O da eskiyor mu, onun da modası geçiyor mu? Kuşkusuz o da kendiliğinden zorla veya güzellikle değişiyor. Sözcükler her gün yeni anlamlar kazanıyor bazıları moda oluyor dün anlık diye addedilen bugün spontane oluyor. Her moda sözcükle Türkçe bir yara bandı daha kazanıyor, oysa ilk fırsatta onu bereleyen moda değilmiş gibi. Kelimeler “kamuya” değil “halka” empoze ediliyor ancak sözcüklerse yorgun bir biçimde türetilmeyi, kamuyla buluşmayı bekliyor. Ve insan soruyor madem bir şey moda olacak niye o moda bizden olmuyor da Paris’ten, Londra’da kopup Türkçeye yamanıyor? Yılların eskitemediği sözcükleri bir çırpıda söküp atıyoruz onların çığırışlarına kulak tıkayıp “bye bye” diyoruz, umursamaksızın. Oysa “bye bye” ın kendi başına anlamı dahi yok “seninle olsun” demek. Kim benimle olsun dedin diye sormak istiyorum maalesef yine sözcükler kesik. Öyle yapmasak yüzyıllar boyu kullanılan tamlamaların ”güle güle”nin “uğurlar olsun”un ne eksiği var ki, o yüce moda dışında? Bu anlamlı yapıların bizi yansıttığını göremiyor muyuz? Gözü yaşlı bir Türk anasının oğluna güle güle, sağlıcakla kal dediğini, konuğundan ayrılan ev sahibinin yüzündeki gülümsemeyle uğurlar olsun dediğini duyumsayamıyor muyuz? Belki de duygularımız da modalaşmış bu saf hislerden arınmıştır, Türkçeden arınırken? Katılaşmış modamız Türkçenin denklemsel yapısına katık oluyor, bir tahta kurdu gibi onu tüketiyor. Adım adım sözcükleri kesiyor, düşüncelerimizi yok ediyor. İnsan beyni anıların, belleğin türlü etkileşimi ve gözlemleri yoluyla yeni buluşlar yapan üreten bir temeldedir. Yani ne kadar çok bu anılar arası birleşim ve etkileşim gerçekleşebilirse o kadar yeni, ışıldayan düşünce doğar. Bu çıkarımlarda dilin etkisi ise kocaman ölçektedir çünkü temel düşünceyi ortaya çıkardıktan sonra ardıl yapıları dil sayesinde kurarız başkasına değil önce kendimize düşüncelerimizi dil ile açıklar bu sayede öglerimizi(fikirlerimizi) geliştirme olanağı buluruz. Türkçe ise matematiksel yapısı aracılığıyla bu oluşuma büyük katkı sağlar çünkü değişik kavramlar arası etkileşimi kolaylaştırarak bellekte kolay bir iletişim oluşmasına neden olur. Oysa bizim dilimizi zoraki moda adı altında başkalaştırmaya çalışmamız ancak bu eşsiz yapıyı yok etmekle sonuçlanacaktır. Örneğin Esperanto’nun geliştirilmesini incelediğimiz zaman basit, kolaycı bir dile olan gereksinimi görürüz. Buradaki vargım şu ki Türkçe türetimlerde bulunmak yerine dışarıdan itekleme sözcükler almak yalnızca kendimize değil tüm bir düşünce birikimine ve gelişimine zarar veriyor, onu artatıyor(harap ediyor).Bizi kendimizden,kendi düşüncelerimizden uzaklaştırıyor. Kavramlara ve anlamlara öz dilimizden türetimler bulabileceğimizi gösteren en önemli örnek belki de İbrani Dil Enstitüsü. Her yıl yaklaşık sekiz bin yeni sözcüğü dirilten veya türeten bu enstitü dünyadaki bütün dil kurumlarına örnek olmalıdır. Tabi ki tüm bunlara rağmen bir kimse sorgulayabilir ki dili korumak bu kadar önemli mi eğer öyleyse niçin aydınlar değişik tepeden inme sözcüklerle kendilerini betimliyorlar, neden iş adamları garip sözcükler kullanıyorlar? Muhtemelen, Valery doğru söylüyor entelektüeller karmaşık kavramlarla basit tümceler kurmaya çalışıyorlar. Bunun için de garip,uzayvari sözcükler kullanıyorlar. Ve onların etkisi altındaki kesimlerle bu iş çığ gibi büyüyüp Türkçeyi can evinden vuruyor. Mehmet amcanın konuştuğu matur dil eski, püskümüş, gerici olarak damgalanıp kenara atılıyor. Dazlak kalan Türkçe 900 yıldır nasıl başıboş savruluyorsa yine aynı biçimde kakılmış kalıyor. Peki, tüm bu nedenlere rağmen herkesin ortak dili konuşması herkesin birbirini anlayabilmesi güzel değil mi? Sorun şu ki biz birbirimizi anlayabiliyor muyuz bunun için koşul aynı dili konuşmak mı yoksa aynı düşünceleri değişik biçimlerde paylaşmak mı? “Gönençten” ıraklaşarak “huzura” ulaşmamız olanaksız çünkü önce özümüzü ve kendi toplumumuzu anlayabilmeliyiz. Bu yüzdendir ki sözcükleri kesik bırakmamalıyız dolu dolu Türkçe düşünüp öyle anlamlandırmalıyız. İngilizce, Türkçe, Farsça gibi değişen görüngülerde değil hepimizin insan olduğu düşüncesinin kesinliğinde, insanlık paydasında buluşmalıyız. Başöz1 Batu Başöz 21401283 Başak Berna Cordan TURK 101 – 17 – Ödev 3 23.10.2014 Ruhun Özlemi: Aşk Mutluluktan gülücükler saçmayı da, üzüntüden ağlamayı da aşk öğretir insana. Aşk bir kere yakaladı mı, bırakmaz kolay kolay. Önce kalbinize yerleşir ve daha sonra bütün hayatınıza yayılır. Bir duygudan da öte, bir büyüdür aşk. İnsan âşık olunca uyuşur adeta. Siz de bir başka kalpten ya da bir başka ruhtan dolayı gülücükler saçtınız mı etrafa? Peki ya sadece başka bir insan yüzünden saatlerce ağladınız mı? Aynı beden, aynı ruh ve aynı düşüncelerden dolayı insanın hem ağlayabilmesi hem de gülebilmesi garip değil mi? Beni aşk hakkında düşünmeye çeken şey Halil Cibran’ın Aşk Mektupları oldu. Halil Cibran Lübnan’dan yola çıkmış ve dünyanın öbür ucuna, yani Amerika’ya yerleşmiş. Yola çıkarken yanına Lübnan’ın kültürünü de almış ve sanatında bu kültürün izlerine her zaman yer vermiş. Sadece doğduğu toprakların kültürüyle kalmamış, Avrupa’nın önde gelen şairlerinden ve yazarlarından da etkilenmiş Cibran. Aşk Mektupları yirmi yıllık bir aşk hikâyesinin yazılı anlatımı olmuş. Halil Cibran’ın Lübnanlı başka bir yazar olan May Ziyade’nin yazılarını görüp, edebi görüşlerini içeren bir mektup kaleme almasıyla başlıyor hikâye. Yirminci yüzyılın ilk Arap kadın şairlerinden olan May Ziyade ve Halil Cibran arasındaki edebi yazışmalar daha sonra dostane mektuplaşmalara yerini bırakır. Başöz2 Aradan geçen tartışmalar ve yanlış anlaşılmalardan sonra da dostane diyalogları aşka dönüşür. Yirmi yıllık aşk serüveni Cibran’ın ölümüyle son bulur. Mektupları okurken Halil Cibran’ın Lübnan’a ve May Ziyade’ye duyduğu özlemi fark etmemek mümkün değil. Bu özlem beni aşk hakkında daha derin düşüncelere sürükledi. Aslında gerçek özlemi ruhumuzun duyduğunu fark ettim. Ruhumuz kendi eşini bulana dek onu özlemekle yetiniyor. Gerçekten ruhumuza bir eş bulduğumuzda ise en doğru aşkın tanımı kalbimizden hayatımıza yansıyor. Özlem duymak, ruh eşimizin bizi bulmasından sonra yok olmuyor, aksine yeni bir boyut kazanıyor. Artık onun yanımızda olmadığı her an yaşanmaz oluyor bizim için. Sanki bize nefes aldıran ciğerlerimizden ziyade ruh eşimizmiş gibi. Her ne kadar bahsettiğim özlem duygusuyla yaşamak zor da olsa; bu duygu bizi güçlendiriyor ve özlediğimiz ruhun değerini bilmemizi sağlıyor. Özlemekten bahsetmişken mesafelerin önemi nedir sizce, söz konusu aşk olunca? Bana sorarsanız en ufak tartışmalardan bile önemsizdir mesafeler. Kabul ediyorum; insan âşık olduğu kişiyi özler uzakta olunca; ama bu özlem çekilmez değildir. Aksine bu özlem insanı hayatta tutar. Mesafelerin önemi olmadan, asıl önemli olan ruhların ne kadar yakın olduğudur. Cibran ve Bayan May gibi dünyanın iki farklı ucundaki insan için aşk; kıtalardan, okyanuslardan ve aşılmaz mesafelerden daha soyuttur. Birlikte yan yana olmanın anlamı dokunmaktansa, kalpte hissetmektir bazen. Aşk somuttan soyuta doğru gittikçe, duyduğumuz özlem de olgunlaşır ve yaşama engel olmaktansa destek olur. Mektuplarda alevlenen aşk soyuta, ben de düşüncelerimin içinde daha da derine giderken aşkın hem zehir hem de panzehir olduğuna karar verdim. İnsan âşık olunca, Cibran gibi dünyanın öbür ucunda bile olsa, yalnızlıklarını ve yaralarını kapatabilir. Yine insan âşık olunca May Ziyade gibi hiç görmediği aşkı uğruna ölmeyi göze alabilir. Aşkın insana ve ruha nasıl etki Başöz3 edeceği belli olmaz. Ruhtan ruha değişir bu duygunun yan etkileri. Her ruh kendi karar verir; aşkın zehrinde tutuşmaya ya da panzehrinde kanatlanmaya. Lübnanlı iki mektup aşığı günümüzde sık rastlanmayan bir hikâye yazmışlar beraber. İnsan bu hikâyeyi okudukça; aşkın ne kadar büyük, ruhun da aşka ne kadar aç olduğunun farkına varıyor. Aslında güldüğümüz her anın ve döktüğümüz her gözyaşının arkasında bir yerlerde aşk her zaman var. Ruhumuzun eşini bulmak, aşkı soyuta ve sonsuza taşımak dileğiyle… Kaynakça: • Cibran, Halil. Aşk Mektupları, Çev. Feyza Karagöz. Ankara, Anahtar Kitaplar Yayınevi, 2013 • http://tr.wikipedia.org/wiki/Halil_Cibran#mediaviewer/File:Khalil_Gibran.jpg ŞÜPHE DOST MU DÜŞMAN MI? -En iyi ben bilirim… -Kesin benim düşüncem doğru… -Sen kesinlikle yanlışsın… Bu cümlelerde ortak bir yan görüyor musunuz? Ya kendilerinden çok emin kişiler tarafından kurulmuş cümleler ya da içlerinde hiç şüphe olmayan insanlar tarafından. Zaten siyah kuzuyu diğerlerinden ayıran da bir yerde şüphe değil midir? Olaylara şüpheyle bakmasaydı herkes gibi kabul etseydi o zaman ne farkı olabilirdi ki? Şüphe bir insanı ipten alabileceği gibi ipe de götürebilir. Bunun en bariz örneklerinden olan Amerikan polisiye dizilerini hepimiz izlemiştir. Bu tür dizilerde genellikle hepimiz tarafından dikkat çeken bir kişi vardır, biz o kişiye suçlu zannederken olaylara şüphecilikle yaklaşan kahramanımız gerçek suçluyu yakalar ve bu suçlu beklemediğimiz bir isim olur. İpten aldığı durumların bir örneğidir bu. Tabii ki şüpheciliğin fazlası da sağlınızı kötü etkileyebilir. Şöyle bir örnek verebilirim mesela; Akşam eve dönüyorsunuz, sokak lambalarının sigortası attığı için çalışmıyor ve karşıdan bir adam size doğru yavaş yavaş geliyor. Herkes gibi bu ürkütücü atmosferde adamdan şüphelendiniz, ya katilse? Karanlıkta zar zor elindeki tuttuğu şeye odaklanıyorsunuz ve uzun bir nesne olduğunu fark ediyorsunuz. Acaba bu bir silah mı ya da keskin bir kılıç mı? Aslında olan kör adam ve değneği. Boşuna adamdan şüphe ettiniz gördünüz mü, tabii bu yanılgıda ortam koşullarının da parmağı yok değil. Böyle bir şekilde yaşadığınızı düşünebiliyor musunuz? Yaşayamazsınız zaten. Bir süre sonra markete yumurta almaya dahi çıkamazsınız. Herkesi birer şüpheli olarak görmeye başlarsınız. Psikologlar şüphe için boşuna kişinin benliğinde oluşmuş bir fobi tabirini kullanmıyorlar. Bana soracak olursanız şüphe emin olmama duygusu, güvensizlik duygusudur. Her şeye şüpheyle yaklaşmanın yanlışlığından bahsettiğim için gözünüz korkmasın hemen, bu en uç örneklerden biri olabilir sadece. Şüphe etmeyin diyormuşum gibi de algılamayın lütfen. Ben sadece fazla şüphenin gereksizliğini göstermeye çalıştım. Yoksa şüphe kesinlikle gerekli ve iyi bir şeydir. İsterseniz bir de şüphesiz bir dünya düşünelim. Kimse hiçbir şeyi merak etmiyor ancak herkes her şeye inanıyor…Kulağa çok anlamsız geliyor ama şüphe olmadan hayal ettiğimiz dünyanın bundan bir farkı olmayacaktır. Düşünsenize seçimlerdeki bütün vaatlere inandığımızı… Aman Tanrım! , Şüphenin gerekliliğini anlamamız için 5 dakikalık bir hayal bile yeter. Ancak aşırıya kaçmamakta çok önemli bir nokta şüpheyi kullanırken. Hepimizin bildiği paranoya, aşırı şüphenin bir sonucu. Bu gibi kötü sonuçlardan kaçınmamız için şüphemizi doğru yönlendirmemiz gerektiği apaçık ortada. Bunu yapmamıza engel olan durumlar da var tabii. Her gün haberlerde izlediğimiz o iğrenç cinayetler bunlardan bazıları. Bu olaylar yüzünden sokakta yürürken bile birisi tarafından takip mi ediliyorum düşüncesinden kaçamaz olduk. Bu şüpheyi doğru kullanamayacağımız anlamına gelmiyor tabii. Bunu kendi içimizde yenmemiz gerekiyor sakin ve dikkatli olarak. Şüphenin doğru kullanıldığında olaylara ışık tutan bir araç olduğunu yazımın başında bahsetmiştim. Henry Fonda 12 Kızgın Adam da mükemmel bir şekilde gösteriyor. Bir konu ancak bu kadar güzel anlatılabilirdi zaten. Şüphenin bu kadar yaratıcı ve temiz bir biçimde işlendiği bir film daha seyretmedim. Film bu güzel yanları sayesinde, zaten dünyanın en iyi filmleri arasında gösteriliyor. İzlememiş olanlara şiddetle tavsiye edebileceğim filmler arasındadır. Büyüklerimizin her zaman dediği gibi her şeyin fazlası zarar… Bu mantıkla şüphenin de fazlası zarar. Yani fazlaya kaçmadan şüphe etmeliyiz, sorgulamalıyız ve düşünmeliyiz. Şüphelerimizin üstüne bol bol düşünmeliyiz. Baran Sinan Keykan Kaynakça Rose Reginald (Yönetmen), 12 Öfkeli Adam (12 Angry Men), Fonda Henry (Yapımcı), United Artist (Dağıtımcı), ABD, 1957. ARA 1 Elif Ara 21201353 Türkçe 101 BAYAN MİLENA'YA UFAK BİR TEŞEKKÜR Dünyanın sabah olmaya gücü yetmemiş bütün soluksuz gecelerini, huzursuzluğunun kaygan zemininden çaldığı uzun ama umutlu bekleyişlerini yanına alarak Prag’ın sisli havasından çıkagelen bir adamla vedalaştım az önce. Hayattaki tüm kaygıları, gündelik koşuşturmacaları ve bürokrasinin dikenli tellerine takılıp kalmış beklentileri ile dolup taşan ceplerini birer birer keserek geride bırakmış çelimsiz bir adam beynimin kıvrımlarında gezen perileri uyandırdı gecenin kör saatlerinde. Bembeyaz sayfalarından kıpkırmızı rüyalarıma ulaşan destelerce lavanta kokan mektuplarla mı başardı bunu? Evet. Bazen mutluluğun parlak mı parlak bir kartvizitten bize göz kırpan mevki hayallerinden veya bir masanın etrafında birbirinden habersiz yaşamanın gizli hazzı ile dizilmiş insanların gülümseyişlerinden daha öz ve anlamlı olabileceğini hatırlattı. Bir postacının parke zeminde çıkardığı anlamsız ve olacaklardan habersiz ayak sesleri mesela… Tak tak tak… Saman kâğıdının eşsiz kokusunda yankılanan sözler ve artık çelimsiz ama mutlu kahramanımız için tüm kapıların tanrılara, tüm uykuların kömür siyahı iki göze açılması… Buyurun işte sizlere Franz Kafka’nın mutluluk alfabesinden fırlayıp gelen bir olaylar silsilesi. Mutluluk artık boyut değiştirmiş, vicdan muharebeleri, baş ağrıları ve dinmeyen özlemlerin arifesinde geçmişte yaşamaya alışmış bir adamı, gelecekteki güzel günlerin varlığına inandıran bir kadınının mektupları aracılığıyla sabahların çiçek açtığı, ucu açık bekleyişler ile dolu bir cennete kabul etmiştir. Su alan bir kayık gibi dibe batıyor olsanız da artık fark eder mi? Tüm ümitlerinize rengârenk kanaviçeler işleyen bir “Milena'nız” varsa kişisel hürriyetinize açılan o kapıya ne kadar uzakta olabilirsiniz ki? Tüm bu sorulara hayatımın en tekinsiz tahterevallilerinin üzerinde sallandığım bir dönemde, Milena’ya Mektuplar sayesinde cevap verebildim. Çok yaşa, tüm uyarılara rağmen bu mektupları yakmayarak sevginin unutulduğu çağlara ulaştıran Max Brood! Mektupların güvenli fakat hayaletlerle bezeli kollarında buluşmaya mecbur iki hayat arkadaşının hikâyesinden ibaret aslında okuduklarım. Ailesine ikram edemediği sevgilerini, kölesi haline geldiği toplumun prangalarla dolu sokaklarında bağırmaya çekindiği hayallerini ARA 2 ve en çok da kendi dünyasına yaptığı tekinsiz yolculuklarını, kalbinin salıncaklarına yerleştirdiği papatyalar ile gizlediği yerden çıkarıp sunan bir adamın ve yanında sevgisinin sıcaklığı ile filizlenen eşsiz bir kadının… Franz Kafka ile Bayan Milena. Edebiyatın bağışlayıcı ve buluşturucu kucağında birbirlerine rastgelen Kafka ve Bayan Milena’nın umutsuz bir aşka sürüklenmeleri ile başlayan mektuplar sayesinde anlıyorum Kafka’nın içinde ne denli sevgiler biriktirdiğini. Kendini ele verdiği satırlar ile farkına varıyorum Kafka için cehennemin bir böcek görünümü ile uyandığı yozlaşmış bir toplumun distopik görüntüsünden çok, Milena’nın hücrelerinin değmediği köşe başları olduğunu. Eserleri ile taştan bir kale gibi kütüphanemde yükselen bu adamın kalbini izlemeye başlıyorum mektup türünün bana verdiği ayrıcalıklı ama bir o kadar da acımasız olanakları ile. Beni göremezler saklandığım o tül perdenin arkasında. Cemal Süreya da bilmiyordu örneğin orda olduğumu, Nihal Hanım’a gönlündeki kuşlar ile dokunurken sapsarı bir kâğıtta. Her çevirdiğim sayfa ile önümdeki perde biraz daha açılır ve Kafka’nın dünya üzerindeki tüm sabırları kuşanarak beklediği mektupları gözlerim sessiz sedasız. Gün geçtikçe ve gözümün önündeki perdeler birer birer veda ederken, Milena’nın imkânsızlığının sıcaklığı ile buharlaşan ruhunun dolambaçlı yollarında kaybolan kahramanımızın aslında bilerek ve isteyerek bu ilişkiye Goethe’nin Werther’i olabilme umuduyla başladığını kavrıyorum. İkisi için de hayatın özü sıcak bir yaz akşamında tüm sahip oldukları ile mutlu ve mesut bir birliktelik değildir, sevgilinin bahara dönmez fırtınaları arasında savrulurken yüzlerine yansıyan anlık tebessümlerdir. Sevginin hayat sözlüğüme yeniden girişi şerefine, teşekkürler Franz Kafka ve Milena Jesenska. Nesibe AYHAN 21400900 MUTSUZLUK ÇALIŞANLARI Globalleşme, son yıllarda en çok duyduğumuz kelimelerden biri olsa gerek. Türkçe kökenli bir kelime olmamasına rağmen, günlük hayatta sürekli kullanılmasına aşina olduğumuz; fakat tanımını yapmamız istenildiğinde aslında hakkında çok fazla bilgi sahibi olmadığımızın farkına varabileceğimiz bir sözcük. Kelimenin kökenine baktığımızda “global” sözcüğünden türediğini, bu yüzden dünya çapında, evrensel bir anlamı olduğu çıkarımını rahatlıkla yapabiliriz. Tam tanımına bakarsak “ürünlerin, fikirlerin, kültürlerin ve dünya görüşlerinin değiş-tokuşundan doğan bir uluslararası bütünleşme süreci” olduğunu görürüz. Anlamı göz önüne alındığında, kulağa iyi bir şeymiş gibi gelse de bu konuda pek çok tartışma mevcut. Bazı insanlar iyi yanlarının bazı insanlar ise kötü yanlarının daha çok olduğunu iddia ediyor. Ben ise ekonomik gelişmeler göz önüne alındığında gerçekten çok yaralı bir akım olduğunu; fakat bu gelişim sürecinde çalışan kısmın karşılaştığı sıkıntıları düşündüğümde ise bir o kadar zararlı olabileceği kanısındayım. Dünyanın pek çok yerinde hızlı ekonomik büyümeler ve bununla birlikte yaşam standartlarının yükselmesi söz konusu. Fakat bu büyüme ve gelişmelerin gerçekleşebilmesi için iş gücünün de artması, dolayısıyla da çalışma saatlerinin artması gerekli. Benim de bu yazıda değinmek istediğim kısım tam da burası. Eğer yeterli miktarda paraya sahip ise modern hayatta insanın ulaşamayacağı, elde edemeyeceği şey neredeyse yok. Bu durum, insanların yaşamlarını paraya göre yönlendirmesine sebep oluyor. Gerçekte yapmak istediklerini görmezden gelip, yapmak zorunda hissettiklerini gerçekleştirmeye çalışıyorlar. Meslek seçimleri bu meselenin ne kadar benimsendiğini gösteriyor. Çocukken “Büyüyünce ne olmak istiyorsun?” sorusuna hemen hepimiz ressam, bilim adamı, astronot gibi cevaplar vermişizdir. Fakat şimdi dönüp baktığımızda, kaçımız bu hayallerimizin peşinden gidebildi? İlgi alanlarımız ya da yeteneğimiz olan bir işin içinde miyiz, yoksa modern hayata ayak uydurabilmek için gerekli parayı kazanabileceğimiz bir yerde mi? Ayrıca iyi para kazanacak bir meslek sahibi olmakla da iş bitiyor mu? Kendi ülkemizi ele alacak olursak; önce altı yaşınızdan itibaren başlayan zorunlu eğitiminizi tamamlamalı, iyi bir üniversiteden mezun olmalı, üzerine mümkünse doktoranızı yapmalı, daha sonra ise acemi olarak bir yerde işe başlayıp yıllarca çalışarak mevkiinizi yükseltmelisiniz. Ancak o zaman iyi paralar kazanma hayalinizi gerçekleştirebilirsiniz. Bu sadece bizim ülkemizde değil, pek çok yerde aynı şekilde. Durum böyle olunca, günümüzde pek çok insan yaşamlarını sevmedikleri bir işi yaparak geçiriyor. Wilhelm Genazino’nun Mutsuzluk Zamanlarında Mutluluk isimli kitabında da bunun bir örneğini görmek mümkün. Romanın kahramanı olan Gerhard, eğitimini ve doktorasını felsefe üzerine yapmış olmasına rağmen, eğitim hayatı boyunca aldığı kredileri geri ödeyebilmek için hayali olan mesleği yapmak yerine bulduğu ilk işe girmek zorunda kalmıştır. Daha sonra işinde organizasyon müdürlüğüne kadar yükselmiş, iyi bir gelir sahibi olmuştur. Ara sıra kişisel sorgulamalara gidip işini bırakmayı düşünse de hayat arkadaşı Traudel ona böyle saçma(!) şeyler düşünmemesi gerektiğini söyleyerek onu vazgeçirmiştir. Fakat bir insanın, sırf geliri iyi diye sevmediği bir işi yaparak ömrünü geçirmesi mümkün olamayacağından, bu durum Gerhard’ın da hayatını ciddi şekilde etkilemiştir. Bunun gibi daha pek çok örnek gösterebiliriz. İnsanlar, hayalleri peşinde gitmek yerine paranın peşinden gitmek zorunda kalıyorlar. Sevmediği bir iş olmasına rağmen yıllarını orada harcayabiliyorlar. İş sahibi olmak uğruna, aldıkları eğitimden tamamen farklı alanlarda bulunabiliyorlar. Hâlbuki insan istediği yerde ve sevdiği işi yapmalı çünkü o zaman yaşadığına şükredip, mutlu bir hayat sürebilir. Ancak o şekilde hayata karşı verdikleri mücadelenin bir anlamı olabilir… “Mütemadiyen gerçekliğe mecburen abone olmak değil, inceliğe yaraşan bir şeyler yaşamak istiyor ruhum” (Genazino 9). KAYNAKÇA Genazino, Wilhelm. “Mutsuzluk Zamanlarında Mutluluk”. Çev. Zehra Aksu Yılmazer. İstanbul: Ayrıntı Yayınları, 2015. Baskı. “Küreselleşme.” Wikipedia. Web. 24 Şubat 2016. Yazar:Kurşad Kaan Akbulut Numara:21401869 Ders:TURK-101-20 Öğretmen:Başak Berna Cordan Tarih:01.12.2014 SOSYAL FOBİK DÜŞÜNCELER Nedense George Orwell'in kitaplarından kopamıyorum.Yine onun büyük eserlerinden biriyle birlikteyim.Kitabımız 'Hayvan Çiftliği'.Kitabın 1940'larda yazıldığını söylemek isterim.Atlanılmaması gereken bir bilgi çünkü bu eseri okuduğunuzda George Orwell'in düşüncelerini de çok rahat anlayabilirsiniz.Aynı zamanda '1984'ü okumuş olanlar,bu iki eser arasında çok fazla benzerlik bulacaklardır. Genel anlamda kitaptan bahsedecek olursak eser distopya özelliği taşımaktadır.Gerçek dünyayı küçük bir çiftliğe sığdırmış ve 1940'larda yaşanan olayların çoğu bu sanal dünyada geçmektedir.O dönemlerde olan iki kutuplu dünya çok akıcı ve ince bir dille betimlenmiş.Konusuna gelecek olursak adından da belli olduğu üzere olaylar hayvan çiftliğinde geçmektedir.Hayvanlar,insanların yaptığı baskı ve zulümden dolayı isyan ederler.Domuzların başı çektiği bu isyan başarılı olur ve insanları çiftlikten kovarlar.Buradan sonra hayvanlar kendi aralarında anlaşırlar ve çiftliğe komünizmi getirirler.Bu getirdikleri sistem ilk başlarda gayet güzel işlerken kitabın sonlarına doğru çöker ve asıl gerçekler ortaya çıkar .Yönetimde olan domuzlar krallar gibi yaşarken,diğer hayvanlar yine baskı ve zulme maruz kalmıştır. İçinde siyaset,politika,entrika hepsi bulunan kitap bir yandan komünizm-kapitalizm kavramlarını size sorgulatırken,diğer yandan çiftlik içinde geçen mücadeleye tanık ettirir.Kitabın sonu ise ezilen ve sefil hayatı yaşayan hayvanların,domuzlarla insanların işbirliği içinde olduğunu görmesiyle kitap sonlanır.Eser hakkında yorumlarıma geçmeden önce birkaç şeye daha değinmek istiyorum.Bunlardan biri 'Hayvan Çiftliği'nin yazılış biçimi elbette.Sade ve akıcı bir dille yazılmış olması,kısa olması ve okuyucuyu esere bağlayacak şekilde kurgulanması kitabın en büyük artılarından.Diğer taraftan her kitabı okurken o aradığım 'son' bu eserde mükemmel bir şekilde ortaya konmuş.Kitabın son 5 sayfasında şoke olduğum gerçeği de bunu açıkça destekliyor... 'Hayvan Çiftliği'ni okurken kafanızda bazı noktalar aydınlanmaya başlar bile.Aslında yakın tarihimizde yaşamış kişileri ve bütün bir dünyayı karıştırmış düşünceleri bu kitapta rahatlıkla görebiliyoruz.Orwell kafasında kurguladığı bütün bu düşünceleri küçücük bir çiftliğe sığdırmayı başarmıştır.Bu bakımdan hikaye,kurgu,anlatım biçimi muazzam bir çabayla yazılmış.Kitap adeta kendini okutturuyor.Sayfalar arasında hızlı hızlı dolanıp kendinizi garip ve düşündüren bir ortamda buluyorsunuz. Kitabın karakterleri üzerine biraz daha yoğunlaşacak olursak eğer,tiplemelerin o dönemki büyük komünistlerle bağlantılı olduğu bariz bir şekilde ortaya çıkıyor.Bu konuda Orwell sadece komünistlere karşı eleştiride bulunmayıp,herkese eleştiride bulunmuştur.Beni bu konuda en çok güldüren ve düşündüren ise;çiftlikteki ayaklanmanın başı olan ve diğer hayvanlarca lider kabul edilen 'Napolyon' adlı domuzdur.Şimdi size bu anlamsız gelebilir ancak Fransa'da herhangi bir domuza 'Napolyon' adının verilmesinin yasak olduğunu öğrendikten sonra bende epey şaşırmış ve düşünmüştüm... Kitabın en etkileyici özelliklerinden biri ise sonuydu.Bildiğimiz üzere hayvanlar insanları 'çiftlikten atmış' ve 'yönetimi ele geçirmişlerdi'.Son da ise domuzların aslında insanlarla işbirliği yaptığı ve diğer hayvanların üzerinde kendi diktatörlüklerini kurduklarını anlıyorduk.Eser bu şekilde bitiyordu.Belki nasıl daha iyi bir son bulurum diye düşünmekten kendimi alamadım.Aklıma ise Orwell'in vermek istediği mesaj gelince sonu bulmak pek zor olmadı.Bence kitabın sonu yine aynı şekilde bitmeliydi.Hayvanlar domuzları ve insanları o şekilde basmalıydı fakat devamında onları öldürmeli ve yerlerine yeni bir 'domuz' geçmeliydi.Böylelikle okuyucuyu bir arayışta bırakıp onları araştırma ve gerçeği bulmaya yönlendirmiş olurduk diye düşünüyorum.Bu şekilde kim bilir belki daha büyük bir etkisi olurdu okuyanların üzerinde. GÜNEŞE İNAT Karanlık bir dünyada yaşadığınızı farz edin. Hayatınızda hiçbir ışık zerresi yok. Renklerin varlığından haberdarsınız ama bir kez olsun onları görmemişsiniz. Sadece seslerden ibaret olan bu dünyada yaşamınızı sürdürmek mecburiyetindesiniz. Kıyafetlerinizin, eşyalarınızın rengini seçemediğiniz, seçseniz bile, seçtiğiniz rengin ne olduğunu bilmediğiniz bir hayat yaşıyorsunuz. Sizin adınıza seçimler yapılıyor, çevrenizdekiler tarafından sizin mutlu olabilmeniz için en doğru kararlar alınmaya çalışılıyor. Dışarı adımınızı atarken bir başkasına ihtiyaç duyuyorsunuz. Birisi size seslendiğinde onların yüzlerini göremiyor, sadece seslerinden kim olduklarını anlamaya çalışıyorsunuz. Bütün bunları geçtim, sevdiklerinizin yüzünü görememek, onları tanıyabilmek için ellerinizle yüzlerini hissetmek zorunda kalmak, asla zorluğunu tahmin bile edemeyeceğimiz bir duygu her birimiz için. Dışarı adımınızı attığınızda elinizden tutan babanızın elini bırakıp özgürce koşabilmek için veremeyeceğiniz şey yok hayatınızda, eğer bir fırsatınız olsa. Teninize değen sıcaklığını hissettiğiniz o güneş ışığının bir zerresini görebilmek, belki de hayatınız boyunca isteyeceğiniz tek şey. Güneşin renginin sarı olduğunu duyuyorsunuz, sapsarı. Kafanızda anlamlandırmaya çalışıyorsunuz o rengi ve nasıl bir renk olabileceğine dair fikirler üretmeye başlıyorsunuz. Ama nafile. Hayatınızda tanıştığınız tek renk olan siyahtan başka bir renk düşünemiyorsunuz, belki de renksizlik olarak mı tanımlasam siyahı bilemiyorum. Elinizde olan tek şey artık onu hissetmek oluyor. Teninize değip sizi ısıtan şeyin devasa büyüklüğü çalınıyor kulaklarınıza derste öğretmeninizi dinlerken. Güneşin aklımızın alamayacağı kadar büyük bir enerji kaynağı olduğunu söylüyor öğretmeniniz ve onun yokluğunda hayatımızda hiçbir rengin olamayacağını da iliştiriyor konuşmasının arasına. İşte o zaman sorgulamaya başlıyorsunuz elinizde olmadan. Elinizden alınan tek şeyin, sizi karanlıkta bırakan tek sorumlunun, güneş olduğu kanaatine varıyorsunuz. Tek suçlu olarak onu görüyorsunuz hayatınızda. Çünkü size arkasını dönüp, yüzünü asla göstermiyor. Öğretmeninizin dediğine göre çok fazla ışığa ve ısıya sahip olan bu varlığın sizinle ışığını paylaşmadığını fark edince de yine bir hüzün kaplıyor o minik yüreğinizi. Çevrenizdeki bütün insanlara karşı bu kadar cömert olan güneşin size neden bu kadar cimri olduğunu düşünmeden edemiyorsunuz. Zaman geçiyor ve bir bakıyorsunuz ki, bununla yaşamaya alışmışsınız. Size ışığından bir parça bile göstermeyen güneşe inat, dimdik ayakta durma kararlılığını buluyorsunuz kendinizde. Başarmak, çalışmak ve üretmek artık tek amacınız haline geliyor. Göremediğiniz, fakat hissedebildiğiniz bu dünyada ayakta durmak ne kadar zor olursa olsun, babanızın ve annenizin elinden tutup koşabilmeyi öğreniyorsunuz. İnsanları seslerinden yola çıkıp keşfetmek gibi bir yeteneğe sahip oluyorsunuz zaman geçtikçe. Buna alışıyorsunuz, çünkü bu sizin hayatınız. Değiştirme imkânınız olsa birçok şeyi değiştirebilirsiniz, fakat kaçamadığınız bu hayatı yaşamaktan başka bir çarenizin olmadığını biliyorsunuz. Geçen hafta sonu gittiğim bir okulda, bütün bu anlattıklarımı yaşayan görme engelli arkadaşlarım oldu benim. Kalplerinin güzelliği yüzlerine yansımış olan bu minik yürekleri görünce, başta içimde onlara karşı olan üzüntüyü gizleyemedim, fakat onları gözlemledikçe, aslında ne kadar mutlu çocuklar olduğunu fark ettim. Sohbet ederken onların hayallerini dinlemekten uzun zamandır hiç alamadığım kadar zevk aldım. Gerçekte gidip görmediği yerleri rüyasında gezen ve bu mutluluğunu benimle paylaşan kardeşimin mutluluğunu yaşamak istedim onu dinlerken. Kimi zaman hayallerinin güzelliğiyle hayrete düştüm, kimi zaman onlarla kahkaha attım. Bir taraftan onların mutluluğunu paylaşırken, bir taraftan kendi mutsuzluğumdan utandım. Güneş bana cimriliğini göstermediği halde mutsuz olduğum anılarımı getirdim aklıma. O minik yürekler fark etmeseler de, bana mutlu olabilmeyi öğrettiler. Onlara sırtını dönen güneşe inat, hayallerinin önüne konan engelleri umursamayarak, mutlu olabilmenin ne kadar kolay olduğunu ispatladılar bana. Mehmet Furkan Doğan Alışveriş Hayatımda etkili olan şarkılardan biridir “Bleeding Me”. Eğer hangi açıdan etkili olduğunu sorarsanız bana, hayatın kendisi derim. Şarkı melodisiyle ve James Hetfield’ın sesiyle zaten oldukça etkileyiciyken bir de sözleriyle birleşince insanı derinden etkileyip, yaptıklarını ve yapacaklarını sorgulatıyor insana. Zaten isminden de belli, “Bleeding Me” (Beni kanatıyor). Şarkı aslında bir umut vererek başlıyor kalanına göre ters bir şekilde. İnsana yaptıklarını ve yapacaklarını hatırlatıyor. Aslında o kadar umut vermese, bir iyimserlik getirmese de yine de insan dinliyor kendini anlattığından. “I'm diggin' my way / I'm diggin' my way to something / I'm diggin' my way to somethin' better” (Yolumu kazıyorum / Bir şeyler için yolumu kazıyorum / Yolumu daha iyi şeyler için kazıyorum) sözleri bahsettiğim sözler. Sizce de öyle değil mi? Hayatımızı hep daha iyisini elde etmek, daha güzeline ulaşmak, daha rahat geçirmek için harcamıyor muyuz? Mesela ben daha iyi bir yere gelmek, daha yüksek bir sosyal statüye ulaşmak ve daha kaliteli bilgisayarlar üretmek için okuyorum Bilkent’te bilgisayar mühendisliği. Annem tüm gün okula gidip ders anlatıyor para kazanmak için, çoğu insan da öyle. Herkes uğraşıyor bir yerlere ulaşmak için hayatında. İşte şarkı asıl burada başlıyor, kazandığımızı korumaya çalıştığımız anda. İkinci bölümü geçiş dönemini anlatıyor hayatımızın aşamalarının. Kazandığımızı kaybetmemeye çalıştığımız anları. “I'm pushin' to stay / I'm pushin' to stay with something / I'm pushin' to stay with something better” (Kalmaya çalışıyorum / Bir şeylerle kalmaya çalışıyorum / Daha iyi şeylerle kalmaya çalışıyorum) diyerek devam ediyor şarkı kaldığı yerden. Çoğumuzun günlük hayatının özeti aslında budur, kazandığını kaybetmemeye çalışmak. İşte bu noktada sorgulamaya başlıyorum hayatı, bu noktadan sonra kaybetmeye başlamıyor muyuz diye. Vazgeçmiyor muyuz çoğu zaman çoğu şeyden sırf biraz kâr etmek