biridir.Sophia Bush tarafından canlandırılır.Brooke lisede çok popüler bir kızdır.Ponpon kızların lideri,okul başkanı ve partilerin aranan kızıdır.En iyi arkadaşı Peyton Sawyer' dır.Lucas-Peyton-Brooke aşk üçgeninin belki de en çok yaralananıdır.Lise hayatından sonra Newyork'a taşınır ve Clothes over bro's adlı şirketiyle başarıya ulaşır. 8. sezonda Julian Baker ile evlenir ve Davis ile Jude adında ikiz oğulları olur. Aynı sezonda Haley James Scott ile beraber Karen's Cafe'i tekrar açar. Haley James Scott Haley James Scott. ABD'de yayınlanan One Tree Hill dizisinin başrol karakterlerinden biridir. Bethany Joy Galeotti tarafından canlandırılır. Haley kalabalık bir ailenin son cocuğudur. En iyi arkadaşı Lucas Scott'tır. Haley Lucas'ın kardeşi Nathan'a ders verirken ona aşık olur. Nathan'ın ailesinden ayrılmasından sonra ise evlenirler. Evlilikleri sırasında hayalinin peşinden koşan Haley müzisyen Chris Keller la turneye çıkar fakat sonra Nathan'a geri döner ve mezuniyet gecesinde sınıf birincisi olarak konuşma yaparken James Lucas Scott'ı doğurur. Liseden sonra üniversiteye giden Haley üniversiteden sonra Tree Hill lisesinde öğretmenliğe başlamıştır. Daha sonra müzik kariyerine geri dönmüştür. 8. sezonda kızı Lydia Scott'ı doğurur. Ardından Brooke Davis ile beraber Karen's Cafe'i yeniden açarlar. Octavia Portikosu Porticus Octaviae (Octavia Portiko'su ; İtalyanca: "Portico di Ottavia") Roma'da bulunan bir antik dönem yapısı. MÖ 27 yılında Augustus tarafından kız kardeşi Küçük Octavia adına Marcellus Tiyatrosunun yanında bulunan Jupiter Stator ve Juno Regina tapınaklarına ait sütün sıralarıyla çevrilmiş olan Porticus Metelli'nin yerine inşa edilmiştir. Bina, ilki 80 yılındaki yangının ardından Domitian tarafından ve ikincisi 203 yılında Septimius Severus ve Caracalla tarafından olmak üzere iki defa tamir görmüştür. İthal mermerlerle süslü olan yapının içerisinde, Yaşlı Pliny'nin "Doğal Tarih" adlı eserinde sıraladığı gibi çok sayıda meşhur sanat eseri mevcuttu. Daha önce var olan tapınaklardan başka Octavia tarafından oğlu M. Caludius Marcellus adına yaptırılmış bir kütüphane, curia Octaviae ve bir schola ile çevriliydi. Bunların yapının farklı bir bölümü yoksa başlı başına bir yapı mı olduğu kesin değildir. Bu curia belki de Senato toplantılarının yapıldığı cruia'dır. Yapıların tümü Yaşlı Pliny tarafından "Octaviae opera" olarak adlandırılır. Portiko orta çağdan 19. yüzyılın sonuna kadar balık pazarı olarak kullanılmıştır. Yapının bu rolü, bitişikteki Sant'Angelo in Pescheria Kilisesi tarafından (İtalyanca: "Balık pazarındaki St. Angelus") ismen de olsa yaşatılmaktadır. Yunanistan cumhurbaşkanları listesi Bu liste modern devlet olarak kuruluşundan günümüze kadar Yunanistan devlet başkanları listesi dir. Augustinos Kapodistrias'ın istifasının ardından, bir dizi toplu yönetim kurulları kuruldu, ama yetkileri genellikle sadece sembolik oldu. William Carlos Williams William Carlos Williams (17 Eylül 1883; Rutherford, New Jersey - 4 Mart 1963; Columbia, Kentucky), modernizm ve imgecilik akımlarına dahil edilen Amerikalı şair. Ayrıca pediyatristtir. Tıp alanında çalışıyor olması, kesinlikle şiirinin ana konusunu da etkiledi. Biyografi yazarı Linda Wagner-Martin'e göre Williams, ""yazar olmak için, pediyatrist olmak için çalıştığından daha fazla çalıştı."" Williams yaşamı boyunca şair olarak da doktor olarak da başarılı oldu. El terminali El terminali, el bilgisayarlarının genel adı. Aslen elle girilen verileri ya da barkod/RFID okuyucusu tarafından girilen verileri depolamak, yorumlamak, işlemek üzerine tasarlanmış cihazlardır. Depoladıkları veriyi genelde başka sistemlere aktarırlar. Böylece birçok terminalden gelen veriler ana merkezde toplanır ve yapılan işe göre veriler ana sisteme aktarılır. İlk yapıldıklarında üzerinde DOS işletim sistemleriyle üretildiler ancak günümüzde değişik ihtiyaçlara göre değişik Windows versiyonları mevcuttur. Windows CE, Windows Mobile gibi. Okuma işlemi barkodlarda lazer bir okuyucu ile, RFID sistemlerinde radyo dalgalarını alabilen bir anten sistemi ile yapılmaktadır. Cihazlar mesafeleri ile doğru orantılı olarak fiyatlandırılır. Marvin "Mouth" McFadden ABD'de yayınlanan One Tree Hill dizisinin karakterlerinden biridir. Lee Norris tarafından canlandırılır. Lakabı Mouth (ağız) dır. Mouth Lucasın nehir kenarındaki basketbol sahasındaki arkadaşlarındandır. Mouth lucas ve arkadasları maç yaparken maçı bir spiker gibi anlatır. Pek popüler olmayan mouth lisede zamanla populerleşmeye başlamıştır. Brooke Davis'i sever. Kızların onu kardeş veya dost olarak görmesinden biraz rahatsızdır. Liseden sonra spiker olmak için bir Tv'de işe girer. Agrippa Hamamları Agrippa Hamamları (Thermae Agrippae), Roma'da inşa edilmiş ilk büyük thermae olarak Marcus Vipsanius Agrippa tarafından yaptırılmış olan Antik Roma hamamları. Yapı başlangıçta Panteon ile aynı zamanda ve onun ekseninde yapılmış bir "balaneion" (βαλανεῖον) (soğuk su havuzları bulunan buhar banyoları) olarak inşa edilmiştir. Agrippa tarafından MÖ 19 yılında Aqua Virgo su kemerinin tamamlatılmasıyla birlikte hamamın su tedariği sorunu çözülmüş, büyük bir süs havuzu ilave edilerek ("Stagnum Agrippae") yapı gerçek anlamda bir "thermae" şeklini almıştır. MÖ 12 yılında öldüğünde, hamamı vasiyetinde Roma halkına bırakmıştır. Agrippa Hamamları 80 yılındaki yangınla tahrip olmuş (Cassius Dio, lxvi.24), ancak yeniden onarılmış ve İmparator Hadrianus döneminde genişletilmiştir. Hamamdan geriye kalanlar, 7. yüzyılda diğer yapılar için malzeme kaynağı olarak kullanılmışsa da 16. yüzyılda Baldassare Peruzzi ve Andrea Palladio tarafından yapılan çizimlerde yapıların çoğu sağlam olarak görülebilmektedir. Antwon "Skills" Taylor Amerika'da gösterilen One Tree Hill adlı dizinin karakterlerinden biridir.Antwon Tanner tarafından canlandırılır.Lakabı Skills dir.Lucasın rivercourt tayfasındandır.Lucas takımı bırakınca Lucasın tavsiyesi üzerine Whitey durham onu takıma almıştır.Lucas tekrar takıma dönünce Nathan Lucas ve Skills üçlüsü eyalet şampiyonluğunu kazanmışlardır.Bunun üzerine skills üniversite bursu kazanmıştır.Üniversitede oynadıktan sonra Tree Hill Ravens da Lucasın yardımcı koçluğunu yapmaya başlamıştır.Aynı zamanda Nathan ve Haley nin çocuğu James Lucas Scott la arası çok iyidir. Sezar Tapınağı Sezar Tapınağı (Latince: "Aedes Divus Iulius ya da Templum Divi Iulii") Yapımına Sezar'ın evlatlık oğlu Octavian tarafından MÖ 42 yılında Jül Sezar'ın Senato tarafından ölümünün ardından tanrılaştırılmasıyla birlikte başlanmış olan ve 18 Ağustos MÖ 29 tarihinde İyonik çıkmalara sahip bir yapı olarak tamamlanan Roma tapınağı. Roma Forumunda bulunan ana meydanın doğu tarafında, Castor ve Pollux Tapınağı ve Basilica Aemilia arasında yer alan ve Sezar'ın cenaze törenin yapılıp, Marcus Antonius tarafından vasiyetinin okunduğu Regia'da bulunur. Sezar, Roma'nın kurucusu Romulus'tan sonra tanrılaştırılan ve adına tapınak yapılan Roma'da muhkim ilk kişidir. MÖ 44'den sonra 4. flamen maior ona ithaf edilmiştir ve Marcus Antonius onun flamen'i olarak atanmıştır. Sezar tapınağı ile Augustus kişisel ibadetten halk ibadetine geçişi sağlamıştır. Tapınağın üzerine inşa edildiği yüksek platform Rostra ("Rostra Juli") olarak kullanılmış ve tıpkı Forumun karşısında bulunan Rostra gibi Aktium savaşına katılmış gemilerin burnu ile süslenmişti. Platformun ön yüzünde gömme bir yarım daire niş ve Sezar'ın üzerinde yakıldığı bir sunak vardı. Roma mimarisinden tek örnek olan bu değişik detayın nedeni büyük ihtimalle Roma forumunda var olan yer problemin bir sonucudur. Gene de bu tapınağın mimarisi, antik Regia ve Forumun ana meydanındaki Vesta tapınağından hariç tutulmuştur. Dan Scott Amerika da yayınlanan One Tree Hill adlı dizinin karakterlerindendir. Paul Johansson tarafından canlandırılır.Lucas Scott ve Nathan Scott ın babasıdır.Deb Scott ın ise kocasıdır.Dan Tree Hill Ravens ın efsane oyuncusudur.Dizinin kötü karakteridir.Abisi Keith Scott ı öldürmüştür.Hayatı ise oğlu Lucas Scott tarafından kurtarılmıştır. Cem (dergi) Cem, (10 Aralık 1910 - 18 Ekim 1912 ve 10 Aralık 1927 - 2 Mayıs 1929) yılları arasında İstanbul'da Cemil Cem tarafından yayımlanan haftalık mizah dergisi. Derginin başyazarlığını Refik Halit Karay yaptı. Avrupalı karikatüristlerin de yapıtlarının yer aldığı Cem, Kalem'den sonra Türkiye'de çıkan Batılı anlamda ikinci mizah dergisi oldu. Dergi ilk basıldığı yıllarda Fransızca olarak da sayılar çıkardı. Ancak Cumhuriyet'ten sonra tamamen Türkçe olarak yayımlandı. 1929 yılında 49. sayısından sonra kapanan Cem, sahibi Cemil Cem'in iktidarla olan uyuşmazlığı sonucu kapatıldı. CerÃ®de-i Askeriyye Cerîde-i Askeriyye, Osmanlı Devleti tarafından 17 Ocak 1864'te yayını başlayan İstanbul'da çıkan ilk resmi ordu gazetesi Gazete, Osmanlı Devleti'nin ordu durumunu bahsetmesinin yanında, çeşitli haberlerle de halkı bilgilendiriyordu. 731. Birim 1 Mart 1932 ile 18 Ağustos 1945 tarihleri arasında Mançurya'da, Japon İmparatorluğu himayesinde hüküm sürmüş bir kukla devlet olan Manchukuo'nun Harbin şehrinin Pingfang bölgesinde faaliyet gösteren 731. Birim, Japonya'nın adının karıştığı en çarpıcı ve dehşet verici savaş suçlarından sorumludur. Bölge, bugün Çin'in kuzeydoğusunda yer almaktadır. 731. Birim, resmi olarak Salgın Hastalıkları Önleme ve Su Arıtma Merkezi (関東軍防疫給水部本部 Kantōgun Bōeki Kyūsuibu Honbu) adıyla kuruldu. Gerçekte Japon İmparatorluğu'nun Kempeitai askeri polis birimi altında faaliyet gösteren 731. Birim, kuruluşundan savaşın sonuna kadar, Kwantung Ordusu'nun bir subayı olan ve Ishii Butai olarak da anılan Korgeneral tarafından yönetildi. 1934-1939 yılları arasında inşa edilen tesisler, resmi olarak 1941 yılında 731. Birim adını aldı. 100. Birim gibi diğer benzer tesislerde gerçekleştirilenlerin haricinde, aralarında kadınlar ve çocukların da bulunduğu en az 3000 kişi, 731. Birim'de çeşitli deneylerde kullanıldı. Her yıl en az 600 kişi, Kempetai askeri polisi tarafından bu tesislere gönderildi. 731. Birim'de deneylere tabi tutulan kurbanların çoğunluğunu Çinliler oluşturmakta, Çinlileri ise Sovyetler takip etmekteydi. Geri kalan küçük bir yüzde de Moğol, Koreli ve diğer savaş esirlerinden oluşmaktaydı. Pingfang kampında hayatını kaybeden kurbanların yaklaşık yüzde 70'i Çinli (sivil ve asker), yaklaşık yüzde 30'u Sovyet'ti. Geri kalan kısım ise bazıları Japonya İmparatorluğu'nun sömürgesi durumunda olan Güneydoğu Asyalılar ve Pasifik Adaları sakinleriydi. Bunun yanında çok az sayıda da müttefik ordulardan elde edilen savaş esirleri bulunuyordu. Canice deneylerin yapıldığı ve farklı milletlerden birçok insana mezar olan 731. Birim, kurulduğu günden 1945'te savaşın sona erdiği güne kadar Japon hükümeti tarafından cömert bir şekilde desteklendi. Birim 731'de görev yapanlar ve burada savaş suçlarını işleyenler, savaşın sonra ermesinin ardından savaş suçlarıyla yargılanmak yerine, insanlar üzerinde yaptıkları acımasızca deneylerde elde ettikleri verilerin paylaşılması karşılığında ABD tarafından korundular ve ceza almadılar. Amerikalı yetkililer, Birim 731'de yapılan insanlık dışı deneylerde biyolojik silahlar konusunda elde edilen bilgi ve tecrübenin, ABD'nin biyolojik silah programı kapsamında da kullanılabileceğini düşünüyorlardı. Müttefik Kuvvetler Yüksek Komutanı General Douglas MacArthur, 6 Mayıs 1947'de Washington'a gönderdiği bir yazıda, Birim 731'de görev alanlardan elde edilecek bilgilerin istihbarat kanallarında saklanacağını ve dışarıya sızdırılmayacağını, ayrıca elde edilen bilgilerin savaş suçu delili olarak değerlendirilmeyeceğini ifade etti. Sonraki yıllarda da adaletin yerine getirilmesi için verilen çabalar, Batı hükümetleri tarafından komünizm propagandası olarak değerlendirilerek çoğunlukla ya görmezden gelindi ya da ciddiye alınmadı. Buna benzer bir adam kayırma, ABD tarafından Paperclip Harekatı sırasında Nazi araştırmacılara karşı da uygulanmıştı. Diğer yandan Amerikalı kuvvetlerden önce Sovyet kuvvetlerinin eline geçen ve tutuklanan Birim 731 görevlileri ise 1949'da Khabarovsk Savaş Suçları Mahkemelerinde yargılandı. Yapıldığı iddia edilen deneylerden birkaçı: ne kadar kan kaybı yaşandığını ölçmek için kol ve bacak gibi bazı uzuvların kesilmesi, kangreni incelemek için bazı uzuvların dondurulup tekrar çözülmesi, vücudun kimyasal maddelere karşı tepkileri. Japon Ordusu'nun sağlık sorumlusu olan ve Ordu Bakanı Sadao Araki tarafından desteklenen Cerrah General Shiro Ishii, 1932 yılında Ordu Salgın Hastalıkları Önleme Araştırma Laboratuvarı (Army Epidemic Prevention Research Laboratory / AEPRL)'nin komutanlığına getirildi. Sonrasında Ishii, Mançurya'da, çeşitli kimyasal ve biyolojik araştırmalar/deneyler üzerinde çalışacak olan "Togo Birimi" adlı gizli bir araştırma grubu kurdu. Japonya dışına gerçekleştirdiği iki yıllık bir araştırma gezisi sonrasında Ishii, 1930 yılında, Batılı güçlerin kendi programlarını geliştirdikleri gerekçesiyle Japonya'nın da çok geç kalmadan biyolojik ve kimyasal araştırmalara başlamasını ve bu amaca yönelik çalışacak bir birim kurulmasını önerdi. Ishii'nin ordu içerisindeki en büyük destekçilerinden birisi, 1941-45 yılları arasında Japonya Sağlık Bakanı olarak da görev yapmış olan Albay Chikahiko Koizumi'ydi. Almanların I. Dünya Savaşı sırasında İkinci Ypres Muharebesi'nde zehirli klor gazı kullanması ve bu kimyasal saldırı sonucunda İtilaf Devletleri'nin yaklaşık 15,000 kayıp vermesi, çoğu Japon subayını olduğu gibi Albay Chikahiko Koizumi'yi de etkilemişti. Bunun sonucunda Albay Chikahiko Koizumi, aynı yıl içerisinde gizli bir zehirli gaz araştırma komitesine katıldı. Togo Birimi, Güney Mançurya Demiryolu üzerinde yer alan ve Harbin'in 100 km güneyinde bulunan Beiyinhe köyünde, Zhongma Hapishanesi'nde kuruldu. 1934 sonbaharında yaşanan bir firar ve sonrasında 1935 yılındaki bir patlamanın (saldırı olduğuna inanılıyor) ardından Shiro Ishii, Zhongma Hapishanesi'ni kapattı. Paralelinde de bu tesistekileri Harbin'in yaklaşık 24 km güneyinde yer alan Pingfang'a taşıma ve daha büyük ve yeni bir tesis kurma konusunda yetkilendirildi. İmparator Hirohito, 1936'da bu birimin genişletilmesine ve Salgın Hastalıkları Önleme Birimi olarak Kwantung Ordusu'na entegre edilmesine karar verdi. Paralelinde de "Ishii Birimi" ve "Wakamatsu Birimi" olarak ikiye bölündü. Ağustos 1940'tan itibaren ise bu birimler, "Kwantung Ordusu Salgın Hastalıkları Önleme ve Su Arıtma Departmanı" ya da kısaca "731. Birim" olarak isimlendirildi. 731. Birim'in kurulmasına ek olarak, Kwantung Ordusu Salgın Askeri At Hastalıklarıyle Mücadele Atölyesi (daha sonra Mançurya 100. Birimi olarak anılacaktır) adlı bir biyolojik silah geliştirme birimi ile Kwantung Ordusu Teknik Test Departmanı (daha sonra Mançurya 516. Birimi olarak anılacaktır) adlı bir kimyasal silah geliştirme birimi kurmak için de çalışmalar başlatıldı. Japonya'nın 1937'de Çin'e saldırması ve bazı bölgelerini işgal etmesiyle birlikte büyük Çin şehirlerinde de Salgın Hastalıkları Önleme ve Su Sağlama Birimi adı altında benzer kimyasal ve biyolojik araştırma ve silah geliştirme laboratuvarları kuruldu. Daha sonra bunlara Pekin'deki 1855. Birim, Nanjing'deki 1644. Birim, Guangzhou'daki 8604. Birim ve Singapur'daki 9420. Birim de katıldı. 1939 yılına gelindiğinde 10,000'den fazla personelin çalıştığı bütün bu birimler, Ishii'nin yönetiminde faaliyet gösteriyordu. Normal şartlarda insanlar üzerinde deneyler yapma fırsatı bulunamaması ya da çok nadiren bu fırsatın ele geçmesi ve yeni kurulan bu birimlere ordu tarafından güçlü finansal destek sağlanması, Japon tıp doktorları ve profesörlerinin bu birimlerde görev yapma konusunda istekli davranmasına sebep oluyordu. Çok sayıda canlı insan, Maruta (Japonca'da kütük anlamına gelir) kod adlı özel bir proje kapsamında acımasız deneylere tabi tutuldu. Deneylerde kullanılacak olan insanlar, savaş esirlerinin yanı sıra tesis çevresindeki nüfus arasından seçiliyordu. Bu insanlara ya da kurbanlara kısaca kütük deniyordu ve bazen 731. Birim'in çalışanları arasında ""Kaç tane yeni kütük geldi?"" gibi espriler yapılıyordu. Bu durumun sebebi, 731. Birim hakkında yerel yönetimlere bilgi verilirken paravan oluşturmak amacıyla burasının kereste atölyesi olduğunun söylenmesiydi. 731. Birim'de çalışan sivil bir ordu görevlisinin dosyasından çıkan bilgilere göre bu acımasız proje, 731. Birim çalışanları tarafından Almancada kütük anlamına gelen Holzklotz olarak da anılıyordu. Deneylerde kullanılan kurbanların cesetleri ise yakılarak imha ediliyordu. Burada görev yapan araştırmacılar, yaptıkları çalışmalarda "Mançurya maymunları" veya "uzun kuyruklu maymunlar" gibi insan olmayan primatların kullandıklarını ileri sürdüler ve araştırma sonuçlarının bir kısmını hakemli dergilerde yayınladılar. Deneylerde kullanılan insanlar toplumun çok farklı kesimlerinden seçiliyordu ve bunlar arasında genel suçlular, haydutlar, Japonya karşıtı militanlar, siyasi mahkûmlar ve "şüpheli davranışlar" iddiasıyla Kempeitai askeri polisi tarafından tutuklananlar vardı. Bazı deneylerde ise bebekler, yaşlılar ve hamile kadınlar da kullanılıyordu. 731. Birim'in çoğu doktor ve bakteriyolog olan yaklaşık 300 kişilik araştırma grubunun çoğu Japon vatandaşlarından oluşsa da aralarında az sayıda işbirlikçi Çinli ve Koreliler de vardı. Bunların birçoğu, hayvanlar üzerinde yaptıkları son derece tatsız deneylerle duyarsızlaştırılmış insanlardı. Esir kamplarında kalan binlerce erkek, kadın ve çocuk, çoğunlukla anestezi bile olmadan canlı canlı kesilerek incelendi ve bu durum, genelde kurbanın ölümüyle sonuçlandı. Dirikesim, kurbanlar bilinçli olarak çeşitli mikroplara maruz bırakılıp hasta edildikten sonra yapılıyordu. Kurbanlara bulaştıran hastalığın etkilerini incelemek amacıyla iç organlar cerrahlar tarafından çıkarılıyordu ve tüm bu işlemler, kurban canlı ve genellikle de anestezi etkisi altında değilken yapılıyordu. Deneylerin kurban canlıyken yapılmasının sebebi, kurban öldürüldükten sonra başlayacak olan dokuların bozunma sürecinin araştırma sonuçlarına zarar verebileceği yönünde endişe duyulmasıydı. The infected and vivisected prisoners included men, women, children, and infants. Hastalık bulaştırılıp sonrasında da dirikesime uğrayan kurbanlar arasında erkek, kadın ve çocukların yanı sıra bebekler de vardı. Kan kaybını incelemek amacıyla kurbanların kolları ve bacakları kesiliyor (ampute ediliyor), bazen de kesilen bu kol ve bacaklar, soldakiler sağa sağdakiler de sola olacak şekilde yeniden vücuda dikiliyordu. Bazı kurbanların kol ve bacakları dondurultan sonra kesiliyordu. Bazılarınınki de tedavi edilmeyen kangren ve çürümenin etkilerini incelemek amacıyla önce donduruluyor sonrasında da çözülüyordu. Bazı kurbanların mideleri ameliyatla çıkarıldıktan sonra yemek boruları doğrudan bağırsaklarına bağlandı. Yine benzer şekilde bazı kurbanların da beyin, akciğer, karaciğer gibi organlarının bazı bölümleri kesilip çıkarıldı ve vücudun verdiği tepkiler incelendi. Genellikle Çinli komünistler olmak üzere insan vücudu üzerinde uygulanan dirikesim işlemi, Japon ordu cerrahı Ken Yuasa'nın önerisiyle 731. Birim'in dışında da uygulanmaya başlandı. Tahminlere göre de en az 1,000 Japon personeli, 731. Birim'in dışında, Çin toprakları üzerinde gerçekleştirilen bu insanlık dışı uygulamalara katıldı. İnsan vücudu üzerindeki etkilerini incelemek için çeşitli hastalıklar, 731. Birim'de kalan mahkûmlara (kurbanlara), aşılama kisvesi altında bilerek bulaştırıldı. Tedavi edilmeyen zührevi hastalıkların etkilerini araştırmak için de yine erkek ve kadın mahkûmlara kasıtlı olarak frengi ve bel soğukluğu bulaştırıldı ve sonrasında hastaların vücutları üzerinde çeşitli incelemeler yapıldı. Ayrıca tutuklular, gardiyanlar tarafından sürekli tecavüze uğradılar. Vebalı pireler, bulaşıcı hastalık taşıyan hastaların kullandığı kıyafetler ve hastalık bulaştırılmış daha birçok malzeme, bombaların içine yerleştirilerek birçok hedefe gönderdildi. Bu biyolojik saldırılar sonucunda halk arasında görülen kolera, şarbon ve veba hastalıkları, tahminlere göre 400 binden fazla Çinli sivilin ölümüne sebep oldu. Tularemi de yine Çinli siviller üzerinde test edilen hastalıklardan biriydi. 731. Birim ve buraya bağlı diğer birimler (1644. Birlik ve 100. Birim gibi), bulaşıcı hastalıkların bilinçli olarak kitlelere bulaştırılmasını sağlayacak biyolojik silahların araştırması, geliştirmesi ve II. Dünya Savaşı boyunca Çin halkı (hem sivil hem de askerler) üzerinde deney amaçlı uygulamanması çalışmalarını yürüttüler. 731. Birim ve 1644. Birim'in laboratuvarlarında yetiştirilen vebalı pireler, alçak uçuş yapan uçaklar vasıtasıyla 1940'ta kıyı bölgesindeki Ningbo'ya ve 1940'ta da Hunan Eyaleti'ndeki Changde şehrine salındılar ve insanlara bulaştırıldılar. Askeri uçaklarla havadan yapılan bu saldırı sonucu insanlar arasında yayılan hıyarcıklı veba, binlerce insanın ölümüne yol açtı. Tetanosun insanlara bilinçli olarak bulaştırılmasıyla ilgili bazı çalışmalara dair elde edilen bilgiler, 731. Birim'in yöntemlerinin Endonezya'da da takip edilmiş olabileceğini göstermektedir. Fizyolog Yoshimura Hisato, mahkûmların el, kol, bacak gibi uzuvlarını önce suya batırıp sonra da soğuk havada bekleterek donmasını sağlıyordu. Burada görev yapan bir Japon memur, verdiği ifadede, uzuvlar dondurulduktan sonra bir sopayla bu uzuvlara vurulduğunda, sanki bir tahta parçasına vururmuş gibi bir ses çıktığını belirtmişti. Donma gerçekleştikten sonra donan bölge üzerindeki buzlar kırılıyor ve sonra da donmuş olan uzuvlar suya batırılıyordu. Uzuvların çözünüp çözünmediklerini kontrol etmek içinse kurbanlar coplanıyor ve farklı sıcaklıklardaki suyun, donmuş uzvun çözünme hızına etkisi gibi konular inceleniyordu. Bu deneyler çok daha korkunç şekillerde devam etti. Frengi bulaştırma amacıyla yapılmış deneyler sırasında orada bulunmuş bir gardiyanın ifadelerine göre doktorlar, mahkûmlara hastalık bulaştırmak için hastalıklı mahkûmlarla sağlıklı mahkûmları cinsel ilişkiye girmeye zorluyorlardı:"Zührevi hastalıkların mahkûmlara yapay yoldan bulaştırılmasından vazgeçildi ve bunun yerine, hastalık taşıyan ve taşımayan mahkûmlar, birbirleriyle cinsel ilişkiye girmeye zorlanıyordu. Sadece gözleri ve ağızlarını açık bırakacak şekildeki giyinen dört ya da beş laboratuvar görevlisi tarafından yönetilen bu deneylerde, aynı hücreye kapatılan frengili bir mahkûmla sağlıklı bir mahkûm cinsel ilişkiye zorlanıyordu. İlişkiye girmeye direnen mahkûmların kurşuna dizileceği gerçeği ise mahkûmlara net bir şekilde öğretilmişti."Mahkûmlara hastalık bulaştırıldıktan sonra, hastalığın ilerlemesine bağlı olarak iç ve dış organlarda meydana gelen değişiklikleri izleyebilmek için hastalığın farklı dönemlerinde bu mahkûmlara dirikesim yapıldı. Birkaç gardiyan tarafından verilen ifadelerden anlaşılana göre, hastalık taşıyan kadın kurbanlar, kendilerine zorla hastalık bulaştırılmış olmasına rağmen hastalık taşıdıkları için suçlanıyorlardı. Frengi bulaştırılmış kadın tutsakların cinsel organları, gardiyanlar tarafından "reçel dolu çörekler" diye adlandırılıyordu 731. Birim'in duvarları arasında büyümüş bazı çocuklara da frengi bulaştırıldı. Çocuklar, anne-babalarıyla benzer muameleyi gördüler ve bazı çocuklar, hastalığın değişik evrelerinde uygulanmaya başlanan tedavilerin verimliliğini incelemek amacıyla özel deneylere maruz kaldılar. 731. Birim'de görev yapan birinden alınan ve deneylere başlanmadan önce incelenen bir mahkûm grubunu anlatan ifadede şöyle deniyor: "Biri elinde bebeğini tutan Çinli bir kadın, diğeri yanında dört ya da beş yaşlarındaki kızı bulunan Belaruslu bir kadın ve sonuncusu da altı ya da yedi yaşlarındaki oğluyla bekleyen Belaruslu bir kadındı." 731. Birim'de tutuklu bulunan kadın mahkûmlardan bazıları, deneylerde kullanılmak üzere hamile kalmaya zorlandılar. Bu eylemin temel amacı, özellikle frengi gibi hastalıkların anneden karnındaki bebeğe geçebileceği yönündeki varsayımların incelenmesiydi. 731. Birim'de esaret altında doğan çok sayıda bebek olmasına rağmen buradan kurtulanlar olduğunu gösteren herhangi bir bilgiye rastlanamamıştır. Bu deneyler sırasında doğan çocukların öldürüldüğü ya da gerekli incelemeler yapıldıktan sonra hamileliklerin sonlandırıldığı düşünülmektedir. Deney sonuçlarının başka etkenlerden etkilenmemesi adına erkek mahkûmlar genellikle tek bir deneyde kullanılırken kadın mahkûmlar, bakteriyolojik ve fizyolojik deneylerde, cinsel ilişkiye zorlandıkları deneylerde kullanıldılar ve tecavüze uğradılar. 731. Birim'de görev yapmış bir gardiyanın verdiği ifadeler, bu gerçeği açıkça ortaya koymaktadır:"Eskiden yanında göre yaptığım araştırmacılardan birisi bana, önceden planmış bir deneyleri olduğunu ancak mahkûmu öldürmek için biraz daha zamana ihtiyaçlarını olduğunu söylemişti. Bunun üzerine başka bir görevliyle birlikte Çinli bir kadının yattığı bir hücreye girdiler. Aralarından birisi Çinli kadın mahkûma tecavüz ederken diğeri, daha önceden donma deneylerinde kullanılan başka bir Çinli kadının yattığı başka bir hücreye girdi. Kadının birkaç parmağı yoktu ve kemikler de kangren sebebiyle siyahtı. Buna rağmen tecavüz etmekte kararlı olan görevli, daha sonra kadının cinsel organının iltihaplı olduğunu ve iltihabın sızıp hücrenin tabanına yayıldığını gördü. Bunun üzerine tecavüzden vazgeçti, hücreden çıkıp kapısını kilitledi ve yarıda bıraktığı deneye devam etmek için geri döndü."/> El bombasının insan vücudunda bıraktığı tahribatı incelemek için mahkûmlara yakın mesafelerde el bombaları patlatıldı. Mahkûmun duruş pozisyonu ve el bombasına olan uzaklığının vücuttaki tahribat üzerindeki etkisini görmek içinse deneyler farklı mesafeler ve pozisyonlarda tekrarlandı. Benzer şekilde alev silahları da mahkûmlar üzerinde denendi. Ayrıca kimsayal silahlar, çeşitli patlayıcılar ve mikrop yaymaya yarayan bombalar da kazıklara bağlanıp hedef haline getirilmiş mahkûmlar üzerinde denendi. Diğer deneylere örnek olarak şunlar sıralanabilir: İnsanın açlığa ve susuzluğa ne kadar süreyle dayanabildiğini ölçmek için mahkûmların aç ve susuz bırakılması ve bu koşullar altındaki ölçüm sürelerinin ölçülmesi; yüksek basıncın insan vücudu üzerindeki etkilerini incelemek için mahkûmların basınçlandırılmış odalara konulması ve mahkûm ölene kadar odanın basıncının arttırılması; vücudun maruz kaldığı ortam sıcaklığı ve vücuttaki yanıklarla hayatta kalma süresi arasındaki ilişkinin incelenmesi; mahkûmların santrifüje sokulması, vücutlarının ölene dek burulması ve eklemlerden çekme vasıtasıyla uzatılması; mahkûmlara hayvan kanı ya da deniz suyu enjekte edilmesi; ölümcül dozlarda X-ışınlarına ve gaz odalarında çeşitli kimyasal silahlara maruz bırakılması; diri diri yakılması ya da toprağa gömülmesi. Japon araştırmacılar, mahkûmlar üzerinde hıyarcıklı veba, kolera, çiçek, botulizm zehirlenmesi ve diğer hastalıklarla ilgili deneyler yaptılar. Bu araştırmalar sonucunda, Japonlar tarafından hıyarcıklı vebayı yaymak için kullanılacak olan çeşitli tipte bombalar geliştirildi. Bu bombaların bir kısmı, Shiro Ishii'nin 1938'de yaptığı öneri üzerine koruyucu bir porselen kabuğa sahip olacak şekilde tasarlandı. Bu bombalar, Japon askerlerine tarım alanları ve su depolama alanları gibi halk sağlığı açısından kritik noktalara biyolojik saldırılar gerçekleştirebilme ve şarbon, veba, tifo, dizanteri, kolera ve bazı diğer ölümcül hastalıkları yayma imkânı sağladı. Hastalık bulaştırılmış yiyecekler ve kıyafetler, Çin'in henüz Japon işgali altında bulunmayan bölgelerine hava yoluyla bırakılıyor, bazı mahkûmlar da zehirlendiklerinin farkında olmadan hastalık taşıyan yemekler ve şekerle vasıtasıyla hasta ediliyor ve sonrasında da bulgular inceleniyordu. Biyolojik bomba deneyleri sırasında araştırmacılar, ölen ya da ölmek üzere olan mahkûmlar üzerinde incelemeler yapabilmek için koruyucu kıyafetler giyiyorlardı. 731. Birim'in pire püskürtme saldırılarına maruz kalan Çin'in Changde şehrinde 2002 yılında düzenlenen Bakteriyolojik Savaş Suçları Uluslararası Sempozyumu'nda yapılan tahminlere göre, 580,000 kişi bu saldırılar sonucu hayatını kaybetti. Tarihçi Sheldon Harris'in iddiasına göreyse bu sayı 200,000 civarındaydı. Çin halkının yaşadığı kayıplara ek olarak, Çin'in Chekiang bölgesinde yaşayan 1,700 Japon da, hastalık bulaştırılmış pireleri ve diğer malzemeleri Çin topraklarına bırakırken yanlışlıkla bu hastalıklara yakalandılar ve hayatlarını kaybettiler. İkinci Dünya Savaşı'nın son dönemlerinde ABD'nin California Eyaleti'ndeki San Diego şehrine biyolojik saldırı düzenlenerek veba bulaştırılması planlanıyordu. Bu saldırının 22 Eylül 1945'te gerçekleştirilmesi planlanıyordu ancak Japonya, bu tarihten beş hafta önce teslim oldu ve savaştan çekildi. A.S. Wells'e göre kurbanların çoğunluğu Çinli (haydutuk ve komünistlikle suçlananlar da dahil), Koreli ve Ruslardan oluşuyordu; ayrıca aralarında az sayıda Avrupalı, Amerikalı ve Avustralyalı savaş esirleri de vardı. 731. Birim'de deneylere tabi tutulan kurbanların çoğunluğunu Çinliler oluşturmakta, Çinlileri ise Sovyetler takip etmekteydi; geri kalan küçük bir yüzde de Moğol, Koreli ve diğer savaş esirlerinden oluşmaktaydı. Pingfang kampında hayatını kaybeden kurbanların yaklaşık yüzde 70'i Çinli (sivil ve asker) yaklaşık yüzde 30'u Sovyet'ti. Geri kalanlar ise Japon İmparatorluğu'nun sömürgesi durumunda olan Güneydoğu Asyalılar ve Pasifik Adaları sakinleriydi; çok az sayıda da müttefik ordularına mensup savaş esirleri bulunuyordu. İngiliz Kraliyet Ordusu'nda yarbay olarak görev yapan Robert Peaty (1903-1989), bu dönemle ilgili bilgilerin de yer aldığı ve bugün NARA (National Archives and Records Administration) arşivlerinde bulunan gizli bir günlük tuttu. Bu günlüğün bazı önemli bölümleri, bugün Kew'de yer alan Birleşik Krallık Ulusal Arşivi'nde incelenebiliyor. İmparatorluk Savaş Müzesi tarafından Robert Peaty ile 1981 yılında yapılan bir röportajın ses kayıtları da müzenin arşivinde saklanmaktadır. 731. Birim, sekiz farklı bölümden oluşuyordu: Toplamda yaklaşık 6 kimoletrekarelik bir alan üzerine kurulu olan 731. Birim tesisleri, 150'den fazla bina ve çeşitli fabrikalardan oluşuyordu. Binalar, bombardımanlardan mümkün olduğunca az etkilenecek şekilde tasarlanmıştı. Pire üretmek amacıyla 4500 civarında konteynırın yer aldığı tesislerde, bu pireleri birer biyolojik silaha çevirecek olan yaklaşık 1800 konteynır ve kimyasalların hazırlanması için de 6 adet kazan bulunuyordu. Toplam 30 kilogram hıyarcıklı veba bakterisinin üretimi, yalnızca birkaç gün alıyordu. 731. Birim'in önceden kullandığı tesislerden bazıları, bugün Çin endüstrisi tarafından kullanıyor. Tesislerin bir kısmı ise korunmuş durumda ve bugün Çin Savaş Müzesi olarak ziyaretçilere açık. Tokyo'nun Shinjuku Bölgesi'nde 731. Birim'e ait, tıbbi eğitim veren bir okul ve araştırma tesisi bulunuyordu. Savaş sırasında bu okulda görev yapan hemşirelerden biri olan Toyo Ishii, 2006 yılında yaptığı açıklamalarla, 1945 yılında Japonya'nın teslim oluşunun hemen ardından, tesislerde can veren mahkûmların cesetlerinin ya da vücut parçalarının tesisin arazisine gömülmesine yardım ettiğini itiraf etti. 2011 yılının Şubat ayında ise Sağlık Bakanlığı, tesisin arazisinde kazı çalışmalarına başladı. Çin, yapılan kazılarda bulunan insan kalıntılarından DNA örnekleri istedi. 731. Birim tarafından işlenen savaş ve insanlık suçlarını hiçbir zaman resmi olarak kabul etmeyen Japon hükümeti ise bu talebi reddetti. Japon Güney Çin Bölgesi Ordusu tarafından yönetilen 8604. Birim, Guangzhou'da bulunuyordu. Bu birim, insanların gıdadan ve sudan yoksun bırakıldığı ve sonuçlarının incelendiği deneyler yaptı.İçme ya da kullanma suyu yoluyla yayılan tifüs hastalığıyla ilgili deneyler de yine bu birim tarafından gerçekleştirildi. Savaş sonrasında edinilen bilgilere göre burası aynı zamanda hastalık bulaştırılmak suretiyle deneylerde kullanılacak olan sıçanların da üretim merkeziydi. 731. Birim, Salgın Hastalıkları Önleme ve Su Arıtma Merkezi'ne bağlı bir birimdi. 731. Birim'in faaliyetleri, savaşın sonuna kadar devam etti. Elde edilen biyolojik silah tecrübesi Ishii tarafından 1944 Mayıs'ından sonra Pasifik cephesinde kullanılmak istense de bu talep hiçbir zaman rağbet görmedi. Kızıl Ordu'nun Ağustos 1945'teki müdahalesiyle birlikte 731. Birim'deki tüm faaliyetler bir anda durdu ve burada çalışanlarla aileleri Japonya'ya kaçtı. Shiro Ishii, 731. Birim'de görev yapanları, buradaki faaliyetlerine ait tüm bilgilerin sır olarak kalması ve kendileriyle birlikte mezara gitmeleri konusunda uyardı. Bu sırrı saklama konusunda başarısız olurlarsa da savaştan sonra her birini bulma ve Japonya'da kamu görevinde bulunmalarını engellemekle tehdit etti. Geriye kalan üyelerin yakalanması durumunda intihar etmelerini kolaylaştırmak içinse içinde potasyım siyanür bulunan küçük şişeler hazırlandı. İshii'nin emrindeki seçkin Japon birlikleri, kanıtları yok etmek için tesisleri ve tesislerde bulunan tertibatı tahrip etmeye çalıştı ancak tesisler savaş şartlarında ayakta kalacak şekilde inşa edildiği için tahrip etme işlemi tam anlamıyla başarıya ulaşmadı. Japonya'nın teslim olmasının ardından Amerikalı Yarbay Murray Sanders, Amerikan gemisi Sturgess vasıtasıyla Eylül 1945'te Yokohama'ya gitti. Japonya'nın biyolojik silahlarla ilgili faaliyetlerini araştırmakla görevlendirilen Yarbay Sanders, oldukça önemli bir mikrobiyolog ve aynı zamanda da Amerikan Ordusu'nun biyolojik silahlarla ilgili çaışmalar yürüten biriminin bir üyesiydi; ancak Japonya'ya ayak bastığı sırada 731. Birim'in faaliyetlerinden haberdar değildi. Sonrasında da Sanders'in Japonlardan bilgi alması kolay olmadı; ta ki onları Sovyetlere teslim etmekle tehdit edene kadar. Sovyet yargısının önüne çıkmak istemeyen Japonlar, bu son derece etkili tehdidin ertesi sabahında Sanders'e, Japonların biyolojik savaş faaliyetlerine yer verilen bir belge ulaştırdılar. Sanders bu bilgileri, Japonya'nın savaş sonrası yeniden yapılandırılmasından sorumlu olan General Douglas MacArthur'a götürdü. MacArthur da Japon muhbirlerle bir anlaşma yaptı. Bu anlaşmaya göre 731. Birim'in fizikçilerine (liderleri de dahil) dokunulmazlık verilecek, bunun karşılığında da 731. Birim'in biyolojik savaş ve insan deneyleri hakkındaki tecrübeleri ABD ile paylaşılacak, ancak diğer müttefik ülkeleriyle bilgi paylaşımı yapılmayacaktı. ABD 731. Birim'in elindeki bilgilere çok değer veriyordu ve başta Sovyetler olmak üzere diğer ülkelerin biyolojik savaşla ilgili bilgilere ulaşmasını istemiyordu. Bunun da etkisiyle 731. Birim'in eski çalışanları, Amerikan işgal yetkilileri tarafından gözetlendi, postaları okundu ve zaman zaman da sansüre maruz kaldı. 731. Birim'in yaptığı çalışmalar, Tokyo Savaş Suçları Mahkemesi'nde sadece bir defa, o da Çinli sivillere zehirli serum verilmesiyle ilgili olarak Ağustos 1946'da gündeme geldi. Çinlileri savunmak amacıyla duruşmalara katılan Amerikalı David Sutton tarafından öne sürülen bu iddia, şüpheli ve doğruluğu kesinleşmemiş bir iddia olarak görüldü ve mahkeme başkanı Sir William Webb tarafından delil yetersizliğinden dolayı reddedildi. Konu üzerindeki ısrarını sürdürmeyen David Sutton'ın, o dönemde muhtemelen 731. Birim'in faaliyetlerinden habersiz olduğuna ve bu iddiayı bilinçli olarak öne sürmediğine inanılıyor. Sovyetler Birliği Tokyo'daki yargılamalar sırasında sessizliğini korusa da sonrasında Habarovsk Savaş Suçları Yargılamaları sırasında konunun peşini bırakmadı. Bu mahkemelerde 721. Birim'in yanı sıra buraya bağlı olarak faaliyet gösteren Nanjing'deki 1644. Birim ve Changchun'daki 100. Birim'den 12 üst düzey asker ve araştırmacı yargılandı. Mançurya'yı işgal eden Kwantung Ordusu'nun komutanı General Otozo Yamada da yargılananlar arasındaydı. Savaş suçu işleme suçlamasıyla yakalanan Japon sanıkların davası, Aralık 1949'da Habarovsk'ta görüldü. Mahkeme tutanaklarının önemli bir bölümü ertesi yıl, Moskova'da yabancı dillerde yayın yapan bir yayınevi tarafından İngilizce de dahil olmak üzere farklı dillerde yayımlandı. Yargılamalarda başsavcı sıfatıyla yer alan Lev Smirnov, aynı zamanda Nürnberg Uluslararası Askerî Ceza Mahkemesi'ne Sovyetler Birliği'ni temsilen katılan en önemli savcılardan biriydi. Habarovsk'ta suçlu bulunan Japon doktorlar ve askerler, cezalarını Sibirya'daki esir çalışma kamplarında geçirecek şekilde 2 ila 25 yıl arasında cezalar aldılar. Amerika Birleşik Devletleri, mahkeme tarafından verilen bu cezaların komünizm propagandası olduğunu iddia ederek kararı kabul etmedi. Yine de verilen cezalar Sovyetler Birliği standartlarına göre beklenmedik ölçüde hafifti. Mahkûmlardan birisi cezasını çektikten sonra 1950'li yıllarda Japonya'ya dönerken geri kalan mahkûmlar hücrelerinde intihar ettiler. Amerikalı makamlar, bu dava aracılığıyla komünizm propagandası yapıldığı yönündeki suçlamalarına ek olarak Sovyetler'i, dünyanın dikkatini ellerindeki yüz binlerce Japon savaş esirine yapılan muamelelerden uzaklaştırmakla suçladı. Diğer yandan da Sovyetler Birliği, Amerika Birleşik Devletleri'ni Japonya'nın elindeki biyolojik savaş tecrübesi ve insanlar üzerinde yapılan deneylerle ilgili bilgilerin kendilerine aktarılması karşılığında Japon savaş suçlularına hoşgörü göstermekle suçladı. İronik bir şekilde her iki tarafın da iddiaları doğruydu. Sovyetler Birliği'nin de biyolojik savaş ve insan deneyleri konusundaki bilgi alışverişi karşılığında Japon savaş suçlularına yargılamalar sırasında ayrıcalık tanıdığına inanılıyor. Buna kanıt olarak da Mançurya'daki 731. Birim tesislerinde kullanılan dokümanların, Sverdlovsk'taki Sovyetler Birliği'ne ait biyolojik silah tesislerinde bulunması gösteriliyor. Bahsedildiği gibi 731. Birim ve benzer diğer birimlerin üyeleri, Amerikan işgali altında geçen süreçte serbest bırakıldılar. İkinci Dünya Savaşı yıllarında 1644. Birim'de çalışan Masami Kitaoka, savaştan sonra 1947'den 1956'ya kadar Japonya Ulusal Sağlık Bilimleri Enstitüsü'nde çalışmalarına devam etti. Bazı Japon vatandaşlarını iradeleri dışında insan deneylerinde kullanan Kitaoka, hapishane mahkûmlarına riketsiya bulaştırdı ve akıl hastaları üzerinde de tifüs hastalığıyla ilgili denemeler yaptı. 731. Birim'in faaliyetleriyle ilgili tartışmalar Japonya'da, 1950'li yıllarda, ABD işgali bittikten sonra başladı. 1952 yılında Nagoya Şehri Çocuk Hastalıkları Hastanesi'nde insanlar üzerinde gerçekleştirilen deneyler ve bu deneylerin bir kişinin ölümüyle sonuçlanması şeklindeki olaylar dizisi, 731. Birim'in eski çalışanlarıyla ilişkilendirildi. Sonraki yıllarda da bazı gazeteciler, cezası hükümet tarafından Sadamichi Hirasawa'ya kesilen cinayetlerin de aslında 731. Birim üyeleri tarafından işlenmiş olabileceğinden şüphelendiler. Japon yazar Shusaku Endo'nun 1958 yılında yayımladığı ve insanlar üzerinde yapılan deneyleri konu alan "The Sea and Poison" (Deniz ve Zehir) adlı kitabının da gerçek olayları yansıttığı düşünülmektedir. Yazar Seiichi Morimura, 1981'de "The Devil's Gluttony" (Şeytanın Açgözlülüğü) adlı eserini yayınladı; bu kitabı 1983'te yayımlanan ve önceki kitabın devamı niteğindeki "The Devil's Gluttony: A Sequel" izledi. Bu kitaplar, 731. Birim'in operasyonları hakkındaki gerçek bilgileri verdikleri iddiasındaydılar. Ancak 100. Birim'de yaşanan bazı olayların 731. Birim'de yaşanmış gibi anlatılması ve 100. Birim'e ait bazı fotoğrafların 731. Birim'e atfedilmesi, kitaptaki bilgilerin güvenilirliğinin sorgulanmasına neden oldu. Çin'de insanların canlı canlı kesilerek deneylere tabi tutulduğuna dair birinci ağızdan ilk tanıklık, 1981'de Ken Yuasa tarafından yapıldı. Bu bir başlangıç oldu ve ardından Japonya'da, olayların daha derinlemesine aydınlatılmasını sağlayan tanıklara ulaşıldı. 2001 yılında çekilen "Japanese Devils" (Japon Şeytanları) adlı belgesel de büyük oranda, Çin hükümeti tarafından hapsedilip sonradan serbest bırakılan 14 farklı 731. Birim üyesiyla yapılan röportajlardan oluşuyordu. Ali Şevket Öndersev Ali Şevket Öndersev, (1884, Selanik) - 1940, İstanbul), Askerî öğrenimini tamamladıktan sonra katıldığı I. Dünya Savaşı’nda Mustafa Kemal Paşa’nın karargâhında görev yaptı. 19 Mayıs 1919’da Samsun’a çıkan heyet içinde Mustafa Kemal Paşa’nın emir subayı olarak yer aldı. Türk Kurtuluş Savaşı’ndan sonra Bilecik’e yerleşerek çiftçilik ve ticaretle uğraştı. 1935 yılında V.Dönem TBMM Gümüşhane milletvekili olarak görev yaptı. Ayrıca Duygu Asena'nın dedesidir. Sendikasyon kredisi Sendikasyon kredisi bir borçlanma şeklidir. Genellikle uluslararası güvenilir bankalar tarafından verilir. Belirli prosedurleri vardır ve kredi, aracı bir banka ("arranger") tarafından ayarlanır. Bu kredilerin taşıdığı ek faize "spread" adı verilir. Gümüşyaka Rami Rami, Isırgangiller ailesine ait, güneydoğu Asya kökenli bir kapalı tohumlu bitki grubu. İsmi Malayca "rami" kelimesinden gelir. Rami, en az 6.000 yıldır ve esasen kumaş üretimi için kullanılan en eski lif ürünlerinden biridir. Bir gövde lifidir ve tekstil için kullanılan bu lif, odunsu gövde veya dış kabuktan değil, bitkisel sapların iç kabuğundan (soymuk borusu) gelir. Rami normalde yılda iki veya üç kez hasat edilir, ancak iyi büyüme koşulları altında yılda altı defaya kadar hasat edilebilir. Muzaffer Kılıç Ahmet Muzaffer Kılıç (1897, İstanbul - 1959, Ankara), Türk asker. Türkiye Cumhuriyeti'nin kurucusu ve ilk cumhurbaşkanı Mustafa Kemal Atatürk'ün yaveri. Aslen Giresun'un Bulancak ilçe nüfusuna kayıtlıdır ve Mustafa Kemal Paşa'ya Topal Osman'dan bahseden ilk kişidir. Galiçya Cephesi'nden sonra Filistin'de 7. Ordu Müfettişliği yaverliği yaptı. Bu sırada 7. Ordu'yu komuta eden Mustafa Kemal Paşa'nın karargahına geçti ve emir subayı oldu. 19 Mayıs 1919 tarihinde Samsun’a çıkan heyet içinde Mustafa Kemal Paşa'nın yaveri olarak yer aldı. Erzurum ve Sivas kongrelerinde, Heyet-i Temsiliye çalışmalarında Mustafa Kemal Paşa'nın sivil karargahında çalıştı. Ankara'ya geldikten sonra görevini sürdürdü. Cumhuriyet'in ilanından sonra, terfi etti ve yüzbaşı oldu. Çankaya Köşkü'ndeki görevini yürütürken, Ankara Hukuk Mektebi'nden 1928 yılında mezun oldu. Sonra iş hayatına atıldı ve ticaretle uğraştı. 1939 yılında V. Dönem TBMM Giresun milletvekili olarak görev yaptı. Yaşamak İçin Öldür (film, 1973) Yaşamak İçin Öldür, (Orijinal isim: Live and Let Die) Bond rolünde emekli olan Sean Connery'nin yerine Roger Moore'un geçtiği 1973 yapımı bir James Bond filmdir. New York'ta uluslararası bir uyuşturucu kaçakçılığı olayını araştıran bazı İngiliz ajanları esrarengiz şekilde öldürülür. Bütün cinayetler, Harlem'li bir suç lordu olan Mr.Big ve bir diplomat olan Katanga'yla bağlantılı gözükmektedir. Olayı araştırması için James Bond New York'a gönderilir. Daha şehre geldiği anda Mr. Big'in adamları tarafından öldürülmeye çalışılan Bond, bu saldırıdan kurtulur ve kendisini öldürtmek isteyen Mr. Big'i araştırırken milyarlarca dolarlık dev bir uyuşturucu operasyonunun merkezinde olduğunu anlar. Altın Tabancalı Adam (film) Altın Tabancalı Adam 1974 İngiltere yapımı macera filmidir. Özgün adı The Man with the Golden Gun dır. Roger Moore'un James Bond karakterini oynadığı ikinci filmdir, Moore serinin bundan sonraki 5 filminde daha James Bond'u canlandırmayı sürdürecektir. "Altın Tabancalı Adam" 22 filmlik serinin 9. filmidir. Yönetmenliğini Guy Hamilton'ın üstlendiği filmin diğer rollerinde, korku filmlerinin unutulmaz oyuncusu Christopher Lee, Britt Ekland, Maud Adams, Herve Villechaize ve Clifton James oynamışlardır. Filmin senaryosu Richard Maibaum ve Tom Mankiewicz tarafından Ian Fleming'in son romanından uyarlanarak yazılmıştır (bu, filmin yazılarında belirtilmemiştir) Roman 1965 yılında, yazarın ölümünden sonra yayınlanabilecektir. Filmin müzikleri John Barry'ye aittir. James Bond, serinin bu filminde kötü ellere geçmiş bir güneş enerjisi silahının peşinde, Hong Kong, Makao, Tayland, ve Güney Çin Denizi'nde maceradan maceraya atılır. Film 1977 yılında Almanya'da "Altın Ekran" ödülünü kazanmıştır. Filmin kötü adamı Scaramanga'nın (Christopher Lee) kullandığı ve filme adını veren altın tabanca,"Colibri" çakmak firması tarafından yapılmıştı. Filmde altından yapılmış bir çakmak, bir sigara tabakası ve bir dolmakalem birbirine monte edildiği zaman bir altın tabancaya dönüşüyordu ve altından yapılmış özel bir mermiyi ateşliyordu.. Bu tabancanın imzalı ve lisanslı bir kopyası 4 Aralık 2008'de Christie's müzayede salonunda 12.000 dolara satışa çıkartılmıştır. Manuel Castellano Manuel Castellano (Madrid, 1828 - Ibídem,1880), İspanyol romantizm akımını takip etmiş ressam, gravür sanatçısı ve koleksiyoncu. Genellikle tarih resimleri üreten ressam, boğa güreşi konusunu işleyen pek çok eser de yaptı. Ressamın "Kont Villamediana Cinayeti" (1868) tablosu Prado Müzesi'nde, "Daoíz'in Ölümü" tablosu Madrid Kent Müzesi'ndedir. Bir koleksiyoncu olarak ilk olarak İspanya fotoğrafları toplamaya başladı. Topladığı 20.000'den fazla eseri, 1871 yılında Ulusal Kütüphane'ye bağışladı. Koleksiyonunun bir kısmı ise 1880 yıldaki vefatından sonra yeğeninden satın alındı. Genellikle portre ve manzara fotoğrafları içeren koleksiyonunu albümlerde biriktirdi. Fotoğrafların büyük çoğunluğu 1855 ile 1875 arasını kapsasa da 1853 ile 1880 arasında çekilmiş fotoğraflardan oluşmaktadır. Yeğeni, Ulusal Kütüphane'ye ayrıca ressamın yaptığı 6000'den fazla gravürü de sattı. Beni Seven Casus Beni Seven Casus (orijinal isim: The Spy Who Loved Me) Bond rolünde Roger Moore'un oynadığı 1977 yapımı bir James Bond filmdir. Serinin 10. filmi olan "Beni Seven Casus", Bond'u Roger Moore'un canlandırdığı 3. filmdir. Rus ve İngiliz hükümetleri birer denizaltıları ortadan kaybolunca savaşın eşiğine gelirler. Ele geçirilen mikrofilm, denizaltıların üçüncü bir tarafın kontrolündeki bir teknolojiyle takip edilerek kaçırıldığını ortaya çıkarır. Bunun üzerine MI6'in gözde ajanı James Bond ve güzel Rus ajanı Anya Amasova, güçlerini birleştirerek olayların şüphelisi milyarder iş adamı Carl Stromberg'in peşine düşerler. Stromberg'in amacı, nükleer denizaltıları kullanarak yeryüzünü yok etmek ve kurtulan insanlara denizlerin altında yeni bir yaşam imkânı sağlamaktır. Anya'yla beraber çalışan Bond, kendisini güzel partnerine karşı da korumak zorundadır çünkü bir önceki görevinde onun sevgilisini öldürmek zorunda kalmıştır Ay Harekâtı (film) Ay Harekatı (orijinal isim: Moonraker) Bond rolünde Roger Moore'un oynadığı 1979 yapımı bir James Bond filmdir. Ian Fleming'in 1955'te yazdığı Moonraker romanından 1979'da sinemaya uyarlanan film, Bernard Lee'nin M rolüyle son kez seride yer aldığı yapımdır. Megalomanyak bir milyarder olan Sir Hugo Drax, yörüngede dev bir uzay üssü inşa eder. Amacı, seçtiği sağlıklı ve güzel erkek ve kadınlardan bir grubunu uzay üssüne topladıktan sonra, bir nükleer füze ile dünyayı yok etmek ve üsteki insanlardan yeni bir ırk yaratmaktır. Dünyayı kurtarma görevi bir kez daha alan James Bond'a düşmüştür ona bu zorlu görevde Amerikalı ajan Holly Goodhead yardımcı olacaktır. "Ay Harekatı" (Moonraker)'nın kendisi bir roman uyarlaması olduğu halde, filmin başarısı üzerine ayrıca farklı bir yazara bir de film romanı ısmarlanmıştır. Filmin senaryosu Ian Fleming tarafından 1955 tarihli kendi romanından uyarlanıp yazılmıştı. Ancak 1979'da bir de filmden uyarlanan roman piyasaya verildi. Romanın adı biraz değiştirilmiş ve "James Bond and Moonraker" yapılmıştı. Yalnız Senin Gözlerin İçin Yalnız Senin Gözlerin İçin (orijinal isim: For Your Eyes Only), Bond rolünde Roger Moore'un oynadığı 1981 yapımı bir James Bond filmdir. Arnavutluk açıklarında batan bir gemi, büyük ülkelerin o bölgeye ilgisini çeker. Gemide, Polaris nükleer denizaltıları üzerinde kontrol sağlamaya yarayan ATAC sistemi bulunmaktadır. İngiliz hükûmeti için aramalara katılan James Bond, armatör Kristatos'dan şüphelenmektedir. Aramalar uzadıkça taraflar arasında gerginlikler de artmaktadır. Bu sırada Bond, Kristatos'u ailesinin ölümüne sebep olmakla suçlayan Melina Havelock ile tanışır. Onun da yardımıyla cihazı ele geçirmek için Kristatos'la mücadele başlar Bir Cinayete Bakış Bir Cinayete Bakış , (Orijinal isim: A View to a Kill) Bond rolünde 7. ve son kez Roger Moore'un oynadığı 1985 yapımı bir James Bond filmdir. İntikam Geçidi İntikam Geçidi 1954 ABD yapımı dramatik macera filmidir. Özgün adı Elephant Walk tur. Film, İngiliz yazar Digby George Gerahty'nin (d. 1898 - ö. 1981) Robert Standish takma adını kullanarak yazdığı aynı adlı ("İng. Elephant Walk") romanından uyarlanmıştır. Senaryosunu John Lee Mahin'in yazdığı filmi William Dieterle yönetmiş, başlıca rollerinde Elizabeth Taylor, Dana Andrews ve Peter Finch oynamışlardır. Filmin müzikleri Franz Waxman'a aittir. Paramount Pictures adına Seylan'da (yeni adı Sri Lanka) çekilen film için karı koca sanatçılar Laurence Olivier ve Vivien Leigh düşünülmüştü. Olivier başka bir projede meşguldü, ama Vivien Leigh birkaç haftadır çekimlere başlamıştı ancak sinir krizi geçirip ayrılınca Elizabeth Taylor'la çekimlere devam edildi. Sahnelerin baştan çekilmesine gerek görülmemiş olacak ki dikkatle bakıldığında bazı geniş plan uzak çekimlerde Vivien Leigh gözükmektedir. II. Dünya Savaşı sonrasında bir İngiliz sömürgesi olan Seylan'da çay yetiştiriciliği yapan John Wiley (Peter Finch), yeni evlendiği karısı Ruth'u (Elizabeth Taylor) Londra'dan yanına getirir. Başlarda bu ihtişamlı yaşantıyla gözleri kamaşan Ruth, zaman geçtikçe yalnızlık ve soyutlanmanın acısını çekmeye başlarken, bir de bölgedeki fillerle kocası arasındaki eski bir hesaplaşmanın su yüzüne çıkması ve aniden patlak veren bir kolera salgını olayları çığırından çıkarır. Egzotik mekanlarda geçen, göz alıcı Technicolor renklerle çekilmiş bu melodram dönemin yıldız oyuncularının da katkısına rağmen oldukça sığ bulunmuştu. Kara Şahin Düştü Kara Şahin Düştü (özgün adı: Black Hawk Down), yönetmenliğini Ridley Scott'ın yaptığı 2001 yılı yapımı bir savaş filmidir. Mark Bowden'in yazdığı "Black Hawk Down: A Story of Modern War (Kara Şahin Düştü: Modern Bir Savaşın Hikayesi)" adlı kitaptan uyarlanmıştır. 2001 yılında Ses ve kurgu dallarında Akademi Ödülü kazanmıştır. Jerry Bruckheimer'ın yapımcılığını yaptığı film savaş ve kahramanlık konuludur. 1993'te Birleşmiş Milletler Barış Gücü birkaç Amerikan askerini Somali'ye gönderir. Operasyonda terslik olur ve kapana kısılırlar. 18 saatlik destek ekip bekleyişleri onlara çok şey öğretir. 1993'de Birleşmiş Milletler'in Somali'ye yiyecek yardımı yapmasının ardından gelen yardımları adamları tarafından toplatan Mohamed Farrah Aidid on binlerce insanın ölmesine yol açmıştır. Bu olaya bir son vermek için özel eğitimli bir ekibin Aididin iki önemli adamını şehir merkezinde bir binada yakalamasına karar verilir. Plana göre şehre helikopterle gidilecektir. Binada 2 adam yakalanarak sıcak çatışma olmadan geri dönülecektir. 45 dakikada bitmesi planlanan bu görev, helikopterlerden birinin düşürülmesiyle bir anda tersine döner. Bundan sonra sayıları az olan askerlerle binlerce Somalili, 18 saat süren bir savaşa başlar. Seth Rogen Seth Rogen (d. 15 Nisan 1982), Kanadal覺 komedyen, film yap覺mc覺s覺 ve oyuncu. Savaş komünizmi Savaş Komünizmi (Rusça: Военный коммунизм), Batılı tarihçiler tarafından Sovyetler Birliği'nde 1918-1921 yılları arasında uygulanan ekonomik ve siyasal sistem için kullanılır. Sovyet tarihçilerine göre bu sistem I. Dünya Savaşı ve sonrasında yaşanan Rus İç Savaşı sırasında çöken ekonomik mekanizmaların yerine konan politikalardır. Bolşeviklerin bu politikayı uygulamadaki amacı şehirleri ve Kızılorduyu silahsız ve gıdasız bırakmamaktı. Savaş komünizmi dönemi Yüksek Ekonomik Konsey ("Vesenka") tarafından 18 Haziran 1918'de alınan kararla başladı ve Yeni Ekonomik Politika'nın ("NEP") ilan edildiği 21 Mart 1921 tarihine kadar yürürlükte kaldı. Savaş Komünizmi aşağıdaki politikaları içerir: Bu kararlar Ekim Devrimi'nden sonra başlayan iç savaş ortamında alındığı için uygulanmada bazı zorluklar yaşandı: Rusya’nın geniş bölgeleri Bolşeviklerin iktidarını kabul etmeyen Beyaz Ordu'nun ve ABD, Finlandiya, Japonya, Almanya gibi işgalci ülkelerin denetimindeydi; dahası, iletişim sıkıntıları yüzünden Bolşeviklere bağlı yerel yönetimler bile Moskova’da alınan merkezi kararlardan haberdar olamıyorlardı. Bu politikanın getirdikleri ve götürdüklerini, aslında ilk olarak uygulanma amacının ne olduğunu kesinleştirerek irdelemek gerekir. Önde gelen Bolşeviklere göre bu politikanın tek bir amacı vardı, o da iç savaşı kazanmak. Örneğin Bolşevik lider Lenin, köylülerin ürünlerine yapılan zorla el koymanın sadece savaş zamanı koşulların dayatmasıyla yapılan bir uygulama olduğunu belirtmiştir. Ünlü anti-sovyet yazar Richard Pipes ise bunun tersini söyleyecek, Bolşeviklerin komünizmin eşitlikçi esaslarını bir an önce ve sonuçlarını düşünmeden hayata geçirmeye çalıştıklarını iddia edecektir. Savaş komünizmi uygulamaları zaten savaş yüzünden zorluklar içindeki halkı daha da zor durumda bırakmıştır. Köylüler Bolşevik hükûmet tarafından ellerinden alınan ürünlerden sonra yeni ürün ekmeyi reddedecek, şehirlerde aç kalan işçiler köylere göç etmeye başlayacak (1918-1920 yılları arasında Sankt-Peterburg şehri nüfusunun %75’ini, Moskova ise %50’sini kaybedecektir) ve bu yüzden şehirde imal edilmiş ürün ile gıda malzemelerinin dolaşımı tehlikeye girecektir, olağanüstü cezalara rağmen karaborsa ortaya çıkacaktır. Rublenin değeri çok düştüğü için satış yerine mal takası hakim olacak ve 1921 yılı sanayi üretim seviyesi 1913 yılının %20’si düzeyine düşecektir. Maaşların %90’ı ayni olarak ödenmeye başlanacaktır. 7 yıllık savaşın getirdiği yıkım ve kuraklık da bu etkenlere eklendiğinde, 3-10 milyon insan bu dönemde hayatını kaybedecektir. Politikanın uygulandığı dönemin sonlarında ülke, işçi grevleri ve Tambov köylü ayaklanması gibi köylü ayaklanmalarıyla altüst olmuştur. Ancak dönemin kırılma noktası Kronstadt Ayaklanmasıdır. Mart 1921’de Ekim Devriminin öncü gücü denizcilerin üssü olan Kronstadt’da askerler ayaklanacaklardır. Bolşeviklerin önde gelen destekçisi bu askerlerin ayaklanması özellikle Lenin’i çok etkileyecek ve isyanların bastırılmasından sonra NEP politikalarına geçilecektir. Uygulanan politika dönemsel olmasına rağmen özellikle sanayi kuruluşlarının devletleştirilmesi ve dış ticaret tekeli gibi uygulamalar sosyalizmin temel özellikleri durumuna gelmiş ve bu dönemden sonra da sürdürülmüştür. Günay Karaağaç Prof. Dr. Günay Karaağaç (İzmir-1949), Türk dil bilginidir. 1967'de girdiği İstanbul Üniversitesi Edebiyat Fakültesi Türk Dili ve Edebiyatı Bölümünden 1971'de mezun oldu. 1972-1975 yıllarında İzmir-Bergama Lisesinde, 1975-1978 yıllarında İstanbul Ticaret Lisesinde Edebiyat öğretmeni olarak çalıştı. 1978 yılında İstanbul Üniversitesi Edebiyat Fakültesi Türk Dili ve Edebiyatı Bölümü Umumî Türk Dili Kürsüsüne asistan oldu. 1983 yılında Lutfî Divanı adlı doktora tezini tamamlayarak "bilim doktoru" unvanını aldı. 1984-1987 yıllarında Macaristan-Budapeşte'deki Eötvös Lorand Üniversitesinde Türk dili okutmanlığı yaptı. 1987 yılında, Ege Üniversitesi Edebiyat Fakültesi Türk Dili ve Edebiyatı Bölümüne yardımcı doçent olarak atandı ve bu bölümün Türk dili anabilim dallarını kurdu. 1989'da doçent, 1995 yılında da profesör oldu. 1999 – 2000 tarihlerinde Kazakistan'da Ahmet Yesevi Üniversitesi - Türk Dili ve Edebiyatı Bölümü Başkanlığı, 2002 – 2006 tarihleri arasında önce Lefke Avrupa Üniversitesi Türk Dili ve Edebiyatı Bölümü Başkanlığı ardından Fen-Edebiyat Fakültesi Dekanlığı, 2006 – 2008 yılları arasında İstanbul-Beykent Üniversitesi Fen-Edebiyat Fakültesi Türk Dili ve Edebiyatı Bölümü Başkanlığı görevlerini yürütmüştür. İstanbul Aydın Üniversitesi Fen-Edebiyat Fakültesi Türk Dili ve Edebiyatı Bölümünde çalıştıktan sonra 2018 yılından itibaren Ardahan Üniversitesi Türk Dili ve Edebiyatı bölümünde öğretim üyesidir. Macarca, İngilizce ve Moğolca bilen Karaağaç, evli ve iki çocuk babasıdır. 12. Dil Bilimi Terimleri Sözlüğü, TDK yay., Ankara 2013. 13.Türkçenin Dil Bilgisi, 2. baskı Ankara 2013 14.Anlam Bilgisi ve İletişim, Ankara 2013. 15.Türkçenin Alıntılar Sözlüğü, Ankara 2014. 16.Dil Bilgisi ve Anlam Bilgisi Çözümlemeleri, Ankara 2015. Bunların dışında, uluslararası süreli yayınlarda 15, ulusal süreli yayınlarda 24 makalesi yayımlanmış; uluslararası toplantılarda 7, ulusal toplantılarda 8 bilimsel bildiri sunmuştur. Ayrıca çeşitli süreli yayınlarda çeviri makaleler de yayımlamıştır. The Castle The Castle, 1997 yapımı bir Avustralya yapımı komedi filmidir. Ayrıca Eric Bana'ın da ilk filmidir. The Nugget The Nugget, 2002 yap覺m覺 bir Avustralya yap覺m覺 komedi filmidir. Ulver Ulver (Norveççe: kurtlar) Norveçli bir müzik grubudur. Metali gruplandırmaya karşı olan Ulver, kurulduğundan beri sınırları sonuna kadar zorlayanların başında gelir. Özellikle "Bergtatt - Et Eeventyr i 5 Capitler" folk öğeleriyle ve "Nattens Madrigal", kaotik prodüksiyonu ile black metalin en sert albümleri arasına girmiştir. "Kveldsjanger" gibi 40 dakikalık akustik albüm ile sınırlara dahil olmadığını gösteren Ulver,"Themes From William Blake’s The Marriage Of Heaven And Hell" albümleri Garm’ın ruh halini daha farklı ve deneysel bir yönde yansıtmaya devam etmiştir. O zamandan sonra grup eldeki olanaklarla "Perdition City" albümüne kadar bu karşı çıkışını sürdürdü. Bu albüm sonrası grup metalden kopup daha karanlık temalı müzik yapmaya başladı. "Blood Inside" ile etkilenimlerini daha da genişletmiştir. Joseph Kastein Josef (daha sonra Joseph) Kastein, gerçek adı Julius Katzenstein (6 Ekim 1890, Bremen - 13 Haziran 1946, Hayfa), Almanya doğumlu yazar ve hukukçu. "Eine Geschichte der Juden" "Bir Yahudinin Aşkı" nı yazdı, 1931 de Berlin'de Rowohlt tarafından yayınlandı (İngilizce, İbranice ve Almancaya çevrildi). Sam Elliott Samuel Pack Elliot, "(d. 9 Ağustos 1944, Sacramento, ABD)". Amerikalı sinema oyuncusu. Genellikle televizyon filmlerinde rol almıştır. Uygur Arap yazısı Uygur Arap Yazısı, ("UEY" : ئۇيغۇر ئەرەب يېزىقى {Uygur Ereb Yëziqi}, Çince basit: 老维文 ; geleneksel: 老維文 ; pinyin: "Lǎowéi wén") Uygur dilinin 10. yüzyıldan sonra Arap harfleriyle yazılmasında kullanılmıştır. Arap alfabesiyle yazılan diğer dillerin aksine, Uygur alfabesinde Uygurcadaki tüm sesli harfler vardır ve bunlar her zaman yazılır. Uygur Kiril alfabesi ek olarak iki harfe sahiptir, ki bunlar iki sesin birleşimidir. Bunlar aşağıda Arabik ve Latin harflerinin eşdeğeriyle gösterilmiştir. "Һемме адем затидинла еркин, иззет-һөрмет ве һоқуқта бапбаравер болуп туғулған. Улар еқилге ве вийдан'ға иге һемде бир-бириге қэриндашлиқ мунасивитиге хас роһ билен билен муамил қилиши кэрек." "Hemme adem zatidinla erkin, izzet-hörmet we hoquqta bapbarawer bolup tughulghan. Ular eqilge we wijdan'gha ige hem de bir-birige qérindashliq munasiwitige xas roh bilen muamile qilishi kérek." Robert Parish Robert Parish (d. 30 Ağustos 1953 Louisiana), Pivot mevkiinde forma giymiş eski NBA Oyuncusudur. Robert Parish 1976 yılında Golden State Warriors tarafından 8. sırada draft edilmiştir. NBA'in gelmiş geçmiş en iyi pivotlarından birisi olarak kabul edilmiştir. Sert bakışları ve çatık kaşları nedeniyle zaman zaman korkulan birisi olmuştur. Tam 22 sene NBA de forma giymiş ve 45 yaşında basketbolu bırakmıştır. Boston Celtics'in efsaneleştiği o müthiş kadrosundaki en önemli yıldızlardandı. Boston Celtics ile 1981, 1984 ve 1986'da 3 kez şampiyonluk yaşamıştır. Ayrıca 1985 ve 1987'de de NBA finalinde kaybetmiştir. 1996-1997 sezonunda geldiği Chicago Bulls ile o sezon şampiyon olmuş ve basketbolu bırakmıştır. 23.334 SayÄ± (Ort.: 14.5) 14.715 Ribaunt (Ort.: 9.1) 2.361 Blok (Ort.: 1.4) Yeni Ekonomi Politikası Yeni Ekonomi Politikası, (Rusça: Новая экономическая политика, Novaya Ekonomiçeskaya Politika, NEP), Rus ekonomisini çöküşten kurtarmak amacıyla Lenin tarafından ortaya konan ekonomik politikadır. Bazı özel işletmelere izin verilerek NEP sayesinde küçük işletmelerin kapitalizmde olduğu gibi kâr mantığıyla devam etmesini içeren politikada sosyalist devlet, bankaları, büyük sanayi kuruluşlarını ve dış ticareti tekel olarak kontrol etmeye devam etmiştir. NEP, Sovyetler Birliği Komünist Partisi 10. Kongresinde kararlaştırılmış ve resmi olarak 21 Mart 1921 tarihinde yürürlüğe girmiştir. Bu kararla köylülerden zorla alınan fazla tarımsal ürün alımı durdurulmuş, bunun yerine ürün üzerinden vergi alınmaya başlanmıştır. Sanayi kuruluşlarıyla ilgili ek kararlarla politika netleştirilmiştir. NEP politikaları kapsamında öncelikli olarak Savaş Komünizmi uygulamalarından en tepki çekeni olan tarımsal ürün zoralımına son verildi. Köylülerin ürünlerini belirli bir kâr oranında pazarda satmalarına izin verildi. Bunu yaparken ürün satış fiyatından %10 vergi devlete verilecekti. Aslında bu uygulama tekrar piyasa ekonomisine dönüş anlamına gelmekteydi. İsteyenin küçük işletme açmasına imkân tanındı. Para tekrar değer kazandı ve işçi maaşları aynı olarak değil para ile ödenmeye başladı. Rus İç Savaşı koşullarında sıkı işçidisiplini yüzünde askıya alınan bazı işçi hakları ve işçilerin sendikal hakları geri verildi ve çalışma saatleri azaltıldı. Kapitalizmde yaygın olarak görülen piyasa ekonomisini çağrıştıran uygulamalara rağmen sosyalist devlet ağır sanayi kuruluşları, ulaşım, bankacılık ve dış ticaret alanlarındaki tekelini elden bırakmamıştır. Zorla alım uygulaması sona erince tarımsal üretim canlanacaktır. Köylüler artık fazla ürünlerini istedikleri gibi pazarda satabiliyor ve fazla ürün üretmek için çaba gösteriyordu. Böylelikle üretim Ekim Devriminden önceki seviyelere yaklaşacak ve geçecektir. Tarım sektörü genellikle orta ve küçük ölçekli üreticilere bağlı olduğundan ve Sovyet yönetimi henüz bir sanayileşme hamlesi yapmadığından dolayı ekonominin gelişimi dengesiz olmaya başlar. Tarımsal sektör, ağır sanayiden çok hızlı büyümektedir. Fabrikalar dengeyi sağlayabilmek için imal edilen ürünleri daha yüksek fiyattan satmakta, köylüler ise bu tüketim ürünlerini satın alabilmek için daha fazla üretim yapmaktaydı. Tarımsal ürünlerin fiyatı ise dolayısıyla düşmekteydi. Bu durumu fark eden köylüler ise fazla ürünlerini hemen pazara getirmeyip en yüksek fiyatı verecek alıcıyı beklemeye başladılar. Bu açmaz ortaya yeni bir vurguncu zümrenin çıkmasına yol açtı. “NEP men” denilen bu insanlar genellikle tüccar ve tefeciydi, yüksek fiyatlardan ürünleri alarak kendi komisyonlarını koyarak bu ürünleri devlete satmaktaydı. Bu durum sosyalist bir düzen için kabul edilemez bir durum olmasına rağmen geçiş aşamasında bu gibi durumlar Bolşevikler ve işçiler tarafından genel ekonomik kalkınma adına sineye çekilecektir. Bu aracı grupla mücadele etmek için ise enflasyon azaltılmış ve bazı ürün fiyatları sabitlenmiştir. NEP politikaları sayesinde I. Dünya Savaşı ve Rus İç Savaşı yüzünden harabeye dönen ekonomik yapı ayağa kalkmıştır. 1925 yılına gelindiğinde siyasi, ekonomik ve kültürel olarak büyük bir değişim gerçekleştirilmiş; küçük işletmeler ve hafif sanayi tamamen özel girişimci ve kooperatiflerin eline geçmişti. 1928 yılına gelindiğinde tarımsal ve sanayi üretimi 1913 seviyelerien gelmiştir. Lenin’in ölümünden 1 yıl sonra 1925 yılında Sovyetler Birliği Komünist Partisinin önde gelen liderlerinden Buharin NEP’in esas savunucusu olmuştur. Partinin yeni sekreteri Stalin ise Troçki’ye karşı Buharin ile beraber desteklediği NEP politikalarından artık çıkılması gerektiğini savunmaktaydı. Stalin’e göre NEP dönemi sosyalist devletin mutlaka gerçekleştirmesi gereken sanayileşme hamlesi için bir sermaye birikim dönemi olmuştu. İzleyen yıllardaki dev sanayi atılımları ve 5 yıllık kalkınma planlarıyla ortaya çıkacak muazzam yapı bu öngörüyü doğrulamaktadır. Sovyetler Birliğinde yapılacak sanayi hamlesiyle beraber kısa sürede gelişmiş kapitalist ülkelerdeki sanayileşme seviyesine çıkılması hedeflenmekteydi. Ayrıca Stalin, uluslararası politika sahnesindeki gelişmeleri takip etmekte, ABD ve İngiltere tarafından kollanan Hitler Almanyasının ileride hedefi haline geleceğini öngörerek, sanayi hamlesiyle ilgili “Ya bunu gerçekleştirceğiz, ya da bizi ezecekler” demiştir. NEP politikası Bolşevikler arasında geçici bir düzenleme olarak görülmüş ve özellikle içinde barındığı kapitalist ekonomiye ait uygulamalar yüzünden parti içinde eleştirilmiştir. Ülke ekonomisinin içinde bulunduğu yıkımı görmek istemeyen parti içi muhalefet, bu uygulamaların komünist ilkelere ihanet olduğunu iddia edecektir. Özellikle NEP döneminde köylü ve işçilerin alınteri üzerinden kar sağlayan NEP men sınıf düşmanı ilan edilecektir. Ayrıca Lenin hayatta olsaydı NEP döneminin daha uzun olacağı ve sanayileşme hamlesinin ve tarımda kolektivizasyonun daha farklı gerçekleştirileceği de iddia edilmektedir. Stalin ve parti yönetimi ise merkezi planlamayı hakim kılacak, tüm ekonomiyi devletleştirerek hızlı bir sanayi hamlesi gerçekleştirecektir. Sanayileşme hamlesiyle beraber köylerde zenginleşen ara katmanlara karşı kolektivizasyon hamlesi de beraber yürütülecek ve bu siyaset yoğun eleştirilere maruz kalacaktır. Wolfgang Petersen Wolfgang Petersen (14 Mart 1941) Alman film yönetmenidir. Das Boot filmiyle Akademi Ödülü'ne aday olmuştur. Petersen, ülkesinde II.Dünya Savaşı yaşanırken doğdu. 1953 ve 1960 yılları arasında Hamburg'daki Johanneum okuluna gitti. Burada tiyatro oyunları yönetti. Berlin'deki Film ve Televizyon Akademisi'ne gitti. İlk olarak Tatort adlı suç dizisini çekti. "Das Boot" filmiyle de üne kavuştu ve Hollywood'a gidip önemli oyuncular ile çoğu gişede başarılı olan filmler çekti. Miguel HernÃ¡ndez Miguel Hernández Gilabert (Orihuela, 30 Ekim 1910 - Alicante, İspanya, 28 Mart 1942), 20. yüzyıl İspanyol edebiyatında özel bir öneme sahip şair ve drama yazarıdır. Geleneksel olarak adı 1936 Nesli'yle () anılmış olsa da, Miguel Hernández, Alonso Damaso tarafından 1927 Nesli'ne () olan yakınlığı sebebiyle "1927 Nesli'nin ışığı" olarak adlandırılmıştır. Ailede erkek çocukların ikincisiydi. Çok küçük yaştan beri küçükbaş hayvan çobanlığı yaptı. 1918-1923 yılları arasında Ave María okulunda ilk eğitim aldı. 1923'te gittiği Santo Domingo de Orihuela kolejinden 1925'te ayrılmak zorunda kaldı ve çobanlığa başladı. Sürüleri otlatırken, büyük bir şevkle okuyordu ve işte o zamanlar ilk şiirlerini yazdı. O zamandan sonra, daha önce de gittiği halk kütüphanesine ziyaretlerini daha da sıklaştırdı. Bundan sonra aralarında arkadaşı Carlos Fenoll'un da bulunduğu birtakım gençle doğaçlama bir edebiyat kulübü şekillendirdi. İlk toplanmalara Miguel ve Carlos Fenoll'a ek olarak, gelecekteki avukat ve deneme yazarı Ramón Sijé de katılma kaydetti. Bu vakitten sonra, kitaplar Miguel'in tek ilhamı, onu eğiten araçlar olacaktı. Altın Çağ'ının en büyük yazarları Miguel de Cervantes, Lope de Vega, Pedro Calderón de la Barca, Garcilaso de la Vega ve hepsinden önemlisi Luis de Góngora onun temel ögreticileri olacaktı. Bu umutlu başlangıçtan sonra, iş bulmak için ikinci kez Madrid'e gitti ama bu sefer eskiye nazaran şansı yüksekti çünkü öğretim görevlisi unvanını kazanmıştı. Revista de Occidente dergisiyle sık sık işbirliği yaptı. Bu dönemde, şiir kitabı Rayo que no cesa'nın bir parçasına da ilham veren özgürlükçü ressam Maruja Mallo ile ateşli bir ilişkisi oldu. Vicente Aleixandre ile tanıştı ve Pablo Neruda ile arkadaş oldu. Bu olay ondaki surrealizm etkisinin doğuş noktalarındandır. Bundan son şiiri daha sosyal bir hal aldı. Genelde haksızlığa uğrayanlar ve fakirler için verilip de tutulmayan politik sözleri gözler önüne sermekten çekinmedi. Aralık 1935'te kardeş gibi sevdiği Ramón Sijé hayatını kaybetti ve bunun üstüne Miguel, olağan dışı kitabı Elegía'yı ona adadı. İspanya İç Savaşı patlak verdiği dönemde, Miguel Hernández "bando republicano"da (cumhuriyetçi taraf) yer aldı. 5. alayda bulunuyordu. Teruel Savaşı'ndayken hatlardan Andalucía ve Extremadura'ya geçti. Savaşın en yoğun günlerinde Josefina Manresa ile evlenmek için cesurca Orihuela'ya kaçmayı başardı. 1937 kışında, Madrid ve Valencia'da toplanan 2. Uluslararası Antifaşist Yazarlar Kongresi'ne katıldı. 1938'de ilk oğlu Manuel Ramón doğdu, Hijo de la Luz y de la sombra'yı ithaf ettiği oglu birkaç ay sonra hayatını kaybetti. 1939 yılında ikinci çocuğu Manuel Miguel dünyaya geldi. Hapisten yazdığı ünlü kitabı Nanas de la cebolla ikinci oğlu içindir. Bu sırada, yeni bir kitap daha yazdı : Viento del pueblo. Bundan sonra Valencia'ya 6. alaya geçti. Nisanda, General Franco savaşın galibiyetle bittiğini açıkladı, bu sırada Miguel Valencia'da "El Hombre Acecha" adlı eserinin basımını bitirmişti. Hala ciltsiz haldeyken, Joaquín de Entrambasaguas'ın başkanlığını ettiği Franco'cu gözden geçirme komisyonu bütün baskının yok edilmesi emrini verdi. Yine de, kurtulan 2 kopya 1981 yılında yeniden basılacaktı. Arkadaşı Cossío ona Tudanca'da karşılamayı önerdi ama şair Orihuela'ya dönmeye karar vermişti. Ama Orihuela'ya gitmek çok riskliydi, bu sebeple Córdoba'dan geçerek Sevilla'ya gitmeye karar verdi. Yolda yakalandı ve Torrijos'a (Madrid) sevk edilmek üzere yola konuldu. Yolda Pablo Neruda'nın yardımları sayesinde Eylül 1939'da beklenmedik şekilde yargılanmadan serbest kaldı. Orihuela'ya döndü ama ihanete uğradı ve tekrar tutuklandı. Madrid'de yargılandı ve Mart 1940'ta idamı kararlaştırıldı. Cossío ve diğer aydınlar aracılık etmek için çabalar gösterdi. Eylül 1940'ta Palencia hapishanesine geçti ve kasımda da Toledo'da bulunan "Penal de Ocaña" hapishanesine sevkedildi. 1941 yılında bronşite yakalandı ve ardından da tifüs hastalığıyla boğuştu. Bu hastalıklar onun veba olmasina sebep oldu. 28 Mart 1942 saat sabah 5.32'de, daha 31 yaşındayken, hayata veda etti. Gözlerinin bir türlü kapanmadığı anlatılır. Ailesi ve arkadaşları tarafından açılan ve Hernández'in mahkûm olduğu davanın iptal edilmesine yönelik dava 2011'de İspanya Mahkemeleri tarafından reddedilir. K̡ona Yezik̡ K̡ona Yezik̡ veya Eski Yazı ("eski yazı") Arap harfleri ile, Uygur dilini yazmak için kullanılan alfabedir. Onun iki biÃ§imi vardÄ±r: Camgöz Camgözler, leopar köpekbalığı, mahmuzlu camgöz gibi türleri barındıran Triakidae ailesinden gelir. İnekbalıkları ise boz camgöz, "Heptranchias perlo" gibi türleri barındıran Hexanchidae ailesinden gelir. Genelde korkak olmalarına rağmen sıkıştırıldıklarında bir boğa köpekbalığından bile saldırgan olabilirler. Türkiye'de en ünlü türü boz camgözdür. Ama Türkiye'de balıkçıların en çok bildiği tür mahmuzlu camgözdür. Türkiye kara sularında 13 camgöz ve 35 köpekbalığı türü yaşar. İnekbalıklarının boyları 5 metreye varırkan normal bir dişi camgözün boyu 120 cm'ye ulaşır. Canavar camgözlerin ise boylarının 4 metreye ulaştığı bilinir. Hidroflorik asit Hidroflorik asit (HF), hidrojen florür bileşiğinin sudaki çözeltisine verilen isimdir. Özellikle cam işleme sanayiinde kullanılır. Camı aşındırıcı etkisi olduğundan dolayı, cam şişelerde saklanamazlar. Berrak sıvı halinde olup, HF olarak tanımlanır. Kullanımında oldukça dikkat edilmelidir. Solunması ciddi zehirlenmelere yol açarken, cilt ile teması, derin yanıklara sebebiyet verebilir. Susuz hidrojen florür ve hidroflorik asit ile yalnız çeker ocak içinde çalışılmalı, eldiven, ayrıca koruyucu gözlük veya yüz maskesi takılmalıdır. Hidroflorik asit yüksek oktanlı benzin yapımında da kullanılır. Ayrıca kullanım alanları arasında; aluminyum ve uranyum'un saflaştırılması, çamaşır ürünlerinde pas uzaklaştırılması, yağ endüstrisinde katalizör gibi konular da bulunmaktadır. Silikat bileşiklerini çözme yeteneği nedeniyle, sık sık kaya örneklerini eritmek amacıyla mineral ve kaya analiz prosesi sırasında kullanılır. Vigilante filmi Vigilante filmleri ("İng: Vigilante movies") sistemin ve yasaların toplumun huzurunu korumada yetersiz kaldığı savına sığınarak, yetkisi olmadığı halde kaba güce ve silaha sarılıp asayişi ve düzeni korumaya kalkışan kişi veya gruplarla ilgili yapılmış filmlere verilen addır. Sinemadaki en ünlü örneği 1974 - 1994 yılları arasında çevrilen ve başrollerinde Charles Bronson'un oynadığı 5 filmden oluşan Death Wish serisidir. Sinemadaki bu tür, yapısı gereği western filmlerinin yerlerini yavaş yavaş polisiye ve dedektif filmlerine bırakmaya başladığı 1960'lı ve 1970'li yıllarda ortaya çıkmaya başlamıştır. Ayrıca bu yıllar ırk sorunu, ekonomik zorluklar ve Vietnam savaşının etkileriyle ABD'de toplumsal huzursuzluğun arttığı, insanlarda güven duygusunun zedelendiği bir döneme denk gelmekteydi. İngilizcede "uyanık, açıkgöz, ihtiyatlı, tetikte" anlamlarını taşıyan "vigilant" sıfatı, Latinceden İngilizceye 15. yüzyılda girmiştir ve Latince benzer anlamları taşıyan "vigil" ve "vigilare"'den gelmektedir. "vigilant" sıfatının isim hali olan "vigilante" ise İngilizcede "yasal yetkisi olmadan kendi düşüncesine göre düzen korumaya çalışan kimse" anlamını taşımaktadır. Vigilante kelimesinin Türkçede tek kelimelik tam bir karşılığı yoktur. Vigilante bir "intikamcı" veya "cezalandırıcı" değildir, zira sadece kendisine zarar vermiş olanın peşine düşmez, onun benzerlerini cezalandırarak kendince toplumsal bir görevi yerine getirir. "Yasa koruyucu" da değildir, bu şekilde görevlendirilmemiştir ve görevlendirilmesi de mümkün değildir. Vigilante filmlerinin bazı ortak özellikleri şöyle özetlenebilir. Genelde filmin kahramanı başlarda yasalara saygılı, toplumda saygın bir yeri olan maddi durumu yerinde biridir (Death Wish'de Charles Bronson ünlü bir mimardır), ya da mesleğine bağlı yetenekleri olan biridir (The Brave One'da Jodie Foster çalışkan bir radyo programcısıdır). Filmlerin açılış bölümlerinde bu kişilerin liberal görüşlü oldukları, hayata sıkı sıkıya bağlı oldukları, insan hayatına değer verdikleri, şiddete ve silaha karşı oldukları vb. özellikleri vurgulanır. Daha sonra bunların başına bir felaket gelir (Bronson'un karısı ve kızı serserilerce tecavüze uğrar ve öldürülürler, Jodie Foster'in de sevgilisi sokakta öldürülür, kendisi ağır yaralanır). Dünya görüşlerinin gereği önce polisten ve yasalardan yardım beklerler. Suçlular ya yakalanamaz ya da yasaların boşluklarından yararlanarak kısa sürede serbest kalırlar. Yaşadıkları trajik olayın akabinde uğradıkları hayal kırıklığı bu kişilerin değişime uğramaları için yeterli bir motivasyon oluşturur. Onlar artık yasaları kendileri uygulayacaklardır. Birer "vigilante" olmuşlardır. Bundan sonra geceleri "ava çıkacaklar" ve bizzat kendi canlarını yakanlar olmasa bile o gruptan saydıkları insanların canlarını yakmaya başlayacaklardır. Konumları gereği önceleri kendilerinden şüphelenilmez. Hatta suç oranlarında meydana gelen düşüşten dolayı yetkililer durumdan gizliden gizliye memnun bile olurlar. Ancak olayın dozunu kaçırdıklarında uyarılırlar. Vigilante filmlerinin bir listesi: Hohenzollern HanedanÄ± Hohenzollern Hanedanı, 12. yüzyıl'da Schwaben'de ortaya çıkmış, 1525 yılında Prusya Düklüğü'nün başına geçmiş, 1701'de Prusya Krallığı'nı kurmuş, 1871 yılında ise Alman Ulusal Birliği'nin Kuruluşuna öncülük ederek Alman İmparatorluğu'nu kurmuş bir kraliyet ailesidir. Bu tarihten başlayarak 1918 yılında Almanya'da Weimar Cumhuriyeti'nin kuruluşuna kadar olan süre boyunca Alman İmparatorları bu aileden çıkmıştır. Hanedandan tahta geçen Alman imparatorları şunlardır: James Stewart filmografisi James Stewart'ın oyunculuk kariyeri 1935 yılından 1991 yılına kadar sürdü. Stewart 92 filmde ve televizyon yapımlarında göründü. Kariyerinde "Mr. Smith Goes to Washington", "Rear Window", ve "Vertigo" en iyi filmler olarak göze çarpmaktadır. Aktör, "Mr. Smith Goes to Washington", "The Philadelphia Story", "It's a Wonderful Life", "Harvey" ve "Anatomy of a Murder" filmlerindeki oyunculuğuyla Akademi Ödülüne aday gösterildi. Ödülü "The Philadelphia Story" adlı film ile kazandı. "Tamamlanmamış liste" İgor Kurçatov İgor Vasileviç Kurçatov (Rusça: И́горь Васи́льевич Курча́тов; 12 Ocak 1903 – 7 Şubat 1960) Sovyet fizikçi. Sovyet atom bombası projesinin lideridir. Simbirsk Ufa’da doğmuştur. Simferepol Lisesinin bitirdikten sonra Kırım Devlet Üniversitesinde Fizik ve Sankt-Peterburg Politeknik Enstitüsünde Gemi Mühendisliği eğitimi almıştır. 1924-25 arasında Kurçatov, Bakü Politeknik Enstitüsü Fizik Fakültesinde araştırma görevlisidir. (Burası bugün Azerbaycan Devlet Petrol Akademisidir) 1925 yılında Fizik – Teknik Enstitüsünde hocası Abram İoffe ile birlikte radyoaktivite üzerine çalışır. 1932’de kendi nükleer araştırma ekibi için devlet desteği alır ve ekibiyle birlikte Sovyetler Birliğinin ilk siklotronunu 21 Eylül 1939’da inşa eder. Kurçatov ve yardımcısı Georgi Flyorov uranyum zincirleme tepkimesini ve nükleer reaktör temel kavramını ilk olarak keşfederler. Kurçatov 1942 yılında yaptığı açıklamada bir kilogram uranyumdaki maddesel bağların kopartılmasıyla muazzam bir enerjini açığa çıkacağını öngörebilmiştir. Nazi Almanyası 1941 yılında Sovyetler Birliğine saldırınca Kurçatov, bilimsel araştırma konularını gemileri manyetik mayınlardan korumak ve tank zırhları gibi askeri konulara yöneltir. 1943 yılında Sovyetler Birliği gizli polis teşkilatı NKVD 1943 yılında İngilizlere ait bir belge ele geçirecek, bu belgede atom bombasının yapılmasının mümkün olduğu belirtildiği öğrenilecektir.Bu bilginin üzerine Sovyet lider Stalin Sovyet nükleer projesinin başlatılması emrini verir. Konu ile ilgilenen dışişleri Bakanı Molotov, İoffe ile görüştükten sonra Kurçatov’a görevi verir. Sovyet atom bombası projesi, Sovyetler Birliğine çalışan ajan Klaus Fuchs tarafından bombaya dair ayrıntılı bilgiler alınana dek ikincil önemde bir proje olarak ilerler. Fuchs, ABD’deki atom bombası projesi olan Manhattan Projesinde çalışmakta ve projeye dair önemli bilgilere sahip bir konumdadır. ABD tarafından Japonya’ya atılan iki atom bombasının ardından ve Fuchs’un verdiği bilgiler ışığında Sovyet atom bombası projesi hızlandırılır. Projeyi 1948 yılında tamamlamak için işin sorumluluğu NKVD Başkanı Lavrentiy Beria’ya verilir. Proje için Volga nehri kıyısındaki Sarov kenti seçilir ve adı değiştirilerek Arzamas-16 yapılır. Proje ekibine Sovyet nükleer bilimadamları Khariton ve Zeldoviç dahil olacaktır. Ayrıca ABD’de yayınlanan bilimsel makaleler ve Fuchs tarafından sağlanan bilgiler kullanılsa da Kurçatov ve Beria her veriyi tekrar deneyerek test ederler. Hatta Beria, elde edilen istihbaratın sadece yapılan araştırmaları teyit etmek için kullanılmasını isteyecektir. Proje ekibi 29 Ağustos 1949 tarihinde ilk test deneyini yapacak ve Semipalatinsk Test Alanında ilk patlamayı başarıyla gerçekleştircektir. Kurçatov atom bombası projesinin başarısının ardından 1953 yılında başarıyla tamamlanacak olan hidrojen bombası projesinde de çalışacaktır. Sonraları nükleer enerjinin sadece barışçıl amaçlarla kullanılmasını savunacak ve nükleer denemelere karşı çıkacaktır. Bilimsel çalışmaları arasında birçok başarıya imza atan Kurçatov; Atom bombası projesi sırasında Kurçatov proje başarıyla tamamlanıncaya kadar sakalını kesmemeye yemin etmiştir. Bunun da etkisiyle sürekli kendine has sakalıyla anılacaktır. Kurçatov 1960 yılında beynindeki bir kan pıhtısı yüzünden hayata veda edcektir. Külleri ünlü Sovyet kahramanlarının yanına, Kremlin Duvarı Mezarlığına gömülmüştür. Anısını yaşatmak için ismi iki