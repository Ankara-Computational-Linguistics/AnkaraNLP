sonra Ms. Turner'in "Bayan Gül ile çay içmeye gidiyorum. Onun hakkında ne düşünüyorsunuz?" demesi üzerine bu tepkiyi gösterdiğini söyledi. Ekşi gerekçe olarak Bayan Gül'ün Cumhurbaşkanı eşi sıfatı taşırken kendi devleti aleyhine Avrupa İnsan Hakları Mahkemesinde dava açmasını gösterdi. . Aysel Ekşi Gazeteci Oktay Ekşi'nin eşidir. İki oğlu, iki torunu vardır. 14 Mayıs 2015'te Ankara'da tedavi gördüğü hastanede hayatını kaybetti. Cenazesi eşinin memleketi Ordu'ya götürülerek defnedildi. KitaplarÄ±: 1) “İstanbul Üniversitesi Öğrencileri Anketleri" 1974-1982; 2)“Gençlerimiz ve Sorunları; 1982 (UNESCO tarafından dünya kütüphanelerinde bulundurulması tavsiye edilmiştir.) 3) "Üniversiteli Gençler"; 4) "Çocuk, Genç, Ana, Babalar"; 5) "Türkiye'de ve Beş Kıt'ada Gençler" 2015 6) "Din Devletleri" 7) "Ben Hasta Değilim" (Editör) 8) "Belgeler ve Tanıklarla Türk-Ermeni İlişkilerinde Tarihi Gerçekler. (Editör) Makalelerinden Ã¶rnekler: 1945 Ä°spanya Bisiklet Turu 5. İspanya Bisiklet Turu (Tour of Spain), bir uzun mesafa bisiklet yol yarışı olup üç büyük turundan (Fransa Bisiklet Turu, İtalya Bisiklet Turu, İspanya Bisiklet Turu) biridir. 1945 yılı 10 Mayıs-31 Mayıs tarihlerinde yapıldı. Toplam 3.803 km mesafe üzerinden 19 etap içeren tur, Delio Rodríguez tarafından kazanıldı. Rodríguez ayrıca puan sınıflamasını da kazandı ve Julián Berrendero ise dağ sınıflamasını kazandı. Star Trek (film) Star Trek J.J. Abrams'ın yönettiği 2009 yapımı bilimkurgu filmidir.Star Trek serisinin 11. filmidir. Kaptan Kirk, Mister Spock, Doktor McCoy ve mühendis Scott'un Yıldız Filosu Akademisi'ndeki tanışmaları ve "Atılgan" uzay gemisiyle ilk yolculuğa çıkmalarını konu alan filmin yönetmenliğini, Jeffrey Jacob Abrams yaptı, senaryosunu Roberto Orci ve Alex Kurtzman yazdı. Filmde John Cho, Ben Cross, Bruce Greenwood, Simon Pegg, Chris Pine, Zachary Quinto, Winona Ryder, Zoe Saldana, Karl Urban, Anton Yelchin, Eric Bana ve Leonard Nimoy rol aldÄ±. Hollywood tarihinin en uzun ömürlü serilerinden olan "Uzay Yolu/Star Trek", bugüne kadar gösterime sunulan 10 sinema filmiyle 1 milyar doların üzerinde gişe hasılatı elde etti. 2013 FIFA Konfederasyonlar Kupası 2013 FIFA Konfederasyonlar Kupası evsahipliğini Brezilya'nın yaptığı 9.FIFA Konfederasyonlar Kupası'dır. 2014 FIFA Dünya Kupası'nın girişi olarak kabul edilmektedir. Turnuva 15-30 Haziran 2013 tarihleri arasında düzenlenmiştir. Turnuvanın son şampiyonu Brezilya'dır. İspanya hem 2010 FIFA Dünya Kupası hem de 2012 Avrupa Futbol Şampiyonası kazandığı için İtalya turnuvaya katılmaya hak kazandı. Turnuvada görev alacak on hakem üçlüsü, FIFA tarafından 13 Mayıs 2013'te açıklandı. Turnuvanın fikstürü 30 Mayıs 2012'de, Rio de Janeiro'da belirlendi. "Tüm saatler Brasília resmî saatine (UTC-03.00) göredir. Leonard Nimoy Leonard Simon Nimoy (d. 26 Mart 1931 – ö. 27 Şubat 2015), Yahudi asıllı Amerikalı oyuncu, yönetmen, müzisyen ve fotoğrafçı. 1966-1969 yılları arasında ABD'de yayınlanan Star Trek dizisinde Spock rolüyle tanındı. Fringe adlı bilim kurgu dizisinde William Bell isimli bir karakteri canlandırmıştır. Uzay Yolunun "Mr. Spock"'u Nimoy solunum yetmezliği nedeniyle 27 Şubat 2015'te 83 yaşında hayatını kaybetmiştir. Beliz Güçbilmez Beliz Güçbilmez, (1971) Türk tiyatro oyuncusu. 1971 yılında Ankara'da doğdu. Siyasal Bilgiler Fakültesi İktisat Bölümü'nden mezun olduktan sonra, aynı üniversitenin Dil ve Tarih-Coğrafya Fakültesi Tiyatro Bölümü'nde yüksek lisans ve doktora eğitimini tamamladı. 1996-2000 yılları arasında Mersin Üniversitesi Güzel Sanatlar Fakültesi Sahne Dekoru ve Kostüm Tasarımı Bölümü'nde araştırma görevlisi olarak çalışmasının ardından, 2000 yılında DTCF Tiyatro Bölümüne öğretim görevlisi olarak girdi. 2008 yılında doçent, 2014 yılında profesör unvanı alan Güçbilmez (2017 yılının Şubat ayında “Barış İmzacısı” olduğu için, diğer bütün Ankara üniversiteli imzacı meslektaşları ile birlikte KHK ile atıldığından halen aynı bölümde öğretim üyesi olarak görev yapmamaktadır. Kuramsal çalışmalarının yanı sıra, çevirmenlik ve oyun yazarlığı uğraşlarını sürdürmektedir. doi: 10.1017/S0266464X07000059, Published online by Cambridge University Press 17 May 2007 Åžeyla Halis Şeyla Halis, (13 Ocak 1977, İstanbul), Türk tiyatro, sinema ve dizi oyuncusu. Mimar Sinan Üniversitesi, Devlet Konservatuvarı, Piyano Bölümü'nden mezun olduktan sonra, eğitimini Müjdat Gezen Sanat Merkezi, Tiyatro Bölümünde tamamladı. Dormen Tiyatrosu, Tiyatro Kılçık gibi çeşitli tiyatro topluluklarında görev yaptı. 1999 yılından itibaren kamera karşısına geçerek sinema ve dizi filmlerde oynadı. Sanatçı ayrıca, çeşitli reklam filmlerinde ve televizyon programlarında oyunculuk ve sunuculuk yaptı. 1999 FIFA Konfederasyonlar Kupası 1999 FIFA Konfederasyonlar Kupası FIFA Konfederasyonlar Kupası'nın dördüncüsü, FIFA organizasyonundaki ikinci turnuvadır. Bu turnuva Meksika'nın evsahipliğinde 25 Temmuz - 4 Ağustos 1999 tarihleri arasında düzenlenmiştir.Bu turnuvayı ev sahibi Meksika, finalde Brezilya'yı 4-3 yenerek kazandı. Sana GÃ¼venmiyorum Sana Güvenmiyorum, Zeynep Dizdar'ın 27 Haziran 2008'de Erol Köse Exclusive'den çıkan üçüncü stüdyo albümüdür. Albümde 11 şarkı bulunmaktadır. Albümün prodüktörlüğünü bir önceki albümdeki gibi yine Ozan Çolakoğlu üstlenmiş ve çıkış parçası olarak radyolara "Sana Güvenmiyorum" dağıtılmıştır. Önceleri çıkış parçası olarak "Boşver" ve "Bekle"den birini seçmeye hazırlanan Dizdar, radyolarda iyi bir ivme yakalaması ve albümün yapımcısı Erol Köse'nin de onayını alması bakımından ilk klibi bu şarkıya çekmiş ve bu şarkı Billboard Türkçe Top 20 Listesi'nde en yüksek 4 numaraya kadar yükselmeyi başarmıştır. Albümün 2.single'ı ise Dizdar, "Sana Güvenmiyorum" yerine çıkış parçası olarak düşündüğü ve hem sözü hem de müziği kendisine ait olan iki şarkısından, "Bekle" veya "Boşver"den birini seçeceğini radyo programcısı Michael Kuyucu'yla yaptığı röportajda belirtmiş ve yeni gelecek videonun daha da iddialı ve daha çok kendisini yansıtan bir klip olacağını sözlerine eklemiştir. 20 Aralık 2008'de ise 2. klip "Boşver" olarak seçilmiş ve şarkı Billboard Türkçe Top 20 Listesi'nde en yüksek olarak 15 numaraya yükselmiştir. Klip yönetmenliği Teoman Topcu tarafından yapılmıştır. Sana Güvenmiyorum (şarkı) Zeynep Dizdar'ın 27 Haziran 2008'de çıkardığı üçüncü stüdyo albümü Sana Güvenmiyorum'un ilk single'ıdır. Şarkının sözü ve müziği Emre Kaya'ya, düzenlemesi ise Ozan Çolakoğlu'na aittir. Hareketli ve dinamik bir dans şarkısıdır. Şarkının videosunun yönetmenliğini Teoman Topçu üstlenmiştir. Önceleri A1 olarak "Bekle" veya "Boşver"i düşünen Dizdar, gerek radyolardaki tepkiler, gerekse albümün yapımcılığını üstlenen Erol Köse'nin kişisel favorisi olması bakımından "Sana Güvenmiyorum"u çıkış parçası olarak seçmiştir. Albümün çıkmasına bir hafta kala katıldığı Beyaz Show'da "Boşver"i ve "Sana Güvenmiyorum"u seyircilerin beğenisine sunmuş ve burada da yine "Sana Güvenmiyorum"un yapılan oylamada önde gitmesinden dolayı ilk klibi bu şarkıya çekmiştir. Şarkı albüm çıkmadan önce, Billboard Türkiye Top 20 Listesi'ne 23 Haziran 2008 tarihli listede 102. sıradan giriş yapmış, bir sonraki hafta 30 Haziran 2008'de ise 5 numaraya kadar yükselerek büyük bir çıkış yakalmıştır. Daha sonra ise 22 Temmuz 2008'de en yüksek 4 numaraya kadar yükselmiş ve Zeynep Dizdar için oldukça iyi bir geri dönüş parçası olma özelliğini kazanmıştır. OGAE OGAE ("Organisation générale des Amateurs de l'Eurovision"), Eurovision Şarkı Yarışmasının fan kulüp organizasyonu. 40'ı aşkın ülkede faaliyet göstermektedir. Her sene Eurovision gibi çeşitli yarışmalar düzenlemektedir. OGAE'ye Almanya'dan 2 şube diğer ülkelerden bir şube olmak üzere 40 üye vardır. Bunlar: EBU'ya üye olmayan veya üye olup OGAE'ye üye olmayan ülkeler "Dünyanın Geri Kalanı" adı altında birleştirilmiştir. Bu ülkeler 2007 yılından beri her sene OGAE Eurovision öncesinde katılan tüm şarkıların olduğu bir oylama yarışması gerçekleştirir. Oylamada Eurovision oylama sistemi kullanılmaktadır. (Her ülke beğendiği 10 şarkıyı 1-8, 10 ve 12 puanla ödüllendirir. Ülke kendi şarkısına oy veremez.) Yıllara göre kazananlar: OGAE tarafından 1986 yılından beri düzenlenen şarkı yarışması. Yarışmaya o ülkede son on iki ay içinde yayınlanan şarkılar katılabilir. Formatı Eurovision'a benzemektedir, tek farkı yayınlanmış ve ülkenin kendi diline ait şarkıların yarışmasıdır. OGAE tarafından 1987 yılından beri düzenlenen şarkı yarışması. Yarışmaya Eurovision Şarkı Yarışması için düzenlenen ulusal finallerde birinci olamayan şarkılar katılabilir. Katılan ülkeler ulusal finalde yarışan birinci dışındaki her şarkıyı seçebilir. Yıllara göre kazananlar: Retro yarışması, OGAE İkinci Sanş Yarışması'nın geriye dönük versiyonudur. İlgili yılda Eurovision ulusal finalinde birinci olamayan şarkılar yarışır. Yarışma ilk olarak 2003 yılında 1986 yılı için yapılmıştır. OGAE tarafından 2003 yılından beri düzenlenen şarkı yarışması. Yarışma OGAE Şarkı Yarışması gibidir, sadece video klipler yarışır. Cengiz Aydoğan Cengiz Aydoğan, (d. 1953, Alanya, Türkiye), Türk siyasetçi. İzmir Özel Türk Koleji ve İstanbul Teknik Üniversitesi (İTÜ) Mühendislik Mimarlık Fakültesi mezunu inşaat mühendisidir. Bayındırlık Bakanlığı birimlerinde ve Alanya Belediyesi'nde mühendislik ve yöneticilik yaptıktan sonra serbest mühendislik faaliyetlerinde bulunmuştur. 7 kongrede Alanyaspor Kulüp Başkanlığına seçilmiştir.Alanya Belediyespor'un, Alanya Kültür Sanat ve Turizm Vakfı'nın ve Alanya Beşiktaşlılar Derneği'nin kurucu başkanıdır. 1989 da ve 1994'te 2 kez seçilerek 10 yıl Alanya Belediye Başkanlığı yapmıştır. 18 Nisan 1999 da Antalya Milletvekili seçilmiştir. 21.dönem TBMM Bayındırlık,İmar,Ulaştırma ve Turizm Komisyonu , TBMM Plan ve Bütçe Komisyonu, Anavatan Partisi TBMM Grup Yönetim Kurulu Üyeliklerine seçilmiş,Anavatan Partisi Yerel Yönetim İşleri Başkan Yardımcılığı yapmıştır. Alanya Goldcity Turizm Kompleksinin statik ve betonarme proje mÃ¼ellifidir. Evli ve iki çocuk babasıdır,İngilizce bilmektedir. Perikles (oyun) Perikles, Sur Prensi (İngilizce :"Pericles, Prince of Tyre") (kısmen de olsa) ünlü İngiliz oyun yazarı ve ozanı William Shakespeare tarafından yazılmış bir tiyatro oyunudur. Bu eser "Shakespeare"'in ilk yayınlanan "tüm" eserlerini kapsayan "Birinci Folyo" edisyonunda bulunmaktadır. Oyunun yazarının kim olduğuna dair tartışmalar olmakla beraber, modern otoriteler Shakespeare'in bu eserin önemli bir kısmı olan 9. Sahne'den sonra kalan kısmını yazdığını kabul etmektedirler. Bundan dolayı bu eser modern Shakespeare eserleri antolojilerde bulunmaktadır. Bu otoritelere göre "Perikles" oyununun Perikles'in seyahatlerinin ayrıntılarını anlatan ilk iki perdesi nispeten pek bilinmeyen (olasılıkla "George Wilkins" adlı) bir ortak yazar tarafından hazırlanmış ve Perikles ile Marina'nin hikâyesini anlatan 9. Sahne ve ilerisi ise Shakespeare'in kendisi tarafından yazılmıştır. Oyun iki ana kaynaktan yararlanarak yazılmıştır. Birisi bir şair olan ve ilk tanınmış İngiliz yazar olan Geoffrey Chaucer'le aynı zamanda yaşamış olan John Gower'in 1393'te yazmış olduğu "Confessio Amantis" adlı eserdir ve bu eser "Sur'lu Appolonius"un hikâyesini anlatır. İkinci eser ise Gower'in şiir halindeki eserinin nesir olarak adaptasyonunu "The Pattern of Painful Adventures (Acı Verici Maceralar Örneği)" adı ile takriben 1576'da basılmış (ve ikinci ediyonu ise 1607'de basılmış) "Lawrence Twine"'in eseridir. Perikles'in iki tane değişik yazarı olduğu için ne zaman hazırlandığı tarihi hala tartışılmaktadır. Bazı bilim adamları büyük olasılıkla oyunun ikinci yazarı olan "George Wilkins" hakkında elimizde olan bilgileri kullanarak 1603-1608 dönemi içinde yazılmış olduğunu iddia etmektedirler. Diğerleri ise bu eserin önceden Shakespeare tarafından yazılıp sonradan Wilkins veye diğer bir yazar tarafından değiştirildiğini söylemektedirler. Perikles eserinin 1609 basımlı "quarto edisyonu" açık olarak hatalıdır. İçinde anlaşılmaz kısımlar ve çok kötü üslupla yazılmış kısımlar bulunup asıl yazarın değil de, bir başka kişinin aklında kalanları sonradan yazmasına benzemektedir. Bu türlü hatalı edisyon Shakespeare'in ana eserlerinden olan bir Hamlet edisyonunda da (kötü quatro edisyonu) görülmektedir. Oyun 1623'te basılan "Birinci Folyo edisyon" için basılan eserler arasında bulunmamaktadır. Modern Shakespeare edisyonları (Oxford, Arden, Cambridge) editorleri bu eser hakkında birbirleriyle çelişkili bilgiler vermektedirler. 1606 -1608 arasında Londra'da bulunan Venedik Cumhuriyeti elçisi "Perikles" adında bir oyunu seyrettiğini yazmıştır. Birinci Quarto basımı "Perikles" bu oyunun Londra'da "Globe" Tiyatrosunda birkaç kere oynandığını yazmaktadır. Fakat kesinlikle bilinen ilk "Perikles" temsilinin Mayıs 1619'da Whitehall Tiyatrosu'nda olduğuna dair belgesel kaynak vardır. Diğer bir belgesel kaynağa göre bu oyun Haziran 1631'de "Globe Tiyatrosu"'nda temsil edilmiştir. Cromwell'in rejiminin sona ermesi ile 1660'ta yeniden İngiliz tiyatroları açıldığında ilk oynanan Shakespeare oyunları arasında "Perikles" de bulunmaktaydı. Ancak oyunun klasik olmayan tiyatro bünyesi dolayısı ile Neo-Klasik tiyatro anlayışına uymadığı için 18. ve 19. yüzyıllarda tutulmamış ve sonra da yakın hısımlarla cinsel ilişki ve fahişelik konularına yakından baktığı için iki yüzyıl unutulmuştur. 19. yüzyılda diğer Shakespeare oyunları yeniden popüler olmaya başladığında bile incelediği konular dolayısıyla "Perikles" genellikle temsil edilmemiştir. 1864'teki Kraliçe Viktoriya devrinde ilk "Perikles" temsili için bu eserin birçok kısmı büyük sansüre uğramış ve sahnede oynanan eser elimizde bulunan metinden çok değişik olmuştur. 14. yüzyıl İngiliz şairi olan "John Gower" her perdeyi bir prolog ile açar. Oyun "Antakya" Kralı olan Antiokus'un sarayında başlar. Kral çok zor bir bilmece hazırlamıştır; herhangi bir erkek bu bilmeceye doğru cevap verirse onu kızı ile evlendirecektir ama cevap yanlış ise idam edilecektir. Fenike'nin (şimdiki Lübnan'in) Sur (İngilizcesi Tyre) ( şehrinin genç prensi olan Perikles bu bilmeceden haberdar olur ve hemen cevabın ne olduğunu anlar. Buna göre Antiokus ile kızı arasında yakın cinsel ilişkiler (ensest ilişkileri) bulunmaktadır. Eğer Perikles bu gerçeği açıklarsa, idam edilmesi çok olasıdır; ama yanlış bir cevap verirse de idam edilecektir. Perikles bilmecenin cevabını bildiğini ima eder, ama biraz daha uzun düşünmek için biraz zaman bekleme izini ister. Antiokus ona 40 gün daha düşünmesi için izin verir. Fakat arkasından kendisini öldürmek üzere bir kiralık katil de gönderir. Fakat Perikles şehirden kaçmıştır. Perikles Sur'a döner ve burada kendinin yakın arkadaşı ve danışmanı olan Helikanus'la görüşür. Helikanus'un cevabı Perikles'e hemen şehirden ayrılmasını tavsiye etmek olur, çünkü Perikles'in asıl vatanının nerede olduğunu bilen Antiokus'un hemen oraya bir diğer kiralık katil göndermesi çok olasıdır. Perikles Helikanus'u naibi olarak Sur'da bırakıp Tarsus'a gitmek üzere bir gemiye biner. Tarsus'ta geniş açlık hüküm sürmektedir. Çok cömert olan Perikles şehrin hakimi olan Cleon ve karısı Dioniza'ya halka dağıtıp onları açlıktan kurtarmak üzere gemisinde bulunan zahireyi verir. Açlık sona erer ve Perikles Cleon ve Dioniza'nın çok büyük minnettarlık ifade eden sözlerini aldıktan sonra yoluna devam eder. Perikles'in gemisi bir fırtınaya yakalanır ve "Pentapolis" civarında karaya vurur. Bir grup fakir balıkçı Perikles'i kurtarır. Onlar Pentapolis Kralı olan Simonides'in ertesi gün bir turnuva tertip ettiğini ve bu turnuvanın birincisi ile kızı Thaisa'yi evlendireceğini anlatırlar. Bu sırada diğer bir balıkçı kazadan çıkarttığı Perikles'in zırhlı gömleğini getirir. Böylece Prens bu turnuvaya iştirak etmeye karar verir. Zırhı paslı olmakla beraber Perikles turnuvayı kazanır ve (Perikles'i çok çekici bulan) Thaisa ile evlenmeye hak kazanır. Simonedes önce bu evliliğe karşıdır, ama sonradan Perikles'e yakınlık duyar ve evliliğe iznini verir. Bu sırada Sur'lu soylular Antiokus ve kızının işledikleri ensest sucu dolayısıyla bir araba gezisinde iken gökten inen bir yıldırımla çarpılıp yanıp kül olarak öldüklerini öğrenirler. Kendi prenslerinin uzun ayrılığından dolayı Sur soyluları Helikanus'a taç giyip kral olmasını teklif ederler. Fakat Helikanus arkadaşı Perikles'e sadık olup bunu reddeder. Fakat onlar çok ısrar edince sonunda eğer soylular büyük bir arama yapıp bunun sonunda Perikles'i bulmazlarsa kral olmayı kabul edeceğini bildirir. Soylular Perikles'i arayıp sormak için etrafa mektuplar gönderirler ve bu mektuplardan biri Petapolis'te Perikles eline geçer. Perikles hamile olan karısı ile gemiyle Sur'a gitmeye karar alır. İçinde bulundukları gemi yine bir fırtınaya uğrar. Thaisa bu fırtına sırasında Marina adı verilen bir kız çocuk doğurur; fakat kendisi doğumdan sonra ölür. Gemiciler fırtınayı dindirmek için Thaisa'nin cesedinin denize atılmasını isterler ve Perikles buna hiç gönülsüz olmakla beraber, onların isteklerini kabul etmek zorunda kalır. Küçük kızı Marina'nın daha fazla deniz seyahatine dayanamayacağını bildiği için Tarsus'ta kızı ile gemiden ayrılır. Büyük bir şans eseri Thaisa'nin cesedinin içinde bulunduğu tabut bir sihirbaz olan Cerimon'un yaşadığı yere yakın karaya vurur. Sihirbaz Thaisa'ya yeniden can verir. Thaisa kocası Perikles'in fırtınada kaybolup öldüğünü sanıp Diana tapınağı rahibesi olur. Perikles kızı Marina'yı Tarsus'ta Cleon ve Dioniza'ya bakımı için bırakıp Sur'a geri dönüp orada tekrar hükümdarlığa başlar. Marina büyüyüp çok güzel bir kız olur. Cleon ve Dioniza'nin kızlarından daha güzel olduğu için Dioniza'nın kıskançlığı kurbanı olur; Dioniza onu öldürmeyi planlar. Fakat bu plan daha uygulanmadan korsanlar Marina'yı yakalayıp esir yapıp kaçırırlar. Korsanlar Marina'yı Midilli'de bir geneleve satarlar. Marina oranın sahiplerini fazilet aramaya kandrarak bakireliğini korumayı başarır. Fakat hiç para getirmeyen ve bakireliği ile diğer sermayelerine 'kötü' örnek olan Marina'yı verimli kullanmak gereği ile onun adadaki genç kızlara öğretmenlik yapmasını sağlarlar. Marina müziği ve bunun gibi eğlencelere katkısıyla da çok ün kazanır. Bu arada Perikles kızını bulmak için Tarsus'a geri döner. Simonedes ve karısı Marina'nın öldüğünü söylerler. Buna çok üzülen Perikles yine denize açılır. Perikles'in Akdeniz ve Ege'de deniz yolculukları sonunda onu Midilli'ye getirir. Midilli hükümdarı Lysimakus onu eğlendirmek için Marina'yi çağırır. Perikles ve Marina birbirine acılı hikâyelerin anlatırlarken hemen baba-kız olduklarını anlarlar. Sonra Perikles bir rüya görür ve rüyasında tanrıça Diyana ona Thaisa'nin rahibe bulunduğu tapınağın yerini söyler ve oraya gitmelerini ister. Boylece Perikles Thaisa'yi da bulur. Marina'ya çok kötü davranışları haberleri şehir halkına yayılınca Tarsus'lular Cleon ve Dioniza'ya isyan edip onları öldürürler. Marina Lysimakus ile evlenmeye hazırlanır. Bu oyunun bazı problemli tarafları olmakla beraber, modern sahnede oyun seyirciler tarafından beğenilmiş ve oyun defalarca tekrarlanmıştır. Fakat İngiliz tiyatro kritikleri ve edebiyat otoriteleri tarafından bu oyun yirminci yüzyıl ortasına kadar hiç sevilmemiş ve çeşitli yönlerden devamlı tenkit edilmiştir. İngiliz tiyatro yazarı "Ben Jonson" 1629'da tiyatro seyircisinin beğenisini yermiş ve bu oyunu "küflü" olarak nitelemiştir. Buna başlıca neden kritiklerin Rönesans'la birlikte Aristo'nun klasik dram kriterlerinin kabul etmeleri ve özellikle 16.yüzyıldan sonra üç birlikler (zaman, mekan ve aksiyon birlikleri) prensiplerini tiyatro görüşleri için baş tacı etmeleridir. Perikles oyununda ise ayrı zamanlarda ayrı olaylar arka arkaya sıralanmaktadır, bu olaylar değişik mekânlarda geçmektedir ve aksiyon da daha çok gösteri niteliklidir. Bu nedenle Perikles kritiklerin genel olarak kabul ettikleri neoklasik stilde tiyatro eseri niteliğinde olmayıp bir Orta Çağlar eğlencesi tipte olduğu için, bu "küflü" olma sıfatı uygun görülmüştür. Bu oyunun edebiyatla uğraşanlar tarafından beğenilmemesinin bir diğer nedeni ise özellikle 18. yüzyıl İngiliz edebiyatında Shakespeare'in ve eserlerinin birer milli simge olarak görülmesine ve gösterilmesine başlanılmasıdır. Bu devirde, 16.yüzyıl Kraliçe Elizabeth İngiltere'si ülkenin büyüyüp genişlemesine bir başlangıç olarak bir mitolojik görüşle görülmeye başlanmıştı. Shakespeare İngiliz milliyetçiliğinin ve sömürgecilik siyasetinin bir elit simgesi olmuş ve İngilizlerin kendi edebiyatının ne kadar Ortaçağlardan değişik modern olduğu, ne kadar neoklasik kurallara uyduğu, Shakespeare'nin eserleri (özellikle trajedileri ve tarihsel oyunları) mostra gibi kullanılarak, ifade edilmiştir. "Perikles" oyunu ise bu kriterlere uymadığı ve Shakespeare'in başka taraflarının bulduğunu gösterdiği için bir kenara itilmiş ve hatta 18. yüzyılda hazırlanan Shakespeare eserleri antolojilerine alınmamıştır. 19. yüzyılın genel kritik görüşlerini temsil için bir zamanlar en büyük İngiliz edebiyat kritiği sayılan Dowden'i ele alabiliriz. Dowden'e göre "Perikles"in çok garip şekilde Shakespeare'in diğer eserlerine kıyasla bir dram niteliği göstermemektedir. Ayrıca Dowden Kraliçe Viktorya çağının cinsel konulara karşı olan antipatisi nedeniyle bu oyunun 4.Perde'sini müstehcen bulmaktadır. Bu nedenlerle Dowden bu oyunun ya Shakespeare standartlarına uymadığını ya da ikinci derecede olan başka yazar tarafından hazırlanmış olabileceğini bildirir. Bu tutum 20. yüzyılda Kral Edward döneminde Birinci Dünya Savaşı sonuna kadar devam etmiştir. Fakat bir Elizabeth Çağı mitolojisine dayanan bir milli simge olan Shakespeare, yerini etap etap daha çok araştırmaya ve bilimsel inceleme esaslarına bağlı olan kritik çalışmalara bırakmıştır. Böylece "Perikles" oyunu da özellikle 20. yüzyılın ikinci yarısında kritikler tarafından hevesle kabul edilmeye başlanmıştır. Hayat Beklemez Sertab Erener'in 2008 yazında piyasaya sürdüğü single çalışmasıdır. Şarkının video klibinin yönetmenliğini Murad Küçük gerçekleştirmiş ve 22 Temmuz 2008'de video müzik kanallarında yayınlanmaya başlamıştır. Ayrıca şarkı Elidor firmasının reklamlarında hem şarkı hem de slogan olarak da kullanılmıştır. Mustafa Yaman (bÃ¼rokrat) Mustafa Yaman, (d. 1961 Osmancık, Çorum Türkiye), Türk bürokrat. 1985 yılında Ankara Üniversitesi Hukuk Fakültesi'nden mezun oldu. 1986 yılında Kütahya İlinde Kaymakam Adayı olarak göreve başladı. Bir yıl süre ile Belçika'da dil eğitimi gördü. Kaymakam Adaylığı stajı döneminde Ürgüp Kaymakam Vekilliği görevinde bulundu. Almus, Mazgirt, Bozova, Delice, Beypazarı ve Niksar ilçelerinde Kaymakamlık yaptı. İçişleri Bakanlığı Merkez Teşkilatına Hukuk Müşavirliği, Nüfus ve Vatandaşlık İşleri Genel Müdür Yardımcılığı, Personel Genel Müdür Yardımcılığı ve Personel Genel Müdürlüğü görevlerinde bulundu. 18 Mayıs 2007 tarihinde Tunceli Valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Giresun Valiliği görevine atanmıştır. Bakanlar Kurulu'nun 12 Mart 2011 tarihli kararıyla Kırklareli Valiliği görevine atanmıştır. 15 Eylül 2014 Valiler kararnamesi ile Balıkesir valisi olarak atanmıştır. 1 Haziran 2016 tarihinde Resmî Gazete'de yayımlanan Valiler Kararnamesi ile Mardin Valiliğine atanmıştır. Evli ve 1 çocuk babasıdır. 9 Haziran 2020 tarihinde T.C. Resmî Gazete'de yayımlanan Valiler Kararnamesi ile Merkez'e alınmıştır. Kişisel Sayfası Mustafa Yaman (siyasetÃ§i) Mustafa Yaman (d. 1 Haziran 1949, Bulancak, Giresun), Türk siyasetçi. Mustafa Yaman 7 kardeşlik bir ailenin 5. çocuğu olarak doğmuştur. İlkokulu Barbaros Hayrettin Paşa ilk okulunda okumuştur. Orta okulu Bulancak’ta bitirmiş olup, lise hayatına Giresun Lisesi'nde devam etmiştir. 1969-70 yılında liseyi bitirmiştir. Üniversite sınavlarını kazanıp İstanbul’a giden Yaman, askeri olaylar nedeniyle rotasını yurtdışına çevirmiştir. 1971 yılında Almanya'ya öğrenci olarak giden Yaman Almanya'da dil kursuna İserlohn'da giderek almanca öğrenmiştir. Aachen Üniversitesinde bir dönem Elektro Teknik okumuş,daha sonra bölüm değiştirerek makine bölümüne kaydını yaptırmıştır. 1978'de Üniversite'yi bitiren Mustafa Yaman diplomasını aldıktan sonra özel şirketlerde çalışmaya başlamıştır. 1981'de askerlik görevini Burdur'da tamamlayarak tekrar Almanya'ya geri dönmüştür.Orada kendi işini kurarak çalışma hayatına Köln'de devam etmiştir. 1984-1995 yılları arasında Frankfurt il merkezinde ‘1001 Çeşit Hereke’ adıyla yeni bir iş yeri kurarak ticarete kaldığı yerden devam etmiştir. 1995 yılının Ağustos ayında Giresun'a dönüp MHP'de siyasi çalışmalarına başlamıştır. 24 Aralık 1995 genel seçimlerinde aday olan Yaman seçimleri kazanamamıştır. 18 Nisan 1999 yılındaki genel seçimlerini kazanarak Giresun MHP milletvekili olarak Ankara’ya gitmiştir. Siyasi çalışmalarını milletvekili olarak 3 Kasım 2002 genel seçimlerine kadar devam ettirmiştir. 3 Kasım 2002'den 2010 yılına kadar Giresun'un Bulancak ilçesinde yaşamıştır. Evli ve dört çocuk babasıdır. Yaşamını 2010 yılından bu yana, Almanya'nın Frankfurt kentinde kardeşleri ve ailesiyle geçirmektedir. Almanca ve Fransızca bilmektedir. Bulancakspor Kulübü'nde bir süre Başkanlık yapmıştır. Ashley Harkleroad Ashley Harkleroad (d. 2 Mayıs 1985, Florida, Amerika Birleşik Devletleri), Amerikalı profesyonel kadın tenis oyuncusu. T = TurK = Şampiyonaya katılmadı ÇF = Çeyrek finalT = TurK = Şampiyonaya katılmadı Xhevahir Sukaj Xhevahir Sukaj (d. 5 Ekim 1987, İşkodra), Arnavut millî futbolcudur. 2004 yılında daha 16 yaşında iken Vllaznia Shkodër ile Kategoria Superiore maçlarına çıkmaya başladı. 2004 - 2005 sezonu 15 maçta 1 gol attı. 2005-2006 sezonu KS Elbasani takımında oynayan futbolcu, sadece 4 maça çıktı ve hiçbir skor kaydedemedi. 2006 yılında yeniden Vllaznia Shkodër takımına dönen oyuncu 59 maçta 18 gol kaydetti. 2008-2009 sezonu başında Gençlerbirliği SK takımına transfer olan Xhevahir Sukaj 2008-2009 sezonunda ise artık Orduspor formasını giyecektir. 2009-11 sezonun ikinci yarısını kiralık olarak Misir 1. Lig ekiplerinden Ismaily SC geçırdıkten sonra sezon sonu Orduspor'dan ayrılmıştır. 2010-11 sezonun ilk yarısını NK Zagreb geçırdıkten sonra 2011 yılında Arnavut 1. Lig ekiplerinden Vllaznia Shkodër'a transfer olmuştur. 2012 yılında da İran 1.lig takımlarından son şampiyon Sepahan'a transfer olmuştur. Yol Arkadaşım (şarkı) "Yol Arkadaşım", Sezen Aksu'nun 24 Haziran 2008'de çıkardığı stüdyo albümü "Deniz Yıldızı"nın radyolarda ön plana çıkan ilk şarkısıdır. Şarkının sözü ve müziği sanatçının kendisine ait iken, düzenleme Arto Tunçboyacıyan imzası taşımaktadır. Şarkı, Arto Tunçboyacıyan'ın abisi ve Sezen Aksu'nun en yakın arkadaşlarından biri olan ve yıllar önce bir uçak kazasında yaşamını yitirmiş olan ünlü müzisyen Onno Tunç'a ithaf edilmiş ve albümde minik bir üçleme yapılmıştır. Albümde 2.sırada yer alan "Yol Arkadaşım"ın finalinde Sezen Aksu ""Yol arkadaşım, nerdesin?"" demekte ve hemen arkasından 3.sıradaki "On:Ay" da Onno Tunç'un yıllar öncesinde yalnızca bir piyanoyla kaydettiği enstrümantal şarkı gelmektedir. Şarkı, Onno Tunç'tan Sezen Aksu'ya yıllar öncesinden gelen anlamlı bir cevap niteliğindedir. Şarkıya yalnızca Onno Tunç'un kızı Ayda Tunç albüm kayıtlarında kaydın üstüne bir keman çalmış ve şarkının adı da böylece "On:Ay" olmuştur. Arkasından gelen ve albümün 4.şarkısı olan "Hala Haber Bekliyorum Senden" ise bu üçlemenin finali niteliğindedir. Sezen Aksu bu şarkıda içindeki "Yol Arkadaşı"nın acısını şarkılarla yok ettiğini nakarattaki ""Bu şarkılar şifa duaları"" diyerek dile getirmiş ve bu üçlemenin daha huzurlu ve kabullenen parçası olmuştur. Şarkı albüm çıkar çıkmaz radyolarda büyük bir ilgi gördüğünde, "Deniz Yıldızı" albümünün ilk videosunun bu şarkıya geleceği düşünülmüştü ancak durum daha farklıydı. Şarkı promo cd'nin içerisinde radyolara dağıtılmış fakat ilk video klibin "Beşik" isimli parçaya geleceği önceden belliydi. Şarkıya ileri bir tarihte de klip çekilmeyeceğini öğrenen Powertürk TV ise, bu parçaya sanatçının eski video klip görüntülerinden oluşan derleme bir video hazırlamış ve "Klipsiz" başlığı altında Temmuz ayında yayınlamaya başlamıştır. Ancak bu klip Powertürk TV yetkililerinin hazırladığı bir klip olduğu için yalnızca bu kanalda gösterilmektedir. Tom Skerritt Thomas Roy "Tom" Skerritt (d. 25 Ağustos 1933, Detroit) Emmy Ödüllü, 1962 yılından bu yana 40'tan fazla film ve 200'den fazla televizyon dizisinde oynayan Amerikalı karakter oyuncusu. Skerritt, ilk kez 1962 yılında televizyon yapımı "Combat!" ve aynı yıl yapımcılığını Terry Sanders'in üstlendiği "War Hunt" adlı sinema filminde göründü. Ancak kariyerini etkileyecek ilk yapımlar "M*A*S*H" (1970), "Harold and Maude" (1971), "Big Bad Mama", Cheech & Chongs Up In Smoke (1978) ve "Alien" (1979) filmleri oldu. Alien filminde oynadığı "Nostromo" uzay gemisinin kaptanı "A.J. Dallas" rolü kısa da olsa hafızalara kazındı. Daha sonra SpaceCamp (1986) ve "Top Gun" (1986) filmlerinde oynadı. Top Gun filminde oynadığı Komutan Mike "Viper" Metcalf rolünde ve "Contact" (1997) filmindeki astronot bilim adamı David Drumlin rolünde beğeni kazandı. "A River Runs Through It" (1992) filminde "MacLean" rolünü canlandırdı. "Poison Ivy" (1992) filminde Drew Barrymore ile birlikte oynadı. Stephen King romanından uyarlanan "The Dead Zone" filminde kasabanın şerifi rolündeydi. "Cheers" adlı televizyon dizisinde "Evan Drake" karakterini canlandırdı. "" ve "Picket Fences" (1992-1996) dizilerinde rol aldı. Fox ve BBC'nin yapımcılıklarını üstlendiği "Homeland Security" ve "The Grid" yapımlarında rol aldı. Her iki yapımda kontra-terörizmi konu almıştı. "Brothers & Sisters" televizyon dizisinde "William Walker" rolünü canlandırdı. "Steel Magnolias" (1989) filminde Sally Field'ın kocası rolünü oynadı. ABC'nin aile dizisi Fallen'de göründü. Microsoft'un yeni sistemi Windows Vista'nın tanıtımlarında rol aldı. Tim and Eric Awesome Show, Great Job! dizisinde bulundu. 2006 yılında yönetmenliğini Christopher N. Rowley'nin yaptığı "Bonneville" adlı filmde oynadı. 2009 yılı ABD,Fransa,Kanada ve Türkiye yapımı Whiteout (Türkçe adı;Soğuk Ölüm) filminde Dr. John Fury karakterini oynadı. Detroit, Michigan'da doğan Skerritt, ev hizmetlisi Helen ve işçi Roy Skerritt'in oğlu idi. 1951 yılında Detroit Mackenzie Lisesi'ne "(Mackenzie High School)" giden oyuncu, daha sonra Wayne Devlet Üniversitesi (Wayne State University) ve Los Angeles-Kaliforniya Üniversitesi'ne "(University of California at Los Angeles)" gitti. 1988 yılından beri sanatçı, yaşamını Seattle'daki "Washington Gölü"ndeki evi ve San Juan Adaları'ndan Lopez Adası'nda bulunan evi arasında geçirmektedir. Skerritt, üç oğul ve bir kız çocuğu yetiştirmiştir. Ä°ntegral testi Matematikte integral testi veya bir diğer deyişle yakınsaklık için integral testi, terimleri negatif olmayan sonsuz serilerin yakınsaklığını belirlemek için kullanılan bir yöntemdir. Bu testin erken bir versiyonu 14. yüzyılda Hint matematikçi Madhava ve takipçileri tarafından bulunmuştur. Avrupa'da ise Maclaurin ve Cauchy tarafından geliştirilmiş olup aynı zamanda Maclaurin-Cauchy testi olarak da bilinir. Bir "N" tam sayısını ve sınırsız ["N", ∞) aralığında tanımlı monoton azalan bir "f" fonksiyonunu ele alalım. O zaman, serisi ancak ve ancak integrali sonlu ise, yakınsaktır. Özelde, integral ıraksar ise, o zaman seri de ıraksar. İspat basit bir şekilde "f"("n") terimini "f" 'nin ["n" − 1, "n"] ve ["n", "n" + 1] aralıkları üzerindeki integralleriyle karşılaştırarak, karşılaştırma testini kullanmaktadır "f", monoton azalan bir fonksiyon olduğu için, ve olduğunu biliyoruz. Bu yüzden, "N" 'den büyük "n" için, Alt tahmin de aynı zamanda "f"("N") için geçerli olduğu için, "N" 'den belli bir "M" ("M", "N" 'den büyüktür) tam sayısına kadar "n" üzerinden toplamlarla elde ederiz. "M" sonsuza giderse, sonucu elde ederiz. Harmonik seri ıraksar çünkü doğal logaritmayı, türevini ve hesabın temel teoremini kullanarak elde edilir. Tersine, serisi (Riemann zeta fonkisyonu ile karşılaştırınız) her "ε" > 0 için yakınsar çünkü Yukarıdaki harmonik serileri de içeren örnekler şu soruyu beraberinde getirir: Terimleri "f"("n") olan ve 1/"n" 'den daha hızlı bir şekilde 0'a doğru azalan; ancak, 1/"n" 'dan her "ε" > 0 için bağlamında 0'a doğru daha yavaş azalan monoton bir seri var mı ve bu seri yine de ıraksar mı? Böyle bir seri bulunur bulunmaz, aynı soru 1/"n" 'nin yerini almış "f"("n") ile de sorulabilir vs. Bu yolla, ıraksaklık ve yakınsaklık arasındaki sınır çizgisini araştırmak mümkündür. İntegral testini kullanarak, her "k" doğal sayısı için serisinin hala ıraksadığı gösterilebilir ("k" = 1 için, asalların terslerinin toplamı ıraksar ile karşılaştırınız.); ancak serisi her "ε" > 0 için yakınsar. Burada, ln doğal logaritmanın arka arkaya "k" kere bileşkesinin alınmasını göstermektedir: Dahası, "N" bu "k" bileşkenin iyi tanımlı olduğu ve ln "N" ≥ 1 eşitsizliğini sağlayan en küçük doğal sayıyı gösterir; yani İlk serinin ıraksaklığını integral testi ile görmek için, zincir kuralının arka arkaya kullanımının verdiğini görmemiz gerekir. Bu yüzden İkinci serinin yakınsaklığını görmek için, kuvvet serisi, zincir kuralı ve yukarıdaki sonucun verdiğini görmeliyiz. Bu yüzden, olur. Manifold Van Helsing (film) Van Helsing 2004 yılı ABD yapımı başrolünü Hugh Jackman'in oynadığı aksiyon/korku filmidir. Senaryoyu da yazan yönetmen Stephen Sommers, Bram Stoker tarafından yaratılan ünlü vampir avcısı Van Helsing'i ve korku edebiyatının önde gelen canavarlarını aynı filmde buluşturmuştur. Emine Umar (d. 1960), tiyatro, sinema ve dizi oyuncusu, yönetmen, seslendirme sanatçısı, oyuncu. Devlet Konservatuvarı mezunu olan Emine Umar, BKM, Tiyatrokare, Tiyatro Ti gibi topluluklarda çalıştı. Tiyatroda pek çok kademede görev yapan sanatçı, yönetmenlik de yapmasının yanı sıra, sinema ve dizi filmlerde çeşitli roller aldı. Umar, aynı zamanda seslendirme çalışmalarında bulunmaktadır. Beşik (şarkı) "Beşik", Sezen Aksu'nun 24 Haziran 2008'de çıkardığı stüdyo albümü "Deniz Yıldızı"nın ilk single'ıdır. Şarkının sözü ve müziği sanatçının kendisine ait iken, düzenleme albümün genelinde olduğu gibi Arto Tunçboyacıyan imzası taşımaktadır. Şarkı albümün genel akustik ve yer yer senfonik havasına paralel bir çizgide olmasının yanında, geneline oranla daha yalın bir düzenlemede kurgulanmış ve albümün bilhassa sözlerindeki samimi havayı bu şarkıda müzikal açıdan da yakalamayı başararak, adeta stüdyoda doğaçlama olarak ortaya çıkan bir şarkı izlenimini dinleyicilerde uyandırmıştır. Bunun yanında bir kapanış parçası olarak albümün genel konsepti "Huzur" temasını, açılış şarkısı Deniz Yıldızı ile beraber başarıyla destekleyen bir şarkı olması bakımından da albüm için önemli bir şarkıdır. Şarkının videosunu daha önce Adı Bende Saklı klibinin de yönetmenliğini üstlenen Gül Oğuz yönetmiştir. Klibin giriş bölümünde sudan oluşan piyano ve mikrofon görüntülerindeki detaylar ise 3D su simülasyon tekniği kullanılarak gerçekleştirilmiştir. Video 23 Temmuz Çarşamba günü tüm müzik kanallarında gösterilmeye başlanmıştır. The Brat The Brat, 1931 yılı yapımı, yönetmenliğini John Ford'un üstlendiği komedi türünde ABD filmi. 2007 Ä°spanya Bisiklet Turu 2007 İspanya Bisiklet Turu, 1-23 Eylül 2007 tarihlerinde yapılan 62. İspanya Bisiklet Turu'dur. İlk defa onyıllık dönemlerde yarış İspanya'nın Galiçya bölgesinde Vigo'dan Óscar Pereiro'ya düz bir etapla start aldı. Yarış Denis Menchov tarafından kazanıldı. Denis ayrıca dağlar ve birleştirilmiş sınıflandırmayı kazandı, ayrıca puan mücadelesinde ikinciliği elde etti. Açıklama:DNS(Did Not Start):Start almadı. DNF(Did Not Finished):Etabı bitirmedi. Ondansetron Ondansetron. Serotonin (5HT-3) reseptör antagonistidir. Kemoterapiye bağlı bulantı ve kusmanın tedavisinde kullanılan bir antiemetiktir. Yine ameliyat sonrası (post-operatif) meydana gelen bulantı ve kusmada da etkinliği ıspatlanmıştır. Ondansetron etkisini periferik ve merkezi sinir sisteminde gösterdiği düşünülmektedir. Beyinde, Medula oblangatada yer alan kusma merkezini tetikleyen Kemoreseptör Triger Zon'u ve abdominal bölgede serotonin uyarılarını alan "Vagus sinirlerinin" etkisini etkisini azaltır. Dopamin, histamin ya da muskarin reseptörleri üzerine etkisi bulunmamaktadır. Zofran, Zofran Zydis, Zofer, Zoltem ticari isimleri ile piyasada bulunmaktadÄ±r. 5-HT reseptör antagonistleri öncelikli olarak kanser tedavisine bağlı (kemeterapi ve radyoterapi) bulantı ve kusmanın önlenmesinde ve tedavisinde damar içi (i.v.) veya tablet olarak ağızdan (oral) kullanılabilen ilaçlardır. Genellikle terapiden 15-30 dakika öncesinde oral veya i.v. şeklinde uygulanabilir. Ondansetron aynı zamanda post-operatif bulantı ve kusmada da etkinlik göstermektedir. Türkiye'de endikasyonu olmamakla birlikte akut ve kronik gastroenteritli hastalarda da kullanıldığını gösteren yayınlar mevcuttur. Leblebici Horhor Leblebici Horhor, 1923 yılında Muhsin Ertuğrul tarafından çekilmiştir. Bu filmin uyarlandigi orijinal metni 1875’te bestelenen, ilk defa İstanbul’da 11 Ocak 1876’da sahnelenen eserin librettosu Takvor Nalyan’a, müziği Dikran Çuhacıyan’a ait olan Leblebici Horhor Ağa operetidir. Muhsin Ertuğrul yönetmenliğinin yanı sıra yapımcılığını "Kemal Film" yürütmüştür. Bu film sessiz film olarak çekilmiştir. Filmin gosterisi İpek ve Elhamra sinemalarında Mart 1934 tarihinde yapılmıştır. Yazılı kritiklerden anlaşıldığına göre bu film sinema salonunda seyirciye gösterilmekte iken operetin müziğinin piyano ile çalınması ile desteklenmiştir. Yapıtın bir özelliği de, Venedik 2. Uluslararası Film Şenliği'ne katılıp onur belgesi almış olmasıdır. Bu durum, Türk sineması tarihinde yurt dışından gelen ilk ödül sayılmaktadır. Bu filmde mirasyedi Hurşit beyin, Horhor adlı bir leblebicinin kızı Fadime'nin aşk öyküsü işlenmektedir. Bu film, çevrildiği yıllarda büyük ilgi görmüştür. Ama bu filmin yapımcıya gişe kazançı sağlama yönünden pek başarılı olmadığı belirtilmektedir. Apoyevmatini Apoyevmatini, Türkiye'de Yunanca yayınlanan gazete. "İkindiye ait", "ikindi vaktinde" anlamına gelen "Apoyevmatini" bir ikindi gazetesi olarak 11 Temmuz 1925 tarihinde günlük gazete olarak kurulmuştur. Gazetenin kuruluş iznini alan isim Andonis Vasiliadis'tir. Ancak gazeteyi hayata geçiren kardeşi Konstandinos Vasiliadis olmuştur. Her ikisi de Galatasaray Lisesi mezunu ve eczacı olan Vasiliadis kardeşler, aynı semtte iki eczacı olamayacağını düzenleyen bir kanun sebebiyle mesleklerini icra edemeyince gazeteciliğe yönelmişlerdir. Gazetenin kurucusu Konstandinos Vasiliadis, matbaacılık bilgisi olan bir ortakla gazeteciliğe başlamıştır. Genel Yayın Yönetmenliğine ise o dönemde hem Yunanistan hem de Türkiye'de gazetecilik yapan Kavalieros Markuizos getirilir. Bir süre sonra aralarına katılan ve adı künyede kurucu olarak kalan Grigoris Yaveridis işleri ele alır. Yaveridis, çok dikkatli ve oto sansürü çok iyi bilen bir kişidir ve gazete onun döneminde hemen hemen hiç sorun yaşamaz. Gazetenin tirajı 1920'li yıllarda 15.000'e kadar ulaşır. Gazete, Beyoğlu İstiklal Caddesi'ndeki Suriye Pasajı'nda kuruluş tarihinden 2014 yılına eski metotlarla ve siyah beyaz ve fotoğrafsız olarak yayımlanmaktaydı. Ancak gazetenin kirası ödenemediği için iş yeri kapandı. Gazetenin sahibi, bundan sonra gazeteyi evinden basmaya planlıyor. Sekiz sayfalık gazete 2003 yılından bu yana günlük olarak (Cumartesi ve Pazar hariç) yayınlanmakta ve yaklaşık 600 adet satılmaktadır. Genellikle cemaate ilişkin doğum, ölüm haberlerinin yanı sıra Türkiye, Yunanistan ve Avrupa Birliği ile ilgili haberlere yer vermektedir. Aaron Taylor-Johnson Aaron Perry Johnson (13 Haziran 1990, Holmer Green, İngiltere), İngiliz sinema ve dizi oyuncusu. Aaron Johnson, bir ev hanımı annenin ve bir inşaat mühendisi babanın oğludur. Johnson'un idollerinden biri olarak oyuncu Daniel Day-Lewis'i kaynak göstermiştir. 2009 yılında kendinden 23 yaş büyük olan Sam Taylor-Wood ile evlendi. 2010 yazında bir kızı ve 2012 yılında ikinci bir kız çocuğu babası oldu. 2015 yılında GQ dergisi tarafından en iyi giyinen 50 İngiliz adamından biri seçildi. Oxygene 7â€“13 Oxygene 7–13 Jean Michel Jarre'ın 1997 yılında yayımlanmış enstrümantal Elektronik müzik albümüdür. 1976 yılında yayımlanan "Oxygène" albümünün devamıdır. Albümde "Oxygène"'de de kullanılan synthesizerlar kullanılmış parça isimleri de "Oxygène" albümünün devamını niteler şekildedir, ayrıca yüksek tempoda, Trans müzik karakteri de taşımaktadır. "Oxygene 7", "Oxygene 8" ve "Oxygene 10" singles olarak da yayımlanmıştır. "Oxygene 7–13" albümündeki bazı parçalar remiks olarak "Odyssey Through O" albümünde yer almıştır. The Orb'un single'ı "Toxygene" Jarre tarafından orijinalden fazla uzak olduğu için kabul görmemiştir. Jason Connery Jason Joseph Connery (d. 11 Ocak 1963, Londra), Britanyalı oyuncu. Oyuncu çift Sean Connery ve Diane Cilento'nun oğludur. Oyuncu olarak Standart hata Standart hata bir sınamada seçilebilecek tüm örneklemlerden sadece bir tanesine dayalı kestirimlerin içerdiği hata oranıdır. Bir anakütle hakkında bilgi edinmek istenirken çoğu zaman birimlerin tamamını incelemek mümkün değildir. Zaman, para ve işgücü gibi etkenlerden dolayı çoğu kez örnekleme işlemine başvurulur. Standart hata ne kadar küçükse örneklem istatistiği anakütle parametresine o derece yakın, parametre hakkında o kadar duyarlı bir kestirim sunar. X-Men (film) X-Men, Marvel Comics'in süper kahraman çizgi romanlarından sinemaya uyarlanan 2000 yılı ABD yapımı X-Men serisinin ilk filmidir. Olağan Şüpheliler ile adını duyuran Bryan Singer'ın imzasını taşıyan filmin senaryosunu David Hayter yazmıştır. Oyuncu kadrosunda, Hugh Jackman, Patrick Stewart, Ian McKellen, Halle Berry, Famke Janssen, James Marsden, Rebecca Romjin-Stamos ve Anna Paquin gibi güçlü isimleri barındıran film hayali bir dünyada, süper güçleri normal insanlarda güvensizlik yaratan bir grup mutantın hikâyesini anlatır. Hikâye, iki mutant, Wolverine ve Rogue'u, kendi taraflarına çekmeye çalışan, amaçları mutantların varlığını insanlara kabul ettirmek olan ama izledikleri yollar birbirine tamamen zıt olan iyi ve kötü iki grubun mücadelesini anlatır: Profesör Xavier'in X-Men'i ve Magneto'nun Mutant Kardeşliği. Çizgi romandan sinemaya ilk adaptasyon çalışmaları 1984 yılına kadar gider. James Cameron ve Kathryn Bigelow yönetmen koltuğu için düşünülen isimlerdi. Film hakları 1994 yılında 20th Century Fox tarafından satın alındı ve Josh Whedon'un da aralarından bulunduğu birçok isim tarafından senaryolar ve tretman hazırlandı. 1996 yılında senaryoda birkaç değişiklikle birlikte, Beast ve Nightcrawler karakterleri bütçe düşünülerek stüdyo tarafından senaryodan çıkarıldı, yönetmen olarak Bryan Singer ile anlaşıldı. Bu film Hugh Jackman'ın Hollywood' taki ilk filmidir ve çekimlere üç hafta kala filme dahil olmuştur. "X-Men" yayınlandığı dönemde olumlu eleştiriler almış ve gişede büyük başarı sağlamıştır. Bu başarı devam filmlerinin çekilmesine ve süperkahraman filmlerinin yeniden popüler olmasına vesile olmuştur. Rogue sevgilisi ile öpüşürken sevgilisinin yaşam enerjisini çeker ve nerdeyse onu öldürür. Bunun üzerine evden kaçar. Wolverine ise kafes dövüşleri yapmaktadır. Yolları bir dövüş sonrasına bir barda kesişir. Rogue Wolverine’nin aracına gizlice biner. Wolverine isteksizce de olsa onu yanına alır. Yolda Sabretooth onlara saldırır. Wolverine, Sabretooth'la dövüşürken patlamak üzere olan araçta mahsur kalan Rogue’yi Cyclops ve Strom'dan kurtarır. Birlikte Prof.X'in okuluna gelirler. Bu sırada Mystique bir senatörü kaçırır. Magneto, senatör üzerinde bir deney yaparak onu mutanta çevirir. Rogue istemeden Wolverine’nin gücünü emer. Mystique’nin Bobby’nin (Iceman) kılığına girerek onu okuldan ayrılması için yönlendirmesi ile Rogue okuldan kaçar. Wolverine peşine düşer. Tren garında Magneto ve ekibi onlara saldırır. Amaçları Wolverine değil Rogue’yi kaçırmaktır. Magneto’nun planı dünya liderlerinin Amerika’da bir arada toplandıkları sırada Rogue’nin gücünü kullanarak liderleri mutanta çevirecek bir saldırı düzenlemektir. X-Men bunu durdurmak için oraya giderler. Özgürlük Heykeli içinde dövüşürler. Enerji dalgası liderlere doğru giderken Xmen, Magneto’yu durdurur, cihazı patlatırlar. Rogue ölmek üzere iken Wolverine ona dokunarak yenilenme gücünü verir ve Rogue’yi kurtarır. Odyssey Through O2 Odyssey Through O Jean Michel Jarre ın müziklerinden oluşmuş bir albümdür, 1998 yılında yayımlanmıştır. Albüm ayrıca Jarre'ın konserlerinde görsel animasyonlarda kullandığı Arkaos'un düşük bir sürümü olan, Jarkaos adlı bir bilgisayar yazılımını da içerir. Jarkaos kullanıcıların bilgisayarlarında müzik dinlerken, bilgisayar klavyesini kullanarak görsel efektleri idare etmesine de olanak sağlamaktadır. Metamorphoses (albüm) Metamorphoses Jean Michel Jarre'ın 2000 yılında Disques Dreyfus tarafından yayımlanmış albümüdür. Weierstrass M testi Matematikte Weierstrass M testi, terimleri kendi başına gerçel veya karmaşık değerli fonksiyon olan sonsuz serilerin yakınsaklığını belirlemeye yarayan bir yöntemdir. Bir formula_1 kümesi üzerinde, formula_2 gerçel veya karmaşık değerli bir fonksiyonlar dizisi olsun. Her formula_3≥formula_4 ve formula_5 in formula_1 için şeitsizliğini sağlayan formula_8 pozitif katsayıları olsun. Ayrıca, serisi yakÄ±nsak olsun. O zaman serisi formula_1 kümesi üzerinde düzgün yakınsaktır. Weierstrass M testinin daha genel bir versiyonu ise formula_2 fonksiyonlarının hedef kümesinin Banach uzayı olduğu durumdur. Bu durumda, ifadesi haline gelir. Burada formula_15 ise Banach uzayındaki normdur. Bu testin Banach uzayındaki bir kullanım örneği için Fréchet türevine bakınız. Patrick Stewart Patrick Hewes Stewart (d. 13 Temmuz 1940, Mirfield), Emmy ve Altın Küre ödüllü İngiliz oyuncu, yönetmen ve seslendirme sanatçısı. Patrick Stewart, 1987 - 1994 yılları arasında yayımlanan dizisinde Kaptan Jean-Luc Picard karakterini canlandırmıştır. Patrick Stewart Nat Geo Wild kanalında yayınlanan "Hayvanların Üstün Güçleri : Avcılar" adlı belgeseli sunmuştur. Ayrıca belgeselin konusu Çekiç Başlı Köpek Balığı, Piton ve Engerek Yılanı gibi doğanın en inanılmaz duyu yeteneğine sahip avcılarını inceliyor konulu belgeseldir. 60 dakikalık bu belgesel 07.03.2013 tarihinde saat 23:00'da yayınlanmıştır. Patrick Steward, timsah, aladoğan ve asker karınca gibi doğanın en başarılı avcılarının gizemli üstün güçlerini inceliyor. Patrick Steward, ahtapot, elektrikli yılan balığı ve semender gibi doğanın hayatta kalma konusunda en başarılı canlılarının üstün güçlerini inceliyor. Dacia Solenza Dacia Solenza, İlk kez 1996 yılında Nova ismiyle satılan otomobil Renault ortaklığının ardından Solenza ismini aldı. 1.4 litre 75 hp'lik benzinli motorla ithal edilen otomobil "Prima, Rapsodie ve Scala" isminde üç farklı donanım seviyesine sahip. Anaconda 2: Lanetli Orkidenin PeÅŸinde Anaconda 2: Lanetli Orkidenin Peşinde 1997 yapımı Anaconda filminin devamı niteliğindedir; ancak ilk filmden hiçbir oyuncu bu filmde yer almamıştır. Bir AradayÄ±z, Hepsi Bu Bir Aradayız, Hepsi Bu (Fransızca özgün adıyla "Ensemble, c'est tout"), 2007 Sezar Ödüllü Fransız yazar Annna Gavalda'nın 2004 yılında çıkan aynı isimli romanı konu alınmıştır. Başrollerde Amelie filminde de başrol oynayan Audrey Tautou ve Cesaretin Var Mı Aşka adlı filmde başrolü paylaşan Guillaume Canet paylaşmaktadır.Filmin orijinal dili Fransızcadır. Camille Paris'te çatı katında yalnız yaşayan bir temizlikçidir. Bir gün Philibert ile karşılaşır.Philibert soylu bir aileden gelmektedir ve antik eşyalarla dolu büyük bir evde kiracısı Franck ile yaşamaktadır.Philibert kendini dış dünyaya kapamış olarak yaşamaktadır. Franck ise büyükannesi tarafından büyütülmüştür ve aşçıdır.Camille hastalandığında Philibert onu evine getirir. Guillaume Canet Guillaume Canet (d. 10 Nisan 1973), Sezar ödüllü Fransız aktör ve yönetmen. Canet kariyerine tiyatro ve televizyonda başlayıp daha sonra sinemaya geçti. Birkaç filmde oynadıktan sonra 2006 yılında yönetmenliğe başladı. Tell No One isimle yazıp yönettiği ikinci filmi ile "Sezar En İyi Yönetmen" ödülünü kazandı. Canet özel yaşamıyla nedeniyle ilgi görmektedir. Eski aktris Diane Kruger ile evliliği ve eşinden boşanıp hayatını Marion Cotillard ile birleştirmiştir. Bu çiftin Marcel Canet isimli oğulları vardır. William Shatner William Alan Shatner (d. 22 Mart 1931, Montreal), Emmy ve Altın Küre ödüllü film yapımcısı, yönetmen ve oyuncu. 1966-1969 yılları arasında yayınlanan ABD yapımı "Uzay Yolu" dizisinde Yıldız Gemisi Atılgan'ın kumandanı Kaptan Kirk rolüyle tanınır. 2007 İspanya Bisiklet Turu takımlar ve bisikletçiler listesi 2007 İspanya Bisiklet Turu'ndaki takımlar ve bisikletçiler listesi 2007 yılı 1 Eylül-23 Eylül tarihlerinde yapılan 2007 İspanya Bisiklet Turu' ndaki takımların ve bisikletçilerin listesini içerir. Ne Desem İnanırsın "Ne Desem İnanırsın", Sıla'nın 23 Ekim 2007'de çıkardığı ve kendi adıyla aynı ismi taşıyan ilk stüdyo albümü !!Sılanın radyolarda ön plana çıkan ve uzun bir zaman boyunca radyo listelerinde başarılı olmuş şarkısıdır. Şarkının sözü sanatçının kendisine ait iken, müzik Yalın , Efe Bahadır ve Sıla'nın ortak çalışmasıdır. Düzenleme ise albümün prodüktörlüğünü de üstlenen Ozan Doğulu imzası taşımaktadır. Parça hızlı tempolu ve son dönemde oldukça popüler olan gitar-bas-davul paralelinde düzenlenmiş bir pop-rock parçasıdır. Şarkı, albümün çıkış parçası "...Dan Sonra"nın ardından radyoların ilk keşfettiği ve üstünde durdukları parça olmuştur. Sıla'nın da katıldığı programlarda mutlaka canlı performans sergilediği şarkılar arasında "Kenar Süsü" ile beraber yer almıştır. Albümün 2.single'ı olarak bu iki şarkı arasında önceleri kararsız kalmış olan sanatçı, ilk single'ın albümün genel havasından çok uzaktaki hareketli ve yüksek temposunun ardından daha akustik ve duygusal bir parça olan "Kenar Süsü"nü seçmiştir. "Ne Desem İnanırsın"a bir video klip gelmemiştir ancak şarkı, bir video klibi olmamasına karşın 29 Mayıs 2008 tarihli Billboard Türkiye Top 20 Listesi'nde 32 numaraya kadar yükselmiştir. Basel Ãœniversitesi Basel Üniversitesi, İsviçre'nin Almanca konuşulan bir şehri Basel'de bulunan 1460 yılında kurulmuş olmakla İsviçre'nin en eski üniversitesi unvanını taşıyan yükseköğretim kurumudur. Biozentrum Basel Üniversitesi'ne bağlı bir bölümdür. Bu bölüm bir araştırma merkezi görevi görür. Araştırma yaptığı konular mikrobiyoloji, biyokimya, hücre biyolojisini kapsamaktadır. Biozentrum 1971 yılında kurulmuştur. Kurulduğu dönemde biyoloji ve doğa bilimlerini aynı çatı altında birleştirmekti. Bu başarılı konsept bugün değişik alanlarda araştırmaya yönelmiştir. Biozentrum'da 430 personel çalışmaktadır. Bern Ãœniversitesi Bern Üniversitesi (İngilizce:University of Bern) İsviçre'nin başkenti Bern'de bulunmaktadır. İsviçre'deki Almanca konuşulan üniversitelerden biri olarak resmi ismi Almanca olup Universität Bern, ancak Fransızca olarak Université de Berne olarak da bilinmektedir. Üniversite bir kamu üniversitesi olup, finansal destek Bern Kantonu tarafından sağlanmaktadır. Üniversite 1834 yılında kurulmuştur. Yaklaşık 13.000 öğrenci eğitim görmektedir. 2006 yılında çıkan "Times Higher Education" dergisine göre Bern Üniversitesi İsviçre'deki en iyi 7. üniversite, dünya genelindeki en iyi 178. üniversite olarak gösterilmiştir. Üniversite binaları Bern'in değişik bölümlerinde bulunmaktadır. Yine Times Higher Education dergisine göre 2014/2015 senesi itibarıyla Bern Üniversitesi dünya genelinde en iyi 132. üniversite konumuna yükselmiştir. http://www.unibe.ch/ Dünya üniversitelerinin akademik sıralaması Aşağıdaki tablo 2003 yılından 2007 yılına kadar ilk 100 üniversitenin sıralamasını göstermektedir. Finnboga saga ramma Finboga saga ramma, Finnbogi Hinn Rammi'nin yaşamı ve büyümesini anlatan bir İzlanda sagasıdır. Hikâye, İzlanda'nın Flateyjardalur bölgesine bağlı Suður-Þingeyjarsýsla'da ve kısmen Norveç'te geçer. Anlatılanların 10. yüzyılda geçtiği sanılmaktadır. Katharine Elizabeth Dopp Katharine Elizabeth Dopp (1 Mart 1863, Portage County, Wisconsin, ABD - 14 Mart 1944, Chicago, Illinois, ABD) ders kitapları, çocuk kitapları ve antropoloji üzerine yazdığı kitaplarla tanınmış Amerikalı eğitimci ve yazar. İşletmecilik ve iş dünyası ile ilgili diğer konuların eğitim programlarına dahil edilmesi için gösterdiği çabalarla akademik alanda tanınmıştır. 1 Mart 1863'te Wisconsin eyaleti kırsalında, o dönemde "Kızılderililer Bölgesi ("Indian Territories")" olarak adlandırılan, tarıma ve yerleşime yeni açılmış engin toprakların sunduğu yeni imkânlardan faydalanmak için doğumundan birkaç yıl önce Vermont eyaletinden göçmüş bir ailenin çocuğu olarak doğdu. Tek sınıflı bir okulda okudu ve doğa ile iç içe bir ortamda yetişti. Kariyerine doğduğu kasabada öğretmen olarak başladı. Bir yandan da kendi eğitimini ilerletti ve antropolojiye olan ilgisini geliştirdi. Wisconsin ve Illinois'deki birkaç üniversiteden mezuniyet ve diploma aldı. Bunlar arasında felsefe ve eğitim doktoraları bulunmaktaydı. Köy öğretmenliğinden üniversite fakültesi dekanlığına yükseldi. Wisconsin, Utah ve Illinois'deki üniversitelerde dersler verdi. Dönemin prestijli eğitim kurumu, sonradan Illinois Üniversitesi'nin bir bölümü haline dönüşecek olan Chicago Normal School'un dekanı oldu ve kariyerini oradan tamamladı. Çocuk romanlarının yanı sıra antropoloji ve eğitim konulu çalışmalar da yayınladı. Bunlardan "The Place of Industries in Elementary Education" (İlkokul Eğitiminde Sanayinin -Ekonominin- Yeri) akademik dünyada özellikle ilgi gördü ve John Dewey'in bir eleştirel makalesine konu oldu.. Akıllı tahta Akıllı Sınıflar ("Smart Classrooms"), öğretilen müfredatın daha iyi uygulanabilmesi, derslerin işitsel ve görsel olarak daha zengin bir biçimde öğretilebilmesi ve öğrencilerin daha donanımlı eğitilebilmesi için hazırlanmış sınıflardır ancak eğitimde teknoloji ne kadar fazla kullanılırsa kullanılsın öğrencileri araştırma, sorgulama ve özgür düşünmeye yönlendirmiyorsa hiçbir işe yaramaz. Akıllı Sınıfların içerisinde projeksiyon cihazı, tepegöz, dizüstü bilgisayar, İnternet bağlantısı, interaktif tahta, doküman kamerası, sunum kumandası, ses sistemi, renkli lazer yazıcı, motorlu projeksiyon perdesi gibi yüksek teknoloji ürünleri bulunmaktadır. Bu ürünlerin kullanıldığı sınıflarda öğrenciler bilgilere daha kolay ulaşıp sınıf içinde veya dışında kolayca paylaşabilmektedirler, ancak bir o kadar da denetlenmiş oldukları için öğrencilerin üzerinde bir baskı oluşacaktır. Akıllı sınıflarda kullanılan akıllı tahtaya eğitmen tarafından yazılan her şey öğrencilerin bilgisayarlarına yansımaktadır. Bunun yanı sıra öğrencilerin ders esnasında yaptıkları uygulamalarda eğitmenin bilgisayarında görülebilmektedir ki bunun sonucu da eğitimin kalıplaşmasıdır ve çok tehlikelidir (Öğrenci neyi ne zaman öğrenmek isterse o zaman öğrenir ve herkesin aynı anda tek bir örnek üzerinde aynı işlemleri yapması beklenemez). Akıllı sınıflar, San Diego Eyalet Üniversitesi'nin eğitim alanında artan talepleri doğrultusunda 1990'ların ortalarında ITS tarafından hayata geçirilmiştir. Bilgisayarların ve multimedya ekipmanlarının eğitim alanında yaygınlaşmasıyla beraber üniversite bu ekipmanların eğitime sağlayabileceği katkıların farkına varmıştır. 1997'de fakülte, akıllı sınıf konsollarını kampüs genelinde daha küçük sınıflara uygulama talebinde bulunmuştur. Teknolojinin ilerlemesiyle birlikte ortaya çıkan akıllı sınıflar günümüzde gelişimlerine devam etmektedir. Bilgisayar Mühendisliği bölümünde aktif olarak kullanılmaktadır. Fizik Bölümü zemin katında (Z-53) kurulan akıllı sınıflar rektörlüğe bağlı olup, Bilgi İşlem Dairesi Başkanlığı tarafından işletilmektedir. Video konferans ve canlı yayın teknolojisi ile yapılandırılmış, fiziksel olarak farklı mekanlarda bulunan eğitmen ve katılımcıları interaktif ortamda birleştiren bir yapı olmuştur. 2003 yılından beri uzaktan eğitim dahil her türlü bilişim teknoloji içerikli uygulamalara cevap vermektedir. ODTÜ Akıllı Sınıf’ın oturma kapasitesi eğitmen hariç 32 kişidir. 16 kişi sınıftaki diz üstü bilgisayarlardan faydalanabilmektedir. Kullanım Olanakları: ODTÜ Akıllı Sınıfta; -Mevcut video konferans sistemi ile dünyanın herhangi bir yerinde bulunan benzer teknolojiye sahip sınıflarla ortak dersler işlenebilmekte, seminerler verilebilmekte ve jüriler yapılabilmektedir. -Yapılan dersler, seminerler, sunumlar ve toplantılar İnternet üzerinden yerleşkeye canlı olarak yayınlanabilmektedir. -Yapılan derslere, seminerlere, sunumlara ve toplantılara İnternet üzerinden yetkilendirilmiş erişimle etkileşimli katılım sağlanabilmektedir. -Yayınlanan derslerin görüntü ve ses kayıtları, isteğe bağlı olarak dijital ortama kaydedilerek arşivlenebilmekte, DVD olarak basılabilmektedir. -Mevcut bilgisayarlar sayesinde katılımcılar öğrendiklerini ders esnasında bilgisayar ortamında uygulayabilmektedir. Akıllı sınıfın konumu için, Merkezi Derslikler Enformatik Bölümü B-313 nolu sınıf seçilmiştir. Odanın mümkün olduğunca ses ve güneş ışığı yalıtımının sağlanmasına dikkat edilmiştir. Sınıf içi oturma planı 30 kişi için düzenlenmiş ve katılımcıların oturma yönleri video konferans cihazının ana kamerasına ve karşı tarafın görüntüsünün alındığı perdeye dönük olarak ayarlanmıştır. Böylece yüz yüze görüşme en iyi şekilde simüle edilmiştir. Karşı tarafla olduğu kadar aynı taraftaki katılımcıların da birbirleriyle iletişimlerinin rahatlıkla sağlanabilmesi için yarım daire masalar kullanılmıştır. Görüntünün verimli bir şekilde karşı tarafa aktarılabilmesi için, oda dekorasyonunda ışığı olduğu gibi yansıtan veya soğuran renklerden kaçınılmıştır. Bahçeşehir Üniversite’sinde 2000 yılı içinde devreye alınan “akıllı tahta” sistemleriyle, ders anlatımı sırasında tahtaya yazılan her şeyin anında bilgisayara web sayfası olarak aktarımına olanak veren bir sistem kurulmuştur.Tüm bilgisayar dersleri ve CALL programındaki bilgisayar destekli İngilizce dersleri ,çoklu ortam ve video projeksiyon /akıllı sınıf destekli akıllı sınıf ortamında yapılmaktadır.Diğer ders anlatımlarında da akıllı sınıftan yararlanılmaktadır. Video konferans, yüz yüze görüşme konforunun çeşitli cihazlarla icra edilmeye çalışılan bir şeklidir. Video konferans, farklı noktalardaki insanların gerçek zamanlı olarak toplantı, eğitim, konferans yapabilme imkânlarını sağlar. Katılımcılar, mikrofon ve kamera vasıtasıyla diğer noktalarda bulunan insanlara kendilerini ifade ederken, karşıdan gelen görüntü ve sesi almak için televizyon veya bilgisayar monitöründen faydalanmaktadırlar. Ses konferans, video konferansın görüntüsüz şeklidir. İnteraktif tahta, bilgisayar ekranının dev bir ekrana dönüştürülmüş halidir. İnteraktif tahta, eğitime katılanların aynı ekran üzerinde birlikte çalışabilmesini, çalışmaları farklı dosya biçimlerinde saklayabilmelerini, önceden hazırlanmış sunumlarını paylaşabilmelerini sağlamaktır. Tahta üzerinde görülen bilgisayar ekranına, tahtaya ait interaktif kalem ile müdahale edilir. Kablosuz interaktif tahta sistemidir; bilgisayara bağlayarak aktif alan üzerinde sınıfın herhangi bir yerinden bilgisayar ekranına veya projektör perdesine yansıtarak sunum yapılabilir. Sistemin çalışması için bilgisayar ve projeksiyon cihazı gerekmektedir. Projeksiyon cihazı, bilgisayar, DVD oynatıcı gibi ekipmanlardan aldığı görüntüyü perde ya da duvara ışık yoluyla yansıtan cihazdır. Aydınger kağıdı üzerindeki resim ve yazıları, ayna ve optik merceklerle duvara ya da perdeye yansıtan cihazdır. Sunum perdesi, projeksiyon cihazı ya da tepegözden gelen görüntüyü seyircilere düzgün bir şekilde iletmek için üretilmiş, özel, beyaz renkli perdedir. Genellikle metal ayaklık üzerinde veya duvara monte edilmiş şekilde kullanılır. Plastik ya da kumaştan üretilir. Bilgisayar, önceden yüklenmiş programa uygun olarak çeşitli verileri uygun ortamlarda saklayan ve istenildiğinde geri getirebilen, çeşitli aritmetik ve mantıksal işlemleri çok hızlı yapabilen elektronik cihazdır. Network kamera(IP kamera), görüntüyü dijital bilgiye çeviren ve bağlı olduğu ağ ortamı yardımıyla, yetkilendirilmiş kullanıcıların İnternet üzerinden bunlara ulaşmalarını sağlayan kameralardır ve sınıf içindeki özgürlüğün baş düşmanıdır. (Öğretmen için: "Şuradan veya buradan, şunu veya bunu dillendirirsem tepki alır mıyım?" Öğrenci için: "Her an izleniyoruz, fazla ses çıkartma, otur yerinde sessizce.") Joan Capdevila Joan Capdevila Méndez (d. 3 Şubat,1978, Tàrrega, İspanya), İspanyol eski futbolcudur. Asıl pozisyonu sol bektir fakat sol kanatta oynamıştır. RCD Espanyol altyapısının bir futbolcusu olan Capdevila,Katalan kulübü'yle ilk maçını 1998-1999 sezonunda Athletic Bilbao'yla 2-2 berabere kaldıkları maçta oynamıştır.Bir sene sonra Atlético Madrid'e katılmıştır. Colchoneros'un düşmesinden sonra 2000 yazında Galiçya'nın RC Deportivo de La Coruña'sıyla sözleşme imzalamıştır.Burada Enrique Romero'yla forma savaşı vermiş,birçok maçta da görev almıştır. 2007-2008 sezonunda Villarreal CF'e katılmıştır.Ligde iki maç hariç bütün maçlarda forma giymiş,takımının UEFA Şampiyonlar Ligi'ne direkt katılmasına katkı sağlamıştır. Capdevila, 2011 yazı itibarıyla 7 Milyon € karşılığında Portekiz ekibi Benfica'ya transfer olmuştur. 2012'de Espanyol'a transfer olan oyuncu, 2014 yılında ise Hindistan Süper Ligi ekibi NorthEast United FC'a transfer oldu. 16 Ekim 2002 yılında İspanya'nın Paraguay'la 0-0 berabere kaldığı maçta ilk defa millî formayı sırtına geçirmiştir. İlk golünü ise 17 Kasım 2007'de 2008 Avrupa Futbol Şampiyonası elemeleri'nde 3-0 kazandıkları İsveç maçında atmıştır. 6 Şubat 2008'de Malaga'da Fransa'ya karşı oynanan hazırlık maçında takımının tek golü atıp İspanya'nın 1-0 kazanmasını sağlamıştır. 2008 Avrupa Futbol Şampiyonası'nda İspanya'nın kadrosunda da yer almıştır. Oslo Ãœniversitesi Oslo Üniversitesi (Norveççe: Universitetet i Oslo, Latince: Universitas Osloensis) Norveç'in en köklü, büyük ve prestijli üniversitesidir. 1811'de kurulan Oslo Üniversitesi, kamu üniversitesi olup 32.000 öğrenci eğitim görmektedir. Üniversite ülkenin başkenti Oslo'da konumlanmıştır. Üniversite ilk kurulduğunda Kral Frederick Üniversitesi adıyla kurulmuştur. Kral Frederick Danimarka ve Norveç'in kralıydı. Üniversite günümüzdeki ismini 1939 yılında aldı. Hukuk Fakültesi eski kampüste Parlamento, Ulusal Tiyatro ve Kraliyet Sarayı'nın yanında bulunur. Diğer fakülteler ise modern bir kampüste toplanmıştır. Üniversite İskandinavya'daki lider üniversiteler arasında sayılmaktadır. Times Higher Education Dergisine göre 2005 yılında üniversite kuzey ülkelerindeki en iyi üniversite, Avrupa'daki en iyi 5. üniversite olarak gösterilmiştir. 1946 yılına kadar Norveç'teki tek üniversite Oslo Üniversitesi idi. Yüksek Seçim Kurulu Yüksek Seçim Kurulu şu anlamlara gelebilir; Grafiti Grafiti, çoğunlukla kamusal bir alanda yer alan bir duvar ya da yüzeye çizilmiş, kazınmış veya püskürtülmüş yazı ve çizimlerdir. Kelime, Yunanca ""graphein"" (yazmak ) kelimesinden gelmiş ve İtalyanca ""sgraffio"" (karalamak) kelimesinden türemiştir. İlk çağlardan beri bir durumu resmetme, tanımlama ya da dikkat çekme yöntemlerinden birisidir. Bugün bilinen anlamıyla grafiti, 1960'ların sonlarında Amerika Birleşik Devletleri'nin hip hop kültürüyle birlikte doğmuştur. Modern şehirlerde otobüslerin içlerine sivri bir aletle kazınan yazılardan sokak duvarlarına sprey boyayla çizilen resimlere kadar pek çok uygulama grafitinin kapsamına girmektedir. Kimi çevrelerce bir sanat dalı olarak kabul edilirken, bir başka bakış açısı da, grafitiyi vandalizm olarak değerlendirmekte ve suçla ilişkilendirmektedir. Tarihsel olarak grafitinin mağara duvarlarına çizilen şekiller nedeniyle ilkçağ, 4. veya 5. yüzyıl dönemlerine dayandığı düşünülür. Antik Yunan’da bugünkü Türkiye’de Efes antik kalıntılarındaki fahişelik ilanı bilinen ilk grafiti olarak kabul edilir. Pompei kentindeki buluntularda da duvara kazınmış benzer ilanlara rastlanmıştır. Eski Mısır'da yolculuğa çıkanlar da geçtikleri yerlerin duvarlarına adlarını ya da resimlerini çizerek kendilerinden iz bırakmışlardır; Bu antik dönem duvar yazılarına ve resimlerine de ‘graffito’ denilmektedir. II. Dünya Savaşı'nda propaganda aracı olarak kullanılan grafiti, günümüzdeki anlamıyla 1960'lı yıllarda Amerika’da, özellikle New York'ta politik eylemciler ve sokak çeteleri, seslerini duyurmak ve kendi çetelerinin sınırlarını belirlemek için benimsenen bir yöntem olarak ortaya çıktı. 1970’li yıllarda ortaya çıkan rap ve hip-hop kültürü, grafitinin dünyada yaygınlaşmasını sağladı. Kendisini tarihteki ilk yazıcı (writer) olarak tanımlayan ‘"Corn Bread"’ ilk grafitisini 1967 yılında yapmıştır ancak bu tarihten önce de grafiti çalışmalarına rastlanmaktadır. Grafiti yapmakla ünlenen ilk yazıcı, 1969 yılında yaşadığı New York'un Yunan mahalesinde duvarlara keçeli kalemle imza atmaya başlayan "TAKI"dir. Grafiti sanatının ilk kez dünya kamuoyunda duyulması, ""TAKI183"" takma ismiyle duvarlara imza atan postacı hakkında 21 Temmuz 1971'de New York Times gazetesinde yayımlanan bir makale ile gerçekleşti. New York'ta hip hop kültüründen beslenen grafiti, şehirde binaların dış cephelerine koruyucu kaplamalar kapatılmaya başlanması üzerine duvarlardan metrolara yani yer altına indi ve imza atma geleneği New York şehir metrosunda otoriteye karşı çıkma ritüeline dönüştü."‘Futura2000’, ‘Revolt’, ‘Haze’, ‘Skeme’ ve ‘Vandal Squad’" gibi yazıcılar, metro grafiti sanatının ortaya çıkmasını sağladı. Yazar sayısının artması ile rekabet de arttı ve tanınır olma kaygısı ile bireyselleşme çabaları görüldü; pek çok al yazısı ve hat tarzı geliştirildi. New York banliyölerinde yaşayan yazıcılar içinde "‘Dondi’", grafitinin küresel bir sanat hareketi olarak doğuşunda temel bir rol oynadı. Grafiti, 1970'lerde ABD'nin hemen hemen tümüne yayıldı. Ancak o dönemde grafiti kamuoyunda suçla ilişkilendirilmekte idi. Grafiti, “"tag"" adı verilen graffiti yazarları tarafından özel konutlar ve tarihsel eserler dahil herhangi bir yeri grafiti zemini kabul edip rastgele boyayarak uygulanmış; bunun sonucu olarak vandalizm kabul edilip grafitiler silinmiş; uygulayanlar hakkında yasal işlemler yapılmıştır. Grafiti yapanlar kendini gizlemekte "papo184, junior 161, barbara 62, TAKI 183" gibi takma isimler kullanmıştırr. Günümüzde kimliğini açıklamaktan çekinmeyen, bu konuda yasal dernekler, sinema filmleri , bilgisayar oyunları, web siteleri, grafik bilgisayar programları vb. oluşturanların temsilciliğinde, çeşitli iniş çıkışlarla varlığını sürdürmektedir. Grafiti altkültürünün merkezindeki rekabet ve “Stil Savaşları" balon şeklinde olan harflerden, “stamp” (damga) olarak bilinen üç boyutlu grafitilere ve karmaşık “wild style” (vahşi stile) doğru bir evrimleşmeyi sağlamıştır. 1980'lerde “"Style Wars"” ve “"Wild Style"” adlı iki belgesel graffiti ve hip hop kültürünün geniş kitlelere yayılmasında rol oynadı. Avrupa’nın ve Güney Amerika’nın politik sorunlar yaşayan bölgelerinde yoğun olarak görülmeye başladı. Doksanlı yıllarda grafiti kendine özgü bir giyim, yaşam tarzı ve literatür oluşturdu. "Thiery Noir" adlı bir sokak sanatçısının Berlin Duvarı’nın yıkılışına eşlik eden grafitileri uluslararası bir ün kazanarak grafiti üzerinden özgürlük isteminin sanatsal bir ifadesi oldu. Grafitinin kaligrafik biçimi, ikibinli yılların sunduğu kültürel ve teknik olanaklar ile yepyeni bir boyut kazanmıştır. Günümüzde sokak sanatçısı, ismini değil vermek istediği mesajı yaymayı amaçlamakta ve çok daha çeşitli materyalleri kullanmaktadır. Devlet Planlama Teşkilatı Devlet Planlama Teşkilatı (DPT), Türkiye'nin ekonomik ve sosyal kalkınmasını hızlandırmak için kurulan ve 1960-2011 yılları arasında faaliyet göstermiş olan kurum. 30 Eylül 1960 tarihinde kuruldu. Devletin ekonomik, sosyal ve kültürel amaçlarının belirlenmesinde hükümete danışmanlık yapmaktaydı. Hükümetçe belirlenen amaçları gerçekleştirmek için kalkınma planları ve yıllık planlar hazırlardı. Teşkilatın ilk döneminde Yalçın Küçük, Hikmet Çetin, Güngör Uras gibi isimler görev almışken, Turgut Özal'ın müsteşarlığa getirilmesi sonrasında çoğunluğu Nakşibendilerden oluşan bir kadrolaşmaya gidildi ve Yusuf Bozkurt Özal, Nevzat Yalçıntaş, Beşir Atalay, Yaşar Yakış, Hasan Celal Güzel, Temel Karamollaoğlu gibi isimler DPT'de çeşitli görevlere getirildi. Teşkilat 2011 yılında Kalkınma Bakanlığı olarak yeniden organize edildi. 2018 yılında Kalkınma Bakanlığı ile Maliye Bakanlığının Bütçe ve Mali Kontrol Genel Müdürlüğü birleştirilerek Cumhurbaşkanlığı bünyesinde Strateji ve Bütçe Başkanlığı oluşturuldu. Liv Ullmann Liv Johanne Ullmann (d. 16 Aralık 1938, Tokyo), Norveçli sinema oyuncusu, yönetmen ve yazar. Türkiye'de "Göçmenler" adıyla gösterilen Utvandrarna (The Emigrants) filmiyle Altın Küre kazanmıştır. İki Oscar, dört Altın Küre ve iki Bafta adaylığı ve pek çok ödülü bulunan Ullmann, özellikle İsveçli efsanevi yönetmen Ingmar Bergman ile birlikte çektiği filmlerle ünlenmiştir. Afa yayınlarından çıkan "Değişim" adlı otobiyografik kitabı bulunmaktadır. Laserdisc LaserDisc veya Laserdisc (LD) ticari kullanıma sunulmuş ilk optik disk depolama ortamıdır. Laserdisc'in depolama kapasitesi oldukça yeterliydi ancak yedekleme ortamı olarak yetenekleri çok sınırlıydı. Temelde bu teknoloji pahalı ama yüksek kaliteli bir ev videosu formatı idi. Bugün yerini tamamen DVD'ye bırakmış durumdadır ve artık ne diskleri ne de bunları oynatacak cihazlar üretilmektedir. İlk laserdisc film 1978'de piyasaya verilmişti, son laserdisc film ise 2001'de üretildi. VHS'den çok daha kaliteli görüntü ve ses sunduğu halde pahalı ve hantal oluşu, sınırlı kapasitesi ve kayıt yapma imkânının olmayışı yüzünden bu teknoloji yaygınlaşamadı, hatta ABD ve Japonya dışındaki ülkelerin çoğuna uğramadı bile. Saydam bir disk kullanan Laserdisk teknolojisi 1958'de David Paul Gregg tarafından icat edilmiş ve 1961'de de patenti alınmıştı. 1969'a gelindiğinde Philips saydam disk yöntemine kıyasla daha avantajlı olan yansıtmalı laserdiski geliştirdi. MCA ve Philips şirketleri güçbirliğine giderek 1972 yılında laserdisk'i bir gösteri ile halka tanıttılar. Nihayet 15 Aralık 1978 tarihinde Atlanta'da ilk laserdisk piyasaya verildi. Bu sırada VHS kaset kaydediciler 2 yıldan beri piyasada satılmaktaydı ve CD'nin çıkmasına daha 4 yıl vardı. MCA diskleri üretirken Philips de oynatıcıları yapıyordu. Bu ortaklık fazla uzun sürmedi. Kuzey Amerika'da satılan ilk Laserdisk film Jaws'dı, en son üretilen Laserdisc filmler ise 2000 tarihinde piyasaya verilen Sleepy Hollow ile Bringing Out the Dead'di. Laserdisk'e ABD'lilerden daha çok gönül vermiş olan Japonya'da ise üretim 2001 yılının sonuna kadar devam etti, Japonya'daki son laserdisc film ise Tokyo Raiders'dır. 1998 ve 1999 yıllarında ABD'de evlerin %2'sinde (kabaca 2 milyon ev) Laserdisk varken bu oran Japonya'da %10 civarındaydı. Artık ne laserdisc ne de bunları oynatacak cihaz üretilmemekle birlikte ABD ve Japonya'daki bir kısım koleksiyonerler arasında hala popülaritesi devam etmektedir. Avrupa ve diğer ülkelerde ise başından beri Laserdisk hiç yaygınlaşamadı. Türkiye'de video furyasının yaşandığı ilk yıllarda yurt dışından göreceli olarak ucuz ve kompakt olması ve defalarca kayıt edilebilme ve kopyalanabilme avantajına sahip olması nedeniyle video kasetler ve bunların kaydedici/oynatıcıları ülkeye getirilmişti. Laserdisk ise çok az sayıdaki yüksek gelir grubundan ailenin evlerine girebildi. Dış görünüş olarak bir DVD'ye çok benzeyen Laserdisc 30 cm çapındaydı ve plastik tabakalar arasına sıkıştırılmış iki adet tek yüzlü alüminyum diskin birbirine tutkalla yapıştırılması ile oluşturulmuştu. Bazı özellikleri CD veya DVD gibi olsa da onlardan en büyük farkı başlarda tamamen analog bir sisteme dayanması idi. 1978 yılında zaten digital kodlama ve sıkıştırma sistemleri henüz ortada yoktu veya pratiğe uygulanamaz bir durumdaydı. Sonraki yıllarda video bilgisi analog kalmakla birlikte ses kuşaklarında Dolby Digital ve DTS gibi digital formatlar kullanıldı. Digital sesin Laserdisk'e eklenmesi 1985'te Pioneer tarafından gerçekleştirildi. Diskin dönüş hızına bağlı olarak üç farklı kodlama formatı kullanılmıştır. Bunlar: Yukarıda bahsedilen 30 ve 60 dakikalık oynatma süreleri ABD ve Japonya'da kullanılan 30 fps'lik (Saniyede 30 kare) NTSC televizyon yayın sistemine göredir. 25 fps olan Avrupa PAL ve SECAM sistemlerinde söz konusu kapasiteleri %20 oranında arttırmak gerekmektedir.(Sırasıyla 36 ve 72 dakika) İlk çıkan cihazlar okuyucu kafalarında turuncu-kırmızı ışıklı helyum-neon lazer tüpleri kullanırken daha sonrakiler kızılötesi yarı iletken lazer diotları kullanmaktaydı. Artık üretilmeyen bu tüplerden şimdilerde bulmak imkânsız gibi bir şeydir, çünkü hem bunların kullanım ömürleri de çok kısaydı hem de çok az üretilip kısa sürede oynatıcılarda ikinci tip laser diotlara geçilmişti. Hem kompozit hem de S-Video çıkışları mevcut olan cihazların çoğu tek taraflı oynatma özelliğine sahipti, yani diskin ikinci yüzüne diski elle çevirmek sureti ile erişilebiliyordu. Az sayıda cihaz da otomatik olarak ön yüz bittikten sonra diskin arka yüzünü okumaya geçebiliyordu. 1980'den itibaren üretilen Laserdisc oynatıcılar aynı zamanda CD de oynatabiliyorlardı (Birleşik cihazlar Combi player'lar). 1996 yılında ise Pioneer Japonya'da ilk defa DVD de oynatabilen Laserdisc oynatıcı üretti. Bu LD/DVD birleşik cihaz aynı zamanda Pioneer'in ilk DVD oynatıcısı olma özelliğini de taşıyordu. 1978'de ticari olarak ilk Laserdisc film piyasaya verildiğinde piyasadaki tek rakibi olan video kaset kaydediciler 2 yıldır piyasadaydı ve bunların arasından da VHS video kaset sistemi'nin ABD'deki pazar payı aralarında büyük bir rekabet olan Betamax'tan daha fazlaydı. VHS'ye göre üstün bir görüntü kalitesi sunan Laserdisk'in VHS ile bir kıyaslamasını yapmadan önce bugüne (2008) kadar olan bütün popüler video ortamlarının bir kıyaslamasını gösteren şu tabloya göz atmak gerekecektir. Sıralama en düşük kaliteden en yüksek kaliteye doğru yapılmıştır. Aralarında çarpı olan rakamlar günümüzün digital tip değerlendirme ölçüsüdür, parantez içindeki rakamlar da geleneksel analog değerlendirme ölçüsü olan analog yatay TV çözünürlüğü rakamlarıdır ve dikeyde ekranı dolduran satır sayısını gösterir. Bir de belirtilen değerler NTSC televizyon sistemine göredir, PAL sistemi için 480 rakamı yerine 576, 240 yerine de 288 rakamı geçecektir. Tablodan da anlaşılacağı gibi daha fazla satır sayısı çözümleyebilen Laserdisc VHS'ye oranla çok daha net bir görüntü veriyordu. Her ikisinin de görüntü formatları analogdu, ancak VHS sadece analog ses sunarken Laserdisk hem analog hem de dijital ses sunabiliyordu. Üstelik Laserdisc yönetmenin yorumu, soundtrack gibi ekstraların sunulabileceği birden fazla ses kuşağı içerebiliyordu (Sadece NTSC sistemde), haliyle bu olanak VHS için mümkün değildi. Laserdisk'te tıpkı DVD'de olduğu gibi istenildiğinde çabucak filmin herhangi bir noktasına veya bölümüne erişmek mümkündü, oysa VHS'de bunun için bazen dakikalar süren can sıkıcı bir bant sarma işlemi gerekmekteydi. VHS'de görüntü dondurulduğunda görüntü çok net ve sabit olmuyordu, oysa Laserdisc'te (en azından CAV disklerde) son derece net ve sabit bir görüntü elde edilebiliyordu. Bir kez master'ı çıkartıldıktan sonra hiçbir hareketli parçası olmayan Laserdisk'leri fabrikalarda üretmek kolaydı oysa bir VHS kaseti, bazıları hareketli olmak üzere 14 parçadan oluşuyordu. Bir de okuyucu kafa laserdisk'e fiziksel olarak temas etmediği için oynatma sırasında filmin yıpranma sorunu yoktu ve kuramsal olarak bir film diski ömür boyu dayanıyordu (Lazer çürümesi istisnasına bak.) Oysa VHS'de yüksek bir hızla dönen okuyucu manyetik kafa banda sürtündüğü için filmin her izlenmesi belli oranda bir yıpranmayı getiriyordu. Üstelik çok ince ve hassas olan manyetik şerit bazen takıldığında veya mekanizmaya sıkıştığında kopabiliyor veya güçlü manyetik alanlara maruz kaldığında bozulabiliyordu. 30 cm çapındaki diskler VHS kasetlerle kıyaslandığında büyük ve hantal görünüşlüydü ve taşınma depolanma sırasında hasar görme olasılıkları yüksekti. Sıradan tüketici için kaydedilebilir diskler piyasaya verilmemişti. Ağır diskleri gerekli hızlarda döndürebilmek için oynatıcılar hatırı sayılır bir güç harcıyorlar bu da istenmeyen bir gürültüye yol açıyordu. Henüz dijital kodlama yapılamadığından analog görüntülerin kapladığı devasa hacimden dolayı büyük olmalarına rağmen Laserdisklerin kapasitesi sınırlıydı, CAV disklerde her yüze 30 dakika CLV disklerde ise ancak 60 dakika görüntü ve ses depolanabiliyordu. Bu nedenle iki yüzlü diskleri 30 veya 60 dakikada bir çevirmek gerekiyor hatta uzun filmlerde oynatıcıdaki diski ikincisi ile değiştirmek gerekiyordu. Gerçi 1980'lerden sonra otomatik olarak diskin arka yüzüne geçen oynatıcılar piyasaya verildi ama uzun filmlerde yine de disk değiştirmek gerekiyordu. Pioneer'in bir modelinde çift disk tepsisi kullanılarak bu sorun aşılmıştı ama cihaz oldukça hantaldı. Laserdisklerle ilgili bir sorun da Laser Çürümesi (LaserRot) idi. Özellikle ilk yıllarda üretilen Laserdisc'lerde alüminyum disk tabakalarını birbirine tutturmakta kullanılan yapıştırıcının kalitesiz olması nedeni ile yapıştırıcıdaki kimyasalların vernik tabakasını aşıp yansıtıcı alüminyum tabakada kimyasal aşınmalar meydana getirmesi, onu oksitlendirerek yansıtıcı özelliğini yitirmesine yol açması ile karakterli bir sorundu. Bazen lekeler tarzında gözle de görülebilen bu defektler oynatma sırasında atlamalara ve karlanma şeklinde gürültüye yol açıyordu. Kaderin garip bir cilvesi olarak en çok Lazer Çürümesi'ne rastlanan filmin Eraser (1996) olduğu rapor edilmiştir. ("Eraser" İngilizce'de silici veya silgi anlamlarına gelmektedir), bu nedenle Sony şirketi filmin ismini "Terre Haute, Indiana" olarak değiştirmişti. Benzer bir sorun Philips-DuPont'un 1990'ların başında Avrupa'da ürettiği CD'lerde de görüldü. Laserdisc'te video bilgisi tamamen analogdur ve kompozit video formatındadır yani siyah ve beyaz ışık bilgisi (luminance) ile renk bilgisi (chrominance) tek bir sinyal üzerinden gönderilir ve bunu ayrıştırma görevi alıcı monitöre bırakılır. Şayet monitördeki (burada TV seti oluyor) süzgeçler (comb filter) kaliteli ise tek sinyaldeki bu iki ayrı bilgi başarı ile ayrılır ancak bu ayırma hiçbir zaman mükemmel olmaz. Yani Laserdisk'in görüntü kalitesi büyük ölçüde TV setinin kalitesine