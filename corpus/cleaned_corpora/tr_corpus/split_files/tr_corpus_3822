hayata döndürmeyi başarır. Dönüşünün ardından Rick, geriye kalan iki mahkûm Axel ve Oscar'ı affeder zira bu ikili, Tomas'ın Rick'in hayatına kastetme planlarıyla bir ilgisi yoktur. Rick ikiliyi daha önce söz verdiği hücre binasında bırakır ve diğerlerinin yanına geri döner. Rick geri döndüğünde Hershel iyileşme belirtileri göstermektedir. Daha sonra Lori, Rick ile sohbet etmeye çalışır ve Rick'in Hershel için yaptıkları adına ona teşekkür eder ancak Rick pek oralı olmaz. Yayınlandığı gece "Sick", 9.55 milyon izleyiciye ulaşmayı başardı. Bir önceki bölüm, 11.2 milyon izleyiciye ulaşarak o güne kadar kablolu televizyonda yayınlanan diziler arasında en çok izlenen dizi ve ayrıca yine The Walking Dead dizisinin en çok izlenen bölümü olmayı başarmıştı. Kara Gölün Canavarının İntikamı Kara Gölün Canavarının İntikamı (), 1955 yılında çekilen Jack Arnold'ın yönetmenliğini yaptığı ve John Agar ve Lori Nelson'ın başrolde oynadığı 3 boyutlu korku filmidir. Locus Ödülü Locus Ödülleri Oakland, California kaynaklı aylık "Locus (magazine)" dergisinin bilim kurgu ve fantezi türünde her yıl verdiği edebi ödüllerdir. Ödülü kazananlar dergi okurlarının anketleriyle belirlenmektedir. Ödüller her yıl verilen bir ziyafette sahibini bulmaktadır. Kazanan eserlerin yayıncıları, alanında benzersiz olan sertifikalarla onurlandırılır. Locus Ödülleri 1971 yılında sahiplerini bulmaya başladı. Temmuz 2011 itibarıyla ödülü en çok kazananlar: * tüm ödüllerin kurgu kategorilerinden kazanıldığını ifade eder. ** tüm ödüllerin sanatla ilgili kategorilerden kazanıldığını ifade eder. Artık Locus Ödülleri kapsamında bulunmayan çeşitli kategoriler vardır: Ian Harte Ian Harte (d. 31 Ağustos 1977), defans pozisyonunda görev yapmış İrlandalı millî futbolcudur. Profesyonel kariyerine 1996 yılında Leeds United kulübünde başladı. Daha sonra sırasıyla Levante, Sunderland, Blackpool, Carlisle United, Reading ve Bournemouth kulüplerinde oynadı. Matt Holland Matthew Rhys "Matt" Holland (d. 11 Nisan 1974), orta saha pozisyonunda görev yapmış İrlandalı millî futbolcudur. Profesyonel kariyerine 1992 yılında West Ham United kulübünde başladı. Daha sonra sırasıyla Bournemouth, Bournemouth, Ipswich Town ve Charlton Athletic kulüplerinde oynadı. Jason McAteer Jason Wynne McAteer (d. 18 Haziran 1971), İrlandalı millî futbolcu ve teknik direktör. 2002 FIFA Dünya Kupası'nda İrlanda millî futbol takımının formasını giyen oyuncu orta saha bölgesinde görev yapmaktadır. Profesyonel kariyerine 1992 yılında Bolton Wanderers kulübünde başladı. Daha sonra sırasıyla Liverpool, Blackburn Rovers, Sunderland ve Tranmere Rovers kulüplerinde oynadı. Mark Kinsella Mark Anthony Kinsella (d. 12 Ağustos 1972), orta saha pozisyonunda görev yapmış İrlandalı millî futbolcu ve teknik direktördür. Profesyonel futbolculuk kariyerine 1989 yılında Colchester United kulübünde başladı. Daha sonra sırasıyla Charlton Athletic, Aston Villa, West Bromwich Albion, Walsall ve Lewes kulüplerinde oynadı. Walk with Me ""'Walk with Me"" (Türkçesi "Benimle Yürü"), kıyamet sonrası korku televizyon dizisi "The Walking Dead" 'in üçüncü sezonunun üçüncü bölümüdür. İlk olarak Birleşik Devletler'de 'de AMC'de yayımlanmıştır. Bölüm, Evan Reilly tarafından yazılmış ve Guy Ferland tarafından yönetilmiştir. Bölümde Merle Dixon (Michael Rooker), Andrea (Laurie Holden) ve Michonne'yi (Danai Gurira); Vali'ye (David Morrissey) teslim eder ve Vali'nin bazı sırları açığa çıkar. Daha önce birinci sezonda ve kardeşi Daryl'in hayali olarak ikinci sezonda beliren Merle Dixon (Michael Rooker), bu bölümle birlikte diziye geri dönüş yapar, Bölüm, askeri bir helikopterin kırsal bir kesim üzerinde uçuşunun görüntülenmesiyle başlar. Ancak helikopterde teknik bir arıza meydana gelir ve helikopter ormanlık bir alana düşer. Michonne (Danai Gurira) ve halen hasta olan Andrea (Laurie Holden), bu kazaya tanıklık eder ve helikopterde görevli iki kişinin öldüğünü ve pilot Welles'in kötü bir şekilde yaralandığını görürler. Kısa bir süre sonra bir dizi kamyonetin kaza alanına doğru yaklaştığını duyarlar ve saklanırlar. Kaza alanına bir karavan içerisinde gelen kişiler, Welles'i kurtarır, bir aylak olarak yeniden canlanmaya başlayan diğerlerini de öldürürler. Grubun lideri, Rick'in gerekmedikçe silah kullanmamaya yönelik görüşünü uygular niteliktedir zila silahın patlama sesi, yakınlardaki aylakları olay yerine çekmektedir. Michonne'nin aylakları ses çıkarmaya başlar. Çıkardıkları sesler, yakınlardaki kişilerin dikkatini çeker. Bu durum, Michonne'nin aylakların kafalarını kesmesi ile sonuçlanır ancak bu durum Merle'nin onları bulmasının önüne geçemez. Merle, Atlanta'dan kaçmayı başarmış, birinci sezonda çatıya kelepçelendikten sonra oradan kurtulmak için elini kesmek zorunda kalan Merle, kesik elinin olduğu yere bir kasatura bağlamıştır. Halihazırda hasta olan Andrea, onu görmenin de verdiği şok etkisiyle olduğu yere yığılır. Andrea ve Michonne, Woodbury kasabasına götürülür. Merle onları orada sorgulamaktadır. Merle Atlanta'dan nasıl kaçtığını ve Woodbury'e nasıl geldiğini onlara anlatır. Merle, Woodbury'de, Vali'nin sağ kolu haline gelmiştir. Andrea Hershel'in çiftliğinden nasıl kaçtığını ve tıpkı Merle'nin başına geldiği gibi diğerlerinin onu orada bıraktığını anlatır. Merle, halen çatıda yalnız bırakılmanın verdiği rahatsızlığı üzerinden atamamıştır. Kadınlar daha sonra Vali ile tanıştırılır. Vali, onlara, Woodbury kasabasının nasıl halen güvenli bir yer olduğunu ve yüksek duvarlarla ve silahlı askerlerle korunduğunu anlatır. Woodbury'de ayrıca yüksek miktarda yiyecek, içecek ve elektrik bulunmaktadır. Vali ayrıca insanların bir başka aylak tarafından ısırılmış olsun ya da olmasın öldüklerinde birer aylağa dönüştüğünü Michonne ve Andrea ile paylaşır ve onlardan iyileşene kadar kasabada kalmalarını ister. Ancak Michonne bu durumdan pek hoşnut değildir ve silahlarının kendisine geri verilmesini ister. Michonne, en kısa sürede Woodbury kasabasından ayrılmak istemektedir. O sırada Vali, Welles'i sorgular. Welles, Milli Muhafaza Mülteci Kampı'nın bir üyesi olduğunu söyler. Her ne kadar kampta yeteri kadar askeri teçhizat ve yiyecek bulunmasına karşın kamptakilerden birisinin bir aylağa dönüştüğünü ve bunun sonucunda kampta bir paniğe yol açarak tüm savunma sistemlerinin çökmesini sağladığını, tüm bu kaostan sadece birkaç askerin kurtulduğunu söyler. Welles, adamlarının konumunu Vali ile paylaşır. Vali ise eğer hayattalarsa onları bulup kurtaracağı sözünü verir. Sonraki sabah, Vali ve onun baş danışmanı Milton Mamet, Andrea ve Michonne ile birlikte kahvaltı eder. Kahvaltıda, onlardan daha fazla bilgi almayı hedeflemektedirler. Andrea, Vali'nin karizmasından etkilenmiş görünmektedir ancak Michonne bu sohbete katılmaz ve Vali'ye olan güvensizliğini belli eder. Michonne, Andrea ile birlikte Woodbury'den ayrılmak istemektedir ancak Andrea buna pek razı görünmemektedir. Woodbury'nin dışında Vali, Milli Muhafaza Askerlerini bulur ancak onları kurtarmak yerine onları öldürür ve araçları ve cephaneliklerini kendisi için alır. Kasabaya döndüğünde Vali, halkına, askerlerin zaten birer aylağa dönüştüğünü ve Woodbury'nin halkın iyiliği için ne kadar önemli olduğunu paylaşır. O gece uyumakta zorlanan Vali, evindeki bir odanın kapısının kilidini açar ve içeriye girer. Odanın lambalarını yakar ve karşısında bir dizi akvaryum bulunan koltuğuna oturur. Akvaryumların içerisinde aylakların kesik başları yer almaktadır. Bunlar arasında Michonne'nin iki aylağı ve Welles'in başı da bulunmaktadır. David Morrissey (Vali) dizide ilk kez bu bölümde belirir ve dizinin açılış jeneriğinde adı geçer. Michael Rooker (Merle Dixon) de dizinin açılış jeneriğine eklenir. Rooker, daha önce dizinin birinci sezonunda ve ikinci sezonunda konuk oyuncu olarak yer almıştır. Bu bölüm, bir önceki bölümdeki hapishanenin aksine tümüyle Woodbury adındaki yeni bir bölgeye odaklanır. Bölüm genel olarak olumlu karşılanmıştır. "The A.V. Club" yazarı Zack Handlen, A'dan Z'ye olan puanlama sistemi bazında bölüme A- notunu vermiştir. IGN'den Eric Goldman ise bölüme 10 üzerinden 8.6 puan vermiştir. 28 Ekim 2012'de yayınlandığı gece "Walk with Me" 10.51 milyon kişi tarafından izlenerek izleyici sayısını bir önceki bölüme oranla bir milyon arttırmıştır. Animal Ambition Animal Ambition, Amerikalı rapçi 50 Cent'in beşinci stüdyo albümüdür. 3 Haziran 2014'te G-Unit Records ve Caroline Records etiketiyle yayınlandı. Albümdeki konuk sanatçılar arasında Trey Songz, Jadakiss, Mr. Probz, Guordan Banks, Prodigy, Schoolboy Q ve Styles P yer aldılar. Aralık 2013'te 50 Cent, yeni albümü "Animal Ambition"ın Ocak 2014'te yayınlanacağını duyurdu. Ocak ayında albüm haberini yineleyen sanatçı, "Animal Ambition"ın yılın ilk çeyreğinde piyasaya çıkacağını ve onu 12 hafta sonra "Street King Immortal"ın izleyeceğini ifade etti. Şubat 2014'te, 50 Cent'in Shady/Aftermath ve Interscope şirketlerinden ayrıldığı ve kariyerine bağımsız olarak devam edeceği ve gelecekte yayınlayacağı albümlerin dağıtımının Caroline, Capitol, UMG şirketleri tarafından yapılacağı duyuruldu. Aynı gün, albümün yayınlanma tarihi 3 Haziran 2014 olarak açıklandı. Mart ayından başlayarak albümün yayın tarihine dek her hafta bir parça, video klibiyle birlikte internet üzerinden yayınlandı. Bunun öncesinde 21 Şubat 2014'te "The Funeral"ın video klibi yayınlandı. Albümün ilk iki single'ı "Don't Worry 'Bout It" ve "Hold On" 18 Mart'ta dijital platformlarda satışa çıktı. Aynı gün, parçalar için birer video klip de yayınlandı. 25 Mart'ta üçüncü single "Pilot", video klibiyle aynı anda yayınlandı. 31 Mart'ta "Smoke", ABD radyolarına servis edildi. Şarkı için çekilen video klip, sonraki gün yayınlandı. Onu 15 Nisan'da "Hustler" izledi. 21 Nisan'da "Chase the Paper", 29 Nisan'da "Everytime I Come Around", 6 Mayıs'ta "Irregular Heartbeat", 13 Mayıs'ta "Winners Circle", 20 Mayıs'ta "Twisted" internet üzerinden satışa çıktı. Son olarak, "Animal Ambition" 30 Mayıs'ta dinleyiciyle buluştu. 3 Haziran'da şarkının video klibi yayınlandı. 24 Haziran'da, albümün delüks versiyonunda bonus parça olarak sunulan "You Know" adlı parçanın video klibi yayınlandı. Albüm, yayınlandığı hafta Amerika Birleşik Devletleri'nde 47 bin kopya satarak "Billboard" 200 listesine dördüncü sıradan girdi. 13 Temmuz 2014 itibarıyla albümün ABD'deki satış adedi 91 bine ulaştı. Kanunsuz Josey Wales Kanunsuz Josey Wales (), Clint Eastwood'un yönetmenliğini yaptığı ve Clint Eastwood ile birlikte Chief Dan George ile Sondra Locke'nin başrolde oynadığı 1976 ABD yapımı western türündeki sinema filmi. Filmde, iç savaşın sona ermesinin ardından çitfçilik yapan Josey Wales'in, kanunsuz bir grup tarafından çiftliğinin talan edilmesi ve ailesinin öldürülmesi ile birlikte kabaran intikam alma duygusu ve yaşadığı olaylar anlatılmaktadır. Theodahad Theodahad (~480, Tauresium - 536) 534-536 döneminde İtalya'da Ostrogotlar Krallığı üçüncü kralı. Theodahad (yak.) 480'de Tauresium'da doğmuştur. Annesi Amalafrida olup birinci İtalya Ostrogotlar Krallığı kralı olan Büyük Teoderik'in kız kardeşi idi. Büyük Teoderik'in İtalya'ya Odoacer'i yenip Ostrogotlar Krallığıkurduğu ile zaman İtalya'ya göç ettiği bildirilmektedir. Theodahad adının Gotça dilindeki "halk" ve "çatışma" sözcüklerinden oluştuğu bildirilmektedir. Ostrogotlar kavminin geleneksel kraliyet hanedanı Amal'nın üyesi olan bir prens olarak gayet iyi bir eğitim aldığı bildirmektedir. Propokopius "De Bello Gothico (Gotlar Savaşı)" adlı eserinde Theodahad'nin Latince ve Plato'nun felsefesini gayet iyi bildiğini; ama şahsen çekingen hatta korkak olduğunu ve askeri elbiseler giymeyi sevdiğini yazmıştır. Teoderik'in İtalya'da hükümdarlığı sırasında Toskana bölgesi valisi yapıldı. Bu görevde iken kendi başına buyruk olarak Ravenna'dan bağımsız olarak epeyce büyük sayıda ve alanda araziyi kendi mülkiyetine geçirmesi hakkında şikayetler Ravenna'ya erişmeye başladı. Kral Büyük Teoderik ona bu kendi başına buyruk faaliyetlerini durdurması hakkında ihtarlarda bulundu. Büyük Teoderik'in ölümünden sonra kral yapılan torunu Athalarik döneminde kral naibi olan Teoderik'in kızkardeşi ve kralın annesi Amalasuntha krallığı idare etmekteyken yeni şikayetler üzerine Theodehad'ı Toskana valiliğinden geri aldı; onu Ravenna'ya getirtti. Theodahad'ın kanunsuz ve adaletsiz olarak eline geçirmiş olduğu iddia edilen arazileri eski sahiplerine geri vermesini emretti. Theodahad Ravenna'ya geldikten sonra Doğu Roma imparatoru temsilcisi ile görüşerek eğer kendisine büyük para tazminati verilir; kendisi Roma Senatosu üyesi yapılır ve Konstantinopolis'te yaşamak için kendine yeterli emeklilik maaşı bağlanırsa, Toskana bölgesini Doğu Roma'nın egemenliğine geçirebileceğini bildirdiği belgelenmiştir. Amal hanedanının babadan oğla geçen son erkek üyesi olan kral Athalarik genç yaşta 2 Ekim 534'te ölmesi üzerine tahta naibi olan ve gerçekte devleti yöneten annesi Amalasuntha bundan sonra da devleti de facto yönetmeye devam edebilmesi için kendine bir eş aramak zorunda kaldı. En uygun kişinin doğrudan doğruya olmadan ama yine de Amal sülalesinden olan kendi kuzeni olan Theodahad ile evlenmesinin en uygun çare olacağını düşündü. Böylece Amalasuntha ile o zaman 55 yaşlarını aşkın Theodahad resmen evlilik yaptılar ve Theodahad da "ortak kral" olarak Amalasuntha ile birlikte Ostrogotlar Krallığı devletini idare etmeye başladı. Bu sırada verilen bir ziyafetten sonra Theodahad'ın üvey annesi olan Audofleda öldü. Theodahad bu ölüme karısının sebep olduğunu iddia edip bu nedenle karısının tutuklanması gerektiğine karar verdi. Günün kronik tarihçileri ve birçok sonraki tarihçi bunun geçersiz bir bahane olduğunu iddia etmektedirler. Ravenna'da Amalasuntha'nın yönetiminden hoşlanmayıp onun elinden devlet idaresini almaya çalışan önemli bir Ostrogotlar soyluları kliği bulunduğu bilinmekteydi. Daha oğlu ölmeden önce bu komploların kendi rejimine büyük bir tehdit oluşturduğuna karar veren Amalasuntha, bu soylu komplocuların üçünü idam ettirmişti. Tutuklanmadan hemen önce de bu kliğin güçlenmeye başladığını hisseden ve kendisini güvende hissetmeyen Amalasuntha'nın yeni Bizans İmparatoru olan I. Justinianus'a bir mektup göndererek Ostrogot asilleri tarafından iktidardan ve İtalya'dan uzaklaştırılırsa Konstantinopolis'e sığınma imkânı olup olmadığını sormuştu. Theodahad'ın da bu kliğe yakınlaşıp onların isteklerine uygun bir politika gütmeye başlaması dolayısıyla karısını tutuklattığı kabul edilmektedir. Theodahad önce Amalasuntha'ya yakın olan devletin en yüksek memurlarının işlerine son vermişti. Sonra Amalasuntha'yı kraliçelikten men ederek Toskana'da Bolsena Gölü üzerinde bulunan "Martana" adasında bir kalede sürgüne ve hapse gönderdi. Fakat bu politikasını hukuken vasal olduğu Konstantinopolis'teki Doğu Roma İmparatoru I. Justinianus'a açıklaması gerekmekteydi. İmparator I. Justinianus ise İtalya'yı tekrar Doğu İmparatorluğu'na katma stratejisi uygulamaya karar vermişti. Bu gelişmeden haberdar olan Theodahad karısını tutuklamaya aldırdıktan bir yıl sonra 30 Nisan 534/535'te onu tutuklu olduğu Martana adasında hamamda iken boğdurarak öldürtmüştür. I. Justinianus İtalya'yı tekrar Doğu Roma İmparatorluğu'na katma stratejisi uygulamak için önce Amalasuntha taht naibi iken general Belisarius komutasında Sicilya'ya donanma ve asker göndermişti. Amalasuntha, Sicilya'da çok az sayıda Ostrogot asıllı vatandaş bulunduğu ve nüfusu çoğunluğu Roma vatandaşlığı statülülerden oluştuğu için imparatorluk birliklerinin Sicilya'ya çıkmasına izin vermişti. İmparatorluk birlikleri hemen hemen hiç direniş görmeden Sicilya'yı ele geçirmekte iken Theodahad karısını tutuklatmıştı. I. Justinianus bunu kınamış ve hatta onu sürgünden kurtarmak için bazı planlar yapmıştı. Fakat 30 Nisan 534/535'te Amalasuntha öldürülünce I. Justinianus bunu bir casus belli (savaş nedeni) olarak kullanıp Belisarius'un askerlerini İtalya anakarasına geçirmesine emir verip Ostrogotlar Krallığı ile Doğu Roma İmparatorluğu arasında 535-554 döneminde sürecek uzun Gotlar Savaşı'nı başlatmıştır. Bu savaşın antik tarihini yazan Proskopius"a göre: İmparatorluk saltanatının dokuzuncu yılında, Amalasuntha'ya ne olduğu haberini öğrenir öğrenmez, hemen savaş başlattı. 536 ilkbaharının sonlarına doğru Belisarius, ordusunun önünde Sicilya'dan İtalyan yarımadasına çıktı. Messina Boğazı üzerinde bulunan "Rheguim" şehrini (modern Reggio Calabria) ele geçirdi. Sonra ilerleyen Doğu Roma ordusu Napoli'yi kuşatıp ele geçirip Campania bölgesinde ilerlemeye başladı. Ostrogotların bu başarısızlığı Kralı Theodahad'ın aktif olmamasına atfedildi. Doğu Romalılar ordusuna karşı direnen Ostrogotlar Krallığı ordusu bir Ostrogot asıllı olan general Vitiges komutasında bulunmaktaydı. Bu ordunun askerleri kral olan Theodahad'ın Belisarius'a karşı çok çekingen ve korkak olarak davrandığından ve Vitiges'in emrindeki orduya hiç destek sağlamadığından şikayetçilerdi. Belisarius ordusu Roma'ya yaklaştıkça ve kralın buna hiç karşılıkta bulunmayacağı daha da açıklaştıkça, ordu mensupları arasında Theodahad'ın kendilerine ihanet edecekleri hissi çoğaldı. Sonuna Ostrogotlar ordusu askerleri Theodahad yerine Ostrogotlar Kralı olarak kendi generalleri olan Vitiges'i getirmeye karar verip onu antik Romalı geleneğine göre kalkanları üzerine kaldırarak kral ilan ettiler. Bundan sonra yeni kral olarak Vitiges Roma'ya döndü. Fakat Theodadad buradan krallığın başkenti olan Ravenna'ya doğru kaçmıştı. Yeni kral Vitiges Optaris adlı bir Ostrogot soyluyu eski kralı yakalamak için kovalamaya memur etti. Optaris, Theodahad ve küçük maiyetine Vatreus Çayı'nın dar vadisinde yetişti. Theodahad yakalandı ve hemen idam edildi. Kesilen kafası yeni Ostrogotlar Kralı ilan edilen Vitiges'e gönderildi. Theodahad'ın Gudeliva adlı bir kadınla yaşayıp ondan isimleri Teodegisclus ve Theodenantha olan iki kız çocuğunun olduğu da belgelenmiştir. Alcatraz'dan Kaçış Alcatraz'dan Kaçış (Özgün adı: Escape from Alcatraz) Don Siegel'in yönetmenliğini yaptığı ve Clint Eastwood'un başrolde yer aldığı 1979 ABD yapımı hapishane filmi. Film gerçek olaylara dayanmaktadır ve Alcatraz Adası üzerinde bulunan maksimum güvenlikli hapishaneden muhtemelen tek başarılı kaçış denemesini dramatize etmektedir. Film, Coogan's Bluff (1968), Two Mules for Sister Sara (1970), The Beguiled (1971) ve Dirty Harry (1971) filmlerinin ardından, Siegel ve Eastwood arasındaki 5. ve son ortak çalışmadır. Don Siegel Donald Siegel (26 Ekim 1912 - 20 Nisan 1991) Amerikalı film yönetmeni ve yapımcı. Filmlerinde ismi hem Don Siegel hem de Donald Siegel olarak geçer. Yönetmen en çok 1956 yapımı Merihten Saldıranlar filmi ve Clint Eastwood ile çalıştığı Kirli Adam (1971) ve Alcatraz'dan Kaçış (1979) gibi filmleri ile bilinmektedir. Eastwood ile toplam 5 film çekmiştir. Ayrıca John Wayne'in son filmi, 1976 yapımı Shootist'in de yönetmenidir. David Connolly David James Connolly (d. 6 Haziran 1977), forvet pozisyonunda görev yapmış İrlandalı eski millî futbolcudur. Profesyonel kariyerine 1994 yılında Watford kulübünde başladı. Daha sonra sırasıyla Feyenoord, Wolverhampton Wanderers, Excelsior, Wimbledon, West Ham United, Leicester City, Wigan Athletic, Sunderland, Southampton, Portsmouth, Oxford United ve AFC Wimbledon kulüplerinde oynadı. Gary Breen Gary Patrick Breen (d. 12 Aralık 1973), defans pozisyonunda görev yapmış İrlandalı millî futbolcu ve teknik direktördür. Profesyonel futbolculuk kariyerine 1990 yılında Charlton Athletic kulübünde başladı. Daha sonra sırasıyla Maidstone United, Gillingham, Peterborough United, Birmingham City, Coventry City, West Ham United, Sunderland, Wolverhampton Wanderers ve Barnet kulüplerinde oynadı. Clinton Morrison Clinton Morrison (d. 14 Mayıs 1979), forvet pozisyonunda görev yapmış İrlandalı millî futbolcudur. Profesyonel kariyerine 1998 yılında Crystal Palace kulübünde başladı. Daha sonra sırasıyla Birmingham City, Crystal Palace, Coventry City, Sheffield Wednesday, Milton Keynes Dons, Brentford, Colchester United, Long Eaton United FC, Exeter City, Redditch United FC ve Mickleover Sports FC kulüplerinde oynadı. Andrew O'Brien Andrew James "Andy" O'Brien (d. 29 Haziran 1979), defans pozisyonunda görev görev yapmış İrlandalı millî futbolcudur. Profesyonel kariyerine 1996 yılında Bradford City kulübünde başladı. Daha sonra sırasıyla Newcastle United, Portsmouth, Bolton Wanderers, Leeds United, Leeds United ve Vancouver Whitecaps FC kulüplerinde oynadı. Gary Kelly (1974 doğumlu futbolcu) Gary Oliver Kelly (d. 9 Temmuz 1974), defans pozisyonunda görev yapmış İrlandalı millî futbolcudur. Profesyonel kariyerine 1992 yılında Leeds United kulübünde başladı ve 2007 yılında aynı kulüpte futbolu bıraktı. Dean Kiely Dean Laurence Kiely (d. 10 Ekim 1970), Norwich City takımında kaleci pozisyonunda görev yapmış İrlandalı millî futbolcudur. Profesyonel kariyerine 1987 yılında Coventry City kulübünde başladı. Daha sonra sırasıyla Ipswich Town, York City, York City, Bury, Charlton Athletic, Portsmouth, Luton Town ve West Bromwich Albion kulüplerinde oynadı. Niall Quinn Niall John Quinn (d. 6 Ekim 1966), İrlandalı eski millî futbolcu ve teknik direktör. 2002 FIFA Dünya Kupası'nda İrlanda millî futbol takımının formasını giyen oyuncu forvet bölgesinde görev yapmaktadır. Profesyonel futbolculuk kariyerine 1983 yılında Arsenal kulübünde başladı. Daha sonra sırasıyla Manchester City, Sunderland ve BEC Tero Sasana kulüplerinde oynadı. Lee Carsley Lee Kevin Carsley (d. 28 şubat 1974), orta saha pozisyonunda görev yapan yapmış İrlandalı millî futbolcu ve teknik direktördür. Profesyonel futbolculuk kariyerine 1994 yılında Derby County kulübünde başladı. Daha sonra sırasıyla Blackburn Rovers, Coventry City, Everton, Birmingham City ve Coventry City kulüplerinde oynadı. Steven Reid Steven Reid (d. 10 Mart 1981), defans pozisyonunda görev yapmış İrlandalı millî futbolcu ve teknik direktördür. Profesyonel futbolculuk kariyerine 1998 yılında Millwall kulübünde başladı. Daha sonra sırasıyla Blackburn Rovers, Queens Park Rangers, West Bromwich Albion, West Bromwich Albion ve Burnley kulüplerinde oynadı. Alan Kelly, Jnr Alan Kelly Jr. (d. 11 Ağustos 1968), kaleci pozisyonunda görev yapmış İrlandalı millî futbolcudur. Profesyonel kariyerine 1985 yılında Preston North End kulübünde başladı. Daha sonra sırasıyla Sheffield United, Blackburn Rovers, Stockport County ve Birmingham City kulüplerinde oynadı. Muhammed el-Cihani Muhammed el-Cihani (d. 28 Eylül 1974), defans pozisyonunda görev yapmış Suudi millî futbolcudur. 2002 FIFA Dünya Kupası'nda Suudi Arabistan millî futbol takımının formasını giydi. Pierre Morel (diplomat) Pierre Morel (d. 27 Haziran 1944) FransÄ±z diplomat. Hukuk lisansı yapmış, Paris Siyasal Bilgiler Enstitüsü'nü ve École Nationale d'Administration'u bitirmiştir. 1971 yılından itibaren Dışişleri Bakanlığında görev almıştır. 1979-1981 yıllarında Fransa'nın Avrupa İşleri Genel Sekreterliği'nde görev almış, 1981-1985 yıllarında Cumhurbaşkanı François Mitterrand'ın danışmanı olarak görev almış, 1985-1986 yıllarında Dışişleri Bakanlığı siyasi işler müdürlüğü görevini üstlenmiştir. 1986-1990 yıllarında Cenevre Silahsızlanma Konferansı nezdinde büyükelçi olarak görev yapmıştır. 1991-1992 yıllarında Cumhurbaşkanı Mitterrand'ın diplomatik danışmanı olmuştur. Ardından sırasıyla Rusya, Çin ve Vatikan büyükelçiliği yapmış, 2006-2012 yıllarında Avrupa Birliği'nde görev almış ve AB'nin Orta Asya özel temsilcilisi olmuş ve bunu tamamlayıcı olarak 2008-2011 yıllarında Gürcistan Krizi için AB'nin özel temsilciliği görevini de üstlenmiştir. Eşi de kendisi gibi bir diplomat olan Olga Bazanoff'dur ve bu evlilikten Alexis, Anissia ve Adrien adında üç çocuğu vardır. Élysée Sarayı Diplomatik GÃ¶rev Abdullah SÃ¼leyman Zubrmavi Abdullah Süleyman Zubrmavi (d. 15 Kasım 1973), defans pozisyonunda görev yapmış Suudi millî futbolcudur. Suudi Arabistan millî futbol takımının formasını giyen oyuncu 3 kez FIFA Dünya Kupası'nda yer almıştır. Muhsin el-Harsi Muhsin el-Harsi (d. 17 Temmuz 1976), defans pozisyonunda görev yapmış Suudi millî futbolcudur. Profesyonel kariyerine 1998 yılında Al-Nassr kulübünde başladı. İbrahim eş-Şehrani İbrahim el-Şehrani (d. 21 Temmuz 1974), orta saha pozisyonunda görev yapmış Suudi millî futbolcudur. Profesyonel kariyerine 1994 yılında Damac kulübünde başladı. Daha sonra sırasıyla El-Ehli ve El-İttihad kulüplerinde oynadı. 2002 FIFA Dünya Kupası'nda Suudi Arabistan millî futbol takımının formasını giydi. Ubeyd ed-Dusari Ubeyd ed-Dusari (d. 2 Ekim 1975), forvet pozisyonunda görev yapmış Suudi millî futbolcudur. 2002 FIFA Dünya Kupası'nda Suudi Arabistan millî futbol takımının formasını giyen oyuncu, 94 millî maçta 41 gol kaydetmiştir. Abdullah el-Cumaan Abdullah el-Cumaan ed-Dusari (d. 10 Kasım 1977), Suudi millî futbolcudur. 2002 FIFA Dünya Kupası'nda Suudi Arabistan millî futbol takımının formasını giyen oyuncu forvet bölgesinde görev yapmaktadır. Abdullah el-Vakid Abdullah el-Vakid (d. 29 Eylül 1975), orta saha bölgesinde görev yapmış Suudi millî futbolcudur. 2002 FIFA Dünya Kupası'nda Suudi Arabistan millî futbol takımının formasını giydi. El-Hasan el-Yami El-Hasan el-Yami (d. 21 Ağustos 1972), forvet pozisyonunda görev yapmış Suudi millî futbolcudur. Profesyonel kariyerine 1996 yılında Al-Ittihad kulübünde başladı. Daha sonra ise Najran SC kulübünde oynadı. 2002 FIFA Dünya Kupası'nda Suudi Arabistan millî futbol takımının formasını giydi. Muhammed el-Hocalı Muhammed Bekir el-Hocalı (d. 15 Ocak 1973), kaleci pozisyonunda görev yapmış Suudi millî futbolcudur. Profesyonel kariyerine 1998 yılında Al-Nassr kulübünde başladı. Daha sonra sırasıyla Sdoos Club, Al-Raed ve Al-Feiha FC kulüplerinde oynadı. 2002 FIFA Dünya Kupası'nda Suudi Arabistan millî futbol takımının formasını giydi. Matías Almeyda Matías Almeyda (d. 21 Aralık 1973), Guadalajara takımında orta saha pozisyonunda görev yapan Arjantinli futbolcudur. Profesyonel kariyerine 1991 yılında River Plate kulübünde başladı. Daha sonra sırasıyla Sevilla, Lazio, Parma, Internazionale, Brescia, Quilmes, Lyn, Fénix ve River Plate kulüplerinde oynadı. Korkunç İvan Oğlunu Öldürüyor Korkunç Ivan ve Oğlu İvan, 16 Kasım 1581'de () İlya Repin'in en meşhur tablolarından biridir. Korkunç İvan Oğlunu Öldürüyor () olarak da bilinir. Resim, ilk Rus Çarı IV. İvan'ın, bir öfke krizi sonucu oğlu İvan Ivanoviç'in şakağına asasıyla vurmasından sonra oğlunun babasının kucağında ölüşünü göstermektedir. Tabloda, babanın dehşeti, pişmanlığı ve azabı, ve hayatı sönmekte olan oğlunun sakin ifadesi görülmektedir. 1885'te tamamlanan tablo, Moskova'da Tretyakov Galerisi'nde sergilenmektedir. Repin'in anılarında belirttiğine göre, bu resmin ilham kaynağı, II. Aleksandr'ın devrimci Narodnaya Volya örgütü üyeleri tarafından katli ve bunun ardından örgüt üyelerinin idamından duyduğu huzursuzluktu. "Bu tarihsel trajedinin uyandırdığı, varlığımızın en derinliklerine uzanan acı duygularını bir tabloya yansıtmak doğaldı" diye yazmıştır. "Bu yıl bir dizi korkunç olaya tanık oldu. Tarihten bir çıkış bulmam normaldi. Yeni bir tabloya heyecanla başladım. Tablonun konusu, çağımızdaki zulümdü." Bu cinayet Repin'i bunun arkasında yatan nedenleri düşünmeye itmiş, sonunda bir gece, Nikolay Rimski-Korsakov'un "Antar" adlı eserini dinledikten sonra tablonun konusu aklına gelmiştir. Repin, anılarında, konserde bu parçayı dinlerken hissettiği dehşet duygusunu resmine aktarmaya karar verdiğini yazmıştır. Repin'in belirttiğine göre, tabloya etki etmiş olan bir diğer unsur, 1883 Avrupa gezisinde ziyaret ettiği sergilerde gördüğü çok sayıda boğa güreşi temalı kanlı tablolardı. "Rusya'ya geri dönünce Korkunç İvan ve Oğlu'nun kanlı sahnesini yapmaya giriştim. Ve kanlı resim çok başarılı oldu." diye yazmıştır. Korkunç Ivan'ın oğlu Ivan Ivanoviç'in ölümünün nasıl olduğu hakkında çeşitli rivayetler vardır ve onun babası tarafından öldürüldüğü kesinlik kazanmamıştır. Repin, bu konuda tarihçi Nikolay Karamzin'in anlatısını kullanmaya karar vermiştir. Olayın bu versiyonuna göre, Korkunç İvan ile oğlu arasındaki ilişkiler kötüydü. Oğul İvan'ın ölümünden bir gün önce baba İvan, hamile olan gelini Yelena'nın odasına habersiz girivermiş, orada Yelena'yı o zamanki adetlere göre uygunsuz derecede az giyimli bir şekilde oturur görünce hiddetlenmiş, onu dövmeye başlamıştı. Karısının çığlıklarını duyan oğul İvan yardıma koşmuş ve babasına "ilk karımı nedensiz olarak manastıra gönderdin, ikincisine de aynı şeyi yaptın, şimdi de üçüncüsüne vurdun ve rahminde taşıdığı oğlunun ölümüne yol açtın demiştir." Yelena dayağın ardından düşük yapmıştır. Ertesi gün, oğlu bu konuyla ilgili olarak babasına çıkışmış, babası ise onu, o günlerin gündeminde olan Livonya Savaşı ile ilgili olarak kendisine itaatsizlikle suçlamıştır. Oğul İvan, babasına olan sadakatini ısrarla tekrarlamış ama, savaşla ilgili olarak, Pskov şehrinin kurtarılması gerektiğini savunmuştur. Oğlunun bu tutumuna öfkelenen baba İvan, asası ile oğlunun kafasına vurmuştur. Olaya şahit olan başbakan Boris Godunov, araya girmeye çalışmış ama kendisi de bir darbe yemiştir. Oğul İvan, şakağından yaralanmış şekilde yarı baygın yere yıkılmıştır. Baba İvan derhal oğluna koşmuş, yüzünü öpüp "Kahrolayım, oğlumu öldürdüm! oğlumu öldürdüm!" diye bağırmıştır. Oğul İvan bir an ayılmış ve "sadık bir oğul ve sade bir kul olarak ölüyorum" demiştir. Sonraki birkaç gün boyunca baba İvan bir mucize olması için durmadan dua etmiş ama veliaht çar, birkaç gün sonra, 19 Kasım 1581'de ölmüştür. Repin, Aleksandr II'yi öldüren devrimcilerin idamından hemen sonra bu tablo üzerinde çalışmaya başladığını anılarında yazmıştır. "Çağdaş hayatın dehşetleri altında ezilmiş" duygularla, hummalı çalışma dönemleri sırasında tabloyu yapmıştır. "Bir deli gibi çalıştım, bazen dehşet içindeydim" diye yazmıştır. Başlangıçta Repin tabloyu bir şiddet betimlemesi olarak düşündü. İlk skeçlerinde devrilmiş eşyalar vardı, çar cinayet aletini elinde tutmaktaydı, oğlu babasını kolundan sarkmaktaydı. Repin 1883'te tablosu için bir etüd (skeç) yaptı. Bu çalışmada besteci Pavel Blaramberg Çar İvan, ressam Vladimir Karlovich Menk de oğul İvan için model oldular. Ama 1885'te tamamlanan son eser şiddeti değil, şiddetin çözümlenmesini yansıtmaktadır. Ölmekte olan oğlun affedici bakışları ve babanın büyük pişmanlık ifadesi bu mesajı vermektedir. Bu tabloda Repin, Çar için arkadaşı Grigory Myasoyedov'u, çarın oğlu için de Vsevolod Garshin'i model olarak kullanmıştır.. Repin'in oğul İvan için model olarak Garshin'i seçmesinin nedeni, onun görünümü değil, kişiliği ve görüşleriydi. Repin, Garshin hakkında, bakışlarının iyilik dolu ve düşünceli, tanık olduğu şu veya bu haksızlıktan dolayı çoğu zaman gözlerinin dolu, davranışlarının mahcup ve narin, kişiliğinin melek gibi ve "güvercin kadar saf", dünya görüşünün barışsever olduğunu yazmıştır anılarında. Tabloda gösterilen mekân çar sarayındaki bir odadır. Oda zengince döşenmiş ve süslenmiştir. Yerlerde ince dokunmuş halılar, geri planda bir soba ve süs vazoları görünmektedir. Repin'in sunduğu sahne, Çar İvan'ın oğlunun kafasına demir bir asa ile şakağına vurmasından sonrasıdır. Resmin odak noktası olan çar ve oğlu sabah güneşi ile aydınlanmıştır. Çar halının üzerine diz çökmüş, ölmekte olan oğluna sarılmış, onun kanlı kafasını eliyle tutmaktadır. Çarın ifadesinde korkunç bir çaresizlik ve pişmanlık vardır. Oğlunun yüzünde ölüme teslim olmuş bir sakinlik görünmektedir, yanağında bir gözyaşı vardır. Ön planda, düşürülmüş asa, daha geride, devrilmiş bir koltuk görünmektedir. Resimde kırmızı renkler hakimdir, oğul çarın gömleğindeki pembeden, halıdaki çeşitli kırmızı tonlarına ve geri plandaki bordolara kadar. 1885'de tamamlanan tablo, Gezginler grubunun 12. sergisinde teşhir edildi. İlerici eleştirmenler tabloyu överken tutucular onu eleştirdiler. Sergide tabloyu gören bir eleştirmen, tablodaki aşırı dehşetin izleyicilere estetik bir zevk tatmini duymalarına engel olduğunu belirtmiştir. Bir diğer eleştirmen, eserin psikolojik boyutunu takdir etmiş, tabloda en üst düzeyde bir ifade gücüne ulaşılmış olduğunu, daha fazlasının eseri bir karikatüre dönüştüreceğini yazmıştır.. Tablo konusunun "iğrençliği" bir yana, çok fazla kan göstermesi de bir diğer eleştiri konusu olmuştu. İmparatorluk Bilimler Akademisi'nden bir anatomi profesörü böyle bir yaradan o kadar çok kan çıkamayacağına dair bir konuşma vermişti. Tablonun savunucularından eleştirmen Vladimir Stasov ve yayımcı Aleksey Suvorin ise bu eleştirileri alaya almış, esas konunun çarın duygusal şiddet eyleminden sonra duyduğu pişmanlık ve kendini suçlama duygusu olduğunu belirtmiş, ahlâken yüceltici olan bu konunun dramatik bir şekilde sunulduğunu söylemişlerdir. Bir eleştirmen, tablonun sadece bir cinayeti sahnelemekle kalmadığını, aynı zamanda Hristiyanca bir sevgi ve affedicilik ile, baba ve oğul arasındaki ihtilafın çözümlenişinii de gösterdiğini belirtmiştir. Rus Ortodoks Kilisesi Kutsal Sinod'unun başı olan Konstantin Pobedonostsev bu tablodan dolayı öylesine kızmıştı ki, imparator III. Aleksandr üzerinde olan nüfuzunu kullanarak resmin sergilenmesinin yasaklanmasını sağlamıştı. Pobedonostsev, "bugünlerin sanatı hayret verici: en ufak bir idealden yoksun, sadece çıplak realizm, ve eleştirme ve teşhir eğilimli" demiştir. Bu eser, yasaklamasıyla Rus İmparatorluğunda sansürlenen ilk tablo oldu. Katil çarın portrelenmesi Rus monarşi kurumuna karşı bir saldırı olarak yorumlandı. Sanat koleksiyoncusu Pavel Tretyakov sergiden hemen sonra tabloyu satın aldı, ama 1 Nisan 1885'te kendisine "tablonun sergilenmesine ve herhangi yollan halka ulaşmasına izin vermemesi" emredildi. Bu yasak, üç ay sonra, 11 Haziran 1885'te kaldırıldı, saraya yakın bir sanatçı olan Alexey Bogolyubov'un ricası üzerine. Sonraki yıllarda tablonun konusuna karşı duyulan tepki dindi, Repin bir Rus sanat dehası olarak kabul gördü ve bu tablo da onun en önemli eserlerinden biri sayıldı. 16 Ocak 1913'te, bir ikono sanatçısının oğlu olan 29 yaşında Abram Balaşev, Tretyakov Galerisi'nde sergilenmekte olan "Korkunç İvan ve Oğlu İvan" tablosuna saldırdı. Saldırgan "Kan! neden bu kadar kan! yok olsun kan!" diye bağırıyordu. Üç bıçak darbesi ile tabloda her iki İvan'ın yüzlerinini kesti. Balaşev'in akli dengesi bozuk bulundu ve bir akıl hastanesine kaldırıldı. Repin yaşadığı Finlandiya'dan Moskova'ya bizzat gelip, 27 yıl önce yaptığı tabloyu tamir etti. Ancak, tabloyu eskisinin aynısı gibi yapmadığı için,Repin'in gidişinden sonra restorasyonu Igor Grabar tamamladı. Tablonun kaliteli fotoğraflarının mevcut olması sayesinde kolaylıkla eski hâline geri getirilebildi. Olaydan sonra Tretyakov Galerisinin müdürü I.S. Ostroukhov istifa etti ve yerine Igor Grabar geçti. Bela Arayan Adam Bela Arayan Adam (), 1972 yılında çekilen John Sturges'ın yönetmenliğini yaptığı ve Clint Eastwood, Robert Duvall'ın başrolde oynadığı oynadığı ABD yapımı western türündeki sinema filmidir. Film, Frank Harlan adında zengin bir toprak sahibi tarafından kiralanmış eski bir kelle avcısı toprak reformu için mücadele eden Meksikalı devrimci lider Luis Chama'nın izini sürmek için yaşadığı olayları anlatmaktadır. Killer Within "Killer Within" (Türkçesi "İçindeki Katil"), kıyamet sonrası korku televizyon dizisi "The Walking Dead" 'in üçüncü sezonunun dördüncü bölümüdür. İlk olarak Birleşik Devletler'de 'de AMC'de yayımlanmıştır. Bölüm, Sang Kyu Kim tarafından yazılmış ve Guy Ferland tarafından yönetilmiştir. Bölüm, Sarah Wayne Callies ve IronE Singleton'ın dizide sürekli olarak göründükleri son bölüm olmuştur. Eleştirmenler bölümdeki oyunculuğa ve kasvetli havaya atıfta bulunarak bölümü olumlu karşılamışlardır. Ancak bazı eleştirmenler, hikâyenin aldığı yeni şekli kritize etmişlerdir. "Killer Within" Birleşik Devletler'de yayınlandığı gece, aralarında 18-49 yaş grubu izleyici kitlesinin %4.9'unun da bulunduğu 9.27 milyon kişi tarafından izlenmiştir. "Killer Within", kimliği belirsiz bir kişinin bir geyik cesedinin parçalarını aylakları kendisine çekmek için kullanması ile başlar. Aylaklar kan izlerini takip eder ve kimliği belirsiz bu kişi, hapishanenin kilidini kırarak geyiğin kalbini kapı girişine koyar. Geyiğin kalbinde tıpkı daha önce Carl'ın vurulmasına yol açan geyiğinki gibi bir delik vardır. Rick Grimes (Andrew Lincoln), Carol Peletier (Melissa McBride), Daryl Dixon (Norman Reedus), Maggie Greene (Lauren Cohan), Glenn (Steven Yeun) ve Theodore "T-Dog" Douglas (IronE Singleton) ile hapishaneyi kendileri için kalıcı bir eve dönüştürmek için yapılması gerekenleri tartışmaktadır. O sırada grup, hapishanede kalan Axel (Lew Temple) ve Oscar (Vincent Ward) isimli mahkûmlar tarafından ziyaret edilir. Mahkûmlar içinde bulundukları durumdan rahatsızdır ve Rick'in grubunun bir parçası olmak için yalvarırlar. Rick onların bu isteklerini kabul etmez ve iki grup arasında daha önce yapılan anlaşmaya sadık kalmaları konusunda onları uyarır. T-Dog, mahkûmların kendilerine katılması taraftarıdır ancak Rick, Maggie, Glenn, ve Daryl'in de desteğiyle, mahkûmların kendi hücrelerinde kalması gerektiği konusunda ısrar eder. Axel ve Oscar onların bu isteğini reddeder zira hücrelerinde çok sayıda ölü ceset vardır ve bu cesetleri yakmayı planladıkları bahçe ise aylaklarla çevrilidir. Rick iki mahkûmu kabul etmez ve onlara bir haftalık yiyecek verir ve onların bu süre içerisinde oradan ayrılacaklarını düşünür. Şüpheli Michonne, Vali ve adamları tarafından getirilen Ulusal Muhafaza araçlarını incelemketedir. Araçların birinde bir dizi kurşun deliğine ve kan izlerine rastlar. Vali Michonne'nin yanına geldiğinde, Michonne, askerlerin ölümü hakkında valiyi sorgulamaya başlar. Vali, Michonne'nin sorularını yanıtsız bırakır ve onu Woodbury'de kalma konusunda ikna etmeye çalışır. Vali ile tartışmasının ardından Michonne, Andrea'ya kıyı kesimine gitme planlarından bahseder. Hershel Greene (Scott Wilson), bacağı kesildikten sonra ilk adımlarını atmaya başlamıştır ve kızı Beth Greene (Emily Kinney), Lori Grimes, ve oğlu Carl Grimes (Chandler Riggs) tarafından desteklenmektedir. Grubun Hershel'in yeniden ayağa kalkması yüzünden olan sevinci, bir grup aylağın beklenmedik bir şekilde hapishanenin bahçesini istila etmesiyle son bulur. Oluşan kaos, grubun parçalanmasına neden olur. Hapishane bahçesinin iç geçidini daha güvenli hale getirmeye çalışırken T-Dog'un omzu bir aylak tarafından ısırılır. Rick, Daryl ve Glenn dışarıdan koşarak olay yerine gelir ve Glenn, bahçe geçidinin kilidinin kırıldığını ve zincirlerinin kesildiğini görür. Bu durum, Rick'in olan olaylardan Axel ve Oscar'ın sorumlu olduğunu düşünmesine sebebiyet verir. Ancak hapishanenin alarmları çalışmaya başladığında ve ses daha fazla aylağı hapishaneye doğru çektiğinde, çıkan olayların sorumlusunun bir başkası olduğuna inanırlar. Oscar, yedek jeneratörlerin alarmları çalıştırdığını söyler ve bunun üzerine iki grup bir araya gelerek alarmları kapatmak için jeneratörü aramaya koyulurlar. Woodbury'de, Andrea, Merle Dixon'a (Michael Rooker) Hershel'in çiftliğinin yerini verir. Merle, kardeşi Daryl'i aramak için Andrea'dan kendisine katılmasını ister ancak Andrea bu isteğini kabul etmez. Vali de aynı şekilde Merle'nin kardeşini arama isteğini geri çevirir ancak daha sonra bu konudaki fikrini değiştirerek Merle'nin konu hakında daha detaylı bilgiye sahip olması durumunda Daryl'i aramak için kendisine katılacağı sözünü verir. Aynı zamanda Vali, Andrea ile gittikçe yakınlaşmaya başlamıştır. Andrea, Michonne'nin itirazlarına rağmen bir süre daha Woodbury'de kalmaya karar vermiştir. Carol yaralı durumda olan T-Dog'a yardım teklifinde bulunur ancak T-Dog bunu kabul etmez zira yarası çok derindir. Bir koridorun iki tarafının da aylaklarla çevrili olması sebebiyle kapana kısılan ikili, T-Dog'un kendisini Carol'ın güvenliği uğruna feda etmesiyle Carol'ın kurtulmasının önünü açar. Aylakların T-Dog'u canlı canlı yemeye başladıklarını gören Carol oradan derhal uzaklaşır. Binanın diğer tarafında ise Lori doğurmaya başlar. Carl, Lori ve Maggie kendilerini kazan odasına kilitler. Lori bebeği doğurmak için ıkınmaya başladığında kenisinden çok miktarda kan geldiğini görür ve bunun sonucunda doğumdan sağ çıkamayacağını anlar ve Maggie'den kendisine sezaryen doğum yapmasını ister. Carl ve Maggie, sezaryenden Lori'nin sağ çıkmayacağını bilmektedir. Bebek sağ doğar ve doğum sırasında Lori hayatını kaybeder. Bir aylak olarak yeniden canlanmasının önüne geçmek için Carl, annesinin başına bir el ateş eder ve Maggie ile birlikte oradan ayrılır. Daha önce aylaklarla dolu olan bir bahçeye Rick'in bıraktığı Andrew (Markice Moore), hapishanede olan olayların failidir zira jeneratör odasında Rick'e saldırır. İki adam birbirleri ile boğuşurken Daryl, kapıyı tutarak aylakların jeneratör odasına girmelerini engellemeye çalışmaktadır. O sırada Oscar Rick'in silahını alır. Andrew, Oscar'dan Rick'i öldürmesini ister ancak Oscar Andrew'ı öldürür ve silahını Rick'e geri verir. Rick ardından acil durum jeneratörlerini kapatır. Bu durum alarmların susmasına neden olur. Glenn ve Axel onlara katılır. Grup binadan dışarı çıkarken T-Dog'un parçalanmış bedeninin yanı sıra Carol'ın saç bandını da görürler ve bu durum ekibin Carol'ın da öldüğünü düşünmelerine neden olur. Grup, binanın dışındaki Beth ve Hershel ile buluşur. Rick tam hapishane binasına geri girip diğerlerini aramaya başlayacakken binadan Carl ve Maggie'nin bebekle birlikte binadan çıktıklarını görür. İlk önce Lori'nin onlarla birlikte olmamasına şaşıran Rick, daha sonra Lori'nin öldüğünü anlar ve yere yığılır. "Killer Within" Sang Kyu Kim tarafından yazıldı. Guy Ferland, "The Walking Dead"in üçüncü sezonu için ikinci yönetmenliğini yaptı. Ferland daha önce üçüncü bölüm "Walk with Me"yi de yönetmişti. "Killer Within" Sarah Wayne Callies (Lori) ve IronE Singleton (T-Dog) dizide sürekli olarak yer alan oyuncular olarak en son yer aldıkları bölüm oldu. Her ne kadar Callies, Lori'nin ölümünü Frank Darabont'a daha önce birkaç kez önerse de, Glen Mazzara onu öldürmeye karar verdi. Yazar ekibi Lori'nin ölümünü sezonun erken bölümlerine kaydırarak, yazar ekibinin taze fikirlerle gelebilmesinin önünü açmış oldu. Mazzara ve Callies Lori'nin nasıl öldürüleceği konusunda görüş alışverişinde bulundular ancak Callies daha fazla bilgi sahibi olabilmek için senaryonun yayımlanmasını bekledi, zira karakterinin onun öleceğinden haberi yoktu. Callies, Mazara ile birlikte ölüm sahnesi üzerine birkaç hafta boyunca prove yaptı. Mazzara, bazı değişikliklerin dizinin senaryosunda yer almadığını, ancak Callies'in bu değişikliklerin oraya ait olduğuna inandığını belirttiğini dile getirdi. Ölüm sahnesine hazırlanmak için Callies, Stanley Kubrick'in yönettiği "Full Metal Jacket" (1987) filmini Ferland ile birlikte izledi. Arliss Howard'ın performansını beğenen Callies, canlandırdığı karakterinin ölümünü ani ve biraz garip olarak nitelendirdi. Callies, canlandırdığı karakterin ölümünü Riggs ile birlikte prova etmedi. Bunun yerine çekimlerin yapıldığı gün birlikte çalışarak duygusal olarak yoğun ve saf bir performans sergilemeyi başardılar. Yapımcılar Cohan'ı ölüm sahnesine hazırlamak için sezaryen konusunda eğittiler. Callies dansçıların giydiğine benzer tek parça bir kıyafet giydi ve kıyafetin ön kısmı hamile bir kadının göbeğini andıran yapma bir göbek, kıyafete eklendi. Bu işlemin tamamlanması yaklaşık bir saat sürdü. Yapma göbeğin içerisinde yapma bir rahim bulunuyordu. Bu rahmin içerisinde de yapma bir cenin yer aldı. Bölümde, göbeğin kesilmesi sonucu yüksek miktarda akan kan net bir şekilde gösterildi. Bu kan, elbisenin ön kısmına eklenmiş küçük bir tüp aracılığı ile pompalandı. Singleton, üçüncü sezonun çekimleri başladığında karakterinin geleceği hakkında bilgilendirildi ve özellikle T-Dog'un hayranlarından bu durum saklandı. Singleton, karakterinin ölümü hakkında şunları söyledi: "[Senaryoyu] okuduğumda, karakterin bir kahraman olarak öldüğünü gördüğümde çok sevindim. Bundan büyük memnuniyet duydum." "Killer Within"in ana teması ölümdür. T-Dog Carol'ın kaçmasını sağlamak adına kendini feda ederken, Lori bir operasyon sırasında hayatını kaybeder ve Andrew ise Rick'i öldürmeye çalışırken ölür. Kirkman, Rick ve Carl'ın bu sezonda farklı bir ruha bürünmesini istemiş ve Lori'nin ölümü her iki karakterin bu yöndeki gelişimlerinde hızlandırıcı bir rol oynamaktadır. Rick'in çektiği acı, bölümün kapanışında belirgin olarak hissedilmektedir. Kirkman, bu durumun sadece kaçınılmaz olmamakla birlikte Rick'in karakterinin gelişiminde de önemli bir yer tuttuğunu belirtmiştir. Sarah Wayne Callies ölüm sahnesi hakkındaki görüşlerine TVLine'da şu şekilde yer vermiştir: "Bence muhteşemdi. Rick arka planda yere yığılırken Carl'ın soğuk ancak bir o kadar da güçlü duruşu muhteşem bir şekilde yansıtıldı. Bu sahneyi birkaç farklı şekilde çektiklerini biliyorum. Sahnenin nasıl olması gerektiğine yönelik ortada birkaç farklı fikir vardı. Ancak ortaya çıkan sonuç muhteşem oldu zira bu sonuç Carl'ı tanrılaştırıyordu. Bu küçük çocuk daha az önce belki de hayatının en büyük eylemini gerçekleştirmiş, o an babasının orada onu kurtaracak durumda olmadığını anlayarak annesine karşı fedakârlığı ve vahşeti bir arada göstermeyi başardı. Güçlü olması gereken artık benim diyordu." Hem T-Dog'un hem de Lori'nin ölümleri kahramanca tasarlanmıştı ve kendi kişisel hayatlarından esintiler taşıyordu. Mazzara, T-Dog'un bir futbol oyuncusu olmasının bu sahnenin son halini almasında büyük etkisi olduğunu, zira "kahramanca bir defans oyuncusu gibi davranarak, kendi hayatı pahasına olsa bile aylakları bir çamaşır ipi gibi dizmeyi başardığini" söylemiştir. Lori'nin vefatı ile ilgili olarak da, çocuğun doğumunun kahramanca olduğunu belirtmiştir: "Bir kadının doğum yapması ve aynı zamanda bunun bedelini ödemesi ve çocuklarının hayatta kalmasına odaklanırken gösterdiği kahramanlık, bence muhteşem bir hikâye ve tarih boyunca bu hikâye milyonlarca kez gerçekleşti." "Entertainment Weekly" için yazdığı makalesinde, Darren Franich, Lori'nin ölümünü Eyüp kitabına bağlamış ve karakter için "üçlü" bir Katarsis görevi üstlendiğini belirtmiştir. Franich, Lori'nin Shane Walsh (Jon Bernthal) ile olan evlilik dışı ilişkisini, ilk günaha —Hristiyanlara özgü dini bir lanetlenme konsepti— kinayeli bir gönderme olarak betimlemiştir zira olaylar daha sonra Lori kaderiyle yüzleşmeye başladıkça iyimser bir Yeni Ahit umut görüşüne dönüşmüştür. Franich, "Killer Within" incelemesini "Kendine güveniyordu. Korkusuz ve kahramancaydı," diyerek tamamlamıştır. Hudson, bu bölümde yer alan hizipçiliği bir kinaye olarak algılamıştır ve buna gerekçe olarak da Maggie, Rick ve diğerlerinin Oscar ve Axel'i guplarına kabul etmesini göstermiştir. "Los Angeles Times" yazarı, karakterlerin eski kültürel ve toplumsal medeniyetlerinden çok uzun süre önce ayrıldığını ve "birbirleri ile sıkı sıkıya bağlı küçük bir grubun avcılık, toplayıcılık yaptığını ve kendi gruplarından olmayan herkesi ölümcül birer tehdit olarak gördüklerini" belirtmiştir. Bölüm ilk yayınlandığı gece 9.27 milyon izleyiciyi ekranları başına çekmeyi başardı, ancak bu rakam bir önceki bölümün ulaştığı 10.51 milyon izleyiciden çok daha azdı. "Killer Within" 18-49 yaş aralığındaki izleyici kitlesinden 4.9 puan aldı. Haftalık reytinglerindeki sert düşüşlerine rağmen reytingler bazında "Real Housewives of Atlanta" ve "Breaking Amish" gibi televizyon programlarını önemli ölçüde geride bıraktı. Birleşik Krallık'ta, "Killer Within" 893,000 izleyiciye ulaşarak o haftanın FX kanalında en çok izlenen televizyon programı oldu. "Killer Within" televizyon eleştirmenleri tarafından olumlu karşılandı. "The Washington Post" eğlence yazarı Jen Chaney, "Killer Within"in, dizinin bugüne kadarki duygusal olarak en sarsıcı olaylarına yer verdiğini söylerken, benzer bir görüş de "Time" dergisinden Nate Rawlings'e aitti. Rawlings, bu bölümün "Beside the Dying Fire" bölümünden bu yana en etkileyici bölüm olduğunu söyledi. Bex Schwartz, "Rolling Stone" dergisi için yazdığı eleştirisinde "Killer Within"in dizinin bugüne kadarki en iyi bölümü olduğunu söyledi. "The Huffington Post" sitesinden Maureen Ryan bölümü "son derecede güçlü bir sona" sahip "gergin, korkunç geçen bir saat" olarak değerlendiirken, IGN'den Eric Goldman, 10 üzerinden 9.5 puan verdiği bölümü "son derecede gergin [ve] acımasız" olarak nitelendirdi. Lori ve T-Dog'un kaderleri de televizyon eleştirmenleri tarafından olumlu karşılandı. HitFix yazarı Alan Sepinwall'a göre, Lori ve Carl'ın birbirlerine elveda ettiği sahne, dizinin ikinci sezonunun son bölümü "Pretty Much Dead Already"den bu yana en yürek burkan sahnesiydi. "Los Angeles Times" köşe yazarı Laura Hudson ise Lori'nin ölümünü, kendi kontrolünde olmayan olaylardan ötürü çok acı çekmiş bir karakterin acı sonu olarak nitelendirdi. "Forbes" dergisinden Erik Kain ise Lori'nin ölümünü izlemenin çok zor olduğunu söyledi ve T-Dog'un ölümünü ise karakter her ne kadar programın ana karakterlerinden birisi olmamasına rağmen sarsıcı bulduğunu dile getirdi. Kain, köşe yazısında, "Bu bölümleri izlemek ne kadar zorsa, dizinin geleceği için olan ümitlerim de o kadar çoktur." açıklamasında bulundu. "Wall Street Journal"dan Michael Rapoport T-Dog'un ölümü her ne kadar kahramanca olsa da Lori'nin yürekleri burkan ölümünün akıllarda daha kalıcı olduğunu belirtmiştir. Lori'nin ölümü "The Huffington Post" sitesinde "2012'de Televizyonun En Büyük Aman Tanrım Anları" listesinde de kendisine yer bulurken, "Slate" dergisinin düzenlediği yılın en dikkat edici televizyon anları listesinde kendisine 9. sırada yer bulmuştur. Yazar Chris Kirk, dizinin yazarların Lori'nin gittikçe bozulan ilişkisine odaklanarak izleyicileri aldattığını yazdı. Abhaz kültürü Abhazya ( "Apsny," "Apkhazeti" ya da "Abkhazeti", "Abhazya"), Karadenizin doğu kıyısında, Güney Kafkasya'nın kuzey batısında yer alan fiilen bağımsız ve kısmen tanınan bir ülkedir. Kuzey sınırında Rusya ve doğusunda Gürcistan ile çevirili olan ülke Rusya, Nikaragua, Venezuela ve fiilen bağımsız olan Güney Osetya ve Transdinyester tarafından tanınmıştır. Abhazya Cumhuriyeti Hükümeti’nin yönetim merkezi Sohum'dur. Abhazya (tüm etnik gruplar dahil) dini nüfusunun çoğunluğunu Ortodoks Hıristiyanlar ve Sünni Müslümanlar oluşturmaktadır. Abhazya'da yaşayan Ermenilerin çoğunluğu Ermeni Apostolik Kilisesi'ne mensuptur. Ancak, çoğu Hıristiyan ya da Müslüman dini görevlerini yerine getirememektedir. Çok az sayıda Yahudi, Yehova'nın Şahitleri ve yeni dinlere inanan kişilerde vardır. Kararname yürürlükte olmamasına rağmen Yehova Şahitleri organizasyonu resmen, 1995 yılından bu yana yasaklanmış durumdadır. Gürcistan anayasalarına göre, Abhazya Özerk Cumhuriyeti ve Abhazya fiili Cumhuriyeti bütün dinlerden olan kişiler (yanı sıra ateistler) kanun önünde eşit haklara sahiptir. Abhazya Savaşı'ndan bu yana Gürcü Ortodoks Kilisesi bölgede faaliyet yapamaz olmuştur. Abhazya'da çocuklar 6 yaşında eğitime başlar ve 17 yaşında mezun olurlar. Abhazya'da sadece 1 üniversite vardır. Futbol Sovyet zamanında Abhazya'da en popüler spor oldu. Cumhuriyetin resmi spor kulübü olan Dinamo Sohum, Sovyet futbolunun çoğunlukla alt liglerinde oynadı. Ancak, Abhazya Gürcü ekibi FC Dinamo Tiflis ve diğer Sovyet takımlarıyla oynayarak birçok yetenekli futbolcu yetiştirmiştir. Vitaly Daraselia, Nikita (Mkrtych) Simonian, Avtandil Gogoberidze, Niyazbey Dzyapshipa, Giorgi Gavasheli, Temuri Ketsbaia ve Akhrik Tsveiba yerlileri Sovyetler Birliği'nin en önemli futbolcular arasında yer almıştır. Abhaz sporcular Rus vatandaşları gibi uluslararası yarışmalara katılarak Abhaz nüfusunun çoğunluğu Rus vatandaşlığı da almıştır. Boks (2005 Avrupa Şampiyonu David Arşba; 2006 Rusya Şampiyonası ödül kazanan Aslan Ahba) ve serbest güreşte (2006 American Airlines Serbest Güreş Turnuvası galibi Denis Tsargush) büyük başarılar elde edinilmiştir. 2005-06 FA Premier League 2005-06 FA Premier League, FA Premier League'in 14. sezonu. 13 Ağustos 2005 tarihinde başlayan lig 7 Mayıs 2006'da sona erdi. Bir önceki sezonun şampiyonu Chelsea Nisan ayı sonuna doğru Stamford Bridge'de Manchester United'i 3-0 mağlup ederek şampiyonluğu garantiledi ve son şampiyon unvanını korudu. West Bromwich Albion, Birmingham City ve Sunderland takımları ise bir alt lige düştü. İngiltere'de Yılın Futbolcusu ödülünü 2006 yılında Steven Gerrard kazandı. İngiltere'de Yılın Genç Futbolcusu ödülünü Wayne Rooney kazandı. Kaleci: Shay Given (Newcastle United) Savunma: Pascal Chimbonda (Wigan Athletic), Jamie Carragher (Liverpool), John Terry, William Gallas (both Chelsea) Orta saha: Steven Gerrard (Liverpool), Cristiano Ronaldo (Manchester United), Frank Lampard (Chelsea), Joe Cole (Chelsea) HÃ¼cum: Thierry Henry (Arsenal), Wayne Rooney (Manchester United) Wayne Rooney, 2006 yılında İngiltere'de Taraftarların Oyuncusu seçildi. Futbol Yazarları Derneği Yılın Futbolcusu ödülünü 2006 yılında Thierry Henry kazandı. Chelsea takımından Frank Lampard ikinci kez bu ödülü kazandı. Chelsea teknik direktörüJosé Mourinho ödülün sahibi oldu. Thierry Henry, Altın Ayakkabı Ödülü'nün sahibi oldu. Arsenal formasıyla sezon boyunca ligde toplam 27 gol attı. Liverpool kalecisi Pepe Reina ödülü ilk defa kazandı. Premier League'de 20 maçta kalesinde gol görmedi. Barclays Fair Play League ödülünü Charlton takımı kazandı. Pablo Cavallero Pablo Cavallero (d. 13 Nisan 1974), kaleci pozisyonunda görev yapmış Arjantinli millî futbolcudur. Profesyonel kariyerine 1995 yılında Vélez Sarsfield kulübünde başladı. Daha sonra sırasıyla Unión Santa Fe, Espanyol, Celta, Levante ve Peñarol kulüplerinde oynadı. Claudio Husaín Claudio Daniel Husaín (d. 20 Kasım 1974), orta saha pozisyonunda görev yapmış Arjantinli millî futbolcudur. Profesyonel kariyerine 1993 yılında Vélez Sársfield kulübünde başladı. Daha sonra sırasıyla Parma, River Plate, Napoli, River Plate, River Plate, Tigres UANL, Newell's Old Boys, San Lorenzo, Newell's Old Boys, Defensor Sporting ve Audax Italiano kulüplerinde oynadı. Gustavo Adrián López Gustavo Adrián López Pablo (d. 13 Nisan 1973), orta saha pozisyonunda görev yapan Arjantinli millî futbolcudur. Profesyonel kariyerine 1991 yılında Independiente kulübünde başladı. Daha sonra sırasıyla Zaragoza, Celta ve Cádiz kulüplerinde oynadı. Kily González Kily González (d. 4 Ağustos 1974), orta saha pozisyonunda görev yapmış Arjantinli millî futbolcudur. Profesyonel kariyerine 1993 yılında Rosario Central kulübünde başladı. Daha sonra sırasıyla Boca Juniors, Zaragoza, Valencia, Internazionale, Rosario Central, San Lorenzo ve Rosario Central kulüplerinde oynadı. José Chamot José Antonio Chamot (d. 17 Mayıs 1969), defans pozisyonunda görev yapmış Arjantinli millî futbolcudur. Profesyonel kariyerine 1988 yılında Rosario Central kulübünde başladı. Daha sonra sırasıyla Pisa, Foggia, Lazio, Atlético Madrid, Milan, Leganés ve Rosario Central kulüplerinde oynadı. Roberto Bonano Roberto Oscar Bonano (d. 24 Ocak 1970), kaleci pozisyonunda görev yapmış Arjantinli millî futbolcudur. Profesyonel kariyerine 1991 yılında Rosario Central kulübünde başladı. Daha sonra sırasıyla River Plate, Barcelona, Murcia ve Alavés kulüplerinde oynadı. Art Carney Arthur William Matthew "Art" Carney (4 Kasım 1918 - 9 Kasım 2003), film, sahne, televizyon ve radyoda oyunculuk yapmış Amerikalı oyuncu. En çok durum komedisi Honeymooners'daki Ed Norton rolüyle ve Harry ve Tonto filmindeki performansı ile bilinir. Harry ve Tonto filmiyle 1974 yılında En İyi Erkek Oyuncu Akademi Ödülü kazanmıştır. Uyuşturucu içeren filmler listesi Önemli bir tema olarak ya da birkaç unutulmaz sahnede, uyuşturucu dağıtımı veya ilaç kullanımını tasvir eden filmlerdir. Sinemada bazı filmler ilaçlar ile ilgili tamamen gerçeküstü üst gerçekçi aralıklarda; daha az yargılayıcı iken bazı filmler, arsızca ilaç yanlısı veya önleyici-uyuşturucu içerir. En sık filmlerde gösterilen ilaçlar kokain, eroin, LSD, esrar ve metamfetamindir. Margot Wallström Margot Elisabeth Wallström (d. 28 Eylül 1954, Kåge, İsveç) İsveçli siyasetçi, bakan. Sosyal demokrat gençlik hareketi'nde 1974-1977 yılları arasında görevler üstlenmiş, 1979-1985 yıllarında İsveç Sosyal Demokrat Partisi'nden milletvekilliği yapmıştır. 1988-1991 yıllarında Sivil İşler (Tüketim, Kadın ve Gençlik) Bakanı olmuş, 1993 yılı itibarıyla Sosyal Demokrat Parti'nin yönetiminde yer almaktadır. 1994-1996 yıllarında Kültür Bakanı, 1996-1998 yıllarında ise Sosyal İşler Bakanı olarak görev yapmıştır. 1999-2010 yıllarında Romano Prodi ve José Manuel Barroso'nun başkanlıklarında kurulan Avrupa Komisyonu'nda komiserlik yapmıştır. 2010-2012 yılları arasında Birleşmiş Milletler Genel Sekreteri'nin silahlı çatışmalar ve cinsel saldırılara karşı mücadeleden sorumlu özel temsilcisi olmuştur. 2014 yılında Sosyal Demokratların iktidara gelmesiyle beraber İsveç Dışişleri Bakanlığına getirilmiştir. Hükümet Avrupa Komisyonu Danny Mills Daniel John Mills (d. 18 Mayıs 1977), defans pozisyonunda görev yapmış İngiliz eski millî futbolcudur. Profesyonel kariyerine 1995 yılında Norwich City kulübünde başladı. Daha sonra sırasıyla Charlton Athletic, Leeds United, Middlesbrough, Manchester City, Hull City, Charlton Athletic ve Derby County kulüplerinde oynadı. Mommy (film, 2014) Mommy, Xavier Dolan tarafından yönetilen 2014 yapımı bir Kanada filmidir. Film, 2014 Cannes Film Festival'inin ana yarışma bölümünde Altın Palmiye'ye aday gösterildi, ve Jüri Ödül'ünü kazandı. Ayrıca, Kanada tarafından En iyi Yabancı Dilde Oscar Ödülü'ne aday gösterildi. Dul bir anne olan Diane Després (Anne Dorval) bazen sıkıntılı bazense şiddete meyilli oğlu Steve (Antoine Olivier Pilon)'i yetiştirmenin zorluğu karşısında bunalmış yalnız bir ebeveyndir. Després sonraları, gizemli olan yeni komşusu Kyle (Suzanne Clément)'dan yardım ve destek almaya başlar. 19 Eylül 2014'te, "Mommy" filminin Kanada tarafından En iyi Yabancı Dilde Oscar Ödülü'ne aday gösterileceği açıklandı. Trevor Sinclair Trevor Lloyd Sinclair (d. 2 Mart 1973), orta saha pozisyonunda görev yapmış İngiliz millî futbolcudur. Profesyonel kariyerine 1989 yılında Blackpool kulübünde başladı. Daha sonra sırasıyla Queens Park Rangers, West Ham United, Manchester City, Cardiff City ve Lancaster City kulüplerinde oynadı. İnsan Yiyen Örümcek İnsan Yiyen Örümcek (Özgün adıyla Tarantula), 1955 yılında çekilmiş, Jack Arnold'ın yönetmenliği üstlendiği, John Agar, Mara Corday ve Leo G. Carroll'ın başrollerde yer aldığı bilimkurgu filmi. Film seti Arizona'da ayarlanmış olsa da çöl sahneleriyle beraber çekimler, Kaliforniya'da Apple Valley'de yapılmıştır. Infinitive Infinitive, İngilizce dilbilgisinde cümlede sınırlı (finite) olmayan fiillerin temel hâli. Genellikle infinitive marker'ı "to" ile birlikte kullanılır ancak tek başına da olabilir. Ek almamış bir fiilin infinitive sayılması için cümledeki ana fiil olmaması yani sınırsız (non-finite) olması gerekir. Sınırlı (finite) fiiller cümlenin ana unsuru olan ve kendi başına bir zaman yapısı kuran fiillerdir. Aşağıdaki ilk iki cümlede kalın yazılan run fiilleri sınırsız (non-finite) fiillerdir ve infinitive'dir. Üçüncü cümlede altı çizili "run" ise sınırlıdır ve infinitive değildir. Infinitive hâlindeki fiiller şahsa göre değişiklik göstermezler. Bu özellikleri onların tespitini kolaylaştırır. Örneğin aşağıdaki cümlede üçüncü şahıs için "-es" değişikliğine uğrayan "go" fiili infinitive değildir. Buradan yola çıkarak ikinci cümledeki "go" fiilinin de infinitive olmadığı anlaşılır: Hervé Mariton Hervé Mariton (d. 5 Kasım 1958, Cezayir) Fransız sağ siyasetçi, eski bakan. Babası Katolik annesi ise pied-noir bir Yahudidir. Cezayir'de doğmuştur. Evli olup üçü erkek biri kız olmak üzere dört çocuğu vardır ve çocukları kendisi Yahudi olmasına karşın, anneleri Katolik olduğu için Katolik olarak yetişmişlerdir. École Polytechnique'i bitirip mühendis olmuş, Paris-Dauphine Üniversitesi'nde (Paris 9) İşletme alanında yüksek lisans yapmış, Paris Siyasal Bilgiler Enstitüsü'nü bitirmiştir. Maden mühendisi olarak çalışmış ve şeflik yapmıştır. İyi derecede Rusça bilmektedir. UDF'e katılarak siyasete başlamış, UDF-Doğrudan Katılanlar'ın (UDF-AD) genel delegesi olmuş, ardından Cumhuriyetçi Parti ve daha sonra Liberal Demokrasi'nin yönetiminde yer almış, UDF genel başkanlığı için François Bayrou'nun karşısında aday olmuş ancak %10 oy alabilmiştir. Siyasetteki ilk görevleri yerel yönetimlerde olmuştur: 1983 yılında, 24 yaşında, Chevreuse belediye meclis üyesi, 1986 yılında, 27 yaşında, Rhône-Alpes bölgesel konsey üyesi seçilmiştir. 1989-1995 yıllarında Valence belediye meclis üyesi olmuş ve 1995 yılı itibarıyla de Crest belediye başkanıdır. Charles Millon'a yakınlığıyla bilinen Hervé Mariton 1994-1998 yılları arasında da Rhône-Alpes bölgesel konsey başkan yardımcısı olmuştur. 1993-1997 yıllarında Drôme milletvekilliği yapmış ancak 1997 seçimlerini kaybetmiştir. 2002 yılında yeniden Drôme milletvekili olmuş ve Halk Hareketi Birliği'nde siyaset yapmaya başlamıştır. Mart 2007'de Dominique de Villepin Hükümeti'nde Denizaşırı İller Bakanı olarak görev almıştır. Kendini liberal olarak belirten Hervé Mariton, 2006'da François Goulard ile ""Réforme et Modernité"" kulübünü kurmuştur, yine 2006 yılında en sıkı Dominique de Villepin yandaşı olarak cumhurbaşkanlığı için UMP içinden Nicolas Sarkozy'ye karşı Irak müdahalesi konusunda farklı düşünmesine rağmen Villepin'i desteklemiştir. 2010 yılında Villepin'in kurduğu yeni partiye katılmayı reddetmiş ve 2011 yılında Villepin'in partisi 'Dayanışmacı Cumhuriyet'in soldan etkilendiği için üzüldüğünü belirtmiştir. Kasım 2013'te Réforme et Modernité adındaki kulübünün adını "Droit au cœur" yapmıştır. Haziran 2014'te UMP genel başkanlığı için aday olduğunu açıklamış ve 2017 Fransa cumhurbaşkanlığı seçimlerinde aday olacak kişinin UMP'nin genel başkanı olmaması gerektiğini söylemiştir. Yerel YÃ¶netimler Meclis Hükümet Diğer Gustave Kervern Gustave Kervern (d. 27 Aralık 1962), Mauritius doğumlu Fransız oyuncu, senarist ve yönetmen. Başrolünü Catherine Deneuve ile paylaştığı 2014 yapımı "In the Courtyard" adlı filmle sivrildi. FÃ©odor Atkine Ailesi Rus kökenlidir. "Ronin" filmindeki etkili oyunculuğu ile bilinir. Karşıyaka 2014-15 sezonu Karşıyaka 2014-15 sezonu, kırmızı yeşilli ekibin 1. Lig'deki otuz üçüncü sezonu, kuruluşunun ise yüz ikinci yılıdır. 2014-15 1. Lig sezonunu 9. sırada tamamlamıştır. Türkiye Kupasına ise 2. turda veda etti. Ryan Williams Ryan Williams ile aşağıdaki kişiler kastedilmiş olabilir: Santa Monica, Kaliforniya Santa Monica, ABD'nin Kaliforniya Eyaletine bağlı Los Angeles İlçesinin Batı kıyısında yer alan bir şehirdir. İsmini, Hristiyan azize Monica'dan almıştır. Santa Monica Körfezi, kuzeyde Brentwood, batıda Los Angeles, doğuda Mar Vista ve güneydoğuda ise Venice ile komşudur. Santa Monica, birçok Hollywood starı ve yönetmeninin ilgi odağında olduğu gibi; öğrenciler, yazlıkçılar ve çevre şehirlerden gelen bireylerin de tercihidir. Santa Monica'nın nüfusu, 2010 sayımına göre 89.736'dır. George Ogden Abell George Ogden Abell (1 Mart 1927 – 7 Ekim 1983) UCLA da çalışmış bir gökbilimci Araştırmacı astronom, öğretim görevlisi, idareci ve skeptik olarak çalışmıştır. Abell, 1951 yılından üniversiteden mezun olmuş, 1952 yılında yüksek öğrenimini tamamlamış ve 1957 yılında Kaliforniya Teknoloji Enstitüsü'nden Donald Osterbrock ile yaptığı çalışma ile doktorasını almaya hak kazanmıştır. Astronomi kariyerine ise Los Angeles 'da bulunan Griffith Gözlemevi'nde başlamıştır. Lady Godiva of Coventry Lady Godiva of Coventry, Arthur Lubin'in yönetmenliği üstlendiği, ABD tarihî drama filmi. Başrolde Maureen O'Hara yer almaktadır. Terzi Tom'u canlandıran İngiliz oyuncu Alec Harford film çıkmadan sekiz ay önce ölmüştür. Jeff Chandler, ilk başta erkek yıldız olarak açıklandı. Birsen Ayda Birsen Ayda (1 Ocak 1946, Ankara - 10 Ekim 2011, Zeytinburnu, İstanbul), Türk sinema oyuncusu. Ankara'da doğdu. İzmir Kız Lisesi Ortaokul kısmından mezun oldu. Yeşilçam’a 1956’da "Sevda Sahilleri" adlı filmle adım atan, 1970’lerde "Malkoçoğlu", "Battal Gazi" gibi filmlerdeki ‘vamp kadın ’ rolleriyle ünlenmiştir. Birsen Ayda, "Fatih’in Fedaisi", "Malkoçoğlu", "Tarkan Altın Madalyon", "Ayşecik ile Ömercik", "Ceheneme Dolmuş" gibi 20’den fazla filmde yer almış, "Seksi Maria" karakteriyle ünlenmişti. Ayda "Sarmaşık Gülleri" şarkısıyla ünlenen, 1960'lı yılların yakışıklı şarkıcısı Atınç ile evliydi. Oyuncu Birsen Ayda, 10 Ekim 2011'de bir süredir kaldığı Zeytinburnunda, bir huzurevinde 66 yaşında vefat etmiş, naaşı Yeniköy Mezarlığı'nda toprağa verilmiştir. Leung Chun Ying Leung Chun-ying (d. 12 Ağustos 1954), aynı zamanda CY Leung olarak bilinen, Hong Kong Özel Yönetim Bölgesindeki üçüncü ve görevdeki başkanıdır. 1 Temmuz 2012 tarihinde göreve başladı. 301 Haziran 2017'de görevi sona erdi. Leung yönetimi, Ahlak karşıtı ve Ulusal Eğitim protestoları ve Hong Kong Televizyon Ağı protestoları dahil olmak üzere bir dizi tartışma ile başladı. 2014 yılında, Leung hükümeti, hükümetin anayasa reformu önerilerini hedef alan yaygın sivil itaatsizlikle karşı karşıya kaldı; hareket “Şemsiye Devrimi” olarak küresel ilgi gördü. Ayrıca, UGL tarafından 50 milyon dolarlık ödemeyi almasıyla ilgili suistimal iddialarıyla da mücadele etti. Leung’in görev süresi yerel hareketin yükselişiyle ve Hong Kong’un bağımsızlığına duyulan çağrıların artmasıyla ve aynı zamanda Mong Mong sivil huzursuzluğundaki belirgin sosyal istikrarsızlıkların artmasıyla aynı zamana denk geldi. Aralık 2016'da, Leung, ikinci bir terim aramayacağını, Hong Kong tarihinin ilk CEO'su olmayacağını açıkladı. 1999'dan 2008'e kadar, Hong Kong Lingnan Üniversitesi'nde konsey başkanı oldu. Ayrıca Hong Kong Şehir Üniversitesi Konseyi Başkanı ve üyesidir. 1985 yılında, Genel Sekreter olarak, Hong Kong Temel Kanunu İstişare Komitesi içine seçildi. 1999 yılında, Hong Kong Hükûmeti tarafından Altın Bauhinia Yıldızı ile ödüllendirildi. Çin Halk Siyasi Danışma Konferansı Ulusal Daimi Komite üyesi olmuştur ve 2012 yılında Hong Kong İcra Kurulu Başkanı görevine bir hafta kala istifasını sundu. Swing Gençliği Swing Gençliği, (Almanca: Swing-Jugend) Almanya'da Nazi dönemi'nde oluşmuş, özellikle Hamburg, Frankfurt ve Berlin'de etki göstermiş, muhalif bir gençlik kültürüdür. Çoğunlukla orta ve üst sınıf ailelerin ve daha az da olsa çalışan sınıfın çocuklarından oluşan, 14-21 yaş arası öğrencilerden oluşmuştur. Swing Gençliği, özellikle Swing müzik olmak üzere, Amerikan-İngiliz kültürüyle, nasyonal sosyalistliğe karşıtlık ifade etmeye çalışmış ve özellikle Hitler Gençliği'ne karşı kurulmuştur. "Swing-Jugend" terimi büyük ihtimalle nasyonal sosyalist kolluk kuruluşları tarafından, Amerikan Swing müziğine hayranlığını açık şekilde gösteren gençler için kullanılmıştır. Bunun yanında onlar için "Swings" ya da "Swingheinis" (Swing aptalları) gibi kelimeler de kullanılmıştır. Swing Gençliği kendileri için "Swing Boy", "SwingGirl" ya da "Old Hot Boy" gibi rumuzlar kullanmıştır. Carl Grimes Carl Grimes, bir çizgi roman serisi olan The Walking Dead'de yer alan bir kurgusal karakterdir ve Chandler Riggs tarafından, Birleşik Devletler'de AMC'de yayınlanan ve çizgi roman ile aynı adı taşıyan bir televizyon dizisinde canlandırılmakadır. Yazar Robert Kirkman ve sanatçı Tony Moore tarafından oluşturulan karakter, ilk olarak "The Walking Dead" #2'de 2003 yılında görülmüştür. Her iki medya türünde de Carl, baş karakter Rick Grimes'ın oğlu ve aynı zamanda en uzun süre hayatta kalmayı başaran karakterlerden birisidir. Çizgi roman serisinde Carl, normal ve masum bir çocuk olarak hayatını sürdürse de yeni dünya düzeni kendisinin yetişkin birine dönüşmesine ve arkadaş grubu için alınması zor kararlar vermesine neden olur. Karakterin gelişimi çizgi romanın televizyon dizisinde de benzerlik göstermektedir. Onun bu davranışı, Carl'ın ahlakını korumayı isteyen babası ile arasının açılmasına neden olur. Carl rolündeki oyunculuğu sebebiyle Riggs, Genç Sanatçı Ödülleri kapsamında 2012 ve 2013 yılında En İyi Genç Başrol Oyuncusu ödülünü almıştır. Spyro (seri) Spyro, platform / aksiyon video oyunu serisi. Ana kahramanı Ejderha Spyro'dur ve ayrıca arkadaşı Sparx da ona yardımcı olur. Toplamda 13 "Spyro" oyunu ve 4 "Skylanders" oyunu vardır. "Spyro" serisi dünya çapında 20 milyondan fazla satılmıştır. Çağan Atakan Arslan Çağan Atakan Arslan, (d. 27 Ağustos 1989, Sivas), Türk kick boks, Muay Thai sporcusu ve oyuncu. 27 Ağustos 1989 yılında Sivas'ta dünyaya gelen Avatar lakaplı Çağan Atakan Arslan, spor hayatına basketbol ile başlamıştır. 16 yaşında vücut geliştirmeye başlayan Atakan Arslan, 17 yaşında dövüş sporları ile tanışmış ve o günden bu yana birçok başarıya imza atmıştır. Beden Eğitimi Spor Yüksek Okulu'na parkur rekoru kırıp okul birincisi olarak girmiştir.Eğitimine halen devam etmektedir. Atakan Arslan, 2008 yılından itibaren kick boks ve Muay Thai Milli Takımlarında ülkesini uluslararası arenada temsil etmekte, aynı zamanda da profesyonel müsabakalara çıkmaktadır. 2011 yılında Özbekistan'da 5.000 rakip taraftarın önünde Özbek rakibini finalde nakavt ederek IFMA Muay Thai Dünya Şampiyonu unvanını kazanmış ve bu alanda ülkesine büyük erkeklerdeki ilk altın madalyayı getirmiştir.TPW adı altında profesyonel güreşte de performanslar sergileyen Atakan Arslan, adından Soldier olarak söz ettirmiştir. Kickboks kariyerinin önemli olaylarından biri de, dünyanın kickboks organizasyonlarından biri olan Glory World Series ile yaptığı anlaşmadır.2014 yılında Deput yapan Atakan Arslan, ilk maçını 'da Brezilyalı rakibi Jonatan Olveira yapmıştır. 2015 yılında ise 'de ile karşılaşmıştır. 2016 yılında Survivor Ünlüler Gönüllüler programında Ünlüler takımına dahil olan Avatar Atakan, 5 ay süren zorlu mücadele sonrası Survivor şampiyonu olmuştur. Survivor sonrası ringlere dönüp, Mix Fight Gala organizasyonunda 81 kilo dünya şampiyonluk maçına çıkıp, Kevin Brenda'yı ikinci rauntta nakavt etmiştir. 3 Aralık 2016'da kemerini korumak için ile dövüşmüş ve 3 raunt sonunda rakibini yenerek kemerini korumuştur. Profesyonel sporun dışında çeşitli sinema ve dizi filmlerinde de oynayan Atakan Arslan modellik de yapmaktadır. 2017'de Söz dizisinin başrol olarak Üsteğmen Zafer Yaman karakterini canlandırdı. Dizinin 12 Bölümünde diziden ayrıldı. Kendisi sosyal medya hesaplardan oyunculuk zor meslek ve bu yüzden diziden ayrılmış bulunmaktayım dedi. Ama çıkan haberler sonucu ünlü oyuncu Tolga Sarıtaş ile anlaşamadığı için diziden ayrıldı. 2017 yılında Serap Korkmaz ile evlenmiştir. 2018 yılının Haziran ayındada Leon Aslan Arslan isimli çocuğu olmuştur. Survivor 2016'nın şampiyonudur. Yarışmanın Kıbrıs'ta yapılan finalinde şampiyonluğa ulaşmıştır. 2016 2015 2014 Bzıb diyalekti Bzıp (ayrıca Bzıp olarak da bilinir) diyalekti Kafkasya'da, Bzıp Nehri bölgesinde konuşulan Abhazca'nın önemli bir lehçesidir. Adını bu nehirden almıştır. Özellikle ses bilgisi açısından standart Abhazca'dan farklıdır. Sadz lehçesi ile , seslerini paylaşmakta olup , , , , , sesleri ise Bzıb lehçesine özgüdür. Standart Abhazca'da bu sesler yoktur. Nicolas About Nicolas About (d. 14 Temmuz 1947, Le Chesnay (Yvelines)) Fransız merkez siyasetçi. Tıp eğitimi almış, Sosyalist-Demokrat Hareket üyesi olarak siyasete başlamış, 1977 yılında Montigny-le-Bretonneux belediye başkanı seçilmiş, 1978'de de Sosyaldemokrat Parti'den milletvekili olmuştur. Sosyalist Parti'nin iktidara geldiği 1981 Fransa genel seçimlerinde milletvekilliğini kaybetmiştir. 1995 yılında senatör seçilmiştir. 2001-2009 yıllarında Senato Sosyal İşler Komisyonu başkanlığı yapmıştır. 2009-2011 yıllarında Merkez Birlik senato grubu başkanı olmuştur. 2011 yılında Senato başkanı Gérard Larcher tarafından Görsel-İşitsel Yüksek Kurul üyeliğine atanmış ve senatörlükten istifa etmiştir. Stanislav Lakoba Stanislav Lakoba (, ; 24 Şubat 1953 - Sohum) Abhaz akademisyen ve siyasetçidir. Lakoba 2004 Cumhurbaşkanlığı seçimlerinde Sergey Bagapş'ın genel başkan adayı oldu. 2005-2009 yıllarında ve 2011-2013 Güvenlik Konseyi Sekreteri olarak görev yaptı. Lakoba Abhazya Devlet Üniversitesi'nde Arkeoloji, Etnoloji ve Tarih Profesörüdür. Stanislav Lakoba 23 Şubat 1953'te Sohum'da doğdu. Sohum Devlet Pedagoji Enstitüsü Tarih Bölümü'nden mezun oldu. Lakoba 1989 Lykhny beyanının yazarı oldu. Lakoba 1992-1993 savaşı sırasında Abhazya Yüksek Sovyet üyesi oldu. 1993 ile 1994 yılları arasında Yüksek Kurulu Birinci Başkan Yardımcısı ve 1994 ile 1996 yılları arasında ise Yüksek Sovyet Birinci Yardımcı Konuşmacısı olarak görev yaptı. Ekim 1999 Cumhurbaşkanlığı seçimleri sırasında Lakoba görevdeki cumhurbaşkanı olan Vladislav Ardzınba'nın itirazsız koştu gerçeğini eleştiren "Хичкоку по Выборы - Hitchcock'un seçimi" adlı bir makale yayınladı. 2000 yılından itibaren Lakoba Abhazya Devlet Üniversitesi'nde Arkeoloji, Etnoloji ve Tarih derslerinde Vekil Profesör olarak öğretmenliğini yaptı ve daha sonra profesör oldu. 2000 yılıdan 2004 yılına kadar ise Hokkaido Üniversitesi Slav Çalışmaları merkezinde ziyaretçi profesör olarak görev aldı. 2014 Cannes Film Festivali 67. Cannes Film Festivali 14 - 25 Mayıs 2014 tarihlerinde düzenlenmiş uluslararası film festivalidir. Yeni Zelandalı yönetmen Jane Campion ana yarışma kategorisinin jüri başkanlığını yapmıştır. Festivalde Altın Palmiye ödülünü Nuri Bilge Ceylan'nın filmi "Kış Uykusu" kazandı. Festival açılışını "Grace of Monaco" filmi ile yaptı. Yarışma dışı kategorideki bu filmin yönetmeni Olivier Dahan ve başrolü Grace Kelly rolündeki Nicole Kidman'dır. Kapanış gecesinde ise Sergio Leone'nin 1964 yapımı western filmi "Bir Avuç Dolar", restore edilmiş 4K çözünürlük versiyonu ile seyirci karşısına çıkmıştır. 25 Mayıs 2014 tarihindeki 2014 Avrupa Parlamentosu seçimleri'nden dolayı, Altın Palmiye ödülünü kazanan film 24 Mayıs'ta, Belirli Bir Bakış kategorisinin kazananı ise 23 Mayıs'ta açıklanmıştır. Festival posterinde Federico Fellini'nin 1963 yapımı filmi "8½"'den Marcello Mastroianni'nin fotoğrafı kullanılmıştır, bu film aynı zamanda 1963 Cannes Film Festival'inde yarışma dışı kategoride yer almıştı. Festivalde gösterimi yapılacak ve Ana Yarışma Kategorisinde yarışacak filmler 17 Nisan 2014 tarihinde açıklanmıştır. Fransız aktör Lambert Wilson festivalin açılış ve kapanış törenlerinin sunuculuğunu üstlenmiştir. Altın Palmiye için yarışan filmler 17 Nisan 2014 tarihinde Cannes basın toplantısında açıklandı. Marie Amachoukeli, Claire Burger ve Samuel Theis tarafından yönetilen "Party Girl", Belirli Bir Bakış kategorisinin açılış filmi olarak seçilmiştir. Ana Yarışma Kategorisi jüri üyeleri 28 Nisan 2014 tarihinde açıklanmıştır: Belirli Bir Bakış Kategorisi jüri üyeleri 11 Mayıs 2014 tarihinde açıklanmıştır: "Kış Uykusu" 1982'deki Yol filminden sonra Altın Palmiye'yi kazanan ilk Türk yapımı film oldu. Yönetmen Nuri Bilge Ceylan ödül konuşmasına ingilizce olarak "bu benim için büyük bir sürpriz" diyerek başladı ve ödülü "geçen sene içinde hayatını kaybeden Türkiye'nin genç insanlarına adıyorum" dedi. Festival başlamadan önce "Kış Uykusu" Altın Palmiye'nin favorisiydi ama gösteriminden sonra eleştirmenlerden çeşitli eleştiriler aldı. Bazıları filmi çok uzun (3 saat 16 dakika, festivalin en uzun filmiydi) ve bitirmesi zor buldu, diğerleri ise filmi büyük bir açığa çıkarma olarak adlandırarak olağanüstü buldu. Jüri ise filmi çok beğendiğini açıkladı. Jüri Başkanı Jane Campion: "Eğer yönetmenin(Nuri Bilge) yaptığı gibi karakterlerim hakkında bu kadar dürüst olabilseydim, kendimle çok gurur duyardım." dedi. Åžibli Numani Şibli Numani, 1857 Yılında Hindistan'ın Azamgarh kasaba'sında dünyaya gelmiş ilim adamıdır. Fıkıh, hadis ve siyer konularında çalışmaları olmuştur. Bir süre avukatlık yaptı. Ticaretle uğraştı. Collegiate School'da bir süre hocalık ve daha sonra profesörlük yaptı. 1892’de bir seyahate çıktı ve İstanbul, Beyrut, Kudüs, Kahire gibi şehirleri ziyaret etti. Seyyah olarak da bilinir. 1914 Yılında vefat etti. Ardahan'da 2014 Türkiye cumhurbaşkanlığı seçimi 2014 Türkiye cumhurbaşkanlığı seçimi'nin Ardahan ili sonuçları (cezaevi oyları hariç); Ardahan'daki Merkez dahil 6 ilçenin toplam sonucu aşağıdaki gibidir. ! align="center" colspan="5" | SonuÃ§lar ! align="center" | Aday ! align="center" | Oy sayısı ! align="center" | Oy oranÄ± ! align="center" colspan="1" | Toplam ! align="center" colspan="1" | "Geçersiz ya da boş" ! align="center" colspan="1" | "Katılım oranı" ! align="center" colspan="5" | SonuÃ§lar ! align="center" | Aday ! align="center" | Oy sayısı ! align="center" | Oy oranÄ± ! align="center" colspan="1" | Toplam ! align="center" colspan="1" | "Geçersiz ya da boş" ! align="center" colspan="1" | "Katılım oranı" ! align="center" colspan="5" | SonuÃ§lar ! align="center" | Aday ! align="center" | Oy sayısı ! align="center" | Oy oranÄ± ! align="center" colspan="1" | Toplam ! align="center" colspan="1" | "Geçersiz ya da boş" ! align="center" colspan="1" | "Katılım oranı" ! align="center" colspan="5" | SonuÃ§lar ! align="center" | Aday ! align="center" | Oy sayısı ! align="center" | Oy oranÄ± ! align="center" colspan="1" |