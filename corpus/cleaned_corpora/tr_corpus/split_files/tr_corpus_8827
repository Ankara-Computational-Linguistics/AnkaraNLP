bölgesinde) doğdu, Viyana'da öldü. Theodor Escherich 1881'de tıp doktoru oldu. Kendini bakteriyolojiye adadı ve 1884'te bebek dışkılarını değerlendirmek için yeni bir yöntem geliştirdi. 1890'da Graz'da Karl-Franz Universitesi'nde Pediyatri Profesörü unvanını aldı. 1894'te tıbbın bu sahasında "ordentliche Professor" (tam profesör) unvanını alan üçüncü kişi oldu. 1902'de Viyana Üniversitesi'nde Pediyatri Profesörü olup "St.-Anna-Kinderspital" 'ın (St. Anna Çocuk Hastanesi) yöneticiliğini yaptı. Escherich 1903'te "Säuglingsschutz" (Çocuk Koruma Derneği) kurmasıyla ünlü oldu ve yüksek profilli bir süt emzirme kampanyası başlattı 1906'da "Kaiserlich-königlich Hofrat" (Saray danışmanı) unvanıyla onurlandırıldı. Lidyalılar Anadolu'nun batısında Gediz ve Menderes ırmakları arasında kalan bölgeye Antik çağda Lidya, bu topraklarda yaşayanlara da "Lidyalılar" denilmiştir. Hint-Avrupa kökenli bir kavim olan ve doğudan Anadolu'ya gelen Lidyalılar önce Hititler'in daha sonra da Frigler'in egemenliği altında yaşadılar. Dilleri, Hitit dili ile benzerlik göstermektedir. Lidyalılar, Frigyalıların yıkılmasından sonra Kral Giges zamanında bağımsız bir devlet kurdular (M.Ö. 687). Lidyalıların başkenti, dönemin en büyük ve zengin kentlerinden olan Salihli yakınlarındaki Sardes (Sard)'dır. Giges, devletin sınırlarını genişletti. Doğu sınırları Kızılırmak ırmağına kadar uzandı. Kimmerlere karşı Asurlularla iş birliği yapmışlar ve bunun sonucunda Kral Yolu Asur'a kadar uzanmıştır. Kral Alyattes zamanında Medlerle savaş yapıldı. MÖ 585 yılında barış yapılarak, Kızılırmak iki devlet arasında sınır oldu. Son kralları Krezüs dönemi Lidyanın en parlak zamanı oldu. Başkentleri Sard aynı zamanda dönemin kültür ve sanat merkeziydi. Ancak bu durum uzun sürmedi. Adalar (Ege) Denizi'ne çıkmak istemeyen Pers Kralı Kyros (Kirus), Mısır'la ittifak yapan Lidya Kralı Krezus'u yenerek Lidya Krallığı'na son verdi (M.Ö. 546). Lidyalıların parayı bulan ilk uygarlık olduğu iddiaları olmakla birlikte, para kullanımı daha eski medeniyetler olan Sümerler'de ve Mısır'da da vardır. Resmi makamlarca onaylanmış gümüş gibi değerli metallerin ve belirli ölçekteki arpa gibi tahılların kullanımı ilk parasal ögeler sayılabilir. Ancak günümüzdeki anlamına yakın kullanım Lidyalılara atfedilir. Herodot, Lidyalıların gümüş ve altın madeni parayı ilk defa kullandığını yazar. Başka deyişle Lidyalılar zaten var olan para sisteminin aracı olarak altın ve gümüşü tercih eden ilk uygarlıktır. Lidyalılar tarihte ilk madeni parayı icat edenlerdir. Lidyalılar tarafından paraya "sikke" deniliyordu. Sikke eski uygarlıklardan kalmış bir para türüdür. Altın, gümüş, bakır, nikel, tunç ve alüminyum gibi metal alaşımların karışımları ile üretilmiş olup, ilkel çağlarda ticarette kullanılan takas (değiş-tokuş) yöntemi yerine daha kullanışlı bir değişim aracı arayışlarının sonucu olarak ortaya çıkmıştır. Avarlar (Kafkasya halkÄ±) Avarlar veya Kafkasya Avarları, (Avarca: МагIарулал "Mağarulal" «Dağlılar» ya da Аварал "Avaral" «Avarlar», Rusça: Аварцы/Avartsı, Azerice: Avarlar) Kafkasya’nın bugünkü halklarından biridir. Çoğunluğu Dağıstan'da yaşamakta ve Dağıstan nüfusunun % 29.6'sıyla en kalabalık etnik grubunu oluşturmaktadır. Avarların ezici çoğunluğu Sünni Müslüman olup dilleri ise Kuzeydoğu Kafkas dillerine (Nah-Dağıstan dilleri) bağlı bir dil olan Avarcadır. Günümüzde Dağıstan'da yaşayan yerli Kafkas dilli Avarlar ile tarihteki Avarlar arasında genetik bağların bulunup bulunmadığı konusunda ihtilaflar mevcuttur. Bazı bilim adamlarına göre Kafkasya Avarları ile Hunlar ve tarihteki Avarlar arasında bağlantı bulunmaktadır. Dil ve kültür bilim adamı Harald Haarmann'a göre tarihteki Avarların bir kısmı Kafkaslar'da kalıp dil ve kültürleri yerli halklarla karışmış ve bugünkü Kafkasya Avarlarını oluşturmuşlardır. Kafkaslarda kurulan Avar Hanlığı'nın merkezi geleneksel olarak Hunzak'tır. Khunzakh , Hun toprağı demektir. 6. yüzyılın sonunda Apar-şar (Avarların ülkesi) denilen Horasan civarından Avar Hunlar ( heftalitler ) Dağıstan'a gelmişlerdi. Avar ismi Kafkasya Avarlarının dilinde War , Bar gibi köklere dayanır , yükseklik , yücelik demektir. Bazı filologlar ise "silahlı halk" anlamına gelen "Bo" kelimesini , ses değişimine uğradığını düşünerek ĞWo diyerek okur , bu Heftalitlerin soyunun geldiği Hun asillerinin kabilesi olan Hua'dır. Buna nehir , hareket gibi anlamlara gelen Avarca 'Or ismini ilave ederler , süvari halk olarak çevirirler. Heftalitler ve Rouranlar Asya'da Batı ve Doğu Avarları olarak biliniyorlardı , iki Avar topluluğuda War ve Khun isimli iki büyük kabileden oluşuyorlardı. Göktürkler Rouranlar'a isyan edince , Rouran asilleri Heftalitlere sığındı. Heftalit devleti yıkılınca 6. yüzyılda War-Khun kabilelerinin bir kısmı Kafkasya Avarları'na sığındı , Dağıstan / Takh-As-tan / Serir / taht krallığı böylece kuruldu. War-Khunlar'ın kalan kısmı ise Balkanlar'a göçerek Avar İmparatorluğu'nu kurdu. 150-200 yıl önce Dağıstan'dan tehcir ettirilen Avarların (Турциялъул магIарулал = Türkiye Avarları) Türkiye'deki sayısı tam olarak bilinmiyor. Bu 3 ana lehçe içinde Avarca çeşitli yörelerde 14 ayrı diyalektle temsil olunur: Bu lehçe/diyalektlerden ilki resmi ve yaygın çoğunluk lehçesi iken, son 5 diyaleg Dido, geri kalanları da Andi grubu kapsamındadır. Dağıstan Avarlar'ı üzerine yapılmış genetik araştırmalar sonucunda; diğer Kafkas dilli Dağıstan halklarında olduğu gibi Avarlar'da da % 65 oranında J1 Haplogrup tespit edilmiştir. Bu durum; Orta Doğu ve Mezopotamya kökenli bu Haplogrup Avarlar'ın çoğunlukla, Hurri-Urartu halklarından geldiklerini kanıtladığını düşündürmektedir. Dağıstan’daki Avarların çoğunluğu, dağlık kesimlerde yaşar. Bir bölümü ovalık kesimlere (Buynakskiy, Hasav'yurtovskiy ve diğer bölgeler) yerleşmiştir. Çeçenya, Kalmıkya ve Rusya'nın diğer bölgelerinde, Azerbaycan’da (Kah, Balaken ve Zaqatala "rayon"ları da içinde olmak üzere) toplam yaklaşik 42.100 kişi, Gürcistan'da (Kvareli Avarları) yaşayan 20.000 kişi vardır. 2007 yılı tahmini verilerine göre 840.000’i Dağıstan’da olmak üzere Rusya’da 1.050.000'in üzerinde Avar yaşamaktadır. Bu rakama Rusya dışındaki diğer eski Sovyet Cumhuriyetlerindeki 300.000 Avar'ı eklersek eski Sovyet toprakları üzerinde sayıları, 1.350.000'i bulmaktadır. Ayrıca çoğunluğu Türkiye'de olmak üzere çeşitli (Suriye, Ürdün, Irak, Mısır, Suudi Arabistan, Lübnan, ABD, Almanya, Fransa vb.) ülkelerde toplam 180.000 ile 200.000 kadar Avar yaşadığı tahmin edilmektedir. Avarlar arasında en ünlü kişiler; Şeyh Şamil, Hacı Murat ve Umma Khan’dır. Avar mutfağının en tanıdık yemeği "hinkal" (хинкIал) adlı hamurişidir ve Avar mutfağından komşu mutfaklara (Türk: "hıngel", Azeri: "xəngəl", Gürcü: ხინკალი "hinkali", Çeçen: хингал "hingal") da geçmiştir. Hinkal kelimesi Avarca çoğul eki (-"al") almış biçimidir ve Lakçada tekil hâli (ХхункӀ) kullanılmaktadır. Avarlarda hinkal farklı biçimlerde (цIурахинкIал, мичIихинкIал) yapılır. Diğer geleneksel Avar yemekleri arasında "urba" (урба), "muğ" (мугь), "hagu" (гьагIу), "tidul karşç" (тIидул карщ), "kurakul karşç" (куракул карщ), "bagârğalil çurpa" (багIаргьалил чурпа), "hil'alodul çurpa" (хилъалодул чурпа), "raji" (ражи) sayılabilir. Nicolas Sarkozy Nicolas, Paul, Stéphane Sarközy de Nagy-Bocsa veya Nicolas Sarkozy (d. 28 Ocak 1955), eski Fransa cumhurbaşkanı ve Andorra eş prensi. 28 Ocak 1955 yılında Paris'te doğdu. Babası Pál Sárközy de Nagybocsa (Macarca "Nagybocsai Sárközy Pál") Macardır, annesinin babası Benico Mallah (aslı adı: Aron Mallah) kökeni ortaçağda İspanya'dan Osmanlı'ya sığınmış olan Sefarad Yahudilerine dayanmaktadır. Édouard Balladur Hükümeti'nde Bütçe Bakanı ve hükûmet sözcüsü oldu. 1995 Fransa cumhurbaşkanlığı seçimlerinde Édouard Balladur'ü destekledi ve kampanya sözcülüğünü üstlendi. Jean-Pierre Raffarin'in ilk hükûmeti (2002-2004) ve Dominique de Villepin Hükümeti'nde (2005-2007) İçişleri Bakanı ve hükûmetin iki numaralı ismi olarak görev yapan Sarkozy, 2004 yılında 3. Jean-Pierre Raffarin Hükümeti'nde Maliye Bakanı oldu. 16 Mayıs 2007 tarihinde Jacques Chirac'ın yerine Cumhurbaşkanı seçildi. Cumhurbaşkanı Sarkozy 2 Şubat 2008'de eski İtalyan manken Carla Bruni ile 3. evliliğini yaptı. 2011 yılında patlak veren Libya İç Savaşı sürecinde aktif rol oynadı. Şahsi inisiyatifi ile organize edilen ve 19 Mart 2011 tarihinde Paris'te gerçekleşen konferansta Libya’ya doğrudan askeri müdahale kararı alındı. Harmattan Operasyonu adı verilen bu dış müdahale sonucu Kaddafi rejimi Ağustos 2011’de fiilen yıkıldı. Onun Libya üzerindeki bu ısrarlı ilgisi daha sonra uzun süre tartışma konusu oldu. Hatta kaçak durumdaki Muammer Kaddafi‘nin 20 Ekim 2011 tarihinde yakalanarak infaz edilmesinde doğrudan etkin olduğuna dair iddialar basına yansıdı. 16 Ocak 2012 tarihinde Altın Post Şövalyeleri Tarikatı tarafından şövalyelik nişanı ile ödüllendirildi. Türkiye'nin Avrupa Birliği'ne alınması taraftarı olmadığını açıkça ifade etmiştir. 2012 yılında Senato'dan geçirdiği "Ermeni Soykırımını İnkarının Cezalandırılması Yasası", Fransa Anayasa Konseyi tarafından iptal edilmiştir. 21-22 Nisan 2012'de yapılan Cumhurbaşkanlığı seçimleri ilk turuna katılan 10 aday arasında %28.63 oy alan Sosyalist parti adayı François Hollande'nin ardından %27.18 oy ile ikinci tura kalmıştır. 5-6 Mayıs 2012 Tarihlerinde yapılan 2. tur sonucunda Cumhurbaşkanlığı seçimlerini oyların %51.9'nu alan Sosyalist Parti adayı François Hollande'ye karşı kaybetmiştir. Cumhurbaşkanlığı görev süresinin dolmasının ardından Anayasa Konseyi tabii üyesi olarak göreve başlamış ancak 2012 cumhurbaşkanlığı seçim kampanyasındaki usulsüzlükler nedeniyle görevinden istifa etmiştir. 29 Kasım 2014 tarihinde UMP genel başkanlığına seçilmiştir. Novi Sad Novi Sad (Sırpça: "Нови Сад"; Macarca: "Ujvidek"; Almanca: "Neusatz") Sırbistan'ın kuzeyinde, Voyvodina'nın merkezi olan şehirdir. Novi Sad ayrıca Voyvodina Hükümetine ve İl Genel Meclisine ev sahipliği yapmaktadır. 2011 sayımına göre, Novi Sad belediye alanında nüfus, 231.798 Ortodoks Hristiyan, 24.843 Katolik, 9428 Protestan, 2542 Müslüman, 129 Yahudi ve diğerleri şeklindedir. Novi Sad bir dönem Avusturya-Macaristan İmparatorluğu'na bağlı bir şehirdi. Bu yüzden Novi Sad'ın Ana meydanın daki binalar ve sokakları neoklasik mimariye aittir. Kent meclisi ve belediye üyeleri doğrudan seçimlerde seçilir. Kent meclisi 78 sandalyeye sahiptir. Şehir hükümetinin 11 üyesi vardır. Belediye başkanı ve şehir meclisi üyeleri dört yıl görev yapmak üzere seçilirler ve şehir yönetimi oy çokluğu ile şehir meclisi tarafından belediye başkanının teklifi üzerine seçilir. 2008 seçim yılı itibarıyla, Novi Sad belediye başkanı Igor Pavličić (Demokrat Partili)'dir; kent meclisinde çoğunluk olarak Voyvodina ve Macar Koalisyonu için birlikte Demokrat Parti ve G17 + partisi vardır. Novi Sad yeni tüzüğün yürürlüğe girdiği 2002 yılından bu yana Novi Sad Şehri, iki kent belediye içerisinde 46 yerel topluluklara bölünür. Novi Sad ve Petrovaradin'in coğrafi sınırları Tuna nehri tarafından tanımlanmıştır. 19. yüzyılda şehir, Sırp kültür başkenti oldu. Takma adı Sırp Atinası dir. 19. yüzyılın sonunda ve 20. yüzyılın başında hemen hemen her Sırp romancı, şair, hukukçu ve gazeteci Novi Sad'da yaşamış veya çalışmıştır. Günümüzde, Novi Sad Sırbistan'ın ikinci kültür merkezidir (Belgrad hariç) ve kentin yetkilileri, sayısız kültürel etkinlikler ve müzik konserleri ile şehri daha cazip hale getirmek için çalışmaktadır. Novi Sad Voyvodina'nın ekonomik merkezidir ve Sırbistan'ın en verimli tarım bölgesidir. Şehir aynı zamanda Sırbistan ve eski Yugoslavya'nın en büyük ekonomik ve kültürel merkezlerinden biridir. Novi Sad her zaman Yugoslavya içinde görece gelişmiş bir kent olmuştur. 1981 yılında kişi başına düşen GSYİH oranı Yugoslav ortalamasının % 172 si idi. 2001 yılından bu yana Novi Sad güçlü bir şekilde büyüdü. Devletin ve toplumun iktisadi teşebbüslerinin yanı sıra, güçlü bir özel teşvik, özelleştirme süreçleri ve özel sermayeli şirketlerin payı artmış ve küçük - orta ölçekli işletmeler kentin ekonomik kalkınmasına hakim olmuştur. Bir finans merkezi olarak Novi Sad'ta Vojvođanska Bank, Erste Bank, Kulska Bankası, Meridian Bank, Metaller Bankası, NLB Continental Bank ve Panonska Bankası gibi çok sayıda bankalar bulunmakta ve Sırbistan'ın ikinci büyük sigorta şirketi DDOR Novi Sad ta bulunmaktadır. Şehir aynı zamanda büyük petrol firmasına ev sahipliği yapmaktadır. Novi Sad, 2005 yılı sonunda, Sırbistan İstatistik Dairesi Sırbistan'ın ortalamasının üzerinde %201.1 oranında Becej ve bazı Belgrad belediyeleri arkasında, millî gelir olarak Sırbistan'ın en gelişmiş belediyeleri listesinde yer aldı. Novi Sad'ın ana toplu ulaşım sistemini otobüs hatları oluşturur. Yirmi bir şehir hattı ve yirmi dokuz banliyö hatları vardır. Ayrıca şehirde hizmet veren çok sayıda taksi şirketleri bulunmaktadır. Şehrin tramvay sistemi ancak 1958 yılında monte edilmiştir. Her yıl Novi Sad'a gelen turist sayısı 2000 yılından itibaren giderek artmıştır. Her yıl Temmuz ayının başında, yıllık EXIT müzik festivali sırasında şehir Avrupa'nın her yerinden genç insanlarla dolmaktadır. 2005 yılında, 150.000'den fazla kişi Avrupa'daki yaz festivalleri sırasında Novi Sad festivalini ziyaret etmiştir. Tuna Nehri üzerinde Avrupa'da çeşitli nehir cruise gemileri ve şehir merkezinde bulunan Varadin Köprüsü yakınında turistik bir liman vardır. Novi Sad'ın en tanınmış yapısı, kent ve kentin doğal manzarasına hakim olan Petrovaradin Kalesidir. Kalenin yanı sıra, Stari Grad tarihi semtinde birçok anıtlar, müzeler, kafeler, restoranlar ve dükkânlar bulunmaktadır. Novi Sad, bir hukuk fakültesi olmak üzere dört üniversite ve çok sayıda profesyonel, teknik ve özel kolejler, araştırma enstitüleri ile birlikte, Sırbistan'nın yüksek öğretim ve araştırma konusunda en önemli merkezlerinden biridir. Novi Sad iki üniversite ve yedi özel fakültelere ev sahipliği yapmaktadır. Kentin en büyük eğitim kurumu yaklaşık 38.000 öğrenci ve 2.700 personeli ile Novi Sad Üniversitesidir. Bu Üniversite 1960 yılında kurulmuştur. Novi Sad'da 26.000 öğrenci ile 36 ilköğretim okulu (33 düzenli ve 3 özel) vardır. Ortaöğretim sisteminin yaklaşık 18.000 öğrencisi ile 11 meslek yüksekokulu ve 4 liseden oluşur. 2002 nüfus sayımına göre belediye alanı ve uygun şehirde etnik gruplar aşağıdaki tablodadır: Kisač köyünde etnik Slovak çoğunluğu varken belediyelerde yerleşim yerlerininde etnik Sırp çoğunluğu vardır. Novi Sad birkaç kardeş şehirler ile ilişkileri vardır. Kendi şehir merkezinde ana caddelerinden birine İtalya'daki Modena kentinin ismini almıştır; ve aynı şekilde Modena kent merkezi Parco di Piazza d'Armi'de Novi Sad isimli bir park vardır. İngiltere'de, Norwich bölgesindeki Novi Sad Dostluk Köprüsü, Buro Happold tarafından ayrıca Novi Sad onuruna seçilmiştir. Ayrıca Novi Sad Eurocities'in bir üyesidir. Novi Sad birçok Avrupa şehri ile ortak işbirliği konusunda birçok imzalanan anlaşmaları vardır. 2006 yılı itibarıyla, Novi Sad ikiz kentler şunlardır: PeÅŸtera Peştera (Bulgarca: Пещера, trl: Peštera), Bulgaristan'nin güneyinde yer alan bir şehir. Peştera İlinin merkezi olan şehirdir. NÃ¼fus: 20.106 Călin Popescu-Tăriceanu Călin Constantin Anton Popescu-Tăriceanu (d. 14 Ocak 1952, Bükreş), 2004-2008 yılları arası Romanya başbakanı olarak görev yapan ve 2014 yılı itibarıyla Senato başkanı olan Rumen siyasetçi ve inşaat mühendisi. Traian BÄƒsescu Traian Băsescu (d. 4 Kasım 1951, Köstence, Murfatlar) 2004'ten bu yana Romanya devlet başkanıdır. 2000'den 2004'e kadar Bükreş Belediye Başkanlığı yapmıştır. 6 Temmuz 2012 tarihinde devlet başkanlığı görevi askıya alındı ve görevden azledilmesine ilişkin 29 Temmuz'da referandum yapıldı. Ancak halkın referanduma düşük katılımı nedeniyle oylama geçersiz sayılarak yeniden görevine döndü. Băsescu, 1976 yılında Köstence Deniz Enstitüsü'nden mezun oldu ve Romen devlet denizcilik şirketi Navrom'da bir deniz ticaret güverte memuru oldu. 1981 ve 1987 yılları arasında Romanya ticari gemilerde kaptan olarak görev yaptı. 1984 yılında petrol tankeri Biruinţa'ya, daha sonra Romen ticaret filosunun en büyük gemisinin kaptanı olarak terfi etti. 1989 yılında Băsescu, Anvers’te Navrom Ajansı başkanı Belçika'ya taşındı. 2000 yılında, Băsescu ilk turda (% 50,69 ile % 49,31) oy ile PDSR tarafından aday olan Sorin Oprescu karşı seçim yarışını kazanarak Bükreş Belediye Başkanı seçildi. Ölü Gelin Ölü Gelin (Corpse Bride, 2005), Tim Burton'un "Edward Scissorhands" ve "The Nightmare Before Christmas" filmlerinde yaratmış olduğu gotik ve karanlık havaya sahiptir. Yönetmen bu filmi de "The Nightmare Before Christmas" 'ta olduğu gibi stop-motion animasyon tekniği ile çekmiştir. Victor Van Dort kısa süre sonra güzel Victoria ile evlenecektir. Ancak genç adam kendini henüz evlenmeye hazır biri gibi hissetmemektedir. Kendi kendine yüzük takma provası yaparken yüzüğü yanlışlıkla Ölü Gelin'in parmağına takıverir ve apar topar Ölüler Diyarı'na götürülür. Ölüler Diyarı'ndaki hayat Yaşayanların Dünyası'nın sıkıcılığından uzak ve çok daha eğlenceli bir yerdir. Yine de hiçbir şey Victor'un Victoria'ya kavuşmasına engel olamayacaktır ve öyle kalacaktır. Victor Victoria ile evlenmekten çok korkmaktadır. Fakat Victoria ile tanışınca evliliğin o kadar kötü olmadığını düşünmeye başlar. Victor ürkek bir karakter olmasına rağmen daha sonra kendine güven kazanmıştır. Ölü Gelin geçmişinde çok büyük acılar yaşamıştır. Öldükten sonra bile aşkını bekleyen Ölü Gelin Victor karşısına çıktığında onu beklediği aşkı yerine koymuştur. Victoria aynı Victor gibi aslında evlilikten korkmaktadır. Victoria Victor'u çok kısa bir sürede tanımış olmasına rağmen ona karşı güçlü hisler beslemektedir. Filmin sÃ¼resi : 76 dakika Esentepe SK Esentepe Spor Kulübü, Girne bölgesinin en başarılı 2. takımıdır. Tarihinde iki kez Süper Lig'de (1.Lig'de) mücadele etme hakkı elde etmiştir(1999/2000-2000/2001-2001/2002). İlk deneyiminde 3 sezon Super Lig'de kalmış, 2004-2005 sezonunda Esentepe takımı yeniden 1. lige çıkmış ve son Süper Lig deneyimi ise 2005-2006 sezonunda olmuştur. Esentepe Spor Kulübü şehir takımı olmamasına rağmen ve kısıtlı bütceler ile oluşturduğu kaliteli kadro ve başarıları ile adından sıkca söz ettirmiş ve adanın önde gelen futbol takımları arasında gösterilmiştir. 33 Yıllık tarihine sayısız kupa sığdıran Esentepe'nin adada isminden söz ettirdiği, Esentepe'nin yerini nerede olduğunu bilmeyenlere öğreten ve belki de kırılma noktası denilen maçı 2000/2001 sezonunda ligin son haftasında Esentepe Stadyumunda oynadı. Şampiyonluk maçında Esentepe ile Gönyeli spor kulübü arasında oynanan maç adeta nefesleri kesmiş fakat 90 dakika sonunda iki tarafın eşitliği bozamayışından dolayı şampiyonluk ipini Gönyeli Spor Kulübü göğüslemiştir. 14 takımın yer aldığı 1. Futbol Liginde Gönyeli 50 puan ile şampiyon Esentepe Spor Kulübü 48 puan ile 2. sırada tamamlamıştır. Şampiyon olamamasına rağmen 2000-2001 sezonunda oynadığı futbol alkış almış ve taraflı tarafsız herkesin taktirini toplayan Esentepe Gönüllerin Şampiyonu olmuştur. Esentepe Spor Kulübü bir kez Spor Bakanlığı Kupasının sahibi olurken iki kez Başbakanlık Kupası İkincisi, bir kez KTSYD Kupası Şampiyonu, iki kez de KTFF Kupası ikincisi olmuştur. *ALİ KARAL (KALECİ) *ONUR ÖZBİNGÜL(KALECİ) *ZAYD MOISSE(DEFANS) *MAHMUT İZOĞLU(ORTA SAHA) *MUHAMMET KARAL(SOL BEK) *SALİH YANMIŞ(STOPER) *ŞAHİN ŞEKER(STOPER) *MUSTAFA KILIÃ‡(STOPER) *HASAN SUNGUR(STOPER) *KAĞAN GÖRNEÇLİ SOL KANAT) *AHMET KARAL(SAÄž KANAT)(KAPTAN) *MAHMUT AMASYALI (SOL KANAT) *UĞURCAN BAŞAYAK (ORTA SAHA) *EDİZ SÖKMEZ (ORTA SOL) *TİDİANE SANE (ORTA SAHA) *HENRY CHIBUEZE ODI (FORVET) *MEHMET ÇİL (FORVET) *BURAK TÜMKAN (SOL ORTA SAHA) *HÜRKAN GÖRNEÇLİ (FORVET) *EMRE MUTLU (ORTA SAHA) *MUSTAFA GÜNLÜ *HÜSEYİN ERMİŞ(ORTA SAHA) *MEHMET AŞIKZADELER (SAĞ KANAT) *YAKUP ŞEN (ORTA SAHA) *BURAK AKÃ‡AL(SOL BEK) Niş, Sırbistan Niş (Sırpça: Ниш / Niš), Sırbistan'ın güneyinde yer alan bir şehirdir. Sırbistan’ın Belgrad ve Novi Sad’dan sonraki üçüncü büyük şehridir. Nişava İlçesi sınırları içindedir ve bu ilçenin merkezidir. Şehrin nüfusu 190 bin civarındadır (2011). Konum olarak ülkenin Bulgaristan sınırına yakın bir kesiminde yer alan Niş, Balkanlar’ın tarihî ve büyük şehirlerindendir. Sırbistan içinde, uluslararası karayolu güzergâhı üzerinde yer alır. Doğuda Bulgaristan’dan gelen karayolu Niş’te kesişir ve güney veya kuzey yönünde buradan ayrılır. Sırbistan'ın üçüncü büyük şehri olan Niş'te Büyük Konstantin Uluslararası Havaalanı ile Niş Üniversitesi bulunmaktadır. 13 fakülteden oluşan Niş Üniversitesinde yaklaşık 28.000 öğrencisi eğitim görmektedir. Niş aynı zamanda Sırbistan'ın önemli bir sanayi merkezidir. Niş, tarihi oldukça eskiye uzanan bir şehirdir. Burası, 5. yüzyıl ve civar yüzyıllarda Türk boylarının yayılım alanı içinde yer almıştır. MS 441 yılında Türk boylarından Hunlar tarafından kuşatma altına alınmıştır. Sonrasında yine 448 ve 480 yıllarında kuşatılmış ve bu kuşatmalarda şehir hasarlar almıştır. Doğu Roma imparatoru Justinian I sonraki dönemde şehirde bazı düzenlemeler yapmış ancak şehir bu kez başka bir Türk boyu Avarların saldırı ve yayılım alanında olmuştur. Türk boylarının Doğu Roma ile mücadelesi dönemi sonrasında, 540 yılında bölgeye Slavlar gelmiştir. 987 yılında Niş, Bulgar imparatoru Simeon I tarafından ele geçirilmiştir. 11 yüzyılda Doğu Roma yönetimi Niş’te tekrar hüküm kurmuş, 1072’de ise şehir Macarlar (Ugri) saldırmıştır. Birinci Haçlı Seferi döneminde 3 Temmuz 1096 tarihinde, Pierre L'Ermite komutasındaki ordu Doğu Roma ordusu ile çarpışmıştır. 1185 yılında şehir kısa süreli Sırp kontrolünde olmuş, 1196’da bu egemenlik bitmiş. Sırp egemenliğinin yeniden kurulması 1241 yılında yaşanmıştır. Balkanlar’da Osmanlı İmparatorluğu yayılışı ile 1385 yılında Orta Çağ Sırp devleti yıkılmıştır. Bu dönem birçok şehir ve yerleşim birimi gibi, Niş’in de Türklerin egemenliğine giriş tarihidir. 25 gün sürdüğü belirtilen kuşatma sonunda şehir, Osmanlı Türkleri tarafından ele geçirilmiştir. 1385 civarı sonrasında bölgede Osmanlı idaresine karşı bazı saldırılar yaşanmıştır. Bu süreç sonunda şehir 1448 yılında tekrar tam olarak Osmanlı egemenliğine geçmiştir. Bu dönem sonrasında şehir 19. yüzyıl sonuna kadar Osmanlı-Türk idaresi altında kalmıştır. Osmanlı döneminde Niş, askerî ve sivil bir merkez olmuştur. Şehirde birçok açıdan büyük gelişmeler yaşanmıştır. 1737 yılında şehre Avusturya ordusu tarafından bir saldırı yapılmış ve şehirde kısa bir süre Osmanlı idaresi kalkmıştır. Osmanlı ordusunun karşı saldırısı ile şehir tekrar kontrol altına alınmış, Avusturya ordusu yenilmiştir. NATO'nun 7 ve 12 Mayıs 1999'da Niş'te 36 misket bombası attığı bildiriliyor. 28 Haziran 2000'de (Vidovdan), Niş'te Hollanda ve ABD savaş uçaklarıyla düzenlenen saldırısında hayatını kaybeden 134 kişi anısına bir anıt inşa edilmiştir. Kromozom 2 (insan) Kromozom 2, 22 çift insan otozomal kromozomlarından genellikle ikinci en büyük olanıdır. 242 milyondan fazla baz çiftinden oluşan ve toplam DNA'nın %8'ini kapsayan bir kromozomdur. İnsanlarda normalde bir çift olarak bulunur. Kromozom 2, insan ve diğer maymunların ortak kökenli olması lehine çok güçlü kanıtlar sunmaktadır. İnsanlar, Neandertaller ve Denisovanlar hariç bütün Hominidae üyeleri 24 çift kromozoma sahiptir. İnsanlar sadece 23 çift kromozoma sahiptir. İnsandaki ikinci kromozomun, iki ata kromozomunun füzyonu sonucu oluştuğu kabul edilir. Bu füzyon, ata kromozomlarda ayırt edici telomer kalıntıları ve körelmiş bir sentromer bırakmıştır. Bunun kanıtları: Kromozom 2'de bulunan genlerden bazıları; Kromozom 2 üzerinde bulunan genlerin yol açtığı hastalıklardan bazıları şöyledir; Yalnızca kısa kol (p) için kısmi trizomi bildirilmiştir. Küçük bir burun ve antimongoloid göz özelliği karakteristiktir. Mehmet Fuad Köprülü Mehmet Fuad Köprülü (d. 4 Aralık 1890, İstanbul - ö. 28 Haziran 1966, İstanbul), ordinaryüs profesör tarihçi, dışişleri bakanlığı da yapmış siyasetçi. Fuad Köprülü, 4 Aralık 1890’da İstanbul’da doğdu. Sadrazam Köprülü Mehmet Paşa’nın soyundan gelmektedir. Edebiyat ve tarih alanında ilerlemek için hukuk öğrenimini yarıda bıraktı. 1909’da Fecr-i Âti topluluğuna katıldı. Şiirleri 1913’e kadar "Mehâsin" ve "Servet-î Fünûn" dergilerinde yayımlandı. Bu yıllarda “millî edebiyat” ve “yeni lisan” akımlarına karşıydı. 1910’dan sonra İstanbul’un çeşitli okullarında Türkçe ve edebiyat okuttu, liselerin edebiyat programını düzenledi. Ziya Gökalp çevresine girdikten sonra millî edebiyat akımını benimsedi; Türk tarihinin ilk dönemlerine kadar indi, ilk Türk topluluklarının tarih ve edebiyatlarını inceledi. 1913’te, Halit Ziya Uşaklıgil’den boşalan İstanbul Darülfünûnu'nda "Türk edebiyatı tarihi" müderrisliğine getirildi. Aynı yıl "Bilgi" dergisinde Türk edebiyatının hangi yöntemle incelenmesi gerektiğini tartışan “Türk edebiyatı tarihinde usül” adlı yazısı çıktı. İlk büyük yapıtı, ""Türk edebiyatında ilk mutasavvıflar"" kitabıdır. 1923’te Edebiyat Fakültesi'ne dekan olarak atandı. "Türkiye Tarihi" adlı kitabı neşredildi. 1925’te Türkiyat Mecmuası’nı yayımlamaya başladı. 1928’de o zamanki adıyla "Türk Tarih Encümeni", Türk Tarih Kurumunun başkanlığına seçildi. 1931’de "Türk Hukuk Tarihi Mecmuası"nı çıkarmaya başladı. 1932-1934 arasında Divan Edebiyatı Antolojisi’ni çıkardı. 1933’te ordinaryüs profesör oldu, İstanbul Üniversitesi’nde birkaç kez dekanlık yaptı. 1934’te siyâsete atılarak Kars milletvekili seçildi. 1936-1941 arasında Dil ve Tarih Coğrafya Fakültesi’yle Siyasal Bilgiler Okulunda ders verdi. 1935’te, Paris’te "Türk Tetkikleri Merkezi"nde verdiği konferansların toplamı olan "Les Origines de L’Empire Otoman" (Osmanlı İmparatorluğu’nun Kuruluşu) adlı kitabı yayımlandı ve büyük yankı uyandırdı. Heidelberg ve Atina Üniversiteleri ile Sorbonne Kolejince onursal doktorluk unvanını verilen Köprülü, 1941’den sonra İslam Ansiklopedisi'nin yayımına katıldı. V.(Ara Seçim), VI., VII. Dönem Kars, VIII., IX., X. dönem İstanbul milletvekilliğine; aynı zamanda İstanbul ve Ankara üniversitelerindeki görevlerine devam etti. Celâl Bayar, Adnan Menderes ve Refik Koraltan ile Demokrat Parti'yi kurdu. Demokrat Parti 14 Mayıs 1950 seçimlerini kazanıp iktidara gelince dışişleri bakanı oldu. 1956’ya kadar sürdürdüğü bu görevi sırasında Türkiye’nin NATO’ya girişinde etkin rol oynadı. 5 Temmuz 1957'de kurduğu partiyi tanıyamadığını söyleyerek Demokrat Parti'den istifâ etti ve aynı yıl Hürriyet Partisine girdi. Asıl yararlı çalışmalarını Türk edebiyatı araştırmaları oluşturur. Çok verimli bir araştırmacı olan Köprülü, ardında 1500'den fazla kitap ve makale bırakmıştır. 15 Ekim 1965 tarihinde Ankara'da, Türk Tarih Kurumu'ndan evine yürüyerek gittiği sırada trafik kazası geçiren Köprülü, daha sonra tedavi gördüğü İstanbul Baltalimanı Hastanesi'nde, 28 Haziran 1966'da vefat etti. Cenazesi 1 Temmuz Cuma günü Bayezid Camii'nde kılınan namaz ve İstanbul Üniversitesi'nde yapılan merasimden sonra Çemberlitaş'ta, Köprülü Mescidi'ne bitişik âile kabristanına defnedildi. Makkabi Hayfa Makkabi Hayfa (), İsrail'in Hayfa kentinde 1912 yılında kurulmuş olan çok takımlı spor kulübü. Yeşil siyah renklere sahip olan kulüp başta futbol, basketbol ve halter olmak üzere birçok branşta faaliyet göstermektedir. Futbol takımı ülkenin birinci seviye ligi Ligat ha'Al'da, basketbol takımı ise ülkenin aynı addaki birinci seviye ligi Ligat ha'Al'da oynamaktadır. Bazitli mantarlar Bazitli mantarlar veya topuzlu mantarlar (), mantar âleminin büyük bir bölümüdür. Topuz şekilli "bazit" adlı yapılar üzerinde spor oluşturan türlerden meydana gelir. Asklı mantarların kardeş grubu sayılır, tanımlanmış mantarların %37'sini oluşturan yaklaşık 22.300 farklı tür içerir. Bazidyumlu mantarlar geleneksel olarak Homobasidiomyctes (gerçek mantarlar) ve Heterobasidiomycetes (pas ve rastık mantarları) olarak ikiye ayrılmıştır. Günümüzde ise bazitli mantarların üç kladdan oluştukları düşünülür, bunlar Hymenomycotina (Hymenomycetes; mantarlar), Ustilaginomycotina (Ustilaginomycetes; rastık mantarları) ve Teliomycotina (Urediniomycetes; pas mantarları). Bazitli mantarların hem tek hücreli hem de çok hücreli tipleri, eşeyli ve eşeysiz türleri vardır. Hem kara ortamında, hem de deniz dahil olmak üzere suda bulunurlar. Bazit üzerinde eşeysel sporlar taşımaları, uzun ömürlü çift çekirdekli hücrelere (dikaryonlara) sahip olmaları ve genelde kıskaç bağlantıları oluşturma özellikleri ile tanımlanırlar. Bazitli mantarların anormal bir cinselliği vardır. Genelde farklı cinsiyete sahip bireylerden oluşurlar (heterotaliktirler), iki kutuplu (tek faktörlü) veya dört kutuplu (iki faktörlü) bir çiftleşme sistemi ile çok eşeyli gibi davranırlar. Genelde somatogami (hifogami) olur, yani farklı eşey tiplerine sahip iki monokaryotik miselyum hücresinin (hifin) birleşmesinden çift çekirdekli (dikaryotik) bir miselyum hücresi oluşur. Bu hücrenin içindeki iki çekirdek vejetatif büyüme boyunca birleşmez. Bu tip miselyuma dikaryotik, onu oluşturan miselyumlara dikaryon denir. Çoğu bazitli mantar hayatının büyük bölümünde iki çekirdekli (dikaryotik) miselyum halinde yaşar, uygun çevresel şartlar oluşursa bir bazidyum meydana gelir, içinde çekirdek kaynaşması (karyogami) ardından mayoz gerçekleşir ve dört tane tek çekirdekli hücre meydana gelir. Diploid hayat döngüsü örnekleri de vardır. Xerula cinsi spor şeklinde diploid klonlar oluşturur. Yaygın bir orman patojeni olan Armillaria, diploid miselyuma sahiptir, bunda hücre kaynaşmasını (plasmogamiyi) çekirdek kaynaşması (karyogami) izler. Bazitli mantar türlerinde, eşeysiz sporlara (konidyumlara) da sıkça rastlanır. Kromozom 3 (insan) Kromozom 3; 22 çift otozomal insan kromozomlarından 3. olanıdır. İnsanlarda normalde bir çift halinde bulunur. 200 milyon baz çiftine ve toplam hücre DNA'sının %6,5'ine sahiptir. Kromozom 3 muhtemelen 1,100 ile 1,500 arasında gen içermektedir. Kromozom 3'te bulunan genlerden bazıları şunlardır; Kromozom 3 üzerinde bulunan genlerin yol açtığı hastalıklardan bazıları şöyledir; Artemis (anlam ayrımı) Diğer: Salih Ã–zbaran Salih Özbaran, (1940 Turgutlu, Manisa) Türk tarihçi ve akademisyen. İlkokul ve lise eğitimini Turgutlu'da yaptı. İstanbul Üniversitesi Tarih Bölümünü Çapa Öğretmen Lisesindeki eğitimiyle beraber tamamladı. “Hasan Beyzâde Ve Tarih” konulu tezini Cengiz Orhonlu danışmanlığında tamamladı. Lisans eğitimindeki hocaları olan Halil Sahillioğlu ve Mehmet Cavit Baysun'dan etkilendi. Ayrıca Şerafettin Turan'dan arşivcilik üzerine etkilendi. 1969 yılında ise “The Ottoman Turks And The Portuguese In The Persian Gulf (1534-1581)” adlı çalışmasıyla Londra Üniversitesi'nde doktorasını tamamladı. Türkiye'de tarih eğitimi üzerine çeşitli çalışmalar yapıp konferanslar düzenledi. 1994 yılında Dokuz Eylül Üniversitesi'nde Tarih Öğretimi ve Ders Kitapları Sempozyumunu düzenledi; daha sonra da sempozyum bildirileri kitaplaştırıldı. Sempozyumun amacını ve sonuçlarını ise "Cumhuriyet" gazetesinde kaleme aldı. Bir dönem Dokuz Eylül Üniversitesi Eğitim Fakültesi Dekanlığı görevinde bulundu. Bunun dışında Ege Üniversitesi'nde de görev aldı. 1998 yılında emekli oldu. Bir yıl sonra da Cambridge Üniversitesi'nde ziyaretçi profesör olarak ders verdi (1999-2000). 12 Eylül Darbesi sonrasında Türk tarih anlayışında etkili olan ve İbrahim Kafesoğlu ile Altan Deliorman gibi isimlerin başını çektiği Türk-İslam sentezine karşı çıkan isimlerden biri oldu. Ders kitaplarındaki ötekileştirmeleri reddederek kitapların ideolojilerden arındırılması gerektiğini dillendirdi. Üniversitelerde okutulan "Tarih, Tarihçi ve Toplum" adlı eserinde tarihin biliminin tanımı, geçmişi, gelişimi, yaşadığı değişimler ve Türk tarihçiliğin genel seyri üzerine durdu. Bu eserinde Edward Hallett Carr gibi isimlerden de alıntılar yaptı. Aynı zamanda Prof. Dr. Hakkı Uyar'ın yüksek lisans danışmanıdır. FC Nantes Football Club de Nantes ya da genel deyişle FC Nantes, 1943 yılında Fransa'nın Nantes şehrinde kuruldu. Renkleri; Sarı - Yeşil'dir. Maçlarını 38,285 kişilik Stade de la Beaujoire-Louis'de oynamaktadır. Takım Marcel Desailly, Didier Deschamps, Mickaël Landreau gibi oyuncuları yetiştirdi. Takımın 8 Ligue 1, 3 Coupe de France ve 2 Trophée des champions şampiyonluğu yaşadı. Kore (anlam ayrımı) AS Saint-Ã‰tienne Association Sportive de Saint-Étienne Loire (; AS Saint-Étienne, ASSE, ya da Saint-Étienne olarak da bilinir), Saint-Étienne şehrinde yer alan futbol kulübü. Ligue 1'de mücadele eden kulüp 1919 yılında kuruldu. Kulüp iç saha maçlarını 40.000 seyirci kapasitesine sahip Geoffroy Guichard Stadyumu'nda oynamaktadır. Takımı şu anda Fransız teknik direktör Christophe Galtier yönetmektedir. Takım kaptanlığını ise 1996 yılında futbol kariyerine Saint-Étienne'de başlayan Loïc Perrin yapmaktadır. Saint-Étienne, 10 Ligue 1 şampiyonluğu, 6 Coupe de France şampiyonluğu, 1 Coupe de la Ligue şampiyonluğu ve 5 Trophée des champions şampiyonluğu ile Fransa futbol tarihindeki en başarılı kulüplerden birisidir. Kulüp kazandığı 10 lig şampiyonluğu sayesinde, en çok şampiyonluk yaşayan takım konumundadır. Fransa Kupası'nda ise kazandığı 6 şampiyonlukla, bu organizasyonu en çok kazanan 3 takım arasındadır. Saint-Étienne, 3 kez de ikinci ligde şampiyonluk yaşadı. Saint-Étienne'nin en büyük ve ezeli rakibi Lyon şehrinin takımı Olympique Lyon'dur. İki takım arasında oynanan maçlar Rhône derbisi olarak bilinir. Kulüp 2009 yılında kadın futbol kulübünü faaliyete geçirdi. 1933 yılında profesyonel olan takım kulüp 1937-1938 sezonunda birinci lige terfi eder. Bakkaliye zinciri olan ve kulübün kurulmasına öncülük eden Casino'nun yeşil renklerini alır. 1955'te başlayan başarılar, 1961-1962 sezonunun tam bir felaket olmasıyla gölgelenir. Coupe de France'ı müzesine götürmeyi başaran kulüp, aynı sezon ikinci lige düşerek büyük hayal kırıklığını yaratır. 1962-1963 sezonunu ikinci ligde şampiyon tamamlayarak yeniden Ligue 1'a yükselen Saint-Étienne, aynı formunu devam ettirerek 1963-64 sezonunu da şampiyon bitirir. 1970'e kadar olan yıllarda kulüp birçok kez kupa ve lig şampiyonlukları yaşar. Bu dönem Yeşillerin en büyük dönemidir. 1976'da "Yeşiller" Robert Herbin yönetiminde Glasgow'daki Şampiyonlar Ligi finaline kadar gelirler. Bayern Münih'le oynanan finali, bu dönemde kale direkleri henüz kare iken birçok topu direkten dönen şutlardan sonra maçı 1-0 kaybederler. Fransa’ya dönüşlerinde dönemin cumhurbaşkanı tarafından karşılanırlar ve Champs Elysées geçit töreni düzenlenir. Ardından hayal kırıklıkların yaşandığı yıllar başlar. Sahte pasaportların ortaya çıktığı, futboldaki başarısızlıklarla boğuştuğu yıllarda kulüp taraftarların muhteşem desteğine rağmen birinci ve ikinci lig arasında gelip gider. Kulüp o muhteşem UEFA Şampiyonlar Ligi finalinden sonra, ancak 2004 yılında istikrarı yakalar. Kulüp 2008 yılında, Bafétimbi Gomis’ın 16 golüyle Ligi beşinci sırada bitirerek UEFA Kupasına katılmaya hak kazanır. Kupadaki ilk maçlarını Hapoel Tel-Aviv’e karşı galip gelirler. 2008-2009 UEFA Kupası grup kuraları çekilişinden sonra G grubunda Valencia, Rosenborg, Clube Brugge ve Kopenhag ile mücadele ederler. Yeşiller grubu Valencia ve Kopenhag'ın önünde birinci sırada bitirirler. (Kopenhag 1-3 ASSE, ASSE 3-0 Rosenborg, Bruges 1-1 ASSE, ASSE 2-2 Valencia). İlk onaltıya katılan ve Olympiakos'la eşleşen "Yeşiller" 2 maçında kazanırlar (3-1 dış sahada ve 2-1 kendi sahasında). İlk sekizdeki rakipleri SV Werder Bremen'dir. Ağva, Şile Ağva, Hititler, Frigler, Romalılar ve Osmanlılar gibi birçok uygarlığın geçiş yeri olmuş bir belde. M.Ö. 7. yüzyıla uzanan tarihin kalıntılarına, Ağva'ya bağlı civar köylerde rastlamak mümkün. Kalem Köy'de Romalılara ait kilise kalıntıları ve mezar taşları, Hacıllı Köyü'nde, 3. yüzyıl sonu - 4.yüzyıl başlarında bulunan Gürlek Mağarası, Hisar Tepe'de bulunan kale kalıntısı, Sungurlu mahallesindeki dağ değirmeni önemli buluntular. Ağva'ya 14. yüzyılın ikinci yarısında Konya, Karaman ve Balıkesir'den gelen Türkmen boyları yerleşmiş. Bugünkü Ağvalılar da aynı Türkmen boylarının çocukları. Ağva, Latince "iki dere arasına kurulmuş köy" ve "su" anlamına geliyor. İstanbul'un kuzeyinde, Göksu ve Yeşilçay derelerinin ortasında bir sahil kasabası. Göksu ve Yeşilçay dereleri Ağva'dan geçip Karadeniz'e dökülüyor. Yeşilçay balıkçı teknelerinin mekânı. Göksu kıyısında ise oteller var. Derelerde kano veya deniz bisikleti ile gezinti yapılabiliyor. Motorlu teknelerle birkaç saatlik gezintiler organize edilebiliyor. 12 km. uzaktaki Hacıllı köyü, mağara ve şelaleleri ile ünlü. Kilimli ve Kadırga koyları, yürüyüş için çok elverişli. Ağva'nın nüfusu 3000 civarında. Ama yazın, özellikle hafta sonları bu rakam 10.000'e çıkıyor. İki nehir arasında kalan yerleşim birimi. Ağva beldesi, Roma, Ceneviz, Bizans egemenliklerine girmiştir. Osmanlı döneminde önemli bir Rum nüfusu varmış. Milattan önceki yüzyıllarda, MÖ 5. ve 7. yüzyılda, Ağva ve yakınlarında yerleşim bulunduğuna dair kanıtlar ele geçmiştir. Kalıntılar; Hitit ve Friglerin de bölgede yaşamış olduğunu gösterir. Başta Yeniköy olmak üzere çevre köylerde, Roma ve Bizans dönemine ait kalıntılar bulmak mümkündür. Ağva'nın tarihte bilinen ilk konukları Hititler olmuştur. Daha sonra Frigler, Romalılar, Bizanslılar ve Osmanlılar gelmiştir. Tarihi MÖ 7. yüzyıla kadar uzanan Ağva'da, Hititlere ve Friglere ait kalıntıları, ayrıca Roma ve Bizans döneminden kalan kilise kalıntılarını, mezar taşlarını görmek mümkündür. Şehrin batısından kıvrılarak Karadeniz'e dökülen Göksu'nun kıyıları yemyeşil bitki örtüsü ve kimi bölümlerininde geçit vermeyen sazlıklarla kaplıdır. Sahilinin her iki tarafında konaklama ve günübirlik tesisler bulunan derenin Karadeniz'e dökülen ağzı geniş bir kumsala açılır.Yaklaşık 4.5 km kumsalı olan denize girmek sakıncalıdır ve dikkatli olunmalıdır. Ayrıca kanalizasyon sisteminin arıtma tesisi maliyet nedeniyle zaman zaman çalıştırılmayabildiği için deniz kirliliği söz konusudur. Ağva'da yapılabilecek birçok aktivite bulunmaktadır. Dere kenarındaki bazı oteller bu aktiviteleri gerçekleştirmektedirler. Ağva'nın doğusunda kalan Yeşilçay adını her iki sahilindeki bitki örtüsünün suya yansıyan renginden almıştır. Kandıra yolundan sapılan Kilimli ve Kadırga koyları, Ağva'ya 10-15 dakika mesafede bulunuyor. Her ikisinde de piknik yapılıp denize girilebiliyor. Ayrıca Ağva'da sadece denizden ulaşılabilen minik koylar da bulunuyor. Teke yolu üzerinde bulunan şelale ise, Ağva'ya 4 veya 5 km uzaklıktadır. Gelin Kayası, Kilimli Koyu ve Saklı Göl gibi yerler de yakınlardaki turistik yerler.doğal alanları olan yerlerdir Ağva 11 Göller vadisinde bulunan Hacıllı Şelaleri ile bilinir. Göksu nehrinin kollarından olan Değirmençayırı Hacıllı bölgesinde geçtiği kanyonda 11 adet şelale ve göl oluşturmuştur. Şileli arkeolog Nabi Evren tarafından 11 Göller vadisi olarak adlandırılan bu bölgede 2. göl ve şelale bölgesinde bulunan Gürlek Mağarası Bizans askerlerinin Hristiyanlığın yayılma döneminde yakaladıkları misyonerleri hapsettikleri bir mağara olarak kullanılmıştır. Mağarada bulunan insan kemikleri bu teoriyi desteklemektedir. İstanbul'a 97 km. lik uzaklıkta yer alan Ağva'ya, büyük bir bölümü otoban olan yoldan ulaşılabiliyor. Özel Araç:Ümraniye-Şile yolunu takip edin. Şile'den sonra, Ağva'ya giden sahil yolunu kullanarak, Kabakoz, İmrenli, Akçakese ve Kurfallı güzergahını izleyin. Toplam bir buçuk saatte Ağva'ya ulaşabilirsiniz. Otobüs:İstanbul-Üsküdar veya Ümraniye'den her saat başı Şile-Ağva otobüsleri kalkıyor, aynı yolu kullanarak, önce Şile'ye, sonra Ağva'ya yolcularını güvenle ulaştırıyorlar. Gima Gima, 1956 yılında kurulan bir kamu iktisadi teşekkülü olan Gima, Türkiye'nin ilk ulusal süpermarket zinciridir. 1996 yılında çoğunluk hisseleri ve yönetiminin Fiba Holding satın aldı. 2005 yılında Endi ile birlikte CarrefourSA tarafından satın alındı. 10 Haziran 2007 tarihinde CarrefourSA Expres adını almıştır. CarrefourSA, Migros, Tansaş ve Kipa gibi birçok marketler zincirine rakip olmuştur. Türkiye'nin ilk ulusal süpermarket zinciri Gima'nın tıpkı diğer marketler gibi pek çok kendi ürünü bulunmaktaydı. Gima, Türkiye'de ilk kez taksitli alışveriş dönemini başlatmıştır. Gima, 1996 yılından itibaren ilk defa market alışverişlerinde kendi kredi kartı olan Supercard'ı kullanmaya başladı. Supercard sahibi olan insanlar Türkiye'de ilk defa taksitli alışveriş yapmaya başladılar. Gima, 1999 yılından itibaren Türkiye'de ilk kez online satış yapmaya başladı. Sen-Al Market ile insanlar artık Gima'da satılan tüm ürünleri internet üzerinden satın alabiliyorlardı ve ürünler kapıya teslim ediliyordu. Sen-Al Market uygulamasında Supecard geçerliydi. Gima, 1997 yılından itibaren telefon ile satış yapmaya başlamıştır.(444 10 00 numarası üzerinden.)Alo Gima'dan satın alınan ürünler de kapıya teslim ediliyordu ve Alo Gima uygulamasında da Supercard geçerliydi. Gima'nın açıldığı tarihten beri pek çok kendi markası bulunmaktaydı(Örnek:(Kozmetik,gıda... gibi alanlarda.).Örneğin:Gima'nın kendi içecek markalarından birisi de Gimi kolaydı. Gima'nın Türkiye'de 2 ilde toplamda 6 mağazası bulunmaktadır. İlker Başbuğ Mehmet İlker Başbuğ (29 Nisan 1943, Afyonkarahisar), Türk Silahlı Kuvvetleri'nin 26. Genelkurmay Başkanı olan Türk orgeneral. 5. Ağustos 2013'te İstanbul 13'üncü Ağır Ceza Mahkemesi tarafından karara bağlanan Ergenekon davası'nda "darbeye teşebbüs" ve "terör örgütü yöneticiliği"nden müebbet hapis cezasına çarptırıldı. 7. Mart 2014'te İstanbul 20'inci Ağır Ceza Mahkemesi, İlker Başbuğ'a "özgürlükten yoksun bırakmanın hukûkî olmadığı iddiasının, yerel mahkemece etkili bir şekilde incelenmeden reddedilmesi ve mahkûmiyete ilişkin gerekçeli kararın açıklanmaması"nı gerekçe göstererek tahliye kararı vermiştir. Balkan Savaşı'ndan sonra Makedonya'nın Manastır kentinden Türkiye'ye göç eden, kökleri Karaman'a dayanan bir ailenin mensubu olan Orgeneral İlker Başbuğ, 29 Nisan 1943’te Afyonkarahisar’da dünyaya geldi. İlköğrenimini Afyon 27 Ağustos İlkokulu'nda, ortaokul eğitimini Afyon Lisesi’nde ve lise eğitimini Kuleli Askeri Lisesi’nde tamamladı. 1962 yılında Kara Harp Okulu'ndan, 1963 yılında Piyade Okulu'ndan mezun oldu. 1971 yılına kadar Kara Kuvvetleri Komutanlığı'na bağlı çeşitli birliklerde takım ve bölük komutanlığı yaptı. 1973 yılında Harp Akademisi'ni kurmay subay olarak bitirdikten sonra, Genelkurmay Plan Harekât Daire Başkanlığı'nda karargâh subaylığı, Kara Harp Akademisi öğretim üyeliği, Brüksel'de NATO uluslararası askerî karargâhında cari istihbarat plan subaylığı, Kara Kuvvetleri Komutanlığı, Plan ve Prensipler Başkanlığı, Savunma Araştırma Şube Müdürlüğü ve 51'inci Piyade Tümeni 247'inci Piyade Alay Komutanlığı görevlerinde bulundu. İngiltere Harp Akademisi ve NATO Savunma Koleji'nde eğitim gördü. 1989 yılında tuğgeneral rütbesine terfî etti. Tuğgeneral rütbesi ile Mons'ta Avrupa Müttefik Kuvvetleri Yüksek Karargâhı'nda (SHAPE) Lojistik ve Enf. Daire Başkanlığı ile 1'inci Zırhlı Tugay Komutanlığı görevlerinde bulundu. 1993 yılında tümgeneral rütbesine terfî etti. Tümgeneral rütbesi ile Jandarma Asayiş Komutan Yardımcılığı ve Mons'ta Askerî Temsil Heyeti (NMR) Başkanlığı görevlerinde bulundu. 1997 yılında korgeneral rütbesine terfi etti. Korgeneral rütbesi ile 2. Kolordu Komutanlığı ve Millî Güvenlik Kurulu Genel Sekreter Başyardımcılığı görevlerinde bulundu. 2002 yılında orgeneral rütbesine terfi etti. 2002-2003 yıllarında Kara Kuvvetleri Komutanlığı Kurmay Başkanlığı, 2003-2005 yılları arasında Genelkurmay İkinci Başkanlığı, 2005-2006 yıllarında Birinci Ordu Komutanlığı görevlerini müteakip 2006 yılı atamaları ile Kara Kuvvetleri Komutanlığı'na atandı. 2008 yılı Yüksek Askerî Şûra kararları ile Türk Silahlı Kuvvetleri Genelkurmay Başkanlığı görevine atandı. 30 Ağustos 2010 tarihinde yaş haddinden emekli oldu. "TSK Üstün Cesaret ve Ferâgât Madalyası", "TSK Üstün Hizmet Madalyası" ve "TSK Şeref Madalyası" sahibidir. Emekli olduktan sonra "Terör Örgütlerinin Sonu" isimli bir kitap yazdı.. "20'nci yüzyılın en büyük lideri: Mustafa Kemal" adlı ikinci kitabını cezaevinde tamamladı. Kitap, yayımlandığı ay Türkiye'de en çok satanlar listesinde ikinci sırada yer aldı. Bir önceki kitabının devamı niteliğinde olan "20inci Yüzyılın En Büyük Lider: Atatürk" isimli üçüncü kitabı, Kasım 2012 tarihinde yayımlandı. "Suçlamalara Karşı Gerçekler" (2013, Kaynak Yayınları), "Nasıl Bir Türkiye" (2015, Kaynak Yayınları), "Ermeni Suçlamaları ve Gerçekler" (2015, Remzi Kitabevi) ve "Unutulan Ada Kıbrıs" (2016, Kırmızı Kedi) isimli kitapları da vardır. Emekliliği sonrasında, sekiz yılda 10 kitabı yayımlandı. Emekliliğinden 17 ay sonra, tanık olarak dinlenilmesi beklenen 'İnternet andıcı' davası kapsamında Başbuğ hakkında 2 Ocak 2012 tarihinde soruşturma başlatıldı. 6 Ocak 2012 tarinde ‘silahlı terör örgütü yöneticiliği ve hükümeti ortadan kaldırmaya teşebbüs’ suçlamalarından tutuklandı. Başbuğ, adliye çıkışında şöyle diyecekti: Türkiye Cumhuriyeti Cumhurbaşkanı Recep Tayyip Erdoğan, özel bir kanaldaki programın canlı yayınında, İlker Başbuğ'un tutuklu yargılanmasına ilişkin şöyle değerlendirmede bulundu: Avrupa Komisyonu'nun "Türkiye 2012 Yılı İlerleme Raporu"nda, Başbuğ'un tutukluluğundan iki kez bahsedilirken şu değerlendirme yapılmıştır: 5 Ağustos 2013 tarihinde, Ergenekon Davası'ndan müebbet hapis cezası aldı. Ceza aldıktan sonra yaptığı açıklamada Başbuğ şu açıklamayı yapmıştı: İstanbul 20'nci Ağır Ceza Mahkemesi, 7 Mart 2014'te İlker Başbuğ'un "özgürlükten yoksun bırakmanın hukûkî olmadığı iddiasının, yerel mahkemece etkili bir şekilde incelenmeden reddedilmesi ve mahkûmiyete ilişkin gerekçeli kararın açıklanmaması"nı gerekçe gösterilerek tahliye edilmesine karar verdi. Humboldt Humboldt: Ayrıca Giovanni Bellini Giovanni Bellini, (d. 1430 - ö. 29 Kasım 1516), İtalyan ressam. Taş gibi katı biçimlerin kıvrak desenini yumuşatıp zengin renklerle boyayarak büyük etki yaratmıştır. Resimlerinde yer alan her figür ve obje adeta canlı gibidir. Rönesans sanatında büyük bir öneme sahiptir. 1430 doğumlu Giovanni Bellini, sanatçı bir aileden gelmektedir. Babası Jacopo Bellini de bir ressamdır. İtalya’nın kuzeyinde, Padua şehrinde babası Jacopo ve ağabeyi Gentile ile birlikte çalışan Giovanni, 1454 yılında eniştesi olan ressam Andrea Mantegna’dan oldukça etkilenmiştir. Giovanni Bellini’nin eserlerinden bazıları: "Agony in the Garden" (National Gall, Londra), "The Cruxifixion" (Venedik) ve bazı Meryem Ana heykelleri (Philadelphia ve Metropolitan Müzeleri). Giovanni, etrafındaki diğer ressamların aksine farklı bir stil belirlemiştir. Renkli, atmosferik manzara betimlemeleri ile Venedikli ressamlar üzerinde oldukça büyük bir etkisi olmuştur. Sanatçının diğer eserleri ise; "Doge Loredano" (National Gall, London), "St. Francis in the Desert" (Frick Coll., New York City) ve "St. Jerome" (National Gall of Art, Washington, D.C.), "The Restello" serisi (Academy, Venice). "The Myth of Orpheus" ve "The Feast of the Gods" (National Gall. of Art, Washington, D.C.) gibi tablolar da mitolojik sahneler içerir. 1507’de ağabeyi Gentile Bellini öldüğünde yarım kalan ""Preaching of St. Mark"" - ""San Marco'nun İskenderiye'de Dua Edişi"" adlı tabloyu Giovanni Bellini bitirir. Son çizimlerinden biri olan ve Isabella d'Este (Leonardo da Vinci’nin yakın arkadaşı) için yapılan "The zestful Feast" adlı tabloyu da 1514’te yapmıştır. Giovanni, ardında yüzlerce eser bırakmış fakat bunlardan sadece 300’ü günümüze ulaşmayı başarmıştır. Giovanni Bellini 1516’ta öldü. Julie Julie (isim) →Diğer kullanımlar için Julie sayfasına bakınız. Latince "Julia" isminden kaynaklanan bir kadın adıdır. Özellikle Fransa ve İngiltere'de kız çocuklarına yaygın olarak konulan bir ön isimdir. Richard Trevithick Richard Trevithick (d. 13 Nisan 1771 - ö. 22 Nisan 1833) dünyanın ilk buharlı otomobilini ve lokomotifini yapan İngiliz mucit ve maden mühendisi. İngiltere'nin Cornwall madencilik bölgesindeki Illogan’da doğdu. Babası maden ocağı yöneticisiydi. 1800 yılında pistonun her hareketinde buharın erken kesilerek basıncın genişletilmesi mantığıyla çift taraflı çalışan yüksek basınçlı Cornish adını verdiği buharlı makinaları yapmaya başladı. 1801 yılında ilk başarılı buharlı otomobilini yaptı.Araç saatte 13 km hız yapabiliyordu. Bu arabasıyla bir yılbaşı akşamı Cornwall’daki Camborne’da bir tepeye tırmanmıştır. 1803 yılında ise daha güçlü ikinci arabasını yaptı. Yolların çok kötü olmasından dolayı otomobillerde fazla zaman kaybetmek istemediğinden geliştirmek için uğraşmadı. 1804 yılında bir vagonun şasesi üzerine sabit bir buhar makinesi yerleştirerek dünyanın ilk buharlı lokomotifini yaptı. Düzenlediği gösterilerle lokomotifini tanıtmak istedi. Bu tanıtımlarından gösterilerinden birinde Galler’deki Pen-y-Darren demirhanesinin 15 km uzunluğundaki dökme demir raylarında 10 ton ağırlığında yük ve 70 yolcuyu taşımayı başardı.. Dünyanın ilk sualtı tüneli olan Londra’daki Thames Tüneli’nin yapımında da emeği geçti. 1807 yılında tünelin kontrolörlüğünü alan Trevithick ertesi yıl tüneli su basınca çalışmalar yarıda kesildi. Tüneli 1842 yılında Marc Brunell tamamladı ve 25 Mart 1843 yılında yaya alt geçiti olarak açıldı. 1808 yılında Londra Torington Meydanı’nda Catch Me Who Can’ı (Kolaysa Yakala) sergiledi.Bu tarihten sonra ise demiryolu işini tamamen bıraktı ve gümüş madenciliği işine girmek için 1816 yılında Peruya gitti. Burada da başarılı olamayıp tüm servetini batırdı. 22 Nisan 1833 yılında Dartford İngiltere’de 62 yaşında iken beş parasız bir şekide hayatını kaybetti. Ä°stanbul'un tepeleri Bugün Suriçi'nde kalan eski İstanbul, yedi tepe üzerine kurulmuştur ve "yedi tepeli şehir" olarak bilinmektedir. Şehir bu unvanı, bilinçli bir şekilde Roma modelini takip ederek yedi tepe üzerine inşa edilmiş olan Bizans Konstantinopolis'inden miras almıştır. Yedi tepe tarihi şehir surları içinde, Tarihî yarımadada yer alır. İlk tepe, ikincil ve tersiyer jeolojik devirlerinde Haliç vadisi ve Boğaziçi açılırken ortaya çıkmıştır. Osmanlı İmparatorluğu ve erken Bizans İmparatorluğu dönemlerinde her tepenin üstünde abidesel dini binalar yükselmiştir (Bizans'da kiliseler, Osmanlı'da Selatin camileri). Birinci tepeye, Bizantion antik şehri kurulmuştur, Sarayburnu ile başlar ve Ayasofya, Sultan Ahmet Camii ve Topkapı Sarayının bulunduğu alanları kapsar. İkinci tepede, Nuruosmaniye Camii, Kapalıçarşı ve Çemberlitaş Sütunu bulunur. Bu tepe, doğu Eminönü'de Bâb-ı Âli'den itibaren uzanan oldukça derin bir vadi ile ikiye ayrılmıştır. Üçüncü tepede, günümüzde İstanbul Üniversitesi ana binaları bulunur. Güneyde Bayezid Camii, kuzeyde Süleymaniye Camii bulunur. Tepenin güney yamaçlarında Kumkapı ve Langa bulunur. Dördüncü tepeye, önce Havariyyun Kilisesi sonra Fatih Camii inşa edilmiştir, etekleri kuzeyde Haliç'e keskin, güneyde ise Aksaray'a daha yumuşak eğimle iner. Beşinci tepede, Yavuz Selim Camii bulunur. Beşinci ve altıncı tepeler, batıda Haliç kıyısındaki Balat'a uzanan bir vadi ile ayrılır. Altıncı tepede, Edirnekapı ve Ayvansaray bulunur. Yumuşak eğimli etekleri, savunma surlarının dışına taşar. Yedinci tepe, Bizans zamanında Xērolophos (), ya da "Kurutepe" olarak bilinir. Aksaray'dan Theodosius Surları ve Marmara Denizi'ne uzanır. Bu geniş tepenin zirveleri Topkapı, Aksaray ve Yedikule'de üçgen yapar. Eski İstanbul tepeleri Fatih çevresi hariç bugün hızlı tramvay yolu üzerindedir. İstanbul'un, büyükşehir tepeleri ve bu tepelerde kurulmuş semtleri şöyledir: Uluslararası Irak Fuarı Irak Uluslararası Fuarı, Irak'ın en büyük fuar organizasyonudur. Ancak savaştan dolayı 2003, 2004, 2005 yıllarında düzenlenememiştir. 2006 yılında 7-11 Haziranda Gaziantep'te düzenlenmiştir. Birinci Körfez Krizi’nden önce Türkiye’nin, Almanya’dan sonra en büyük ticaret partneri Irak idi. Ancak krizden sonra 100 milyon ABD Doları seviyelerine kadar düşen Irak-Türkiye ticaret hacmi, Dış Ticaret Müsteşarlığı’nın “Komşu Ülkelere Yönelik İhracat Stratejisi” çerçevesinde yeniden eski seviyesine yaklaştı. 2005 yılı itibarıyla 2.8 milyar dolarlık ihracat, 2 milyar doları aşan re-export ve savaş sonrasındaki 2 yıllık sürede 3 milyar dolar civarındaki müteahhitlik hizmetleriyle birlikte gerçekleşen ekonomik ilişkiler, Irak’ı bugün Türkiye'nin beş büyük ticari partnerinden biri yaptı. 2006 Irak Uluslararası Fuarının Gaziantepte yapılmasının en önemli noktalarından biri de Irak Hükümetinin Irak dışında yaptığı ilk ortaklaşa fuar olmasıdır. Irak Uluslararası Fuarı’nı, Irak Cumhuriyeti Ticaret Bakanlığı Fuarlar İdaresi Genel Müdürlüğü, Gaziantep Sanayi Odası ve Forum Fuarcılık ve Geliştirme A.Ş. tarafından ortaklaşa gerçekleştirmektedir. Fuar başta DTM, TOBB, Gaziantep Valiliği, Gaziantep Ticaret Odası, Gaziantep Büyükşehir Belediyesi, Güneydoğu Anadolu İhracatçı Birlikleri olmak üzere onlarca sektörel birlik, dernek vakıf ve benzeri sivil toplum örgütleri tarafından desteklenmektedir. Irak’ın şu an içinde bulunduğu durum, güvenlik sorunu, doğaldır ki bu organizasyonu Irak dışında yapmayı gerektiriyordu. Irak Cumhuriyeti Ticaret Bakanlığı yetkilileri ile yapılan görüşmeler sonucunda fuarın Gaziantep’te yapılmasına karar kılındı. 2005 yılında 832 tane marka başvurusu yapılan Gaziantep, artık sanayisi ve dünyaca ünlü markalarıyla anılan bir şehir konumundadır. 2004-2005 yılları arasında Türkiye ihracatındaki artış ortalamasını (%16.8) %22.7 geçerek kent ölçeğinde %39.5 artışla rekor kıran Gaziantep, yine 2005 yılında, Dünya Odalar Kongresi kapsamında düzenlenen yarışmanın finalinde “Marka Şehir Gaziantep Projesi” ile uluslararası jürinin oy birliği sonucu birinciliğe layık görülmüştür. Tarihi İpek Yolu güzergahındaki Gaziantep’in, bugün de hem Irak, hem de diğer komşu ülkelerle ticarette önemli bir konumu bulunmaktadır. Böylesine uluslararası organizasyon için gerekli altyapıya da sahip bulunan Gaziantep’te, fuar süresince tam bir Türk-Irak rüzgarı esecektir. Bu rüzgarın yeni ilişkileri bir oya gibi öreceğine hiç kuşku yoktur. Irak-Türkiye ilişkileri artık gelinen noktada daha da önem kazanmış bulunmaktadır. Tarihi ve kültürel bağları, geçmişten gelen iyi komşuluk ilişkileri, birbirini tamamlayan ekonomileri, savaş öncesi 1.000’i aşkın Türk firmasının Irak’ta yerleşik olarak iş yapması, sadece ticaret boyutunda değil, nakliye, müteahhitlik, re-export konularında da geliştirilen ekonomik ilişkiler toplamı yanı sıra Türkiye’nin bu coğrafyadaki konumu ve gücü nedeniyle, yeniden yapılanmakta olan Irak’ta hiç kuşkusuz ki en büyük rolü Türkiye oynayacaktır. Irak-Türkiye ilişkilerine yeni boyut katabilmek için Irak Cumhuriyeti Ticaret Bakanlığı ile ortaklaşa gerçekleştireceğimiz Irak Uluslararası Fuarı yeni dönem için çok önemli bir adım niteliğindedir. Kuşkusuz bu adımı hep birlikte büyüteceğiz. M1 Tepe GSO Fuar ve Kongre Merkezinde 25.000 m² kapalı ve 20.000 m² açık alanda gerçekleştirilen organizasyona 35 ülkeden 1000 firmanın yer aldığı fuarı, Iraklılar ağırlıklı olmak üzere 65.000 kişi gezdi. "İkili İş Görüşmeleri" sonucunda Iraktaki 10.000'i aşkın girişimci Türk girişimcilerle tanıştırıldı. Fuar sırasında Türk Hava Yolları ve özel hava yolu şirketleri ile toplam 17 bin kişi taşınırken, Türk Hava Yolları tarafından fuar süresince 27 ek sefer uygulandı. Fuar için 150 kamyon stand malzemesi ve 600 kamyon sergi ürünü getirildi. Forum Fuarcılık A.Ş.’nin yan kuruluşu olan 3F Turizm Seyahat Şirketi’nin organizasyonu ile Musul Kerkük, Erbil, Bağdat, Basra, Süleymaniye, Dohok ve Zaho’dan toplam 80 otobüs iş adamı fuara getirildi. Fuar için ilk kez Irak’tan Gaziantep Havaalanı’na direkt uçuş gerçekleştirildi. Fuarda Türkiye'nin yanı sıra İsviçre, Japonya, Çek Cumhuriyeti, Hollanda, Kore, Bahreyn, Çin, Suriye, Avusturya, Fransa, Brezilya, Rusya, KKTC, İran, Mısır, Irak, İtalya, Ürdün, Almanya, Macaristan, ABD, Hırvatistan ve Tayland'ın da aralarında bulunduğu 35 ülke yer aldı. Fuar boyunca Gaziantep içinde toplam 15 bin konaklama gerçekleştirildi. Fuarda 400 stant hostesinin yanında, 4000 fuar çalışanı ve firma yetkilisi yer aldı. Fuarda 100 tercüman, yerli ve yabancı katılımcılar ve ziyaretçiler arasında iletişim sağladı. Fuara Bahreyn, Dubai, Kuveyt, Ürdün, Irak ve Suriye ağırlıklı olmak üzere birçok ülkeden 15 yabancı basın mensubu katıldı. Fuarı Türkiye’den 3, Irak ve daha birçok yabancı ülkeden olmak üzere toplam 7 bakan ve çok sayıda ticari ateşe, konsolos ve ekonomi müşaviri ziyaret etti. Organizasyonda büyük rol oynayan zamanın Devlet Bakanı Kürşat Tüzmen organizasyon sonrası verdiği bir röportajda Türkiye'de düzenlenen fuarlara her geçen gün yabancı şirketlerin katılımın arttığını ve eskiden Avrupa'daki merkezlerin fuarlar sayesinde büyük paralar kazandığını belirtti. Ayrıca Tüzmen bu merkezlerin yavaş yavaş fuarlarını Türkiyeye kaptırdığını belirtti. Organizasyonun uzun vadeli getirilerinin yanında kısa vadeli peşin getirileride oldu. 30 ton baklava ve 40 ton fıstık satıldı. Gaziantep esnafı rumların baklavaya sahiplenmesine karşın bu rakamların onlara karşı bir cevap teşkil ettiğini belirttiler. Benito Zambrano Benito Zambrano (20 Mart 1965, Sevilla), İspanyol senarist ve yönetmen. Sevilla Tiyatro Enstitüsü'nde dramatik sanat eğitiminden sonra Küba'da sinematografi okuyup senaryo ve yönetmenlik konusunda master derecesi aldı. Yönetmen olarak kendi çektiği kısa metraj ilk filmi "El Encanto de la luna llena" "(1994)", Fribourg Uluslararası Film Festivali'nde 1995'te "En İyi Kısa Film" ödülünü aldı. 1999 yılında kendisinin yazıp yönettiği "Solas / Alone" adlı filmiyle birçok ülkenin film festivallerinde aday gösterilip yaklaşık 15 adet ödül kazandı. Yine bol ödüllü son filmi "Habana Blues" "(2005)" Türkiye'de Filmekimi 2006 etkinliğinde gösterilecektir. Minitab Minitab, Microsoft® Windows® işletim sisteminde kullanılan ve kolon bazlı çalışan bir istatistiksel yazılımdır. Temel olarak Oturum penceresi, Çalışma sayfaları, Grafik pencereleri gibi alt bileşenlerden oluşmaktadır. Başta Altı sigma olmak üzere Endüstriyel uygulamalarda yaygın olarak kullanılmaktadır. Minitab'ın oldukça dolu bir kaynakçası mevcuttur. Minitab fonksiyonlarına ulaşmanın yanında da, istatistik bilimiyle ilgili pek çok bilgiye de ulaşılabilir. Yergöğü Yergöğü (Rumence: Giurgiu), Romanya'nın güneyinde yer alan bir şehir. Yergöğü İlinin merkezi olan şehirdir. Nüfusu 2002 verilerine göre 73,586 kişidir. Yergöğü, Şark Ekspresi'nin ilk güzergahının son durağıydi. Ãœvez Toomas Hendrik Ilves Toomas-Hendrik İlves (d. 26 Aralık 1953, Stockholm), Eston siyasetçi ve diplomat. 2006-2016 yılları arası Estonya Cumhurbaşkanı olarak görev yaptı. László Sólyom László Sólyom (d. 3 Ocak 1942, Peçuy, Macaristan), Macar siyasetçi. 2005-2010 yılları arasında Macaristan Cumhurbaşkanı olarak görev yaptı. PÃ©cs Pécs, Peç veya Peçuy ([], Osmanlı Türkçesi: "Peç", "Peçuy"), Macaristan'ın güneyinde, Mecsek dağlarının güneybatı yamacında, Hırvatistan sınırına yakın bir şehirdir. Baranya ilinin merkezi ve Macaristan'ın beşinci büyük şehridir. Yaklaşık iki bin yıllık tarihi boyunca çeşitli yönetim ve kültürlerden zamanımıza kalan zengin eserleri ve çok renkli kültürüyle tanınmış, erken Hristiyan dönemi nekropol 2000 Aralığında UNESCO Dünya Mirası Listesine alınmış, 2010 yılında kültür başkenti olarak seçilen kentlerden birisi olmuştur. Bölgeye Romalıların verdiği ad Sopianæ idi. Ortaçağ'da ilk kez 871'de Quinque Basilicae ("beş katedral") adıyla anılmıştır. Daha sonraki belgelerde şehir Quinque Ecclesiae ("beş kilise", Almanca adı olan Fünfkirchen ile aynı) olarak geçer. "Pécs" adına ilk kez 1235 tarihli bir belgede "Pechyut" (modern yazımıyla "pécsi út", "Pécs yolu" anlamında) olarak rastlanır. Osmanlılar da Peç olarak adlandırmışlardır. 3. yüzyılın sonlarında Roma'nın Pannonia Valeria eyaletinin yönetim merkezi olan, kaynaklarda Sopianae kenti şeklinde geçen yerleşme, daha sonraki yıllarda erken Hristiyan merkezi haline geldi. Kavimler Göçü'nden sonra Roma kalıntıları üzerine inşa edilen kent, Büyük Moravya prensleri tarafından kontrol edildi. 1238 yılında Macaristan'daki ilk Dominikan tarikatı manastırının kurulmasıyla kent Ortaçağ boyunca gelişti. Kral Louis I of Hungary (I. Lajos) 1367 yılında Macaristan'ın ilk üniversitesi olan Pecs Üniversitesi'ni kurarak kenti bilim ve öğretim odağı haline getirdi. Osmanlı ordusunun Macar kralı II. Lajos komutasındaki Macar ordusunu yendiği Mohaç Muharebesi (1526) sonrasında Süleyman'ın ordusu Peç'i fethetti. Ardından kısa süren bir iç savaş sonrası ülke Kutsal Roma İmparatoru Ferdinand'ın yönetimine girdi. 1529'da Osmanlılar Peç'i tekrar ele geçirdi ve Viyana'ya doğru yollarına devam etti. Çeşitli direniş, iç çekişme ve karmaşaların ertesinde 1543 Haziranında bizzat piskopos şehrin anahtarını Osmanlılara teslim etti. Fetihten sonra Osmanlılar şehri tahkim ettiler ve zamanla bazıları kiliseden dönüştürülen ve kısmen de yeni yapılan camiler, hamamlar, okullar, pazar yerinin merkezine yapılan kapalı çarşı, çok sayıda türbe ve anıt ile tam bir Osmanlı şehrine dönüştürdüler. Şehir yüz yıldan uzun bir süre, önce Budin Eyaleti sonra da Kanije Eyaleti sancağının merkezi olarak, uzun bir barış ve huzur dönemi yaşadı. 1664'te Hırvat soylularından Nikola Zrinski şehre saldırarak yağmaladı ve çekilirken yaktı. Bu yangın Peç'teki Ortaçağ izlerini büyük ölçüde sildi. 1686'da Buda kalesini Osmanlılardan alan ordular Peç'e saldırdı. Osmanlılar şehri boşaltarak kaleye çekildi. Badenli Louis komutasındaki ordu 14 Ekimde şehri işgal etti, kaleyi kuşattı ve suyunu kesti. Osmanlılar 22 Ekimde teslim oldu. Viyana, sarayı önce şehri tamamen yıkmayı düşündüyse de daha sonra hala Osmanlıların elinde duran Zigetvar'ın gücünü dengeleyecek bir üs olarak tahkim etmeyi yeğledi. 1688'de Alman göçmenler geldi. Bu dönemde şehir nüfusunun sadece dörtte biri Macar, kalanı Alman ve Güney Slavlarıydı. Habsburg yönetimine karşı ayaklanan II. Francis Rákóczi'nin orduları, kendilerini desteklemeyen şehri 1704'te ele geçirip yağmaladı. 1710'dan sonra nispeten barışçıl bir döneme girildi. 1787'de Kutsal Roma İmparatoru II. Joseph'in yaptırdığı nüfus sayımına göre Peç'te 1474 hane ve 1834 aile olarak toplam 8853 kişi yaşamaktaydı; bunların 133'ü din adamı, 117'si soyluydu. 19. yüzyılın ikinci yarısında endüstri canlandı. 1848'de kentte 1739 endüstri işçisi vardı. Yaklaşık 150 yıllık Osmanlı egemenliği kente pek çok eser kazandırmıştır. Kentteki 17 camiden en meşhuru Széchenyi Meydanı'ndaki Gazi Kasım Paşa Camisi'dir. 1585'te inşa edilmiş, Osmanlı yönetimi sonrasında minareleri yıkılmış ve St. Maria adıyla kiliseye dönüştürülmüştür. Yakovalı Hasan Paşa Camii, bugün Türk-Osmanlı elsanatları müzesidir. İdris Baba Türbesi: 16. yüzyıla tarihlenen türbe Rókus tepesinde bulunmaktadır. Ayrıca Memi Paşa hamamının kalıntıları günümüze ulaşmış Osmanlı eserlerindendir. Olivier Assayas Olivier Assayas, 25 Ocak 1955, Paris, Fransa doğumlu senarist ve yönetmen. 1986 yılında yönetmen olarak çıkışını yapana kadar birkaç kısa film yönetti ve Cahiers du cinéma dergisi için makaleler yazdı. Fransız yönetmen ve senarist Jacques Remy'nin oğlu olan Assayas, sektördeki kariyerine, babasına yardım ederek başladı; onun rahatsızlandığı esnada yarım kalan televizyon dizilerinin senaryolarını yazdı. En çok konuşulan filmi, 1996'da yazıp yönettiği Irma Vep oldu. Avrupalı yönetmenler kadar, Asyalı yönetmenlere de ilgi duyduğunu yazılarında dile getiren Assayas, Tayvanlı filmci Hou Hsiao-Hsien için de bir televizyon belgeseli hazırladı. Türkiye'de, Filmekimi'nde gösterilen çok yönetmenli Paris, Seni Seviyorum (Paris, Je T’aime) filminde Quartier des Enfants Rouges adlı bölümü yönetmiştir. Ayrıca, yine Filmekimi 2005 kapsamında Sil Baştan (Clean) adlı filmi gösterilmiştir. Paul Morphy Paul Charles Morphy (d. 22 Haziran 1837 - ö. 10 Temmuz 1884), Amerikalı satranç ustası. Louisiana eyaletinin New Orleans kentinde doğmuştur. Babası İspanyol-İrlanda kökenli soylu Kreol ailesinden gelmeydi, annesi ise bir Fransızdı. "Satrancın Gururu ve Üzüntüsü" olarak anılır. Amerikalı bir satranç oyuncusudur. Zamanının en mükemmel satranç oyuncusudur ve gayri resmi Dünya Satranç Şampiyonu olarak kabul edilir. Bazı satranç üstatları Morphy'yi bugüne dek yaşamış en büyük satranç oyuncusu olarak görürler. Ayrıca modern kurallarının yaratıcısıdır ve satrancın ilk dehası olarak bilinir. Fransızca, İngilizce, İspanyolca ve Almanca dillerini ana dili gibi bilen Morphy, Philidor'un "Analysis", Kieseritzky'nin "Regence", Staunton'u "Chess Players Chronicle", Andressen'in "Deutsche Shach Zeitung" dergilerini okuyordu. Bilger'in 400 sayfalık "Handbuch"' unu, bunun yanında Staunton'un "Chess Handbook" 'unu da incelemiştir. Görkemli derecede okulu bitiren Paul, iki senede Louisiana Üniversitesi'nden mezun olur ve 20 yaşında diplomalı bir avukat haline gelir. Ama ABD'de bu meslekte çalışabilmek için en az 21 yaşında olması gerekmektedir. Bu nedenle o, kendini tamamen sevdiği oyun olan satrança vermeye karar verir. Paul Morphy'nin ailesindeki tüm erkekler satranç oynarlardı: dede, baba, ağabey ve kentin en kuvvetli satranççılarından birisi olan Ernest Amca. 10 yaşında satranç ile tanışan Paul Morphy, 12 yaşında geldiğinde yerli usta olan Russo'ya etkili bir mağlubiyet tattırır. (Bu maç Morphy'nin yayımlanmış ilk partisidir) Çok geçmeden ise Birleşik Devletler'in güneyinde turnede olan Lowenthal'e üstünlük sağlar. Londra Turnuvasından sonra yükselen satranç gürültüsü Yeni Dünya'ya ulaşmıştır. 1857 sonbaharında New York'ta 1. Amerikan Kongresi, ülkenin en iyi 16 satranççısını toplar. Londra-1851'de olduğu gibi, bu turnuvada da nakavt sistemi ile yapılıyordu: Maçlar üç, final ise beş galibiyet üzerindendi. Morphy hiç güçlük çekmeden (+9 =1) geldiği finalde o zaman birleşik Devletler'de yaşayan ve sonradan ünlü bir usta olan Alman Louis Paulsen'i +5 -1 =2 gibi bir skorla hezimete uğrattı. Bir de Paul her zamanki gibi hızlı, rakibi ise çok yavaş oynuyordu ve düşünme süresi sınırsız olduğu için partiler 10-11 saat sürüyordu. Hatta oyunlardan birisi 15 saat sürmüştür. (Bu sürenin 12 saatini Paulsen harcamıştır.) Amerikan Şampiyonu olduktan sonra Morphy bir süreliğine New York'a taşındı ve orada avans vererek 161 oyun (+107 -36 =18)da 100 oyun (+87 -5 =8) oynadı. Oynadığı rakipler arasında Paulsen, Stanley, Lichtenhein ve Schulten gibi kuvvetli oyuncular da vardı. Morphy, İngiliz Şampiyonu Staunton ile oynama arzusudaydı. Bu nedenle ona bir davetiye gönderdi. Fakat bu davetiye reddedilince Morphy Avrupa'ya gönderildi. 1858 Haziranında İngiltere'ye vardı.Burada etkili zaferler kazandı ve ustalara karşı bir üstünlük sağladı. Bu sıralarda Morphy, Lowenthal'e karşı parlak bir zafer kazandı (Kazandığı ödülü ise maddi sıkıntılarla boğuşan rakibinin ev mobilyaları için harcadı.) Ama ne yazık ki uzun görüşmelerden sonra asıl amacına (48 yaşındaki İngiliz ile maç yapmak) ulaşamadı. Burada Fischer'ı hatırlayabiliriz: "Herhalde Staunton Morphy ile masada karşılaşmaktan korkuyordu ve fikrimce onun endişeleri yerindeydi. Morphy onu yenerdi, gerçi birçoğunun düşüncesinin aksine onların maçı tek kale oynanmaz ve çetin bir mücadeleye sahne olurdu." 1858 sonbaharının erken günlerinde Morphy Paris'e geçer ve orada Fransa şampiyonu Daniel Harrwitz'i maçta yener. Aralık ayı ve Adolf Anderssen Paris'e geldi. Yedi galibiyete kadar oynanması konusunda anlaşmaya varıldı ve birkaç gün sonra 19. yüzyıl ortasının şüphesiz en kuvvetli ve en parlak iki satranççısının tarihi çarpışması başladı. Harrwitz'le olan maçta olduğu gibi Morphy yine oyuna mağlubiyet ile başladı.Ama sonra durumu berabere yaptı ve beş oyun peş peşe kazandı. Anderssen artık ne yapacağını bilmiyordu: Beyazlarla 1.e4'ten umutsuzdu ve kendisine özgü olan 1.a3 (sonradan bu hamle için "kaçık" diyordu) hamlesini oynamaya başladı, siyahlarla ise başarısız bir şekilde hem 1...e5, hem 1...d5, hem 1...e6, hem 1...c5 denedi. 9. partide eski Dünya Şampiyonunun (Anderssen) bozguna uğratılması etkileyicidir. Bu parti toplam yarım saat sürmüştür.Bir sonraki partinin 77. hamlesinde rövanşı alan Anderssen hüzünlü bir espri yapar: "Morphy 17, ben ise 77 hamlede kazanıyorum.Buna rağmen bu durum daha katlanılabilir..." 11. partide kazanan Morphy böylece maçı da kazanır. (+7 -2 =2) Ayrıca bir sene içerisinde dünyada hiçbir rakibinin olmadığını kanıtlar. De La Bourdonnais: "Bu adamla mücadele etmek boşunadır, bana çok fazla geldi.O, makine gibi dakik ve hatasızdır, ben ise basit bir faniyim!" Adolf Anderssen: "Morphy satrancı bir ressamın ciddiyeti ve büyük bir itinayla yaklaşıyor... Satranç partisi onun için kutsal bir vazife." Morphy Avrupa'dan ayrılmadan önce onuruna şatafatlı bir de ziyafet verildi. Morphy Avrupa'dan coşku ile ayrılışı ile birlikte New York'ta da daha önce görülmemiş bir coşku ile karşılandı. Satranççıların zaferinin bir daha hiçbir zaman ve hiçbir yerde bu şekilde kutlandığı görülmedi. Morphy Amerika'ya dönüşünden sonra ne yazık ki, bundan sonra ciddi oyunlardan uzaklaştı. 1860'lı yılların başında ABD'de iç savaş patlak verdiği zaman, onun ilk ruhsal bozukluk belirtileri ortaya çıktı ve birkaç sene sonra büyük üstadın sadece satranç için yitirilmediği anlaşıldı .. 1884 yazında, henüz 47 yaşında olan efsanevi Amerikalı evinin banyosunda geçirdiği kalp krizi sonucu vefat etti. Nantes (anlam ayrımı) EbÃ¼zziya Tevfik Bey Ebüzziya Mehmet Tevfik Bey (d. 17 Şubat 1849, İstanbul - ö. 27 Ocak 1913), Türk gazeteci, yazar, yayıncı, hattat. Türkiye’de “"matbaacılığı sanat hâline getiren kişi"” olarak kabul edilir. O zamana kadar süregelen ve halk dilinde "Acem baskısı" denilen kirli ye kötü baskıdan Türk basımcılığını kurtaran ünlü matbaacı; yaşadığı dönemin önemli sanat ve düşün adamlarına ait yüzlerce yapıtı sanat değeri yüksek tasarımlarla basmıştır.. Yeni Osmanlılar adlı aydın hareketinin aktif bir üyesiydi, sürekli muhalif bir aydın olarak daha çok siyasi kimliği ile tanındı. Kufi türünde dikkate değer eserler vermiş bir hattat, arabesk tarzında yetkin süslemeler yapan bir süslemeci, Konya’da bulunduğu dönemde sanat eseri niteliğinde halılar dokumuş bir halıcı idi. 1849 yılında İstanbul’da dünyaya geldi. Babası, Maliye Sergi Kalemi memurlarından Konya Koçhisarlı Hasan Kamil Efendi'dir. Asıl adı Mehmet Tevfik’tir. “Ziyâ’nın babası” anlamına gelen "Ebüzziyâ" unvanını sürgünde bulunduğu târihte kendi adını kullanamadığı için almıştır. Cevriye Kalfa Sıbyan Mektebi'ni bitirdi. Babasını küçük yaşta yitirince öğrenimini bırakarak Maliye Sergi Kalemi'nde çalışmaya başladı. Kendisini özel dersler alarak yetiştirdi. Arapça, Farsça, Fransızca öğrendi. Memuriyet hayatında kurduğu dostluklar, kendisini yetiştirmesinde yardımcı oldu. Bu yıllarda kendisinden 9 yaş büyük Namık Kemal ile tanışması, ömür boyu sürecek bir fikir dostluğunu başlattı. Namık Kemal ve İbrahim Şinasi’nin etkisiyle Yeni Osmanlılar Cemiyeti'ne üye oldu. Şinasi’nin kurucusu olduğu Tasvir-i Efkar gazetesi, 1865’te Şinasi’nin Fransa’ya gitmesinden sonra Namık Kemal tarafından çıkarılmaya başlamıştı. Tevfik Bey, arkadaşı Namık Kemal’in teşviki ile Tasvir-i Efkar Gazetesi’nde yazılar yayımladı. Terakki, Diyojen (dergi), Hayal, Çıngıraklı Tatar, Hakayikü'l-Vekâyi gibi gazete ve dergilerde de yazılar yayınlandı. Memuriyet hayatına Maarif Dairesi’nde ve Adliye Dairesi’nde devam etti. Genç Osmanlıların destekçisi Mustafa Fazıl Paşa, Tasvir-i Efkâr gazetesinin basıldığı matbaayı, Şinasi’nin 1871 yılında ölümü üzerine mirasçılarından satın almış; aralarında Tevfik Bey’in de olduğu dört meşrutiyetçi gence vermişti. Diğer üçünün hisselerini Tevfik Bey’e devretmesi üzerine matbaaya tamamen sahip oldu. Meşrutiyet düşüncesini geniş kitlelere yaymak için yayıncılığın gücü yanında tiyatro sanatının gücünü de kullanmak isteyen Ebüzziya Tevfik, 1872 yılında bir tiyatro eseri yazmaya girişti. "Ecel-i Kaza" adlı piyesi yazarın hem ilk kitabı, hem de ilk ve tek telif oyunu oldu. Eser, Güllü Agop yönetimindeki "Tiyatro-i Osmani Kumpanyası"nda sergilendi, ilgiyle karşılandı. Namık Kemal, 1872’de arkadaşları Kayazade Reşat Bey ve Menâpirzâde Nuri Bey ile İbret gazetesini çıkararak devlet yönetimine muhalefet etmeye başlamıştı. İbret, Tevfik Bey’in matbaasında basılıyordu. Kendisi de İbret’in yazarları arasına giren Tevfik Bey, o yıl memuriyetten ayrılarak tamamen gazeteciliğe yöneldi. Hükümeti eleştirdiği için kısa süre sonra İbret Gazetesi kapatılıp, başyazarı Namık Kemal Gelibolu mutasarrıflığı görevi ile İstanbul’dan uzaklaştırılınca Tevfik Bey, onunla birlikte Gelibolu’ya gitti. Bir süre sonra İstanbul’a geri dönerek ""Hadika"" isimli bir günlük gazete kurdu. İlk sayısı 9 Kasım 1872’de çıkan gazeteye Gelibolu’daki Namık Kemal de yazı gönderiyordu. Tevfik Bey, 1873'te ilk Türk almanağı olan ""Salname-i Hadika"" isimli özel bir yıllık çıkardı. Hadika gazetesi 56. sayıda kapatıldı. Ebuzziya, "Cüzdan" isimli dergi çıkadı ancak o da ilk sayısında toplatılıp kapatıldı. Bunun üzerine 15 Mart 1873'te ""Sirac"" adlı yeni bir günlük gazete yayınlamaya başladı. 1873'te Vatan Yahut Silistre oyununun Gedikpaşa Tiyatrosu'nda sergilenmesinden sonra çıkan olayların ardından İbret ve Sirac gazeteleri kapatıldı; beş gazeteci yargılanmadan sürgün edildiler. Ebuzziya Tevfik de sürgüne gönderilenler arasındaydı. Namık Kemal Magosa'ya, Menapirzade Nuri ve Bereketzade Hakkı Beyler Akka'ya sürgün edilirken Ebuzziya Tevfik, Ahmet Mithat Efendi ile birlikte Rodos'a sürüldü. Ahmet Mithat ile birlikte Rodos’ta kale hapsinde tutulan Ebüzziya, sürgün yaşamı sırasında mahpusların eğitimi ile meşgul oldu, onların ürettikleri el işlerinin gelişmesine, gelirlerinin artmasına katkıda bulundu. “"Zindanda Muharrir"” adlı aylık dergiyi çıkardı. Victor Hugo'nun Angelo adlı eserinden uyarladığı «"Habibe veya Semahat-i Aşk"” adlı kitabını yazdı ve yayımladı. «"Nümune-i Edebiyat-ı Osmaniye"» adlı kitabını meydana getirdi. İstanbul’daki yardımcısı Şemsettin Sami'ye gönderdiği yazılarla 1875'te İstanbul’da ”"Muharrir"” adlı bir dergi yayımlamaya başlayan Tevfik Bey, artık yazılarında dört yaşındaki “"Ziya"” adlı oğlunun isminden ötürü "Ziya'nın babası" anlamındaki “"Ebüzziya"” imzasını kullanıyordu. Bütün ömrü boyunca da bu ismi kullanmaya devam etti. Sultan Abdülaziz'in tahttan indirilmesinden sonra affedildi ve 10 Haziran 1876'da İstanbul'a dönebildi. Sürgün dönüşünde Sultan Abdülhamit tarafından saraydaki" Mütercimin Cemiyeti"’ne üye yapılan Ebüzziya, Mithat Paşa’nın evindeki anayasa hazırlık çalışmalarına da katıldı. Meclis-i Mebusan’ın feshedilmesi üzerine 1877’de Bosna mektupçuluğuna atanarak İstanbul’dan ayrıldı. Bosna’da iken Bosna Vilayet Gazetesi’nin yönetimini üstlendi. Ayrıca "Bosna Vilayet-i Salnamesi"’nin 1878 tarihli 13. sayısını tipografya baskı ile yeni bir şekilde çıkardı. Bosna’nın Avusturya-Macaristan İmparatorluğu tarafından işgali üzerine İstanbul’a döndü ve matbaacılık alanında çalışmaya ağırlık verdi. Ebüzziya, Bosna’dan döndükten sonra 1879’da “"Salname-i Ebuzziya"” adlı bir almanak çıkarmıştı ancak Abdülhamit tarafından kuşkulu bulunduğu için tüm nüshaları yok ettirildi. 1880’de "Salname-i Kamerî" adlı yıllığı çıkardı; aynı yıl "Rebî-i Marifet" adlı yıllığı da bastırdı ve her yıl düzenli olarak çıkarmaya devam etti (Kimi yıllarda "Nevsal-i Marifet" veya "Takvim-i Ebüzziya" adlarıyla çıkarılmıştır). Rebî-i-i Marifet’in 1886. sayısında ilk kez Avrupa'da yapılmış çinko klişelerle resimler basıldı. Ebüzziya, 1889’da hanımlar için "Takvimünnisa" adlı bir almanak daha çıkardı. Türk matbaacılık tarihi için çok önemli olan bu almanaklar, Ebüzziya’nın Avrupa seyahatlerinden topladığı malzemeler, yerli ve yabancı ünlülerin hayatları hakkında bilgi içeren kaynaklardır. Ebüzziya Tevfik, 1880’de “"Mecmua-i Ebüzziya"” adı altında 15 günde bir çıkan bir dergi yayımlamaya başladı. Mecmuaların basılmadan evvel Maarif Nezareti’ne gösterilip incelenmesi kararı üzerine 53. sayıda kapattı dergiyi 1896 Mart’ında yeniden yayınlamaya başladı. Mecmua-i Ebüzziya, 22 Mayıs 1880'den 1912'ye kadar 159 sayı çıkmıştır. Dergide Namık Kemal’in mektupları da yayımlanmıştır. 1881’de Galata’da Arap Camii bitişiğinde “"Matbaa-i Ebüzziya"” adlı matbayı kurdu. Mecmua-i Ebüzziya , 15 Recep 1299(2 Haziran 1882) tarihli sayısından itibaren Matbaa-i Ebüzziya’da basıldı. Matbaada ayrıca 1881-1886 yılları arasında ""Kitaphane-i Meşahir"" ve ""Kitaphane-i Ebüzziya"" dizi başlıkları altında toplam 114 kitap yayımladı. Kitabphane-i Meşahir, ünlü kişilerin hayatlarına dair bir kitap serisidir. 60 kitaplık bir seri düşünüyordu ancak Gutenberg, Galile, Napoleon, Diyojen, Franklen, Hasan Sabbah, Buffon, Ezop, Bermekîler'den Yahya, Harun Reşid ve İbni Sina'ya ait kitapları çıkarabildi. 1886’dan itibaren “Kitabhane-i Ebüzziya” adlı seriyi yayımladı. Kitaphane-i Ebuzziya, bugünkü anlamda dizi yapıtların başlangıcıdır. Herkesin kitap okuma zevki kazanmasını, küçük bir kütüphane sahibi olmasını arzulayan yayımcı, küçük hacimde bir kitap serisi hazırlamıştır. Yapıtların tasarımında ve üretiminde tutarlılık ve kararlılık izlemiştir.; Kitaplarda kullanılan yazı karakteri, metinde ve kapakta kullanılan kağıdın kalitesi, tasarım özellikleri ve renkler ilk kitaptan son kitaba kadar aynıdır. Şinasi ve Namık Kemal'in eserlerini tanıtmak ve yaymak için çaba sarfeden Ebüzziya, Namık Kemal'in eserlerinden topladığı dikkate değer ifadeleri “"Cümel-i Müntahabe-i Kemal"” adı altında üç defa bastırdı ve Namık Kemal'in ölümünden sonra hayatını anlatan ayrı bir eser çıkarmıştır. Şinasi’nin daha önce yayımlanmış olan "Durub-i Emsal-i Osmaniyye"'sini çeşitli ilavelerle 1885’de yayımladı. 1887'de fasiküller halinde yayımlamaya başladığı "Lügat-ı Ebüzziya" isimli Türkçeden Türkçeye sözlük, sürgüne gönderilmesi üzerine, 2. ciltte ""Öd"" maddesinde kalır. 19. yüzyıl basım dünyasının merkezi Leipzig'de kurulan «Leipzig Matbuat Cemiyeti» 1890'da