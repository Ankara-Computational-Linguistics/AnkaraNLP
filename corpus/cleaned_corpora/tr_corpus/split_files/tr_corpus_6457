tarihte gelenlerden hala hayatta olanlar vardır. En son 1933’lü yıllarda yeni Bulgaristandan göç edenler olmuştur. Beldeye birkaç aile dışında Anadoludan göçeden olmamıştır. Kozyörük, 1972 yılına kadar muhtarlıkla yönetilmiştir. 1972 yılında belediye teşkilatı kurularak belde statüsüne geçmiştir. Balkan ve Birinci dünya savaşı sırasında belde halkı özellikle Yunan ve Bulgar zulmünden çok çekmiştir. 13.11.1922’de düşman işgalinden kurtulan belde de her yıl 13 Kasım Kurtuluş Bayramı olarak kutlanmaktadır. Mahalle ekonomik yapısı tarım hayvancılığa dayanmakla birlikte halkın %30’u diğer iş kollarında iştigal etmektedir. Tarımsal üretimin hemen hemen tamamı traktör ve iş makinaları ile yapılmaktadır. Kozyörük Çiftçi Malları Koruma Başkanlığı’ndan alınan bilgiye göre yıllık ortalama 5.000 ton buğday, 3.000 ton ayçiçeği, 1.500 ton yem bitkisi ve 1.000 ton civarında da sebze üretilmektedir. Mahalle gerek besicilik gerekse süt üreticiliği yönünden iyi bir potansiyele sahiptir. 3.000 adet büyükbaş, 2.500 adet küçükbaş hayvan ile günlük 13.000 litre süt üretimi gerçekleştirilmektedir. Mahallede yaklaşık 150 kişinin istihdam edildiği konfeksiyon fabrikasının dışındaki diğer işletmelerde fazla istihdam imkânı yoktur. Kozyörük’ün kuruluş yerinin yeryüzü şekilleri oldukça sadedir. Genelde yayla düzlüğü ve ovalık bir görünüme sahiptir. Tarım alanları dışında bitki örtüsüne özellik kazandıracak herhangi bir flora yoktur. 20 cm yüksekliğinde baharda yeşerip yazın kuruyan otlar bitki örtüsünü teşkil eder. Ayrıca meşe, gürgen ve kavak gibi ağaçlar hakimdir. Rakım oldukça düşüktür. Önemli ovası Dime çayırıdır. Önemli yükseltisi Kozyörük korusu adı verilen tepe ile Ceferan tepesi gösterilebilir. Arazinin tamamı tarıma elverişli olup, 22.000 dönümünde üretim yapılmakta 17.000 dönümü de mera olarak kullanılmaktadır. Kuzeyde Burçak deresi ve Dikyol deresinin birleşiminden doğan ve yerleşim yerini ikiye bölen Kozyörük deresi ile güneyinden geçen Kocadere olmak üzere iki akarsu vardır. Yağışlı mevsimlerde su seviyesi yükselmekle birlikte yazları her iki dere de kurur. İç Anadolu iklim tipi özelliklerini taşıyan yarı karasal iklim egemendir. Yazları sıcak ve kuru kışları soğuk ve yağışlıdır. Havalar ortalama yılın %38,8’i açık, %47,2’si bulutlu %22 si ise kapalı geçmektedir. Kuzey – Güney rüzgarları hakimdir. Kuzeyden esen karayel kışların aşırı soğuk olmasına, güneyden esen akyel ise yazların sıcak olmasına neden olmaktadır. Belde yerleşim yeri üçüncü derece deprem bölgesinde yer alır. BalabancÄ±k, Malkara Balabancık, Tekirdağ ilinin Malkara ilçesine bağlı bir mahalledir. Balabancı'ta 30 Aralık 1986'da belde belediyesi kuruldu. Belde, Tekirdağ ili Malkara ilçesine bağlıdır. Tekirdağ il merkezine 55, Malkara ilçesine 18 km uzaklıktadır. Cumhuriyet' ile birlikte yerleşme'de izlenen en önemli gelişme eğitim alanında olmuştur. 1928 yılında Harf inkılabı ile birlikte bir ilkokul açılmıştır. 1965 yılında ilkokul hizmete girmiştir. Ancak yerleşmedeki daha ileri gelişmeler 1975 yılından sonra izlenmeye başlamıştır. 1975-1980 döneminde Köy Kalkınma Kooperatifi, elektriğin gelmesi Malkara'ya bağlantı yolunun asfaltlanması dikkati çeken gelişmeler olmuştur. 1980-1990 döneminde ise Belediye Hizmet Ünitesi Tarım Kredi Kooperatifi'nin kurulması Kasabanın içme suyu şebekesinin inşaatının başlaması akaryakıt bayilerinin açılması önemli gelişmelerdendir. 2001 UEFA Süper Kupası 2001 UEFA Süper Kupası, kupanın yirmialtıncı sezonudur. Maç, Bayern Münih ve Liverpool arasında oynanmıştır. 2002 UEFA Süper Kupası 2002 UEFA Süper Kupası, kupanın yirmiyedinci sezonudur. Maç, Real Madrid ve Feyenoord arasında oynanmıştır. 2003 UEFA Süper Kupası 2003 UEFA Süper Kupası, kupanın yirmisekizinci sezonudur. Maç, Milan ve FC Porto arasında oynanmıştır. 2009 UEFA Süper Kupası 2009 UEFA Süper Kupası, kupanın otuzbeşinci sezonudur. Maç, FC Barcelona ve Shakhtar Donetsk arasında oynanmıştır. 2010 UEFA Süper Kupası 2010 UEFA Süper Kupası, kupanın otuz altıncı sezonudur. Maç, Internazionale ve Atlético Madrid arasında oynanmıştır. Manila Standard Today Manila Standard Today, Filipinler'de yayın yapan, 1972 yılında kurulan ve broadsheet formatında çıkan bir gazetedir. Kuruluş ismi Manila Standard iken 6 Mart 2005'te Today gazetesi ile birleşmiş ve bu ismi almıştır. Bu birleşme Filipinler'deki ilk gazete birleşmesidir. Yen (anlam ayrımı) Yen ÅŸu anlamlara gelebilir: Reach (ÅŸirket) Trinity Mirror plc, İngiltere'nin gazete ve dergi yayımcısı şirketlerinden biridir. İngiltere'nin en büyük gazete grubudur. Ulusal ve bölgesel yaklaşık 240 yayını bulunur. İngiltere'de "Daily Mirror, Sunday Mirror" ve "People", İskoçya'da ise "Sunday Mail" ve "Daily Record" gibi yüksek tirajlı gazeteler bu grubun bir parçasıdır. Merkezi Londra, Canary Wharf'dadır. Londra Menkul Kıymetler Borsası'nda listelenen FTSE SmallCap Endeksi'nin de kurucusudur. Hitmixes Hitmixes, Amerikalı şarkıcı Lady Gaga'nın 25 Ağustos 2009'da yayımlanan ikinci EP'si. Sanatçının 2008'de çıkan ilk albümü "The Fame"deki şarkıların remikslerinin yer aldığı albüm sadece Kanada'da yayımlandı. "Hitmixes" aralarında RedOne ve Space Cowboy'un da yer aldığı birçok müzisyenin remikslerini barındırmakta, albümde 1980'ler etkisi taşıyan house remiksleri de bulunmaktadır. "Hitmixes", "Calgary Herald" ile Blare Magazine'den olumlu eleştiriler aldı ve Canadian Albums Chart listesine sekizinci sıradan giriş yaptı. Lady Gaga ilk albümü "The Fame"i 19 Ağustos 2008'de yayımladı ve bu albümden "Just Dance", "Poker Face", "Eh, Eh (Nothing Else I Can Say)", "LoveGame" ve "Paparazzi" olmak üzere beş single çıktı. "Eh, Eh" Kuzey Amerika'da yayımlanmamıştı ve "Hitmixes"da remiksi yer almadı. Diğer dört single'ın hepsi Canadian Hot 100 listesinde ilk 3'te yer aldı. Albüme adını veren parça "The Fame" de remikslenerek EP'ye eklendi. Albümün yapımcıları RedOne, Robots to Mars, Chew Fu, Space Cowboy, Moto Blanco ve Guéna LG'dir. Gaga'nın esas yapımcısı RedOne, "Just Dance"in bir remiksini hazırlamıştır. "Hitmixes", 25 Ağustos 2009 tarihinde Kanada'da CD formatında sadece Universal Music Canada tarafından yayımlandı. Moto Blanco'nun "Paparazzi" ve Glam as You'nun "The Fame" remikslerinde 1980'lerin etkileri bulunurken "LoveGame" Chew Fu Ghettohouse Fix Space Cowboy'un "Poker Face" remiksi house ve trance müziğin synthesizerlarla birleşimidir. Rock şarkıcısı Marilyn Manson ve rapçi Kardinal Offishall EP'ye düet sanatçıları olarak katkıda bulundular. Sadece Kanada'da yayımlanmasından dolayı "Hitmixes" çok eleştirmen tarafından değerlendirilmedi; fakat "Calgary Herald" yaptığı incelemede birçok parçanın "ustaca ve gerileyen bir şekilde" remikslendiğini belirtti. Blare Magazine'den Dan Rankin EP'ye 5 üzerinden 3,5 yıldız verdi ve remikslerin "değişen seviyelerde başarılı" olduklarını söyledi. Rankin özellikle Kardinal Offishall'ın RedOne'ın yaptığı "Just Dance" remiksindeki vokalini övdü ve "LoveGame" Chew Fu Ghettohouse Fix ile birlikte albümün en iyileri olarak gösterdi. "Hitmixes" Canadian Albums Chart listesine 12 Eylül 2009'da sekizinci sıradan giriş yaptı. Bir sonraki hafta on altıncı sıraya gerilerken üçüncü ve son haftasını yirmi ikinci sırada geçirdi. "Hitmixes" yapım görevlileri AllMusic'ten alınmıştır. 2010 FIBA Dünya Basketbol Şampiyonası eleme aşaması 2010 FIBA Dünya Basketbol Şampiyonası'nın eleme aşaması 4 Eylül 2010'da başlamış olup gruplarında ilk dört sırayı alan takımlar bu aşamaya katılmaya hak kazanmışlardır. Tek maçlı eliminasyon sistemi uygulanmıştır. Karşılaşmalar İstanbul'daki Sinan Erdem Spor Salonu'nda oynanmıştır. UEFA Süper Kupası şampiyonluğu kazanan teknik direktörler listesi UEFA Süper Kupası, bir önceki sezonun UEFA Şampiyonlar Ligi (eski adı Avrupa Kupası) ve UEFA Avrupa Ligi (eski adı UEFA Kupası) şampiyonlarının karşılaştığı ve tek maç sonucunda şampiyonun belirlendiği yıllık futbol organizasyonudur. Organizasyondaki ilk maç Ajax ve Glasgow Rangers arasında 1972 yılında oynanan ve UEFA tarafından resmî olarak kabul edilmeyen karşılaşmadır. Ștefan Kovács'ın teknik direktörlüğündeki Ajax, iki maçın sonunda toplamda 6-3'lük skorla galip gelen taraf olmuştur. Süper Kupa, 1973 ile 1999 yılları arasında Şampiyon Kulüpler Kupası/Şampiyonlar Ligi şampiyonu ile UEFA Kupa Galipleri Kupası şampiyonu arasında oynanmıştır. Daha sonra Kupa Galipleri Kupası kaldırılarak yerine UEFA Kupası getirilmiştir. 1998 yılından itibaren kupa tek karşılaşma ile sahibini bulmaya başlamıştır. Aynı yıl itibarıyla da maçlar Monako'daki II. Louis Stadyumu'nda oynanmaya başlamıştır. Bu formatta oynanan ilk kupayı İtalyan teknik direktör Gianluca Vialli'nin yönettiği Chelsea kazanmıştır. İtalyan teknik direktörler organizasyonun başlangıcından bu yana kazandıkları toplam on bir şampiyonlukla kupada en başarılı teknik direktörlerdir. Josep Guardiola ve Carlo Ancelotti, kupayı iki farklı takımla üçer kez kazanma başarısı göstermişlerdir. Guardiola Barcelona takımıyla 2009, 2011 ve Bayern München ile de 2013 yıllarında, Ancelotti ise Milan ile 2003, 2007 ve Real Madrid takımıyla da 2014 yıllarında bu başarıya ulaşmıştır. Bu tablo kupayı kazanan teknik direktörlerin milliyetlerine göre toplam şampiyonluk sayısını gösterir. OSD Beograd OSD Beograd (Sırpça: "спортско друштво"), Belgrad'da bulunan bir spor kulübüdür. Kulüp 1945 yılında kurulmuştur ve birçok spor dalında faaliyetleri vardır. Kulüp ilk olarak "Sportski Klub Metalac" ismiyle kurulmuştur. 1950 yazında ise "Beogradskog sportskog društva" olarak ismi değiştirilmiştir. 1957 yışında ise halen kullanılan ismi olan "Omladinsko Sportsko Društvo Beograd" ismine geçmişlerdir. Bir Yolculuk Bir Yolculuk (İngilizce: A Journey), İngiliz eski başbakan Tony Blair'in anılarını yazdığı bir kitaptır. Kitap, 1 Eylül 2010 günü çıkmıştır. Blair kitap piyasaya çıkmadan önce yayınevinden 4.6 milyon £ ödeme almıştır. Blair, bu para ile birlikte bütün kitap gelirini Royal British Legion'a bağışlayacağını açıklamıştır. Kitabın arka ve ön kapaklarında ise Blair'in yakası açık, kravatsız bir fotoğrafı bulunuyor. 1 Mart 2010'da Tony Blair'in anılarının "Yolculuk" isimli bir kitap olarak 1 Eylül günü yayımlanacağı duyurulmuştu. 4 Mart günü Random House'un icra kurulu başkanı Gail Rebuck, bu anıların İngiltere'de Hutchinson; Kanada ve ABD'de de Knopf tarafından yayımlanacağını duyurdu. Rebuck kitap hakkında, ""Blair, başbakanlık anılarını yayınlayarak tabuları yıktı. Bu İngiliz siyasetinde çığır açacak bir olay olacak. Kitap samimi, sade, anlaşılabilir ve samimi, okuyucuya yakın bir dille yazıldı. Siyasetin ötesinde bir dünyayı anlatan kitap okuyuculara günümüz dünyasında lider olmanın ne kadar zor olduğunu da anlatacaktır."" yorumunu yapmıştır. Temmuz 2010'da kitabın isminin "A Journey" olarak değiştirildiği ve bu isimle çıkacağı açıklandı. Uzmanlara göre isim değişikliğinin nedeni kitabın yeni isminin daha samimi olması olarak yorumlanmıştır. Random House ise konu hakkında "küçük editoryal bir karar" açıklamasını yapmış ve isim değişikliğinin özel bir nedeninin olmadığını belirtmiştir. 16 Ağustos günü Blair'in, kitabın tüm gelirini Royal British Legion isimli İngiliz savaş gazilerine yardımcı olan kuruluşa bağışlayacağı ve paranın da yardım kuruluşu tarafından gaziler için inşa edilen özel bir merkezin finansmanında kullanılacağı açıklandı. BBC'nin siyaset uzmanı muhabiri Norman Smith, Blair'in 2003'te Irak Savaşı'na destek çıktığından dolayı suçluluk hissettiğini ve bağış kararını bu yüzden aldığı yorumunda bulunmuştur. Irak Savaşı'nda ölen askerlerin yakınları, aktivistler ve muhalifler bu parayı "kanlı para" şeklinde yorumlamışlardır. Royal British Legion Genel Müdürü Chris Simpkins ise ""Bay Blair'in cömertliği birçok gazimiz tarafından memnuniyetle karşılandı. Kitap geliri ile gazilerimiz hak ettiği hizmete kavuşacaktır."" açıklamasını yapmıştır. 2010 Skate America 2010 Skate America, Skate America Grand Prix yarışmasının 2010–2011 artistik patinaj sezonunda düzenlenenidir. 2010–2011 ISU Grand Prix serisinin altı yarışmasından dörüdüncüsüdür. Büyükler düzeyinde uluslararası bir yarışmadır. Dört ayrı disiplinde madalya dağıtılır. 2010–2011 Grand Prix Finaline katılacak sporcuları belirlemek için kullanılır. Yarışma ABD federasyonu (United States Figure Skating Association) tarafından organize edilir. 2010 yılında Skate America, 11 - 14 Kasım tarihleri arasında Portland, Oregon'da Rose Garden Arena'da yapılacaktır. 2010 Cup of Russia 2010 Cup of Russia Cup of Russia Grand Prix yarışmasının 2010-2011 artistik patinaj sezonunda düzenlenenidir. 2010-2011 ISU Grand Prix serisinin altı yarışmasından beşincisidir. Büyükler düzeyinde uluslararası bir yarışmadır. Dört ayrı disiplinde madalya dağıtılır. 2010-2011 Grand Prix Finaline katılacak sporcuları belirlemek için kullanılır. Yarışma Rusya federasyonu tarafından organize edilir. 2010 yılında yarışma 19 -21 Kasım tarihleri arasında Moskova'da yapılacaktır. Pichilemu Pichilemu (Mapudungun: "Küçük orman", ), eski adıyla Pichilemo, orta Şili'deki bir sahil mesire şehri. Pichilemu, Cardenal Caro ilinin başkentidir. Şili'nin beş tarihsel alanın ev sahipliği yapar (Agustín Ross Kültürel Merkezi, Agustín Ross Parkı, Pichilemu Garı, El Árbol Tüneli ve Caballo de Agua) ve 2004 yılında Şili Ulusal alanlar Konseyi tarafından bir "Zona Típica" ("Geleneksel Alan" veya "Miras Alanı") olarak ilan edilmiştir. Pichilemu'nun 2002 yılı itibarı ile 12,392 sakini vardı, bu nüfus 2012 itibarıyla 13,916'ya yükseldi. Pichilemu, 22 Aralık 1891 günü başkan Jorge Montt ve İçişleri Bakanı Manuel José Irarrázabal'ın emriyle kuruldu. Şehir, Edwards ailesinden bir siyasetçi olan Agustín Ross tarafından bir sahil mesire yeri olarak tasarlanmıştı. Pichilemu, O'Higgins bölgesindeki ana plaja sahiptir ve sörf ile rüzgâr sörfü için bir turist çekim merkezidir. Turizm, şehir ekonomisinin en önemli sektörüdür; fakat ormancılık ve el sanatları da önem taşir. Pichilemu'da pek çok geniş, koyu kumlu plaj bulunur. Şehrin yakınlarındaki Punta de Lobos'ta her yıl pek çok sörf yarışması düzenlenir ve buradaki sörf, Fodor's'a göre "Güney Amerika'nın en iyi sörfü"dür. Dans Et (şarkı) "Dans Et", Demet Akalın'ın Dans Et albümünün son klibidir. Klibi 2 Şubat 2009 tarihinde yayınlandı. Şarkının sözü ve müziği Ersay Üner, düzenlemesi ise Erhan Bayrak'a aittir. Kostümlerini İtalya' dan getiren ve Süleyman Demirel kreasyonu ile harmanlayan Demet Akalın' ın klibinde 42 kişi görev aldı. dünyada çok nadir rastlanan bir Castrato olan Kaan Solcum , 10 kişilik ritim ekibi ile sanatçıya eşlik etti. Ayrıca 2 balet ve 2 modern dansçınında yer aldığı klip, Teoman Topçu yönetmenliğinde, Midas stüdyolarında 16 mm formatında, 18 saat de tamamlandı. söz ve müziği Ersay Üner' e ait olan şarkının klip ve set fotoğrafları Can Arbak tarafından çekildi. Gazi Üniversitesi Fen Bilimleri Enstitüsü Gazi Üniversitesi Fen Bilimleri Enstitüsü 1983 yılında Fen ve Mühendislik Bilimleri alanında lisansüstü eğitimi düzenlemek, bilimsel ve teknolojik gelişmeleri izleyerek lisansüstü çalışma ve projelere yön vermek, öğrencileri güncel konularda ileri araştırmalara yöneltmek amacıyla kurulmuştur. Enstitüde, bağlı anabilim dallarında 296 Profesör, 157 Doçent, 252 Yardımcı Doçent ve 51 Dr. Öğretim Görevlisi ve toplam 1500 den fazla yüksek lisans, doktora ve sanatta yeterlik öğrencisi bulunmaktadır. Enstitü şu ana kadar 6 bine yakın öğrenci mezun etmiştir. Enstitü Gazi Üniversitesi Rektörlük Kampüsü içinde hizmet vermektedir. *Tüm Anabilim Dallarında "Yüksek Lisans" ve "Doktora" programları bulunmaktadır. Ayrıca Çevre Bilimleri, İmalat Müh., İnşaat Müh.(Tek. Fak.), Kaza Çevre ve Teknik Araş., Kimya Müh. ve Matematik Anabilim Dallarında "Tezsiz Yüksek Lisans" programı da bulunmaktadır. Adam Baldwin Adam Baldwin (d. 27 Şubat 1962; Chicago, Illinois), Amerikalı oyuncu. Boyu: 1.93 metre. Ami Juilus ile evlidir. Üç çocuğa sahiptir. Çocuklarından birinin adı Devlin Shepard Baldwin'dir. Firefly dizisinde canlandırdığı "Jayne Cobb" hakkında yazılan bir şarkıyı seslendirmiştir.Ayrıca Alec Baldwin ' in kuzenidir. Mevlüt Dinç Mevlüt Dinç, (d. 1957, Ordu) Türk video oyunu programcısı ve yapımcısı. 1988 senesinde İngiltere'de kurduğu Vivid Image adlı şirketiyle, The First Samurai ve Street Racer gibi önemli video oyunlarına imza atan yapımcı, 2000 senesinde Türkiye'ye dönerek Dinç İnteraktif adıyla yeni firmasını kurdu. 2004 senesinde adını Sobee olarak değiştirmiş olduğu şirketini, 2009 senesinde Türk Telekom'a sattı. Türkiye Cumhuriyeti Gençlik ve Spor Bakanlığı Spor Genel Müdürlüğü'ne bağlı olarak kurulan Türkiye Dijital Oyunlar Federasyonu'nun başkanlığına, 2011 yılında ilk kez "Mevlüt Dinç" seçildi.Mevlüt Dinç 2013'te Sobee'den ayrıldı. Leeuwarden Leeuwarden, Hollanda' nın kuzeyindeki Friesland eyaletinin başkentidir. Aynı zamanda kış aylarında düzenlenen ve on bir kente yayılan Elfstedentocht yarışlarının başlangıç noktasıdır. 10. yüzyıldan beri yerleşim yeri olarak kullanılan Leeuwarden, 1435 itibarıyla kasaba statüsü kazanmıştır. Middelzee adlı bölgede yer alan kent 15. yüzyılda suyollarının alüvyonla dolarak kapanmasına dek canlı bir ticaret şehriydi. 1901'de kentin nüfusu 32.203'tı. Siyasi lider William IV of Orange, ünlü casus Mata Hari, grafik sanatçısı M. C. Escher ve teolog Dr. N.H. Gootjes bu şehirde yetişen ōnemli simalardan birkaçıdır. II. Dünya Savaşı boyunca ağır bir şekilde Alman işgaline uğrayan Leeuwarden, 15 Nisan 1945'te Kanada ordusunun yardımları ile Almanları yenilgiye uğratıp bağımsızlığına kavuşmuştur. Balatçık, Çiğli Balatçık, İzmir'in Çiğli ilçesine bağlı bir mahalledir. 2019 yılı itibarıyla nüfusu 14.121 kişidir. Egekent Tren İstasyonu mahallede yer almaktadır. UGG Australia UGG Australia Amerikalı Deckers Outdoor Corporation’ın sahip olduğu bir ayakkabı, giyim ve aksesuar markasıdır. UGG ürünlerinden en bilinen olanı klasik tarz koyun derisi botlardır, ancak ürün yelpazesi ayakkabılar, sandaletler, spor ayakkabıları, terlikler, eldiven, şapka, ceket ve diğer ürünleri de kapsayacak şekilde genişlemiştir . UGG ayakkabılarının uluslararası dağıtımı Nordstrom gibi bağımsız perakende satış mağazaları, şirketin New York, San Francisco, Montreal, Londra, Tokyo, Moskova gibi, birçok ülkede bulunan UGG perakende satış mağazaları ve online olarak markanın resmî sitesinden yapılmaktadır. 1978 yılında Brian Smith adında Avustralyalı bir sörfçü, UGG markalı kuzu derisi çizmeleri Amerika’da piyasaya sürdü. İlk sezonunda Smith sadece 48 çift bot sattı. Daha sonra Smith’in yaptığı satışlar giderek artı ve 1995 yılında Deckers, Smith’in şirketi UGG Holdings, Inc.’i, UGG markasıyla birlikte satın aldı. 2004 yılında yapılan uluslararası satışlar 100 milyon Amerikan doları’na ulaşmıştı. 2009 yılında ise Deckers 500 milyon Amerikan Doları’ndan daha fazla UGG ürünü satıldığını bildirdi. UGG çizmeler 2000’li yılların başından beri Kate Hudson, Sarah Jessica Parker and Pamela Anderson gibi onları giyinen ünlülerle beraber moda olmuştur ve markaya talep artmıştır. UGG markasına HBO’nın "Entourage" ve "Sex and the City" gibi dizilerinde de yer verilmiştir. Dünyada ünlü televizyoncu Oprah Winfrey de 2003 yılında yayınlanan tatil dönemi özel televizyon programında UGG markasının “favori şeyler”inden biri olduğunu söylemiştir. "Raising Helen, Mean Girls," ve "Eternal Sunshine of the Spotless Mind" gibi Holywood filmlerinde de UGG markasına yer verilmiştir. UGG markası ticaret dergisi “Footwear Plus”ta 2005, 2007 ve 2008 yıllarında “Yılın Markası” olarak adlandırılmış ve 2003 yılında Footwear News’da “Yılın Markası” olarak geçmiş ayrıca 2004 yılında "Time" magazine tarafından “Yılın Ürünü” olarak adlandırılmıştır. UGG markası medyada da sıkça yer almaktadır. UGG markası dünya çapında moda, finans ve genel konulu yayınlarda yer almaktadır. UGG, Deckers’ın Amerika Birleşik Devletleri, Avrupa, Türkiye, Çin ve diğer birçok ülkede tescilli markasıdır. Avustralya'da, Amerika Birleşik Devletleri’nde ve Avrupa’da UGG markasının geçerliliği konusunda birçok çekişme olmuştur. Amerika Birleşik Devletleri ve Hollanda’da verilen yargı kararları UGG’ın jenerik olduğu savını reddetmiştir ve UGG’ın marka tescilini desteklemiştir. UGG markası Çin’den gelen taklit ürünler başta olmak üzere taklit kurbanıdır. Taklit ürünlerde etiket, kutular ve hakiki UGG ürünü olduğunu gösteren kartlar da birebir olarak taklit edilmektedir. www.uggaustralia.com sitesini taklit eden Web siteleri de büyük karışıklıklara sebep olmaktadır. Deckers sözcüsü New York Times’da “Tüketici, ürünün kaynağının farkında değil… Taklit web siteler kolayca ortaya çıkmakta, taklitçiler ürün resimlerimizi ve Web sitemizin metnini kopyalayarak web sitelerini Deckers’ınkine benzetmektedir.” Taklidi durdurmak için dünya çapında adımlar atılmıştır. Taklitler konusunda tüketicinin dikkatini çekmek için çeşitli Web siteleri, bloglar ve videolar yayınlanmıştır. Avustralya, Amerika Birleşik Devletleri, İngiltere, Çin ve diğer birçok ülkedeki taklit UGG botlarıyla ilgili gümrük tedbirleri ile yasal tedbirler konusunda basında haberler yapılmıştır. 2009 yılında Amerika Birleşik Devletleri gümrük memurları 60.000 çift sahte UGG tespit etmiştir. Aynı yıl Deckers sahte ürün satan 2500 Web sitesine ve eBay, Craigslist ve benzer sitelerde yer alan 170.000 listelemeye karşı harekete geçmiştir. Ture Muhammed Ture Muhammed veya Büyük Ture Muhammed (d. 1442 - ö. 1538) Afrikalı Siyahi Müslüman hükümdar. Songhay İmparatorluğunu 15. yüzyılda yönetmiş ve imparatorluğun altın çağını yaşatmıştır. Songhay İmparatorluğu, Ture Muhammed tahta geçmeden önce "Gao İmparatorluğu" olarak bilinirdi. Ture Muhammed'in hanedanı başa geçince imparatorluğun adı "Songhay İmparatorluğu" oldu. Ture Muhammed, adalete çok önem vermiştir. Ticaretçilerin, pazarcıların ölçümlerde hassas olmalarını sürekli olarak istemiştir. Bunun için daha hassas ölçüm birimleri geliştirilmiştir. Tarım'ın gelişmesi için uzun su kanalları yaptırmıştır. Eğitimi de desteklemiştir ve halkın yaşam seviyesi yükselmiştir. Ekonomik alanda güçlenen imparatorluk, Timbuktu'yu da fethetti. Ture Muhammed, ülkeyi hem askeri, hem ekonomik alanda geliştirmişti ve altın çağını yaşatmıştı. Ture Muhammed, İslam'ı bütün Afrika'da yaygınlaştırıyordu. Ülkesinin büyük çoğunluğu Siyahi Müslümanlardan oluşuyordu. Kuzeye doğru seferlerini arttırdı. Devrinde İspanyollar ve Portekizliler, Afrika kıyılarındaki keşiflerini arttırmıştı. Bu sebeple Songhay İmparatorluğu limanlarına sık sık uğruyorlardı. İmparatorluk, stratejik alanda da önem kazanmıştı. 1538 yılında ture Muhammed vefat etti. Eski Aska şehrinde türbesi yapıldı. Ölümünden sonra imparatorluk Fas'a kadar genişledi. Ancak bu altın çağ kısa sürmüştü. Daha sonra imparatorluk asla Ture Muhammed devrindeki kadar güçlenemedi ve Avrupalıların sömürgesi haline geldi. Vahap Işık Vahap Işık (d. 28 Aralık 1982, Giresun) Türk futbolcudur. Futbola Örnekspor altyapısında başlayan İlhan, daha sonra Bulancakspor altyapısında oynamaya başladı. Bulancakspor altyapısında oynadığı son dönemler as takım maç kadrosuna alınmaya başlandı ve Bulancakspor için ilk resmî karşılaşmasına 7 Mayıs 2000 tarihinde Akçaabat Sebatspor'a karşı oynanan 3. Lig karşılaşmasında çıktı. 1999-00 sezonunda as takım için üç karşılaşmada görev aldı. 2000-01 sezonunda amatör futbolcu statüsünde as takıma alındı ve as takım için bu sezonda 9 karşılaşmada görev aldı. 2001-02 sezonunun başında Ünyespor'la yılında profesyonelliğe geçiş mukavelesi imzalayarak burya transfer oldu. Daha sonraki sezonlar GASKİ, Gaziantep Büyükşehir Belediyespor ve 2007 yılında Süper Lig takımı Antalyaspor için görev aldı. Burada dört yıl oynayıp 2010-11 sezonunun başında Giresunspor'la transfer oldu. 2011-12 sezonunun yaz transfer dÃ¶neminde 1. Lig ekiplerinden Gaziantep BB'ye transfer oldu. Chondrohierax Chondrohierax, arı şahinleri (Perninae) alt familyasına ait bir cins. İki tür içerir. Çengel gagalı çaylak Amerika'nın sıcak bölgelerinde yaygındır. Küba çaylağı ise Küba'ya endemik olup bazen alt tür olarak "Chondrohierax uncinatus wilsonii" adıyla diğer türe dahil edilir. Åžahinler (alt familya) Şahinler (Buteoninae), atmacagiller (Accipitridae) familyasından bir alt familya. Bu familya üyelerinin yakaladığı avın etini kolaylıkla koparmayı sağlayan güçlü çengelli gagaları ile güçlü bacak ve pençeleri vardır. Ayrıca keskin görme yeteneği sayesinde uzun mesafeden avını görebilme olanağına sahiptir. Yılan kartalları Yılan kartalları (Circaetinae), atmacagiller (Accipitridae) familyasından bir alt familya. Kanca gagalı, güçlü bacaklı ve güçlü pençelelidirler. Ayrıca son derece keskin görme yeteneği vardır.Daha çok yılanlarla beslenirler ve adları da buradan gelir. Adalet Divanı Adalet Divanı, aşağıdaki anlamlara gelebilir: Çınar, Diyarbakır Çınar, Diyarbakır ilinin bir ilçesidir. Cumhuriyetin ilk yıllarında Diyarbakır merkeze bağlı büyük bir köy olan Çınar 23 Haziran 1937 yılında, 3223 sayılı kanun ile bağımsız ilçe haline gelmiştir. Önceleri adı "Melkis" olup merkezi daha sonra "Hanakpınar" mahallesi yakınlarına taşınan ilçenin, 1937'den önce adı "Akpınar" ve "Hanakpınar" olarak bilinmekteydi. Aşağıkonak mahallesi yakınlarında Göksu Çayı kenarında halk arasında Karaçay denilen bölgededir. Kayalık olan yüksek bir dağ oyularak odalar açılmıştır. 2000 yıl öncesi izlerini taşımaktadır. Rivayete göre burada Süleyman Ağa adında birinin oturduğundan "Süleyman Ağa Mağaraları" denilmektedir. Aşağıkonak mahallesi yakınlarında Göksu çayı kenarındadır. Süleyman Ağa mağaraları tipinde olup, aynı döneme aittir. Zerzevan Kalesi, Diyarbakır-Mardin Karayolu üzerinde olup Demirölçek mahallesinin 1,5 km güneyindedir. Çevrenin en yüksek tepesi üzerinde kurulmuştur. Eskiden yer yer 70 metre yüksekliğinde surlarla çevrili olan Kaleden günümüze sadece kalenin ve konutların yıkılmış duvarları kalmıştır. Genel olarak Silifke'deki uzunca burç yerleşimini anmaktadır. Kalede yaşayanların içme suyu ihtiyaçlarını karşıladıkları Diyarbakır-Mardin Karayolu kenarında geçen dereye inen yeraltı tüneli kapanmıştır. İpek yolu üzerinde kurulan bu kalenin karakol görevi gördüğü tahmin edilmektedir. Kalenin ve surların taş boyları 2 metre, dar kenarları ise yarımşar metrelik dikdörtgen bloklardır. Aktepe mahallesindedir. Osmanlı döneminde kaldığı tahmin edilmektedir.Küllahı olamayan kesme taştan minarenin ait olduğu caminin birkaç kenar duvarı da yanında bulunmaktadır. Diyarbakır Kültür ve Tabiat Varlıklarını Koruma Müdürlüğünce tescili yapılmıştır. Mardin yolu üzerinde bulunan göksü barajının alt kısmında bulunan H. kale mağarası çınarın en büyük ve uzun mağarasıdır. Aynı zaman karşısında bulunan mağara onların bir mahallesinin karşısında olmasından dolayı onların köy ismi olan "jüşnehamke" mağarası olarak da anılmaktadır. Bölgede yaşayan Aile Akgül Aşireti Ailesidir. iklim olarak karasal iklim söz konusudur, çarıklı beldesinin etkisinden ve bismilden gelen çöl sıcaklarının etkisinden yazları çok sıcak geçer, ancak çınar genelde haziran ve ağustos aylarında yüksek sıcaklıklar yaşar, haziranda en yüksek 45.2, ağustosta da 48.9 dereceyi bulan gölge sıcaklık değerleri ölçülmüştür, kışın ise karacadağında etkisiyle soğuk geçer, ölçülen en düşük kış sıcaklığı -28.7 dereceyle 31 aralık 2007 tarihinde ölçülmüştür. Gri başlı çaylak Gri başlı çaylak ("Leptodon cayanensis"), atmacagiller (Accipitridae) familyasından yırtıcı bir kuş türü. Yuva çim ile kaplı çubuklarla yapılır ve yüksek bir ağacın içinde inşa edilmiştir. 46–53 cm uzunluğunda ve 410-605 gram ağırlığındadır. Genellikle sürüngenle beslenirler. Kurbağa ve büyük böceklerle de beslenebilirler. Karçak Karçak (Farsça: قرچك), İran'ın Tahran Eyaleti'nde şehir. Eyaletin Veramin şehristanı'nın aynı isimli Karçak bahşı'nda bulunan ve bu bahşın yönetim merkezi olan şehrin 2006 yılı resmi nüfusu 173.832 kişi ve 42.508 hanedir. Şehir başkent Tahran'a 35 km. uzaklıktadır. Pişva Pişva (Farsça: پيشوا), İran'ın Tahran Eyaleti'nde bulunan şehirdir. Eyaletin aynı isimli Pişva şehristanı'nın yönetim merkezi olan şehrin 2006 nüfusu 41.480'dir. Kentin eski isimleri "Samenat" ve "İmamzade Cafer"dir. Kent ahalisinin tamamı Fars ve Şii'dir. Bumehen Bumehen (Farsça: بومهن), İran'ın Tahran Eyaleti'nde şehir. Eyaletin Tahran şehristanı'nın Merkezi bahşı'nda bulunan şehrin 2006 yılı resmi nüfusu 43.004'dür. Tahran'ın doğusundadır ve Tahran metropolü içinde bulunur. Jürgen Röber Jürgen Röber (tam adıyla Hans-Jürgen Röber, d. 12 Aralık 1953, Gernrode), Alman eski futbolcu ve teknik direktör. 1956 senesinde çocuk yaşta Doğu Almanya'dan Bati Almanya'nın Kuzey Ren-Vestfalya eyaletine geçtikten sonra burada Herten kentinde yaşamaya başlamıştır. Buranın yerel takımı olan SuS Bertlich'te 1963-1967 seneleri arası futbol altyapı eğitimini almıştır. Bunun ardından ailesinin başka bir kente taşınmasından dolayı futbol eğitimini FC Zons'da devam ettirmiştir. Burada yetenek avcılarının dikkatini çekmeyi başarmıştır ve Ren-Vestfalya yarı amatör lig takımları olan CfB Ford-Niehl Köln ve TuS Lingen'de oynadıktan sonra Bundesliga'nın güçlü ekiplerinden SV Werder Bremen'e transfer olmuştur. Bundesliga'da ilk maçını 1 Nisan 1975 tarihinde (26. hafta) bir deplasman maçı olan Kickers Offenbach'a karşı görev almıştır. Bu maçta sonradan oyuna girip 5-1 kaybedilen maçta takımının tek golünü atabilmiştir, Altı sezon Werder Bremen'de oynadıktan sonra 1980/1981 sezonunda FC Bayern München'e transfer olmuştur. Bayern Münih'te 14 lig maçında görev aldıktan sonra kariyerinin ilk ve tek kupasını (1980/1981 Bundesliga sezonu şampiyonluğunu) kazandıktan sonra yarım sene sürecek ilk yurt dışı transferini gerçekleştirmiştir. Transfer olduğu takım Kanada birinci lig ekiplerinden Calgary Boomers'dır. Bu yarım senelik ilk yurt dışı deneyiminin ardından sonraki sezon Premier League'nin köklü takımlarından ve o dönem Avrupa'nın en güçlü takımlarından olan Nottingham Forest'a transfer olmuştur. Nottingham Forest'la sezonu 12. sırada bitirmiştir ve bu sonuç takımdan büyük beklentileri olan yönetimi tatmin etmemiştir. Akabinde Nottingham Forest'ta takımı yenileme ve yeni yapılanma aşamasına girilmiştir ve bu yeni yapılanma neticesinde Jürgen Röber takımdan ayrılmıştır. Bu bir buçuk sezonluk yurt dışı serüveninden sonra Bundesliga'ya geri dönmüştür ve yeni takımı Kuzey Ren-Vestfalya eyaletinin güçlü ekiplerinden Bayer 04 Leverkusen'dır. Burada dört sezon oynadıktan sonra Almanya 2. Ligi olan 2. Bundesliga'ya Rot-Weiss Essen'e transfer olmuştur. Burada dört sezon görev aldıktan sonra aktif futbol hayatına son vermiştir. Jürgen Röber kariyeri boyunca 303 Bundesliga maçında görev alıp 75 gol kaydetti. 104 kez de 2. Bundesliga maçında görev alıp 17 gol kaydetti. Jürgen Röber, 1977-1978 senelerinde Almanya A-2 millî futbol takımında üç sefer görev almıştır. Röber teknik direktörlük kariyerini futbol kariyerini noktaladığı yer olan Rot-Weiss Essen'de yardımcı antrenör olarak görev alarak başlamıştır. Burada 1987'den itibaren 1991 senesine kadar bu görevi üstlenmiştir ve 1991'den 1993 senesine kadar ayni ekipte teknik direktörlük yapmıştır. 1990-1991 sezonunda maddi sıkıntılar çeken Rot-Weiss Essen'ne Almanya Futbol Birliği tarafından 2. Bundesliga lisansı verilmemiştir ve bunun akıbetinde Almanya üçüncü lig olan Regionalliga'ya düşürülmüştür. Jürgen Röber bunun ardından bir dahaki sezon takımla Regionalliga'da şampiyonluk yaşayıp takımla 2.Bundesliga'ya geri dönmüştür. 1993-1994 sezonu devre arası Rot-Weiss Essen'le olan sözleşmesini feshedip Bundesliga ekiplerinden VfB Stuttgart'in Christoph Daum'un ayrılmasından ötürü boşalan teknik direktörlük makamını almıştır. Burada bekleneni verememiştir ver sezon sonu takımdan ayrılarak gelecek sezonun devre arasında 2. Bundesliga ekiplerinden Hertha Berlin'nin başına geçmiştir. Düşme hattında olan Hertha'yı düşme hattından kurtarmıştır ve sonraki sezonda ligi üçüncü sırada tamamlayıp Hertha'yı Bundesliga'ya çıkarmıştır. İki sezon Bundesliga'da konumunu sağlamlaştırdıktan sonra 1998-1999 sezonunda ligi bir Şampiyonlar Ligi sırasında tamamlayıp gelecek sezon için Şampiyonlar Ligi'ne katılmayı garantilemiştir. 1999-2000 UEFA Şampiyonlar Ligi sezonu Galatasaray ile ayni gruba düşmüştür. Galatasaray'a karşı kendi sahasındaki maçı 1-4 yenilse de gruptaki son maçlarda Galatasaray'ın AC Milan İstanbul'da 3-2 yenmesinden ötürü grubu ikinci sırada tamamlayıp ikinci grup aşamasına kalmaya hak kazanmıştır. İkinci grup aşamasında grubu sonuncu bitirerek şampiyonadan elenmiştir. Ardi iki sezon Hertha BSC ile bir türlü bekleneni verememiştir ver dolayısıyla Şubat 2002 sözleşmesine son verilmiştir. Bir sene takım çalıştırmadıktan sonra teknik direktör koltuğu boşalan Bundesliga ekiplerinden VfL Wolfsburg'u çalıştırmaya başlamıştır. Burada da bekleneni verememiştir ver Nisan 2004'te sözleşmesine son verilmiştir. Bir seneden fazla takım çalıştırmadıktan sonra Ekim 2005'te teknik direktörünün sözleşmesine son veren Sırp ekiplerinden Partizan'in başına geçmiştir. Partizan Belgrad ile sezonu Sırp birinci liginde ikinci sırada bitirse de sözleşmesine kulüp tarafından son verilmiştir. Aralık 2006'dan itibaren Borussia Dortmund'u çalıştırmaya başlamıştır. Aşırı başarısızlıktan dolayı 8 hafta görevde kaldıktan sonra istifa etmiştir. Ağustos 2008'den itibaren Rossiyskaya Premyer-Liga ekiplerinden FK Saturn Ramenskoje'yi çalıştırmaya başlamıştır. Burada takımla sezon boyu sadece bir galibiyet aldıktan sonra sözleşmesine son verilmiştir. 2009-10 Süper Lig sezonu başında Ankaraspor teknik direktörü olarak tanıtılmıştır. Ankaraspor'un ligin ilk haftalarında küme düşürülmesinden dolayı takımın başından ayrılmıştır. 2015-16 Süper Lig sezonu başında, Süper Lig'e yeni yükselen Osmanlıspor'a sportif direktör olarak geri dönmüştür. Görevini hâlen sürdürmektedir. Belediye otobüsü Belediye Otobüsü, belediyelerin toplu taşıma veya personel taşıma için kullandığı standart otobüslerdir. Türkiye'de toplu taşıma işini belediyeler dışında özel işletmeler de yapmaktadır. Ä°ETT Karol Pecze Karol Pecze (d. 7 Şubat 1946, Košice), Çekoslovak/Slovak Teknik Direktör. Karol Pecze uzun seneler sürdürdüğü teknik direktörlük kariyerine Çekoslovakya profesyonel lig ekiplerinden MŠK Žilina'yı çalıştırmakla başlamıştır. Burada üç sene çalıştıktan sonra iki senelik bir aradan sonra Çekoslovakya birinci lig ekiplerinden Slovan Bratislava'yi çalıştırmaya başlamıştır. Bu görevi bir sezon üstlenmesine rağmen takımıyla Slovenský pohár'ı kazanabilmiştir. 1984-1985 sezonu başka bir Çekoslovak birinci lig ekibi olan FK DAC 1904 Dunajská Streda ile sözleşme imzalamıştır. Burada 5 sene görev almıştır ve çeşitli başarılara erişmiştir. 1986-1987 sezonunda Çekoslovakya futbolunun iki prestijli kupası olan Slovakya ve Çekoslovakya Kupa'ları kazanılmıştır. 1987-1988 lig üçüncü sırada noktalanmıştır. Bunun ardından ilk yurt dışı deneyimi olarak 1989-1991 seneleri arası Macaristan birinci lig ekiplerinden Győri ETO FC'yi çalıştırmıştır. Bu deneyim ardından gene Çekoslovakya'ya geri dönmüştür ve bir sezon için Slovakya bölge takımlarından FC Nitra çalıştırmıştır. Bunun ardından 1992-1993 sezonunda tekrar yurt dışına giderek Polonya'nin güclü ekiplerinden Wisla Krakow'u çalıştırmıştır. Sonraki sezon Slovakya birinci lig ekiplerinden Spartak Trnava çalıştırmaya başlamıştır. Burada 1996-1997 sezonuna kadar kalmıştır ve 1997-1998 sezonunda doğduğu şehrin takımı olan 1. FC Košice'nin başına geçmiştir. 1. FC Košice'yi Slovakya birinci lig şampiyonu yapmıştır ve ayrıca Slovenský pohár'da final oynatmıştır. 1998 yılında Türkiye'deki ilk takımı olan Gençlerbirliği'ni çalıştırmaya başlamıştır. Gençlerbirliği'nde iki sezon kalıp göze hoş gelen futbol oynatsa da başarı konusunda beklentileri karşılayamamıştır ve neticesinde 1999-2000 sezonu devre arası görevine son verilip yerine Samet Aybaba getirilmiştir. 2000-2001 sezonu için Süper Lig ekiplerinden Çaykur Rizespor'la iki sezonluk sözleşme imzalamış ve takımı Ekim 2001 kadar çalıştırmıştır. Ekim 2001 görevden alınmıştır ver yerine Fuat Yaman getirilmiştir. Bu dört sezonluk ilk Türkiye deneyiminden sonra ülkesine geri dönmüş ve birinci lig ekiplerinden Inter Bratislava'yı çalıştırmıştır. Burada sadece bir sezon kalıp Yunanistan'in tanınmış ekiplerinden Panionios'u çalıştırmaya başlamıştır. Bu görevi başarısızlık yüzünden bir sezon bile geçmeden bırakmak zorunda kalmıştır. 2005-2006 sezonu için teknik direktörlük kariyerinin ilk istasyonu olan MŠK Žilina'yla sözleşme imzalamıştır, fakat bir sezon sonra takımdan ayrılmıştır. 2006-2007 sezonu için tekrar Türkiye'ye geri dönmüştür ver Werner Lorant'dan ayrılan Sivasspor'u çalıştırmaya başlamıştır. Burada sezon bitmeden görevine son verilmiştir ver yerine yardımcı antrenörü olan Bülent Uygun getirilmiştir. Son olarak Slovakya'da daha önce de çalıştırdığı takim Spartak Trnava 2008-2009 sezonunda teknik direktörlük yapmıştır. Beyaz halkalı çaylak Beyaz halkalı çaylak ("Leptodon forbesi"), atmacagiller (Accipitridae) familyasından yırtıcı bir kuş türü. 50 cm uzunluğundadır. Yetişkin beyaz arka boynu ile gri bir kafaya sahiptir. Bu tür Gizli kritik tehlike altındadır. Çok az görülür ve beslenme veya üreme ekolojisi hakkında hiçbir şey bilinmemektedir. Şu anki nüfusu 50 çift olarak tahmin ediliyor. La Massana La Massana Andorra'nın yedi komününden birisi. Ülkenin kuzeybatısında bulunan La Massana, yüz ölçümü bakımından 4. büyük komündür. Ana belediyesi de La Massana olarak adlandırılır. Oldukça dağlık bir yapı gösteren komünde, ülkenin en yüksek dağı Coma Pedrosa (2,942 m.) yer almaktadır. 65 km alan kaplayan La Massana'nın; Ordino, Escaldes-Engordany, Andorra la Vella ve Encamp komünleri ile Fransa ve İspanya ile komşulukları bulunmaktadır. Bulundurduğu 262 hektar tarım arazisiyle, ülkedeki tarım arazisi miktarının yaklaşık %14'ünü oluşturmaktadır. Pal, Arinsal, Anyós, Erts, Sispony, L'Aldosa, Xixerella, Mas de Ribafeta, El Pui ve Puiol del Piu belediyeleri, komündeki yerleşim yerlerini oluşturmaktadır. Kuzeybatısında, Pireneler üzerinde yer alan Coma Pedrosa, 2.942 metrelik yüksekliğiyle ülkenin en yüksek noktası konumundadır. Coma Pedrosa'dan sonra ülkenin en yüksek dört noktası; Pic de Médécourbe (2.914 m), Pic de Sanfonts (2.888 m), Pla de l'Estany (2.859 m) ve Racofred (2.837 m) dağları da komünün sınırları içerisinde yer almaktadır. Oldukça dağlık bir yapı gösteren La Massana belediyesinin rakımı 1.240 metredir. La Massana'da; Forcats, Montmantell, Estany Negre ve Pic dels Aspres adlarında dört göl bulunmaktadır. Bunlarla birlikte; Valira del Nord, Pal ve Montaner olmak üzere üç nehir de La Massana'dan geçmektedir. La Massana belediyesinin yıllık ortalama sıcaklığı 8 °C'dir. Komünün sınırları kapsamında ise sıcaklık değerleri ile bitki örtüsü, rakıma bağlı olarak değişiklik göstermektedir. 2.100–2.400 metre yükseklikten sonra dağ iklimi görülürken, vadilerde daha ılıman iklim görülmektedir. La Massana'nın kış ayındaki turizm etkinliklerinin başında kayak ve snowboard sporları gelmektedir. Komündekin başlıca kayak merkezi Vallnord, 2.600 ile 1.550 metre yükseklikler arasında, 89 metrelik bir kayak alanı sunmaktadır. Yazları ise, ülkenin dağlık yapısına paralel olarak yürüyüş, dağcılık, kaya tırmanışı ve kanyoning sporları, başlıca turizm aktivitelerini oluşturmaktadır. Komünde yer alan ve 262 hektarlık tarım arazisinde tütün, tahıl ve başta patates olmak üzere sebze yetiştirilmektedir. Yüksek rakımlı yerlerde bulunan mandıralar sayesinde ise süt ürünleri üretmek için yetiştiren hayvanlar beslenmekte ve turistleri gezdirmek içi atlar bulundurulmaktadır. Komünde ulaşım; karayolları, telesiyejler ve iki helikopter pisti üzerinden yapılmaktadır. Herhangi bir Demiryolu, liman veya hava alanı bulunmamaktadır. La Massana; Ordino komününe CG-3, başkent Andorra la Vella'ya ise CG-3/CG-4 otoyoluyla bağlanmaktadır. CG-3/CG-4 yolu üzerinde; 2006'da inşa edilen, 1,3 km uzunluğundaki Pont Pla ve 2003'te inşa edilen 280 metre uzunluğundaki Sant Antoni tünelleri bulunmaktadır. Pont Pla Tüneli, EuroTap tarafından Avrupa'daki en iyi ve en güvenli tünel olarak gösterilmektedir. Andorra içindeki diğer yerleşim merkezleri ile Barselona ve Toulouse gibi komşu ülkelerin şehirlerine sefer düzenleyen otobüsler bulunmaktadır. La Massana ve Arinsal belediyelerinde olmak üzere, komünde iki helikopter pisti bulunmaktadır. Her iki pist de ticari amaçlı helikopterlere hizmet vermektedir. La Massana belediyesiyle Vallnord kayak merkezi arasında büyük bir telesiyej bulunmaktadır. Bunun yanında kayak otellerinde daha küçük boyutlu telesiyejler mevcuttur. Never Leave Me "Never Leave Me" (ya da Türkçe adıyla "Beni Asla Terk Etme"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin yedinci sezonunun dokuzuncu bölümü. Bölüm, Scoobylerin Summersların evini onarmasıyla başlar. Anya, Spike'ın yeniden eski haline dönmesinden korkmaktadır. Jonathan'ı öldüren Andrew, deri bir ceketle sokakta boş boş dolanmaktadır. Warren yanına gelir ve ona yapacak çok işleri olduğunu söyler. Bu sırada Buffy ise Spike'ı dışarı çıkmaması için bir sandalyeye bağlamaktadır. Spike ona daha sıkı bağlamasını, dışarı çıkarsa birilerinin öleceğini söyler. Ertesi gün Dawn, Müdür Wood'un odasına gider ve Buffy'nin çok hasta olduğunu, okula gelemeyeceğini abartarak anlatır. Müdür Wood ise Buffy'nin okulu dert etmemesini, bir an önce iyileşmeye bakmasını söyler. Buffy, Gözetmenler Konseyi'ni arar ve hemen Giles'ı bulmaları gerektiğini söyler. Gözetmenler Konseyi, Buffy'nin cinayetlerden haberi olmadığını anlar ve Giles'ı bulmak için kolları sıvar. Spike haftalardır insan kanıyla beslendiği için ciddi krizler geçirmektedir. Buffy ise hayvan kanı bulmak için uğraşmaktadır. Willow da ona yardım eder. Bu sırada Warren, Andrew'a bir domuzu öldürmesi için cesaret vermektedir. Andrew onu öldüremez ve kasaptan kan almaya gider. İhtiyacı olduğu kadar kanı bulmuştur, dışarı çıkarken Willow ile çarpışır ve elindeki torbayı yere düşürür. Willow kanları görür ve onu sıkıştırır. Tehdit edip onu Summersların evine götürür. Willow ve Anya onu sorguya çekerler. Buffy ise Spike'ı hayvan kanıyla, kendi elleriyle beslemektedir. Anya ve Xander, sorguda ayarı iyice kaçırmıştır. Andrew avazı çıktığı kadar bağırınca Buffy, Spike'ın yanına döneceğini söyleyerek onların yanına gider. Buffy çıkar çıkmaz İlk Kötü gelir ve Spike'ı etkisi altına alır. Buffy geldiğinde Spike'a bir şey olduğunu anlar fakat Spike normal davranarak karnının acıktığını ve masanın üstündeki kan torbasını getirip getiremeyeceğini sorar. Buffy şüpheli bir şekilde, gözlerini Spike'tan ayırmadan masaya gider. Spike, Buffy'nin bir anlık dalgınlığından yararlanır ve bağlı olduğu sandalyeyi kırar. Yan odada duvara dayalı duran Andrew'u duvarın içinden geçirerek yanına çeker ve onu ısırır. Xander ve Anya bu sahne karşısında şok olurlar ve hemen Buffy'ye yardıma giderler. Buffy Andrew'u kurtarır ve Spike'ı bayıltır. Scooby Gang alt katta olanlar hakkında konuşmaktadırlar. Buffy, Spike'ın onunla işi olmadığını, onu kenara itip duvara saldırdığını söyler. Bu da Spike'ın yaptıklarını, kendinde olmadan yaptığı anlamına gelmektedir. Buffy, Spike'ın bir şarkıdan bahsettiğini söyler. Xander ise o şarkının bir tetik olduğunu, o şarkıyı her duyduğunda birdenbire değiştiğini söyler. Buffy ise harekete geçer. Willow ve Dawn'a bu şekilde kontrol gücü olan bütün iblisleri, hayaletleri, ruhları araştırmalarını ve neyle karşı karşıya olduklarını bilmek istediğini söyler. Bu sırada Müdür Wood işini bitirmiş, okuldan çıkmaktadır. Yolunu değiştirip okulun bodrumuna iner ve Danzalthar'ın Mührü'nün üstünde Jonathan'ın cesedini bulur. Scooby Gang, Spike'ı bodrumda zincirlemişlerdir. Buffy bodruma inip Spike'ın yaralarını siler. Spike ise ondan kendisini öldürmesini ister ve bunun için birçok sebep sunar. Fakat Buffy yapmayacağını söyler. Spike ise bunun sevgi olmadığını sadece kendisini inciten erkekleri sevdiğini çünkü avcılık için buna ihtiyaç duyduğunu söyler. Buffy, Spike'ın ruhunu geri aldığı için yaşadığını ve ona inandığını söyler. Tam bu sırada son zamanlarda cinayetleri işlerken görünen siyah elbiseli kişiler evin her tarafından içeri girip Xander'ı bayıltırlar. Müdür Wood ise Jonathan'ın cesedini gömmektedir. Tüm Scooby Gang'e saldırırlar. Scoobyler hepsini etkisiz hale getirdikten sonra Xander, sayılarının daha fazla olduğunu fark edince Buffy hemen Spike'a koşar. Bodruma gittiklerinde Spike'ın kaçırılmış olduklarını görürler. Buffy etkisiz hale getirdiklerini incelemeye başlar ve onlarla daha önce savaştığını hatırlar. Ve o anda neyle karşı karşıya olduğunu anlar: İlk. Gözetmenler Konseyi'nde ise işler karışmıştır. Dosyaları çalınmış, kayıtları silinmiştir. Konsey başkanı herkesi sankinleştirmek için her şeyin yolunda olduğunu söyler. Taşınmaya hazır olmalarını ve Cehennem Ağzı'na gideceklerini söyler. Tam bu sırada gözetmenler konseyi patlar. Spike'ı kaçıran örgüt, Spike'a işkence etmektedir. Vücuduna çeşitli şekiller çizerek onu Danzalthar'ın Mührü'nün üzerinde havada tutarlar. Spike'ın kanı mühre akar ve kapı açılır. İçindense bir yaratık çıkar. Küba çaylağı Küba çaylağı ("Chondrohierax wilsonii"), atmacagiller (Accipitridae) familyasından yırtıcı bir kuş türü. Küba'ya endemiktir. Şu an tahmin edilen nüfusu 50-250 arası olgun kuştur. Çengel gagalı çaylak Çengel gagalı çaylak ("Chondrohierax uncinatus"), atmacagiller (Accipitridae) familyasından yırtıcı bir kuş türü. Amerika kıtasında bulunur. Küba çaylağı bazen çengel gagalı çaylağın alt türü olarak gösterilir. Phaeno Bilim Merkezi Phaeno Bilim Merkezi (Almanca: Phæno – Die Experimentierlandschaft) Almanya’nın Wolfsburg şehrinde yer alan ve 2005 yılında inşaatı tamamlanmış interaktif bir bilim merkezidir. Wolfsburg şehir yönetiminin şehrin gelişmesi için yaptığı çalışmalardan birinin sonucu olarak bu merkez kurulmuştur. 1998 yılında şehir yönetimi Autostadt’nın güneyindeki şehrin tren istasyonun hemen yanındaki boş araziye halka hizmet edecek bir proje yapılması yönünde bir karar verilmişti ve de orijinal olarak bir sanat müzesinin inşaat edilmesi planlanmıştır. Ancak şehrin zamanındaki Kültür, Spor ve Eğitim’den sorumlu direktörü Wolfgang Guthardt bu durumun mevcut ve de oldukça ilgi çeken Kunst Müzesi ile rekabete gireceğini ve başka olasılıkların düşünülmesi gerektiği hususunda görüş bildirdi. İsviçre’de gördüğü bir bilim merkezinden ilham alarak burada da bu fonksiyonda bir yapının inşa edilmesini önerdi. İlk planlamalara Kasım 1998’de başlanan proje bir sene sonra Ocak 2000’de bir mimari yarışma ile devam edildi. Irak kökenli bir mimar olan Zaha Hadid’in tasarımı yarışmayı kazandı. Dekonstrüktivizm stilindeki tasarlanmış bir yapı olan Phaeno Bilim Merkezi yaklaşık beş yıl sonra 24 Kasım 2005 günü ilk kez kullanıma açıldı. Bu tasarım ile Zaha Hadid RIBA’nın geleneksel olarak dağıttığı mimarlık ödülünü 2006 yılında kazanmıştır. Asist (basketbol) Asist, basketbolda sayı atma yolunda giden takım arkadaşına pas verme anlamında kullanılır. Bazen pas verenin asist yapıp yapmadığına karar vermek için değerlendirme yapılır. Bir pas, pası alan oyuncu topu sürdükten sonra basket atsa bile asist sayılabilir. Yine de, asist sözcüğünün gerçek anlamı bu gibi durumları kapsamamaktadır ve bu nedenle değişik dönemlerdeki asist istatistikleri karşılaştırılırken problem yaşanabilir. Sadece sayıdan hemen önceki paslar asist olarak sayılır, bu nedenle sayı başına en fazla bir asist olabilir. Bir faulle ve dolayısıyla serbest atışlarla elde edilen sayılarla sonuçlanan pas, asist sayılmaz. Krzywy Domek Krzywy Domek Polonya’nın Sopot şehrinde yer alan bir binadır. Türkçe’ye Çarpık Ev olarak çevrilebilir. 2004 yılında inşa edilen, yaklaşık 4.000 metrekare alana yayılan ve dekonstrüktivizm stilinde tasarlanmış bir yapı olan Krzywy Domek binası Rezydent adlı bir alışveriş merkezinin bir parçası olarak hizmet veriyor. Szotynscy & Zaleski adlı bir firma tarafından tasarlanan yapının ilham kaynağının peri masalları ile Jan Marcin Szancer ve Per Dahlberg’e ait çizimler olduğu tasarımcıları tarafından belirtildi. Marshall Marshall aşağıdaki anlamlara gelebilir: İngilizce : Mareşal Umut MÃ¼rare Umut Mürare (d. 1977, İstanbul), Türk müzisyen. İstanbul doğumlu müzisyen, liseden sonra konservatuvara giderek piyano öğrenimi gördü. Profesyonel müzik hayatına 1994 yılında Grup Kardelen isimli grupla başladı ve bu grup ile toplam 5 albüm çalışması yaptı. 1997 yılından beri müzik yönetmenliği ve aranjörlük yapan şarkıcı, bu süre zarfında ulusal ve yerel Tv-Radyolarda da çalıştı. Şarkıcının, 2004 yılında çıkardığı "Ben Seni Görmeden Sevdim", 2007 yılında çıkardığı "Sensiz Olmuyor" 2011 yılında çıkardığı "Duamsın" ve 2014 yılında çıkarttığı "Veda" albümleri olmak üzere toplam 4 solo albümü vardır. Azerbaycan Merkez BankasÄ± Azerbaycan Merkez Bankası, () Azerbaycan'ın merkez bankasıdır. Bankanın merkezi başkent Bakü'dedir. 11 Şubat 1992 yılında kurulmuştur. 1918 Mayıs ayının 28-de Azerbaycan Halk Cumhuriyeti kurulalı bir süre sonra 1919 yılı Eylül ayının 16-da Azerbaycan Devlet Bankası Nizamnamesi kabul edildi ve 30 Eylül tarihinde Bank faaliyete başladı. 1920 yılı 28 Nisan tarihinde Bolşevik Rusyası'nın Azerbaycan'ı istila etmesi sonucu ülkenin mevcut para-kredi sistemi iptal edildi. Azerbaycan Devlet Bankası Azerbaycan Halk Bankası adlandırıldı. Tüm bankalar ve diğer kredi kurumları millîleşdirilerek Halk Bankası bünyesine katıldı, bankacılık devletin müstesna inhisarına geçti. "Azerbaycan Cumhuriyeti'nin ekonomik bağımsızlığının esasları hakkında" Azerbaycan Cumhuriyeti 1991 25 Mayıs tarihli Anayasa Kanunu'nun "Banka sistemi ve para tedavülü" denilen 14. maddesi ile genel olarak Azerbaycan'da bağımsız bankacılık sisteminin ve millî para biriminin tedavülünün hukuki esasları tespit edildi, aynı zamanda burada merkezi bankanın statüsü ve yetkileri belirlendi. 1991 18 Ekim tarihinde Azerbaycan kendi bağımsızlığına kavuştuktan sonra bağımsız Azerbaycan Cumhuriyeti'nin banka sisteminin de dahil olmak üzere merkezi bankanın kurulması için yasal dayanağı oluşturuldu. Anayasa Kanunu'na uygun olarak "Azerbaycan Cumhuriyeti Milli Bankası'nın kurulması hakkında" Azerbaycan Cumhurbaşkanının 1992 11 Şubat tarihli kararnamesiyle Devlet Bankası, eski SSCB Sanayi-Yapı Bankası, SSCB Tarım-Sanayi Bankası Azerbaycan Cumhuriyeti bankaları bazında Azerbaycan Cumhuriyeti Merkez Bankası kuruldu. 1992 yılında, 1996 yılında ve son olarak 2004 yılında kabul edilen "Azerbaycan Cumhuriyeti Milli Bankası hakkında" yasalar bağımsız Azerbaycan devletinin merkezi bankasının hukuki statüsünü ve yetkilerini tespit etti, güçlendirdi ve geliştirdi. 18 mart 2009 tarihli halk referendumunun sonucuna göre bankanın adı ("Azerbaycan Cumhuriyeti Milli Bankası") değiştirilerek "Azerbaycan Cumhuriyeti Merkez Bankası" adlandırıldı. 10 Aralık 2004 tarihli "Azerbaycan Cumhuriyeti Merkez Bankası hakkında" Azerbaycan Cumhuriyeti Kanunu'na göre Merkez Bankası faaliyetlerinin temel amacı, kendi yetkileri çerçevesinde fiyatların sabitliyininin sağlanmasıdır. Bankanın faaliyetinin amacı, aynı zamanda banka ve ödeme sistemlerinin istikrarını ve gelişmesini sağlamaktır. Hedeflerine ulaşmak için Merkez Bankası: Merkez Bankası kurumsal yapısına Yönetim Kurulu, merkezi donanım, arazi kontrolleri içerir. Merkez Bankası merkezi donanımı iç denetim yöneticisinden, ayrıca Yönetim Kurulu belirlediği diğer yapısal bölümlerinden oluşmaktadır. Merkez Bankası Yönetim Kurulu tarafından yönetilir. Merkez Bankası Yönetim Kurulu terkibi yedi kişiden oluşur. Yönetim Kurulu bünyesine Başkan, Merkez Bankada daimi çalışan dört üye ve iki kenar üye içerir. Yönetim Kurulu üyeleri göreve 5 yıl için tayin edilirler. Merkez Bankası faaliyetleri hakkında sadece Azerbaycan Cumhurbaşkanına rapor verir. Marshall Amplification Marshall Amplification, müzik amfileri üreten İngiltere merkezli şirket. Marshall amfileri, özellikle gitar amfileri, müzik sektöründe iyi tanınan bir ikon haline gelmiştir. Merkezi Bletchley, Milton Keynes'ta bulunur. Marshall amfileri aslında Fender amfilerinin kopyası olarak üretilmiştir. Fakat daha sonra amfiden daha fazla verim ve sert ses isteyen gitaristler için geliştirilmiştir. Birçok gitar amfisi amfi bileşeni olarak "vacuum tube"(tüplü) kullanmaya devam ediyor. Marshall daha ucuz ve hibrit aletler de üretmektedir. Tüm Hindistan Müslüman Birliği Tüm Hindistan Müslüman Birliği ya da kısa kullanımıyla Müslüman Birliği, 1906'da Britanya egemenliği altındaki Hindistan'da Müslümanların haklarını savunmak amacıyla kurulan siyasal topluluk. 1906'da Dakka'da kuruldu. İlk zamanlarda yalnızca Müslümanların Hindularla aynı haklara sahip olması için mücadele ediyordu. İngilizlerce desteklenen ve genellikle yönetim yanlısı davranan birlik 1940'ta, kurulması öngörülen bağımsız Hindistan devletinin Hinduların denetiminde olacağı düşüncesiyle ayrı bir Müslüman devletinin kurulmasını gündeme getirdi. II. Dünya Savaşı'nın ardından Hindistan'ın bağımsız olması kesinleşti. Kongre Partisi, Müslüman Birliğini tanımayı reddetmiş ve onların Müslümanlar için ayrı bir devlet kurma önerisini de kabul etmemişti. Müslüman Birliği lideri Muhammed Ali Cinnah, ülkedeki Müslüman azınlığı temsil ederken, Kongre partisinin başında bulunan Mahatma Gandi ise Hindu çoğunluğun görüşlerini yansıtıyordu. 1947'de Hindistan'ın bölünmesi ve Pakistan'ın bağımsız bir devlet olmasıyla, Muhammed Ali Cinnah'ın önderliğindeki birlik Pakistan'ın en büyük siyasal partisi oldu. Aynı yıl Tüm Pakistan Müslüman Birliği adını aldı. 1954 seçimlerinde Doğu Pakistan'da (bugün Bangladeş), kısa süre sonra da Batı Pakistan'da (bugün Pakistan) iktidarı yitirdi. 1960'ların sonlarında çeşitli hiziplere bölünerek dağıldı. Ermenistan Merkez BankasÄ± Ermenistan Merkez Bankası, "(Ermenice: Հայաստանի Կենտրոնական Բանկ, Latin: Hayastani Kentronakan Bank)" Ermenistan'ın merkez bankasıdır. Merkezi Erivan'dadır. 27 Mart 1993 tarihinde kurulmuştur. Azerbaycan millî basketbol takımı Azerbaycan millî basketbol takımı, Azerbaycan'ın ulusal basketbol takımıdır. Genel Menajerliğini Mart 2010'dan beri, daha önceden Azerbaycan liginde oynayan Levent Türknas yapmaktadır. Antrenörlüğünü Elhan Aliyev yapmaktadır. Yeni yapılanmayla birlikte Eurobasket 2011 Division B maçları öncesi Rasim Başak, Chuck Davis, Spencer Nelson ve Alexandr Rindin gibi isimler Azerbaycan kadrosunda oynamaları için ikna edildi. Genel Menajer: Levent TÃ¼rknas, AntrenÃ¶r: Elhan Aliyev Dance in the Dark "Dance in the Dark", Amerikalı şarkıcı Lady Gaga'nın üçüncü EP'si "The Fame Monster"dan bir şarkı. Gaga'nın "Kendi Canavar Korkusu"ndan etkilenmekte ve yatak odasında yalnız iki kişinin yakın deneyimini ele almaktadır. Şarkının bedeninden utandığı için karanlıkta seks yapmak isteyen bir kız hakkında olduğunu belirten Gaga, böyle kadınlarla Mac AIDS Fund'da çalışırken karşılaştığını açıkladı. Gaga bu şarkıda onları anladığını, onlar gibi hissettiğini ve her şeyin yolunda olduğunu anlatmak istediğini söylemektedir. "Dance in the Dark" başlangıçta "Telephone"dan sonra yayımlanacaktı; fakat Gaga ve müzik şirketi arasındaki bir anlaşmazlıktan dolayı "Alejandro" önce yayımlanırken şarkı daha sonra sadece dijital olarak yayımlandı. Bir elektropop ve dans-pop şarkısı olan "Dance in the Dark", retro ve New Wave ögeleri barındırırken kesik kesik bir melodiyle başlıyor. Şarkıdaki konuşulan bölümde Gaga, yaşamları trajik bir şekilde sona eren ünlülerin isimlerini söylüyor. Şarkı çoğunlukla eleştirmenlerden olumlu geri dönüşler aldı. UK Singles Chart ve "Billboard"un Bubbling Under Hot 100 Singles listesine girerken, Avustralya'da ilk otuza ve Çek Cumhuriyeti, Macaristan ve Slovakya'da ilk ona ulaştı. Gaga "Dance in the Dark"ı The Monster Ball Tour'un açılış şarkısı olarak seslendirdi. Turnenin ilk ayağında şarkıyı söylemek için ışıklı ince bir bezin arkasında belirirken yenilenen gösterilerde Gaga, şarkıyı New York'un gece manzarasına benzeyen bir arka planın önünde seslendirdi. Şarkı ayrıca 2010 BRIT Ödülleri'nde Gaga'nın birkaç gün önce intihar eden yakın arkadaşı Alexander McQueen için söylendi. 53. Grammy Ödülleri'nde En İyi Dans Kaydı kategorisinde aday gösterildi ancak ödülü Rihanna'nın "Only Girl (In the World)" şarkısı kazandı. About.com'dan Bill Lamb, şarkının "görünüş becerisi" ile uğraştığını belirtti. Gaga, "Los Angeles Times"a "Dance in the Dark"ın arkasındaki esin kaynağınının Seks Canavarı korkusu olarak da bilinen, yatak odasında yalnız olan iki kişinin arasında geçen yakın deneyim olduğunu açıkladı. Gaga şarkının bedeninden utandığı için karanlıkta seks yapmayı seven bir kız hakkında olduğunu belirtti ve "Erkeğinin onu çıplak görmesini istemiyor. Sadece ışıklar kapalıyken özgür olacak ve içindeki canavarı serbest bırakacak." dedi. Sanatçı, şarkıda olduğu gibi kendi hayatında da beden imgesi ve kendinden şüphe ile mücadele etmek zorunda olduğunu söyledi. Mac AIDS Fund için çalışırken Gaga, kendi yaşıtı olan kadınların erkek arkadaşları onları sevmez korkusuyla akıllarından geçenleri söylemediklerini fark etti. "Hayatıma giren tüm bu yenilikler, amacıma olan bakışımı değiştiriyor; fakat 'Dance in the Dark' özellikle yaşamak isteyen ben hakkında -ayrıca şarkı 'Dance in the Light' değil. Ben insanları kutsayan bir gospel şarkıcısı değilim. Söylediğim şey, 'Anlıyorum. Sizi hissediyorum, aynı şekilde hissediyorum ve bu normal.' Gösteri yoluyla bilinçaltında insanlarda bir çeşit değişikliğe esin kaynağı olabilirim diye umuyorum ve dua ediyorum. 'Dance in the Dark'ı söylüyorlar; fakat dans ediyorlar ve özgürler, dışa vuruyorlar. Ama şarkılar özgürlük hakkında değil, aslında benim anladığımla ilgili. Ben de sizin gibi hissediyorum." MTV'ye göre şarkı, "Telephone"dan sonra yayımlanacaktı; fakat Gaga ve müzik şirketi arasındaki bir anlaşmazlıktan dolayı "Alejandro" yayımlandı. Şarkı, Belçika'da iTunes'ta "Alejandro" ile birlikte albümden bir tanıtım single'ı olarak yayımlandı. "Dance in the Dark", retro ve New Wave etkileri barındıran bir elektropop ve dans-pop şarkısıdır. musicOMH'ten Michael Hubbard, şarkının kesik kesik bir başlangıca ve orgazmik inlemelere sahip olduğunu ve sonra Gaga'nın şarkıyı söylediğini yazdı. Sony/ATV Music Publishing tarafından Musicnotes.com'da yayımlanan nota kağıdına göre "Dance in the Dark", dakikada 121 tempo ile üç dörtlük ölçü işaretiyle yazıldı. Re minör ile bestelenen şarkıda Gaga'nın sesi tonal olarak Si bemol ile Re aralığındadır. Şarkı La minör–Re minör/La majör–Fa majör/La majör–Sol majör akor dizisini takip etmektedir. Ayrıca şarkıda Madonna'nın 1990 yılında çıkan single'ı "Vogue"daki gibi konuşulan bir bölüm bulunmaktadır. Şarkının sözleri vampirlere ve kurt adamlara değinmektedir: "Run run her kiss is a vampire grin / The moon lights her way while she's howlin' at him". Gaga bu sözlerin insanların içsel kaygılarla mücadele etmek için nasıl dışsal motivasyonlara güvendiklerinin ifade yolu olduğunu açıkladı; "O, Ay olmadan özgür hissetmiyor." dedi ve sözlerine devam etti: "Bu sözler benim için kadınların ve bazı erkeklerin nasıl kendileriyle ilgili doğuştan güvensiz oldukları hakkında konuşmamın bir yolu. Bazen değil, ergenlikte değil, sürekli." Konuşulan bölümde "Vogue"daki Hollywood çekiciliği ve stil ikonları, Marilyn Monroe, Judy Garland, Sylvia Plath, JonBenét Ramsey, Liberace, İsa, Stanley Kubrick ve Prenses Diana gibi yaşamları trajik bir şekilde sona eren ünlülerle değiştiriliyor. Eleştirmenlerce albümün öne çıkanı olarak değerlendirilen şarkı olumlu tepkiler aldı. About.com'dan Bill Lamb şarkıyı övdü ve "Destansı ve trajik bir pop şarkısı için çabalayan 'Dance in the Dark', ağır ve cesur olanı Gaga'nın repertuvarındaki en iyi birlikte söylenen nakaratlardan biriyle birleştiriyor. Bu benim en sevdiğim pop türü çünkü pek çok katmanı var. Önce ritim sizi çarpıyor ve şarkıya dalabiliyorsunuz; fakat Gaga araya girmeden ve sizi pop cennetine sürüklemeden önce melodi kibarca partnerinizi değiştirmenizi istiyor." dedi. BBC'den Paul Lester, şarkı için "genel makine R&B'si" ifadesini kullandı. PopMatters'tan Evan Sawdey, "Monster"la birlikte "Dance in the Dark" için "şaşırtıcı derecede etkili bir pop kokteyli yapmak için nefis kirli bir retro çalışması" yorumunda bulundu. Pitchfork Media'dan Scott Plagenhoef, şarkıda Gaga'nın Madonna'ya dönüştüğünü hissetti. Digital Spy'dan Nick Levine, "'Dance in the Dark' öyle bir şarkı ki sizi üstsüz bir şekilde berbat bir Alman esaret bodrumunda dans ettirir." dedi. "USA Today" yazarı Edna Gunderson, şarkıyı "yapmacık" olarak tanımladı. Slant Magazine'den Sal Cinquemani, "'Bad Romance' ve 'Dance in the Dark', new wave synthlerinin ve bitmeyen hookların içine yığılmış; eğer melodiler zaman damgalı olabilseydi bunların üzerinde "80'ler" yazardı. [...] Şarkı uyarıcı bir hikâye değil; ancak hiçbir yere uymayan kollara bir çağrı." dedi ve şarkıyı "The Fame Monster"ın öne çıkanları arasında gösterdi. "NME"den Ben Patashnik, "Dance in the Dark" ile "Monster"ın "biraz tek kullanımlık" olduğunu hissetti. MusicOMH'ten Michael Hubbard, şarkıyı "anıtsal nakaratından ve aralarında ölmüş bir prensese haykırış olan 'You will never fall apart Diana, you're still in our hearts / Never let you fall apart / Together we'll dance in the dark.' dizelerinin de bulunduğu bazı Madonna benzeri konuşulan bölümlerden" dolayı övdü. "Dance in the Dark", 30 Kasım 2009'da Macaristan'da Mahasz Single Top 10 listesine dokuzuncu sıradan girdi; fakat bir sonraki hafta listeden ayrıldı. Birleşik Krallık'ta şarkı, 12 Aralık 2009'da UK Singles Chart listesine seksen dokuzuncu sıradan girerken listede sadece bir hafta kalabildi. Kanada'da şarkı, 11 Kasım 2009'da Canadian Hot 100 listesinde bir haftalığına seksen sekizinci sırada yer aldı. "Dance in the Dark" Avustralya radyolarında yayımlandıktan sonra Australian Singles Chart listesine doksan üçüncü sıradan girdi; ilerleyen haftalarda önce kırk üçüncü, sonra yirmi dörtüncü sıraya yükseldi. Fransa'da şarkı, Dijital Single Listesi'ne kırkıncı sıradan girdi ve otuzuncu sıraya kadar yükseldi. 21 Ağustos 2010'da "Dance in the Dark", "Billboard" Bubbling Under Hot 100 Singles listesine yirmi ikinci sıradan girerken 9 Ekim 2010'da Dance/Electronic Digital Songs listesine dokuzuncu sıradan girdi. 12 Eylül 2010 itibarıyla şarkı, ABD'de Nielsen SoundScan'e göre 120.000 kez indirildi. Gaga, "Dance in the Dark"ı The Monster Ball Tour'un açılış şarkısı olarak seslendirdi. Gösteri Gaga'nın üzerinde ışıklar yanan fütüristik gümüş mücevherli bir tulumla, yeşil lazerlerle ışıklandırılmış dev bir ekranın önünde belirmesiyle başladı. Gaga "Dance in the Dark"ı söylemeye başlarken maske takıyordu ve kıyafetiyle uyumlu göz makyajı vardı; dansçılar ise beyaz kar maskeleri ve beyaz tulumlarla Gaga'nın etrafında dans ediyorlardı. Elektrikli ızgaraya benzeyen ince bez performans sırasında kaldırıldı. "Toronto Sun"dan Jane Stevenson, Monster Ball'un "canlı" olduğunu Gaga "Dance in the Dark"tan sonraki şarkıya geçinceye kadar anlayamadığı belirtti. The Monster Ball Tour'un 2010–11 yıllarındaki yenilenmiş gösterilerinde şarkı "Şehir" adı verilen bölümde yine ilk şarkı olarak söylendi. Bu bölümde Gaga şarkıyı üzerlerinde "Çirkin", "Seksi" ve "Likör" yazan yanıp sönen neon tabelaların, yangın merdivenlerinin ve arızalı sarı bir taksinin bulunduğu New York'un gece manzarasına benzeyen bir arka planın önünde seslendirdi. Gaga, "Dance in the Dark"ı 16 Şubat 2010'da Earls Court Exhibition Centre'da 2010 BRIT Ödülleri'nde seslendirdi. Performans, Gaga'nın yakın zamanda hayatını kaybeden arkadaşı moda tasarımcısı Alexander McQueen'den etkilendi. Başlangıçta Gaga şarkının başka bir versiyonunu söylemeyi planlamıştı; fakat McQueen'i anmak için son dakikada konsepti değiştirdi. Dolayısıyla "Telephone" ve "Dance in the Dark"ın akustik versiyonlarını seçti. Performansa bir piyanonun başına oturarak ve "Bu Alexander McQueen için." diyerek başladı. Bütün performans Gaga'nın önceki performanslarına kıyasla ölçülüydü. Sahne bembeyazdı ve bir kaidenin üzerinde Gaga'nın piyano şeklinde bir etek ve "Bad Romance" klibindeki ıstakoz kıskacı şeklindeki ayakkabıları giyen bir heykeli vardı. "Telephone"un akustik versiyonu bittikten sonra "Dance in the Dark"ın disko melodileri duyuldu ve Gaga piyanonun başından kalktı. Dantel bir tulum ve kabarık bir peruk giyen şarkıcı, dev bir keytarın yanına gitti ve şarkının tekno yorumunu seslendirdi. Gösteriden sonra Gaga, Twitter hesabına şu mesajı yolladı: "Bu geceki performans arkadaşımızdan esinlendi. Maske: Phillip Treacy, Heykel: Nick Knight, Müzik: Lady Gaga. Seni özlüyoruz." Yapım görevlileri "The Fame Monster" albüm kitapçığından alınmıştır. Bekiruşağı, Akçadağ Bekiruşağı, Malatya ilinin Akçadağ ilçesinin Kürecik Bucağına bağlı bir mahalledir. Malatya merkezine 72 km, Akçadağ merkezine 35 km uzaklıktadır. Lombok Lombok, Endonezya'nın Batı Nusa Tenggara bölgesinde bir adadır. Küçük Sunda Adaları diye adlandırılan adalar topluluğundandır. Bali'den Lombok Boğazı ile ayrılır. Yüzölçümü 4,725 km²'dir. Adanın en büyük şehri ve başkenti Mataram'dır. Adanın nüfusu 4,363,756'dır (2008). Nüfusun çoğunluğu Sasak, Bali, Çin asıllı Endonezyalılar, Sumbawa, Flores ve Arap kökenli Endonezyalılardan oluşur. 2008 verilerine göre; Mataram nüfusunun %52.01%, %40.74% bekar, %2.51 boşanmış ve %4.75 ayrı yaşıyor. Ada sakinlerinin %85'ini Java adasından göç ettikleri sanılan Sasaklar oluşturuyor. Nüfusun %10-15'i ise Balililerden oluşmaktadır. Kültürel ve dilsel yakınlık bakımından Bali ile sıkı yakınlığı olan Sasaklar, Hindu olan Balililerin aksine Müslüman'dırlar. İslami gelenekler ve kurallar burada günlük hayatı etkilemektedir. Turizm, Lombok için önemli bir gelir kaynağıdır. Adanın batı kıyıları turizm açısından gelişmiştir. Senggigi ve Gili Adaları bunun başında gelir. Buralarda yer alan çok sayıda lüks resort ve bütçeye uygun misafir evleri her bütçeden turistin konaklamasına elverişlidir. Bali'den Gili Adalarına hızlı feribot seferlerinin düzenlenmesiyle adaların çehresi hızlıca değişime uğramıştır. Kuzeybatı bilgesinde yer alan Mount Rinjani doğa ve trekking seven turistlerce ziyaret edilmektedir. Lombok çevresinde irili ufaklı çok sayıda ada bulunmaktadır. Küçük Sunda Adaları Küçük Sunda Adaları (Endonezce: Nusa Tenggara), Avustralya'nın kuzeyinde ve Malay takımadalarının güneyinde kalan adalar topluluğudur. Batıda yer alan Büyük Sunda Adaları ile birlikte Sunda Adaları'nı oluştururlar. Büyük Sunda Adaları Büyük Sunda Adaları, Malay takımadaları arasında kalan büyük adalar topluluğudur. Küçük Sunda Adaları ile birlikte Sunda Adaları'nı oluştururlar. Batıdan doğuya doğru: Pentium II Pentium II, markası Intel'in altıncı nesil mikro mimari için ( "P6" anlamına gelir) ve x86 uyumlu mikroişlemcisi. 7 mayıs 1997 tarihinde duyurulmuştur. 7500000 transistör içeren, Pentium II 5500000 transistör içeren Pentium Pro adında ilk P6 nesil çekirdek geliştirilmiş bir versiyonu bulunuyordu. Bununla birlikte, Pentium Pro nun L2 önbellek alt sistemi azaltılarak 1999 yılı başında Pentium III, pentium II 'nin yerini aldı. 1998 yılında, Intel Pentium II ailesinin düşük uç iş istasyonları ve sunucular için Pentium II tabanlı Celeron, üst seviye iş istasyonları için işlemci Pentium II Xeon ile karakterize bir azalma ya da on-die tam hız L2 önbellek ve 66 Mhz / FSB vardı. Xeon işlemcilerde ise 2048 KB iel 512 KB arasında tam hız L2 önbellek ve bir dizi (tarafından) / FSB, farklı bir fiziksel arayüz (Slot 2) ve simetrik çoklu destek s 100 Mhz ile karakterize edildi. Pentium II işlemci büyük ölçüde ondan önce çıkan Pentium Pro mikro mimari üzerine kuruludur., ancak bazı önemli iyileştirmeler yapılmıştır. önceki Pentium ve Pentium Pro işlemcilerden farklı olarak, Pentium II işlemci yuvası tabanlı modül yerine CPU soket paket oldu. Işlemci ve ilgili bileşenleri tipik bir genişleme kartına benzer bir plastik kartuş içerisinde yapılmıştır. Sabit veya çıkarılabilir souğutucu bir tarafta, bazen kendinden fan kullanılarak yapıldı Intel özellikle Pentium II de, Pentium Pro 'da dikkate değer bir handikap oluşturan, üzerinde 16-bit kod yürütme performansını geliştirdi. Günümüzde çoğu yazılımlar çeşitli faktörlere nedeniyle bazı 16 bit kodları hala kullanmaktadır. Pentium II L1 önbellek 32 KB 'tır. Pentium II ilk P6 tabanlı CPU 'dur. SIMD komut seti ilk olarak uygulanmıştır. Pentium II temel olarak Pentium Pro'dan daha fazla tüketici odaklı versiyonudur. Daha ucuz ayrı, yavaş L2 önbellek nedeniyle daha uygun maliyetle üretilebilmiştir. Gelişmiş 16-bit performans intel MMX desteği vardır. Windows 9x gibi tüketici düzey işletim sistemleri ve multimedya uygulamaları için daha iyi bir seçimdir Daha yavaş ve daha ucuz L2 önbellek performansı etkisi büyük L1 önbellek ve geliştirilmiş 16-bit performansı ile birlikte azalmıştır. maliyetlerini düşürmek ise Genel işlemci performansı arttı. Sulawesi Sulawesi (eski adı Selebes) Endonezya'nın dört büyük adasından biridir. Büyük Sunda Adalarındandır. Borneo ve Maluku Adaları arasında yer alır. Adanın en büyük şehri Makassar'dır. 2000 yılı nüfus sayımlarına göre, Sulawesi'nin nüfusu 14,946,488 olarak belirlenmiştir. Bu rakam, Endonezya'nın %7.25'ine denk gelmekteydi. Lübnan-Türkiye ilişkileri Lübnan-Türkiye ilişkileri, Lübnan ve Türkiye arasında süren uluslararası politikaları içerir. Türkiye'de 2003 yılı itibarıyla sermaye tutarı 2,7 milyon TL olan 60'ı aşkın Lübnan menşeli firma faaliyet göstermektedir. Son dönemde siyasi ilişkilerdeki canlanmaya paralel olarak bu rakamlarda ciddi bir artış gözlenmektedir. 2005'te özelleştirilen Türk Telekom'un %55 oranındaki kamu hissesini Lübnan/Suudi Arabistan sermayeli Oger Telecoms Ortak Girişim Grubu'nun alması bunun en önemli örneğidir. 2008'de Türkiye'nin Lübnan'a ihracatı 698, ithalatı ise 207 milyon dolara ulaşmış; böylece iki ülke arasındaki ticaret hacmi 2007'ye oranla %76 artarak 905 milyon dolara yükselmiştir. Petrol türevleri, demir-çelik ve tekstil ürünleri ihracatta başı çekerken, Lübnan'dan özellikle hurda demir ve ham deri ithal edilmektedir. Lübnan eski bir Osmanlı toprağı olmasına karşın 20. yüzyılda ilişkiler çok sınırlı kalmıştır. Son dönemde Türkiye, Lübnan ile olan ikili ekonomik ilişkilerini arttırma gayreti içindedir. 2006 yılında 1 milyar dolarlık bir ilk hedef belirlenmiştir. Bu hedefe 3 yıl içinde ulaşılması öngörülmüştür. Lübnan 2001 yılında tek Arap ve Müslüman ülke olarak Ermeni Kırımı'nı soykırım olarak tanımıştır. Bu olaydan sonra ilişkiler büyük zarara uğramış ve kopma noktasına gelmiştir. Ayrıca 11.01.2010 tarihi itibarıyla Başbakan Recep Tayyip Erdoğan Başbakanlık Merkez Binasında Lübnan Başbakanı Saad Hariri ile yaptığı basın açıklamasında, iki ülke arasındaki vizenin karşılıklı olarak kaldırılmasına ilişkin düzenlemenin imzalandığını açıkladı. İki ülke arasındaki ticaret hacmi 2002 yılında 225 milyon dolar olarak açıklanmışken bu rakam 2008 yılında ise 900 milyon dolara ulaşmıştır. Sumbawa Sumbawa Endonezya'ya bağlı bir adadır. Küçük Sunda Adaları zincirinin ortasında yer alır. Batıda Lombok, doğuda Flores, güneydoğuda ise Sumba adaları ile çevrilidir. Batı Nusa Tenggara bölgesinde yer alır. Kazakistan-Türkiye ilişkileri Kazakistan-Türkiye ilişkileri, Kazakistan ve Türkiye arasında süren uluslararası politikaları içerir. Türkiye, 1991'de Kazakistan'ın bağımsızlığını ilan etmesinden sonra bu ülkeyi tanıyan ilk ülke olmuştur. Kazakistan'da 1994 yılından bugüne yaklaşık 3000 yabancı ortak girişim (JV) faaliyet göstermekte olup, Kazakistan'a yapılan yabancı sermaye yatırımları 14 milyar Amerikan dolarına ulaşmıştır. Bu miktar yaklaşık 24 yıllık bir bağımsızlık geçmişi olan bir ülke için büyük önem arz etmektedir. Bu büyüklükte sermaye girişi, ülkenin eski üretim alt yapısını rehabilite etmekte olduğu ve ekonomiye süratle yeni tesislerin kazandırıldığı anlamına gelmektedir. Eldeki tüm veriler incelendiğinde, yaklaşık 1.5 milyar Amerikan dolarına yaklaşan yatırım hacmi ile Türkiye'nin, Kazakistan Cumhuriyeti'nde Amerika Birleşik Devletleri'nden sonra ikinci sırada yer aldığı anlaşılmaktadır. Amerika Birleşik Devletleri ve Birleşik Krallık gibi ülkelerin Kazakistan'daki yatırımlarına bakıldığında bu ülkelerin daha çok petrol ve gaz endüstrisi, elektrik ve madencilik gibi sektörlerde yoğunlaşırken, Türk iş adamlarınca Kazakistan'da gerçekleştirilen yatırımlar daha çok ticaret, telekomünikasyon, otel işletmeciliği, tarım ürünleri üretimi, süpermarket işletmeciliği, matbaacılık, petrol ürünleri, gıda, tuğla, demir-çelik, bakır, tekstil ve hizmet sektörlerinde yoğunlaşmaktadır. Kazakistan Cumhuriyeti'nin ilk yıllarında daha çok müteahhitlik ve ticari faaliyetlerde bulunan Türk şirketleri, son yıllarda Kazakistan içerisinde süratle mal ve hizmet üretimine yönelmeye başlamışlardır. Müteahhitlik sektöründe faaliyet gösteren Türk firmalarının bugüne kadar Kazakistan'da gerçekleştirmiş olduğu müteahhitlik hizmetlerinin 2 milyar Amerikan doları üzerinde olduğu tahmin edilmektedir. Flores Flores, Endonezya'ya bağlı bir adadır. Küçük Sunda Adaları'na dahildir. Yüzölçümü 14,300 km²'dir. En büyük şehri Maumere olan adanın nüfusu yaklaşık 1.5 milyon civarındadır. Jozef JarabinskÃ½ Jozef Jarabinský (d. 12 Mart 1944, Jarabina), Çekoslovak/Slovak eski futbolcu, teknik direktör. Teknik direktörlük kariyerine Sparta Prag'in altyapısında başlayan Jarabinský, bir dönem Gençlerbirliği, Ankaragücü, Samsunspor,Antalyaspor ve Göztepe'yi çalıştırmıştır. Pakistan-Türkiye ilişkileri Pakistan-Türkiye ilişkileri, Pakistan ve Türkiye arasında 1947'den beri süren uluslararası politikaları içerir. İki ülkede yaşayan halkların birbirleri ile ilişkileri ülkelerin kuruluşlarından öncesine dayanmaktadır. 1920'lerde, Pakistan müslümanları Türk Kurtuluş Savaşı'nda Anadolu halkına hem maddi hem de manevi yönden yardımlarda bulundu. 1947'de Pakistan'ın bağımsızlığından sonra ikili ilişkiler resmî olarak başladı. Günümüze kadar iki ülke arasında askerî ve ekonomik alanda birçok anlaşma imzalandı. İki ülke de Dünya'da nüfusu 60 milyondan fazla olan 8 müslüman ülkenin üyesi olduğu ortak pazar birliği olan D-8 (Developing Eight) üyesidir. Türkiye Devleti, Pakistan ülkesinin arkasında her konuda durarak Pakistan'daki terör olaylarına karşı ortak dayanışmada bulunmuştur. Türkiye, Pakistan'ı uluslararası sorunlar da sürekli desteklemektedir. 2014 yılında olan Pakistan'daki bir okulda terör saldırısında 134 öğrenci hayatını kaybetmiştir. Türkiye, terör müdahalesine son derece karşı çıkarak Pakistan Devleti'ni desteklemiştir. Pakistan'da 3 gün, Türkiye'de ise 1 gün millî yas ilan edilmiştir. UGG UGG ÅŸu anlamlara gelebilir: Antiklerikalizm Antiklerikalizm, kamusal ve politik yaşam veya bir kişinin günlük hayatı üzerindeki kurumsal dini güçlere ve etkilere karşıt olan tarihi bir harekettir. Bu hareket, sadece sekülerlikten daha aktif ve partizan bir tavır ister ve hatta bazen kilise mülküne zarar vermek veya çalmak gibi şiddetli tavırlar alabilir. İngilizce kökenli bir sözcük olan "clericalism", "kilisenin nüfuzu/yasası" anlamına gelmektedir. Bundan yola çıkılarak esasında Hristiyanlık ve kilise karşıtı bir hareket gibi algılansa da günümüzde her türlü dini baskıya karşı bir hareket olma niteliğini kazanmıştır. Sumba Sumba, Endonezya'nın doğusunda Endonezya'nın Doğu Nusa Tenggara vilayetine bağlı bir adadır. Küçük Sunda Adaları arasında yer alır. Yüzölçümü 11.153 km² olup 2005 sayımlarına göre nüfusu 611.422'dir. Kuzeybatısında Sumbawa, kuzeydoğusunda Flores, doğusunda Timor ve güneyinde Avustralya vardır. AtatÃ¼rk Mahallesi Atatürk Mahallesi, aşağıdaki anlamlara gelebilir: Gili Adaları Gili Adaları, Lombok adasının kuzeybatısında yer alan üç küçük ada Gili Trawangan, Gili Meno ve Gili Air'den meydana gelen Endonezya'ya bağlı takımadalar. Gili adaları, Endonezya'nın çok turist alan adalarındandır. Her adada oteller ve lokantalar hizmet vermektedir. Yerel halk diğerlerine nispeten daha büyük olan Gili Trawangan adasında yaşarlar. Adalarda motorlu taşıtların kullanımı yasak olduğundan bisiklet ve cidomo adı verilen at arabası ulaşım aracı olarak kullanılır. Zengin ve çeşitli mercan kayalıklarından dolayı Gili adaları ve çevresinde dalış yapmak yaygındır. Gili Motang Gili Motang Endonezya'nın doğusunda küçük bir adadır. Küçük Sunda Adaları zincirinin bir parçasıdır. Adanın yüzölçümü yaklaşık 30 km²'dir. Adada bulunan yaklaşık 100 adet komodo ejderinden dolayı ada Komodo Ulusal Parkı'nın da bir parçasıdır. Bulvar (gazete) Bulvar, Türkiye'de yayımlanmış "bulvar gazetesi" olarak yayınlanmış gazete. Gazete, siyasal iktidarın baskısı ve bunun yol açtığı ekonomik zorluklar nedeniyle 30 Kasım 1988'de kapandı. 90'ların sonunda Çukurova Holding'e geçti. 1 Mayıs 2008 tarihinde yayımına son verildi. Toktar Ebubekirov Toktar Ebubekirov (Aybekirov/Eybekirov) (Kazakça : Тоқтар Оңғарбайұлы Әубәкіров), d. 27 Temmuz 1946 Karağandı), Kazak pilot ve kozmonot. SSCB'nin 72'nci ve aynı zamanda da son kozmonotudur. Kazakistan'ın Kızılorda şehrindeki Korkut Ata Devlet Üniversitesinde profesör olarak görev yapmıştır. Pilotluk kariyerine 1976 yılında başlamıştır, 50'den fazla uçak tipiyle uçmuş ve Mig-29 uçaklarının ilk uçuşların yapmış, test uçuşlarını gerçekleştimiş ve pek çok başarıya imza atmıştır. 2 Ekim 1991 tarihinde SSCB, Almanya ve Avusturya arasındaki iş birliği ile Baykonur Uzay Üssünden kalkan Soyuz TM-13 Uzay aracı ile uzaya çıkmıştır. Uzayda yapılan çalışmalara katılmış ve uzayda 8 gün kadar kalmıştır. Baykonur Uzay Üssü'nden uzay aracı fırlatıldığında Kazakistan SSCB'ye bağlı iken uzay aracı üsse indiğinde Kazakistan bağımsız bir devlet olmuştu. PTT tarafından düzenlenen "2000 yılına mektup" kampanyası kapsamında 1986 yılında "İlk