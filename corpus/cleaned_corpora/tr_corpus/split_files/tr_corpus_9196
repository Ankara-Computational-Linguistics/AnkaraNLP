İlk yayınladığı kitabında Sporda video kullanımı konusunu irdeledi. Lyons 1992 yılında Cardiff Metropolitan Üniversitesi'nde Notasyonel Analiz Merkezi'ni kurdu. 2002'de Avustralya'ya yerleşerek burada Avustralya Spor Enstitüsü Performans Analizi Merkezi kurucu koordinatörü olarak görev yaptı. 2009 yılında Canberra Üniversitesi Spor Çalışmaları Enstitüsü'nün kurucu direktörü olarak hazır bulundu. Lyons 13 Mayıs 2020'de Braidwood, Yeni Güney Galler, Avustralya'da 68 yaşında öldü. Rain on Me (Lady Gaga ve Ariana Grande şarkısı) "Rain On Me", Amerikalı şarkıcılar Lady Gaga ve Ariana Grande tarafından seslendirilen bir şarkıdır. Gaga'nın altıncı stüdyo albümü "Chromatica"nın ikinci single'ı olarak Interscope tarafından 22 Mayıs 2020'de yayınlandı. Dans-pop, disko, house ve elektropop tarzına sahiptir. Gaga tarafından "gözyaşlarının kutlanması" olarak tanımlandı ve hayatın zorluklarına karşı devam etme temasını içerdiğini belirtti. Müzik eleştirmenleri tarafından olumlu yorumlar topladı. Kimileri Gaga ve Grande'nin vokal yeteneklerini överken diğerleri de şarkının doğal yüksek temposunu övdü. Şarkı "Billboard" Hot 100 listesine zirveden giriş yaptı ve Gaga'nın beşinci, Grande'nin ise dördüncü ABD bir numaralı single'ı oldu. Aynı zamanda listeye zirveden giren ilk iki kadın sanatçı düeti oldu ve Grande böylece dört şarkısı da bir numaradan giriş yapan ilk kadın sanatçı unvanını aldı. Ek olarak "Rain on Me" Birleşik Krallık, İrlanda, İskoçya ve Singapur'da da bir numaradan giriş yaparken Avustralya, Çek Cumhuriyeti, Estonya, Finlandiya, Almanya, İtalya, Yunanistan, Litvanya, Hollanda, Yeni Zelanda, Norveç, Slovakya, İspanya ve İsviçre'de ilk 10 arasına girdi. Video klibi Robert Rodriguez tarafından çekildi ve iki şarkıcı da devasa bir arenada üzerlerine bıçak yağarken dans etti. "Rain on Me" Gaga, Grande, Nija Charles, Rami Yacoub, Burns, Boys Noize ve "Chromatica" ana yapımcısı BloodPop tarafından yazıldı. İlk kez Gaga'nın 16 Mart 2020'de "Paper" dergisine verdiği söyleşide açıklandı. Şarkıdan o zaman düet olarak bahseden ancak isim vermeyen Gaga, "dans içerikli ve mesaj içeren bir kutlama şarkısı" olarak tanımladı. Şarkıdaki konuk sanatçının "pop dünyasından gözde bir kadın sanatçı" olarak isim vermeden söylenmesi üzerine Ariana Grande'nin olduğu sonradan ortaya çıktı. İkilinin oturup hayatları üzerinde konuşmaları üzerine şarkının 22 Mayıs 2020'de yayınlanması kararlaştırıldı. "Rain on Me", 1990'ların müziği etkisi altında kalmış, dans-pop, disko, house ve elektropop tarzlarına sahiptir ve French house techno ve elektronik müzik tınıları içermektedir. Gwen McCrae şarkısı "All This Love That I'm Giving" ile aynı bas çizgilerine sahiptir. Do diyez minör notasında, dakikada 123 vuruş tempo ile yazılmıştır. Şarkı yüksek tempolu synth-disko vuruşlarına, yankılı el vuruşlarına, düz bas çizgilerine, funk gitar ve rolling synth'lerine sahiptir. Gaga'nın vokalleri ile açılan şarkı filtreli house baslar ve fırtına perküsyonları ile devam eder. 90'ların ortasındaki house-pop müziği elementleri ile vokal tekrarları yapılır. Nakaratta ise vuruşlar yükselirken, şarkının normal akışındaki vuruşlar yerine tekno vuruşlar başlar. Vokal doğaçlamalarından sonra ikinci kısma Grande vokalleri ile devam eder ve burada el çırpma vuruşları eklenir. Son nakaratta ise şarkıcılar aynı anda şarkıyı söylerler. Gaga ve Grande'nin vokalleri "patlayıcı" olarak tanımlandı, ve G♯ ve B aralığında değişmektedir. Vokal olarak Gaga, konuşma tekniği ile şarkıyı söylerken Grande, "kendi imzası olan" yüksek vokal tekniğini kullanır. Gaga'nın "gözyaşları kutlaması" olarak tanımladığı şarkıda yağmur metaforu, acı yerine alkolü kullanma olarak belirtildi. Şarkının ilk kısmında Gaga, hayatın zorluklarından bahsederken Grande ise gerçekliği kabullenme olarak şarkı sözü temalarını işler. "Elle" dergisine göre şarkı, "zorluklar ve güzelliği acıda bulma, kalp kırıklığı ve hayat" hakkındadır. 15 Mayıs 2020'de Gaga ve Grande, Instagram ve Twitter üzerinde şarkının kapağını paylaştı ve bir hafta sonra yayınlayacaklarını duyurdu. "Rain On Me" "Billboard" Hot 100 listesine bir numaradan giriş yaparak ABD'de Gaga'nın beşinci, Grande'nin ise dördüncü zirvesi oldu ve aynı zamanda Hot 100 listesine zirveden giriş yapan ilk iki kadın sanatçı düeti oldu. "Rain On Me" Gaga'nın "Born This Way" ile birlikte zirveden giriş yapan toplamda ikinci şarkısı oldu. Birleşik Krallık'ta "Rain on Me", UK Singles Chart listesine bir numaradan giriş yaparak burada Gaga ve Grande'nin toplamda altıncı bir numarası oldu. 70,000 satış ile listede geçen haftanın lideri DaBaby'nin "Rockstar" adlı parçasından sonra "Rain on Me", en büyük açılış haftasını yaşadı ve Birleşik Krallık'ta yedi gün içerisinde toplamda 8.1 milyon dinlenme toplayarak en çok streaming toplayan iki kadın sanatçı düeti oldu. İskoçya'da Scottish Singles Chart listesinde ise "Rain on Me", Gaga'nın sekizinci bir numarası oldu. İrlanda'da "Rain on Me", Irish Singles Chart listesinde zirveden giriş yaparak Grande'nin altıncı, Gaga'nın ise yedinci bir numarası oldu. Aynı zamanda single, 2020'nin en büyük açılış haftasını yaşadı ve Billie Eilish'in "No Time to Die" adlı parçasını geride bıraktı. "Rain on Me" ile Gaga, dokuz yıl önceki single'ı "Born this Way"'den sonra ilk kez listede bir numaraya ulaştı ve Grande ise İrlanda'da ilk 50 arasındaki tüm parçaları ile birlikte Rihanna ile aynı konuma yükselerek listede en çok şarkısı bulunan sanatçılar oldular. Avustralya'da "Rain on Me", ARIA Singles Chart listesine iki numaradan giriş yaptı ilk 10 arasında ve Gaga'nın toplamda on dördüncü, Grande'nin ise on beşinci şarkısı oldu. Krediler Tidal'dan alınmıştır. Rain on Me Rain on Me ÅŸu anlamlara gelebilir: