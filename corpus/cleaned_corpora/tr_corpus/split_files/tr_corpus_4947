altyapısı olan ülkelerde eninde sonunda demiryoluyla taşınır çünkü dünyanın hiçbir ordusunda tüm tankları taşıyabilecek sayıda tekerlekli taşıyıcı yoktur. Demiryolu aracının yükleme ve boşaltma planlaması çok önemli kurmay görevleridir. Demiryolu köprüleri ve istasyonları tankların ilerleyişini yavaşlatmak isteyen düşman kuvvetlerinin başlıca hedefleridir. Demiryolu altyapısı olmayan, çok az iyi karayolu olan ya da yolları mayın döşeli ve sürekli pusu tehditi olan yerlerde tankın ortalama günlük hızı bir atlı ya da bisikletlinin hızına eşdeğerdir. Çarpışma esnasında arızaları önlemek için yapılması gerekli önleyici bakım ve kontroller için sık sık mola verilmelidir. Bunun yanı sıra piyade veya hava birlikleri tarafından düşman antitank mevcudiyetini kontrol etmek için yapılan izcilik faaliyetleri esnasında taktiksel duraklamalar da olur. Başka bir hareketlilik konusu da tankı operasyon bölgesine intikal ettirmektir. Tanklar, özellikle ana muharebe tankları çok ağır olduklarından havayolu ile taşınabilmeleri çok zor olmaktadır. Deniz ve kara taşımacılığı da yavaş olduğundan tankların hızlı müdahale kuvvetlerinde kullanılması problem haline gelmektedir. Tanka benzer bazı araçlar hem yol hızını arttırmak hem de bakım gereksinimini azaltmak için palet yerine tekerlek kullanmaktadır. Bu araçlar paletli araçların arazi hareketliliğine sahip olmamakla birlikte Amerikalı analistler tarafından hızlı müdahale kuvvetleri için daha uygun olarak görülmektedir. Tankların çoğunluğu için su operasyonları su geçişi ile kısıtlıdır. Su geçiş derinliği genellikle motorun hava alma yolu yüksekliği ve az olsa da sürücünün konumuna bağlıdır. Ana muharebe tankları için tipik su geçiş derinliği 90 ila 120 cm. arasındadır. Yine de, önceden hazırlık yapıldığı takdirde bazı tanklar daha derin suları aşabilirler. Alman Leopard 1 ve Leopard 2 tankları uygun hazırlandıklarında ve bir şnorkel ile donatıldıklarında 4 metrelik derinlikleri aşabilirler. Leopard şnorkeli aslında uzun bir tüp yaratacak şekilde birbirine geçirilen halkalardan ibarettir. Bu tüp daha sonra komutan bölmesi kapağına takılarak hem hava sağlar hem de personel için kaçış yolu olur. Bu tüpün yüksekliği yaklaşık 3 metre ile sınırlıdır. Bazı Rus/Sovyet tankları da derin su geçişi yapabilirler ancak Rus şnorkeli birkaç inç genişliğinde olduğundan Leopard tankları gibi personele kaçış yolu sağlamaz. Rus şnorkelleri de uzunluk olarak sınırlıdır ve taret yüksekliğinin üzerinden birkaç metre daha yükseklik sağlarlar. Bu tarz su geçişleri hem tankın hem de su engelinin iki yakasında giriş ve çıkış bölgelerinin çok iyi hazırlanmasını gerektirir. Tank personeli genellikle derin su geçişlerine olumsuz tepki verir. Bu durum, personelin psikolojik sağlığı ve isyana yakınlığının dikkate alındığı ülkelerdeki taktikleri etkilemiştir. Yine de, eğer uygun şekilde planlanır ve uygulanırsa bu tarz operasyonlar su geçişlerinde önemli derecede sürpriz etkisi ve esneklik sağlar. PT-76 gibi bazı hafif tanklar, su içinde ya paletleriyle ya da hidrojetlerle ilerleyen amfibi araçlardır. Tankın başından su sıçramasını durdurmak için aşağıya katlanan düzenleme kanadı genellikle sürücünün penceresinden su girişini engellemek için kullanılır. II. Dünya Savaşında ek yüzme özelliği sağlayan kauçuklaştırılmış kanvas eklemesiyle Amerikan M4 Medium (Sherman) tankı amfibi hale getirilmiştir. Ana motor tarafından tahrik edilen pervanelerle hareket etmekteydi. Bu tanklara Sherman DD (Duplex Drive/Çift Tahrik) adı verilmekteydi ve Normandiya Çıkarması'nda ilk karaya çıkışlarda sahillerde yakın destek ateşi sağlamak için kullanılmışlardı. Sherman DD tankı yüzerken atış yapamıyordu çünkü yüzme perdesi, ana silahtan daha yüksekti. Manş Kanalı'ndaki kötü hava ve kıyıdan çok uzakta denize indirilmeleri nedeniyle bu DD tankların birkaçı batmıştır. Yine de karaya çıkmayı başarabilenler, ilk kritik saatlerde sahilde tutunabilmek için kaçınılmaz destek ateşini sağlamıştır. Tankın enerji santrali tankı hareket ettirmek ve taretin döndürülmesi ya da telsiz için elektrik enerjisi gibi diğer tank sistemlerini beslemek için gerekli enerjiyi sağlar. I. Dünya Savaşı 'nda hizmet veren tankların çoğunluğu enerji santrali olarak benzinli motorları kullanmışlardır, ancak Amerikan Holt Benzinli-Elektrikli tankı hem benzin hem de elektrik motoru kullanmıştır. II. Dünya Savaşı 'nda ise kullanılan enerji santralleri çeşitlilik arzediyordu ve birçok tank motoru uçak motorlarından uyarlanmıştı. Soğuk Savaş başladığında hemen hemen tüm tanklar dizel yakıtı kullanmaya başlamışlardı. Hâlâ kullanılan geliştirilmiş çok yakıtlı versiyonları dahi vardır. 1970'lerin sonundan başlayarak türbinli motorlar ortaya çıkmıştır. Bir enerji santralinin tipi ve ağırlığı güç aktarım organlarının etkisini de hesaba katarak, çoğunlukla tankın ne kadar hızlı ve çevik olduğunu belirler. Ama asıl olarak arazi süspansiyon sistemine ve personele ilettiği gerilim ile tüm tankların maksimum hızını sınırlar. Türbin kullanmayan tüm modern tanklar bir dizel motoru kullanır çünkü dizel yakıtı benzine göre hem daha az alev alıcı hem de daha ekonomiktir. Bazı Sovyet tankları yanan dizel yakıtının koyu dumanını kendi yararlarına kullanmışlar ve hatta egzoz gazında bilerek yakıt yakmış ve saklanmak için duman oluşturmuşlardır. Yakıt tankları genellikle tankın arkasına yerleştirilir, ancak İsrail Merkava tankları gibi bazı tasarımlarda, dizel yakıt tankları fazladan bir zırh tabakası oluşturmak için personelin etrafındaki alana yerleştirilmiştir. Yakıt sıklıkla dışarıdaki yedek depolarda ya da çarpışırken kolaylıkla ayrılabilmesi için tankın arkasından çekilen küçük römorklarda depolanmaktadır. Modern tank motorları bazen dizel, benzin ya da benzeri yakıtlarla çalışabilen çok yakıtlı motorlardır. Gaz türbinleri bazı tanklarda yedek güç birimi, Sovyet/Rus T-80 ve ABD'nin M1 Abrams gibi tanklarındaysa ana enerji santralı olarak kulanılmıştır. Sağladıkları motor gücüne göre, dizel motorlardan görece daha küçük ve hafiftirler. T-80 yüksek hızından ötürü "Uçan tank" diye anılmıştır. Hâlbuki özellikle düşük motor devrinde daha az yakıt verimliliğine sahiptirler ve aynı çarpışma menziline sahip olmak için daha büyük yakıt depolarına ihtiyaç duyarlar. M1'lerin yeni modelleri tank dururken ana türbini rölantide tutmayıp yakıt tüketimini azaltmak için tankın diğer sistemlerini besleyen yedek güç birimi olarak küçük bir türbin motoru daha bulunmaktadır. T-80 tankları genellikle menzillerini uzatmak için büyük haricî yakıt depolarıyla görülürler. Rusya, T-80 üretiminin yerine daha az güçlü ve T-72'lerin baz alındığı T-90 üretimine geçmiştir. Ukrayna ise türbin motorlu versiyonu ile hemen hemen aynı güce sahip olan dizel motorlu T-80UD ve T-84 leri geliştirmiştir. Düşük verimliliklerinden ötürü, aynı güç çıktısında bir gaz türbini motorunun termik izi dizel motorunun termik izinden daha önemlidir. Öte yandan susturuculu bir gaz türbini, pistonlu bir motordan daha sessiz olabilir. M1A2 tankı sessiz çalışmasından ötürü "Fısıltılı Ölüm" olarak adlandırılmıştır. Basit bir yapıya ve daha az çalışan parçaya sahip olmasından ötürü bir gaz türbini pistonlu bir motordan daha güvenilirdir ve daha kolay bakım yapılabilir. Hâlbuki pratik yaşamda bu parçalar, çalışma hızlarının yüksekliğinden ötürü daha çok ve çabuk aşınmaktadır. Türbinin pervaneleri toza ve ince kuma karşı çok hassas olduğundan, çöl operasyonlarında özel filtreler dikkatle kullanılmalı ve günde birkaç kere değiştirilmelidir. Uygun takılmamış bir filtre ya da bir tek mermi veya şarapnelle zarar gören bir filtre, motoru bozabilir. Pistonlu motorlarda iyi bakım gerektiren filtreler kullanılır ancak filtrenin bozulmasına daha çok tolerans gösterirler. Tanklarda kullanılan dizel motorlar gibi gaz türbinleri de çok yakıtlı sistemlerdir. Sabit duran tanklar, hava saldırısını ve keşfini zorlaştıracak şekilde, ağaçlıklı ve ormanlık bölgelerde iyi kamufle edilebilirler. Buna karşın, açık alanda bir tankı gizlemek çok zordur. Her iki durumda da, bir tank motorlarını çalıştırıp hareket ettiğinde, ses ve ısı nedeniyle kolayca fark edilir. Arazi üzerindeki palet izleri havadan tespit edilebilir, çölde tankın birkaç katı büyüklükte toz bulutları oluşabilir. Kısa süre önce durmuş bir tankın önemli bir ısı izi vardır. Gerçekten de, tank bir tepeciğin arkasında saklanmış dahi olsa, becerikli bir operatör, tankın üstündeki sıcak hava sütunundan tankın yerini tespit edebilir. Bu risk, motor ve paletler soğurken ısı saçımını azaltan termik koruyucularla bir ölçüde azaltılabilir. Bazı kamuflaj ağları, değişik ısıl özeliklere sahip malzemelerin değişken bir şekilde karıştırılmasıyla üretilerek tankın ısı izinin düzenliliğini azaltmaya ve gelişigüzel hale getirmeye çalışmaktadır. Tank motorları, lokomotif motorları ile kıyaslanabilecek büyüklükte dizel ya da türbinli motorlardır. Dizel motorlu bir tank bir lokomotif gibi kokar, ses çıkarır ve hissedilir. Sessiz bir günde, bir tek tankın bile çıkardığı derin gürleme sesi çok uzaktan duyulabilir. Aynı şekilde, keskin dizel yakıt kokusu rüzgârla ötelere taşınabilir. Tank dururken motoru çalıştığında çevresindeki yeri titretir. Hareket halindeyken salınımlar daha da büyüktür. Çok yakıtlı motorların akustik ve sismik izleri birbiriyle kıyaslanabilecek ölçüdedir. Bir türbin motorunun akustik izi sismik izinden daha büyüktür. Yüksek perdeden zırıltı sesi yakın veya uzaktaki tüm sesler arasından çok rahat bir şekilde tanımlanabilmektedir. Modern tank motorlarının genellikle 750 kW veya 1.000 hp'yi aşan çok büyük güçleri tankların belirgin bir ısıl ize sahip olmalarını sağlar. Tank gövdesinin aşırı yoğun metal kütlesinin yaydığı ısı, tankın arazideki diğer nesnelerden rahatça ayırt edilmesini sağlar. Dolayısıyla hareket eden bir tank, iyi bir kara ya da havadan kızılötesi tarayıcıyla rahatlıkla tespit edilebilir. Körfez Savaşı esnasındaki tek taraflı çarpışmanın sebeplerinden birisi de, M1 Abrams gibi tankların Irak Ordusu tarafından kullanılan T-72'lerin gece kızılötesi tarama menzilinin yaklaşık dört katı bir menzile sahip olmasıydı. Körfez Savaşı'ndaki diğer bir faktör de, kamuflajlı ve hareketsiz bile olsalar, geceleri etraflarından farklı hızda soğudukları için Irak tanklarının ısı ile tespitini kolaylaştırıyordu. Bir tankı harekete geçirmenin çok önemli olduğu, 1999'daki Kosova Savaşı'nda kanıtlandı. İlk birkaç hafta yapılan NATO hava sortileri Sırp tanklarını yok etmekte çok etkisiz kalmıştı. Bu savaşın son haftasında Kosova Kurtuluş Ordusu'nun tanklara saldırmaya başlamasıyla değişti. Her ne kadar KKO'nun tankları yok etmek için çok küçük bir şansları olsa da, amaçları daha çok tankların NATO havagücü tarafından kolaylıkla tespit edilebilecek ve yok edilebilecek yerlere hareket etmesini sağlamaktı. Sahadaki tank harekâtını komuta etmek her zaman bazı özel problemler içerir. Küçük birimlerin, her bir aracın ve tank personelinin yalnız kalmasından ötürü bazı özel düzenlemeler yapılmak zorunda kalınmıştır. Zırhlı bölmeler, motor sesi, arazi koşulları, toz ve duman ve tüm kapaklar kapalı hareket etme zorunluluğu haberleşmeye zarar veren unsurlardır. Bir tank personelinin hareket ve atış dahil tüm eylemleri tank komutanı tarafından emredilir. Bazı erken dönem tanklarında, ana silahı doldurmak ve ateşlemek zorunluluğu nedeniyle tank komutanının görevi büyük oranda zorlaşırdı. Birçok küçük zırhlı savaş aracında komutan hareket emirlerini şoförün omuzlarını ve sırtını tekmeleyerek iletmekteydi, bu durum 20. yüzyılın son dönemlerine kadar böyle sürmüştür. Birçok modern zırhlı savaş aracı, personelin kendi aralarında konuşmasına ve telsizi kullanmasına olanak veren dahili telefon tertibatıyla donatılmıştır. Hatta bazı tanklarda, birlikte çalışılan piyade ile haberleşebilmek için haricî telefon hatları da bulunmaktadır. Erken dönemdeki tank manevralarında, zırhlı birliğin üyeleri arasındaki haberleşme el işaretleri ya da semafor ile sağlanmakta ve bazı durumlarda tank personeli tanktan inerek diğer tanka yürümekteydi. I. Dünya Savaşı'nda durum raporları, gözlem deliklerinden çıkarılarak karargâha gönderilen posta güvercinleri ile sağlanmaktaydı. İşaret fişekleri, duman, hareket ve silah atışı tecrübeli personel tarafından taktiklerini koordine etmek için kullanılıyordu. 1930'lardan 1950'lere kadar tüm ülkelerin orduları telsizle donatıldı, ancak telsiz trafiğini azaltmak için görünür işaretler hâlâ kullanılmaktadır. Modern bir tank genellikle bölük ya da tabur telsiz ağına bağlı çalışan telsizlerle donatılmıştır. Aynı zamanda daha üst seviye ağları da dinleyip diğer hizmet sınıfları ile hareketler koordine edilmektedir. Bölük ve tabur komutanlarının tanklarında genellikle ek bir telsiz vardır. Kalabalık bir telsiz ağında haberleşme yapmak telsizle konuşma prosedürü adı verilen bir dizi biçimsel kurala tabidir. Çoğu zırhlı kuvvetlerde, olabilecek en iyi durumsal farkındalığa sahip olmak için tank komutanı ve bazen diğer tank personeli de tank kapakları açık olarak dışarıda görev yapar. Tank personeli, ateş altında iken ya da potansiyel NBC (nükleer, biyolojik ve kimyasal) tehdit karşısındayken tank kapakları kapalı pozisyona geçer ve tehlikeleri fark edip hedefleri bulmayı önemli derecede azaltacak şekilde, savaş alanını sadece periskop ve gözleme deliklerinden izlerler. 1960'lardan beri tank komutanı hedefleri bulmak için gittikçe daha karmaşıklaşan sistemlere sahip olmuştur. Bir ana muharebe tankında, komutanın kendi panoramik nişangâhları vardır. Gecegörüş cihazlarını da içeren bu nişangîâhlar sayesinde, topçu hedefe saldırırken komutan başka hedefler saptayabilir. Daha da ilerlemiş sistemler, acil durumlarda komutanın hem taretin hem de ana silahın idaresini almasına izin vermektedir. Zırhlı savaş araçlarında bulunan cihazlardaki en son gelişme, atış kontrolü, lazer mesafeölçer, GPS datası ve dijital haberleşme arasındaki artırılmış bütünleşmedir. Amerikan tankları savaşalanı ağlarına bağlı dijital bilgisayarlarla donatılmıştır. Düşman hedefleri ve dost birlikler hakkında bilinen bilgilerin iletildiği bu sistemler tank komutanının durumsal farkındalığını oldukça artırmıştır. Raporlamada yarattıkları kolaylığın yanı sıra bu sistemler ağ kanalıyla, verilen emirlerin grafikler ve yardımcı bilgilerle verilmesini sağlamaktadır. Olağanüstü güçlü bir silah olmasına ve kara savaş alanının tartışmasız kralı sayılmasına rağmen tanklar yenilmez değildirler. Aslında birçok antitank silahın geliştirilmesinin sebebi de tankın bu üstünlüğüdür. Genellikle daha az zırha sahip üst kısıma saldırabilen antitank helikopterlerinin geliştirilmesiyle birlikte tankların zamanının geçtiği de söylenmiştir. Bu iddia henüz doğrulanmamıştır ve değişik açık noktaları ortaya çıkarabilecek eşit güçler arasında tank ve helikopter savaşı olmamıştır. Tanklar, özellikle şehirlerde ve yakın bölgelerinde hâlâ piyade tarafından zarar görmeye açık durumdadırlar. Tankların zırh ve hareketliliği her ne kadar dikkate değer noktalar olsa da aynı zamanda tankları büyük ve gürültülü yapar. Bu da piyadeye uygun an geldiğinde karşı atağa geçene kadar tankları farketme, izleme ve kaçma olanakları vermektedir. II. Dünya Savaşı'ndaki bazı savaş meydanlarında alınan ağır tank kayıpları nedeniyle, tank taktiği tankların dost piyade birlikleri tarafından yakından desteklenmesini içerir. Deneyimli birliklerde, piyadenin bir tanka yaklaşması göreceli olarak kolaydır. Tank kapakları kapalı olduğunda tank personeli önlerinde olmayan hiçbir şeyi çok yakında değilse göremez. Eğer, tank kapakları açık ve tank personeli başını ya da vücudunun üst kısmını dışarıya çıkarırsa vurulma ihtimali artar. Piyade tanka yaklaştığında görülse bile tankın ana silahı ve eşeksenli makineli tüfeği ile hedef alınamazlar çünkü bu silahlar yeteri kadar aşağıya eğilemezler. Grup halinde hareket eden tanklar için bu daha az problem yaratır, çünkü bu durumda yandaki diğer tanklardan tanka zarar vermeyecek ama piyadeyi etkileyecek hafif silahlarla saldırmalarını isteyebilirler. Piyade, yaprak ve toprakla kaplı plakalar kullanarak tankları hareketsiz hale getirebilir. Bu plakalar, tank personelinin sınırlı görüş açısından mayın zannedildiğinden, tanklar durarak yeni plan yaparlarken piyadenin saldırmasına izin verirler. Bu II. Dünya Savaşı 'nda Britanya "Home Guard" birliklerine öğretilen bir taktikti çünkü uzun menzilli antitank silahları her zaman bulunamıyordu. Her ne kadar piyade antitank roketleri, füzeleri ve bombaları bir tankın ön zırhını delemese de, daha az zırhlı olan üst, arka ve bazen de yan kısımlarını delebilirler. Ayrıca hareket organlarına kolayca zarar vererek bir hareketlilik ölümüne yol açabilirler. Tanklar aynı zamanda elle yerleştirilen antitank mayınlara karşı da savunmasızdır. Bunlara ek olarak, şehirlerde en az zırhlı yüzeyleri olan yukarıdan ve bazen de aşağıdan saldırıya maruz kalabilirler. Tank zırhları yeteri kadar güçlü bir top mermisi ile doğrudan vurulmadığı sürece topçu ateşine dayanabildiğinden konvansiyonel topçu mermileri tanklara karşı çok etkili sayılmaz. Top ateşi mermilerle zırhı delmese de dinamik şok, dahili zırh parçalanması ya da daha basitçe tankın ters çevrilmesi gibi sonuçlarla tankları yine de etkisiz hale getirebilir. Yine de son otuz yıldır tanklara saldırıyı da düşünerek bir dizi topçu mermisi geliştirilmiştir. Bunların arasında Amerikan Copperhead CLGP (Toptan atılan güdümlü mermi) gibi lazer güdümlü mermiler vardır ki neredeyse zayıf üst zırha isabeti garanti eder. Bunlara ek olarak bu mermilerde sıradan yüksek patlayıcılı savaş başlığı yerine yüksek patlayıcılı antitank başlığı kullanılır. Güdümlü mermilerle isabetli atış yapmanın yanı sıra, güdümlü ya da güdümsüz serpme mermileri ve mermicikleri da geliştirilmiştir. Serpme tesirli mermiler, içlerinde bir tanka saldırmak için kullanılan küçük mermiciklerden oluşan mermilerdir. Altı toplu bir batarya bir-iki dakika içerisinde yüzlerce mermicik ateşleyebilir. Bunların bir çeşidinde, top mermisi tankın üzerinde havada iken patlar ve aşağıya belli sayıda antitank mermisi ya da bombacığı yağmur gibi yağar. Küçük olmalarına rağmen isabet eden mermiciklerin zarar verme şansı yüksektir çünkü tankın zayıf üst zırhına saldırmaktadırlar. Yine diğer bir çeşit, tankın yolu üzerine küçük antitank mayınları serper. Bu mayınlar zırhı delmeyecek bile olsa tankın paletlerine zarar vererek tankı hareketsizleştirir ve zarar görmesini kolaylaştırır. En gelişmişleri ise özgüdüm yeteneğine sahip mermiciklerdir. Yine tankın üzerinde havada patlayan mermi daha küçük belli sayıda mermiciği serper. Mermiciklerde kızılötesi ya da radar gibi tankları tanımaya yönelik elektronik devreler bulunmaktadır. Tank tanımlandıktan sonra mermiciği tanka doğru yönlendirmek için füze yakıtı ateşlenir. Bu mermicikler, hedef bulma ve saldırmaya zaman ayırabilmek için genellikle serpildikten sonra paraşütle inerler. Toptan atılan güdümlü mermi CLGP dışında yukarıdakilerin hepsi orta çaplı (152/155-mm) toplardan atılabilir. Tanklara saldırmak için hem güdümlü (lazer) hem de özgüdümlü (kızılötesi veya radar) büyük kalibre (81 mm.) havan mermileri geliştirme çalışmaları yapılmaktadır. Günümüzde tanka yönelik en büyük tehdit güdümlü antitank silahları ya da anti zırh özellikli topları ile silahlandırılmış saldırı helikopterleridir. Helikopter tanktan kolayca görülemeyecek bir yere kendini konumlandırıp her yandan saldırı yapabilir. Tüm kapakları kapatılmış bir tankın kısıtlı görme kapasitesi helikopterleri tespiti zorlaştırır. Helikopterden atılan çoğu antitank güdümlü silah daha uzun menzili olduğundan tanklar kendi silahlarıyla karşılık veremezler. Bu yakın gelecekte değişebilir, çünkü bazı ülkelerin tank topundan atılabilecek antihelikopter silahları geliştirdiğine inanılmaktadır. Ayrıca, bazı tank silah sistemleri, yeterli mesafeden sabit duran ya da yavaş ilerleyen helikopterleri vurabilecek yetenektedirler. Tankın zayıf üst zırhına saldırdıkları için helikopterlerin hafif topları bile yeterli gelmektedir. Tanklar hâlâ mayınlardan zarar görmeye karşı açıktırlar. Mayınların avantajı hem tankın en zayıf zırhına saldırabilme hem de iyi saklanabilmeleridir. Aynı zamanda en kötü donanımlı rakipler tarafından bile elde edilebilirler. Birkaç kilogram patlayıcıya, bir fünyeye ulaşabilen ve az bir bilgisi olan herkesin çok ciddi bir tanksavar kapasitesi var demektir. Modern serpme mayınlarla ve de özellikle topçu serpme mayınlarıyla hareket eden tank kıtalarının etrafına mayın döşemek mümkündür. Geleneksel alttan saldırı mayınları, serpme mayınlar, topçu ya da hava yoluyla yayılan mayınlar dışında, ayrıca yol harici ve yandan saldıran mayınlar da vardır. Bu mayınlar duvar, ağaç ya da özel hazırlanmış direk gibi dik yüzeylere takılır ve bir tankın geçmesi muhtemel yerlere konurlar. Köprüler, su geçişleri, kapılar, alt geçitler gibi yolun daraldığı yerler bu gibi noktalardır. Bu mayınlar tank geçerken yanına ateş ederler. En yaygın iki çeşit savaş başlığı yüksek patlayıcılı antitank ve "platter" patlayıcısıdır. Bu mayınlar insan tarafından, tuzak ipi veya baskı plakası gibi basit mekanik tetikleme mekanizmalarıyla ya da sismik, kızılötesi veya diğer elektronik fünye gibi daha karmaşık sistemlerle ateşlenebilirler. Bazı fünye sistemleri yeteri kadar geliştiğinden hedeflerin tipi arasında seçim yapabilir ve sadece istenen hedef tiplerine saldırabilir. Yol dışı mayınlar tankın yanına ya da mümkünse arkasına saldıracak şekilde yerleştirilirler. Bazı piyade antitank silahları da yol dışı mayın gibi kullanılabilir. A-10 Thunderbolt II ve SU-25 Frogfoot'un da aralarında bulunduğu birçok uçak özellikle yakın hava desteği için yapılmıştır, çoğu durumda görevleri özellikle tankları yok etmektir. Helikopterlere benzer silahların yanı sıra güdümlü veya güdümsüz, mermicikli veya normal bombalar da kullanırlar. Günümüzde tankların nasıl gelişeceği konusunda bir sürü tahmin bulunmaktadır. Güncel araştırmalar arasında uçaklar için geliştirilen gizlilik teknolojisinin uyarlanmasıyla, tankları radarda görünmez kılma projelerinin yanı sıra bir dizi parlaklık ve renklendirme teknolojisi de vardır. Yeni itici güç ve zırh üzerine araştırmalar da devam etmektedir. Günümüzdeki belirgin eğilim tankta bulunan termik nişangâhlar ve yüksek güçlü telsizler gibi elektronik ve haberleşme sistemlerinin sayısının artırılmasıdır. Eğer diğer bazı ağır iş makineleri gibi tank tasarımları da elektrik motorları kullanmaya ya da gemiler için tasarlandığı gibi elektromanyetik silahlarla donatılmaya başlasa bile hâlâ iyi bir enerji santraline ihtiyaç vardır. Türbin motoru ve dizel motorlar güncel enerji gereksinimini karşılasa bile yakıt hücreleri gibi diğer seçenekler denenmiş ve uygulanabilir çözümler içermektedir. Örneğin M113 zırhlı personel taşıyıcının hibrid elektrik versiyonu birçok alanda konvansiyonel versiyonundan daha üstün bulunmuştur, ancak menzil oldukça azalmaktadır. Tank izlerinin azaltılması ve çoklu yakıt yeteneği Stirling motoruna avantaj sağlamakta ve bu konu da incelenmektedir. Han Solo Han Solo, orijinal "Yıldız Savaşları" (Star Wars) üçlemesinde yer alan kurgusal bir karakterdir. "", "," "" ve filmlerinde Harrison Ford tarafından canlandırılmıştır. Ortağı Chewbacca onun yardımcı pilotudur. Aksi ve alaycı bir pilot olan Han Solo, filmlerin hikâyesine, yüklü bir ücret karşılığında gemisine aldığı Luke Skywalker ve Obi-Wan Kenobi sayesinde girer. Ödül için kurtardığı Leia Organa'ya aşık olur. Gemisi Millenium Falcon, Kessel Run turunu 12 parsekten daha az bir zamanda tamamlamıştır. Film için yazılan ilk taslaklarda George Lucas onu insandan ziyade adı "Jabba the Hutt" olan bir yaratık olarak düşünmüştü. Ancak daha sonra bu fikrinden vazgeçti. Lucas rol için başka oyuncular düşünmüştü. Ancak oyuncu denemelerinde replikleri okuması için işe alınan Harrison Ford'un senaryoyu alaycılık ile okuması Lucas'ın dikkatini çekmesini sağladı ve rol onun oldu. Ford, ikinci filmden sonra yönetmen ve yapımcı Lucas'tan karakterini öldürmesini istedi. Ancak karakterin hikâyedeki önemini bilen Lucas bu teklifi reddetti. Han Solo, "Yıldız Savaşları"'nın radyo dramalarında Perry King tarafından seslendirildi. Film serisinin sadece orijinal üçlemesinde yer alan Han Solo'nun "" filminde de kısa bir sahnede görünmesi planlanmıştı. Ancak daha sonra filmin yapımcıları bu fikirden vazgeçtiler. Brian Daley, karakterden esinlenerek "Han Solo'nun Maceraları" (The Adventures of Han Solo) adlı bir kitap serisi yazdı. "Yeni Bir Umut" için yazılan ilk taslaklarda karakterin adı Jabba the Hutt'tı. Ayrıca ilk yazılan taslaklarda insandan ziyade bir yaratıktı. Ancak George Lucas daha sonra fikrini değiştirdi. Steve McQueen, Clint Eastwood, Elvis Presley, Frank Sinatra, John Fitzgerald Kennedy ve Lenny Bruce'tan ilham alarak karakteri yeniden oluşturdu. Lucas karakter için oyuncu arayışlarına başladığında adayları; Nick Nolte, William Katt, Al Pacino, Burt Reynolds, Kurt Russell, Sylvester Stallone, Christopher Walken'dı. Harrison Ford da oyuncu seçmelerinde replikleri okuması için işe alındı. Lucas, senaryoyu bir "zırvalık" olarak bulan ve onu sinsi bir alaycılık ile okuyan Ford'un hareketlerini beğenip rolü ona verdi. Harrison Ford bu filmi bir çocuk hikâyesi olarak görüyordu. ""'un kazandığı başarıdan sonra "" (The Empire Strikes Back) ve "" (Return of the Jedi) adlı iki devam filmi daha çekildi. Bu arada George Lucas ve Steven Spielberg'in "Kutsal Hazine Avcıları" (Raiders of the Lost Ark) projesine katılan Ford, ikinci filmden sonra Lucas'tan karakterini öldürmesini istedi. Ancak Lucas bu teklifi reddetti. Ford bu konuyla ilgili olarak "Benim oyuncak ayı kılıklı herifler tarafından öldürülmemi istemiyordu. Rol üç boyutlu, üçüncü boyutta benim" demişti. İkinci filmin sonunda Han Solo'nun karbon içinde dondurulması yüzünden öldüğü sanılır. Ancak Ford'un karakteri üçüncü filmde geri döndü. Han Solo'nun adı İtalyanca versiyonlarda "Ian Han" olarak değiştirildi. Çünkü "H" harfi İtalyancada telaffuz edilmemektedir. Fransızca versiyonunda ise karakterin adı "Yan" olarak değiştirildi. Çünkü "Han" kelimesi Fransızcada "Anne" anlamına gelmektedir. Aksi ve alaycı biri olan Han Solo ayrıca bir silah ustası ve çok iyi bir pilottur. "Empire" dergisinin, "Yıldız Savaşları"'nın otuzuncu yıldönümü için hazırladığı "Favori Star Wars Karakterleri" listesinde ilk sırada yer aldı. "Empire" yazarı Ian Nathan, Solo'nun en iyi "Star Wars" karakteri olma sebebini "Bilgelik timsâli Jedi'lardan daha farklı olarak çok bilmiş ve dalgacı biri" olmasından kaynaklandığını açıkladı. Nathan, Harrison Ford dışında karakteri canlandıracak kimse olmadığını yazdı. Rol için oyuncu seçmeleri yapan George Lucas, replikleri okuması için işe aldığı Harrison Ford'un senaryoyu alaycılık ile okumasından etkilenerek rolü ona verdi. Harrison Ford verdiği bir demeçte Han Solo'nun bir "uzay kovboyu" olduğunu söyledi. Han Solo, Luke Skywalker, C-3PO, R2-D2 ve Ben Kenobi'yi yüklü bir ücret karşılığında uzay gemisi Millenium Falcon'a bindirmeyi kabul eder. Solo'nun aynı zamanda Jabba the Hutt'a da önceki kaçakçılığının başarısız olmasından dolayı borcu vardır. Jabba onun başına ödül koyar. Greedo da Han Solo'yu yakalar. Onu tam öldürmek üzereyken Han Solo daha hızlı davranıp onu vurur. Solo, Kenobi ve Skywalker, imparatorluk askerlerinden kaçmayı başarırlar. Ancak uzay gemileri, Ölüm Yıldızı'nın çekim gücüne kapılır. Kenobi, bu gücü kapatmaya gider. Prenses Leia Organa'nın burada tutsak olduğunu öğrenen Luke Skywalker, Han Solo'ya onu kurtarmaları gerektiğini söyler. Solo bu teklifi en başta kabul etmez. Ancak Luke ona Prensesi kurtarması halinde büyük bir ödülün sahibi olacağını söylediğinde Han Solo fikrini değiştirir ve ona yardım eder. R2-D2 ve C-3P0'yu odada bırakırlar. İmparatorluk askerini hırpalayıp kıyafetlerini çalarlar. Solo ve Skywalker gidip Leia Organa'yı kurtarır. İmparatorluk askerleri peşlerine düşer. Karşısına çıkan birkaç askeri kovalayan Han Solo'nun karşısına asker ordusu çıkar ve hemen kaçmaya başlar. Darth Vader ise eskiden ustası olan Ben Kenobi'yi öldürür. Solo, Skywalker ve Organa yanlışlıkla çöp sıkıştırma bölümüne düşerler. Onlar ölümlerine yaklaşırken, R2-D2 çöp sıkıştırma işlevini durdurur. Oradan kurtulurlar. Solo, Organa, Skywalker, R2-D2 ve C-3PO, Millenium Falcon'a binip Ölüm Yıldızı'ndan uzaklaşırlar. Arkalarından birkaç imparatorluk askerinin sürdüğü uzay aracı gelir ama onları vururlar. Leia Organa, Ölüm Yıldızı'nın planlarını isyancılara götürür. Organa, Han Solo'dan da yardım ister ama o ödülünü alıp oradan uzaklaşır. Leia Organa, en çok yardıma ihiyaçları olduğu anda kaçıp giden Han Solo'ya karşı öfkelenir. Ama usta bir pilot olan Luke Skywalker isyancılara yardım eder. Uzay gemilerine binip Ölüm Yıldızı'na yol alırlar. Darth Vader ve adamları, Luke Skywalker hariç bütün isyancıları ortadan kaldırırlar. Vader tam Luke da öldürmek üzereyken Han Solo gemisi Millenium Falcon ile gelir ve Vader'ı devredışı bırakır. Artık tek başına olan Luke'un yaptığı atış Ölüm Yıldızı'nı yok etmek için gereken noktaya isabet eder. Ölüm Yıldızı büyük bir patlama ile yokolur. Han Solo, Luke ile birlikte madalya alır. Han Solo'nun uzay gemisi Millenium Falcon arızalanmıştır. Chewbacca ile gemiyi tamir etmeye çalışır. İmparatorluğun peşinde olduğu Han Solo, isyancıların yanından ayrılmak ister. Ancak yoğun fırtınadan dolayı çıkış yasaklanmıştır. Han Solo, Leia Organa'nın kendisine aşık olduğu için çıkışı engellediğini düşünür. Leia Organa onun bu düşüncesine çok kızar. İsyancılara katılan Luke, bir canavar tarafından kaçırılır. Onun için meraklanan Han Solo, Luke'u aramaya başlar. Canavardan kurtulan Luke, Ben Kenobi'nin hayaletini görür. Ben Kenobi ona Usta Yoda'nın yanına gidip Jedi eğitimi almasını söyler. Han Solo donmak üzere olan Luke'u kurtarır. Onu isyancıların yanına götürür. Luke, R2-D2'yu yanına alıp Yoda'nın bulunduğu yere gider. İmparatorluk askerlerinin peşine düştükleri Han Solo yanına aldığı Leia Organa, Chewbacca ve C-3PO ile birlikte eski dostu Lando Calrissian'ın yanına gider. Orada arkadaşının ihanetine uğrayıp Darth Vader tarafından yakalanır. Yoda'dan eğitim almaya başlayan Luke, arkadaşlarının tehlikede olduğunu hisseder. Darth Vader onu karbon içinde dondurur. Chewbacca ona yardım etmeye çalışır ama başaramaz. Leia, Han Solo dondurulmadan önce ona aşkını itiraf eder. Yaptığından pişmanlık duyan Lando, Leia Organa'yı ve Chiewbacca'yı imparatorluk askerkerin elinden kurtarır. Leia ona en başta çok kızsa da sonradan yumuşar. Luke Skywalker da bu sırada yaptığı düelloda sağ kolunu kesen Darth Vader'ın kendi babası olduğunu öğrenir. Bir kelle avcısı kılığında Han Solo'yu kurtarmaya gelen Leia Organa, Jabba'nın adamları tarafından yakalanır. Artık bir Jedi olan Luke Skywalker, Leia Organa'yı ve dondurulmuş olan Han Solo'yu kurtarmak için Jabba the Hutt'ın yanına gider. Luke ona Organa ve Han Solo'yu serbest bırakması halinde zarar vermeyeceğini söyler. Jabba, Luke'un bu teklifini reddeder ve onu tuzağa düşürüp esir alır. Han Solo ile ölüme yollanan Luke, Lando Calrissian'ın yardımı ile Solo ve Organa'yı Jabba the Hutt'un elinden kurtarır. Leia Organa, kendisini esir tutan Jabba'yı zincirle boğarak öldürür. İmparatorluk yeni bir Ölüm Yıldızı inşâ eder. Luke'un isyancılara katılmasından rahatsız olan İmparator Palpatine, Darth Vader'a onun gücün karanlık tarafına geçmemesi halinde öldürülmesi gerektiğini söyler. İsyancılar da yeni Ölüm Yıldızı'nı yok etmek için bir plan yaparlar. Luke da Ben Kenobi'den Leia Organa'nın kendi kardeşi olduğunu öğrenir. Babası Darth Vader'ın gerçek kimliğinin Anakin Skywalker olduğunu da öğrenen Luke, Vader'ın yanına gidip onu gücün karanlık tarafından çekmeye çalışır. İsyancılara katılan Lando Calrissian, Han Solo'nun gemisini alır. Solo ve Organa da diğer isyancılar ile birlikte imparatorluk askerleri ile savaşıp Ölüm Yıldızı'nın çekim gücünü kapatırlar. İmparator Darth Sidious'un karanlık tarafa geçiceğine inandığı Luke, babası Darth Vader ile düelloya tutuşur. Bu sefer babasına üstünlük sağlayan Luke onun sağ kolunu da keser. Bu sırada görür ki babasın da sağ kolu geçmişte kesilmiştir. Darth Sidous, karanlık tarafa geçmeyi reddeden Luke'u öldürmeye çalışır. Bu sırada olunun yakarışlarına dayanamayan Vader, imparatoru havaya kaldırıp aşağıya atar. Gücü tükenen Vader ölür. Lando da Millenium Falcon ile Ölüm Yıldızı'nı yokeder ve imparatorluk çöker. Han Solo da Leia Organa ile kavuşur. Jedi'ın Dönüşü'nden yaklaşık 30 yıl sonra kurulan 'te Han, eski hayatına kaçakçı olarak geri döndü. Filmin olaylarından önce, o ve Chewbacca, Millennium Falcon'u hırsızlara kaybetmişlerdi, ancak çöpçü Rey (Daisy Ridley) ve stormtrooper Finn (John Boyega) tarafından kontrol edilen gemiyi Jakku gezegeninden çıktıktan sonra geri alıyorlar. Han ve Chewbacca, üssü yok etmek ve Rey'i kurtarmak için Finn ile süper silah olan Starkiller Üssü'ne gider. Orada, Ren'in reaktör uçurumunun üstündeki köprüye yürüdüğünü görür. Han, Ren'i köprüden takip eder ve ona gerçek adıyla seslenir. Han, karanlık tarafı terk edip onunla geri gelmesi için ona yalvarır ve Snoke'un galaksinin kontrolünü ele geçirdiğinde onu öldüreceğini söyler. Ren, Han'a ne yapması gerektiğini bildiğini, ancak bunu yapacak gücü olmadığını söyler ve Han'dan ona yardım etmesini ister. Han kabul eder. Bir süre sonra Ren, ışın kılıcını tutuşturur, babasını kazara ve ölümcül şekilde yaralar. Han, oğlunun gözlerine bakar ve ölümüne kadar köprüden düşmeden önce yüzüne dokunur. Han The Rise of Skywalker'da görünür. Rey ile ölümcül bir düello ve Leia'nın ölümünden sonra, Ren, oğluna Kylo Ren'in öldüğünü söyleyen Han'ın bir anısını görür, Han oğlunu doğru şeyi yapmaya ve aydınlık tarafa geri dönmeye çağırır. Son etkileşimlerine bir imada olan Ren, ne yapması gerektiğini bildiğini söyle, ancak gücüne sahip olup olmadığından emin değildir, Han oğlunu teşvik eder ve yüzüne dokunur. Işın kılıcını atan Ren döner ve fırlatır, bir kez daha Ben Solo olur. Arkasına döndüğünde, Han ortadan kaybolur. Brian Daley'in Han Solo'dan uyarladığı serinin ilk kitabında Han Solo, imparatorluğa kafa tutan biridir. Yaşamını da gemisinde Chewbacca ile kaçakçılık yaparak sürdürmektedir. Kimseye güvenmez ve yardım etmezdi. En sonunda gemisi büyük bir hasar alır. Bu hasarı düzeltebilecek tek kişi de kaçırılır. Han Solo ve Chewbacca onu aramaya giderler. Birlikte Birleşik Senato'ya giderler. Burada yüksek güvenlik ile korunan bir hapisanedeki esirleri kurtarmaya çalışırlar. Chewbacca'nın da yakalanmasının ardından işleri daha da çok zorlaşan Han Solo da bir süre sonra yakalanır ve Birleşik Senato ile savaşmaya başlar. İkinci kitapta Bir iş teklifi alan Han Solo bunu kabul eder. Ancak daha sonra köle ticareti yaptığını fark eder. Bu bir suçtur ve cezası da büyüktür. Solo ve Chiewbacca kurtulurlar ama işsiz kalırlar. Han Solo, köle tüccarlarının başındaki kişiyi aramaya başlar. Görüştüğü bu kişi yüzünden başlarına büyük bir bela alırlar. Üçüncü kitapta ise Tiran Xim'in büyük hazinesinin peşine düşer. İlk başta Xim'in hazinesinin bir uydurma olduğunu düşünene Solo, Xim kendi peşine takılınca onun hazinesinin peşine düşer. Ancak hazinenin olduğu söylenen gezegene iniş yaptıktan sonra Millennium Falcon kaçırılır. Han Solo ve Chewbacca, suikastçi katil robotlar ordusuyla mücadele etmek zorunda kalırlar. Han Solo, birçok kez Greedo, Bossk ve Fett'le karşılaşmıştır. Anna C. Crispin de Han Solo'nun "Yeni Bir Umut" filmindeki ilk görünüşünden önceki hayatını konu alan "Han Solo Üçlemesi" kitap serisini yazdı. Seri kitaplarının adı "The Paradise Snare", "The Hutt Gambit" ve "Rebel Dawn"'dı. Han Solo, Marvel Comics'in yayınladığı ve Roy Thomas'ın yarattığı "Yıldız Savaşları" çizgi roman serisinin ilk defa ikinci sayısında sahneye çıktı. Han Solo'nun ilk kez görüldüğü video oyunu ise "Yeni Bir Umut"'un Atari oyunu oldu. Ardından "Yeni Bir Umut"'un Nintendo, Sega ve Gameboy oyunlarında yer aldı. Ardından "İmparator" filmi için 1982'de çıkarılan Atari oyununda, 1985 yılında çıkarılan Amiga, Commodore 64 ve ZX Spectrum için çıkarılan oyunlarında görüldü. Üçlemenin son filmi "Jedi'ın Dönüşü" için 1983'te çıkarılan Atari, 1984 yılında çıkarılan ZX Spectrum ve Commodore 64 oyunlarında yer aldı. "Yeni Bir Umut"'tan uyarlanarak hazırlanan ve 1994 yılında satışa çıkarılan Arcade oyununda yer aldı. 11 Ekim 2006'da çıkarılan ve orijinal üçlemeden uyarlanan "Lego Star Wars: The Original Trilogy" oyununda da yer aldı. Han Solo'nun "Jedi Dönüş"'ünden sonra, Leia Organa ile evlendi. İkisinini üç çocukları oldu. Yeni bir cumhuriyet kuruldu. Her zaman hareket halindeki Han Solo, eşi Organa'nın erkek kardeşi Luke Skywalker ile bazen yolculuklar yaptı. Karısı ve sadık dostu Chewbacca ile beraber yeniden doğan Palpatine'e, Warlord Zsinj'e, Grand Admiral Thrawn'a, Amiral Daala'ya ve the Yevetha'ya karşı mücadele etti. Yuuzhan Vong yeni cumhuriyete saldırdı. Dört boyunca devam eden kanlı savaşta Han Solo, Chewbacca ve oğlu Anakin Solo'yu kaybetti. En sonunda Vong kaybetti ve cumhuriyet huzura kavuştu. Bundan sonra oğlu Jacen, gücün karanlık tarafına geçti ve Galaksi Birliği'nin kontrolünü eline aldı. Jacen, Darth Caedaus adını aldı. Han Solo ve Organa ona karşı güçlerini birleştirdi. Artık oğulları olarak görmedikleri Jacen'ı öldürmeye hazırlandılar. Jacen, Han Solo ve Leia Organa'nın en büyük erkek çocuklarıydı. Luke Skywalker, Jacen ve ikiz kız kardeşi Jaina'nın arasından önemli bir bağ olduğunu keşfetti. Jacen, amcası Luke Skywalker'ın çocuklarına yol göstericilik yaptı. Jedi eğitimini Luke Skywalker'dan aldı. Yıllar geçtikçe değişmeye başlayan Jacen, gücün karanlık tarafına ilgi duymaya başladı. İstila sırasında masumiyet gibi duyguları yokolduğuna tanıklık eden kardeşi Anakin Solo'nun ölümünden sonra Jediların izlediği yoldan çıkarak gücün karanlık tarafına geçerek Darth Caedus adını aldı. Jaina, Han Solo ve Leia Organa'nın tek kız çocuklarıydı. Eğitimini Jedi Praxeum'da aldı. Yuuzhan Vong istilasında Jedi ordusunda yer alan Jaina burada saygınlık kazandı. Ancak kardeşi Anakin'in Solo'nun ölümünün ardından gücün karanlık tarafına geçti. Jaina'nın kaldığı zor durumda onu destekleyen Zekk, Kyp Durron ve Jagged Fell'in sayesinde gücün karanlık tarafından çıkar ve Luke Skywalker'ın yarattığı Yeni Jedi Düzeni'ne katılır. Han Solo ve Leia Organa'nın üçüncü çocukları olan Anakin Solo, adını dedesi Anakin Skywalker'dan aldı. Babasının Yeni Cumhuriyet adına önemli görevlere çıkması ve annesinin devlet başkanı olması yüzünden genellikle C-3PO tarafından büyütüldü. Güç ile olan bağlantısı diğer kardeşlerinden daha fazlaydı. Sessiz ve düşünceli bir çocuktu. Elektronik konusunda büyük bir yeteneğe sahipti. Waru tarafından kaçırıldığında ailesi ve Luke Skywalker tarafından kurtarıldı. Yedi yaşındayken milyonlarca kişinin ölümüne sebep olacak bir enerji dalgasını engellemeyi başardı. On bir yaşında Jedi Akademisi'ne girdi. Anakin'in ustalığını yıllarca bir mağarada yaşayan Efendi Ikrit yaptı. Yuuzhan Vong'lar Dış Halka gezegenlerinden Sernpidal'in ayının yörüngesini bozarak gezegene çakılmasına sebep oldular. Çarpışmadan önce Chewbacca, Anakin'i Millenium Falcon'a fırlattı ancak kendisi oraya gidemedi ve öldü. Han Solo, Chewbcca'nın ölümünden Anakin'i sorumlu tuttu. Aralarındaki soğukluk birkaç ay sonra çözüldü. Yuuzhan Vong istilasının başlamasından iki yıl sonra, Anakin, kardeşleri ve birkaç Jedi daha ile Voxyn genetik materyallerini yok etmek için bir Vong gemisine sızdılar. Bunlardan haberdar olan Vonglar, bir orduyu onları yok etmek için gönderdi. Anakin, materyalleri yokedebilmek için kendi canını feda etti. Anakin'in ölümünden sonra Han Solo ve Leia Organa depresyona girdiler. Kızkardeşi Jaina bir süreliğine gücün karanlık tarafına geçti ve erkek kardeşi Jacen, iyilik ve bilgelik yolundan çıkmaya başladı. Amiral Piett Fleet Admiral Firmus Piett, Star Wars evreninde geçen kurgusal bir karakterdir. Yıldız Savaşları serisinde gözüken birkaç subaydan biridir. ve filmlerinde yer almıştır.Kenneth Colley tarafından canlandırılmıştır. Darth Vader'ın bayrak gemisi Executor'da daha önceden kaptan olan Amiral Piett,Amiral Ozzel'in yaveri olmuştur ve rütbesi amiralliğe yükselmiştir. Karakter yapısını belirten bölümlerden biri Han Solo ve Millenium Falcon'u bulmak için gönderilen altı ödül avcısından tiksinerek onlara ihtiyaç olmadığını vurguladığı sahnedir. Amiral Piett, Endor Savaşı'nda Executor'a komuta etmiştir. Ancak Executor gemisinin köprü kısmına (yani Amiral Piett'in bulunduğu kısma) bir A-Wing çarpınca "Amiral Piett" patlamada yok olmuştur. GS1 Barkod Ticari ürünlerin, yerlerin, taşıma birimlerinin ve demirbaşların standart olarak tanımlanmasını ve bilgi sistemlerine otomatik olarak aktarılmasını sağlayan, barkod teknolojileri temelli küresel veri ve uygulama standartlarıdır. GS1 Barkod Sistemi (eski adıyla EAN-UCC Sistemi) GS1 Sisteminin bileşenlerinden biridir. Barkod kullanmak isteyen firmalar GS1 Türkiye'ye başvururarak bir GS1 Firma Numarası alırlar. GS1 Firma Numarası, Küresel Ticari Ürün Numarası (GTIN) oluşturmada kullanılır. GTIN ise daha sonra barkod etiketi olarak bastırılarak ürün üzerine yerleştirilir. Palpatine Sheev Palpatine, Galaktik Cumhuriyet'in son Başkanı ve Galaktik İmparatorluk'un ilk İmparatoru olup aynı zamanda Darth Sidious olarak da bilinir. Palpatine, barışçıl bir gezegen olan Naboo'da doğmuştur. Güçle olan bağlantısını Jedi'lardan önce sezen Muunlist Sith Lordu Darth Plagueis tarafından eğitilmiştir. Ustası ona Darth Sidious adını verir. Fakat ustasının yaşam yaratabilme gücü ile kendisinden çok daha güçlü bir çırak yaratabileceğini anlamış ve bu yüzden onu uykusunda öldürmüştür. Böylece Darth Sidious, Sith Düzenin başına geçer ve Darth Plaugeis'in sağlığında gizlice yetiştirdiği Zabrak öğrencisi Darth Maul ile beraber, Darth Bane'in kurduğu İki Kuralı geleneğini devam ettirir. Darth Sidious'un daha sonraki çırakları sırasıyla, Darth Tyrannus (Kont Dooku), Darth Vader (Anakin Skywalker) olacaktır. Bunun dışında Sith Düzenine almadığı fakat ona gizli süikastçısı olarak hizmet edecek olan Mara Jade'i de bizzat kendisi yetiştirmiştir. Palpatine filmlerde ilk olarak Naboo gezegeninin Galaktik Senatörü olarak karışımıza çıkar. Palpatine'in gizli Sith kimliği Darth Sidious'un baskısıyla Ticaret Fedarasyon'u Naboo'yu işgal etmiştir. Naboo kraliçesi Padme Amidala başkent Coruscant'a senatörleri Palpatine'den yardım istemek için gider. Bürokratik oyalamalardan sonra Palpatine, Amidala'nın Şansölye Finis Valorum'un görevden ayrılması gerektiğini belirtir. Bu arada Sidious olarak da öğrencisi Darth Maul'u kraliçeyi bulmak için Naboo'ya gönderir. Ancak Qui-Gon Jinn ve Obi-Wan Kenobi adlı Jedi'ların karşı koymasıyla Naboo işgali son bulur ve Darth Maul ölür. Bu sırada Palpatine karışıklıktan yararlanarak Şansölye seçilir. 9 yaşındaki Anakin Skywalker'a ilgi ile izleneceği haberini verir. 10 sene sonra, galaksi sivil bir savaşın eşiğine geçmiş, Cumhuriyetten ayrılmak isteyen gezegenler saldırganlaşmışlardır. Ayrılıkçılar Kont Dooku adlı Darth Sidious'un yeni öğrencisi tarafından yönlendirilmektedir. Kenobi ayrılıkçıların bir droid ordusu kurduğunu görünce Palpatine bu kriz anında, kriz geçene kadar kullanmak üzere kendine özel yetkiler alır. Bu özel yetkiler önce ayrılıkçılara karşı bir klon ordusu kurar. Kenobi bu kurulan ordunun ölmüş bir Jedi ustası tarafından istendiğini öğrenir. Kenobi ayrılıkçıların kurduğu droid ordusundan Palpatine’e bahseder. Palpatine, Kenobi ve Anakin'i bunları yok etmek için gönderir ve Anakin'e özel izinler verir. Obi-Wan ve Yoda buna önce karşı çıkar ancak yine de kabul edilir. Palpatine, bir yandan da Darth Sidious olarak Anakin’i denemek için Dooku'nun eğittiği bir uzaylıyı Anakin'e gönderir ama uzaylı başarılı olamaz. Darth Sidious'un Kont Dooku aracılığıyla General Grievous'un eğitimine yardım ettiğini görürüz. Güçlenen General Grievous Coruscant’ı işgal eder ve Palpatine'i kaçırıp kendi amiral gemisine getirir. Ve şans eseri hayatta kalan Darth Maul Mandalore yönetimini ele geçirir ve kendisini imparator ilan eder.Ama Palpatine (Darth Sidious) onun hayatta olduğunu sezer ve Mandalore'ye giderek hem Darth Maul'u hem de onun kardeşi Sevage Opress'ı öldürür. Sonra Corucant'a geri döner. Palpatine Ayrılıkçı lider General Grievous tarafından esir tutulmaktadır ama aslında kendi isteğiyle kendini esir aldırtmıştır. Cumhuriyet ordularını yok etmek için, Kenobi ve Anakin Skywalker tarafından kurtarılan Palpatine, Skywalker'ı etkileyerek karşılaştıkları Dooku'yu öldürmesini sağlar. Bundan sonra kriz zamanlarında Palpatine diktatör havasına girer, bu da birçok senatörü ve Jedi Konsey'ini tedirgin eder. Bu tedirginlik Palpatine'ın Jedi konseyini kendisine bağlaması ve Anakin'i Jedi Temsilcisi olarak artar. Bir yandan da Palpatine, Anakin'e verilmemiş olan Jedi Temsilcisi rütbesini hakettiğini söyleyerek Jedi'lara karşı kışkırtmaya çalışır. Jedi Konsey'i Anakin’i casus olarak kullanmak isterken, o tüm planları Palpatine’e iletir. Anakin'in karısını kaybetme rüyalarından haberdar olan Palpatine, Anakin'e büyük güçlere sahip olacağını söyleyerek Darth Sidious kimliğini açıklar. Anakin bunu Mace Windu’ya bildirir ve Jedi Konsey'i Palpatine'i tutuklamak ister. Ancak Palpatine hepsini öldürür ve Mace Windu ile büyük bir düelloya girerler. Palpatine güç yıldırımı ile Mace Windu’ya saldırır. Mace Windu yıldırımı yansıtırak Palpatine'in yüzünün deforme olmasına neden olur. Sonunda Anakin, Mace Windu'nun elini keser Palpatine'i kurtarır. Bu olaydan sonra Palpatine Anakin'i yeni öğrencisi yapar ve ona Darth Vader ismini verir. Palpatine bundan sonra Darth Vader'ı Jedi Tapınağını yok etmekle, klon askerlerini de Jedi ustalarını öldürmekle görevlendirir. Sonra da Vader'ı Ayrılıkçıları öldürmesi için Mustafar gezegenine yollar. Senatoya da Jedi'ların cumhuriyeti yok etme planları olduğunu, daha güvenli ve istikrarlı bir kuruluş olarak Galaktik İmparatorluğu kurar ve kendini İmparator ilan eder. Yoda, Palpatine'i öldürmek için ofisine gider düello gerçekleşir, kimin kazandığı belli olmamıştır. Çırağının zor durumda olduğunu hisseden Palpatine Mustafar'a gider ve Obi-Wan ile düellosundan sonra Obi-Wan tarafından 2 bacağını ve 1 kolunu kaybetmiş ayrıca vücudunun neredeyse tamamının yanmış şekilde Vader'ı bulur ve Coruscant'ona ünlü siyah zırhını sağlar. Vader uyanınca, tamamen onu ele geçirmek için nefreti yüzünden kendi karısını öldürdüğünü söyler. Filmin sonunda Ölüm Yıldızı’nın yapımını beraber izlerler. Palpatine imparator olarak ilk kez "İmparator'un Dönüşü" filminde görünür. Galaktik İmparatoru ve Darth Vader'ın Sith ustası olarak Vader'la holografik iletişim kuran Palpatine, "güçte büyük bir karışıklık" olduğunu bildirerek Luke Skywalker tehditinden bahseder. Jedi'nin Dönüşü isimli filmde, Luke Skywalker babasının içindeki iyiliği tekrar kazandırmak için teslim olur.Ve İmparator Palpatine'in önünde destansı bir dövüş çıkarırlar.Palpatine onların dövüşünü zevkle izlemektedir.Sonunda Luke babasının sağ kolunu keser.Ve babasının sağ kolunun kendisi gibi gerçek kolu olmadığını fark eder.Palpatine ’Babanı öldür ve benim çırağım ol’ diye kışkırtır ama Luke reddeder ve bir Jedi olduğunu söyler.Palpatine bu sözleri duyunca çok sinirlenir Luke'un üstüne Sith Yıldırımlarını göndermeye başlar.Luke acı çığlıkları atarken Darth Vader ayağa kalkar ve efendisinin yanına gider.Oğlunun acı çektiğini gördükçe daha fazla dayanamaz ve Palpatine'yi havaya kaldırıp Ölüm Yıldızı'ın boşluğuna fırlatır ve İmparator Palpatine ölür.Ama Vader o sırada çok fazla ölümcül hasar alır ve neredeyse ölmek üzeredir.Luke onu hangara kadar taşır ama daha fazla taşıyamaz.Vader oğluna maskeyi çıkarmasını ister ve Luke maskeyi açar ve Darth Vader'da ölmeden önce Aydınlık Tarafa döner.Ve Güçle bütünleşir. Sith Lordu Darth Sidious Karanlık tarafın doğaüstü yetenekleri sayesinde hayattadır (klon). Bilinmeyen bölge de bulunan Exegol adında gezegende galaksiyi yönetmektedir. Snoke ise Darth Sidious'un yarattığı bir kukladır. Amacı gölgelerle yönettiği Galaksiyi torunu Rey' e bırakmaktır.Sonra bütün cedayların ruhu birleşir ( Darth Vader dahil) ve Darth Sidious Exegol' de güç' ün aydınlık tarafı ile yok edilir. İlk üçlemede imparatorun adı ve asıl gezegeni belirtilmemişti. Star Wars’un ilk taslağında "Cos Dashit" olarak adlandılırmıştı. Filmlerde ismi belirtilmese de 1976 tarihli "A New Hope"’ta Palpatine adı geçmektedir. Önceleri yanındakiler tarafından etki altında bırakılan bir insan portresi çizse de Return of the Jedi ile birlikte güçlü bir diktatör olarak gösterilir. Bu imajda Lucas Flash Gordon çizgi romanlarındaki "Ming the Merciless"ten etkilenmiştir. Ayrıca Sezar, Stalin, Napoleon ve Hitler gibi tarihi kişilerden de kesitler görünmektedir. "The Empire Strikes Back"te ilk kez görünen İmparator makyaj yapılmış yaşlı bir kadına eklenmiş bir şempanze gözü ile rahatsız edici bir görünüm elde edilmiştir. 2004'teki DVD versiyonunda bu filmde Ian McDiarmid yaşlı kadının yerini almıştır ve diyalog değişmiştir. Seride İmparatoru oynayan Ian McDiarmid bir Shakespeare oyuncusudur. "Revenge of the Sith" filminde daha fazla aksiyon sahneleri olan 60 yaşında McDiarmid yakın çekim sahnelerde kendisi oynamıştır. Nute Gunray Nute Gunray, Yıldız Savaşları (Star Wars) serisinde geçen kurgusal karakterdir. Seride karakter, Ticaret Federasyonu'nun korkak ve açgözlü lideri olarak geçmektedir. Karakteri "Silas Carson" canlandırmıştır. "Gunray", Neimoidia gezegeninde doğmuş bir "Neimoidian'dır", sürüngen cildine benzer bir yüzü ve yılanlarınkine benzer göz yapısı vardır. Serinin ilk filminde (|Bölüm I, Gizli Tehlike), Teğmen Rune Haako ile birlikte barışçıl gezegen Naboo'ya saldırıp, ele geçirmiştir. İki Jedi Şövalyesi Qui-Gon Jinn ve Obi-wan Kenobi, Kraliçe Padme Amidala ile birlikte ve 9 yaşındaki Anakin Skywalker ile Naboo gezgenine yeniden barışı getirdiğinde Nute Gunray yargılanmak için Coruscant'a götürülmüştür. Ama Darth Sidious gizliden gizliye ona yardım etti ve suçsuz kılarak yine Ticaret Federasyonu'nun başına getirmiştir. Senatör Padme Amidala'nın ölmesini isteyen Nute Gunray ona suikast düzenlettirmiş ama başarılı olamamıştır. Jango Fett korumasındaki Gunray, Kont Dooku önderliğindeki Bağımsız Sistemler Konfederasyonu toplantısına katılmıştır. Senatör Padme, Anakin Skywalker ve Obi-Wan Kenobi'nin idam törenleri Jedilar tarafından engellenmiş ama zafer kazanılamamıştır. Klon Ordusu ortaya çıkmış ve sağ kalanlar kurtulmuştur. "Nute Gunray", yine kaçmayı başarmıştır. Savaşın sonlarına doğru General Grevious'un liderliğini Kont Dooku olmadığı için sorgulamıştır, Mustafar gezegenine kaydırılan Ayrılıkçı liderlerini Darth Sidous'un yeni çırağı Darth Vader katletmiş, geriye bir tek Nute Gunray kalmıştır. "Nute Gunray", Vader'a canını bağışlaması için yalvarmış, ama Vader Gunray'i öldürmüştür. Nedim Saban Nedim Saban (d. 1967, İstanbul), Yahudi asıllı Türk tiyatro ve dizi oyuncusu. Türkiye Musevilerinin eski hahambaşı Rafael Saban'ın torunudur. Tiyatroya 1976 yılında çocuk oyunları yazarak başlamıştır. 1979 yılında çocuk hakları üzerine yazdığı bir oyun UNICEF’in bir yarışmasında dereceye girmiştir. 1982 yılında Beş Kafadarlar Çocuk Tiyatrosu’nu kuran Nedim, bu tiyatroda dört yıl boyunca altı oyun sahneye koymuş ve bu oyunlarda rol almıştır. Türkiye’de ilk kez çocuk parklarında tiyatro uygulamasını da başlatan "Beş Kafadarlar Tiyatrosu", tiyatroya gidemeyen çocuklara tiyatro götürmeyi ilke edinmiştir. 1986 yılında Robert Kolej’den mezun olduktan sonra, aldığı bir bursla ABD’ye giden Nedim, bu ülkede yedi yıl boyunca tiyatro, sinema ve televizyon eğitimi görmüş ve New York Üniversitesi’ni yüksek dereceyle bitirmiştir. Bitirme tezi olarak sahneye koyduğu "Hizmetçiler ve Hortlaklar" adlı oyunla 1000 yönetmen arasından 3 kişiye verilen bir bursa layık görülen ve bir yıl boyunca Amerika’nın en önemli tiyatrolarında (Berkshire Theatre Festival, Guthrie ve New York Theatre Workshop) staj yapan Nedim Saban, 1992 yılında Türkiye’ye dönmüştür. Türkiye’ye döner dönmez Tiyatrokare’yi kurup, bu tiyatroda "Müziksiz Evin Konukları", "Bahara Uyanış" oyunlarının yapımcı ve yönetmenliğini, "Oleanna", "Cadılar Zamanı", "Kendine Ait Bir Oda", "Soytarı", Bir Kadın", "İki Perde İki Oyun" adlı oyunlarının yapımcılığını üstlenen Nedim Saban, ayrıca "Salaklar Sofrası", "Üç Kadın Bir Çapkın", "Oscar" ve "Profesör Enişte" adlı oyunlarda rol almıştır. Yeni oyun yazarları kazanmak amacıyla ortak üretim laboratuvarını başlatan Tiyatrokare ile tüm Anadolu’yu dolaşmıştır. Show TV’de "Saklambaç" ve "Süper Aile" programlarının metin yazarlığını, ATV’de "Randevu", Kanal D’de "Tartışma Büyüyor" adlı programların sunuculuğunu üstlenen Nedim Saban, 1992 yılında Energy Fm’de Türkiye’nin ilk telefonlu ve canlı talk showunu sunmaya başlamıştır. Radyoda ilgiyle dinlendikten sonra, televizyona transfer olan "Dr.Stress", sekiz yıldır halkın dertlerine derman aramaktadır. Siyasetten cinselliğe, sosyal sorunlardan eğitime, kültüre, sağlığa değin her konuyu özgürce tartışmaya açan Dr.Stress, ATV, Star ve Kanal 6’da yayına girmiştir. Nedim Saban, "Tiyatrokare"’nin sunduğu "Zeki Müren Müzikali"’nde yapımcı, oyun metni yazarı ve yönetmenlik görevini üstlenmiştir. Ayrıca Amerikan Tiyatro Tarihi’nin en uzun süreli oynanan oyunu sıfatıyla Guiness Rekorlar Kitabı’na geçen "Şen Makas"’ın yapımcılığı ve yönetmenliğini yapmıştır. Ünlü komedyen Steve Martin’in "Şerefe 20.Yüzyıl" adlı oyununu sahneye koymuştur. Haftalık yazıları bir süre Aktüel ve Artıhaber dergileri’nde yayınlanan Saban, İstanbul’da yaşamakta ve Türkçenin yanı sıra Fransızca ile İngilizce bilmektedir. Türkân Şoray, Şener Şen ile "İkinci Bahar" dizisinde "Medet" rolünü üstlenmiştir. Son olarak "İki Oda Bir Sinan" adlı "sitcom"u hayata geçirmiş ve Sinan rolünü üstlenmiştir. Çocuk Tiyatrosu geleneğinden gelen Saban, çocuklar için de "Eti Bir Bilmecem Var" programını sunmuştur. Nedim Saban'ın tiyatroyla ilgili yazıları http://www.minidev.com/ adresinde yayınlanmaktadır. Aynı zamanda Bolulu Hasan Usta tatlı zinciriyle anlaşmazlığa düşüp Tatlıcı Tombak adı altında kendi tatlıcı zincirini kurmuştur. 2015 - Hayalet Dayı (Sinema Filmi) 2012 - Bana Bir Soygun Yaz (Sinema Filmi) 2008 - Hemşire Meri (TV Dizisi) 2008 - Anında Görüntü Show (TV Dizisi) 2006 - Yalancı Yarim (TV Dizisi) 2006 - HayatÄ±m Sana Feda (TV Dizisi) 2004 - En İyi Arkadaşım (TV Dizisi) 2004 - Beş Kollu Avize (TV Dizisi) 2002 - Ä°ki Oda Bir Sinan (TV Dizisi) 2002 - Abdülhamit Düşerken (Sinema Filmi) 2001 - Nasıl Evde Kaldım (TV Dizisi) 1999 - Sevgilim Ä°stanbul (Sinema Filmi) 1998 - Ä°kinci Bahar (TV Dizisi) 1997 - Yasemince (TV Dizisi) Sami Levi Sami Levi (d. 13 Nisan, 1981; İstanbul, Türkiye) Yahudi asıllı Türk şarkıcı. 1998 yılı Göztepe Lisesi mezunu. 5 yaşında ana okulunda müzikle tanıştı. İlkokul öğretmeni Levi ailesini Sami’nin sesi konusunda uyardı ve mutlaka değerlendirmesini söyledi. Musevi cemaatinde artık çok az konuşulan Ladino dilindeki Sefarad müziği ile büyüyen Sami, bu şarkıları anneanne ve babaannelerinden dinledi. Aile büyükleri tarafından kullanılan Ladino dilinde ve şarkılarla Sefarad kültürünü öğrendi. 1996’da Cem Stamati’yle olan arkadaşlığı Sami’yi Sefarad Grubu ile tanıştırdı. Yaklaşık 8 yıldır Sefarad müziğiyle profesyonel olarak uğraşan Sami Levi grubun solistidir. Sefarad (mÃ¼zik grubu) Sefarad, 1996'da kurulan müzik grubu Musevi Sefarad müziğiyle popüler müzikle bir sentez oluşturur. Grubun üyeleri Sami Levi grubun solisti, Cem Stamati grubun bas gitaristi ve Ceki Benşuşe grubun gitaristi. 22 Aralık 2003 tarihinde yayınlanan ilk albümleri ile müzikseverlerin beğenisini kazanmayı başaran Sefarad, 14 Temmuz 2005'te yayınlanan ve uzun süre liste başı olan ikinci albümleri ile müzik dünyasındaki yerlerini sağlamlaştırdıklarını kanıtladılar. Bu iki albümlerinden "Osman Aga", "Ne fark eder?", "Yastayım", "Ben Seni Severim" "Vakti Geldi", "Aşk İçin" ve "Seni ne Çok Sevdiğimi" gibi birçok hit şarkı çıkaran grubun müziği Türkiye'de büyük ilgi gördü. Sefarad Grubu her iki albümünde de şarkıların hem Ladino dilindeki versiyonlarını, Türk halkının bu müzikle tanışması için Türkçe adaptasyonlarını yayınlamıştır ve ayrıca Musevi cemaatinde artık çok az konuşulan ve yok olmanın eşiğine gelen Ladino dilindeki şarkıları arşivleme görevi olarak gördüler. Albümlerin haftalarca liste başı kalması, etnik bir müzik türü ile popüler kültürün karışımının başarılı olabileceğinin kanıtı olmuştur. Grup Sami Levi'nin solo kariyerinden sonra dağılmıştır. İhtiyar Delikanlı (film) İhtiyar Delikanlı, ABD ve Birleşik Krallık'ta Oldboy adıyla gösterime giren, 2003 yılı Güney Kore yapımı gizem, gerilim ve neo-noir filmi. Yönetmenliğini Park Chan-wook'un yaptığı film, aynı adlı Japon manga serisinden uyarlanmıştır. Ayrıca bu film Park Chan-wook'un "İntikam Üçlemesi" serisinin ikinci filmidir. Film, 2004 yılında Cannes Film Festivali'nde Büyük Ödül'e layık görüldü. 2013 yılında filmin Spike Lee tarafından yönetilen Amerika yapımı yeniden çevrim versiyonu vizyona girdi. Film Oh Dae-su'nun yağmurlu bir gecede kaçırılmasını ve 15 yıl boyunca bir odada esir kalmasını anlatarak başlar. Odada bir televizyon ve ihtiyaçlarını karşılayacak banyo, yatak vb. eşyalar bulunmaktadır. Esir kaldığı sürede Oh Dae-su'ya ne kadar esir edileceği söylenmez. "15 yıl süreceğini söyleselerdi, dayanmak daha kolay olabilir miydi? Yoksa dayanamaz mıydım?" Oh Dae-su'nun aklını kaçırmaması için yemeğine şizofren hastalarında kullanılan ilaçlar karıştırılmaktadır. İlerleyen zamanlarda odasındaki televizyondan karısının öldürüldüğü haberini duyar. Kendisini esir alanlar suçu Oh Dae-su'nun üstüne atmışlardır. Oh Dae-su bunu kendine yapanı bulmak için, yaptığı tüm kötü şeylerin listesini çıkarır. Asla pes etmez ve duvarı kazmaya başlar. 15 yıl sonunda duvarda, gerçek dünyaya ulaşabilen bir delik açmayı başarır. Ertesi sabah hipnotize edilerek 15 sene önce kaçırıldığı yerin yakınındaki bir binanın çatısına bırakılır. Oh Dae-su bırakıldıktan sonra 15 yıl boyunca kendisini kimin esir tuttuğunu araştırmaya başlar. Bir suşi restoranına girmesi ile telefonu çalar. Telefondaki ses "seni özledim...çabuk ol ve bana gel" der. HaskÃ¶y (il) Hasköy ili (Bulgarca: Област Хасково / Oblast Haskovo), Bulgaristan'ın güneyindeki bir ildir. Güneydoğuda Türkiye ve Yunanistan ile komşudur. 5.543 km² yüzölçümü ve 279.067 nüfusu vardır. Meriç Nehri'nin kuzeyinde kalan Trakya ovasını kaplar. İdarî merkezi, Hasköy'dür. MesihÃ§ilik Mesihçilik, Mesih'in gelişiyle birlikte altın bir çağın başlayacağını öne süren akımdır. İbrahimi dinler içerisinde yer alan bu akım yer aldığı dine göre farklılık gösterir. Örneğin Yahudiliğin benimsediği görüş ile Hristiyanlığınki farklıdır. Akım her dinde, o dinde benimsenmiş olan Mesih kavramından yola çıkarak farklı bir üst yapı oluşturur. KÃ¶stendil (il) Köstendil ili ( trl: "Oblast Kjustendil"), Bulgaristan'ın en batısındaki ildir. Makedonya ve Sırbistan ile komşudur. Merkezi Köstendil'dir. Tırgovişte (anlam ayrımı) Tırgovişte şu anlamlara gelebilir; Eski Cuma (il) Eski Cuma ili ( trl: Tǎrgovište), Bulgaristan'ın üst orta kesimlerinde bir ildir. Merkezi Eski Cuma şehridir. İlde Türk nüfus epey fazladır. Yöredeki Türkler, Anadolu'dan belirli aralıklarla iskan, sürgün, göç gibi nedenlerle gelen Türklerdir, ilin kuzeyi Deliorman bölgesindedir, buradaki Türkler ekseriyetle Tokat kökenlidirler (Kızıloğuzlar), ilin güneyinde bulunan Tozluk ve Gerlovo bölümlerindeki Türkler ise Kastamonu, Sivas, Tokat ve Kırşehir kökenlidirler (Uluyörük Çepnileri ve Gündüzlü Avşarları), ilde Türk eserlerinin çoğu tahrip olmuştur. İldeki bazı Türk eserleri şunlardır; Gordion MÃ¼zesi Gordion müzesi, Ankara'nın Polatlı ilçesindedir. Gordion Yassıhöyük köyü'ndedir. Gordion'da Kral Midas'ın tümülüsü vardır. Ama Kral Midas'ın kemikleri alınarak Anadolu Medeniyetleri Müzesi'ne götürülmüştür. 1963 yılında Ankara'nın Polatlı ilçesine bağlı Yassıhöyük olarak tanınan 500 nüfusa sahip küçük bir köyün yanında kuruldu. Bugün Gordion Müzesi'nde kronolojik bir sergileme sunulmakta, her dönem karakteristik örneklerle temsil edilmektedir. Üç vitrinde Eski Tunç Devri eserleri, bunu takiben Kral Midas ile son bulan Erken Frig Dönemine ait eserler yer almaktadır. Bu eserler içinde Erken Demir Çağına ait el yapımı çanak-çömlekler, Erken Frig Çağına ait Demir aletler, tekstil üretim aletleri sergilenmektedir. Yeni sergi solonunda Panoramik vitrin içinde MÖ 700 yıllarına tarihlenen tahrip katına ait tipik bir yapı sergilenmektedir. Yeni salonun geri kalan kısmında MÖ 6 - M.S. 4. yüzyıla ait ithal edilmiş Yunan seramiği, Hellenistik Çağ ve Roma Dönemine ait malzemeler sergilenmektedir. Son bölümde ise ziyaretçiler Gordion'da ele geçen mühür ve sikke örneklerini izleme imkânı bulmaktadırlar. Son yıllarda Gordion Müzesi'nin ziyaretçi sayısındaki büyük artış, burada yeni düzenlemeler yapılmasını gündeme getirmiştir. Bu çalışmalar içinde 180 m²'lik yeni depo binası, 150 m²'lik ek teşhir salonu, 30 m²'lik laboratuvar ve 35 m²'lik görüntü ile bilgilendirme salonu, 5000 m²'lik yeni açık hava teşhir alanı yapıların belli başlıları arasında sayılabilir. Yeni kazılan alan Friglerin mobilya yapımında kullandıkları sedir, kokulu ardıç, şimşir, sarıçam, ceviz ve porsuk fidanları ile ağaçlandırılmıştır. Bu yeni alana nakledilen Roma mozaiği ve Galat Mezarı yapılan işlerin bir bölümü olarak sayılabilir. Yaklaşık olarak MÖ 3000'li yıllara (3000-2000) rastlayan Eski Tunç Çağı, Gordion'da yerleşimin bilinen ilk safhasıdır. Anadolu ve Yakın Doğu'da, aletler ve diğer araç gereçlerin yapımında kullanılan tuncun (bronz) üretiminde, en son teknolojik adımların atılması bu döneme rastlar. Daha eski bir dönem olan Neolitik (Yeni Taş Çağı) Dönemde ana malzeme taş kullanılmış ancak Gordion ve çevresinde bu döneme ait buluntulara rastlanılmamıştır. Gordion'a yakın bir başka höyük olan Polatlı höyüğü'nde de Gordion'dakilere benzer buluntular ele geçmiş, böylece Tunç Çağı'nın Gordion çevresindeki diğer mevkiilerde de kendini gösterdiği anlaşılmıştır. Sergide bulunan elyapımı seramik kaplar, özellikle gaga ağızlı testiler, Orta Anadolu Eski Tunç Çağı'nın tipik örnekleridir. Gordion-Yassihöyük merkez bölgesindeki Polatlı Höyük kazısı Seton Lloyd ve Nuri Gökçe tarafından 1949 yılında bir kazı sezonunda tamamlanmıştır. 21. Boya bezekli kap, P.T. Tespit edilen toplam 31 yerleşim katı MÖ 3000-1200'e tarihlendirilmektedir. (Erken, Orta ve Geç Tunç Dönemleri). Polatlı Höyük'ten çıkan ve Eski Tunç Çağma ait olan (MÖ 3. binyil) kapların büyük çoğunluğu Gordion eserleriyle mükemmel bir benzerlik gösterir. Bu örneklerden en ilgi çekici olanı arkeologlar tarafından DEPAS olarak adlandırılan uzun gövdeli, çift kulplu kadehler biçiminde olup, Kuzey-Batı Anadolu'daki Troya'dan Kuzey Suriye'ye kadar geniş bir alanda görülmektedir. Anadolu'da Orta Tunç Çağı, Eski Assur Ticaret Kolonileri ve Eski Hitit Krallığı (MÖ 2000'li yılların ilk yansı) zamanı olup bu iki dönem sırasıyla Kayseri yakınlarındaki Kültepe-Kaneş ve Boğazköy-Hattuşa (Çorum ili) kazılan ile en iyi şekilde bilinmektedir. Gordion Müzesinde teşhir edilen bu döneme ait eserlerin çoğu, müzenin güneydoğusunda uzanan bir mezarlıkta bulunmuştur. Gömüler iri küplerin içine konulmuştur. Ana yerleşim höyüğünden çıkarılan hiyeroglif yazılı kil bir mühür baskısı (bulla), burada yaşayan insanların Eski Hitit hakimiyet bölgesiyle ilişki içinde olduklarım göstermektedir. Geç Tunç Çağı (MÖ 1500-1100), başkenti Boğazköy-Hattuşa olan Hitit İmparatorluğu'nun dönemidir. Bu dönemde, Gordion'un nasıl bir öneme sahip olduğu belirsizdir. Sergilenen çanak çömlekler çarkta yapılmış ve toplu üretilmiş olup diğer Hitit merkezlerindekiler gibidir ve bu nedenle, yerel ekonominin, Hitit hakimiyet bölgesi ile bağlantılı olduğunu ortaya koyar. Bu tür bağlantıların öne sürülmesinin bir nedeni de, Gordion buluntuları arasındaki üzerinde Hitit hiyeroglif yazıtlı mühür baskısı bulunan çömlek kulbudur. Jaap Stam Jakob "Jaap" Stam (d. 17 Temmuz 1972), defans pozisyonunda görev yapmış Hollandalı millî futbolcu ve teknik direktördür. Profesyonel futbolculuk kariyerine 1992 yılında PEC Zwolle kulübünde başladı. Daha sonra sırasıyla SC Cambuur, Willem II, PSV, Manchester United, Lazio, Milan ve Ajax kulüplerinde oynayıp defansın ortasında ve sağında görev yapmıştır. Stam'ın ilk büyük transferi PSV'den Manchester United'a 16.7 milyon euro karşılığında gelmesiyle gerçekleşmiştir. Kendisi burada Avrupa'nın en iyi savunma oyuncularından biri olarak kabul edilmiş ve UEFA Şampiyonlar Ligi ve Premier League şampiyonluğu gibi önemli başarılarda önemli katkıları olmuştur. Sir Alex Ferguson ile yaptığı bir tartışmadan dolayı SS Lazio'ya 26.8 milyon euroya gönderilmiştir. Burada 4 yıl geçiren Stam, daha sonra Milan'a 10.5 milyon euroya transfer olmuş ve burada da 2 yıl geçirmiştir. Jaap Stam, önümüzdeki yıldan itibaren AFC Ajax'ın kadrosuna dahil olmuştur. Hollanda ve Dünya futbolunun efsane defans oyuncusu Stam, 29 Ekim 2007 tarihi itibarı ile, Ajax ile olan iki yıllık sözleşmesinin sona ermesini beklemeden futbolu bırakmıştır. Eremya Çelebi Kömürciyan Eremya Çelebi Kömürciyan ya da Eremya Çelebi (d. Mayıs 1637 – ö. 15 Temmuz 1695), 17. yüzyıl Ermeni şair, tarihçi, tercüman ve matbaacısıdır. İstanbul'un Langa semtinde doğan Eremya Çelebi Kömürciyan annesinin amcası olan Hacı Ambağum tarafından yetiştirildi. Ermenicenin yanı sıra Türkçe, Rumca ve çok sayıda Avrupa dillerini öğrendi. Hacı Ambağum'un ölümünden sonra bir Ermeni tüccar olan Abro Çelebi'nin çocuklarına hocalık yaptı. Abro Çelebi zamanın sadrazamı Köprülü Fazıl Ahmet Paşa'ya çok yakındı. Bu sayede Kömürcüyan devlet işlerini öğrendi ve çok nüfuzlu kişilerle tanıştı. Kömürciyan'ın babası ve her iki kardeşi de papazdı. O zamanlar Osmanlı Devletindeki Ermeni halk bilgisiz ve tutucu papazlar tarafından aldatılmaktaydı. Kömürciyan zekası, Hristiyanlık hakkındaki derin bilgisi ve açık görüşlülüğü sayesinde Ermeni toplumuna çok büyük katkılarda bulundu. Halep, Kudüs ve Eçmiadzin'e sık sık giderek kilisenin sorunlarında arabuluculuk yaptı. Langa'daki Surp Sarkis Kilisesinde bir okul ve matbaa açtı. Bu matbaa İbrahim Müteferrika'nın matbaasından önce olmakla beraber sadece Ermenice basım yaptığı için Türk basın tarihinde yer almamıştır. Kömürciyan çok sayıda kitap yazdı. Bu kitapların çoğu Ermenice olmakla beraber çok miktarda Türkçe kelimeler ve deyimler de içermektedir. Bu eserlerin çoğu Venedik Kudüs ve Eçmiadzin'deki çeşitli manastırlarda saklanmaktadır. Eserlerinden bazıları şunlardır Ulukent, Tavas Ulukent, Denizli'nin Tavas ilçesine bağlı bir mahalle. Nikon Nikon Corporation (株式会社ニコン "Kabushiki-gaisha Nikon") (Nikon ve Nikon Corp. olarak da bilinir) optik ekipmanlar ve görüntüleme cihazları alanında uzmanlaşmış Japonya merkezli çokuluslu bir anonim şirkettir. Özellikle fotoğraf makineleri ile dünyaca tanınmış olan şirketin diğer ürünleri arasında dürbünler, mikroskoplar, optik ölçüm cihazları ile yarı-iletken üretiminde kullanılan hassas işleme cihazları yer almaktadır. İlk olarak 1917 yılında "Nippon Kōgaku" (日本光学: "Japon Optik Şirketi") ismiyle kurulan şirket, Nikon markasını ilk kez 1946 yılında üretimine başladığı fotoğraf makinesi objektiflerinde kullanmıştır. Fotoğraf endüstrisindeki başarısının bir sonucu olarak 1988 yılında Nikon Corporation ismini alan şirket günümüzde Mitsubishi Şirketler Grubu bünyesinde faaliyet göstermektedir. 1917 yılında üç büyük Japon optik üreticisinin bir araya gelmesi ile kurulan Nikon, sonraki 60 yıl içerisinde fotoğraf makineleri, fotoğraf makinesi ve mikroskop objektifleri ile optik ölçüm cihazlarının en büyük üreticisi konumuna gelmiştir. II. Dünya Savaşı sırasında 19 fabrikası ve 23.000 çalışanı ile faaliyet gösteren şirket, Japon ordusu için dürbün, periskop ve bomba nişangahı üretimini gerçekleştirmiştir. Savaş sonrasında faaliyetlerini tek fabrikada sürdüren şirket, "Nikon" marka ilk fotoğraf makinesini 1948 yılında "Nikon I" ismiyle üretmiştir. Nikon'un fotoğraf endüstrisinde tanınan bir marka haline gelmesinde Kore Savaşı'nı takip eden Amerikalı fotomuhabir David Douglas Duncan'ın payı büyüktür. Leica makinesinde Nikon objektifler kullanan Duncan'ın çektiği fotoğraflar özellikle keskinlikleri ve zıt tonlarıyla beğeni kazanmıştır. Böylelikle fotomuhabirler arasında tercih edilen bir marka konumuna gelen Nikon, 1959 yılından itibaren üretimine başladığı F serisi SLR fotoğraf makineleri ile yıllar içerisinde bu konumunu pekiştirmiştir. 1990'ların sonuna dek fotoğraf endüstrisinde pazar lideri konumunu sürdüren Nikon, bu dönemde fotoğraf endüstrisinde yaşanan bir dizi teknolojik gelişmeyi (örn. titreşim azaltıcı sistemler, sessiz netleme motorları gibi) ürün gamına yeterince hızlı yansıtamamış, bunun sonucunda da özellikle profesyonel fotoğrafçılık pazarında ezeli rakibi Canon'un gerisinde kalmıştır. Dijital SLR kamera sistemlerinde CCD sensör ile yola çıkan Nikon, keskinlik açısından başarılı ancak gren ve gürültü açısından zayıf olan bu sensörü kullanmakta ısrarcı olunca satışlarında rakiplerine karşı bir güç kaybına uğramıştır. 2005 yılında değişen Nikon yönetimi ile daha saldırgan bir tutuma giren pazarlama ve arge departmanları Sony ile birlikte geliştirdikleri ışığa duyarlı ve yüksek ISO değerlerine çıkabilen yeni CMOS sensörlü kameraları ile eski itibarını yeniden kazanmayı başarmıştır. Bu çalışmaların sonucunda Nikon'un ilk tam ölçü (İngilizce: Full frame) sensörlü, "FX" kodlu, tam profesyonel D3 kamerası 2007 yılında piyasaya sürülmüştür. Kısa bir süre sonra da yarı amatör D700 ile daha ekonomik modeli de pazardaki yerini almıştır. Nikon, tam ölçü sensörlü modellerin yanında "APS-C adı" verilen ve "DX" kodlaması ile pazara verilen 35 mm film ölçüsünün 2/3'ü büyüklüğündeki CMOS sensörler ile donatılmış yarı profesyonel D300 ve ileri amatör D90 serisi ile piyasada yeniden boy göstermiştir. Özellikle düşük ışık şiddetine karşı duyarlı ve düşük enerji tüketimi ile öne çıkan CMOS sensörler ile donatılmış bu kameralar, düşük diyafram hızlı lensler ile düşük bütçeli amatör ve ileri amatör fotoğrafçıların beğenisini kazanmıştır. 2008 yılında piyasaya sürülen D90, ayrıca sesli video kaydı yapabilen ilk D-SLR olam özelliğine de sahiptir. 2000'li yılların başında dijital görüntüleme teknolojilerinin hızlı gelişimi sonucunda pek çok firma 35 mm film kullanan fotoğraf makinelerinin üretimine son verirken Nikon, 2004 yılında üretimine başladığı F6 modeli ile bu alana yatırımını sürdüren az sayıda firmadan biri olmuştur. 1982 yılından itibaren ABD'nin Kaliforniya eyaletinde yarı-iletken üretimine yönelik işleme (fotolitografi) cihazları üretimine başlayan Nikon, hızla genişleyen müşteri kitlesi sayesinde kısa sürede alanının lider firmalarından biri olmuştur. 1990 yılından itibaren bu alandaki ARGE çalışmalarına hız veren Nikon, bünyesinde kurduğu Nikon Research Corporation of America (NRCA) şirketi vasıtasıyla ABD ve Japonya'daki ARGE faaliyetleri arasında eşgüdüm sağlamaktadır. Nikon, günümüzde yaklaşık 17.000 çalışanı ile faaliyetini sürdürmektedir. Evli ve Ã‡ocuklu Evli ve Çocuklu (Özgün adı: "Married... with Children"), ABD yapımı sitkom dizisi. 1986-1997 yılları arasında 11 Sezon ve 287 bölüm olarak gösterilmiştir. Dizide Chicago'daki alt tabakadan bir aile olan Bundy ailesinin maceraları anlatılır. Baba Al Bundy başarısız bir ayakkabı satıcısıdır. Anne Peg son derece tembel ve alaycıdır. Kızları Kelly erken yaşta erkeklerle yatmaya başlayan aptal sarışındır. Oğulları Bud ise akıllı olmakla birlikte kendisinin çok ilgili olmasına rağmen kadınlar tarafından pek hoşlanılmayan bir tiptir. Dizi Türkiye'de ilk kez Star 1 tarafından "Çocuklarla Evlilik" adıyla gösterilmiştir. Hemen arkasından atv'de "Çocuklarıyla Evli" adıyla gösterilen dizi sonraki dönemde CNBC-e'de gösterilmiştir. Dizinin İngiliz, Rus, Ermeni, Alman, Arjantin, Macaristan ve Brezilya versiyonları da çekilmiştir. 2004 yılında, Kanal D'de Evli ve Çocuklu ismiyle dizinin Türk versiyonu yayınlanmış; başrollerini ise Ege Aydan ve Yıldız Kaplan oynamıştır. Turna (balÄ±k) Turna balığı, Esocidae familyasını oluşturan etçil balık türlerinin ortak adı. Hepsi de "Esox" cinsine aittir. Füze şeklinde ama yan tarafları düz olan bir vücutları ve içeriye dönük "köpek dişleri" ile dolu olan uzun, ördek gagasını andıran bir ağızları vardır. Sırt ve anal yüzgeçleri vücutlarının çok arka kısmında kalır. Genç yaşlardakiler yeşil, olgun yaşlara ulaşanların ise sarımsı kahverengi renkleri vardır. Turna balıklarının üreme zamanı hemen karlar eridikten sonra başlar ve Mayıs ayında sona erir. Dişilerin ürettikleri 3 milim büyüklüğünde olan, 100.000 ila 1 milyon arasındaki yumurta, su bitkilerine yapışık şekilde bırakılır. 10 ila 30 gün içinde yavrular dünyaya gelir ve ömürlerinin ilk günlerinde yumurtalardan arta kalanlar ile beslenirler. Turna balıkları üç dört yaşlarına varınca ilk kez çiftleşirler. Turna balıkları çok aç gözlü avcılardır ve yamyamlık bile onlar için çok doğaldır; yavru turna balıklarının %90'ı kardeşleri tarafından yenilir. Bir turna balığı kendi büyüklüğünün %70'i büyüklüğünde olan diğer bir turna balığını tamamen yutabilir. Turna balıkları yemek seçenekleri konusunda hiç çekingen değillerdir. Bütün balık türlerini, kurbağalar, fareler, kemeler, yavru ördekler ve bazen yengeç bile avlar. Besinin kıt olduğu dönemlerde hatta solucan ve büyük mayıs sülükleri bile yerler. Turna balıkları Avrupa, Kuzey Amerika ve kısmen Asya'da bulunur. Bol su bitkileri bulunan ama temiz sularda yaşamayı tercih eder. Türkiye'nin özellikle kuzeyinde ve büyük ırmakların İç Anadolu'ya düşen kesimlerinde ve iç Anadolu'da da bulunur. Kuzey turna balığı ("Esox lucius") 1,5 metre uzunluğa ve 35-40 kilo ağırlığa kadar varabilir, ama bu büyüklüktekilere rastlamak nadirdir. Bir metreyi geçenleri çok seyrek tutulur. Bu büyüklükteki balıklar genelde Sakarya bölgesindeki göletlerde ve Sapanca gölünde rastlanır. Hele 1,3 metreye varan tutulursa bu mucize sayılır. Turna balıkları her şeyden önce, oltada savaşmalarından ve enerjilerinden dolayı sevilirler. Oltaya takılmış bir turna balığı kurtulmak için her şeyi dener, ve bu mücadele esnasında sudan dışarıya sıçrayarak takla da atar; ve balıkçıyı heyecanlandırır. Olta ile avlanacağı zaman çelik tel kullanılması oltanın solungaç ve balığın dişleri tarafından kesilmemesi için şarttır. Ama tabii ki sadece oltada değil, mutfakta da kalitesini ortaya koyar. Diğer etçil balıklar gibi turna balığı da lezzetli bir balıktır, ama birçok Y şeklinde küçük kılçıkları vardır. Bu yüzden etini ayırıp köfte yapan aşçılarda vardır. Etinin 100 gramında 372 kJ (89 kcal) bulunur. Ateş (anlam ayrımı) Ateş' şu anlamlara gelebilir: Ã–rnekler : Göğüs hastalıkları Göğüs hastalıkları, özellikle akciğerlerin pnömoni, plörezi, tüberküloz, bronşektazi, akciğer kanserleri, plevra hastalıkları, mediasten hastalıkları, kronik obstrüktif akciğer hastalıkları ("KOAH"), astım gibi solunum sisteminin alt bölümlerinin hastalıkları ile ilgilenen bir daldır. Dahili tıp bilimlerine bağlı bir anabilim dalıdır. Amfizem, ampiyem gibi hastalıklar da bu gruptadır. Pulmoner Arteriyel Hipertansiyon için bakınız; Pulmoner Hipertansiyon Solunum sistemi Solunum sistemi, kandaki karbondioksit (CO) gazının oksijen gazı (O) ile yer değiştirmesini sağlayan sistemdir. Solunumun temel organı akciğerlerdir. Göğüs boşluğunda asılı olarak bulunan akciğerler pembemsi renkte süngersi yapıdadır. Bu pembemsi görünüm sigara içenlerde veya pasif içicilerde siyahlaşmış bir hal alır. Hava kirliliğinin yoğun olduğu bölgelerde yaşayanlarda da sigara içilmese bile siyahlaşmış görüntü olabilir. Solunum sisteminde burun ve ağız yardımıyla dışarıdan alınan havanın içindeki oksijen sırayla yutak, gırtlak ve soluk borusundan geçtikten sonra akciğerlere gelir. Akciğerlerde bronş ve bronşcuklardan geçerek alveollere gelir. Alveollerin iç kısmının nemli tutulması solunumu kolaylaştırmaktadır. Alveollerden kana geçer. Kan, hücrelere oksijeni taşır. Hücreler bu oksijeni kullanarak enerji elde ederler. Kan yardımıyla karbondioksit, tekrar alveollere gelir. Alveollerin içindeki kılcal damarlarda