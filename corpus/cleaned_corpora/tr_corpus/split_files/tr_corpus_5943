kurulmuştur. AFSÜ, Orman ve Su İşleri Bakanı Prof. Dr. Veysel Eroğlu’nun katılımıyla açılmıştır. AFSÜ dört fakülte, üç meslek yüksekokulu ve lisansüstü eğitim enstitüsü ile sağlık temalı eğitim veren üniversitedir. Afyona tıp ve sağlık alanlarında öncülük edecek AFSÜ en ileri teknolojilerin olduğu bir üniversitedir. Diş Hekimliği Fakültesi Eczacılık Fakültesi Tıp Fakültesi Sağlık Bilimleri Fakültesi Üniversite Afyonkarahisar Sağlık Bilimleri Üniversitesi Sağlık Uygulama ve Araştırma Merkezi ile de poliklinik ve klinik hizmetleri sunmaktadır. AFSÜ, Eğitim-Öğretim İmkânları, Araştırma-Geliştirme İmkânları, Endüstriyel Hizmet İmkânları, İleri Teknoloji İmkânları ile öğrenci alımlarına devam etmektedir. Afyonkarahisar Sağlık Bilimleri Üniversitesi Tarihçe http://afsu.edu.tr/ Birleşik Devletler Uluslararası Dinî Özgürlükler Komisyonu Birleşik Devletler Uluslararası Dinî Özgürlükler Komisyonu ("United States Commission on International Religious Freedom" - USCIRF), 1998 tarihli Uluslararası Dini Özgürlükler Yasası (IRFA) çerçevesinde kurulmuş, Senato ve Temsilciler Meclisi'ndeki her iki siyasi partiden seçilen üyelerden oluşan ABD dışındaki din veya inanç özgürlüğüne ilişkin evrensel hakları denetleyen bağımsız bir federal hükûmet komisyonudur. USCIRF, ABD dışındaki din veya inanç özgürlüğü ihlallerini gözlemlemekte ve Başkana, Dışişleri Bakanına ve Kongre'ye politika önerilerinde bulunmaktadır. Epic Games Store Epic Games Store, Microsoft Windows ve macOS platformlarına yönelik Epic Games tarafından işletilen dijital video oyunu mağazası. Aralık 2018'de internet sitesi ve oyunları yükleyip oynayabilmek için zorunlu olan istemci olmak üzere iki ayağıyla birlikte piyasaya sürüldü. Epic Games, Windows ve macOS platformlarında yer alan "Fortnite"ın başarısından sonra dağıtım pazarına giriş yaptı. Epic Games'in kurucusu ve İcra Kurulu Başkanı Tim Sweeney, Valve tarafından yönetilen baskın oyun mağazası Steam'in oyun satışlarından %30 oranında gelir kesintisi yapmasını yüksek bulmaları üzerine böyle bir mağaza açmayı akıllarına koyduklarını açıklamıştır. Epic Games Store, oyun satışlarından %12 kesinti yapıyor olup kendi oyun motorları Unreal Engine kullanılarak yapılan oyunlarda bu oran %7'ye düşmektedir. İkinci sınıf vatandaş İkinci sınıf vatandaş, vatandaşlığı ve hukuken güvenceye alınmış hakları bulunmasına karşın devlet tarafından sistematik olarak ayrımcılığa uğrayan kişidir. Kölelerin, kanun kaçaklarının ve suçluların aksine ikinci sınıf vatandaşların yasal ile medeni hakları ve sosyoekonomik fırsatları mevcut olsa da yetki sahibi üst merciler tarafından kötü muamele veya ihmallere maruz kalırlar. Bu bağlamda haklarının kullanılması engellenir ya da hak arama süreci bürokrasi kullanılarak uzatılır. Fiili ikinci sınıf vatandaşlığın görüldüğü durumlar insan hakları ihlalidir. Guillaume de FondaumiÃ¨re Guillaume de Fondaumière, Fransız video oyunu idari yapımcısı. 28 Haziran 1971'de Marsilya'da doğmuş, 1994'te tamamladığı yükseköğrenimini pazarlama ve işletme üzerine yapmıştır. 1993'te Arxel Tribe'da video oyunu sektörüne giren de Fondaumière, günümüzde Quantic Dream'in eş icra kurulu başkanlığını yapmaktadır. Ülkesinin dijital ekonomisine yaptığı katkılar nedeniyle Fransa Millî Liyakat Nişanı ile taltif edilmiştir. 2022 FIFA Dünya Kupası elemeleri (CONCACAF) 2022 FIFA Dünya Kupası Kuzey Amerika ve Karayipler elemeleri ile 3 takım doğrudan 2022 FIFA Dünya Kupasına giderken 4. takım da play-off oynayacaktır. Turnuva formatı CONCACAF tarafından 10 Temmuz 2019 tarihinde aşağıdaki şekilde ilanedilmiştir: CONCACAF üyesi 35 takımın tamamı turnuva elemelerine katılacaktır. Turnuva takvimi şağıdaki gibidir. Alışamadım Alışamadım aşağıdaki anlamlara gelebilir: Quokka Quokka (Setonix brachyurus) kangurugiller familyasının Setonix cinsine mensup olan tek üyesidir. Quokkalar evcil kedi ile aynı büyüklüktedir. Kangurugiller familyasındaki diğer keseli hayvanlardan kangurular ve wallabyler ile otçul olarak beslenir ve geceleri hareket eder. "Quokka" kelimesinin Nyungar dilindeki gwaga kelimesinden türediği tahmin ediliyor. Quokkalar, Batı Avustralya'daki küçük adalarda, Perth şehrinin hemen dışındaki Rottnes Adası ve Albany yakınlarındaki Bald Adası çevresindeki orman ve kıyı şeridinde dağınık popülasyonlarda bulunur. Bir quokkanın ağırlığı 2.5 ve 5 kilogram arasında değişebilir boyları ise ortalama 40 ile 54 cm arasındadır. Kuyrukları ise 25 ile 30 cm uzunluğundadır. Quokkalar görünüş olarak tıknaz bir yapıya, iyi gelişmiş arka ayaklara, yuvarlak kulaklara, geniş bir kafaya sahiptir. Küçük bir tür kanguru olarak gözükse bile quokkalar 1,5 metreye kadar olan küçük çalı ve ağaçlara tırmanabilir. Quokkaların ortalama yaşam ömürleri 10 yıldır. Quakkalar yılda iki kez doğum yapabilir, gebelik süresi bir aydır ve her doğumda sadece tek bir yavru doğurabilir. Bir Quokka yaşamı boyunca yaklaşık 17 yavru quoakka (Joey) doğurabilir. Altı ay boyunca annesinin kesesinde yaşayan yavru doğumundan 8 ay sonra sütten kesilir. Çoğu kangurugiller üyesi gibi quokkalar da otlar ve yapraklarla beslenir. Küçük bir çalı bitkisi olan ve ebegümecigiller familyasında bulunan bitkiler quokkaların temel besin kaynağıdır. İnsan besinlerinin quokkalarda dehidratasyon ve yetersiz beslenmeye neden olduğu gerekçesiyle Rottnes Adası'nda quokkalar beslenmesine izin verilmemektedir. Rottnes Adası'ndaki tatlı su eksikliklerine rağmen quokkalar su ihtiyaçlarını adadaki bitki örtüsünü yiyerek karşılarlar. Bu nedenle anakaradaki quokkalar yılda 600 mm'den fazla yağış alan bölgelerde yaşamaktadır. Avustralya'ya sömürge yerleşmeleri kurulmadan önce Batı Avustralya'da ve iki deniz aşırı ada olan Bald ve Rottnes'teki Quokka nüfusu yaklaşık 41.200 kmdi. 1992 yılına gelindiğinde ise anakaradaki dağılımları %50'den fazla azalarak 17.800 km'ye düştü. Anakarada yaşayan quokkaların köpekler ve köpekler gibi yırtıcı hayvanlardan korunmak için kullandığı toprakların tarımsal faaliyetler ve konutların genişlemesi quokkaların yaşama alanlarını daralttı. Günümüzde anakarada yaklaşık 4000 quoakka yaşamaktadır. 2007 yılında Rottnest Adası'ndaki quokka nüfusunun 8.000 ile 12.000 arasında tahmin edilmektedir. Bu adadaki Quoakkaların tek rakibi yılanlardır. Yırtıcıya sahip olmayan Bald Adası'ndaki quokka nüfusu ise 600-1000 arasında değişmektedir. Yaz ve sonbahar aylarındaki bitki örtüsü kaybı ve yüzey suyunun azalması nedeniyle Rottnes Adası'nda mevsimsel bir düşüş yaşanır. Ayrıntı Dergi Ayrıntı Dergi, 2013 yılı Kasım ayında Ayrıntı Yayınları bünyesinde yayın hayatına başlayan sosyalist siyaset ve kültür dergisidir. Yayına başladığı dönemde derginin yayın kurulu Dinçer Demirkent, İlbay Kahraman, Burak Özçetin, Abdurrahman Aydın, Tuba Emiroğlu, Doğuş Sarpkaya ve Mutlu Arslan'dan; Danışma Kurulu ise A. Ömer Türkeş, Burhan Sönmez, Enis Rıza, L. Doğan Tılıç, Meltem Gürle, Necmi Erdoğan, Selami İnce, Selçuk Candansayar, Süreyya Karacabey, Cahide Sarı, Duygu Tanış Zaferoğlu, Duygu Türk, Özkan Agtaş ve Yavuz Yıldırım'dan oluşuyordu. Sonraki yıllarda yayın kuruluna Sanem Yardımcı, Yunus Yücel, Bülent Özçelik, Demet Sayınta ve Özge Özkoç; danışma kuruluna ise Şükrü Argın, Aydın Ördek, Bora Erdağı, Doğu Eroğlu, Ezgi Pınar, Kurtul Gülenç, Önder Kulak, Şerif Onur Bahçecik ve Zeynep Ceren Eren dahil oldular. Ayrıntı Dergi'de Türkiye'nin öne çıkan tartışmalarının konu edinildiği "güncel politika", dünyada yaşanan gelişmelerin yer aldığı "politika dünya", sosyalist teorinin farklı başlıklarının ele alındığı "politika teori", kültür ve sanat alanındaki eserlerin değerlendirildiği "eleştiri" bölümlerinde makale, çeviri ve söyleşilerin yanı sıra her sayıda farklı bir dosya konusu üzerine geniş çaplı değerlendirmeler yer almaktadır. İlk 30 sayısı boyunca 2 aylık periyotlarla çıkan Ayrıntı Dergi, 2019 yazında yayınlanan 31.'inci sayıdan itibaren 3 aylık periyotlarla yayınına devam etmektedir. Evrensel Kültür’ün hazırlanan ancak 2016 yılı Ekim ayında OHAL KHK'sı ile kapatılması nedeniyle basılamayan 299. sayısı, ifade özgürlüğüne sahip çıkmak ve dayanışma göstermek için Ayrıntı Dergi 18. Sayısı olarak basıldı. Türk-Moğol Geleneği Turco-Moğol veya Türk-Moğol geleneği 14. yüzyılda Asya'da Altın Orda ve Çağatay Hanlığı'nın yönetici elitleri arasında ortaya çıkan etnokültürel bir sentezdi. Bu Hanlıkların iktidardaki Moğol elitleri nihayetinde fethedikleri ve yönettikleri Türk nüfuslarına asimile oldular ve böylece "Türk-Moğollar" olarak adlandırıldılar. Bu elitler Moğol siyasi ve yasal kurumlarını korurken İslamı ve Türk dilleri 'ni yavaş yavaş benimsemişlerdir. Türko-Moğollar, Moğol Hanlıklarının yıkılmasından sonra Altın Orda ve Orta Asya'daki Timur İmparatorluğu nun yerine geçen Tatar Hanlıkları gibi birçok ardıl devlet kurdu. Arpa, Vayots Dzor Arpa ( "Areni"), Ermenistan'ın Vayots Dzor ilinde bulunan bir köy ve belediyedir. Köy, Azerbaycan'ın Nahçıvan Özerk Cumhuriyeti sınırı yakınlarında yer almaktadır. Yüzölçümü 438 km² olan köyün nüfusu 2011 yılı itibarı ile 10,410'dur. Arpa, özellikle şarap üretimi ile bilinmektedir. 2007 yılında bölgede yapılan kazılarda Bakır Çağı'na ait çeşitli arkeolojik eserler ortaya çıkarıldı. 2011 yılında da 6100 yıllık dünyanın en eski şaraphanesi keşfedildi. Haluj Haluj ya da Haliva (Çerkesçe: хьэлжъо) peynir veya patates ile hazırlanan kızarmış hamur işidir. SÃ©raphine Louis Séraphine Louis ya da diğer adıyla Séraphine de Senlis (Senlisli Séraphine) (d. 3 Eylül 1864 - ö. 11 Aralık 1942) naif üslupta resimler yapan Fransız ressam. Kendi kendini eğitmiş olan ressamın eserlerinin ilham kaynağı dinî inancı, kiliselerdeki vitraylar ve diğer dinî sanat eserleriydi. Eserlerindeki renk yoğunluğu ve tekrar eden desenler, hayatı boyunca coşkunluk ile akıl hastalığı arasında gidip gelen ruh hâliyle ilişkilendirilir. Louis 3 Eylül 1864'te Arsy'de (Oise) doğdu. Babası işçiydi, annesi ise ırgat bir aileden geliyordu. Annesini ilk doğumgününde, yeniden evlenen babasını ise yedi yaşındayken kaybetti. Sonrasında en büyük ablası tarafından bakıldı. Önceleri çobanlık yaptı. 1881'de Clermont, Oise'daki bir manastırda çalışmaya başladı. 1901'den itibaren Senlis'te orta sınıf ailelerin yanında hizmetçilik yaptı. Günlük işlerinin yanısıra, mum ışında ve tek başına resim yapan Louis'in ürettiği ciddi sayıdaki eser 1912'de Alman sanat koleksiyoncusu Wilhelm Uhde tarafından keşfedildi. Senlis'te bulunduğu dönemde Uhde, bir komşusunun evinde gördüğü elma natürmortunun komşunun temizlikçisi tarafından yapıldığını öğrendiğinde çok şaşırdı. Louis'i desteklemeye başlayan ve ona yeni yönelimler kazandıran Uhde, Almanya ile Fransa arasında savaç ilan edilince Ağustos 1914'te Senlis'i terk etmek zorunda kaldı. Yıllar sonra 1927'de Fransa'ya dönen ve Chantilly'de yşamaya başlayan Uhde, Senlis'te yerel ressamların sergisinde yeniden Louis'in eserleriyle karşılaştı. Louis, Uhde'nin himayesinde kimisi iki metre yüksekliğindeki büyük tuvallere resimler yapmaya başladı ve dönemin naif sanat akımını benimsedi. 1929'da Uhde'nin düzenlediği "Kutsal Yürek Ressamları" sergisinde eserleri tanıtılan Louis hayatında ilk defa maddi açıdan rahat olacağı bir dönem yaşamaya başladı. Ancak Büyük Buhran'ın Fransa'daki etkileri sebebiyle artık resim siparişi alamayan Uhde, Louis'i desteklemeyi bırakmak zorunda kaldı. 1932'de Louis, kronik psikoz sebebiyle Clermont'taki sinir hastalıkları hastanesine yatırıldığında sanatsal faaliyetlerini durdurmak zorunda kaldı. Uhde'ye göre Louis 1934'te öldü ancak kimi kaynaklara göre Louis 1942'ye kadar hastanede yaşadı ve orada yalnız başına öldü. Ressam isimsiz ortak bir mezara gömüldü. Uhde Louis'in eserlerini sergilemeyi sürdürdü: 1932'de Paris'teki "Modern Primitifler" sergisinde; 1937–38'de Paris'te, Zürih'te ve New York Museum of Modern Art'ta sergilenen "Gerçekliğin Popüler Ustaları" sergisinde; 1942'de Paris'te düzenlenen "20. Yüzyılın Primitifleri" sergisinde ve son olarak 1945'te yine Paris'teki solo sergide Louis'in eserlerine yer verildi. Louis'in eserlerinin büyük bölümü yoğun tekrarlar ve bezemeler içerek çiçek aranjmanlarından oluşur. Uzun süre parlaklığını kaybetmeyen renkleri elde etmek için, tarifini hiç açıklamadığı malzemeler kullanarak kendi boyalarını üretmiştir. Tablolarının yüzeyi mat, neredeyse cilalı bir görüntüye sahiptir. "S. Louis" şeklindeki imzası kimi zaman bıçakla kazınmıştır ve bu eserlerde üst yüzeyin altında farklı boya katmanları görülür. Bazı eserlerinde ise imzasını eserin son hâlini vermeden önce atmış olduğu görülür. Louis'in eserleri Musée d'art de Senlis'te, Nice'teki Musée d'art naïf'te ve Villeneuve-d'Ascq'taki Musée d'Art moderne Lille Métropole'de sergilenmektedir. Martin Provost'un yönettiği 2008 Fransız-Belçika yapımı "Séraphine" filmi en iyi film ve Yolande Moreau için en iyi kadın başrol oyuncusu da dahil olmak üzere yedi César Ödülü kazanmıştır. Film Louis ile Wilhelm Uhde'nin ilişkisini, 1912'deki ilk karşılaşmalarından ressamın Clermont akıl hastanesindeki son günlerine kadarki dönem içinde anlatır. Ağzı Çiçekli Adam Ağzı Çiçekli Adam (, ), İtalyan oyun yazarı Luigi Pirandello tarafından yazılan 1922 tarihli tek perdelik kısa tiyatro oyunudur. "La Morte Adosso" (1923) romanından küçük değişiklikler yapılarak oyuna uyarlanmıştır. 1930 yılında Britanya'da çekilen ilk televizyon draması olmasıyla dikkat çekmektedir ve British Broadcasting Corporation (BBC) tarafından deneysel transmisyonun bir parçası olarak filme alındı. Sabahçı kahvesinde geçen oyunda zaman, gece yarısını geçmiştir ve kahvede birbirinden ayrı oturan iki kişi (Ağzı Çiçekli Adam ile müşteri) bulunmaktadır. Belli bir süre sonra Ağzı Çiçekli Adam, müşteri ile sohbet etmeye başlar. Müşteri, yaşadığı sıkıntılardan bahseder. Ağzı Çiçekli Adam ise bu sıkıntıların kolayca bertaraf edilebileceğini belirtir ve tanımadığı insanların hayatları ile ilgili düşler kurduğunu dile getirir. Konuşma ilerleyince Ağzı Çiçekli Adam, yakalandığı ölümcül hastalığın bir göstergesi olan ağzının kenarındaki yarayı müşteriye gösterir. Konuşma sırasında müşteriye anlattığı eşi ile ilgili tavırların bu yaradan kaynaklandığını söyler. Kendisinin de bütün bu düşleri şu anki kendi durumundan bir an olsun uzaklaşmak için kurduğunu belirtir. Daha sonra müşterinin ilerleyen saatlerde neler yaşayabileceğine dair düşlerini anlatır ve müşteriden gideceği yerde kalın bir demet ot koparmasını ister. Çünkü Ağzı Çiçekli Adam'a göre koparılacak ot sayısı kadar yaşayacağı günü kalmıştır. Ur-Ningirsu Ur-Ningirsu (Sümerce: ", Nin-ḡiš-zi-da") ya da II. Ur-Ningirsu, yaklaşık olarak MÖ 2100 yılında Güney Mezopotamya'daki Lagaş'a hükmeden hükümdar ("ensi"). Önceki Lagaş hükümdarı Gudea'nın oğludur. Ur-Ningirsu'nun bir heykeli, New York'taki Metropolitan Sanat Müzesi ile Louvre Müzesi'nde sergilenmektedir ve her iki müze, heykelin baş ve gövdesine ayrı ayrı sahiptir. Heykelin arka tarafında bir yazıt vardır. Nuska Nuska (Asurca: nusku, ayrıca En-Šadibdib ya da Umun-Šazedib), baş Sümer tanrısı Enlil'in veziridir. Ayrıca olayları kaydeden bir kâtip ve Enlil'i evleneceği eşi Ninlil'e götüren bir kayıkçıdır. Tapınağının Ekur'da olduğu kaydedilmiştir. Koronavirüs Koronavirüs ya da corona virüsü (), kuşlarda ve memelilerde hastalıklara sebep olan ve "Coronaviridae" familyasının iki alt familyasından birini oluşturan virüslerdir. İnsanlarda genellikle ciddi olmayan virüs, nezle vakalarının önemli bir bölümüne yol açmasıyla birlikte, aralarında MERS-CoV, SARS-CoV ve COVID-19 (2019-nCoV)'un bulunduğu bazı nadir koronavirüs çeşitleri ölüm riski bulunduran solunum yolu enfeksiyonlarına neden olabilir. Koronavirüsler ineklerde ve domuzlarda ishal, tavuklarda ise üst solunum yolu hastalıklarına sebep olur. İçerisinde barındırdığı genetik materyal (genom) RNA'dan oluşur. Bugüne kadar tespit edilmiş en büyük RNA genomuna sahip virüslerdir, 30 kilobazdan büyük bir uzunluğa sahiptir. 125 nanometre büyüklüğe sahip olan virüsün en belirgin özelliği etrafındaki değneğe benzeyen çıkıntılarıdır. Bu özelliğiyle mikroskop altında güneşin taç küresine (Latince: "") benzediği için koronavirüs adını almıştır. SARS-CoV 2'nin de aralarında yer aldığı koronavirüs hastalıklarına karşı henüz herhangi bir aşı veya özel antiviral ilaç geliştirilmemiştir. Hastalığın kontrol edilmesinde semptomatik tedavi, izolasyon ve çeşitli deneysel uygulamalar yer alır. El yıkama, mesafe koyma ve yüze dokunmama koronaviral hastalıkların yayılmasını önlemek için önerilen önlemlerdendir. Koronavirüsler 1960'larda keşfedildi. İlk keşfedilmiş virüsler arasında tavuklarda görülen infeksiyöz bronşitis virüsü ile soğuk algınlığı semptomları gösteren insan hastaların burun boşluklarından alınmış ve insan koronavirüsü 229E ve OC43 olarak isimlendirilmiş iki virüs türü yer almaktadır. İlerleyen zamanlarda aralarında 2003'te keşfedilen SARS koronavirüsü, 2004'te belirlenmiş HCoV NL63, 2005'te teşhis edilmiş HKU1, 2012'de fark edilmiş MERS-CoV ile Vuhan kökenli CoVID-19'un da yer aldığı pek çok yeni koronavirüs türü keşfedilmiştir. Bu virüslerin çoğu ciddi solunum yolu enfeksiyonlarına neden olmaktadır. Koronavirüsler yüzeyinde çıkıntılara sahip, büyük, pleomorfik ve küre şeklindeki partiküllerdir. Virüs partiküllerinin çapı yaklaşık 120 nm olmaktadır. Viral zarf elektron mikrograflarında elektron zengini bir kabuk olarak vizüelize edilir. Koronavirüslerin viral zarfı, çift katlı lipit katmandan oluşmakta olup, zarfta membran (M), zarf (E) ve spike (S) proteinleri yer alır. Belirli koronavirüs gruplarında, özellikle de Betacoronavirüs A altgrubunda, spike proteinlerine benzeyen ancak daha kısa olan hemagglutinin esteraz (HE) yüzey proteinleri yer alır. Viral zarfın içerisinde nükleokapsit yer alır. Nükleokapsit, 'ya bağlı pek çok nükleokapsid (N) proteininden oluşur. Yetişkinlerde ve çocuklarda görülen nezle vakalarının önemli bir kısmından koronavirüslerin sorumlu olduğu düşünülmektedir. Bu virüs grubu, ateş ve bademciklerin büyümesi gibi semptomlara neden olmakla beraber en çok kış ve erken baharda nezleye yol açmaktadır. Bunlara ek olarak koronavirüsler zatürre ile bronşite (viral veya ikincil bakteriyel) neden olabilirler. 7 adet farklı insan koronavirüsü bulunmaktadır: HCoV-229E, -NL63, -OC43, ve -HKU1 virüsleri dünya çapında insan nüfusu arasında çocuklarda ve yetişkinlerde solunum yolu enfeksiyonlarına neden olmaktadır. Şiddetli akut solunum yolu sendromu (SARS), insanlarda SARS-CoV koronavirüsünün neden olduğu bir solunum yolu sendromudur. 2002 ile 2003 yılları ​​arasında Hong Kong'dan yayılan SARS salgını neredeyse pandemi haline gelmiş ve dünya çapında 8422 vaka ve 1524 ölüme yol açmıştır. Dünya Sağlık Örgütü ölüm oranını %10,9 olarak açıklamıştır. Orta Doğu Solunum Sendromu (MERS), ilk olarak 2012 yılında Suudi Arabistan'da tespit edilmiş, MERS-CoV'un yol açtığı bir koronavirüs enfeksiyonudur. Bu virüsün bulaştığı hastaların %36'sı hayatını kaybetmektedir. Nefes darlığı, öksürük ve ateş hastalığın en önemli belirtileri arasındadır. Bazı bünyeler hastalığı hafif belirtilerle atlatabilir. Hastalıktan kurtulanların virüsü bulaştırma riski yoktur. Şiddetli akut solunum yolu sendromu koronavirüsü 2 veya CoVID-19 veya Vuhan koronavirüsü, ilk olarak 2019'da bildirilmiş, Çin'in Vuhan kenti kökenli bir virüstür. İnsandan insana bulaşabilen virüsün bulaşma hızı 2020 yılının Ocak ayı ortalarında hızlanmıştır. Virüsün kuluçka dönemi 4-14 gündür. Virüsün bulaştığı bireylerde görülen ölüm oranının %3'ün altında olduğu tahmin edilmektedir. COVID-19 pandemisi ile mücadele eden Çin aşı çalışmalarına devam etmektedir. Rusya ise aşı çalışmalarına destek veren ilk ülke olmuştur. Koronavirüslerin en son ortak atası (ESOA) MÖ 8000 civarına tarihlenir. Buna rağmen koronavirüslerin çok daha eski olabileceği de düşünülür. "Alphacoronovirus, Betacoronavirus, Gammacoronavirus," ve "Deltacoronavirus" cinslerinin ESOA'ları sırasıyla MÖ 2400, MÖ 3300, MÖ 2800 ve MÖ 3000'e dayanmaktadır. Sıcakkanlı ve uçabilen, kuş ve memeli gibi omurgalıların ideal konaklar olduğu ve koronavirüs evriminde ve yayılmasındaki ana faktörleri oluşturduğu düşünülür. "Alphacoronovirus" ve "Betacoronavirus için" yarasalar, "Gammacoronavirus" ve "Deltacoronavirus" için ise kuşlar ideal genetik kaynaktır. Kim Petras Kim Petras (d. 27 Ağustos 1992), şu anda Los Angeles'ta yaşayan Alman şarkıcı, model ve söz yazarı. 2016 yılından bu yana Petras, bağımsız bir sanatçı olarak kendi kayıt şirketi olan BunHead Records ile şarkılarını yayınlıyor. Petras, genç yaşta müzik kaydetmeye başladı ve 2011'de ilk "EP'si One Piece of Tape'i" piyasaya sürdü. 2017 yılının başında Dr Luke'un yapımcılığını yaptığı I Don't Want It at All teklisini yayınladı. Tekli birkaç ülkenin Spotify listesinde en üst sıralara çıktı. Şarkıyı "Feeling of Falling " (Cheat Codes ile), " Heart to Break " ve " 1, 2, 3 Dayz Up " (featuring Sophie) gibi "Billboard" listelerine giren tekliler izledi. Erkenden yakaladığı başarısını takiben Petras, resmi olmayan "Era 1" döneminin ürünleri olacak bir dizi dijital tekli yayınladı. 1 Ekim 2018'de Petras, Cadılar Bayramı temalı, özgün EP'si "Turn Off The Light, Vol. 1"'i piyasaya sürdü. Petras'ın ilk stüdyo albümü "Clarity" 28 Haziran 2019'da yayınlandı. Albümün kaydından önce dokuz hafta süren ve Petras'ın her hafta bir tekli ve o tekliye çekilmiş klibi yayınladığı bir tanıtım kampanyası düzenlendi. "Clarity", Top Heatseekers listesinde 7 numaraya ve numara Independent Albums listesinde 26 numaraya kadar yükselmeyi başardı. Kim Petras, Almanya'nın Kuzey Ren-Vestfalya eyaletinin, Kölnşehrinde dünyaya geldi. Doğum cinsiyeti erkek atandığında, Petras'ın ebeveynleri Petras'ın iki yaşından itibaren kız olduğu konusunda ısrar etmeye başladığını söyledi. Bunun "sadece bir geçiş dönemi" olmadığı anlaşıldıktan sonra, ailesi profesyonel destek aradı ve sonunda Frankfurt Üniversitesi'nde çocuklar için açılmış olan bir kliniğin başkanı olan ve 1970'lerden beri transseksüellik üzerine eğitim alan Bernd Meyenburg'u buldu. 2006 yılında Petras, (O zaman 13 yaşındaydı.) güncel olayları konu alan bir Alman televizyon programına çıktı. Programda, Hamburg'daki endokrinoloji merkezinde kendi tıbbi cinsiyet geçişini Achim Wüsthof ile tartıştı. 14 yaşındayken Petras, cinsiyet değiştirme ameliyatı olabilme yaşının, 18 yaşından 16 yaşa düşürülebilme iznini alabilmek için bir belgeselde ve bir talk showda yer aldı. Bunların sonuncunda, 12 yaşında uluslararası medyada "dünyanın en genç transseksüeli" olarak nitelendirildi. Bu iddia yanlıştır çünkü cinsel kimlik disforisi genellikle çocuk yaşlardayken teşhis edilir ve küçük çocukların sosyal anlamda dönüşümlerinin görülmesi nadir görülen bir durum değildir. Bununla birlikte Petras, o zaman transseksüel hormon tedavisi gören en genç insanlardan birisi olabilir. 2007'nin Eylül ayında bir Alman kuaför zinciri için modellik yaptı. Petras, Kasım 2008'de cinsiyet değiştirme ameliyatını 16 yaşında olduğunu açıkladı. Daily Telegraph, Petras'ın o zamanlar ameliyat olan dünyanın en genç insanı olduğunu iddia etti. Ameliyatı hakkında, Petras "Şimdi bana bir kadın gibi hissedip hissetmediğimi soruyorlar ama gerçek şu ki ben her zaman bir kadın gibi hissettim yalnızca yanlış bedenle dünyaya geldim" diye açıklama yaptı. 2013 boyunca Petras, The Stereotypes ve Aaron Joseph gibi yapımcılarla çalıştı ve 2014 yılında kendi SoundCloud sayfasında "STFU" adında bir şarkı yayınladı. Temmuz 2013'te sosyal medyaya olan katkılarından dolayı Petras, "Billboard"'un Sanatçılar Listesinde, gelişmekte olan sanatçılardan birisi olarak 19. numarada yer aldı. 2017'nin Ağustos ayında Petras, çıkış teklisi "I Don't Want It All"u yayınladı. Şarkı Spotify Global Viral Listenine girdi. Şarkının müzik videosunun prömiyeri Vevo üzerinden yapıldı ve Paris Hilton bu projede yer aldı. Aynı ay içinde Petras, Spotify tarafından "RISE Artist" adı verilen dört sanatçıdan biri olarak seçildi. 2017 yılının sonunda "Paper", Petras için "büyük ihtimalle pop listelerine hükmedecek" dedi ve Petras, Jay Park ile Charli XCX'in "Pop 2" mixtapeinin bir parçası olan "Unlock It"de yer aldı 2018'nin Ocak ayında Nicholas Harwood'un, Petras'ın Lil Aaron düeti olan "Faded" teklisi için çektiği klibin prömiyeri "Noisey" üzerinden yapıldı. Aynı ay "Galore" dergisinin Ocak sayısında boy gösterdi. Petras, Sevgililer Günü için Şubat ayında ayrılık temalı "Heart to Break"i yayınladı. Şarkı 19 Şubat'ta BBC Radio 1'da yayınlamasıyla ilk defa radyolarda çalmaya başladı. 1 Ekim 2018'de Petras, Halloween temalı EP'si "Turn Off the Light, Vol. 1"'ı yayınladı. EP "The Mistress of the Dark" lakaplıElvira düetine sahipti ve Petras'ın alışılmış çizgisinin dışında bir projeydi. Daha sonra Petras, çıkış albümünden her ay bir tekli yayınlayacağını açıkladı. Kasım 2018'de Cheat Codes'un "Feeling of Falling" şarkısında yer aldı. Petras, TWICE'ın 6. EP'si olan "Yes or Yes"'den bir şarkı olan "Young & Wild"a yardımcı yazarlık yapmıştır. 2019'un Şubat ayında Petras, "1,2,3 Dayz Up" featuring Sophie, "If U Think About Me..." ve "Homework" featuring Lil Aaron adlarında üç tekli yayınladı. Petras, çıkış albümü "Clarity'yi" 28 Haziran 2019'da yayınladı. Mayıs ve Haziran boyunca Petras, her hafta albümün çıkışına öncülük edecek şarkılar yayınladı. Haziran ayında Petras, Kuzey Amerika ve Avrupa genelinde 24 ayaklı olan Broken Tour'a başladı. Petras, Kesha'ya cinsel saldırıda bulunma iddialarıyla halk tarafından tepki alan Dr Luke ile çalışmaya devam etti. Petras, aynı ay hem "Galore" dergisinin hem de "Notion" dergisine kapak oldu. Albümün yayınlanmadan "All I Do Is Cry" ve "Sweet Spot" şarkıları promo teklileri olarak piyasaya sürüldü. Bu ikiliyi takiben "Icy", albümün çıkış teklisi olarak yayınlandı. Petras, tekliyi tanıtmak için podcast'lerde ve web dizilerinde yer adlı ve bunlara ek olarak "Zach Sang Show"'a bir röportaj verdi. Ağustos ayında Petras, "Turn Off the Light, Vol. 1"'ın sınırlı plak üretiminin olacağını ve satışının Urban Outfitters üzerinden yapılacağı açıkladı. Petras, "Turn Off the Light, Vol. 2"'nun ilkinden tam bir yıl sonra yayınlanacağını da duyurdu. 1 Ekim 2019'da Petras'ın ikinci stüdyo albümü "Turn Off the Light" yayınlandı. Albümde "Vol. 1"'dan şarkılar ve ayrıca dokuz yeni parça vardı. Kim Petras ayrıca EDM, dans pop ve elektropop yapan bir pop sanatçısı. 1990'ların sonu / 2000'lerin başının pop müziğini ve 1980'lerin Italo disco'sunu kendi müziğinin temeli olarak görüyor. İlham aldıkları arasında Britney Spears, Christina Aguilera, Kylie Minogue, Madonna ve Spice Girls, gibi pop isimlerinin yanı sıra Boy George, Debbie Harry, Queen, Freddie Mercury, Judy Garland, Baby E, Lil Aaron, ve Liz Y2K gibi isimler de yer almaktadır. Bir röportajda Petras, "Bana göre pop müzik sorunlarımdan kaçmanın bir yolu. Kulaklıklarımı takabilir ve beni rahatsız eden her şeyi unutmak için üç buçuk dakika müzik dinleyebilirim. Benim için her zaman böyle oldu. Pop müziğin hayatımı kesinlikle birçok yönden kurtarmış olduğunu hissediyorum." diye açıkladı. Çıkış yapmasının ardından Petras, "Nasty Galaxy" tarafından "popun yeni prensesi" olarak adlandırıldı. Bu lakabı daha sonra "Billboard", "ABC News", "V", ve "Idolator" gibi yayınlar da onun için söylediler."" Devlet Polisi (Arnavutluk) Devlet Polisi (), Arnavutluk'un ulusal polis teşkilâtıdır. 13 Ocak 1913 tarihinde ülkenin bağımsızlığının ardından kurulmuş olup kamu düzenini korumak ve yasaları uygulamaktan sorumludur. Merkezi başkent Tiran'da yer almaktadır. Devlet Polisi, asayiş, trafik, sınır, Hızlı Müdahale Kuvveti, Shqiponjat ve RENEA olmak üzere altı branşa ayrılır. Alışamadım (albüm) Alışamadım, Sibel Bilgiç'in ilk stüdyo albümü. Yaklaşık 1 yılda hazırlanan albümden ilk olarak Ekim 1996'da Alışamadım'a klip çekildi. Köşe yazarı İpek Durkal, 26 Ekim 1996'daki bir yazısında Bilgiç'in Alışamadım ile yaptığı çıkışı diğer şarkılarla sürdüreceği kaliteli bir pop albümü yorumunda bulundu. İkinci klip Ocak 1997'de “Yazlar Bitti”'ye çekildi. Bilgiç, 6 Mart 1997'de düzenlenen 3. Kral TV Video Müzik Ödülleri'nde "En İyi Çıkış Yapan Kadın Sanatçı" kategorisinde aday gösterildi. CristÃ³bal Vaca de Castro Cristóbal Vaca de Castro ( d.1492, Izagre, León, İspanya - 1566, Valladolid, İspanya) Peru'da yaşamış bir İspanyol sömürgecidir. Vaca de Castro'nun ebeveynleri Garci Diez de Castro ve Guiomar Cabeza de Vaca’dır.Salamanca’da hukuk okumuştur. María Magdalena de Quiñones y Osorio ile evlenmiş, ondan sekiz çocuğu olmuştur. 1536'da Valladolid Kraliyet "Audiencia'sında" "oidor" (yargıç) seçilmiştir. 9 Eylül 1540'da Santiago Düzeni’nın bir şövalyesi seçilmiştir. 1540 yılında İmparator V. Charles tarafından , Yaşlı Diego de Almagro suikastinden sonra Gonzalo Pizarro ve Genç Diego Almagro fraksiyonları arasındaki düzeni geri getirmek için gönderilmiştir. Vaca de Castro dürüstlük, anlayış ve cesaret adamı olarak ün yapmıştır. Resmi unvanı "juez pesquisidor" (özel dedektif) tir. Francisco Pizarro‘nun ölmesi durumunda koloni hükûmetini devralma yetkisine sahip olmuştur. 5 Kasım 1540'da Sanlúcar de Barrameda’dan yelken açmış, Ocak 1541'de Panama’ya gelmiştir. Panama’dayken, başkan olarak Audiencia'yı yeniden düzenlemiştir. Daha sonra Peru'ya yelken açmış, ancak kötü hava koşullarından dolayı Buenaventura’ya (Kolombiya) inmek zorunda kalmıştır. Buenaventura’dan kara yoluyla Cali'ye doğru ilerlemiş, hastalık nedeniyle burada üç ay kalmıştır. Cali’deyken, Sebastián de Belalcazar ve Pascual de Andagoya arasındaki yargı anlaşmazlığında arabuluculuk yapmıştır. Peru yolundayken, Popayán'da Francisco Pizarro suikastı’nı ve Diego de Almagro’nun vali olarak seçildiğini öğrenmiş, 25 Eylül 1541'de Quito'ya gelmiş ve burada kraliyetçi güçleri arkasından birleştirmiştir. Kendisini koloninin valisi yapacak kadar önemli sayıda asker yetiştirmiş, Francisco de Carvajal tarafından da desteklenen Diego de Almagro’yu 16 Eylül 1542'de Chupas ovalarında yenmiştir. Almagro yenilgiden sonra kaçmaya çalışmış ama başarısız olup esir alınmıştır. Pizarristas tarafından baskı altına alınmış olan Vaca de Castro, Almagro’nun infazını emretmiştir. Yeni kanunlar 1542'de kabul edilmiş, Bu kanunlarla Encomienda sisteminin en bariz suistimallerini yasaklamak ve sonunda sistemi tamamen ortadan kaldırmak istemişlerdir. Yeni Kanunlar, Gonzalo Pizarro, eski sistemin diğer destekçileri ve Vaca de Castro için zorluk yaratmıştır. Vaca de Castro davalarını Kraliyet'e sunmayı kabul etmiştir. Daha sonra çabalarını iletişim araçlarını geliştirerek, kroslar arası seyahat için hanları düzenleyerek ve madenlerdeki işgücünü denetleyerek ülkeyi geliştirmek üzerine yoğunlaştırmıştır. 1543'te Río de la Plata'ya, Diego de Rojas'ı ve 200 adamı göndermiş,Tucumán bu sayede keşfedilmiştir. 1544'te Peru'nun ilk valisi Blasco Núñez Vela tarafından Gonzalo Pizarro isyanına sempati duyma suçlamasıyla tutuklanmıştır. El Callao'da hapsedilmiş, daha sonra gemi ile Panama'ya ve daha sonra İspanya'ya gönderilmiştir. İspanya'da yasadışı zenginleşme suçlamasıyla hapsedilmiş, ancak üç yıl hapis cezasından sonra suçlamalardan arındırılmıştır. Daha sonra Santiago Emri'nin Komutanı seçilmiştir. 1557 ve 1561 yılları arasında Kastilya Konseyi başkanlığı yapmıştır. 1566'da Valladolid’deki San Agustín manastırında hayatını kaybetmiştir. COVID-19 pandemisi COVID-19 pandemisi veya koronavirüs pandemisi, 1 Aralık 2019 tarihinde Çin'in Hubei bölgesinin başkenti olan Vuhan'da ortaya çıkan virüs salgını. Çeşitli hastalarda belirli bir neden olmaksızın gelişen ve tedavi ile aşılara cevap vermeyen bir zatürre görülmesi üzerine SARS-CoV-2 olarak adlandırılan yeni bir koronavirüs teşhis edildi. Kişiden kişiye bulaşabilen virüsün bulaşma oranı 2020 Ocak ortasında büyüme gösterdi. İlerleyen zamanlarda Avrupa, Kuzey Amerika ve Asya-Pasifik'te yer alan çeşitli ülkelerde yaşanan virüs vakaları rapor edilmeye başlandı. 11 Mart 2020'de Dünya Sağlık Örgütü tarafından küresel salgın ilan edildi. 13 Mart 2020'de Avrupa'nın artık koronavirüs krizinin merkez üssü hâline geldiğini bildirdi. tarihi itibarıyla dünyada onaylanmış vaka, iyileşen varken virüs nedeniyle hasta hayatını kaybetti. Virüs ile temastan semptomların oluşmasına kadar geçen sürenin 2 ile 27 gün sürdüğü hastalıkta, virüsün belirtiler ortaya çıkmadan önce de bulaşıcı olduğuna dair bazı kesin olmayan kanıtlar bulunmaktadır. Hastalık semptomları arasında yüksek ateş, öksürme, nefes almada güçlük ve koku algısını kaybetme bulunmakta olup virüs ölüme sebep olabilmektedir. Hastalığın yol açtığı ilk ölüm 9 Ocak 2020'de meydana gelmiştir. Bilimsel çalışmalar, virüsün daha çok kişiye bulaştığını ancak bu kişilerde virüsün henüz tespit edilmediğini tahmin etmektedir. Çin dışında gerçekleşmiş ilk bulaşma Vietnam'da bir babanın oğluna geçirmesi şekilde meydana gelmiş, ailenin rol oynamadığı ilk bulaşma vakası ise Çinli bir iş adamından Alman bir adama bulaşması ile 22 Ocak'ta Almanya'nın Bavyera eyaletinde yaşanmıştır. Çin dışında gerçekleşen ilk ölüm 1 Şubat 2020 tarihinde, COVID-19, Influenza B ve Pnömokok'un bulaşmış olduğu bir adamın hayatını kaybetmesi ile Filipinler'de meydana gelmiştir. Yanıt olarak Hubei eyaletindeki 57 milyon kişinin yaşadığı 16 şehir tam veya kısmi karantinaya alındı. Kentlerdeki tren, uçak ve uzun süreli otobüs seferleri durduruldu. Salgın korkusu sebebiyle yeni yıl etkinlikleri iptal edildi, turistik yerler kapatıldı. Hong Kong da alarm seviyesini en üst düzeye çıkartarak okulları Şubat ortasına dek kapattı. COVID-19'un temel çoğalma sayısına yönelik çeşitli tahminler hesaplanmıştır. Bu tahminler 2,13 ile 3,11 arasında yer almakta olup, tamamı bir salgının kendiliğinden ortadan kalkmasını getirecek 1 sayısının üzerindedir. 22 Ocak 2020 tarihine dek kesin laboratuvar teşhisi konulabilen ilk 425 hastanın Vuhan'daki araştırmacılar tarafından yapılan analizi, virüsün ilk defa insandan insana bulaşmasının Aralık ayının ortalarında gerçekleştiğini tahmin etti. İlk günlerinde enfeksiyona yakalanan hasta sayısının her 7,4 günde bir ikiye katlandığı da tahminler arasında yer aldı. Hastaların medyan yaşı 59 ve ortalama kuluçka süresi 5,2 gün idi. Virüs insandan insana, havada veya yüzeylerde bulunan virüs içeren damlacıkların nefes yoluyla vücuda girmesiyle bulaşmaktadır. Hastalığın herhangi bir belirti göstermeden de insandan insana bulaşabileceğine dair bulgular mevcuttur, örneğin Almanya'daki ilk bulaşma olayı bu şekilde gerçekleşmiştir. Bunun gibi belirti göstermeden bulaşma vakalarının salgının yayılmasında ne kadar rol oynadığı bilinmemektedir, eğer oynadığı rol büyükse bu salgının kontrol edilmesini zorlaştıracaktır. Bulaştırıcı taşıyıcı kişi bulunduğu ortamda nefes alıp vermesi, konuşması, hapşırması, öksürmesi, ile ortama virüsleri dağıtır, o ortamda bulaştırıcı kişi gitse bile virüsler ortam şartlarına göre bir süre daha hayatta kalabilir, ortam havalandırılmıyorsa virionla ortamda bulunmaya devam eder ve bu süre içerisinde başka birisi geldiği zaman gelen kişi virüsle enfekte olabilir. Koronavirüsler, tek iplikçikli pozitif polariteli RNA içeren genoma sahiptirler. Virüslerin bir algıları olup olmadığı günümüzde bilinmediğinden, canlı veya cansız olarak ayırılamamaktadırlar. Bu yüzden sınıfları partikül türü olarak adlandırılırlar. Metabolizmaları yoktur, hücre dışında kristaleşip cansız olarak hayat sürerler, uygun hücreye ulaşırlarsa hücre içine genomlarını bırakarak, hücreye kopyalarını ürettiriler, hücre patlar, yeni üretilen virüsler diğer hücrelere doğru harekete geçer (Bu seyir virüsün türüne göre değişiklik göstermektedir). 1 adet Covid-19 100 nm çapındadır, çapında 1500 civarı atom bulunur, toplam 200 milyon civarı atom içerir. Virüsler bakterilerden küçüktürler ve az sayıda atomdan oluşurlar. Bir hapşırıkta ufak bir damlacık içinde trilyonlarca virüs bulunabilmektedir. Bilimsel araştırma kurumları tarafından açıklanan makalelere göre süre bilgileri güncellenmelidir, aşağıdaki farklı yüzeylerde farklı saatler ve günler süresince yaşayabiliyorlar, bu sürelerden sonra ölüyorlar. Virüs bulaşmış yüzeylere ellerimiz nemli ya da ıslak olarak dokunduğumuz zaman virüsler ele hemen geçer. Yapılan çeşitli araştırmalarda ortam şartlarına göre değişebilmekle beraber Hastalık, 2-14 (27'ye kadar çıkabilir) gün süren bir kuluçka süresinden sonra birden başlayan yüksek ateş, öksürük ve nefes darlığı ile karakterlidir. Bazı hastalarda boğaz ağrısı ve burun akıntısı da görülmüştür. Hastalık genellikle orta-ağır bir klinik seyir göstermektedir. Hastalığın komplikasyonları ağır pnömoni, septik şok, akut respiratuvar distres sendromu (ARDS), çoklu organ yetmezliği ve ölüm olarak duyurulmuştur. COVID-19'un şu anda etkili bir ilaç tedavisi veya aşısı yoktur, ancak geliştirme çabaları devam etmektedir. "Grip benzeri" ateş, nefes alma güçlükleri, öksürük ve diğer semptomları vardır. Enfeksiyonu önlemek için WHO, "düzenli el yıkama, öksürme ve hapşırma sırasında ağız ve burnu örtme ve solunum yolu hastalığı belirtileri (öksürme ve hapşırma gibi) gösteren herhangi biriyle yakın temastan kaçınmayı öneriyor. Genel insan koronavirüsleri için spesifik bir tedavi olmamasına rağmen ABD, CDC'si, virüs bulaşmış bir kişinin düzenli grip ilaçları alarak, sıvı tüketerek ve dinlenerek semptomlarını hafifletebileceği konusunda genel öneriler sunmaktadır. Bazı ülkeler, özellikle anakara Çin'i ziyaret ettiyse, insanların grip benzeri semptomları doktorlarına bildirmelerini istemektedir. Türkiye Cumhuriyeti Sağlık Bakanlığı tarafından açıklanan riskli bölgelere gidecek kişilerin kişisel olarak alabileceği önlemler: 22 Ocak 2020'de AFC, koronavirüs salgını dolayısıyla, daha önce Vuhan'da oynanması planlanan Bayanlar Olimpiyat Eleme Turnuvasının A Grubu maçlarını (Avustralya, Çin Halk Cumhuriyeti, Tayvan ve Tayland'dan ilgili kadroları içeren) Nanjing'e taşıyacağını açıkladı. Vuhan'ın içine ve dışına seyahatlerde etkili bir karantina, 23 Ocak 2020 saat 10'dan itibaren uygulanmaya başlandı. Vuhan'a ve Vuhan dışına uçuşlar ve trenler, halk otobüsleri, metro sistemi ve uzun mesafe otobüsleri bir sonraki duyuruya kadar askıya alındı. Çin'in Xinhua Haber Ajansı'na göre, bu girişim, virüsün Vuhan'dan yayılmasını durdurmak ve insanların sağlık ve güvenliğini sağlamak için bir çabadır. Büyük ölçekli toplantıların ve grup turlarının da askıya alınması direktifi verildi. Karantinadan sonra, artan gıda fiyatları ve hastaneye gidecek sağlık personeli için zorluk da dâhil olmak üzere çeşitli lojistik konular meydana geldi. Bunun ardından, Hubei bölgesinde bulunan en az 15 şehirde daha ulaşım benzer şekilde kısıtlandırıldı. Pekin'deki Yasak Şehir, geleneksel tapınak fuarları ve diğer kutlama amaçları toplantılar dâhil olmak üzere birçok Yeni Yıl etkinlikleri bulaşma korkusuyla iptal edildi. Hong Kong ayrıca bulaşıcı hastalık yanıt düzeylerini en üst seviyeye çıkardı ve acil durum ilan etti, Şubat ortasına kadar okullarını kapattı ve Yeni Yıl kutlamalarını iptal etti. Çin sadece virüsten etkilenen kişileri tedavi etmek için 10 gün içinde tamamlanması planlanan 1000 yataklı hastaneyi inşa etmeye başladı. Bu hastanede sadece Vuhan salgınından etkilenen kişilerin tedavi olması planlanıyor. Çin Maliye Bakanlığı yaptığı açıklamada, 29 Ocak'tan itibaren yeni tip koronavirüs salgınıyla mücadele için 3,94 milyar dolar ek bütçe ayrıldığını bildirdi. 30 Ocak tarihinde Dünya Sağlık Örgütü, hastalığın diğer ülkelere ve Çin'in bütün eyaletlerine yayılması nedeniyle uluslararası acil durum ilan etti. Bir virüs salgınını yönetmenin önemli bir yolu epidemi zirvesini erteleyip zayıflatmak, bir diğer deyişle epidemi eğrisini yassıltmaktır. Bu sayede sağlık sisteminin aşırı yüklenmesi önlenir ve bir aşı ya da tedavinin geliştirilmesi için zaman kazanılır. İlaç kullanımı gerektirmeyen el temizliği, maske kullanımı ve bireysel karantina gibi kişisel önlemler; okulların kapatılması ve toplu etkinliklerin iptali gibi toplumsal önlemler; yüzeylerin temizlenmesi gibi çevresel önlemler ile virüsün yayılması yavaşlatılabilir. Çin yönetimi, salgının şiddeti anlaşıldıktan sonra bütün bir şehri karantinaya almak gibi çok daha ciddi önlemlere başvurdu. Diğer ülkeler de virüsün yayılımını sınırlamak için çeşitli önlemler aldılar. Örneğin, Güney Kore toplu taramalar, yerel karantinalar ve etkilenmiş bireylerin gözetimini başlattı; Singapur hastaların kendini karantinaya alması için maddi yardımlar verdi ve karantinaya uymayanlara cezalar getirdi; bu sırada Tayvan maske üretimini hızlandırdı ve ilaç stoklamayı yasakladı. Aşk Çarpsın Beni Aşk Çarpsın Beni, Sibel Bilgiç'in ikinci EP albümü. Bilgiç, repertuvarı belirlerken 1700 şarkı arasından farklı sound'lar içerenleri seçtiğini açıkladı. İlk olarak “Alıştım Ben” adıyla çıkarılması planlanan EP Mayıs 2012'de Aşk Çarpsın Beni ismiyle Seyhan Müzik'ten yayımlandı. İlk klip Mayıs 2012'de “Aşk Çarpsın Beni”'ye, ikinci klip Kasım 2012'de Melike Önay yönetmenliğinde “Giden Gider”'e çekildi. Coolidge etkisi Coolidge etkisi, hayvanlarda ve insanlarda görülen biyolojik bir fenomendir, Erkeklerin yeni bir dişi ile cinsel ilişkiye girdiği her seferde, yenilenen cinsel ilgi göstermesidir. Coolidge etkisi, cinsel duyarlılıkta bir artışa ve refrakter dönemde bir azalmaya bağlanabilir. Bu fenomenin evrimsel yararı, bir erkeğin birden fazla kadını dölleyebilmesidir. Erkek, birden fazla dişinin başarılı döllenebilmesi için tekrar tekrar enerji ile dolabilir. Bu tip bir çiftleşme sistemi, bir erkeğin birden fazla kadın arkadaşa sahip olduğu çok eşlilik olarak adlandırılabilir, ancak her dişi sadece bir veya birkaç erkek arkadaşla çiftleşir. EKAM EKAM ( "Eidiki Katastaltiki Antitromokratiki Monada"; "Özel Terörle Mücadele Birimi"), Yunan Polisi'ne bağlı terörle mücadele birimidir. Birim, 1978 yılında Yunan Jandarması ve Şehirler Polisi'nin iki terörle mücadele birimi olarak kurulmuş olup 1984 yılında iki kurumun birleşmesiyle günümüz halini almıştır. EKAM, gerekli görüldüğünde Yunanistan'ın her yerinde ve yurtdışında da faaliyet gösterebilmektedir. Birim, çeşitli rehine kurtarma durumları ve birçok tehlikeli suç olayları ile mücadelede katkıda bulundu. EKAM, 17 Kasım ve Devrimci Halk Mücadelesi gibi örgütler ile mücadele de önemli rol oynadı. 2019 UEFA Avrupa 21 Yaş Altı Futbol Şampiyonası 2019 UEFA Avrupa 21 Yaş Altı Futbol Şampiyonası (ayrıca bilinen adıyla UEFA 21 Yaş Altı Euro 2019), UEFA tarafından organize edilen 22. Avrupa 21 Yaş Altı Futbol Şampiyonası (23 yaş altı ile beraber 25). 16 - 30 Haziran 2019 tarihleri arasında süren turnuvaya ev sahipliğini İtalya yaparken, bazı maçlar San Marino'da oynanmıştır. Ülkelerin ev sahipliği 9 Aralık 2016 tarihinde UEFA'nın İcra Komitesi tarafından Nyon, İsviçre'de kabul edilmiştir. Turnuvada toplam 12 takım yer almıştır ve turnuvaya tarihi ve sonrasında doğan futbolcular turnuvaya katılabilmiştir. Olimpiyatlardan bir yıl önce düzenlenen 21 Yaş Altı Şampiyonaları ile aynı olan bu turnuva, Olimpyatlardaki futbol turnuvası için Avrupa elemeleri niteliğinde olmuştur. Turnuvanın en iyi dört takımı Japonya'daki 2020 Yaz Olimpiyatları erkekler futbol turnuvasına katılmaya hak kazanmıştır. Kazanan takımlar 23 yaş altı millî takımlar tarafından temsil edilmektedir ve en fazla üç daha yaşlı oyuncuya izin verilmektedir. Olimpiyat Oyunlarına katılmaya hak kazanan dört takım, bu şampiyonanın eleme turlarına hak kazanan takımlardır. Bu şampiyona, ilk kez video yardımcı hakem (VAR) sistemi kullanılan ilk UEFA Avrupa 21 Yaş Altı Şampiyonasıdır. İtalya Futbol Federasyonu, 2019 yılında İtalya'nın San Marino Futbol Federasyonu'nu da kapsayan turnuvaya ev sahipliği yapacağını açıklamıştır. İtalya ve San Marino, 9 Aralık 2016'da Nyon'daki UEFA İcra Komitesi toplantısında turnuvaya ev sahibi olarak atanmıştır. 55 UEFA ülkesinin tamamı turnuvaya katılmıştır. Ev sahibi İtalya, otomatik olarak elemeleri geçerken (diğer ev sahini San Marino otomatik katılmamıştır), diğer 54 takım turnuvanın son 11 takımına kalabilmek için elemelerde mücadele etmiştir. Mart 2017'den Kasım 2018'e kadar süren elemeler iki turdan oluşmuştur: Aşağıdaki takımlar 2019 UEFA Avrupa 21 Yaş Altı Futbol Şampiyonası'nda yer almıştır. "Not: Tüm katılım istatistikleri yalnızca 21 yaş altı dönemini (1978'den beri) kapsamaktadır." Kura çekilişi 23 Kasım 2018 tarihinde Orta Avrupa Yaz Zaman Dilimi'ne (UTC+1) 18:00'da, Sant'Agata Bolognese'deki Lamborghini merkezinde gerçekleşmiştir. Kura çekimi Mia Ceran tarafından sunulmuş ve çekiliş 2000 yılında turnuvayı kazanan takımda yer alan Andrea Pirlo tarafından yapılmıştır. 12 takım, dörder takımdan oluşan üç gruba çekilmiştir. Ev sahibi ülke İtalya, çekilişte A1 pozisyonunda yer alırken, diğer takımlar aşağıdaki aşamaya göre hesaplanan eleme aşamasının bitiminden sonra katsayı sıralarına göre konumlanmıştır: Gruplar ev sahibi veya 1. torbadan bir takım (B1 veya C1 konumuna çekilmiş), 2. torbadan bir takım ve 3. torbadan iki takım (gruplar halinde 2-4 pozisyonlarından herhangi birine çekildi) gelecek şekilde ayarlanmıştır. Kura torbaları aşağıdaki gibidir: 9 Aralık 2016 tarihinde İtalya Futbol Federasyonu'nun önceden seçmiş olduğu stadyumlar (biri San Marino içinde): Video Yardımcı Hakemler (VAR) Her millî takım, açılış maçından en az 10 tam gün önce üçü kaleci olmak üzere 23 oyuncudan oluşan bir kadro belirlemek zorundadır. Eğer bir oyuncu, takımın ilk maçından önce turnuvaya katılmasını engelleyecek şekilde sakatlandıysa veya oyuncunun sakatlığı yeterince ağırsa, başka bir oyuncu ile değiştirilebilir. Grubun kazananları ve en iyi ikincileri yarına finale yükselmiş ve 2020 Yaz Olimpiyatları'na katılma hakkı kazanmıştır. Grup maçlarında iki veya daha fazla takım arasında eşitlik olduğu durumlarda aşağıdaki kriterler uygulanmıştır: Tüm maç süreleri OAYZD (UTC+2). Yarı final eşleşmeleri ikincilerin durumuna bağlıdır (Regulations Article 17.02): Eleme turlarında 90 dakikalık beraberlik sonucunda uzatma, uzatmalarda da beraberlik hâlinde penaltı atışlarına geçilmektedir. 1 kendi kalesine; Turnuvanın sonunda aşağıdaki ödüller verilmiştir: Turnuvadan sonra 21 Yaş Altı Turnuva Ekibi UEFA Teknik Gözlemcileri tarafından seçilmiştir. Aşağıdaki dört takım 2020 Yaz Olimpiyatları erkekler futbol turnuvasına katılma hakkı kazanmıştır. İngiltere Olimpiyat ülkesi olmadığı için Olimpiyatlar için uygun değildir (dört İngiliz futbol federasyonu arasında Büyük Britanya kadın takımına girmek için bir anlaşmaya varılırken, erkekler takımı için herhangi bir anlaşmaya varılamamıştır). 21 maçın tamamı satılmamış pazarlar için UEFA.tv aracılığıyla canlı olarak yayınlanmış ve ayrıca UEFA YouTube kanalı aracılığıyla dünyanın dört bir yanındaki tüm bölgeler için özetler yapılmıştır. Dövülmüş çocuk sendromu Batılı kaynaklarda "Battered child syndrome" olarak nitelenir. Çocukların şiddet görmesi olgusudur. Çocuklar genellikle 3 yaşın altındadır. Şiddet gösterenler ebeveynler ya da bakıcıdır. Çocuklara uygulanan fiziksel şiddetin bir başka türü "Hırpalanmış çocuk sendromu"dur. 1-Ailenin verdiği anamnezdeki farklılık ve çelişkiler, 2- Tedavi için gecikilmiş başvuru, 3- Anamnez ile lezyonların bağdaşmaması, 4-Değişik yaşlardaki yumuşak doku lezyonları (şişmiş üst dudak, yırtık frenulum, değişik renklerde ekimozlar, ısırık izleri, yanıklar) 5-Değişik yaşlarda kemik kırıkları, 6-Değişik olaylarda farklı sağlık kuruluşlarına başvurulmuş olması, 7- Aile durumu (istenmeyen gebelik, parçalanmış aile, işsizlik, anti-sosyal davranışlar, alkol ve toksik madde bağımlılığı) Forge of Empires Forge of empires InnoGames tarafından geliştirilen tarayıcı tabanlı bir strateji oyunudur. Oyun 17 Nisan 2012'de piyasaya sürüldü. 2013'te televizyon reklamları oyunun 10 milyon kullanıcı kaydına ulaşmasına yardımcı oldu. 2014'te İPhone ve İPad, 2015'te ise Android için piyasaya sürüldü. Letsizm Letsizm, somut evrenin ötesinde "bir şey" olduğu, ama bu "bir şeyin" tanımsız ve bilinmez nitelikleriyle kaldığı bir inanç biçimi. Letsist bir kimse ona yöneltilen ""Tanrıya inanıyor musunuz"" sorusuna ""Hayır, ama bir şeyler olmalı"" şeklinde yanıt veren kimsedir. Imgur Imgur (, imgur olarak stilize edilir) Alan Schaaf tarafından 2009 yılında kurulan Amerikan çevrimiçi görüntü paylaşım topluluğu ve görüntü barındırma sitesi. Şirket 2009 yılında Athens, Ohio'da Alan Schaaf'ın Ohio Üniversitesi'nde bilgisayar bilimi konusunda bir yan projesi olarak başlatıldı. Imgur, benzer hizmetlerde karşılaşılan kullanılabilirlik sorunlarına yanıt olarak tasarlanmıştır. Reddit online topluluğu için bir "hediye" olacak şekilde planlanan sistem, ilk beş ayında günde bin görüntülenmeden günde bir milyon toplam sayfa görüntülemesine ulaşmıştır. Imgur, Facebook, Reddit ve Digg gibi sosyal medya web sitelerinde popülerliğinin artmasının ardından yaygın olarak tanınmıştır. Ekim 2012'de Imgur, kullanıcıların görüntülerini doğrudan site üzerinden paylaşmasına olanak tanıyacak şekilde işlevselliğini artırdı. Başlangıçta İmgur, web barındırma hizmeti maliyetlerini bağışlar ile karşılıyordu. Site büyüdükçe talebi karşılamak için ek gelir kaynaklarına ihtiyaç duyuldu. Display reklamlar Mayıs 2009'da tanıtıldı; sponsorlu görüntüler ve self-servis reklamlar 2013 yılında başladı. Büyümesini ölçeklendirmek ve yönetmek için Imgur, Voksel'e yerleşmeden önce ilk yıl içinde üç farklı barındırma sağlayıcısı kullandı. 2011'in sonlarında ise Amazon Web Services'a geçti. Ocak 2011'de şirket Ohio'dan San Francisco'ya taşındı. Haziran 2013 itibarıyla 10 çalışanı vardı, TechCrunch'ın 2012 Crunchies Ödülleri'nde Best Bootstrapped Startup ödülünü kazandı. 2016 yılında Reddit, yerel görüntü barındırma özelliğini tanıttı. Bu özellik imgur kullanımında önemli bir düşüşe neden oldu. Imgur, Türkiye’de, yasadışı yollarla ilaç satışı yapmak isteyen bazı şahısların paylaşımları sebebiyle, i.imgur.com ise Çağlayan’daki İstanbul Adliyesi’nde DHKP-C üyesi iki kişi tarafından öldürülen Savcı Mehmet Selim Kiraz’ın fotoğrafları nedeniyle engellenmiştir. Gerekçe olarak Sağlık Bakanlığı Türkiye İlaç ve Tıbbi Cihaz Kurumu'nun (TİTCK) "14 Ekim 2017" tarihli, "61762938-000-E.205963" sayılı kararı gösterilmiş, ancak sosyal medya ve haber sitelerinde bu kararın öncesinde de sitenin engelli olduğuna dair paylaşımlar yapılmıştır. 2015 yılında kullanıcılar Imgur'a ""Ulaşmaya çalıştığınız internet sitesi İstanbul 1. Sulh Ceza Mahkemesi’nın 03.04.2015 tarihli 2015/1644 d. iş ve / sayılı kararı ile erişime engellenmiştir."" ibaresi ile erişememeye başladı. Engeli delmek isteyen kullanıcılar DNS değiştirerek siteye ulaşamadı bir süre Imgur tarafından sunulan 0imgur.com adresindeki alternatif sunucuyu kullanarak erişim sağlamaya devam ettiler daha sonraları kullanıcılar sadece VPN ile girebilmiştir. Erişimin engellenmesi ile ilgili Ankara 14. İdare Mahkemesinde Sağlık Bakanlığı ve Erişim Sağlayıcıları Birliği'ne karşı İfade Özgürlüğü Derneği'nden Bilgi Üniversitesi Hukuk Fakültesi Öğretim Üyesi Prof. Dr. Yaman Akdeniz ve insan hakları hukukçusu Kerem Altıparmak tarafından Anayasa'ya aykırı olduğu iddiası ile iptal davası açılmıştır. Akdeniz olayı şöyle açıklamıştır;"Her iki adresin kapatılmasına gerekçe resimlerin artık sitede olmadığını açtığımız davada mahkemeye iletmiştik fakat mahkeme bizi kale almadı ve davayı kaybettik. Daha sonra mahkemenin kararını istinafa taşıdık. Burada da erişim yasağına konu resimlerin artık sitede yer alamadığına dair Mart 2019'da bir dilekçe verdik ama istinaf aşamasında aylardır bir gelişme yok." Ayrı olarak açılan diğer bir davanın sürecini sitenin avukatı Güray Balıktay şöyle açıklamıştır;"Imgur.com’a erişim engeli kararını veren kurumlar ile bir takım görüşmelerimiz oldu. Söz konusu ilaç satış gönderilerinin artık sitede olmadığını söyledik fakat kurum mahkeme kararı olmadan adım atamayacağını söyleyince Ekim ayının sonuna doğru dava açtık. Imgur'un erişime açılması da, mevcut erişim engeli yasağının kaldırılmasına ilişkin olarak açtığımız davada alınan yürütmeyi durdurma kararı sonucunda gerçekleşti. Henüz yargı aşaması devam etmekle birlikte, mahkeme 22 Ocak 2020’de, davalı kurum kararının yürütülmesinin durdurulmasına karar verdi. İlgili yürütmeyi durdurma kararı, davalı kurum tarafından hızlı ve özverili bir şekilde Erişim Sağlayıcıları Birliği'ne iletildi ve www.imgur.com alan adı üzerindeki erişim engeli, dava sonuçlanana kadar kaldırılmış oldu." 5 Şubat 2020 tarihi itibarıyla erişim engeli, dava sonuçlanana kadar kaldırıldı. e-Devlet'in Erişim Sağlayıcıları Birliği - Web Sitesi Erişim Engeli Sorgulama hizmeti aracılığıyla yapılan sorgularda kullanıcılar ""Sorguladığınız web adresine, an itibari ile mahkeme kararıyla konulmuş bir erişim engeli bulunmamaktadır"." ibaresiyle karşılaştı. Anayasaya aykırı olduğu iddiası ile açılan dava ise devam etmektedir. Takakeishō Mitsunobu (貴 景 勝 光 信 , d. 5 Ağustos 1996, Hyōgo Eyaleti, Japonya) Japon profesyonel sumo güreşçisi. İlk profesyonel karşılaşmasına Kasım 2014 yılında çıkmış ve Ocak 2017 yılında sumodaki en üst lig olan makuuchi'ye katılmıştır. Kasım 2018'de "makuuchi" seviyesi şampiyonluğu kazandı ve mart 2019'da sumodaki en yüksek ikinci rütbe olan "" rütbesine yükseldi. Maybach Exelero Maybach Exelero, Maybach tarafından 2004 yılında üretilen bir Grand tourer konsept otomobil modelidir. Araç, Stola ve DaimlerChrysler ortaklığı ile geliştirilmiş olup ilk olarak 2005 yılında Berlin'de Tempodrom'da tanıtılmıştır. Maybach Exelero, Goodyear'ın Alman yan kuruluşu olan Fulda tarafından yeni Carat Exelero lastik serisini test etmek üzere tasarlanmaya başlandı. Maybach ile işbirliği içinde, Exelero'nun ilk tasarımı Maybach SW 38 esinlenildi ve Maybach 57 platformuna kuruldu. Fulda'nın bir diğer önemli tasarım şartı, otomobilin Exelero lastiklerinin fiziksel sınırlarının test edilebilmesi için 350 km/s üzerindeki hızlara ulaşabilmesi gerektiğiydi. Exelero'nun son tasarımı Pforzheim Uygulamalı Bilimler Üniversitesi Ulaştırma Tasarım Okulu'ndan dört öğrenci tarafından gerçekleştirildi. Exelero, Maybach tarafından üretilen ve 60º monte edilen 5.9 litre hacminde twin turbo V12 motorla güçlendirilmiştir. Her silindirin 3 valfi ve 9,2:1 sıkıştırma oranı bulunmaktadır. Motor, 5000 devirde 690 bg (515 kW) ve 2500 devirde iken 1,020 N⋅m tork üretmekte olup gücü arka tekerleklere 5 ileri 5G-Tronic otomatik şanzımanla aktarmaktadır. Exelero, 0–100 km/s'ye 4.4 saniyede çıkarken maksimum hızı ise 351 km/s'dir. Gonjasufi Sumach Ecks bilinen adıyla Gonjasufi (d. 1978), Amerikalı vokalist, yapımcı, DJ, aktör ve yogi. Ecks 1978'de Meksikalı bir anne ile Amerikalı-Etiyopyalı bir babanın çocuğu olarak dünyaya geldi. Çocukluk yıllarını Chula Vista, Kaliforniya'da geçirdi. Ecks sanat hayatına erken yaşta atıldı. başlarında "Persephone" adlı operada Güneş Tanrısı Helios'u canlandırdı. 1990'ların başında, San Diego hip hop sahnesinde müzik yayınlamaya başladı; özellikle Masters of the Universe ekibiyle çalıştı. Sumach Valentine ve Randy Johnson sahne adını kullanarak ilk grubu olan Plant Lyphe'de yer aldı. Jelly Belly Jelly Belly jelibon, jöle fasulye ve diğer şekerlemeler üretmektedir. Merkezi Fairfield, Kaliforniya'dadır. North Chicago, Illinois'de ikinci bir üretim tesisi ve Pleasant Prairie, Wisconsin'de bir dağıtım merkezi bulunmaktadır. Ekim 2008'de şirket, Rayong, Tayland'da uluslararası pazar için şekerleme ürettiği 50.000 m²'lik bir üretim tesisi açtı. En çok şans şekeri olarak bilinen eğlenceli "bean boozled" ürünü ile ünlüdür. 2019 UEFA Avrupa 21 Yaş Altı Futbol Şampiyonası Finali 2019 UEFA Avrupa 21 Yaş Altı Futbol Şampiyonası Finali, 30 Haziran 2019 tarihinde İtalya'nın Udine şehrindeki Dacia Arena'da oynanan 2019 UEFA Avrupa 21 Yaş Altı Futbol Şampiyonası finali. Maç, önceki finalde de olduğu gibi İspanya ve Almanya arasında oynanmıştır. İspanya maçı 2-1 kazanarak beşinci Avrupa 21 Yaş Altı Futbol Şampiyonası kupasını kazanmış ve İtalya'nın rekorunu egale etmiştir. 2022 FIFA Dünya Kupası elemeleri - CONCACAF Alt sıralar eleme aşaması 2022 FIFA Dünya Kupası elemeleri - CONCACAF Alt sıralar eleme aşaması, 2022 FIFA Dünya Kupası elemeleri (CONCACAF) alt sıralar gruplarını 1. olarak tamamlayan 8 takımın katıldığı eleme aşamasıdır. Çeyrek final, yarı final ve final çift maçlı eliminasyon sistemi ile oynanır ve kazanan takım kıta play-off maçı oynar. Eşleşmeler kura ile belirlenir. Çağlar Keyder Çağlar Keyder (1947, İstanbul), Türk iktisat tarihçisi. Yüksek tahsilini Amerika Birleşik Devletleri'nde tamamladı. 1969 senesinde Orta Doğu Teknik Üniversitesi Ekonomi Bölümü’ne asistan olarak atandı ve 1982'ye kadar burada çalıştı. Ardından New York Eyalet Üniversitesi'nde sosyoloji bölümü öğretim üyeliğe getirildi. 1994 yılından beri Boğaziçi Üniversitesi Sosyoloji Bölümü’nde öğretim üyesi olarak çalışmaktadır. Keyder'in ilk kitabı olan "Azgelişmişlik, Emperyalizm ve Türkiye" İletişim Yayınları çatısındaki Birikim Yayınları'ndan çıktı. 1982’de "Dünya Ekonomisi İçinde Türkiye" adlı tezi Tarih Vakfı Yurt Yayınları'ndan 1993'te kitap olarak yayımlandı. Türk iktisadı ve toplumsal tarih kategorizesindeki birçok eseri Verso, Metis ve İletişim'den çıktı. Dil balığı Dil balıkları, görünüş itibarıyla son derece enteresan canlılardır. Doğanın muhteşemliğini bir kez daha gözlerimizin önüne seren bu balık türü, sahip olduğu ilginç özelliklerle dikkat çekmektedir. Dil balıkları aşırı yassı, oval vücutlu, asimetrik minik ağızlı balıklardır. Genellikle açık kahverengi tonlarında olan bu balıkların üzerlerinde siyah, beyaz benekler vardır. Bu balıklar çok fazla hareket eden canlılar değillerdir. Bu sebeple çok fazla göç yapmamaktadırlar. Genelde suyun diplerinde yaşarlar ve boyları 20 ila 25 cm arasındadır. Solidae familyasına mensup olan bu güzel canlılar, Ege ve Akdeniz kıyılarında bolca bulunmaktadır. Eti yenebilir ve insanlar genellikle dil balığını oldukça lezzetli bulurlar. Özellikle Kasım – Şubat ayları en lezzetli zamanlarıdır. Bu balıklar Haziran – Temmuz aylarında üremektedir. Adeti ortalama 350 Gram ağırlıktadır. Dil balıkları kamuflaj yeteneğine sahiptir. Can tehlikesi söz konusu olduğunda bu yeteneklerini kullanabilirler. Dil Balıkları beslenme usulleri olarak denizin dibinde yaşayan omurgasız canlıları yiyerek hayatta kalır. Aynı zamanda kendinden ufak balıkları ve böcekleri de yiyebilir. Omega 3 açısından son derece zengin olan dil balıkları, minimum 10 metre derinlikteki sularda yaşamakla birlikte bu derinlik miktarı 500 metreye kadar bile çıkabilir. Genellikle daha çok 100-500 metre arasındaki derinliklerde, dip sularda yaşamaktadır. Dil balığının insan sağlığı açısından şaşırtıcı faydaları vardır. Bu balıkların sesi güzelleştirdiği ortaya çıkmış bir gerçektir. Dil balığı ses tellerine iyi gelmektedir. Bu sesi güzelleştirici etkinin balık fırında pişirilip o şekilde yendiğinde ortaya çıkması da bir başka ilginç bilgidir. Afyon Havalimanı Afyon Havalimanı (IATA: AFY, ICAO: LTAH), Türkiye'nin Afyonkarahisar ilinde yer alan bir havalimanıdır. 1967-1979 arasında sivil uçaklara da hizmet vermiştir. Günümüzde, sadece askerî hava meydanı olarak hizmet vermekte olup 2019 yerel seçim kampanyasında bu meydanın sivil uçuşlar için de kullanıma açılması önerilmiştir. Afyon Havalimanı'nda 2 adet pist vardır. 13R/31L ve 13L/31R pistleri 3000 metre ve 3659 metre çimento pisttir. MSL yüksekliği 1.009 metredir. Kule frekansı 122,1'dir. Avgas ve JET-A1 yakıtlarının ikmali için gerekli ekipman mevcuttur. Lockheed YF-22 Lockheed/Boeing/General Dynamics YF-22, Amerika Birleşik Devletleri Hava Kuvvetleri için tasarlanmış tek kişilik, çift motorlu avcı uçağı ve teknoloji göstericisidir. Hava kuvvetlerinin düzenlediği Gelişmiş Taktik Avcı yarışmasının gösterim/doğrulama aşaması için iki prototipi üretilen tasarım, yarışmada finalist oldu. YF-22, Northrop YF-23'e karşı yarışmayı kazanarak Lockheed Martin F-22 Raptor adıyla üretime girdi. YF-22, üretim modeli olan F-22 ile benzer aerodinamik tasarıma ve düzene sahip olsa da; kokpit, dikey stabilizeleri, kanatların konumu ve tasarımı ile gövde iç yapısında birtakım farklılıklara sahipti. 1980'lerde Amerika Birleşik Devletleri Hava Kuvvetleri, özellikle Sovyetler Birliği'nin Su-27 ve MiG-29 modellerine karşı koymak üzere, elindeki avcı uçaklarının yerini alacak yeni bir model arayışına başladı. Bu amaçla başlatılan Gelişmiş Taktik Avcı projesinde Lockheed, Boeing, General Dynamics, McDonnell Douglas, Northrop, Grumman ve Rockwell tarafından teklifler sunuldu. Finale çıkan teklifler Lockheed ve Northop'tan geldi. Northrop, sunduğu YF-23 modeli üzerine McDonnell Douglas ile beraber çalışmaya devam ederken, Lockheed ise YF-22 teklifini Boeing ve General Dynamics ile ortaklaşa geliştirdi. Lockheed'in inşa ettiği YF-22 prototipi, YF-23'ten daha yavaş ve daha büyük bir radar kesitine sahip olmasına karşın daha çevikti. Bu nedenle Amerika Birleşik Devletleri Hava Kuvvetleri tarafından Nisan 1991'de yarışmanın kazananı olarak seçildi. Seçimden sonra, ilk YF-22 emekliye ayrılarak bir müzeye verilirken; ikinci prototip uçuş testlerini sürdürdü. Bir kazanın ardından ise anten deneme aracı rolüne aktarıldı. 1981'de Amerika Birleşik Devletleri Hava Kuvvetleri, F-15 Eagle ve F-16 Fighting Falcon'ın yerine yeni bir hava üstünlüğü avcı uçağı olarak Gelişmiş Taktik Avcı (ATF) türü uçaklara ihtiyaç duydu. Bu gereksinim, Sovyet MiG-29 ve Su-27 modeli savaş uçaklarının geliştirilmesi ve yaygınlaşması da dahil olmak üzere dünya çapında ortaya çıkan tehditler sebebiyle önemli hale gelmişti. Geliştirilecek avcı uçağının tasarımı kompozit malzemeler, hafif alaşımlar, gelişmiş uçuş kontrol sistemleri, daha güçlü motorlar ve hayalet teknoloji de dahil olmak üzere yeni teknolojilerden faydalanacaktı. Eylül 1985'te hava kuvvetleri, savunma sanayi şirketlerine teknik teklif talebi gönderdi. Temmuz 1985'te proje için yedi teklif sunulurken, 31 Ekim 1986'da ise Lockheed ve Northrop tasarımları seçildi. İki şirketin kurduğu iş birlikleri, Lockheed/Boeing/General Dynamics ve Northrop/McDonnell Douglas, programın 50 aylık gösterim aşamasında YF-22 ve YF-23 prototiplerini üretti ve uçuş testlerini gerçekleştirdi. YF-22, Amerika Birleşik Devletleri Hava Kuvvetlerinin yayımladığı hayatta kalabilirlik, süperseyir, radara yakalanmama ve bakım kolaylığı gereksinimlerini karşılamak üzere tasarlandı. Lockheed'in sunduğu tasarım finalistlerden biri olarak seçildiği için şirket, Skunk Works bölümü aracılığıyla program ortaklarının liderliğini üstlendi. Lockheed, Palmdale, Kaliforniya'daki son montajın yanı sıra ön kokpit ve gövdeden de sorumlu olacaktı. Kanatlar ve arka gövde Boeing; orta gövde, silah bölmeleri, kuyruk ve iniş takımları ise General Dynamics tarafından inşa edilecekti. Northrop/McDonnell Douglas muadili ile karşılaştırıldığında YF-22'nin tasarımı daha gelenekseldi. Uçağın kanatlarında daha büyük, tüm kanat boyu uzanan firar kenarı kontrol yüzeyleri vardı. YF-23 V kuyruk tasarımıyla iki kuyruk yüzeyine sahipken, YF-22'de iki yatay ve iki dikey stabilize vardı, bu da ona rakibinden daha yüksek manevra kabiliyeti kazandırmaktaydı. Gösteri-Onaylama aşaması için, biri General Electric YF120 motorları, diğeri ise Pratt & Whitney YF119 motorları ile donatılmış olan her modelin ikişer prototipi üretildi. YF-22'ye ilk önce Lockheed'in II. Dünya Savaşı döneminde ürettiği P-38 Lightning modeline ithafen resmi olmayan ""Lightning II"" adı verildi. Bu isim 1990'ların ortalarında ABD Hava Kuvvetleri uçağı resmen ""Raptor"" olarak adlandırana dek kullanıldı. 2006 yılında Lockheed'in ürettiği bir diğer avcı uçağı olan F-35 resmi olarak ""Lightning II"" adını aldı. GE YF120 motorları ile donatılmış ilk YF-22 prototipi (PAV-1, seri numarası "87-0700", N22YF), 29 Ağustos 1990'da fabrikadan çıktı ve ilk kez 29 Eylül 1990'da, David L. Ferguson komutasında Palmdale'den kalkarak uçtu. PAV-1 18 dakikalık uçuş sırasında Edwards Hava Üssü'ne inmeden önce maksimum hıza ve irtifaya ulaştı. Uçuşun ardından Ferguson, YF-22 test programının geri kalanının "hem ses üstü hem de ses altı manevra kabiliyeti" üzerinde yoğunlaşacağını söyledi. P&W YF119 motorları ile donatılmış ikinci YF-22 prototipi (PAV-2, s/n "87-0701", N22YX) ilk uçuşunu Tom Morgenfeld pilotluğunda 30 Ekim'de gerçekleştirdi. Uçuş testi programı sırasında YF-22, YF-23'ün aksine silah atışı testleri ve yüksek (60°) hücum açısı ile uçuş testleri gerçekleştirdi. Bir gereklilik olmamasına rağmen, uçak iç silah bölmelerinden AIM-9 Sidewinder ve AIM-120 AMRAAM füzeleri ateşlendi. Uçuş testi ayrıca itme vektörü nozulları ile YF-22'nun düşük hız manevralarında F-16'nın iki katından daha fazla yunuslama oranına ulaştığını göstermiştir. General Electric motorlarıyla donatılmış ilk prototip PAV-1 süperseyirde Mach 1.58'e ulaştı. Pratt & Whitney motorlu PAV-2 ise süperseyirde maksimum Mach 1.43 hıza ulaştı; artyakıcılar ile maksimum hız ise Mach 2.0'ın üzerindeydi. Uçuş testleri 28 Aralık 1990'a kadar devam etti, bu esnada 74 sorti tamamlandı ve prototipler havada 91,6 saat kaldı. Uçuş testlerinin ardından şirketler ATF üretimi için tekliflerini sundular. 23 Nisan 1991'de YF-22, Hava Kuvvetleri Bakanı Donald Rice tarafından ATF yarışmasının galibi olarak ilan edildi. YF-23 tasarımı daha gizli ve daha hızlıydı ancak YF-22 daha çevikti. Havacılık basını, YF-22'nin ABD Donanması'nın "Donanma Donanımlı Gelişmiş Taktik Avcı Uçağı" (NATF) projesine uyarlanması daha kolay görüldüğü için seçildiğini düşünmekteydi ancak 1992 yılında NATF projesi iptal edildi. PAV-1 prototipi emekliye ayrılırken, PAV-2 yarışmanın ardından 39 sortide toplam 61,6 saat daha uçtu. 25 Nisan 1992'de ikinci prototip pilot kaynaklı salınımların bir sonucu olarak iniş denemesi esnasında ciddi hasar gördü. Uçak onarıldı ama bir daha asla uçmadı, statik bir test aracı olarak kullanıldı. 1991 yılındaki planlarda 650 üretim modeli F-22'nin tedarik edileceği öngörülmüştür. Lockheed ekibi ATF yarışmasını kazandıktan sonra, sonuçta operasyonel uçak üretimine geçmesini sağlayacak olan mühendislik, üretim ve geliştirme sözleşmesine layık görüldü. Sözleşme, yedi adet tek kişilik F-22A ve iki adet çift kişilik F-22B üretimini içeriyordu. Bunlardan ilki olan "Spirit of America", 9 Nisan 1997'de üretim hattından çıktı. Tören sırasında F-22 resmî olarak ""Raptor"" olarak adlandırıldı. Sınırlı fonlama nedeniyle, daha önce 1996 yılının ortalarında yapılması planlanan ilk uçuş 7 Eylül 1997'de gerçekleşti. F-22 için uçuş testleri 2005 yılına kadar devam etti, 15 Aralık 2005'te USAF, Raptor'un ilk operasyonel kapasiteye (IOC) ulaştığını duyurdu. Birçok bakımdan, YF-22'ler üretim F-22'lerinden farklıydı. Başlangıçta küçük dikey stabilizeler nedeniyle kontrol edilmesi zor olan F-117 Nighthawk'ın aksine Lockheed, YF-22 üzerindeki stabilize alanını fazla olarak tasarladı. Bu nedenle şirket üretim modeli F-22'lerde stabilize büyüklüğünü yüzde 20-30 oranında azalttı. Lockheed F-22'de aerodinamik, mukavemet ve gizlilik özelliklerini geliştirmek için kanat ve stabilize firar kenarlarının şeklini yeniden biçimlendirdi; kanat ve stabilize süpürme oranı 48°'den 6°'ye düşürüldü. Son olarak, pilotun görüşünü artırmak için kanopi 7 inç (178 mm) ileriye taşındı ve motor hava girişleri 14 inç (356 mm) geriye alındı. Nisan 1992'de ikinci YF-22, Edwards Askerî Üssü'ne inerken düştü. Test pilotu Tom Morgenfeld yara almadan kurtuldu. Kazanın nedeni, pilot kaynaklı salınımı önleyemeyen bir uçuş kontrol yazılımı hatası olarak tespit edildi. Bazı özellikler tahmin edilen değerlerdir. Enhō Akira (炎鵬 晃, d. 18 Ekim 1994, Ishikawa, Japonya) Japon profesyonel sumo güreşçisi. İlk profesyonel karşılaşmasına Mart 2017 yılında çıkmış ve Mayıs 2019 yılında sumodaki en üst lig olan makuuchi'ye katılmıştır. Sumoda şimdiye kadar ulaştığı en üst rütbe "maegashira" 4 rütbesidir. Diğer sumo güreşçilerine kıyasla oldukça kısa ve hafif olmasını kendi avantajına kullanarak sumoda üst seviyelere yükselebilmiştir. Enhō, "yokozuna Hakuhō" 'nun öğrencisidir ve profesyonel sumoda kullandığı "Enhō" ismi "Hakuhō" tarafından verilmiştir. General Electric YF120 General Electric YF120, şirket içi adı GE37, 1980'lerin sonunda ve 1990'ların başında ABD Hava Kuvvetleri Gelişmiş Taktik Avcı (ATF) projesi için General Electric Uçak Motorları tarafından tasarlanan değişken devirli bir turbofan motoruydu. Prototip motorlar, iki rakip teknoloji gösterici uçağı olan Lockheed YF-22 ve Northrop YF-23'de kullanıldı. Yapılan değerlendirmeler sonucunda F-22 Raptor olarak üretime giren ATF'ye güç vermek için YF120 yerine rakip Pratt & Whitney'in motoru F119 seçildi. Alfred KÃ¶rner Alfred Körner (14 Şubat 1926 - 23 Ocak 2020), forvet pozisyonunda görev yapmış Avusturyalı millî futbolcudur. Diğer bir Avusturyalı futbolcu Robert Körner'in küçük kardeşidir. Körner Viyana'da 14 Şubat 1926'da doğdu. 1940'ların ortalarından 1959'a kadar Rapid Wien futbol takımında başarılı bir kariyer geçirdi. Kulüple 7 lig şampiyonluğu yaşadı. 1946-1958 yılları arasında Avusturya millî futbol takımında oynadı. Avusturya millî futbol takımı ile 1954 FIFA Dünya Kupası ve 1958 FIFA Dünya Kupası'nda takımı kadrosunda yer aldı bir organizasyonu üçüncü olarak tamamladılar. Ülkesinin futbol takımıyla 47 maça çıkan Körner 14 gol attı. Körner 23 Ocak 2020'de doğum yeri Viyana'da 93 yaşında öldü. Hırpalanmış çocuk sendromu Hırpalanmış çocuk sendromu, bebeklere ve çocuklara uygulanan şiddetin bir başka türüdür. Batılı kaynaklarda “"whiplash-shaken infant syndrome"” ya da "“shaken baby syndrome”" olarak nitelendirilir. Çocukların çoğu 0-4 yaşlara arasındadır. Uygulama biçimi çok tipiktir; çocuk, bir erişkin tarafından iki omzu birden tutularak öne-arka yönde sarsılır. Travma kinetiği olgusundaki deselerasyon-akselerasyon mekanizması, bu tür şiddet uygulamalarındaki kafa travmalarının en önemli nedenidir (ayrıca bkz Dövülmüş çocuk sendromu). Terence Hallinan Terence Hallinan (4 Aralık 1936 - 17 Ocak 2020), Amerikalı hukukçu ve siyasetçi. Hallinan 4 Aralık 1936'da San Francisco, Kaliforniya'da doğdu. Amerika Birleşik Devletleri Demokrat Parti üyesi olarak siyasi kariyerini sürdüren Hallinan ilerleyen dönemde gelen bir seçimde Kamala Harris tarafından yenilgiye uğratılana kadar 1996'dan 2004 yılına kadar 26. San Francisco Bölge Savcısı olarak görev yapmıştır. Amerikalı hukukçu ve siyasetçi Terence Hallinan 17 Ocak 2020'de San Francisco, Kaliforniya'da 83 yaşında ölmüştür. The Toll of the Sea Toll of the Sea, Metro Pictures tarafından dağıtılan Technicolor Motion Picture Corporation tarafından üretilen 1922 Amerikan sessiz drama filmidir. Anna May Wong'un ilk kez başrol olarak yer aldığı filmin yönetmenlik koltuğunda Chester M. Franklin(bir başka yönetmen Sidney Franklin'in erkek kardeşi) oturmakta olup, senaryosu Frances Marion tarafından yazılmıştır. Başrollerinde Anna May Wong ve Kenneth Harlan'ın oynadığı filmin konusu ise orijinali Japonya'da geçen "Madama Kelebek" adlı hikâyenin Çin'de geçen bir uyarlamasıdır. Film, ilk renkli yapım olan 1917 tarihli "The Gulf Between"'in ardından Hollywood'da yapılan ikinci Technicolor kullanılan yapımdır ve her gösterim için özel bir Technicolor projektör donanımı gerektirmeyen ilk filmdir. Filmin prömiyeri 26 Kasım 1922'de New York'taki Rialto Tiyatrosu'nda yapılmış ve 22 Ocak 1923'te genel gösterime girmiştir. Genç Çinli kadın Lotus Flower, deniz kıyısında suda yüzen bilinçsiz bir adam gördüğünde, ona hızla yardım eder. Adam Amerikalı Allen Carver'dır. İkisi çok geçmeden birbirlerine aşık olur ve Çin geleneklerine göre evlenirler. Carver ülkesine döndüğünde onu da götüreceğine söz verir. Lotus Flower'in arkadaşları ise Carver'ın onsuz ayrılacağını ve arkadaşlarından başka biri ise dört Amerikalı koca tarafından unutulmuş olduğunu söyler, ancak Lotus onlara inanmaz. Ancak, Carver'ın arkadaşları onu Lotus'a verdiği sözü yerine getirmesinden vazgeçirir ve Carver da yalnız başına Amerika Birleşik Devletleri'ne döner. Lotus Flower'ın Carver'ın gidişinin ardından Allen adını verdiği küçük bir oğlu olur. Büyümüş olan Allen sonunda Çin'e döndüğünde, Lotus Flower ilk başta çok sevinir. Kendisini selamlamak için ayrıntılı Çin gelinliklerini giyer. Ancak, ona Amerikalı karısı Elsie eşlik etmektedir. Allen, Elsie'ye Lotus Flower'ı önceden anlatmıştır ve Elsie de kocasını annesine gerçek durumu anlatması konusunda ikna etmiştir. Çocuk babasını görmeye getirildiğinde, Lotus Flower'ın bu çocuğun Amerikan komşularının çocuğu olduğunu zannetmektedir. Daha sonra, Elsie'ye güvenir ve ondan çocuğu Amerika'ya götürmesini ister. Çocuğa Elsie'nin gerçek annesi olduğunu söyler. Elsie çocuğu götürdükten sonra Lotus Flower, "Ah deniz, şimdi hayatım bomboş kaldı, sana büyük borcumu ödemeye geldim" der. Daha sonra güneş suyun üzerinde batarken Lotus Flower'in kendini boğduğu anlaşılır. Technicolor kamera, iki film karesini aynı anda renk filtreleriyle göstermek için lens görüntüsünü iki ışına böldüğünden ve saniyede normal karenin iki katında çok daha yüksek aydınlatma seviyelerine ihtiyaç duyuldu. "The Toll of the Sea'nin" tüm sahneleri dış mekanlarda "doğal ışık" altında ve bir "iç mekan" sahne ise bir muslin örtüsünün altında gün ışığında çekildi. Bir zamanlar kaybolduğuna inanılan film, Robert Gitt ve Peter Comandini'nin gözetiminde UCLA Film ve Televizyon Arşivi tarafından 1985'teki 35 mm nitrat film orijinal kamera negatifinden restore edildi. Son iki makara eksikken, filmin orijinal kapanışına bakmak zorunda" hisseden Gitt ve Comandini, California sahillerinde gün batımını çekmek için ""orijinal iki renkli Technicolor kamera" kullandılar. Modern film teknolojisi, iki film şeridini tabandan tabana birleştirmeyi içeren orijinal Technicolor Process 2 yerine renkli bir baskı oluşturmak için kullanıldığından, elde edilen görüntü kalitesi orijinal baskılardan daha iyidir. Geri yüklenen sürüm, "Amerikan Film Arşivi Hazineleri, 50 Korunmuş Film" arasında 4 DVD set biçiminde yer almaktadır. Gazete Duvar Gazete Duvar, Ağustos 2016'da yayın hayatına başlayan internet gazetesi. Genel yayın yönetmenliğini gazeteci Ali Duran Topuz'un üstlendiği gazetenin ilk yazar kadrosunda Celal Başlangıç, Ümit Kıvanç, Karin Karakaşlı, Ezgi Başaran, Cem Erciyes, İrfan Aktan, Tuğrul Eryılmaz, Fehim Taştekin bulunuyordu. Gazete Duvar’ın yayın sahibi, Türkiye’nin ilk vicdani retçilerinden Vedat Zencir’dir. Gazete Duvar'ın tanıtım yazısında şu ifadeler yer aldı: ""Gazeteyiz. Elektronik gazete. Demek ki öncelikle ve esasen gazetecilik yapmak arzu ve iddiasındayız. Gazetecilik, Türkiye'nin baş döndürücü gündeminin önemli tartışma konularından biri. Yani gazeteciliğin kendisi haberlik halde. Ülkenin siyasal ve toplumsal serüveni içinde sermaye yapısından kadrosuna, siyasal tercihlerinden etik anlayışlarına kadar gazeteler yoğun tartışma konusu. Açıkçası, işlerin iyi gitmediği herkes tarafından teslim ediliyor. Gazeteciliğin kötüleşmesine yol açan koşulların bilinciyle huzura çıktıysak, bu koşullara ilişkin bakış ve tutumumuzun bilinmesini isteriz.(...) İşini iyi yapma düsturuna inanıyoruz. Haber alma hakkına inanıyoruz. Cesarete inanıyoruz. Açıklığa inanıyoruz. Koşullardan şikâyetle umutsuzluk, karamsarlık yaymanın koşulları daha da kötüleştirmekten başka bir işe yaramayacağı kanaatindeyiz. İyi çalışmanın, cesaretin, diyalogun ve umudun daha iyi günler görmemizi sağlayacağına inanıyoruz."" Gazete Duvar, 2019 yılında gazeteci Cansu Çamlıbel yönetiminde Duvar English adıyla İngilizce yayına başladı. Gazete çalışanları, Gazeteciler Sendikası ile imzalanan toplu sözleşme sonrası yeni haklara kavuştu. 2020'de Orhan Pamuk'un henüz yayımlamadığı "Veba Geceleri" adlı romanından bir bölüm ilk kez burada yayımlandı. Ermeni soykırımına dair yeterli kanıtın olmadığını belirten 'Ermeni Tehciri' başlıklı yazısı gazete tarafından kaldırılan Gülgün Türkoğlu, 'Yazıyı, sosyal medyada paylaştıktan sonra, gelen tepkiler üzerine akıştan çıkarıp, paylaşımlarını silen Gazete Duvar'ı bu tutumundan dolayı kınıyorum.' açıklamasında bulundu. Genel Yayın Yönetmeni Ali Duran Topuz bir açıklama yayınlayarak "'Gazete Duvar, inkârcılığı reddeden bir yayın anlayışına sahip. Ermeni Soykırımı meselesinde de bu böyle. Fikir özgürlüğünün bizi inkârcılığı kabul etme, göz yumma, yayılmasına yardımcı olma borcu altına soktuğuna inanmıyorum." dedi. Taner Akçam, "Ali Topuz ve Gazete Duvar'ı doğru olanı yaptıkları için tebrik ediyorum" derken, Haluk Şahin "Farklı bir ses olarak gördüğümüz Duvar’ı farklı olgu ve fikirlere karşı bir duvar haline getirmeyin!" diyerek tepki gösterdi. Gazete Duvar, aralarında Cengiz İnşaat'ın başvurusuyla sonuçlandırılan ve İstanbul Havalimanıyla ilgili yolsuzluk iddialarının kamuoyuna aktarıldığı haberler de olan çeşitli erişim engelleriyle karşılaştı. Ali Topuz, ilk iki yılda erişim engeli geldiğinde karara uyup hemen kaldırdıklarını, bunun hem haberlerle seslerini duyurmak hem de hukuki mücadelenin maddi külfeti olması nedeniyle yapıldığını, daha sonra ise birkaç yayınla birlikte erişim engellerine itiraz etmeye başladıklarını söyledi. Eskişehir Teknik Üniversitesi Eskişehir Teknik Üniversitesi ya da kısaca ESTÜ (", kısaca ESTU) "18 Mayıs 2018 tarihinde Anadolu Üniversitesi'ne ait çeşitli eğitim birimlerininin aktarılmasıyla toplam da 2 farklı yerleşke de 5 fakülte 3 enstitü ve 2 meslek yüksekokulu ile Eskişehir'de eğitim vermeye başlamıştır. Üniversite 2019 yılı itibarıyla 1.317 personel ve 12.000'den fazla öğrenciyle eğitim-öğretime devam etmektedir. Üniversite Türkiye'de devlet tarafından pilotajlık eğitimi veren tek üniversitedir. İçerisinde bulundurduğu Hasan Polatkan Havalimanı sayesinde Türkiye'nin en büyük üniversitelerinden biridir. Üniversite, 2007 yılında almış olduğu işletme ruhsatı ile dünyanın ilk ruhsatlı üniversite havaalanına sahip olmuştur. Ford