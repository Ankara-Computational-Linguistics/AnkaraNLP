olarak katıldığı birçok yarışmada derece alınca ‘Ben şarkı da söyleyebiliyormuşum’ diyerek gitar ve davulun yanına bir de vokali ekledi. Daha sonra profesyonel olarak konserler vermeye başladı. Cockroach adlı grupla çalıştı ve bu gruptan Jan Peridar ile ilk prova stüdyosunu açtı.(Yakın tarihe kadar açık olan Stüdyo Punch kapatılmıştır) 1995’te ise kendi bestelerini çalan Outside grubunda yerini aldı.Outside birçok yarışmaya katıldı. Grup 1997’de Türkçe sözlü müziğe yöneldi ve Kurban adını aldı. Kendisi ‘Kurban’ adının isim babasıdır aynı zamanda. Bu ismi niye seçtiği sorulduğunda da şöyle cevap veriyor: ‘Kendimizi kurban gibi görme, müzikte istediğimizi yapamayacağımız korkusu. Bu pop piyasasında biz kesin kurban oluruz dedik. Aynı zamanda kardeş anlamına da geliyor’ Kurban 1999’da ‘Kurban’ albümünü çıkarıyor ve grubun korktuğu gibi pop piyasasında kaybolmuyorlar, Türkiye’deki rock dinleyicisi onlara sarılıyorlar ve ‘Sert’ albümü çıkana kadar geçen uzun sürede onların hep arkasında oluyorlar. ‘Kurban’ albümünün çıkışının bir önemi de şudur. Deniz Yılmaz rock müziğe Türkçe söz yazmakla Türk rock’ında büyük bir adım atmıştır. O güne kadar müziğe İngilizce söz ve İngilizce’ye benzetilerek okunan Türkçe sözler hakimdi. Deniz Yılmaz işte buna karşı bir adım atmıştı ‘kurban’ albümünde. Deniz Yılmaz 2001 senesinde Yıldız Teknik Üniversitesi Sanat ve Tasarım Fakültesi, Müzik ve Sahne Sanatları Bölümü, Duysal Tasarım Programı, Müzik Teknolojisi dalını kazandı.‘Sert’ adlı albümünü Stüdyo Punch’ta kaydetti 2002 yılında çıkan, Kurban’ın 2005 çıkışlı ‘İnsanlar’ albümünde kayıt, mix, prodüktörlük gibi birçok göreve soyundu. 2010 mayıs ayında çıkan Sahip (albüm) albümünün de mixini yaptı.2012 Yılında İnsanlar Albümüne konmayan Usulca, 2014 yılında Nafile ve en son İyi Ol adlı teklileri çıkarttı Kurban ile birlikte. Deniz Yılmaz’ın üyesi olduğu gruplar Kurban’la sınırlı değil. Kendisi aynı zamanda Panik grubunda bas gitar ve geri vokal olarak yer aldı. Ayrıca Panik’in 2006’da çıkan ilk albümü Almayan Böyle Olsun'da prodüktör olarak yer aldı. Kurban ve Panik grupları dışında Sumeru (eski kraker) grubunda bas gitar çaldı. Direc-t‘in ‘Rus kozmonatları’ adlı albümünün prodüktörlüğünü üstlendi. Şebnem Ferah, Demir Demirkan, Öztürk, Direc-t gibi birçok müzisyen ve gruba yazdığı şarkı sözleriyle destek olmuştur. Ayrıca Deniz Yılmaz, uzun dönem olarak 15 ay askerlik yapmıştır. Ayrıca şu an Panik grubunda beraber yer aldığı Kaan Alptekin(Bateri) ile Beton adlı grupta çalışmalara devam etmektedir. Kendi solo albümünü çıkartmayı düşünmektedir ve Sinan Güngörer ile birlikte bir de Totem adlı grubu vardır. Marka Marka, bir işletmenin mal veya hizmetlerini bir başka işletmenin mal veya hizmetlerinden ayırt etmeyi sağlaması koşuluyla kişi adları dahil, özellikle sözcükler, şekiller, harfler, sayılar, malların biçimi veya ambalajları gibi çizimle görüntülenebilen veya benzer biçimde ifade edilebilen, baskı yoluyla yayınlanabilen ve çoğaltılabilen her türlü işaretleri içerir. Marka Tescil İşlemleri ortalama 12-18 ay içinde tamamlanmaktatır. A) Araştırma ve İnceleme Süresi Türk Patent ve Marka Kurumu tarafından mutlak nedenler yönünden araştırma ve inceleme süresi ortalama 6-9 ay kadardır. Söz konusu müracaat ile ilgili herhangi bir engel yoksa ve inceleme müspet sonuçlanırsa marka, Resmi Marka Bülteni'nde ilan edilir. B) Resmi Marka Bülteni'inde ilan Süresi Marka Bülteninde kanuni ilan süresi 3 aydır. Diğer marka sahiplerinin bilgilenmesi, benzer marka sahiplerinin itiraz haklarını kullanması ilan süresi içinde yapılır. İtiraz eden olmadığı takdirde tescil aşamasına geçilir. C) Tescil Aşaması Herhangi bir itiraz olmadığı takdirde ve Türk Patent ve Marka Kurumu'nUN verdiği kanuni süreler içerisinde eksik evraklar ve harç noksanları tamamlanır. Tescilli markalar başvuru tarihi itibarı ile 10 yıllık sürelerle, sonsuza kadar yenilenerek korunmaya devam edilebilirler. Yenileme işlemi için tekrar marka başvurusunun yapılması gerekmez. 556 Sayılı Markaların Korunması Hakkında Kanun Hükmünde Kararnameye göre tescil edilecek markaların çeşitleri aşağıda gösterilmiştir. Birden fazla gerçek veya tüzel kişiler, birlikte kullanmak istedikleri markayı ticaret markası ve/veya hizmet markası olarak ad ve unvanlarını birlikte yazarak tescil ettirebilirler. Aynı marka tescili, farklı firmaların farklı TPE Marka Sınıfları için başvurusu sonucunda gerçekleşebilir. Dream Theater Dream Theater, ABD/New York'tan çıkmış progresif metal grubudur. 1990'ların başında Amerika'da başlayan progresif metal hareketinin başı çeken gruplarındandır. Yaptıkları müzikle, yazdıkları şarkı sözleriyle, grup elemanlarının kendi alanlarındaki yetenekleriyle kendilerine gelmiş geçmiş en iyi gruplardan biri diyen kitle sayısı da dünya çapında bir hayli fazladır. Grup müziğinde progresif rock ve heavy metali, caz temelleri ile birleştirmiştir. Hayat ve felsefe gibi derin konulardan etkilenen şarkı sözleri ile progresif metalde yeni bir yol açmış, birçok grubun müziğini etkilemişlerdir. Yaklaşık 30 yıldır resmi olarak müzik yapan Dream Theater, Berklee'de okuyan bas gitarist John Myung, gitarist John Petrucci ve davulcu Mike Portnoy tarafından kurulmuştur. Daha sonra Petrucci'nin çocukluk arkadaşı Kevin Moore'un da katılımıyla grup "Majesty" adını aldı. Yaptıkları ilk deneme albümün başarıya ulaşması sonucu "Majesty" isminin başka bir grup tarafından kullanıldığını öğrenip, Mike Portnoy'un babasının tavsiyesiyle grubun adı eski bir sinemadan esinlenerek "Dream Theater" olarak ilk ve son kez değiştirmişlerdir. Grubun ilk albümü (When Dream and Day Unite) 1989 yılında piyasaya sürüldü. Bu albümden sonra müzikal farklılıklar yüzünden vokalist Charlie Dominici gruptan ayıldı ve onun yerine Kanadalı James LaBrie gruba katıldı. En büyük çıkışı 1992'de ikinci albümleri "Images and Words" albümüyle gerçekleştirdiler. İlk konserlerini Iron Maiden'ın katkısıyla gerçekleştirdiler. 1994'te Awake albümünü çıkaran gruptan Kevin Moore ayrıldı ve yerine Derek Sherinian geldi. 1995'te A Change Of Seasons albümünü 1997'de çıkan Falling From Infinity albümü izledi. Daha sonra gruba Jordan Rudess girdi ve 1999'da Metropolis Part 2 yan başlıklı Scenes From A Memory adlı konsept albüm çıktı. Bu albümde Nicholas diye biri hipnoz ile geçmiş yaşantısına döndürülür ve geçmiş hayatında Victoria adlı bir kadın olduğunu ve iki erkek kardeşin ona aşık olması sonucu yaşanan sorunları görür (Bu hikâyenin başı da Images and Words albümünde Metropolis Part 1 olarak anlatılmıştır). Daha sonra deneysel albümler yapan grup 2002'deki 6 Degrees Of Inner Turbulence adlı 2 CDlik bir albüm yaptılar. 2003'te ise kariyerlerinin en sert albümü olan Train Of Thought piyasaya sürüldü. Bu albümü 2005 yılında Octavarium izledi. John Petrucci bu albümü en iyi albümleri olarak düşündüğünü "Score" adlı DVD lerinde belirtmiştir. Bir sonraki albümleri olan Systematic Chaos ise 2007 yazında piyasaya sürüldü. Systematic Chaos albümünde Constant Motion ve Dark Eternal Night son on yılın en iyi metal riffleri arasına girdi. 2008 Nisan ayında ise best of albüm tadında olan ve grubun eski şarkılarını stüdyoya girip tekrar coverlayarak piyasaya sürdüğü Greatest Hits albümü piyasaya sürüldü. Greatest Hits albümü karanlık ve aydınlık taraf olarak iki kısımdan oluşmaktadır. Mike Portnoy ile hazırlanan son albümleri "Black Clouds and Silver Linings" 23 Haziran 2009 tarihinde piyasaya çıktı. Mike Portnoy'a göre albüm birçok karanlık temayı, sert bir üslupla işliyor, fakat bu karanlık ve ağır havanın yanında iyimser bir çizgi de çiziyor, hem müzikal hem tematik anlamda. Bu açıdan albüm iki isimli, Mike Portnoy'a göre. Grup, 5 kere Türkiye'de konser verdi. İlk konser 6 Degrees turnesinde 8 Kasım 2002'de o dönem yeni kurulan Dream Theater Türkiye Resmi Fan Kulübü'nün (Home) önemli derecede katkılarıyla gerçekleşmiştir. Türkiye konserlerinin ikincisi 3 Temmuz 2005 tarihinde, üçüncüsü Octavarium turnesinde 29 Temmuz 2007 gerçekleşti. İlk üç konserin bazı detayları ve görüntüleri Fan Kulüp tarafından İstanbul Triology adlı bir DVD olarak üyelere sunulmuştu. Train Of Thought turnesinde de gelmek istemelerine rağmen, konser daha sonra iptal edildi. Dream Theater Türkiye'deki son iki konserini ise 4 Temmuz 2009 ve 31 Temmuz 2014 tarihlerinde Maçka Küçükçiftlik Park'ta vermiştir. Grup üyelerinin hepsi birçok albümde değişik müzisyenlerle çalışmış, değişik projeler dahil olmuştur. Gitarist John Petrucci 2005 yılında Steve Vai ve Joe Satriani ile beraber G3'te çalmış ve G3 Live in Tokyo isimli albümde yer almıştır. Ayrıca kendisinin Suspended Animation adında solo albümü de vardır. Mike Portnoy da defalarca Dünyanın en ünlü davul dergilerine kapak konusu olmuş, dünyanın en iyi davulcularından biridir. Rudess gruba katılmadan önce ünlü basçı Tony Levin, Petrucci, Rudess ve Portnoy Liquid Tension Experiment adı altında iki albüm çıkarmıştır. John Petrucci'nin "Rock Discipline", Mike Portnoy'un "Progressive Drum Concepts", "Liquid Drum Theater", "in Constant Motion", John Myung'un "Progressive Bass Concepts" isimli eğitim videoları vardır. 4 Temmuz 2009'da İstanbul'da konser vermişlerdir. 8 Eylül 2010'da Mike Portnoy, kendi web sitesinde gruptan ayrıldığını açıklamıştır. Nisan 2011 itibarıyla Dream Theater, Youtube üzerinden Mike Portnoy'un ayrılışından sonra grubun yeni davulcu arayış sürecini özetleyen bir video yayınlamıştır. Mike Mangini arayış sürecinin sonunda grubun yeni davulcusu olarak çalmaktadır. 12 Eylül 2011'de A Dramatic Turn of Events ismiyle yeni bir albüm çıkarmışlardır. Bu albümdeki "On The Backs Of Angels" adlı şarkı ile ilk defa Grammy adayı olmuşlardır. Grup, 2013 yılında kendi adlarını verdikleri Dream Theater adlı albümü çıkartmış ve albümdeki "The Enemy Inside" şarkısı ile Grammy adayı olmuştur. Grubun son albümü 2016 yılında çıkan The Astonishing'tir. Konsept albüm formatındaki çalışma, fantastik öğeler içeren bir öyküye dayanmaktadır. Albüm kayıtlarında yer almış önceki grup elemanları şunlardır: "Stüdyo Albümleri" "Konser Albümleri" "Single ve EP Albümleri" Askeriye Askeriye veya ordu, ağırlıklı olarak savaşa yönelik, toplu olarak silahlı kuvvetler olarak da bilinen, ağır silahlı, son derece organize bir güçtür. Genellikle egemen devlet tarafından resmi olarak yetkilendirilir ve muhafaza edilir, üyeleri farklı askeri üniformalarıyla tanımlanabilir. Bir ordu, donanma, hava kuvvetleri, uzay kuvvetleri, deniz kuvvetleri veya sahil güvenlik gibi bir veya daha fazla askeri şubeden oluşabilir. Ordunun ana görevi genellikle devletin savunulması ve dış silahlı tehditlere karşı çıkarları olarak tanımlanır. Geniş kullanımda, "silahlı kuvvetler" ve "askeriye" terimleri genellikle eşanlamlı olarak ele alınsa da, teknik kullanımda bazen bir ülkenin silahlı kuvvetlerinin hem askeri hem de diğer paramiliter kuvvetlerini içerebileceği bir ayrım yapılır. Tanınan bir devlete ait olmayan çeşitli yapıda düzensiz askeri güçler vardır; düzenli askeri güçlerle birçok özelliği paylaşsalar da, daha az sıklıkla basitçe "ordu" (askeriye) olarak adlandırılırlar. Bir ülkenin ordusu, askeri konutlar, okullar, kamu hizmetleri, lojistik, hastaneler, yasal hizmetler, gıda üretimi, finans ve bankacılık hizmetleri gibi özel altyapıya sahip ayrı bir sosyal alt kültür olarak işlev görebilir. Savaşın ötesinde ordu, devletin ek onay gerektiren veya onay gerektirmeyen fonksiyonlarında; iç güvenlik tehditlerine karşı, nüfus kontrolü, siyasi gündemin desteklenmesi, acil servis hizmetlerin, yeniden yapılanma, kurumsal ekonomik çıkarların korunmasında, törenlerde ve millî onur muhafızlığı gibi işlerde görevlendirilebilir. Askeriyenin bir parçası olarak askerlik yapma kayıtlı tarihten daha eskidir. Klasik antik çağın en kalıcı imgelerinden bazıları, askeri liderlerinin gücünü ve yeteneklerini tasvir eder. M.Ö. 1274, Kadeş Savaşı, Firavun Ramses II 'nin saltanatı için belirleyici noktalardan biri oldu ve anıtlarında bu alçak kabartmalarla anıldı. Bin yıl sonra, ilk birleşik Çin imparatoru Qin Shi Huang, tanrıları askeri gücüyle etkilemek için o kadar kararlıydı ki, kendini pişmiş toprak askerlerden oluşan bir orduyla gömdürdü. Romalılar, askeri meselelere büyük önem verdiler, gelecek nesillere konuyla ilgili birçok tez ve yazının yanı sıra cömertçe oyulmuş zafer takıları ve zafer sütunlarını bıraktılar. Askeriye "military" kelimesinin İngilizce'de kaydedilen ilk kullanımı, "militarie", 1582 yılındaydı. Latince "militaris" (Latince asker "miles"), Fransızca üzerinden geçmiştir ancak etimolojisi belirsizdir. Bir öneriye göre "mil-it" yani bir vücuda, kütleye girmekten türemiştir. Kelime artık silah kullanımında yetenekli, askeri hizmette veya savaşmakta olan birilerini ifade etmekte kullanılmaktadır. Bir isim olarak, askeriye genellikle bir ülkenin silahlı kuvvetlerine veya bazen, daha spesifik olarak, onları komuta eden kıdemli subaylara atıfta bulunur. Genel olarak, silahlı kuvvetlerin fizikselliği, personeli, teçhizatı ve işgal ettikleri fiziksel alanı ifade eder. Bir sıfat olarak, ordu başlangıçta sadece askerlere ve askere atıfta bulunuyordu, ancak kısa sürede genel olarak kara kuvvetlerine ve meslekleriyle ilgili her şeye uygulanacak şekilde genişletildi. Hem Kraliyet Askeri Akademisi (1741) hem de Birleşik Devletler Askeri Akademisi'nin (1802) adları bunu yansıtmaktadır. Bununla birlikte, Napolyon Savaşları zamanında, 'askeri', 'askeri hizmet', 'askeri istihbarat' ve 'askeri tarih' gibi bir bütün olarak silahlı kuvvetlere atıfta bulunulmaya başlandı. Bu nedenle, artık silahlı kuvvet personeli tarafından gerçekleştirilen herhangi bir faaliyeti ifade etmektedir. Askeri tarihin birkaç yönü vardır. Ana yönlerden biri, gelecekte daha etkin bir şekilde savaşmak için geçmiş başarılardan ve hatalardan ders çıkarmaktır. Bir diğeri, uyumlu askeri güçler yaratmak için kullanılan bir askeri gelenek duygusu yaratmaktır. Yine de, savaşları daha etkili bir şekilde önlemeyi öğrenmekte bir sebep olarak kabul edilebilir. Ordu hakkındaki insan bilgisi büyük ölçüde askeri çatışmalara (savaş), katılan ordularına, donanmalarına ve son zamanlarda hava kuvvetlerinin hem kayıtlı hem de sözlü tarihine dayanmaktadır. Genellikle her ikisi de neredeyse tüm metinlerde geçmesine rağmen, askeri tarihin iki türü vardır: bir çatışmanın nedenleri, davranışın doğası, sonu ve etkileri hakkında herhangi bir açıklama sunmadan vakaları kaydedildiği tanımlayıcı tarih; ve çatışmaların nedenleri, doğası, sonu ve sonrası hakkında açıklamalar sunmayı amaçlayan analitik tarih; çatışmaların bir bütün olarak bilgi ve anlayışını elde etmenin bir yolu olarak ve daha iyi kavramlar veya yöntemler önermek için gelecekte hataların tekrarlanmasını önlemek ya da yeni teknoloji ihtiyacını savunmak için. Askeri teknolojinin artmakta olan önemine rağmen, askeri faaliyet her şeyden önce insanlara bağlıdır. Örneğin, 2000 yılında İngiliz Ordusu doktrin beyanında "Adam (insan) hala savaşın ilk silahıdır." şeklinde belirtmiştir. Askeri teşkilat, askeri rütbeye bölünen katı bir komuta hiyerarşisi ile karakterize edilir ve rütbeler normal olarak subaylar (örn. albay) , astsubaylar (örn. kıdemli çavuş) ve en düşük rütbedeki personele (örn. er) kadar gruplanır (otorite bu sıralamada aşağı doğru azalmaktadır). Kıdemli subaylar stratejik kararlar alırken, kendilerine bağlı askeri personel (askerler, denizciler, deniz piyadeleri veya havacılar) bunları yerine getirir. Rütbe unvanları askeri kuvvete ve ülkeye göre değişmekle birlikte, rütbe hiyerarşisi dünya çapındaki tüm devlet silahlı kuvvetleri için ortaktır. Bir sonraki gereklilik, ordunun karşı karşıya gelmesi muhtemel tehditleri tanımlaması için oldukça temel bir ihtiyaç olarak karşımıza çıkıyor. Bu amaçla, komuta kuvvetleri ve diğer orduların yanı sıra çoğu zaman sivil personel bu tehditlerin tanımlanmasına katılır. Bu aynı zamanda bir örgüt, bir sistem ve toplu olarak askeri istihbarat adı verilen bir süreçtir. Genellikle askeri 'güç' olarak adlandırılan yetenek gelişimi, tartışmasız insanlık tarafından bilinen en karmaşık faaliyetlerden biridir; çünkü aşağıdakileri belirlemeyi gerektirir: belirlenen tehditlere karşı koymak için stratejik, operasyonel ve taktiksel yetenek gereksinimleri; edinilen yeteneklerin kullanılacağı stratejik, operasyonel ve taktik doktrinler; öğretilerin yürütülmesinde yer alan kavramların, yöntemlerin ve sistemlerin tanımlanması; bunların savaşta kullanımları için yeterli miktarda ve kalitede üretecek üreticiler için tasarım spesifikasyonlarının oluşturulması; kavram, yöntem ve sistemlerin satın alınması; kavramları, yöntemleri ve sistemleri en etkin ve verimli kullanacak bir kuvvet yapısı oluşturmak; askeri eğitim, öğretim ve uygulama sağlayarak bu konsept, yöntem ve sistemleri kuvvet yapısına entegre etmek; savaş şartlarında askeri organizasyonları devamlılığını ve performansının kesilmesine izin vermeyecek şekilde, personele verilen sağlık hizmetleri, ekipmanın bakımını da içine alarak askeri lojistik sistemi oluşturmak; yaralı personelin iyileşmesini sağlayacak hizmetler ve hasarlı ekipmanı tamir edecek ve son olarak demobilizasyonu sağlacak, barış zamanı gerekliliklerine göre savaş stoğu fazlasını düzenleyecek. Askeri strateji, savaşta ve askeri seferlerde kuvvetlerin bir başkomutan tarafından yönetilmesi, ulusal ve müttefik olarak bir bütün halinde büyük askeri kuvvetlerin veya orduların, donanmaların ve hava kuvvetlerinin bileşen unsurlarının kullanılması; ordu grupları, deniz filoları ve çok sayıda hava taşıtı gibi. Askeri strateji, savaşan devletlerin, geniş bir görüşle olası sonuçlarından çıkarımlarını ve komuta yapısının dışından gelen endişeleri de içeren, uzun vadeli politikalarının projeksiyonudur. Askeri strateji, sahadaki güçlerin yönetimi ve aralarındaki çatışmadan ziyade savaş tedariği ve planlamayla ilgilidir. Stratejik askeri planlamanın haftaları kapsayabilir, ancak daha çok aylar hatta yıllardır. Operasyonel hareketlilik, savaş ve askeri doktrin içinde, taktiklerin dakik detaylarını stratejinin kapsayıcı hedefleriyle koordine eden komuta seviyesidir. Operasyonel sanat ile eş anlamlıdır. Askeri taktikler, doğrudan çatışmada düşmanla çarpışmak ve yenmenin yollarıyla ilgilidir. Askeri taktikler genellikle saatler veya günler boyunca birlikler tarafından kullanılır ve bölüklerin, taburların, alayların, tugayların ve tümenlerin, deniz ve hava kuvvetleri eşdeğerlerinin, belirli, çok yakındaki görev ve amaçlarına odaklanır. Nightwish Nightwish, Finlandiya'nın Kitee şehrinde kurulmuş senfonik metal grubu. 1996 yılında söz yazarı ve klavyeci Tuomas Holopainen, gitarist Emppu Vuorinen ve eski vokalist Tarja Turunen tarafından kuruldu. 1997-2001 yılları arasındaki çalışmalarında power metal türünün örneklerini verirken, 2002 ve sonrası albümlerde müziğine senfoniyi de katarak sonradan senfonik power metal olarak anılacak türe öncülük etmiştir. Günümüze kadar 4 milyondan fazla albüm satan Nightwish, kurulduğu günden beri 40’ı aşkın sayıda ülkeyi ziyaret etmiştir. İlk albümü “"Angels Fall First"” ve ilk teklisi “The Carpenter”ı 1997 yılında yayınladığından beri ülkesinde dikkat çekmekte olan grup; sırasıyla 1998, 2000 ve 2002 yıllarında yayınlanan “"Oceanborn"”, “"Wishmaster"” ve “"Century Child"” albümleri ile dünya çapında bir ün sahibi oldu. 2004 yılında yayınlanan ve 1 milyonluk satışa ulaşan “"Once"”dan çıkan, “Nemo” ile “Wish I Had An Angel” gibi teklilerin klipleri ise MTV ve Amerikan filmlerinin müziklerinde yer alarak, gruba Amerika’da ticari başarının kapılarını araladı ve böylece grup tarihinin en büyük turu olan “"Once"” Dünya Turu’na başladı. Turun sonlarına doğru, Eylül 2005’te, “"Highest Hopes"” adlı “en iyiler” toplama albümü yayınlandı. “"Once"” Dünya Turu'nun 21 Ekim 2005’te gerçekleşen son ayağından sonra grubun diğer dört elemanı vokalist Tarja Turunen’e bir açık mektup aracılığıyla grubu bırakma çağrısında bulundu. Onun ardından “"End of an Era"” DVD'si piyasaya sürüldü. 24 Mayıs 2007'de, eski Alyson Avenue vokalisti olan Anette Olzon’un Turunen’in yerine geldiği açıklandı. Ardından yeni albüm için vokal kayıtlarına başlandı. 26 Eylül 2007'de grubun bu albümü “"Dark Passion Play"” adıyla satışa sunuldu. “"Dark Passion Play"” albümünün 1 milyona yakın kopyası satılan grup, albüm için 2009 baharının sonuna kadar sürmesi planlanan bir turneye çıktı. Grup, 2009'un Mart'ında ""Made In Hong Kong (And In Various Other Places)"" adını taşıyan bir canlı konser albümü yayımladı. Yedinci stüdyo albümü "Imaginaerum" ise ülkeye göre değişen tarihlerde, 2011 sonunda ve 2012 başında yayımlandı. 1 Ekim 2012'de Nightwish, Olzon ile yollarını ayırdığını ve turneye ReVamp ve After Forever gruplarında vokalistlik yapmış Floor Jansen ile devam edeceğini açıkladı. Ekim 2013'te hem Jansen hem de Troy Donockley grubun kalıcı üyeleri oldu. 27 Mart 2015'te Jansen ve Donockley'nin kalıcı üye olarak yer aldığı ilk albüm olan "Endless Forms Most Beautiful" yayımlandı. Nightwish, Finlandiya'da 900.000 kopya ile en çok satan üçüncü grup, ayrıca dünya çapında 9 milyon kayıt satışı ve 60'tan fazla altın ve platinyum ödülle en başarılı olmuş Fin grubudur. Nightwish grubu, 1996 yılında Finlandiya'nın Kitee şehrinde kuruldu. Daha önce Nattvindens Gråt ve Darkwoods My Betrothed adlı heavy metal gruplarında da klavyecelik yapmış olan kurucu Tuomas Holopainen’ın, grubun tarzı konusundaki düşünceleri şekillenmişti: Kendisi tarafından yazılan deneysel akustik kamp müziği ve buna ek olarak klavyelerle yaratılan değişik bir atmosferden oluşan bir müzik yapacaktı. Grubun kadrosuna ilk olarak kendisinin de müzik hocası olan Plamen Dimov’un öğrencilerinden gitarist Erno “Emppu” Vuorinen ve vokalist Tarja Turunen dahil edildi. Planladıkları tarzdaki müziği ortaya koydukları bir demo hazırlayan ve buna “Nightwish” adını veren grup üyeleri, bir süre sonra Turunen’in vokalinin akustik müzik için fazla güçlü olduğu gerekçesiyle müziğe heavy metal elementleri eklemeye karar verdiler. Tuomas Holopainen, “gece dileği” anlamına gelen “Nightwish” sözcüğünü, “Geceyi ve sihrini seviyorum. Gece vakti takılmayı ve düşünceler kurmayı çok severim. Düşler görürüm ve yıldızlara dilekte bulunurum.” şeklinde açıklamaktadır. 1997 başlarında, “Nightwish” adını taşıyan demonun yayınlanmasından sonra, davulcu Jukka “Julius” Nevalainen grubun kadrosuna dahil oldu ve akustik gitarın yerini elektro gitar aldı. 1997’nin Nisan ayında 7 şarkıdan oluşan bir demo kaydetmek için stüdyoya giren grup, “Angels Fall First” adını verdikleri bu demoyu Spinefarm Records’un yetkililerine dinletmeyi başardı. Plak şirketiyle iki albümlük bir anlaşma için masaya oturuldu ve ardından demoda yer alan parçaları tekrar kaydetmek için stüdyoya girildi. 1997'nin Kasım ayında grubun ilk stüdyo albümü “"Angels Fall First"” satışa sunuldu. Albüm, Finlandiya listelerinde 31 numaraya kadar tırmanırken albümden çıkan ilk tekli olan “The Carpenter”da tekli listesinde 3 numaraya kadar yükselmeyi başardı. Bu tekli, aynı plak şirketine mensup olan Children Of Bodom ve Thy Serpent gruplarının da yer aldığı bir "split" şeklinde piyasaya sürüldü. “"Angels Fall First"” albümününü fazla başarılı bulmayan Allmusic, albüme 5 üzerinden 2 puan verirken "The Metal Observer", albümünün “grubun sonraki albümlerine göre çok zayıf olduğunu” belirtti. 1997’nin Aralık ayında grup, ilk konserini memleketleri Kitee, Finlandiya’da verdi. Sonraki yıl içerisinde ise sadece 7 konser verebildi; çünkü Nevalainen ile Vuorinen’in askere gitmesi ve Turunen’in de okulu ile ilgileniyor olması grubun çalışmalarını kısa bir süre için yavaşlatmıştı. Bu arada Spinefarm Records grubun potansiyelinin farkına vararak anlaşmadaki albüm sayısını ikiden üçe çıkardı. 1998'in Nisan ayında “The Carpenter” teklisine bir klip çekildi. Yaz ayına gelindiğinde grupta eksik kalan son bir halka vardı ki o da grupta tam zamanlı bir bas gitaristin olmamasıydı. Holopainen’ın eski bir arkadaşı olan basçı Sami Vänskä’nin ekibe dahil olmasıyla grubun bütün elemanları tamamlanmış oldu. 6 Mayıs 1998 tarihinde ikinci albüm “"Oceanborn"” satışa sunuldu. “"Angels Fall First"”teki geleneksel müzik etkileşimleri bu albümde bir kenara bırakılıp daha teknik ve progresif bir tarz yaratıldı. “"Oceanborn"”, Finlandiya’da oldukça büyük ilgi gördü ve 5. sıraya kadar yükseldi. Kasım 1998’de yayınlanan “Sacrament Of Wilderness” adlı tekli haftalarca 1 numarada kaldı. Albüm, Finlandiya dışında piyasaya sürüldüğünde de büyük ilgi gördü. Allmusic; “bütünüyle şahane bir çalışma” olan bu albümü, ilk albümleri “"Angels Fall First"”e göre daha başarılı buldu. Bu albüm ile elde ettikleri başarı sayesinde grup turlara çıkmaya ve büyük organizasyonlara katılmaya başladı. 1999'un Ağustos ayında Almanya’da satışa çıkarılan “Sleeping Sun”, “Walking In The Air” teklileri ve “"Angels Fall First"” albümü ilk ayında 15 bin adet satıldı. “"Oceanborn"” ile “Sacrament Of Wilderness”, Finlandiya'da altın plak kazandı ve grup Rage’le birlikte 26 konserlik bir Avrupa turuna çıktı. 2000 yılı geldiğinde Nightwish yeni albüm için kolları sıvadı. Albümün çalışmaları devam ederken “Sleepwalker” ile Eurovision Şarkı Yarışması elemelerine katılan grup, halk oylaması sonucu birinci oldu; fakat jürinin müdahelesiyle elemeleri ikinci olarak tamamladı. 2000’in Mayıs ayında “"Wishmaster"” adını taşıyan üçüncü albüm çıkarıldı. Albüme yöneltilen eleştiriler genellikle şarkılarının birbirini tekrar edip durduğu yönündeydi; ancak gayet olumlu yorumlar da bulunuyordu. Albüm, Finlandiya resmî müzik listelerinde 1. sıradan giriş yaparak 3 hafta boyu liste başı olarak kaldı. Bu, Finlandiya'da bir ilkti çünkü daha önce hiçbir rock müzik grubu albüm satış listelerinde birinci sıraya ulaşamamıştı. Onun dışında bu albüm, Almanya listelerine 21. ve Fransa listelerine 66. sıradan giriş yaptı. Alman müzik dergisi "Rock Hard", “"Wishmaster"”ı “ayın albümü” seçti. Albümün ardından grup; Sinergy ve Eternal Tears Of Sorrow ile birlikte aralarında Kuzey ve Güney Amerika ülkelerinin de bulunduğu geniş kapsamlı bir tura çıktı. Yazın Avrupa’ya dönen grup; Wacken Open Air ve Biebop Metal Fest adlı büyük heavy metal festivallerinde de baş gösterdi. 29 Aralık 2000’de Finlandiya’da gerçekleştirilen bitiriş konseri, “"From Wishes To Eternity"” adı altında sadece Finlandiya’da DVD olarak piyasaya sürüldü. 2001 yılında Spinefarm’la bir albümlük anlaşma daha imzalayan Nightwish, “"Over The Hills And Far Away"” adını taşıyan EP’yi piyasaya sürdü. Bu EP; Gary Moore’un “Over The Hills And Far Away” şarkısının "cover"’ı, “"Angels Fall First"”teki “Astral Romance” parçasının yeni yorumu ve iki yeni şarkıdan (“10th Man Down” ve “Away”) oluşuyordu. Ayrıca EP’de Tony Kakko ve Tapio Wilska konuk sanatçı olarak yer aldılar. Nightwish’in yorumuyla grubun fanları tarafından büyük ilgi gören “Over the Hills and Far Away”; “"End of an Era"” da dahil olmak üzere birçok konser ve toplama albümünde kendine yer buldu. Ancak, diğer şarkılar bu kadar ilgi görmediği gibi başka bir albümde de yayınlanmadı. EP’nin satışından sonra topluluk, basçı Sami Vänskä ile sorunlar yaşamaya başladı. Grupta gittikçe artan gerilim nedeniyle, Sami Vänskä ile grup yollarını ayırdı. Onun yerine daha önce birlikte tura çıktıkları Sinergy grubundan gelen Marco Hietala, hem bas gitarı hem de sesiyle grupta görev alacaktı. 2002 yılında “"Century Child"” albümü çıktı. İlk üç albümden farklı olarak bu albümde “Ever Dream” (ilk tekli), “Bless The Child” (ikinci tekli), ve “Beauty Of The Beast” şarkılarında bir orkestra ile çalışıldı. Albümde ünlü müzisyen Andrew Lloyd Webber’in “The Phantom Of The Opera” adını taşıyan eserini yorumlayan grup, bu parçayı Tarja Turunen gruptan ayrılana kadar canlı performanslarında seslendirmeye devam etti. Finlandiya’da iki saatte satış rekorları kıran albüm, Finlandiya’da hem tekli hem albüm listelerine birinci sıradan girerken Almanya’da 5., Avusturya’da ise 15. sıradan listeye girdi. İki klibi çekilen albümün bu kliplerinden ilki “Bless The Child”, ikincisi ise “"Kohtalon Kirja"” (Fince: “"Kader Kitabı"”) filminden sahneler içeren “End Of All Hope” idi. Grup, Temmuz ayında neredeyse tüm konserlerin biletlerinin tükendiği bir Güney Amerika turuna çıktı. Brezilya’da ilk sürümü kısa zamanda tükenen “"Century Child"”, 2002’de Finlandiya’nın en çok satan ikinci albümü oldu. Bu albümden sonra müziğe bir ara veren grup elemanları başka gruplarda çalmaya devam etti. 2003’ün başında grup elemanları yeni albüm kayıtları için tekrar stüdyoya girdi. Tek başına Finlandiya’da 60.000 kopyası satılan “"Century Child"”ın başarısıyla yılın çoğu çalışmalarla geçti. “"End Of Innocence"” adlı DVD için materyal toplandı ancak çıkış tarihi sürekli ertelendi. 2003 Ekim’inde DVD piyasaya sürüldü. 2003 yazında Tarja Turunen, Marcelo Cabuli adlı Arjantinli iş adamı ile evlendi. Evliliğin ardından grubun dağılacağı yönünde haberler çıktı; fakat grup sürekli olarak bu söylentileri yalanladı ve yeni albüm için çalışmalarını hızla devam ettirdi. Nitekim, Turunen’in birkaç sene sonra gruptan çıkarılmasında evliliğinin büyük payı olacaktı. Beşinci stüdyo albümü “"Once"”, 7 Haziran 2004’te yayınlandı. Bu albümle firma değiştiren grup, yeni albümünü Nuclear Blast şirketi altında çıkardı; ancak albümün Finlandiya dağıtımı için tekrar Spinefarm Records’la anlaşıldı. Ardından klibi için de büyük bütçe ayrılan “Nemo” (Latince: “"Hiç Kimse"”) piyasaya çıktı. “"Once"” albümünün 11 şarkısından 9’unda, “"Century Child"”da olduğu gibi orkestra kullanıldı. Fakat bu seferki orkestra Finlandiya’dan değil, İngiltere'den Londra Filarmoni Orkestrası’ydı. Albümün yayınlanmasıyla birlikte şarkılarının orkestral versiyonlarını da yapmaya başladılar. Bunların yanı sıra Nightwish’in Kuolema Tekee Taiteilijan adlı ilk Fince şarkısı da bu albümde yer alıyordu. “"Once"” grubun evi Finlandiya’da üç, Almanya’da bir platin plak almaya hak kazanırken İsveç’te altın plak aldı; Yunanistan, Macaristan ve Norveç listelerinde de 1 numaraya ulaştı. “Nemo”nun ardından yayınlanan tekliler; “"Alone In The Dark"” filminin müziği “Wish I Had An Angel”, sadece Finlandiya ve Japonya’da satışa sunulan “Kuolema Tekee Taiteilijan” ve albümden çıkan son tekli olan “The Siren” oldu. Bu albüm ile o zamana kadarki en büyük başarısını yaşayan Nightwish, tarihinin en büyük konser turu olan “"Once"” Dünya Turu’na başladı. Bu turda daha önce hiç uğramadığı ülkelere giden grup, Helsinki’de yapılan 2005 Dünya Atletizm Şampiyonası’nın açılışında çaldı. Eylül 2005’inde, Nightwish tarihinin o güne kadarki bütün diskografisini kapsayan bir “en iyiler” toplama albümü olarak “"Highest Hopes"” satışa sunuldu. Toplama için “Sleeping Sun” adlı şarkının yeni bir yorumu ve klibi kaydedildi. “"Highest Hopes"”un DVD sürümünde bulunabilen bu klip bir ortaçağ savaşını konu ediyordu. Grubun yoluna Tarja Turunen olmadan devam etmesi gerektiğini düşünen grup elemanları, kararı “"Once"” Dünya Turu'nun bitiriş konserinin ardından hayata geçirdiler. Önce Tuomas Holopainen, konserden sonra grup üyelerinin hepsinin imzasını taşıyan veda mektubunu Turunen’e verdi. Ardından da mektup, grubun ağ sayfasına koyularak bütün dünyayla paylaşıldı. Grubun gösterdiği gerekçe, Turunen’in evlendikten sonra parasal konulara ve gruba bakışını değiştirmesiydi. Olaydan sonra iki basın toplantısı düzenleyen Turunen, bu haberin onda şok etkisi yarattığını belirtti; çünkü mektup ona verilmeden önce ortada olacaklara dair bir tek ipucu bile yoktu. Yanıtını ise aynı şekilde, yani halka açık bir şekilde sunan sanatçı; yöneltilen suçlamaların asılsız olduğunu düşündüğünü ve olayın halka açık bir şekilde lanse edilmesinin “zalimce bir tutum” olduğunu belirterek üzüntüsünün “ne denli derin olduğunu” açıkladı. Onun ardınan 2006 Haziran’ında “"End Of An Era"” (İngilizce: “"Bir Devrin Kapanışı"”) DVD'si yayınlandı. Grubun altıncı stüdyo albümü, 2006 ve 2007 yıllarında; davul kayıtları, sonrasında gitar, bas ve demo klavyeler ve Abbey Road Studios’da kaydedilen orkestra-koro kayıtlarıyla yapıldı. Son olarak sintisayzırlar ve vokaller eklendi. Nightwish, 17 Mart 2006’dan itibaren vokalist pozisyonuyla ilgilenenlerin demo vokal kayıtlarını kendilerine yollamalarını istedi. Bununla birlikte basında birtakım söylentiler ortaya çıktı. Terrorizer dergisi Nisan 2007 sayısında 1 Nisan şakası olarak, Sarah Brightman'ın yeni vokalist olduğunu açıkladı. Başka bir söylenti ise gotik metal grubu Tristania'nın eski vokali Vibeke Stene'in gruba dahil olduğuydu. Grup da insanlara bu söylentilere inamamalarını, kendi resmî sitelerinde yazdıkları dışındaki hiçbir bilginin güvenilir olmadığını belirtti. 24 Mayıs 2007 tarihinde internet sitelerinde, eski Alyson Avenue vokalisti İsveçli Anette Olzon’un yeni vokalistleri olduğunu açıklandı. Anette Olzon gruba birkaç ay önce dahil olmuştu ancak grubun üyeleri hayranlarının karşısına hiç yeni şarkı olmadan sadece bir fotoğraf ile çıkmak istemediklerinden açıklama tarihini ertelemişlerdi. Yeni vokali açıkladıktan bir gün sonra da “Eva”, dijital tekli olarak yayınlandı. 13 Haziran’da yeni albümün adının “"Dark Passion Play"”, yeni teklinin adı da “Amaranth” olarak belirlendiği albüm kapaklarıyla beraber açıklandı. “Amaranth” teklisi aynı zamanda “"Lieksa!"” adlı filmin müziği olan “While Your Lips Are Still Red” adlı parçayı da içeriyordu. “While Your Lips Are Still Red” resmî bir Nightwish şarkısı değildi; baş vokalleri bas gitarist Marco Hietala üstleniyordu, sırasıyla davul ve klavyede Jukka Nevalainen ve Tuomas Holopainen vardı. 17 Haziran'dan itibaren gösterilmeye başlanan klibinde ise “"Lieksa!"” filminden sahneler vardı. Ardından 22 Haziran’da yayınlanan “Amaranth”, raflara dizileli iki gün geçmeden Finlandiya'da altın plak aldı. Eylül ayında Avrupa’da, 1 Ekim'de İngiltere'de, 2 Ekim'de ise ABD'de piyasaya sürülen albüm; 3 farklı sürümüyle satışa sunuldu. İlki standart baskı, ikincisi bonus şarkı ve albümdeki şarkıların orkestra düzenlemelerini de içeren 2 CD’lik özel baskı, üçüncüsü de 2 CD’lik özel baskıya ek olarak bonus ve demolar içeren 3 CD’lik sürümdü. Orkestra ve koro da dahil edilirse tam 175 konuk müzisyen katkıda bulunduğu albüme "Kerrang!" tarafından 5/5 (başyapıt) puan verildi. Albüm, basçı Hietala'nın vokalist olarak diğer albümlere nazaran daha ön planda olduğu bir albümleriydi çünkü Hietala “Amaranth” ve “Eva” hariç bütün şarkılarda geri vokal yapmakla birlikte; “The Islander”, “Master Passion Greed”, “While Your Lips Are Still Red”, “Reach” (“Amaranth”ın demo hâli), “Bye Bye Beautiful” ve “7 Days To The Wolves” şarkılarında Olzon ile düet ya da tek başına vokal yapma suretiyle ön vokali devraldı. Bu albüm aynı zamanda Nightwish’in bugüne kadar kaydettiği en uzun şarkı olan “The Poet And The Pendulum”u içeriyordu. İki albümdür yapıldığı gibi “"Dark Passion Play"”de de orkestra kullanıldı. Uzman müzik eleştirmenlerinin albümle ilgili yorumları genelde, grubun Turunen’den sonra “zincirlerini kırıp özgür kaldığı” yönündeydi. “Eva” ve “Amaranth” ın ardından yayınlanacak tekli başta “Bye Bye Beautiful” olarak açıklanmışken ondan önce “Erämaan Viimeinen”in Finlandiya’da 5 Aralık’ta yayınlanmasıyla doğal olarak dördüncü tekli oldu. "Last Of The Wilds"ın Fince vokal eklenmiş hâli olan “Erämaan Viimeinen”de ön vokaller bir Finlandiyalı kadınlardan kurulu rock müzik grubu olan Indica’dan Jonsu tarafından yapıldı. “Bye Bye Beautiful” ise 15 Şubat 2008’de yayınlandı. Beşinci tekli, “The Islander” adıyla 21 Mayıs’ta yayınlandı. Parçanın klibi Finlandiya’nın Rovaniemi şehrinde çekildi. 3 Mart 2008’de Metal Storm Ödülleri’nde Nightwish bir oy farkla, “"Dark Passion Play"” albümüyle aday olduğu “En İyi Power Metal Albümü” kategorisinde ödülü kaçırdı ve bu ödülü kazanan grup, “"Ghost Opera"” albümü ile Kamelot oldu. Aynı zamanda “Amaranth” ile aday oldukları “En İyi Müzik Videosu” kategorisinde de ödül Kamelot’a gitti. Ancak; “En Büyük Sürpriz” kategorisinde ödülü kazanan Nightwish’ti. 22 Eylül 2007’de Olzon ile verilen ilk konser, gizli olarak Estonya’da “Nightwish "cover" grubu Nachtwasser” adı ile gerçekleştirildi. İlk resmî konser ise 6 Ekim 2007 tarihinde İsrail’de hayata geçti. ""Dark Passion Play"" turnesinin ilk ayağında ABD, Kanada ve Avrupa’nın tamamına yakınını ziyaret eden grup; 18 Aralık 2007’den itibaren başlayan ikinci bölümde ise Asya ile Avustralya’ya uğradıktan sonra Kuzey Amerika ve Avrupa’ya başka konserler için geri döndü. Üç yıl süren turne ""End Of An Era""nın da çekildiği Hartwall Arena'da ünlü çello rock grubu Apocalyptica ile birlikte 19 Eylül 2009 tarihli bir konserle sonlandırıldı. Grup, 2009'un Mart ayında ""Made In Hong Kong (And In Various Other Places)"" adını taşıyan bir mini konser albümü yayınladı. Bu mini albüm; Dark Passion Play 2007-2008 Dünya Turnesi esnasında kaydedilmiş sekiz canlı performans, "Bye Bye Beautiful" teklisinin b-tarafları, "Cadence Of Her Last Breath" adlı parçanın daha önce yayınlanmamış demo kaydı ve "Back In The Day... Is Now" adını taşıyan 37 dakikalık bir belgeselden oluşmaktaydı. Grubun beyni Holopainen'ın, yeni albüm hakkındaki demeçleri: Holopainen aynı zamanda bas gitarist/vokalist Marco Hietala'nın tek başına kaleme aldığı ve baş vokalini üstlendiği en az bir şarkının da albümde bulunacağını açıkladı. Hietala'nın en az ""Dark Passion Play""deki kadar ön planda olacağını belirten Holopainen, erkek vokallerin bir önceki albümden daha melodik biçimde olacağını da belirtti. Hietala ise söyle demiştir: Çıkış tarihi Aralık 2011 olarak belirlenen, 13 şarkılık bir albüm ile beraber filmi de çekilecek olan bu iki yapıtın da adı başta Imaginarum olarak belirlense da diğer materyallerle karıştırılmaması amacıyla Imaginaerum olarak 1 Eylül 2011 tarihinde değiştirildiği grup tarafından duyurulmuştur. Ayrıca 11 Kasım Cumartesi günü çıkacağı açıklanan teklinin adı "Storytime" olacaktır. Anette Olzon'un Gruptan Ayrılışı Grubun 2012 Eylül ayında devam eden Kuzey Amerika turnesi sırasında, 29 Eylül gecesi yapılacak konser öncesinde grup solisti Anette Olzon ağır ateş teşhisiyle hastaneye kaldırıldı. Grup konseri iptal etmek yerine geçici olarak bulduğu vokalistlerle geceyi tamamladı. Anette, resmî blogunda konserin iptalini beklediğini, yerine çıkan solistlerle ilgili ona herhangi bir bildirim yapılmadığını ve bu olaydan haberi olmadığını açıkladı. 30 Eylül gecesinde Anette Salt Lake City'de yapılan konserde son kez Nighwish solisti olarak sahneye çıktı. Ertesi gün Nightwish'in resmî sitesinde ve Anette'nin blogundan ortak olarak Anette Olzon'un gruptan ayrıldığı açıklandı. Grup Imaginaerum Dünya Turnesi'nin kalan kısmını eski After Forever solisti Floor Jansen ile tamamlamıştır. İlk konserini 31 Aralık 1997 tarihinde Kitee’de veren grup; yıllar geçtikçe, "her yıl daha iyi ve daha fazla konser" düşüncesiyle canlı performans olarak kendilerinin geliştirdi. Kariyerlerinin ilk yıllarında, Nightwish yeterince "metal" olmayan bir konser grubu olarak nam salmıştı. Davulcu Jukka Nevalainen, eski günlerini "Herkesin eski resimlerden görebileceği gibi, imajımız Rock’n’Roll’dan fazla uzaktı." cümleleriyle açıklıyor ve ekliyor; "Yapmacık görünüşlü inek öğrenciler gibiydik". ""Oceanborn"" ve ""Wishmaster""ın yayınlanmasıyla bütçesini genişleten grup, daha büyük arenalarda daha fazla kitlelere gösteri sergileme şansı elde etti. Bu zaman diliminde daha profesyonel ışık sistemleri ve fişekler kullanmaya başlayan grubun günümüzdeki konserlerinde bunlar artık olağan hale gelmiştir. Standart "setlist"’leri sürekli değişti; ama her zaman eski şarkıların yanı sıra yeni albümden rastgele birkaç şarkıya da yer verildi. ""Dark Passion Play"" ve ""Once"" turnelerinde kapanış "Wish I Had An Angel" ile yapılırken (sadece ""Dark Plassion Play"" turnesinde) bu şarkıdan önce "Wishmaster" ile "7 Days To The Wolves" çalındı. ""Dark Passion Play"" turnesi sırasında, standart "setlist"’leri her zaman "Amaranth", "Bye Bye Beautiful" ve "Nemo" gibi hitleri barındırdı. Bunun yanında, Anette Olzon’un ara vermek için sahne arkasına geçebildiği yumuşak balad "The Islander"ın yanı sıra "Eva" ya da "Sleeping Sun" gibi baladlar da konserlerde icra edilmektedir. Bazı şarkılar da sadece özel durumlarda çalınmaktadır. Örneğin "Creek Mary's Blood" sadece John Two-Hawks, "Last Of The Wilds" da sadece Troy Donockley ziyaret edebildiği zaman çalınırken; "Higher Than Hope", adandığı şahsiyet Marc Brueland’ın ailesi konsere geldiği zaman icra edilir. 2001’den 2005’e kadarki konserlerde, Turunen’in biraz ara verebilmesi için Hietala'nın baş vokalistliği üstlendiği bir "cover" çalınıyordu. Olzon gruba geldikten sonraki gösterilerde, bunun yerine daha çok Olzon'un sonlarında katıldığı "The Islander" çalınmaktadır. Holopainen; kendisini etkileyen en önemli müziğin film müzikleri olduğunu, ""Van Helsing"" ve ""Crimson Tide""ın müzikleri başta olmak üzere birçok film müziğini çok beğendiğini söylemektedir. “Beauty Of The Beast” (“"Century Child"”), “Ghost Love Score” (“"Once"”) ve “The Poet and the Pendulum” (“"Dark Passion Play"”) bu etkileşimin en çok açığa çıktığı parçalardandır. Bir konser DVD'si olan “"From Wishes To Eternity"”de çalınan enstrümantal bir parçada “Crimson Tide” ve “Deep Blue Sea”ye ait temaların işlendiği görülür. “Bless The Child” adlı şarkıda da “Crimson Tide” teması işlenmiştir. Holopainen bir başka söyleşide de besteci Hans Zimmer, James Warner ve Danny Elfman'ın “bomba gibi bestelerinin” kendisini çok etkilediğini söylemiştir. Fantastik romanlar da grubun etkileşimlerinden biridir. ""Dragonlance"" serisi ve J.R.R. Tolkien'ın ""Yüzüklerin Efendisi"" adını taşıyan eseri başta olmak üzere, şarkı sözlerinde bu tür romanlardan alıntılar dikkat çekmektedir. 'The Kharolis Mountains', 'Shalafi', 'Krynn', 'Elbereth' ve 'Gray Havens' gibi öykülerden izlere, “Wishmaster” ve “Wanderlust” gibi şarkılarda rastlanabilir. "“7 Days To The Wolves”un müziği de Stephen King’in ""Kara Kule"" serisinden esinlenilerek yazılmıştır. Nightwish, başka müzisyenlerin de etkilendiği bir gruptur. Epica'nın solisti Simone Simons, Nightwish grubunundan etkilenerek şan dersi almaya başlamıştır. Visions Of Atlantis'in eski solisti Nicole Bogner, ilk albümlerinde Nightwish'in kendileri için büyük ilham kaynağı olduğunu açıklamıştır. After Forever'dan Sander Gommans; Nightwish'in, yeni şarkılar yazarken kendilerini etkileyeceğini açıklamıştır. Sonata Arctica grubundan Tony Kakko, Nightwish grubunun müzisyen olarak kendisini “ne kadar çok etkilediğini” belirtmiştir. Başlangıçta genel olarak mitolojik ve fantastik temalar üzerine söz yazan Holopainen, "metafizik ile doğa" konularını da ele alıyordu. Yıllar geçtikçe sanatçının yazdığı şarkı sözleri daha kişisel bir hal aldı. ""Wishmaster""da, albüme adını veren parça "Tolkien ve diğer fantastik roman yazarlarına övgü" amaçlı yazılmıştı; bunun yanı sıra albümün duygusal bir tarafı da vardı. Bu duygusallığın en iyi ortaya çıktığı şarkılardan "Dead Boy's Poem" için Holopainen söyle demiştir: Bu gelişme, ""Wishmaster""ı takip eden albüm ""Century Child""da daha belirgin bir hal almıştı. Eski kadın vokalist Turunen albümün "alıştığımızın aksine, hayali dünya yerine hayatın acımasızlığı" ile ilişkili olduğunu düşünmektedir. 2004'te piyasaya sürülen ""Once"" ise, bu albüm kadar melankolik ve dramatik bir çalışma değildi." ""Once"" albümünden "Kuolema Tekee Taiteilijan" (Fince: ""Ölüm Sanatçı Yaratır"") kaybetme deneyimi ve onun sanat üzerindeki etkisini anlatırken, "Nemo" kayıp olmanın duygusuyla alakalı bir eserdir. Diğer taraftan, Dee Brown'ın bir eseriyle aynı adı taşıyan "Creek Mary's Blood" şarkısı, Kızılderililerin 19. yüzyıl sonlarındaki hallerini konu eden bir çalışmaydı. Tekliler dışında ""Dark Passion Play"" albümü; Holopainen'ın çocukluğu, Turunen ile eşi Marcelo Cabuli, Edgar Allan Poe ve Stephen King gibi yazarlardan alıntılara dayanıyordu. ""Angels Fall First"" adını taşıyan ilk albümlerinde birkaç Fince şarkıya yer veren grup, daha sonraki albümlerinde neredeyse tamamen İngilizce şarkılar yazmıştır. Bunun tek istisnaları "Kuolema Tekee Taiteilijan" (""Once"") ve enstrümantal parça "Last of the Wilds"ın (""Dark Passion Play"") vokalli versiyonu "Erämaan Viimeinen" adlı şarkılardır. Holopainen "Erämaan Viimeinen"ın sözleri konusunda çok kararsız kaldığını belirtimşir; çünkü ona göre Fince şarkı sözü yazmak İngilizceye göre daha zor olmakla beraber Fince, "şarkı sözlerinde bazen çok çirkin durabilen" bir dildi. Nightwish parçalarının çoğu klavyeci Holopainen tarafından yazılmıştır. “"Dark Passion Play"” için bir parçayı tek başına yazan Emppu Vuorinen daha önce de bazı katkılarda bulunmuştu. Marco Hietala da giderek daha fazla söz yazmaya başlamıştı. Örneğin, “"Century Child"” albümündeki “Beauty of the Beast” parçasının ‘Long Lost Love’ bölümünü o yazmıştı. “"Dark Passion Play"” albümündeki, aslında Tarot grubu için yazdığı, daha çok akustik müzik tarzında olan şarkı “The Islander” da onun kaleminden çıkmadır. Nightwish farklı albümlerde farklı tarzların örneklerini verse de genel olarak senfonik metal, gotik metal, epik metal ve folk metal türlerini power metal çatısı altında topladıkları söylenebilir. Gotik metal tanımı özellikle “"Once"” ve sonrası albümlerde kendini gösteren gotik etkiler nedeniyle kullanılsa da; Holopainen, Nightwish’i gotik bir grup olarak görmediğini belirtmiştir. Yaptıkları müzik, “klavye ve yaylı çalgıların yarattığı gotik atmosfer ile abartmalı, senfonik, sinematik metal” şeklinde de tanımlanmıştır. Aslında Nightwish; “"Century Child"” ve “"Once"” albümlerinde hali hazırdaki “ticari operatik power metal” tarzını, daha “piyasa” bir gotik metal çeşitlemesi ile karıştırarak icra etmişti. Holopainen, müzikal tarzlarını “kadın vokalli melodik metal” olarak tanımlamayı tercih ederken, Hietala “melodik, senfonik gotik metal” ve “film müziği metal” tanımlarını kullanır. Nightwish'in müziği epik, dramatik, operatik ve yakalayıcı tınılara sahiptir. Eski albümlerindeki tarzları, o zamanki vokalistleri soprano Turunen'in klasik tarzı ile klavyeli çalgıların ağırlıkta olduğu power metal karışımı olarak ortaya çıkıyordu. Power metal şarkıları melodik ve klasik armoniye sahiptirler. “"Wishmaster"” da olduğu gibi tipik bir power metal müziğinde elektrogitar, bas gitar ve davul; klavyeli çalgıların sesleriyle örtülür ve bir şarkı içerisinde (“Moondance” şarkısında olduğu gibi) akustik bölümlerle metal türüne yakın bölümler çok sık yer değiştirir. Klasik biçimin uygulandığı bir örnek olarak; barok müziğini hatırlatan, tekrarların çok olduğu, gitar ve klavyeli çalgılarla çalınan “Stargazers” (“"Oceanborn"”) gösterilebilir. Turunen'in daha şan eğitimi almamış olması ve parçaların akustik tabanlı olması nedeni ile, ilk albüm bu tarzdan biraz uzak bir çalışmadır. 2002 yılında yayınlanan “"Century Child"” albümü ile birlikte belirleyici ses giderek orkestraya uygun bir biçime dönüşüyordu. Bu albümde grup ilk defa bir orkestra ile birlikte çalıştı. “"Once"” ve “"Dark Passion Play"” de, Londra Filarmoni Orkestrası ile birlikte kayıt edildi. Holopainen bu gelişmeyi “"Once"” ile ilgili olarak yaptığı bir söyleşide de anlatmıştı: “Once'ın bir metal albümü olmasını istemiyordum. Aksine o heavy metal maskesi arkasına gizlenmiş bir film müziği albümüydü.” Holopainen'ın klavyede yaptıkları, genelde klavyenin sadece eşlik eden çalgı konumunda olduğu metal müzik türünde sıradışı bir şekilde belirleyicidir. Yaylı sazlar ve üflemeli çalgılar denemeleriyle; kendisine örnek olarak aldığı bestecilerin hızlı akor tekrarlarını ve yoğun orkestrasyonlarını kullanıyordu. Akorlarda VII. Basamak fonksiyon teorisini kullanıyordu. Bu tarzın kullanımı günümüzde epik film müziklerinde de yaygınlaşıyor. Nightwish, “"Once"” albümüyle birlikte, Pip Williams gibi dışarıdan müzisyenlerin orkestra düzenlemelerine yer vermeye başladı. Bu tarz, geç romantikler olarak anılan Richard Wagner ve Antonín Dvořák'ın tarzına uygundu. Nightwish'in tarzı klasik ve romantik öğelerin yanı sıra zaman zaman folklör ögelerini de içerir. İlk albümleri “"Angels Fall First"”teki “Lappi” adlı enstrümantal şarkı, grubun kuruluşundaki tarzına uygun olarak, geleneksel Fin müziği tarzındaydı. “"Once"” albümündeki “Creek Mary's Blood” adlı şarkı, müzikal ve metin olarak Cherokee kızılderililerinin geleneksel müziğinin, “The Siren” ise Arap müziğinin etkilerini taşır. “"Dark Passion Play"” albümündeki “The Islander” ve enstrümantal parça “Last of the Wilds” Kelt müziği etkisi altındadır. Bunun dışında “Wish I Had an Angel”, “Romanticide” (“"Once"”) ve “Bye Bye Beautiful” (“"Dark Passion Play"”) şarkıları endüstriyel metal tarzından etkillenmiş parçalardır. Şarkılarda genellikle kadın vokaliste erkek sesleri eşlik eder. “"Angels Fall First"” albümündeki bazı parçalarda Holopainen'in sesi duyulur. “"Oceanborn"”da Finntroll isimli folk metal grubunun solisti Tapio Wilska iki parçanın vokalistiydi. “"Wishmaster"” albümündeki “The Kinslayer” adlı parçada Babylon Whores elemanı Ike Vil görev almıştı. “"Century Child"” ile birlikte Marco Hietala erkek vokalist görevini üstlenerek görev alanını genişletti. Turunen'in “"Century Child"” ve “"Once"” albümlerinde şarkı söyleme stilini değiştirmesi hakkında Holopainen “kulağa daha hoş geliyor,[…] bu durum fan kulüplerinin bölünmesine yol açtı. Buna rağmen, yüksek ve gürültülü sesli iki CD yeter, grup yeni alanlar keşfetmek istiyordu.” demiştir. 2007'de satışa sunulan kayıtları “"Dark Passion Play"”de ise Turunen'in yerine geçen Anette Olzon kadın vokalistliği üstlendiği için operatik vokaller tamamen yok oldu. Nightwish'te bugüne kadar üç eleman değişikliği yaşanmıştır. Bu değişikliklerden biri, 2001'de bas gitarist/vokalist Hietala'nın Vänskä yerine gruba katılması; diğeri, 2005'te gruptan çıkarılan vokalist Turunen'in yerine 2007'de Olzon'un gelmesi, sonuncusu ise 2012'de Olzon'un gruptan ayrılıp yerine Floor Jansen'in gelmesidir. Holopainen ve Vuorinen, grubun ilk kurulduğu günden beri kadroda yer alan isimlerdir; 1997'de kadroya dahil olan Nevalainen de grubun günümüze kadarki ilk ve tek davulcusudur. Taktik Saha Muhabere Sistemi Taktik Saha Muhabere Sistemi, kısaca TASMUS şeklinde isimlendirilen Aselsan tarafından geliştirilen ve muharebe sahasında çeşitli araçların ve silahların, komuta merkezlerinin birbiri ile iletişimini sağlayan sistem. Autodesk Autodesk, endüstriyel kullanıma dönük profesyonel yazılımlar geliştiren bir ABD firmasıdır. Dünyada en çok kullanılan endüstriyel amaçlı yazılımları portföyünde bulundurmakla birlikte en çok yazılım kodu üreten firmaların başında olmasıyla da tanınır. En çok kullanılan yazılımı Autocad'dir. 2005 yılında SGI firmasının yazılım grubu olan Alias firmasını da satın almasıyla gündeme gelmiştir. Ürün yelpazesinde; inşaat, makine, endüstri, mimari ve sinema alanına yönelik ürünleri vardır. Alanında ilk ürünleri son kullanıcı için üretmesi nedeniyle özellikle ABD dışındaki bazı ülke üniversitelerinde yazılımları öğretim anlamında ders olarak okutulur. Autodesk firmasının birçok ürünü bulunmaktadır. 2 boyutlu ve 3 boyutlu olarak proje tasarım araçları ile Dünyada ve Türkiye'de en çok kullanılan tasarım ve çizim (CAD) programıdır. 3B serbest form tasarım araçları, parametrik çizim ve PDF’den aktarma sayesinde AutoCAD®, yazılımı dokümantasyon ve tasarım süreçlerini daha da ileri götürmek için gereken gücü ve esnekliği sağlar. 3B dijital prototipler üretmek, doğrulamak ve belgelemek için ihtiyacınız olan şeyleri içerir. Autodesk Inventor Profesyonel yazılımının tüm ana özellikleriyle birlikte, güzergahlı sistemler için geliştirilmiş tasarım, araç oluşturma ve simülasyon özellikleri içerir. Teknik çizim amaçları için geliştirilen AutoCAD® LT yazılımı, ihtiyaç duyduğunuz 2B araçlarını ve komutlarını fazlasıyla sunar. AutoCad programının ekonomik paketidir. Normal versiyondan farklı olarak LT versiyonu; eklenti, lisp ve API'lerin yüklenmesi özelliğini içermez. İnşaat mühendislerinin tasarım, analiz ve simülasyonu için yapı bilgi modelleme (BIM) çözüm programıdır. Mimari, statik, elektrik ve mekanik projelerinin 3 boyutlu ortamda modellenmesine olanak veren Revit yazılımı Yapı Bilgi Modellemesi (BIM) programıdır. Yeni versiyonları ile birlikte Mep, Architecture, Structure gibi versiyonları tek bir paket altında birleştirilmiştir. Ödüllü oyun, film ve video içerikleri üretmek için kullanılan endüstri standardı bir 3B modelleme, animasyon, gerçekleme ve görsel efektler çözümü. Tasarımcılara ve görselleştirme uzmanlarına AutoCAD ve Revit yazılım aileleriyle tümleşik iş akışları sunan bir 3B modelleme ve gerçekleme çözümü. Otomotive tasarımı ve modellemesi için kendi alanında öncü uygulama ve dünya çapında lider otomotiv modelleme stüdyoların tercihi. Dinamik 3D modelleme kapasiteli komple bu set sayesinde tasarımcılar yavaş yavaş konsept modeller geliştirip verilerini yüksek kaliteli birinci sınıf yüzeylere taşıyor. Modelleme araçları, genişletilmiş kaplama? özellikleri, ve 64 bit ve çok çekirdekli teknolojiden yararlanan iş akışları sayesinde üretim ihtiyaçlarını karşılayıp nefes kesen 3D yaratın Ürününüzün çok gerçekçi 3B görsellerini yaratın. Müşterilerinize ve hissedarlarınıza birden çok tasarım seçeneği sağlayın ve tasarım değerlendirme sürecini modernleştirin. Mekanik Tasarımcılar için üretilmiş AutoCAD’dir. Mekanik Tasarım sürecinde varolan genel işleri otomatikleştirerek ve standart parça kütüphaneleri sunarak, tasarım sürecini hızlandırır. Wentworth Miller Wentworth Earl Miller III (d. 2 Haziran 1972; Oxfordshire, İngiltere), Amerikalı oyuncu. Annesi öğretmen, babası ve iki kız kardeşi de avukattır. Miller Princeton Üniversitesi İngiliz Edebiyatı bölümü mezunudur. Los Angeles'ta yaşamaktadır. Babası Afrikalı-Amerikalıdır. Annesi ve babası boşanmıştır. Ayrıca Mariah Carey'nin 2005 yılındaki 'It's Like That' ve 'We Belong Together' kliplerinde kısa rolleri vardır. "We Belong Together" 'daki rolü "Entertainment Weekly" tarafından en seksi ikinci kısa rol seçilmiştir. Prison Break'teki Micheal Scofield karakteri ile zirveye çıkmıştır. Zirveye çıktığı Prison Break dizisi Final Break adlı filmle devam etti ve 7 yıl sonra 5. ve final sezonu ile 2017 tarihinde sona erdi. Prison Break'ten bir sonraki TV görüntüsünde oyuncu Law & Order SVU 11. sezon prömiyerinde Nate Kendal isimli bir polis memurunu oynamıştır. Ayrıca "" adlı sinema filminde "Chris Redfield" adlı popüler oyun karakterini canlandırmıştır. oyuncu "Ted Foulke" takma adıyla, Stoker ve Uncle Charlie adında iki senaryo yazarak, kariyerine senaryo yazarlığını da eklemiştir. Rusya'daki bir film festivali davetini ülkede eşcinsellere karşı uygulanan yasalar dolayısıyla reddederek eşcinsel olduğunu açıklamıştır. SÄ±cak Saatler Sıcak Saatler, 15 Eylül 1997'de atv'de yayınlanmaya başlayan, senaryosunu Ahmet Yurdakul'un yazdığı televizyon dizisi. Yapımcılığını Sinegraf'ın üstlendiği dizinin yönetmen koltuğunda Osman Sınav, Mustafa Şevki Doğan, Veli Çelik, Sadullah Celen ve Mehmet Aslantuğ oturdu. Dizi müziklerini ise Bora Ebeoğlu, Cengiz Onural ve Oya Ebeoğlu'ndan oluşan Aria yaptı. Dizi Osman Sınav yönetmenliğinde başladı. 13 bölüm sonra Osman Sınav diziden ayrıldı ve yerine yardımcısı Mustafa Şevki Doğan geçti. 15-16 bölüm yönettikten sonra 10-11 bölümün 1-2'sini Sadullah Celen, geri kalan bölümleri ise Veli Çelik yönetti. İkinci sezonun tamamını (40-67) Veli Çelik yönetti. Dizi üç sezon sürdü. 67. bölümde dizinin sonu seyirciye bırakılarak dizi bitirildi. Fakat dizinin bitmesinden bir sene sonra, Sedat ve Buket'i evlendirmek için bir 13 bölüm daha çekildi. Çekilen bu ek bölümleri Mehmet Aslantuğ yönetti. Sedat Yalçın, gözü pek bir televizyon gazetecisidir. Zorlu ve esrarengiz maceraların içine girmekten geri durmayacaktır. Buket Hazal ise Sedat Yalçın'ın ekibine yeni katılanlardan biridir. Önce sürtüşmelerle başlayan arkadaşlıkları, bu ilişkinin farklı boyutlara kaymasını engellemeyecektir. Remzi Baba, Cehennem Cevdet, Rıfat Hazal, Komiser Doğan, gazeteci Coşkun ve Ayşe ve diğer karakterler ise bu maceranın içinde kendilerine bir köşe kapmaktan geri durmayacaklardır. CentOS CentOS Red Hat firmasının dağıtımı olan Red Hat Enterprise Linux ("RHEL") kaynak kodları üzerine kurulu ve bu dağıtım ile uyumlu bir linux dağıtımıdır. Bağımsız bir grup tarafından geliştirilen işletim sisteminin isminin açılımı "The Community ENTerprise Operating System" biçimindedir. Ocak 7, 2014 tarihli bir bildiri ile CentOS geliştirici lideri Karanbir Singh, CentOS'un RedHat ekibine dahil olduğunu bildirmiştir. CentOS'un sistem gereksinimleri Red Hat Enterprise Linux ile hemen hemen aynıdır: 5.x ve 6.x sürümleri için aynı zamanda güncellemeler yayınlanmaktadır. M113 M113, bugüne kadar 80.000 adet üretilen, hizmete girdiği 1960'lardan bu yana ABD'nin mekanize piyade birliklerinin belkemiğini oluşturan ve NATO üyesi ülkelerin aralarında bulunduğu 60 ülke tarafından kullanılan hafif zırhlı, tam paletli bir zırhlı personel taşıyıcıdır. Amerikan ordusunun kullandığı M113A2 ve M113A3 ADATS ve KMS geliştirme paketleri takviyelenmiştir. M113A1, M113A2 ve M113A3 türevleri mevcuttur. Bu araç Vietnam Savaşı'nda sıkça kullanılmış ve ayrıca savaşta yaralı askerleri taşırken koruma sağlamaktadır. M133'ler ABD Ordusu'nda uzun süredir cephe birliklerinde M2/3 Bradley'ler ile değiştirilmektedir. Komuta ambulans ve zırhlı mühendislik gibi varyantları cephe destek rollerinde kullanılmaktadır. M113, alüminyum zırh kullanan ilk zırhlı savaş aracıdır. Bu alüminyum zırh, eski nesil zırhlı personel taşıyıcılara oranla aracı çok daha hafif yapmaktadır. Tahir AkyÃ¼rek Tahir Akyürek, (d. 1959, Derebucak, Konya, Türkiye), Türk siyasetçi. Konya Büyükşehir Belediyesi eski başkanı. Ankara Üniversitesi Hukuk Fakültesi'ni bitirdi. Bağ-Kur Konya İl Müdürlüğü'nde Avukat, Konya Ticaret Odası'nda Genel Sekreter olarak görev yaptı. Çeşitli sivil toplum kuruluşlarında yöneticiliklerde bulundu. Daha sonra Serbest Avukat olarak çalıştı. 2004-2018 yılları arasında Konya Büyükşehir Belediye Başkanı olarak görev yaptı. 2018 Türkiye genel seçimlerinde Adalet ve Kalkınma Partisi'nden Konya milletvekili seçildi. Evli ve üç çocuk babasıdır. Doğu Almanya Devlet Güvenlik Bakanlığı Ministerium für Staatssicherheit (MfS /Devlet Güvenlik Bakanlığı) özellikle Stasi (Staatssicherheit birleşik kelimesinden dolayı) olarak bilinir, Alman Demokratik Cumhuriyeti'nin güvenlik ve istihbarat organizasyonudur. Stasi Doğu Berlin'den yönetilmekteydi. Lichtenberg şehrinde geniş kapsamlı bir komplekse sahipti, bunun dışında şehrin muhtelif yerlerinde değişik komplekslerede sahipti. Stasi dünya çapında etkin istihbarat örgütlerinden biri olarak kabul ediliyordu. Organizasyonun şiarı ""Schild und Schwert der Partei"" (Parti'nin Kalkanı ve Kılıcı). Daha önceki dönemlerde Stasi için kullanılan bir başka ifade ise "Staatssicherheitsdienst", yani Devlet Güvenlik Servisi idi. Stasi 8 Şubat 1950 tarihinde kurulmuştur. Kuruluşunda Sovyet KGB model alınmıştır. KGB tarafından Varşova Paktı içerisinde en etkin ve sadık ortak olarak kabul ediliyordu. Wilhelm Zaisser Stasi'nin ilk başkanıdır, Wilhelm Zaisser'ın yardımcısı ise Erich Mielke. Wilhelm Zaisser Demokratik Almanya Cumhuriyeti lideri Walter Ulbricht tarafından 1957 yılında görevinden alındı. Göreve Ernst Wollweber getirildi. Ernst Wollweber, devlet lideri Walter Ulbricht ve Erich Mielke ile yaşadığı uyuşmazlıklardan dolayı görevinden istifa etti. Göreve yardımcısı Erich Mielke devam etti. Ayrıca 1957 yılında, Markus Wolf HVA'nın (İstihbarat Merkez İdaresi -Hauptverwaltung Aufklärung) yabancı istihbarat bölümünün başına getirildi. Wolf Almanya Federal Cumhuriyeti'nin devlet mekanizmasına, politikasına ve iş dünyasına sızmada büyük başarılar elde etti. Stasi 1970'li özellikle Latin Amerika'da birçok aktivist ve politikacının hayatını kurtararak farklı bir rol daha üstlenmiştir. Örneğin eylül 1973'te Şili'de Pinochet darbesi sırasında, Stasi ajanları tarafından gerçekleştirilen operasyonda, "İnsanların Birliği" örgütüne üye yüzlerce insan kurtarılarak Alman Demokratik Cumhuriyeti'ne nakledilmiştir. 1986 yılında Wolf emekliye ayrıldığında görevini Werner Grossmann'a devretmiştir. 1989 yılında, Doğu Almanya'nın çözülmesinden önce, Stasi adı "Ulusal Güvenlik Ofisi" olarak değiştirilmiştir. Bu değişiklikten sonra yönetime Rudi Mittig getirilmiştir. Rejimin son yılları olan 1989-90'larda, panikleyen Stasi yetkilileri kâğıt öğütücü cihazlarla Stasi dokümanlarını yok etmeye çalıştılar. Kağıt öğütücü cihazlar ağır iş yükünden dolayı çalışamaz hale geldiğinde dokümanları elle parçadılar. Çalakalem saklanan kâğıt parça çantaları başa geçen yeni yönetim tarafından kısa sürede ele geçirildi. Büyük Kaçış Büyük Kaçış (Orijinal adı: "Prison Break"), ABD yapımı bir aksiyon dizisi. Hikâyesi Paul Scheuring tarafından ortaya atılmış ve FOX şirketi tarafından 2005 yılında dizi olarak hayatına adım atmıştır. Dizi genel olarak işlemediği bir suçtan dolayı idam cezası almış Lincoln Burrows (Dominic Purcell) 'u ve Lincoln'ün kardeşi Michael Scofield (Wentworth Miller)'ın kardeşini kurtarmak için tüm yasal yolların tükendiğini fark edip onu hapishaneden çıkarmak için bir kaçış planı yapması ve sonrasında gelişen olayları konu alır. Dizinin yapımcılığını Adelstein-Parouse Productions, Original Television ve 20th Century Fox Television işbirliğiyle üstlenmiştir. Dizinin başrollerinde Wentworth Miller, Dominic Purcell, Sarah Wayne Callies, Amaury Nolasco yer alır. Yaklaşık 42 ülkede yayınlanmış olan 22 bölümlük ilk sezon, ABD'de 29 Ağustos 2005 tarihinde Fox kanalında gösterilmeye başlanmıştır, Türkiye'de CNBC-e kanalı tarafından yayınlanmıştır. Sezon finali Türkiye'de 15 Mayıs 2006 tarihinde yayınlanan dizinin ikinci sezonu, 1 Mart 2007 tarihinde CNBC-e ekranlarına geri dönmüştür. Aynı sezon, 26 Temmuz 2007 tarihinde Sona bölümü ile sona ermiştir. 3. sezon 17 Eylül 2007'de başlamış ve 22 bölüm çekileceği planlanmasına rağmen Amerikan Senaryo Yazarları Birliği'nin grevinden dolayı sadece 13 bölüm çekilebilmiştir. Bugüne kadar 3 sezon boyunca toplam 57 bölüm yayınlanmıştır. 4. sezon ise Amerika'da 1 Eylül 2008'de başlamış ve 1 Aralık itibarıyla 12. bölümü yayınlanmıştır. 4. sezonun finali aynı zamanda dizinin finali olacağı açıklanmıştır. 15 Mayıs 2009 itibarıyla dizi final bölümü ile ekranlara veda etmiştir. 4. sezonun final bölümündeki şaşırtıcı sonu açıklamak için yapımcılar tarafından 2 özel bölümlük DVD çıkarılmış, "Büyük Kaçış: Son Kaçış" ismiyle satışa sunulmuştur. Dizi, 9 Haziran 2009 tarihinde ilk bölümünden itibaren Star TV kanalında "Büyük Kaçış" adıyla Türkçe dublaj ile gösterime girmiştir. Michael Scofield'i Murat Şen, Lincoln Burrows'u Erol Eren seslendirmiştir.Türkiye'de büyük bir ilgi görmüştür. 6 Ağustos 2015 tarihinde yapımcı kuruluş tarafından 5. sezonun çıkacağı onaylanmıştır. Yeni sezon 10 bölüm olacağı açıklanmıştır. Bu sezon suçsuz yere idama mahkûm edilen Lincoln Burrows'un, kardeşi Michael Scofield tarafından hapishaneden kaçırılmasıyla sona erer. Michael abisini hapisten kurtarmak için sahte bir suç işleyip kendisini abisiyle aynı hapishaneye attırır.Hapishane Chicago,IL de bulunan Fox River eyalet hapishanesidir. Micheal bazı arkadaşlar edinir. Toplam 7 kişidirler. Michael aynı zamanda inşaat mühendisidir.Dizide zekiliğiyle dikkat çeken Michael hapishanenin planını sırtına ve kollarına gizli bir şifreyle dövmeletir. Bu dövmeler sayesinde bazen aksamalar yaşasa da planlarını gerçekleştirip abisini hapishaneden kaçırır. Bu sezon kaçıştan 8 saat sonrasıyla başlar.Brad Bellick isimli gardiyan onları yakalamak ve ödülü almak için mahkûmların peşine düşer.Federal Ajan Alex Mahone da kaçakların peşindedir; ancak The Company(Şirket) için çalışmakta olup kaçakları öldürmek istemektedir.Kaçaklar hapishanede D.B Cooper tarafından yerini öğrendikleri 5 milyon doları bulmak için adeta yarışırlar.Para bulunur ve T-Bag tarafından kaçırılır.Ancak T-Bag parayı fazla koruyamaz ve yine kaptırır ve koşuşturmaca bu şekilde devam eder.Mahkûmlarımız aynı zamanda kaçmakla da uğraştıklarından Panama ya kaçarlar ve orada yakalanıp Sona Hapishanesine tıkılırlar. Bu bölüm Micheal ve T-Bag, kaçtıkları Panama'da Sona Hapishanesi'nde başlar. Bu hapishanede kurallar çok farklıdır.Bu hapishanede gardiyan bulunmaz; askerler çevrededir.Mahkûmlar gardiyanları rehine olarak aldıkları için askerler hapishanenin çevresinde tel örgüler çekip etrafını çevirmişlerdir. Sona tam anlamıyla cehennemdir; Lechero'nun adalet sistemi geçerlidir. Aralarında anlaşmazlığı olan varsa düelloya çıkıp biri ölene kadar dövüşür. Micheal Scofield kaçma planları yaparken askerlerin eski bir hapishane olan Sona'dan dışarı çıkmaya değil tellerin içindeki bir fareyi bile anında fark edip vurduğunu görür. Scofield'ın bir görevi vardır, ağabeyinin oğlu Şirket'in elindedir ve ondan Sona'dan birini kaçırmasını isterler. Sona'dan kaçarlar ve sonrasında 4. sezon başlar. Michael'ın, Sara'nın ölmediğini öğrenmesiyle başlar ve 22 bölüm sürer. Bu sezonda Ajan Don Self'in oluşturduğu ekip örgüt'ün kara kitabı olarak bilinen Scylla adlı diski ele geçirmeye çalışacaklardır. Bu diskte çok özel bilgiler bulunmaktadır. Eğer mahkûmlar bu görevi kabul etmezlerse Fox River'a geri döneceklerdir. O yüzden görevi kabul edip Michael'ın önderliği altında Scylla'yı ele geçirmeye çalışmaya başlarlar. Tabi Şirket ise bu diski koruyamaya başlayacaktır. Özellikle bu işe James Whistler'ı öldürmekle başlarlar. Bu yüzden pek çok kişi ölecektir özellikle de mahkûmların tanıdıkları. Bu uğurda birçok kişinin yolu kesişecektir. Scofield'ın annesi aslında ölmemiştir ve 4. sezonda rol alır. Büyük Kaçış: Son Kaçış filmiyle biter. T-Bag, Michael'ın Yemen'de bir hapishanede olduğunu öğrenir ve eline bir fotoğraf alarak Lincoln'e gösterir. Lincoln durumu Sara ile görüşüp yola çıkar ancak yalnız değildir. Yemen'de eski gruptan C-Note vardır. Yemen'deki bu hapishaneden kaçış için plan yapmaya başlarlar. Yemen' in, Daeş tarafından ele geçirilmesinin ardından hapishaneden çıkış yapan Michael, Lincoln ve arkadaşlarının Daeş ile başları derde girer... LightScribe LightScribe üzerinde özel kaplama olan CD ve DVD gibi optik ortamların üzerine lazerle şekiller çizebilen teknolojiye verilen addır. LightScribe Hewlett-Packard'da Daryl Anderson tarafından icat edilmiş ve çeşitli donanım üreticilerine, CD/DVD üreten firmalara ve yazılım geliştiricilerine lisanslanmıştır. Şu anda sadece bilgisayarlarda bulunan CD/DVD yazıcılarında bulunan bir özellik olmasına rağmen, Hewlett-Packard teknolojiyi CD yazabilen müzik setleri ve DVD yazabilen video kaydedicilere tümleşik hale getireceğini belirtmiştir. LightScribe disklerinin üzerinde 780 nm kızılötesi ışığa tepki veren özel bir katman bulunmaktadır. LightScribe destekli sürücüler, kendilerine verilen resim veya metni diskin merkezinden dışa doğru büyüyen daireler halinde yazarlar. İçten dışa doğru olan bu hareket dolayısıyla diskin dışına doğru büyüyen resimler daha uzun zamanda yazılırlar. Şu anki haliyle LightScribe tek tonlu (mat sarı renk üzerine gri) resimler çizebilmektedir. Çizilen resimler iç ortam ışığında 9 ay kadar silinmeden kalabilmektedir. Optik ortamın karanlık bir yerde saklanması durumunda ise daha uzun süre kalmaktadır. LightScribe ortamı'nın 1.2 sürümü Avrupa ve Asya'da piyasaya sürülmüştür. Bu sürüm kırmızı, turuncu, sarı, mavi ve yeşil olmak üzere beş farklı renkte diski mümkün kılar ve daha keskin bir çıktı sağlar. Disklerin Ä°Chat iChat Mac OS X ile birlikten gelen, AIM, ICQ ve Jabber protokollerini destekleyen bir sohbet programıdır. Son sürümü olan iChat AV, dört kişiye kadar çoklu video görüşmesi, on kişiye kadar çoklu sesli görüşme özelliği sunmaktadır. 2002 Şubat ayıında Mac OS X 10.2 ile geldi. Apple, OS X Mountain Lion önizlemesinin bir parçası olarak 16 Şubat 2012'de OS X mesajlaşma istemcisinin o zamandan itibaren Apple Mesajlar ve iMessage tarafından değiştirildiyini duyurdu. Buharlaşma entalpisi Buharlaşma ısısı veya diğer adıyla buharlaşma entalpisi, birim miktardaki bir sıvının gaz haline dönüşmesi için gereken enerjidir. Sıvının kaynama sıcaklığında ölçülür ve genellikle joule/gram veya kJ/mol birimleri cinsinden ifade edilir. Daha genel kullanımı "molar buharlaşma entalpisi" olup anlamı bir mol sıvıyı buharlaştırmak için gereken enerji toplamıdır. Sıcaklıkla DH'ın değişimi, bir sıvı, bir katının buharı ile dengede olması durumuna da uygulanabilir. Bu durum için DH buharlaşma ısısı olarak adlandırılır. Buharlaşma ısısı artan sıcaklık ile azalır. Kritik noktada sıfır değerine ulaşır. Bu sıcaklıkta sıvı ve buhar birbirine benzer. Buharlaşma ısısı biÃ§iminde ifade edilebilir. Suyun buharlaşma ısısı 2257 joule/gramdır (yaklaşık 540 cal/g). Isı sığası Isı sığası veya "ısı kapasitesi", bir maddenin sıcaklığını 1 °C değiştirmek için gerekli olan ısı miktarıdır.Başka bir ifade ile bir cismin ısısının sıcaklığına göre türevidir. Cismin kütlesi ile öz ısısının çarpımına eşitttir (m.c). ifadesi ile genelleştirilir. Bu ifadede formula_2 ısı değişmesini, formula_3 sıcaklık değişmesidir. SI sisteminde birimi joule/Kelvin'dir Bir cismin birim kütlesinin sıcaklığını birim derece değiştirmek için gerekli olan ısı ise özgül ısı sığası ya da özgül ısı olarak adlandırılır. SI sisteminde birimi joule/gram kelvin'dır. Isı sığası maddeler için ayırt edici bir özellik değildir. Filogenetik Biyolojide filogenetik çeşitli organizma grupları (örneğin türler veya topluluklar) arasındaki evrimsel ilişkinin araştırmasıdır. Bu ilişkiler filogeni olarak adlandırılır. "Filogenetik" terimi Yunanca kökenlidir, "kabile, ırk" anlamına gelen "file" veya "filon" (φυλή/φῦλον) ve doğumla ilişkili anlamındaki "genetikos" (γενετικός) ("doğum" anlamında olan "genesis" (γένεσις) kökünden gelir) terimlerinden türetilmiştir. Organzimaların sınıflandırması ve adlandırması olan taksonomi, filogenetikten büyük miktarda etkilenmiştir ama yöntemsel ve mantıksal olarak farklıdır. Bu iki saha, "kladizm" veya "kladistik" olarak bilinen filogenetik sistematik bilim dalında örtüşürler. Filogenetik sistematikte taksonları birbirinden ayırt etmek için sadece filogenetik ağaçlar kullanılır. Evrimsel hayat ağacının araştırılması için filogenetik analiz yöntemleri vazgeçilmez hâle gelmiştir. İlgili bir kavram olan filogenez, bir biyolojik türün (veya bir organizmalar grubunun) bir dizi şekillerden geçerek meydana gelen evrimsel gelişimidir. Bu terim bir organizmanın belli bir özelliğinin (örneğin anatomik bir yapısının) gelişimi için de kullanılabilir. Bu ismin sıfat hali filogeniktir. Evrim bir dallanma süreci olarak düşünülebilir. Topluluklar zaman içinde değişime uğrar ve bunun sonucu farklı dallar halinde türleşir, birbiriyle melezlenir veya tükenerek son bulur. Bu süreçler bir filogenetik ağaç olarak gösterilebilir. Filogenetiğin çözmeye çalıştığı sorun, genetik verilerin sadece bugüne ait olması, fosil kayıtlarının (osteometrik verilerin) ise tesadüfi ve güvenilmez olmasıdır. Tüm ağacın çizilebilmesi içine evrimin nasıl çalıştığı hakkındaki bilgiler kullanılır. Dolayısıyla filogenetik ağaç, evrimsel olayların meydana gelme sırasıyla ilgili bir hipoteze bağlıdır. Kladistik, canlı gruplarının birbiriyle paylaştığı özelliklere göre sınıflandırma yapması nedeniyle filogenetik ağaçlar hakkında çıkarım yapmak için hâlen tercih edilen yöntemdir. Filogenik çıkarımları yapmak için kullanılan en yaygın yöntemler arasında parsimoni, maksimum olasılık ve Markov zinciri Monte Karlo-temelli Bayes çıkarımı sayılabilir. Yirminci yüzyıl ortalarında popüler olan ama günümüzde geçerliliğini yitirmiş olan fenetik, uzaklık matrisine dayalı yöntemler kullanarak toplam benzerliğe dayalı ağaçlar inşa etmekte kullanılır, bunların filogenetik ilişkilere karşılık geldiği varsayılır. Tüm bu yöntemler söz konusu biyolojik türlerde gözlemlenen özelliklerin evrimleşmesini betimleyen matematik modellere dayalıdır ve genelde moleküler filogenetikte uygulanırlar. Moleküler filogenetik durumunda kullanılan biyolojik özellikler, nükleotit veya amino asit dizileridir. Filogenetik ağaçlardaki gruplamaları tarif etmek için belli terimler vardır. Örneğin, tüm kuşlar ve sürüngenlerin tek bir ortak atadan geldiğine inanılmaktadır, dolayısıyla bu taksonomik gruplamaya (sağdaki şekilde sarı gösterilen) monofiletik denir. "Modern sürüngenler" (şekilde siyan renkli) ortak bir ataya sahip olan bir gruptur ama bu atanın tüm ahvadını içermez (kuşlar hariçtir). Bu, parafiletik bir grubun örneğidir. Sıcak kanlı hayvanlar gibi bir grup, hem memelileri hem de kuşları (şekilde kırmızı/turuncu) ve polifiletik olarak adlandırılır çünkü bu grubun üyeleri en yakın ortak atayı içermez. Organizmalar arasındaki evrimsel bağlantıların grafik gösterimi filogenetik ağaçlarla yapılır. Evrim doğrudan gözlemlenemeyen uzun süreler içinde meydana geldiği için, biyologlar filogenileri inşa edebilmek için günümüz organizmaları arasındaki evrimsel ilişkiler hakkında çıkarımlar yapmak zorundadır. Fosiller filogenilerin inşasında yardımcı olabilir; ama fosil kalıntılar çoğu zaman faydalı olamayacak derecede seyrektir. Eskiden fenotiplere, genellikle anatomik karakteristiklere bakılarak filogenetik ilişkiler belirlenmekteyken, günümüzde filogenetik ağaçları inşa etmek için moleküler veriler (örneğin protein ve DNA dizileri) kullanılmaktadır. 19. yüzyılda Ernest Haeckel'in yineleme ("recapitulation") kuramı ve biyogenetik kanunu genel kabul görmüştü. Bu teori genelde "ontogeni filogeniyi yineler" olarak ifade edilir, yani bir organizmanın gelişimi o türün evrimsel gelişimini aynen yansıtır. Haeckel'in hipotezinin ilk versiyonu, embriyonun "yetişkin" evrimsel atalar şeklinde olduğu, artık yanlış kabul edilmektedir. Hipotezin yeni ifadesi, embriyonun gelişiminin evrimsel ataların "embriyolarınkini" yansıttığıdır. Haeckel, beş profesör tarafından kanıt olarak gösterdiği embriyoların fotoğraflarını tahrif etmekle suçlanmıştır (bkz. Ernest Haeckel). Çoğu modern biyolog, ontogeni ve filogeni arasında çok sayıda bağlantı olduğunu kabul eder, bunları evrim teorisi ile açıklar veya bu teori için bu ilişkileri destekleyici kanıt olarak görür. Donald Williamson larva ve embriyoların, başka taksonlardan melezleme yoluyla aktarılmış yetişkinlere karşılık geldiğini öne sürmüştür (larval transfer teorisi). Genelde organizmalar genleri iki yoldan kalıt alabilirler: dikey gen transferi ve yatay gen transferi/ Dikey gen transferi genlerin ebeveynden yavruya aktarımıdır; yatay gen transferi ise birbiriyle ilişkisiz organizmalar arasında genlerin geçmesi ile meydana gelir. Yatay gen transferi prokaryotlarda sık rastlanan bir olgudur. Yatay gen transferi organizmaların filogenisinin belirlenmesini karmaşıklaştırmıştır. Belli organizma gruplarında filogenetik ağacı çizmek için hangi gene bakıldığına bağlı olarak farklı filogenilerin elde edildiği rapor edilmiştir. Carl Woese, ribozomal RNA'yı kodlayan genlerin evrimsel anlamda çok eski oldukları ve yatay gen transferi göstermeden (veya çok az göstererek) tüm canlı soylarında bulunduklarını keşfetmiştir. Bu bulgusuna dayanarak Woese canlılarda üç saha (üst-alem) teorisini ortaya atmıştır. Filogenileri oluşturmak için ribozomal RNA dizilerin moleküler saat olarak kullanılması yaygın bir yöntemdir. Bu yöntem özellikle mikroorganizmaların filogenisi için özellikle faydalı olmuştur çünkü mikroorganzimalar fenotipik özelliklerine dayanarak sınıflandırılamayacak kadar birbirlerine benzerler. Ayrıca biyolojik türlere hakkındaki geleneksel kavramlar mikroorganizmalara uygulanamaktadır. Moleküler biyolojideki ileri dizileme teknolojilerinin gelişimi sayesinde, filogenileri belirlemek için büyük miktarlarda veri (DNA veya protein dizileri) elde etmek mümkün hale gelmiştir. Örneğin, mitokondriyal genomlara dayanan karakter matrisleri kullanan bilimsel çalışmalar yaygındır. Ancak, kimi araştırmacı, bu matrislerdeki karakter sayısının yüksek olmasındansa takson sayısının yüksek olmasının daha önemli olduğunu iddia etmiştir, çünkü takson sayısı ne kadar çok olursa elde edilecek filogeni o derece daha güvenilir olur. Bunun bir nedeni uzun dalların ayrışmasıdır. Mümkün olduğu durumlarda fosil verilerinin filogenilere dahil edilmesinin bu yüzden önemli bir neden olduğu öne sürülmüştür. Ağaç inşasının doğruluğuna etki eden bir diğer önemli unsur, kullanılan veride faydalı bir filogenetik sinyal olup olmadığıdır. "Filogenetik sinyal" terimi, birbiriyle ilişkili organizmaların genetik malzeme veya fenotipik özellikleri bakımından birbirlerine benzeyip benzemedikleri ile ilgilidir. Mikael Stanne Mikael Bengt Stanne (d. 20 Mayıs 1974; Göteborg, İsveç), İsveçli melodik death metal grubu Dark Tranquillity'nin vokalisti. Mikael Stanne, Dark Tranquillity'nin ilk stüdyo albümü olan "Skydancer"'da ve bu albüm öncesinde çıkan demo albümlerde ritim gitarist ve geri vokal konumundayken vokalist Anders Fridén'in gruptan ayrılmasıyla gruptaki gitaristliğini bırakarak vokallere geçmiştir. Grubun ikinci stüdyo albümü olan "The Gallery"'den itibaren tüm vokaller ona aittir. Çoğunlukla brutal vokal yapan Stanne, grubun 1999 yılında çıkardığı deneysel sayılabilecek albümü "Projector"'da clean vokal performansını da dinleyiciye sunmuştur. Ayrıca 2007 yılında çıkarılan "Fiction" albümündeki "Misery's Crown"' ve "The Mundane and the Magic" adlı parçalarda da clean vokal yapmıştır. Mikael Stanne, bir diğer İsveçli melodik death metal grubu olan In Flames'in 1994 yılında