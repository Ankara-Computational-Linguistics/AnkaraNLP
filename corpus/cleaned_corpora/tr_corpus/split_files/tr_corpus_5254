Joachim Rønning ve Espen Sandberg yaparken senaryosunu Jeff Nathanson yazdı. Filmin yapımcısı diğer dört filmde olduğu gibi Jerry Bruckheimer oldu. Filmin oyuncu kadrosunda, Johnny Depp; Jack Sparrow, Javier Bardem; filmin kötü rolünde, Kaptan Salazar, Orlando Bloom; Will Turner, Brenton Thwaites; Henry Turner, Kaya Scodelario; Carina Smyth, Kevin McNally; Joshamee Gibbs ve Geoffrey Rush; Kaptan Barbossa rolünde yer almaktadır. Filmin yapım öncesi "" filminin 2011 yılı başlarında yayınlanmasından kısa süre önce Terry Rossio'nun senaryoyu yazmasıyla birlikte başladı. 2013'ün başlarında yeni bir senaryo yazması için Jeff Nathanson tutuldu. Depp, Nathanson'un yazım süreciyle ilgilenmeye başladı. Yayın tarihi başlangıçta 2015 olarak ayarlanmıştı fakat senaryo ve bütçe sorunlarından dolayı 2016 ve sonra 2017'ye kadar ertelendi. Temel çekimler Şubat 2015'te Avustralya'da başladı ve Temmuz 2015'te bitti. Film 26 Mayıs 2017'de Disney Dijital 3D olarak yayınlanması üzerine ayarlandı. Yıllar geçmiş Will turner'ın oğlu büyümüş Henry babasının lanetini kaldırmak için Captain Jack Sparrowu bulmak zorunda kalmıştır. Jack ise karayiplerdeki bir adada soygun gerçekleştirmektedir ve soygun başarasız olur. Jack'in tayfası artık Jack'a güvenmemektedir ve tayfalar Jack'i terk ederler. Kaptan yarı bunalımda olduğu gibi pusulasını bir şişe Rom'a karşı takas etmiştir ve pusulaya ihanet etmiştir. Pusulaya ihanetin bedeli kaptan Salazar'dır. Bundan yıllar önce Kaptan El Matador del Mar (Salazar) denizleri kasıp kavurmaktadır ve Jack Sparrow'la yolları kesişmiştir. Jack ona bir oyun oynayarak Şeytan üçgenine sürüklemiş ve orada hapis etmiştir. Salazar intikam için dönecektir. Bu arada Henry Salazarın saldırdığı gemiden sağ çıkmış ve Salazardan aldığı mesajla Jack'i bulmaya çalışmaktadır ve yolları hastanedeki Carina ile kesişir. Carina bir bilim kadınıdır ve halk tarafından cadı olarak görülmekte ve aranmaktadır. Carina Henry ile sohbetiden sonra yakalanmış ve idam cezasına gitmiştir. Ne tesadüf ki Kaptan Jack Sparrow askerler tarafından yakalanmış idam masasına çıkarılmıştır. Tam idam edilecek iken Jack tayfası Gibss önderliğine kaptanlarını ve Carina'yı kurtarırlar. Henry Carina ve Jack Dying Gull adlı gemide yelken açarak yol alırlar. "" filminin 2011 yılı başlarında yayınlanmasından kısa süre önce Terry Rossio'nun senarist ortağı Ted Elliott olmadan beşinci film için senaryo üzerinde çalışmalara başlayacağı onaylandı. 11 Ocak 2013'te Jeff Nathanson filmin senaryosunu yazmak için tutuldu. 29 Mayıs 2013'te Joachim Rønning ve Espen Sandberg yönetmen olarak seçildi. Yönetmen ikilisi daha önce gene denizde geçen "Kon-Tiki" adlı filmi yönetmiş ve Akademi adaylığı elde etmişlerdi. 22 Ağustos 2013'te Rønning ve Sandberg beşinci filmin isminin "Pirates of the Caribbean: Dead Men Tell No Tales" olacağını söyledi. Ayrıca film üzerinde de çalıştıklarını söyleyen yönetmenler, Jeff Nathanson'un senaryosunun "eğlenceli ve dokunaklı" olduğunu ve ilk filmden esinlendiğini belirttiler. Birçok yeni kadro üyesi önceki filmlerde çalışan üyelerle yer değiştirdi. Yönetmenler Rønning ve Sandberg ve yazar Nathanson'un yanı sıra yeni Görüntü Yönetmeni Paul Cameron, Dariusz Wolski ile yer değiştirdi. Bunların yanında yapım tasarımcısı Nigel Phelps, görsel efekt yöneticisi Gary Brozenich, özel efekt yöneticisi Dan Oliver, dublör koordinatörü danışmanı Rondell, dublör koordinatörleri Thomas Robinson Harper ve Kyle Gardiner, makyaj ve saç tasarımcısı Peter Swords King yeni yapımcılar Joe Caracciolo, Jr ve Brigham Taylor Mike Stenson ve kurgucular Joel Cox ve Gary D. Roach kadroya yeni katılan üyeler oldu. 2011'de "Gizemli Denizler" filminin yayınlanmasından kısa bir süre önce yazar Terry Rossio beşinci filmin senaryosunu yazması için onaylandı. Ancak Terry'nin senaryosu Disney tarafından duygu yüklü olarak görülmedi. 2013'te Jeff Nathanson senaryoyu yazmak için imzayı attı. Yine de Jeff'in senaryosu da iyi olarak kabul görülmedi. Filmin yapımı ertelendi ve 2015 yılında hedeflenen yayın tarihi ertelendi. Disney ve Bruckheimer ilk taslak üzerinde anlaşamadı. Disney kaynaklarına göre senaryo "çok pahalı ama ayrıca karışık ve takip edilmesi zordu". 2014'ün başlarında Nathanson iyi olarak kabul edilen taslak üzerinden uyarladığı senaryoyu yeniden yazarak düzenledi. 13 Nisan 2014'te, Depp bir röportajında Bruckheimer ve Disney'in onu yazar Jeff Nathanson ile işbirliği yapması için davet etiğini söyledi. Ayrıca serinin sonuncu filmi olabileceğini ima, ederek, çok taze ve farklı bir korsan filmi getirmek istediğini söyledi. Depp sözlerine şu şekilde devam etti:"Herkes senaryonun iyi ve mükemmel olmasını istiyor. Biz aynı zamanda diğer işlerle üzerinde de çalışıyoruz. Yine de filmi beraber yapacağız. Ben onlardan son derece hoşlandım. Onlar fazlasıyla yetenekli. Mizahın güçlü duygusuna sahipler. Bence onlar sıradaki filme gerçekten eğlenceli yaklaşıyorlar. Hikayenin parçasını mutlulukla ve gururla aldım ve doğrudan senaristle çalışmaya başladım. Bu film gerçekten sonuncusu ise ki muhtemelen öyle, ben seyirciye filmi istedikleri ve birçok defa izledikleri için borçlu olduğumuzu hissediyorum. Bu yüzden beşinci film için büyük umutlarım var. Biz iyi bir film yapacak ve yüksek bir notla bunu bitireceğiz."— Johnny Depp. Cannes'da "Gizemli Denizlerde" filminin basın tanıtımında konuşan Depp, halk ile sevildiği sürece rolünü oynayacağını söyledi. Ağustos 2012'de Johnny Depp'in beşinci film için imzayı attığı ve rolü için A$90 milyon kazanacağı ortaya çıktı. Dördüncü filmde olduğu gibi Depp, ayrıca senaryoyla ilgilendi ve "Salazar’ın İntikamı"'nı tasarladı. Geoffrey Rush beşinci yapımda Hector Barbossa olarak dönmesini yorumladı; "Eğer onlar bu karakteri kabulgan tutarsa, kesinlikle". Rush ayrıca kötü adam rolünde dönebileceğini de ima etti ve Barbossa'nın kendini beğenmişliği hakkında "korkunç şekilde patlayabilir" dedi. Aralık 2014'te Rush beşinci yapım için döneceğini onayladı. "Gizemli Denizlerde" filminde oynamayan Orlando Bloom'da beşinci yapım için döneceğini belirtti. Disney'in filme resmi olarak yeşil ışık yakmasından birkaç hafta sonra, Eylül 2014'te Bloom devam filmine dönmesi hakkında tartışmalar olduğunu belirtti. Bloom buna ek olarak Aralık 2014'te dönüp dönmeyeceği konusunda emin olmadığını görüşmelerde olduğunu söyledi. Ayrıca Disney'in, Will Turner ve oğluna odaklı başka bir devam filmi yapabileceğini belirtti. 15 Ağustos 2015'te Bloom'un kadroya katılımı onaylandı. 2 Aralık 2013'te Christoph Waltz'ın filmin ana düşmanı rolünde görüşmelerde olduğu bildirildi fakat sonuç olarak Waltz rolü reddetti. Avustralya'lı oyuncu Brenton Thwaites, Henry rolü için Kasım 2014'te görüşmelere girdi. Sonra Disney, Taron Egerton, George MacKay, Mitchell Hope, Ansel Elgort ve Sam Keeley'in arasından onu seçti. Ocak 2015'in ortasında, Şubat'ta film için Avustralya'ya gideceğini belirtti ve rolünü Davy Jones'un oğlu olarak açığa çıkardı. 24 Ocak'ta Jerry Bruckheimer Twitter üzerinden Kaya Scodelario'nun kadın başrol olarak kadroya dahil olduğunu açıkladı. Temmuz'da karakteri Carine ismiyle açıklandı. Senaryonun önceki taslaklarında Carina Smyth ismi Barbossa'nın kızı ve Sparrow'un aşk ilişkisi ve cadı olmakla suçlanan bir gök bilimci olarak görünmüştü. Scodelario, karakterin bir gök bilimci olduğunu ve Elizabeth Swann'a göre tamamen farklı bir karakter olduğunu ayrıca da Carine'nin, Jack Sparrow'un yerine Henry'nin aşk ilişkisi olacağını onayladı. Knightley, "o öldü" diyerek şaşırtıcı bir biçimde beşinci yapıma Elizabeth olarak dönmeyeceğini belirtti. Ekim 2014'te Javier Bardem filme baş düşmanı oynamak için görüşmelere girdi. Rolü, önceki senaryolarda Kaptan Brand olarak bahsedilen Kaptan Salazar olarak onaylandı. Ocak 2015'te Kevin McNally Twitter üzerinden Joshamee Gibbs olarak döneceğini onayladı. Çekimlerin başlamasından önce Martin Klebba, Twitter üzerinden Mart olarak dönüşünü onayladı. 17 Şubat 2015'te Stephen Graham, Scrum rolüyle yeniden kadroda olduğunu açıladı. Yönetmen Joachim Rønning'in iki çocuğu filme figüran olarak görünecek. Ayrıca Keith Richards, Kaptan Teague rolüyle dönmekle ilgilendiğini ifade etti. 15 Ocak 2014'te Joachim Rønning ve Espen Sandberg çekimlerin Porto Riko ve New Orleans'ta yapılacağını onayladı. Ancak Australian Arts Minister'dan bir temsilci, Avustralya hükümetinin $20 milyon vergi teşvikini kabul etmesinden sonra beşinci yapımın sadece Avustralya'da çekileceğini onayladı. Avustralya film kaynaklarına göre yapım öncesi Ekim 2014'te başladı ve maliyeti $350 milyonun yukarısındaydı. Bu, Disney ve Queensland Arts Minister tarafından çekimlerin sadece Queensland, Avustralya'da yapılacağı belirtilerek 2 Ekim 2014'te resmen onaylandı. Çekimler 17 Şubat 2015'te başladı. Gemi sahneleri Helensvale'da açık havaya koyulan büyük bir yeşil ekranın önünde çekildi. Çekimler suyla çevrili sahneler için 30 Mart ile 15 Haziran arası Doug Jennings Park'a taşındı. Ancak, aşırı deniz hastalıkları ve büyük kabarmalar nedeniyle çekimler sakin sular için Raby Bay'a taşındı. Sahneler 1 Haziran'da Lennox Head'de çekildi. Orlando Bloom'un dönüp dönmeyeceği konusundaki birçok belirsizlikten sonra Bloom, Mayıs'ın ortasında kadroya katıldı. Sorunlar ve tartışmalar yapım sırasında filmi geciktirdi. Hector Barbossa'nın evcil maymununun canlandıran Kapuçin Maymunlarına ilişkin Avustralya biyogüvenlik kanunları sorun oluşturdu. Dahası maymunların kullanımının çevreleyen tartışma hayvan hakları eylemcileri toplulukları tarafından patlak verdi. Federal Çevre Başkanı Greg Hunt, bu yolculuğun, maymunların sağlığına zararlı olduğunu savunarak, kapuçin maymunlarının Kaliforniya'dan Avustralya'ya uçmasını reddetti. Kadro ve oyuncu üyeleri film yayınlanmadan önce korsan çekim yapılmaması için tüm telefonlardaki kamera merceklerini şeritler kapatmak zorunda kaldılar. Yapıma karışan hayranlara engel olmak için gizli çekim yerleri 'Herschel' yapım ismini kullandılar. Silahlı bir adamın güvenli atlatmaya girişmesinden sonra güvenlik önemleri sıkılaştırıldı. 10 Mart 2015'te, Depp yaralandı (sette değil) ve muayene için ABD'ye geri gitti. Depp'in yokluğu nedeniyle çekimler tamamen gecikti. Çekimler, 20 Nisan'da yeniden başladı ve Depp 21 Nisan'da sete dönüş yaptı. Haziran'da Kaya Scodelario ve bir dublör sette yaralandı. Çekimler son çekimler için Whitsundays'a taşındı. 21 Temmuz 2015'te Joachim Rønning, Instagram üzerinden, çekimlerin, 95 günlük çekimlerin ardından bittiğini açıkladı. Neredeyse bir yıl sonra, yeniden ve ek çekimler, Herschel Ek Çekim yapım ismi altında 24 Mart'tan 13 Nisan'a kadar Vancouver, Kanada'da yönetildi. Arıkdere, Karkamış Arıkdere, Gaziantep ilinin Karkamış ilçesine bağlı bir mahalle. Suriye sınırına yaklaşık 4,6 km uzaklıkta olan mahallede, ekonominin temelini antep fıstığı oluşturur. Mahalle şehir merkezine yaklaşık 65, ilçe merkezine ise 15 km uzaklıktadır. Orion OB1 Birliği Orion OB1 yıldız birliği, tayf tipleri O ve B olan birkaç düzine sıcak dev yıldızdan oluşan bir yıldız grubudur. Birbirleriyle ilişkendirilmiş binlerce düşük kütleli yıldız ve bir düzine (küçük ama önemli) önyıldızdan meydana gelmiştir. Büyük Orion Kompleksi'nin bir parçasıdır. Görece yakınlığı ve karmaşıklığı nedeniyle üzerinde en fazla çalışılan OB birliğidir. Orion OB1 birliği aşağıdaki alt gruplardan oluşur: 1a ve 1b alt gruplarındaki yıldızlarda enkaz diski işaretleri tespit edilmiştir. Roar Roar ÅŸu anlamlara gelebilir: Roar, Norveççe'de bir erkek ön adıdır ve şu anlamlara gelebilir: Glenn Roeder Glenn Victor Roeder (d. 13 Aralık 1955, Londra, İngiltere), İngiliz teknik direktör, eski millî futbolcudur. İngiltere B millî takımının formasını 7 defa giydi. Defans bölgesinde görev yapmış olan oyuncu sırasıyla Leyton Orient, Queens Park Rangers, Notts County, Newcastle United, Watford, Leyton Orient ve Gillingham takımlarının formasını giydi. Gillingham takımında oynadığı dönemde hem oyuncu hem teknik direktör olarak görev yaptı. Bir sezon sonra ise Watford takımında teknik direktör olarak görev yapmaya başladı. Ardından sırasıyla, West Ham United, Newcastle United ve Norwich City takımlarını yönetti. Newcastle United takımıyla birlikte 2006 UEFA Intertoto Kupası'nda şampiyonluk yaşadı. ZolskÄ±y Rayonu Zolskıy Rayonu (Kabardeyce:Дзэлыкъуэ къедзыгъуэ), Zolskıy Rayonu Kabardey-Balkarya'nın neredeyse tüm batı kısmını kapsayan bir bölgededir. Kabardey-Balkarya'nın 10 ana rayonundan biridir. 2013 Nüfus Sayımına göre Zolskıy Rayonu'nun nüfusu 49.236'dır. 2002 sayımına göre de Etnik Gruplar şöyledir: 1968 Cumhurbaşkanlığı Kupası 1968 Cumhurbaşkanlığı Kupası, 1. Lig'in 1968'de hem lig hem de kupa şampiyonluğu kazanan Fenerbahçe statü gereği otomatik olarak maç yapmadan Cumhurbaşkanlığı Kupası'nı kazanan isim oldu. Böylece Fenerbahçe üçüncü kez düzenlenen organizasyondaki ilk şampiyonluğunu kazanmış oldu. Bye Bye Sea Bye Bye Sea, 2006 yılında çıkış yapmış bir Güney Koreli Bağımsız Rock grubudur. 2006 yılında bir Bağımsız Rock grubu olarak kurulan grubun adı 2007 yılında Bye Bye Sea olarak belirlendi. Mart 2008'de ise Fluxus Music ile resmi olarak sözleşme imzalandı. Pozisyon: Vokal ve gitarist Doğum Tarihi: 1 Mayıs 1986 Eğitimi: Ulusal Üniversite, Tiyatro ve Film BA (ayrılma) Bölümü Pozisyon: Bas Doğum Tarihi: 15 Ağustos 1982 Eğitim: Sam Yok Üniversitesi, Lisans Endüstri Ürünleri Tasarımı Bölümü Pozisyon: Bateri Pozisyon: Programlayıcı , Klavye EÄŸitim: Woosuk Japanese BA Loveholic (2010) / Cameo Santa Juana, Şili'de bir şehir. 2002 yılındaki verilere göre 13,147 nüfusa sahiptir. 731 km²lik bir alana kurulmuş olup yüksekliği 7 m'dir. R.I.P.D. R.I.P.D. veya Türkiye'de vizyona girdiği adıyla Ölümsüz Polisler, Robert Schwentke'in yönetmenliğini yaptığı , Peter M. Lenkov tarafından Dark Horse Entertainment'te yayınlanan ve "Rest in Peace Department" (Huzur İçinde Yat Bölümü) isimli çizgi romandan uyarlama, 2013 yılı ABD yapımı doğaüstü güçler komedi filmidir. Filmin çekimleri 28 Ocak 2012 tarihinde tamamlanmıştır ve filmin özgün sürümünün 28 Haziran 2013 tarihinde sinemalarda gösterime gireceği açıklanmıştır. Ancak gösterim tarihi Universal Studios tarafından 19 Temmuz 2013 tarihine ertelenmiştir. Film eleştirmenlerinden olumsuz eleştiriler alan film, gişede de istenilen hasılatı elde edememiştir. Robert Schwentke Robert Schwentke, (d. 1968) özellikle "Dövme" ve "Uçuş Planı" isimli filmleriyle tanınan, Alman sinema yönetmenidir. Schwentke, 1992 yılında Los Angeles'ın film okulu olan Columbia College Hollywood'tan (CCH) mezun oldu. Daha sonra Almanya'da gerilim filmi olan "Dövme" ve komedi filmi olan "Eierdiebe" isimli uzun metrajlı filmlerin yönetmenliğini yaptı. İkinci filmi testis kanseri tedavisi gören bir adam hakkında yarı-otobiyografik filmdir ve Schwentke'e 1995 yılında testis kanseri tanısı konulmuş ancak Schwentke kanseri atlatmıştır. 2009 yılında, Audrey Niffenegger'in 2003 tarihli aynı isimli romanından uyarlanan ve baş rollerinde Eric Bana ve Rachel McAdams'ın oynadığı "Zaman Yolcusunun Karısı" isimli filmin yönetmenliğini yaptı. 2008 yılında "RED" isimli filmin yönetmenliğini ve 2010 yılında ise Peter M. Lenkov tarafından Dark Horse Entertainment'te yayınlanan ve "Rest in Peace Department" (Huzur İçinde Yat Bölümü) isimli çizgi romandan uyarlama "R.I.P.D." isimli filmin yönetmenliğini yapmıştır. 28 Şubat davası 28 Şubat davası, 28 Şubat sürecinde "Türkiye Cumhuriyeti Hükümetini cebren devirmeye, düşürmeye iştirak"la suçlanan 103 sanık hakkında 2 Eylül 2013'te başlayan davadır. Dava Ankara 13. Ağır Ceza Mahkemesi'nde görülmektedir. Sanıklar ilk defa 2 Eylül 2013'te hakim karşısına çıktı. Davada 76'sı tutuklu, toplam 103 sanık vardır. Davanın sanıkları arasında bulunan eski Genelkurmay Başkanı İsmail Hakkı Karadayı sağlık sorunları olduğu için duruşmaya katılmadı. Dönemin hükûmet ortağı DYP‘nin Genel Başkanı Tansu Çiller ile İçişleri Bakanı Meral Akşener‘in, "mağdur" olarak gösterildiği iddianamede, eski Bakanlar Hasan Celal Güzel, Teoman Rıza Güneri ve Şevket Kazan, kapatılan Refah Partisi‘nin milletvekilerinden Şeref Malkoç ve Mehmet Bekaroğlu ile kapatılan Fazilet Partisi‘nden 1999‘da milletvekili seçilen, ancak TBMM‘de yemin edemeyen Merve Kavakçı, eski Emniyet Genel Müdürlüğü İstihbarat Dairesi Başkanı Bülent Orakoğlu‘nun da aralarında bulunduğu 481 kişi "müşteki/mağdur" olarak yer aldı. 76 tutuklu sanıkla başlanan davada 19 Aralık 2013 tarihinde "Tutuklu süreleri göz önüne alınarak ve delilleri karartma şüphesinin ortada kalkması" sebebiyle adli kontrol şartıyla tahliye kararı verilmiş ve Emekli Orgeneral Çevik Bir, Emekli Orgeneral Çetin Doğan, Emekli Tümgeneral Erol Özkasnak, Emekli Tümgeneral Kenan Deniz ve Tuğgeneral İdris Koralp tutuksuz yargılanmak üzere serbest bırakılmıştır. Böylece Balyoz Planı davasından hüküm giyen Emekli Orgeneral Çetin Doğan dışında tutuklu sanık kalmamıştır. Dönemin Başbakan yardımcısı, DYP Genel Başkanı Tansu Çiller 18 Temmuz 2017 tarihinde İstanbul'dan telekonferans sistemiyle Ankara 5. Ağır Ceza Mahkemesine bağlanarak ifade verdikten sonra tarafların sorularını yanıtlarken ""Amaç hükümeti götürmekti, bunun için DYP'yi parçalamak lazımdı, parçaladılar, Refah Partisini de kapattılar... Bu bir darbedir, başka türlü ifade etmek mümkün değildir"" demiştir. Rudolf Platte Rudolf Antonius Heinrich Platte (d. 12 Şubat 1904, Hörde Dortmund - ö. 18 Aralık 1984, Berlin), Alman tiyatro, sinema ve dizi oyuncusu ve rejisör. Rudolf Platte üç yaşında iken ailesi Hildesheim'a taşındı. Platte 16 yaşında iken okuldan ayrılır ve oyunculuk dersleri almaya başlar. Tiyatroda çalışmaya başladı ve 1925 yılında, William Shakespeare'in Venedik Taciri oyunundaki Shylock rolü ile ilk defa sahne aldı. Daha sonra Bad Harzburg, Hildesheim, Hagen, Wuppertal ve Hannover'de oyuncu olarak çalıştı. Bir süre Breslau'da Lobe tiyatrosunda oyuncu ve rejisör olarak çalıştı. 1927 yılında Berlin'e geldi ve Werner Finck ve Hans Deppe ile birlikte "Die Katakombe" isimli kabareyi çalıştırdı. 1930'lu yıllarda Berlin'de revülerle çalışmaya başlayınca, basının da ilgisini çekti. 200'den fazla filmde rol alan Rudolf Platte ilk filmini "Revolte im Erziehungshaus" isimli filmle 1929 yılında çevirdi. Bu filmlerde sürekli, geri planda kalan, çekingen, ürkek; ama sevgi dolu insanları canlandırdı. 1940 - 44 yılları arasında Behrenstraße'deki tiyatroda, 1945 - 47 yılları arasında da Theater am Schiffbauerdamm tiyatrosunda müdürlük yaptı. Oyuncu olarak komedi ve trajedilerde çok başarılı bir oyuncu olan Platte, 70'li yıllardan itibaren televizyonda da başarılı oyunculuklar sergiledi. "Das Fenster zum Flur" isimli oyunda 278 kez oynadığı, zamanla körleşen tramvay sürücüsü rolü ile Berlin'in en sevilen halk sanatçısı olmuştu. Rudolf Platte önce Vally Hager ile evliydi. 1942 yılında oyuncu Georgia Lind'le kısa bir evlilik yaptı. 1942 - 1953 yılları arasında oyuncu Marina Reed ile evli kaldı. Sonra tekrar Georgia Lind ile evlendi. 1984 yılında, hanımının vefatından hemen sonra, 80 yaşında iken öldüğünde, tüm gazeteler onu "Son gerçek halk sanatçısı" olarak tanımladılar. Çocukları olmayan Platte çifti tüm varlıkları olan iki milyon markı SOS-Kinderdörfer kampanyasını destekleyen Hermann Gmeiner Vakfı'na bağışladılar. Rudolf Platte, Berlin'deki Friedhof Wilmersdorf mezarlığına, hanımının yanına defnedildi. Platte'nin mezarı Kasım 2010 yılında Berlin Onursal Mezarı ilan edildi. 10 Kasım 2009 yılında son oturduğu, Neuen Straße'deki evinin duvarına bir anı şildi asıldı. Dyson Dyson, 1991 yılında James Dyson tarafında kurulan İngiliz teknoloji şirketi; elektrikli süpürge, el kurutma makinesi, pervanesiz fanlar ve ısıtıcılar tasarlayıp üretmektedir. Ürünleri 50'den fazla ülkede satılmaktadır ve Şubat 2018 itibarıyla dünya çapında 12.000 kişiye istihdam sağlamaktadır. Mbandaka Mbandaka, Afrika kıtasında bulunan Kongo Demokratik Cumhuriyeti'de bir şehirdir. Şehir ülkenin kuzeybatı kesiminde Ekvator Bölgesi içerisinde yer alan ve aynı zamanda bu bölgenin de başkenti konumunda olan bir yerleşim yeridir. Şehirde 2012 tahmini nüfus verilerine göre 345.663 kişi yaşamaktadır. 1984 tarihinde gerçekleştirilen son resmi nüfus sayım sonuçlarına göre 137.291 kişi yaşamaktaydı. Şehir ülkenin kuzeybatı bölümünde Kongo nehrinin doğu kıyısında bulunmakta olup, Ekvator çizgisinin sadece birkaç kilometre kuzeyinde yer almaktadır. Şehir 1883 yılında "Equateurville" adıyla İngiliz gazeteci-araştırmacı Henry Morton Stanley tarafından kurulmuş, bu isim daha sonra Belçika yönetimi altında "Coquilhatville" olarak değiştirilmiştir. 1966 yılında Mobutu diktatörlüğü döneminde şehrin ismi bir kez daha değiştirilerek ülkedeki yer ve şahıs isimlerinin "Afrikalılaştırma" projesi kapsamında Mbandaka olarak değiştirilmiştir. Kızılkaya, Gülşehir Kızılkaya, Nevşehir ilinin, Gülşehir ilçesine bağlı bir köydür. Köyün kuruluş yılı bilinmemektedir. Kızılkaya Köyü (Karaânî Hatun) Camii köyün batısında doğuya meyilli kayalık bir arazinin tesviyelenmesiyle elde edilen bir alana kuzey güney doğrultusunda yerleştirilmiş tarihi bir camidir. Harim kapısının yukarısına yerleştirilmiş, nesih hatlı beş satırlık kitabe kaydına göre H.670/M.1272 yılında inşa edildiği anlaşılan eserin banisi Karaânî Hatun’dur. Köy halkının gelir kaynakları tahıl üretimi ve hayvancılıktır. Köy nüfusunun büyük bir bölümü İstanbul, Nevşehir ve yurt dışında ikamet etmektedir. Köyde ilköğretim okulu vardır. Sağlık ocağı vardır. Su şebekesi ve kanalizasyonu vardır. İlçeye ve il merkezine minibüs hattı bulunmaktadır. Ali Bozdoğanoğlu Ali Bozdoğanoğlu, (d. 1925, Adana) - (ö. 7 Kasım 1997), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, Çiftçilik, Adana Belediye Başkanlığı, TBMM 1.(XII) ve 2.(XIII) Dönem Adana Milletvekilliği yapmıştır. Bandundu (ÅŸehir) Bandundu, Afrika kıtasında bulunan Kongo Demokratik Cumhuriyeti devletinde bir şehirdir. Şehir ülkenin batı kesiminde aynı isimli Bandundu Bölgesi içerisinde yer alan ve aynı zamanda bu bölgenin de başkenti konumunda olan bir yerleşim yeridir. Şehirde 2012 tahmini nüfus verilerine göre 143.435 kişi yaşamaktadır. 1984 tarihinde gerçekleştirilen son resmi nüfus sayım sonuçlarına göre 63.642 kişi yaşamaktaydı. Şehir ülkenin batı bölümünde Kwango nehrinın doğu kıyısında yer almakta olup, başkent Kinşasa'dan 400 km uzaklıktadır. Şehir "Banningville " adıyla kurulmuştur. 1966 yılında Mobutu diktatörlüğü döneminde şehrin ismi ülkedeki yer ve şahıs isimlerinin "Afrikalılaştırma" projesi kapsamında Bandundu olarak değiştirilmiştir. Hasan Hüsnü Kitapçı Hasan Hüsnü Kitapçı, (d. 1886, Yenice/Selanik) - (ö. 24 Kasım 1947), Türk siyasetçi. İstanbul Hukuk Mektebi mezunudur. Selanik Bidâyet Mahkemesi 1. Ceza Dairesi Üyeliği, İstinaf Mahkemesi Cünha Dairesi Üyeliği, Kosova İstinaf Mahkemesi Üyeliği, Ticaret, Tüccarlık, Hâkimlik, TBMM IV. Dönem İzmir, V., VI. ve VII. Dönem Muğla Milletvekilliği yapmıştır. Kindu Kindu, Afrika kıtasında bulunan Kongo Demokratik Cumhuriyeti devletinde bir şehirdir. Şehir ülkenin orta doğu kesiminde Maniema Bölgesi içerisinde yer alan ve aynı zamanda bu bölgenin de başkenti konumunda olan bir yerleşim yeridir. Şehirde 2012 tahmini nüfus verilerine göre 172.321 kişi yaşamaktadır. 1984 tarihinde gerçekleştirilen son resmi nüfus sayım sonuçlarına göre 66.812 kişi yaşamaktaydı. Şehir ülkenin orta doğu bölümünde Kongo nehrinin kıyısında deniz seviyesinden 500 m yüksekte yer almaktadır. Şehir Mobutu iktidarı döneminde üst bölge olan Kivu bölgesine bağlı bir alt bölge konumunda olan Maniema'nın da merkez şehriydi. Altın, fildişi ve köle ticaretinin yoğun olarak gerçekleştirildiği şehirde arap tüccarlar karavanlar ile Zanzibar'a sevkiyatlar gerçekleştirmekteydi. Osman Erçin Osman Erçin, (d.1880, Manisa) - (ö. 30 Kasım 1964), Türk siyasetçi. Erkân-ı Harbiye mezunudur. 5. Ordu, 31. Alay 3. Nizamiye Taburu 4. Bölük Kumandanlığı, 8. Tümen Kurmaylığı, 9. Erzurum Kolordusu Kurmaylığı, Çatalca Ordusu 1. Kolordu Kurmaylığı, Edirne Örfi İdare Divân Üyeliği, 8., 14., 5. Kolordu Kurmay Harekât Şubesi Müdürlükleri, 10. Kafkas Alayı Komutanlığı, Azerbaycan Ordusu Kurmay Başkanlığı, Erkân-ı Harbiye-i Umûmîye (Genelkurmay) Başkanlığı İstihbarat Şubesi Müdür Yardımcılığı, İnebolu İskân Heyeti Başkanlığı, Samsun İskân müdürlüğü, TBMM III., IV., V., VI. ve VII. Dönem Manisa Milletvekilliği yapmıştır. Muharebe Gümüş Liyakat Madalyası, Alman 2. Rütbe Demir Salip Nişanı ve 4. Rütbe Osmanî Nişanı sahibidir. Evli ve dört çocuk babasıdır. Georgiyevsk Antlaşması Georgiyevsk Antlaşması (Giorgievski Antlaşması olarak da bilinir), Rus Çariçesi II. Katerina ile Kartli-Kaheti (Gürcistan'ın doğusu) Kralı arasında 24 Temmuz 1783 tarihinde imzalanan antlaşma. Antlaşmayla Gürcistan, Rusya’nın koruması altına girdi. Süresiz olarak imzalanan antlaşmaya göre Rusya, Gürcistan'ın dış işlerini yürütmesinde elde ettiği ayrıcalıklar karşılığında, Gürcistan'ın toprak bütünlüğü ile 'nın yönetimini sürdürmesini güvence altına alacaktı. II. Katerina ve ardılları Gürcistan'ı düşmanlarına karşı koruyacak, II. İrakli de İran'a ya da başka bir güce bağlanmayacaktı. Ama Çar I. Pavel 18 Aralık 1800 tarihinde tek yanlı olarak Kartli-Kaheti Krallığı'nı ilhak etti. 12 Eylül 1801'de de ardılı I. Aleksandr bu kararı onayladı. Rusya-Gürcistan Dostluk Anıtı bu antlaşmayı anmak için inşa edilmiştir. Antalya Aquarium Antalya Aquarium, Antalya Büyükşehir Belediyesi tarafından Yap-İşlet-Devret modeli ile Antalya ili Konyaaltı ilçesinde kurulan akvaryum ve kar dünyası kapalı alanlarından oluşan eğlence merkezidir. Merkez, Türkiye'de turistlerin en çok ziyaret ettiği yerler arasında ilk beş sıraya girmiştir. Antalya Aquarium'da 6.800 metreküp su hacmine sahip, toplam 64 adet tank bulunmaktadır. Merkezde bulunan tünel akvaryumu 131 metre uzunluğunda ve 3 metre genişliğindedir. Tankın dekorasyonu İtalyan heykeltıraş Benedetti tarafından Afrika'da tasarlanmış olup, içerisinde gerçek boyutlu bir uçak, gemi ve denizaltı enkazı barındırır. Tank bu haliyle dünyanın en büyük tünel akvaryumudur. Toplam 1500 m² kapalı alan içerisinde yer alan kar dünyasında, geceleri gerçek kar yağdırılmaktadır. Kar dünyasında sıcaklık ısı sürekli olarak -5 C° bulundurulmakta ve ziyaretçiler girişte kendilerine verilen özel koruyucu kıyafetlerle bu alana girmektedirler. Eğlence merkezi akvaryumların yanı sıra içerisinde kar dünyası, yiyecek ve içecek salonları barındırmakta, tüm merkezde sürekli olarak çeşitli etkinlikler yapılmaktadır. Ayrıca eğelence merkezine okullar tarafından eğitim amaçlı geziler planlanmasına yardımcı olunmaktadır. Bengi Semerci Bengi Semerci (1963, İstanbul), profesör doktor unvanı bulunan Türk psikiyatrist, hekim, akademisyen ve yazar. İlk, orta ve lise eğitimini babasının görevi nedeniyle çeşitli illerde yaptı. 1986 yılında Hacettepe Üniversitesi Tıp Fakültesi'nden mezun oldu. Zorunlu hizmetin ardından erişkin psikiyatrisi uzmanlığı eğitimi aldı. Ardından Hacettepe Üniversitesi Tıp Fakültesi’nde çocuk ve ergen ruh sağlığı uzmanlık eğitimine başladı. İkinci uzmanlık eğitimini tamamladıktan sonra, Hacettepe Üniversitesi’nde öğretim üyesi olarak çalışmaya devam etti. 1999 yılında doçent, 2004 yılında profesör oldu. Prof. Dr. Bengi Semerci 2000 yılında Ankara’dan ayrılarak, çalışmalarına İstanbul’da devam etti. Serbest hekimliğin yanı sıra, 2004-2009 yılları arasında Yeditepe Üniversitesi Tıp Fakültesi Çocuk ve Ergen Ruh Sağlığı Anabilim Dalı başkanlığı yaptı ve 2011 yılına kadar Yeditepe Üniversitesi'nde öğretim üyeliğine devam etti. Ayrıca, 2002-2004 yılları arasında Marmara Üniversitesi Diş Hekimliği Fakültesi’nde lisans, 2007-2008 öğretim yılında Doğuş Üniversitesi Psikoloji Bölümü'nde yüksek lisans dersleri verdi. Halen İstanbul Üniversitesi Hukuk Fakültesi’nde psikoloji dersleri ve Koç Üniversitesi Tıp Fakültesi’nde çocuk psikiyatrisi dersleri vermektedir. Akademik çalışmalarının yanı sıra serbest hekimlik, aile ve kurum eğitimleri, kurumsal danışmanlık da yapan Semerci, 2007 yılında Bengi Semerci Enstitüsü'nü kurarak, yürüttüğü eğitim çalışmalarını tek çatı altında topladı. Hekim olarak çocuk, genç ve erişkin hastalarını tedavi ve takip etmenin dışında, verdiği eğitimleri, bireysel ve kurumsal danışmanlığı, kitap ve diğer yazı çalışmalarını ve bunların yanı sıra sosyal projeleri Bengi Semerci Enstitüsü’nde sürdürmektedir. Halk eğitimleri çalışmaları kapsamında 2006 yılında Atv'de Hadi Paylaşalım, 2008 de Trt1'de Yaşam Sohbetleri adlı psikiyatri programını, 2010 yılında Habertürk TV kanalında, Prof.Dr. Kemal Sayar ile birlikte Psiko-Analiz adlı programları hazırlayıp sunmuştur. Semerci, sosyal projelerde aktif olarak yer almakta, özellikle koruma altındaki yuva çocukları, sokak çocukları, suça sürüklenen çocuklar, ticari cinsel sömürüye uğrayan kız çocukları, aile içi şiddet, aile yapısı ve sorunlara ilişkin projelerde gönüllü çalışmalarını, sivil toplum örgütleri ve uluslararası kuruluşlarla işbirliği içinde sürdürmektedir. Ayrıca, Aile ve Sosyal Politikalar Bakanlığı’nda bu konulara ilişkin bakan danışmanlığı yapmıştır. Ticari cinsel sömürüye uğrayan kız çocukları ile ilgili yaptığı çalışma ile Avrupa’da ödül kazanmıştır. Daha adil bir dünya için üç yıldır İstanbul Üniversitesi Hukuk Fakültesi tarafından düzenlenen Uluslararası Suç ve Ceza Film Festivali’nin düzenlemesinde aktif olarak çalışmaktadır. İstanbul Çocukları Vakfı yönetim kurulu üyesi, Türk Çocuk ve Genç Psikiyatrisi, Türkiye Psikiyatri Derneği, Türkiye Psikofarmakoloji Derneği, Nöropsikiyatri Derneği, Politik Psikiyatri, Dünya DEHB Federasyonu, Amerikan Çocuk ve Genç Psikiyatri Birliği - AACAP (American Academy of Child and Adolescent Psychiatry - AACAP) ve Amerikan Psikiyatri Birliği dernekleri üyesidir. 2006–2011 yılları arasında Ulusal Sosyal Hizmetler Danışma Kurulu üyeliği yapan Prof. Dr. Semerci, ayrıca Dünya Psikiyatri Birliği (WPA), Dikkat Eksikliği Hiperaktivite Bozukluğu Çalışma Birimi, Amerikan Çocuk ve Genç Psikiyatri Birliği - AACAP (American Academy of Child and Adolescent Psychiatry - AACAP) medya komitesinde çalışmaktadır. Journal Attention Deficit dergisinin Editorial Board'unda görev almakta ve Klinik Psikofarmakoloji Dergisi'nin Çocuk ve Ergen Psikiyatrisi Editörlüğü'nü sürdürmektedir. Semerci’nin Dikkat Eksikliği Hiperaktivite Bozukluğu başta olmak üzere yurt dışı ve yurt içinde yayınlanmış bilimsel makalelerinin yanı sıra çeşitli dergilerde yayınlanmış yazıları bulunmaktadır. Hacettepe AIDS Tedavi ve Araştırma Merkezi müdür yardımcılığı yaptığı 1997–2000 yılları arasında gençler için cinsel sağlık ve AIDS eğitimleri vermiş olan Semerci’nin bu çerçevede, eğitim kitaplarında AIDS hakkında yazdığı bölümler bulunmaktadır. Sabah Gazetesi Cumartesi ekinde, Parents, Kariyer ve Elegans dergilerinde düzenli yazıları yayınlanmaktadır. Ayrıca Alfa Yayınları'ndan çıkmış, Duyguların Şifresi, Birlikte Büyütelim (Çocuk Ruh Sağlığı), Dikkat Eksikliği Hiperaktivite Bozukluğu (Bebeklikten Erişkinliğe, Prof.Dr. Atilla Turgay ile birlikte), Artık Büyüdüm (Ergen Ruh Sağlığı, Aileler ve ergenler için), Hedef: Başarı, Çocuklarımızla Cinsellik Hakkında Nasıl Konuşalım ve Merkez Kitaplar'dan çıkan Sınav Stresi ve Başa Çıkma Yolları (Her sunum bir sınavdır) kitapları ile Yeşil Dinozor Yayın Evi’nden 06–12 yaş çocukları için çıkan Duygularım ve Davranışlarım serisinden sekiz kitabı, mesleki eğitim kitaplarında yazılmış kitap bölümleri bulunmaktadır. İngilizce bilen Semerci evli ve bir çocuk annesidir. Élet és Irodalom Élet és Irodalom; "(Türkçe anlamı: Hayat ve Edebiyat)" Macaristan'da politika ve edebiyat konularında yayınlanan haftalık bir gazetedir. Gazetenin eğilimi postmodernist ve liberal olarak değerlendirilmekte ve diğer taraftan sol kanat partilerinden Macar Sosyalist Partisi ve Özgür Demokratlar Birliği'ne yakınlığıyla bilinmektedir. 27 Orionis 27 Orionis (27 Ori veya p Ori), Avcı takımyıldızı yönünde yaklaşık olarak 186 ışık yılı uzaklıkta bulunan G-tipi sarı dev yıldızdır. 27 Orionis, Gökada içinde Güneş'e göre 42,5 km/sn'lik bir hızla hareket eder. Gökada merkezinden uzaklığı, 24.000 ile 55.700 ışık yılı aralığında tahmin edilmektedir. 22 Orionis 22 Orionis (22 Ori veya o Ori), Avcı takımyıldızı yönünde yaklaşık olarak 1.131 ışık yılı uzaklıkta bulunan B-tipi mavi altdev yıldızdır. 22 Orionis, Gökada içinde Güneş'e göre 28,2 km/sn'lik bir hızla hareket eder. Gökada merkezinden uzaklığı, 24.900 ile 32.300 ışık yılı aralığında tahmin edilmektedir. Orion Kompleksi hareketli grubunun bir parçasıdır. 38 Orionis 38 Orionis (38 Ori veya n Ori), Avcı takımyıldızı yönünde yaklaşık olarak 275 ışık yılı uzaklıkta bulunan ve birincil bileşeni A-tipi beyaz anakol yıldızı olan çoklu yıldız sistemidir. 38 Orionis, Gökada içinde Güneş'e göre 13,1 km/sn'lik bir hızla hareket eder. Gökada merkezinden uzaklığı, 23.700 ile 35.700 ışık yılı aralığında tahmin edilmektedir. Orion OB1 Birliği'nin üyesidir. 33 Orionis 33 Orionis (33 Ori veya n Ori), Avcı takımyıldızı yönünde bulunan ve birincil bileşeni B-tipi mavi anakol yıldızı olan üçlü yıldız sistemidir. 75 Orionis 75 Orionis (75 Ori veya l Ori), Avcı takımyıldızı yönünde yaklaşık olarak 225 ışık yılı uzaklıkta bulunan çoklu yıldız sisteminin birincil bileşenidir. 75 Ori, A-tipi beyaz anakol yıldızıdır. 75 Orionis, Gökada içinde Güneş'e göre 24,6 km/sn'lik bir hızla hareket eder. Gökada merkezinden uzaklığı, 21.200 ile 24.600 ışık yılı aralığında tahmin edilmektedir. 74 Orionis 74 Orionis (74 Ori veya k Ori), Avcı takımyıldızı yönünde yaklaşık olarak 63 ışık yılı uzaklıkta bulunan ve birincil bileşeni F-tipi sarı-beyaz anakol yıldızı olan üçlü yıldız sistemidir. 74 Orionis, Gökada içinde Güneş'e göre 20,8 km/sn'lik bir hızla hareket eder. Gökada merkezinden uzaklığı, 24.200 ile 39.200 ışık yılı aralığında tahmin edilmektedir. Elbruz Rayonu Elbruz Rayonu (Rusça: Эльбру́сский райо́н; Kabardeyce: Ӏуащхьэмахуэ къедзыгъуэ; Karaçay-Balkarca: Эльбрус район) and a municipal, Kabardey-Balkarya'nın 10 ana rayonundan birisi olan bu bölge ülkenin güneybatısında kurulmuştur. Eğer Kafkasya Avrupa sınırları içerisinde ise Avrupa'nın en büyük dağı olan Elbruz Dağı bu rayondadır. Elbruz Rayonunun 2013 nüfus sayımına göre nüfusu 36.023'dür. Etnik Gruplar ise şöyledir: Kara Mehmed (anlam ayrımı) Kara Mehmed adlı kişiler: Akdeniz Tersanesi Akdeniz Tersanesi, Türkiye’nin güneyinde Ceyhan-Yumurtalık bölgesinde toplam 175.000 m² alanda, gemi inşa ve bakım/onarım hizmetlerini vermek üzere 2007 yılında kurulmuştur. Burhanettin Denker Burhanettin Denker, (1884, Kırklareli) - (ö. 22 Ekim 1944), Türk siyasetçi. Erkân-ı Harbiye ve İstanbul Hukuk Fakültesi mezunudur. Üsküp, Ereğli Redif Tümeni Kurmay Subaylığı, Tümen Kurmaylığı, 7. Kolordu Kurmay Subaylığı, 3. Kolordu Kurmay Subaylığı, 6. Kolordu 1. Sube Müdürlüğü, 1. ve 14. Tümen Tugay Komutanlığı, Erkân-ı Harbiye Muallimliği, 7. Tümen komutanlığı, Erkân-ı Harbiye Komutan Muavinliği, Büyük Kumanda Kursu Muallimliği, İstihkam Müfettişliği, İzmir Müstahkem Mevkii Komutanlığı, Erkân-ı Harbiye Öğretmenliği, TBMM VI. Dönem Kırklareli Milletvekilliği, Bütçe Encümeni Reisliği yapmıştır. Evli ve beş çocuk babasıdır. Fundamenta Mathematicae Fundamenta Mathematicae, özellikle matematiğin temelleri konusunda yayın yapan matematik dergisi. Halen küme teorisi, matematiksel mantık, topoloji konularına yoğunlaşmıştır. Dergi Polonya Bilimler Akademisi'nin Matematik Enstitüsü tarafından çıkarılmaktadır. Zygmunt Janiszewski'nin fikir babası olduğu dergi, 1920'de Polonyalı matematikçi Wacław Sierpiński, Stefan Mazurkiewicz ve Janiszewski tarafından Varşova'da yayımlanmaya başlandı. Bu ekibe daha sonra Kazimierz Kuratowski ve ardından Karol Borsuk da katıldı. Kuruluşundan itibaren sadece topoloji, küme teorisi ve matematiğin temellerine yoğunlaşıldı. "Fundamenta Mathematicae" bu özelliğiyle dünyadaki ilk özelleşmiş matematik dergisidir. Pertev Demirhan Sait Pertev Demirhan (1871, İstanbul - 11 Mayıs 1964), Türk asker ve siyasetçi. Erkân-ı Harbiye mezunudur. Yazarlık, Erkân-ı Harbiye Mektebi Öğretmenliği, 6. Ordu Kurmay Başkanlığı, Harbiye Müsteşarlığı, 3. Ordu Kurmay Başkanlığı, 1. Kolordu ve 4. Kolordu Komutanlıkları, Askerî Okullar Müfettişliği, Tarih ve Coğrafya Encümenleri Reisliği, Askerî Temyiz Mahkemesi Üyeliği, TBMM V. Dönem (Ara Seçim), VI. ve VII. Dönem Erzurum Milletvekilliği yaptı. Evli ve iki çocuk babasıdır. 14 Orionis 14 Orionis (14 Ori veya i Ori), Avcı takımyıldızı yönünde yaklaşık olarak 192 ışık yılı uzaklıkta bulunan spektroskopik ikili yıldızdır. 14 Orionis, Gökada içinde Güneş'e göre 21,1 km/sn'lik bir hızla hareket eder. Gökada merkezinden uzaklığı, 22.100 ile 24.800 ışık yılı aralığında tahmin edilmektedir. Arne Jacobsen Arne Emil Jacobsen (11 Şubat 1902 – 24 Mart 1971) Danimarkalı mimar ve tasarımcı. Mimarlığa yaptığı işlevselci katkılarıyla bilinir. Bellevue Tiyatrosu, Skovshoved Petrol İstasyonu, Radisson Blu Royal Hotel ve Pakistan Parlamento gibi binaların yapımında görev almıştır. Maniema Maniema, Afrika ülkesi Kongo Demokratik Cumhuriyeti'nin toplamda var olan on bir bölgesinden bir tanesidir. Maniema bölgesi yüz ölçümü açısından ülkenin orta ölçekli bölgelerinden biri konumunda bulunurken, nüfus açısından da ülkenin en az nüfusa sahip bölgesi konumundadır. Bölge kuzeyde Doğu bölgesi, doğuda Kuzey Kivu ve Güney Kivu bölgeleri, güneyde Katanga bölgesi, batıda ise Doğu Kasai bölgesi ile komşu konumundadır. Maniema bölgesi 1962 ile 1966 yılları arasında var olmuş, daha sonra Kivu Bölgesi içerisine dahil edilmiştir. 1988 yılında gerçekleştirilen yeni yönetim reformu ile aynı isim ile yeniden oluşturulmuştur. Yer altı zenginlikleri bakımında ülke genelinde ön bölümlerde yer alan bölge, bu özelliği ile uzun yıllardır savaşların ve çatışmaların yaşandığı bölgelerden biri konumundadır. Başkent Kinşasa ve böylelikle de merkezi hükumete uzaklığı nedeniyle Ruanda ve Uganda'nın da dahil olduğu birçok askeri unsur ve ayrılıkçı örgütler bu bölgede çatışmaları sürdürebilmektedir. Uluslararası baskılarında sonucu 2003 yılında geçici hükûmet konusunda uzlaşmaya varılması ile Maniema'da yaşanan çatışmalar komşu bölgeler Kuzey ve Güney Kivu'ya oranla hafiflemiştir. Bölge genelinde 1998 tahmini verilerine göre 1.246.787 kişi yaşamaktadır. 16 Orionis 16 Orionis (16 Ori veya h Ori), Avcı takımyıldızı yönünde yaklaşık olarak 178 ışık yılı uzaklıkta bulunan çoklu yıldız sisteminin birincil bileşenidir. 16 Ori, A-tipi bir yıldızdır. 16 Orionis, Gökada içinde Güneş'e göre 47,5 km/sn'lik bir hızla hareket eder. Gökada merkezinden uzaklığı, 20.400 ile 27.200 ışık yılı aralığında tahmin edilmektedir. 16 Orionis, Hyades Hareketli Grubu'nun bir üyesidir. 6 Orionis 6 Orionis (6 Ori veya g Ori), Avcı takımyıldızı yönünde yaklaşık olarak 228 ışık yılı uzaklıkta bulunan ve birincil bileşeni A-tipi beyaz anakol yıldızı olan çoklu yıldız sistemidir. 6 Orionis, Gökada içinde Güneş'e göre 8 km/sn'lik bir hızla hareket eder. Gökada merkezinden uzaklığı, 24.200 ile 39.600 ışık yılı aralığında tahmin edilmektedir. 72 Orionis 72 Orionis (72 Ori veya f Ori), Avcı takımyıldızı yönünde yaklaşık olarak 515 ışık yılı uzaklıkta bulunan B-tipi mavi anakol yıldızıdır. 72 Orionis, Gökada içinde Güneş'e göre 25,9 km/sn'lik bir hızla hareket eder. Gökada merkezinden uzaklığı, 24.200 ile 25.800 ışık yılı aralığında tahmin edilmektedir. Imbranato Imbranato (Türkçe: Beceriksiz), İtalyan şarkıcı Tiziano Ferro'ya ait olup 2001 tarihli Rosso Relativo albümünde yer almıştır. Bu şarkı, Brezilya'da ve Portekiz'de "Apaixonado"; İspanya'da ve Latin Amerika 'da "Alucinado"; Fransa'da "Lourdingue" ve İtalya'da da "Imbranato" adıyla yayımlandı. Şarkının klibi de mevcuttur.Şarkının klibi , 3 Ocak 2002 tarihinde yayımlanmıştır. Bu şarkının video klibi,Como Gölü civarındaki bir kasabada çekildi. 2001 Cannes Film Festivali 2001 Cannes Film Festivali, yıllık olarak düzenlenen uluslararası Cannes Film Festivali'nin 2001 yılında düzenlenen 54. etkinliğidir. 9-20 Mayıs 2001 tarihleri arasında düzenlenmiş olan festivalin jüri başkanlığını Norveçli oyuncu ve yönetmen Liv Ullmann, Un Certain Regard bölümünün jüri başkanlığını ise Fransız oyuncu ve senarist Ariane Ascaride üstlendi. Festival, yönetmenliğini Baz Luhrmann'ın üstlendiği ABD-Avustralya ortak yapımı "Kırmızı Değirmen" ("Moulin Rouge!") filminin gösterimiyle açıldı. Festival sonunda Altın Palmiye'nin sahibi yönetmenliğini Catherine Corsini'nin üstlendiği Fransız filmi "La répétition"un olurken, Büyük Ödül'ün Michael Haneke'nin yönettiği "Piyanist" adlı filme gitti. 23 filmden oluşan Altın Palmiye adayları 19 Nisan 2001 günü açıklandı. Yılmaz Odabaşı Yılmaz Odabaşı (d. 15 Ağustos 1962, Diyarbakır), Kürt kökenli Türk şair-yazar ve gazeteci Yılmaz Odabaşı, ilk öğrenimini Diyarbakır, Ankara, Kayseri ve Gaziantep illerinde, lise öğrenimini Diyarbakır'da Diyarbakır Lisesi'nde tamamladı. 1970'lerin sonunda dönemin öğrenci eylemlerinde aktif rol aldı. 1980'de İzmir Hukuk Fakültesi'nde öğrenimine başladıktan sonra 12 Eylül Darbesi ile tutuklandı ve Diyarbakır Askeri Cezaevi'nde bir yıl hapis yattı. "Yazko Somut" gazetesinde ve "Nitelik", "Yamaç", "Yarın", "Dönem", "Oluşum" gibi dergilerde yazılar yazdı.1984'te İlk şiir kitabı toplatıldı. Bu esnada kısa süreli tutuklandı. Salıverilmesinin ardından "Gökyüzü", "Yeni Olgu", "Dönem", "Ortaklaşa", "Oluşum", "Yarın" dergilerinde yazdı. 1985'te Diyarbakır'a dönen ve ilk şiir kitabını tekrar yazan şair, ilk kitabını 1985'te yayınlattı. Aynı dönemde Diyarbakır'da Aydınlar Dilekçesi'ni imzaya açtı ve İHD'nin kuruluş çalışmalarına katıldı. Yılmaz Odabaşı, yazdığı ilk yıllardan itibaren şiirimizde 80 kuşağının özgün, sevilen ve yaygın okunan şairlerinin başında yer aldı. Şiirleri en çok bestelenen bir şair olarak da anıldı. Ahmed Arif'in epik ve dağlı sesi ile Attila İlhan'ın kentli lirizminin birleşimi sayılabilecek yalın ama imgesel yoğunluklu şiirleri, 1980'lerden 2000'li yıllara dek genç kuşak şiir okurları üzerinde büyük bir etki oluşturdu. Gazeteci Yılmaz Odabaşı, 1981'de kısa bir süre Akajans'ta çalıştı. 1986'da UBA (Ulusal Basın Ajansı) Diyarbakır temsilciliği,1987 yılında Ortadoğu Haber Ajansı haber müdürlüğü yaptı. 1992 yılında "2000'e Doğru" dergisinin Diyarbakır büro şefliği ve "Turkish Daily News" gazetesinin güneydoğu temsilciliğini yaptı. 1993 yılında "Aydınlık" gazetesinin Diyarbakır temsilciliği ve köşe yazarlığını yaptı. 1994 yılında Yargıtay tarafından on aylık hapis cezasının infazını Ankara Ulucanlar Cezaevi] ve daha sonra aktarıldığı Ankara Haymana Kapalı Cezaevi'nde tamamladı.1987 ve 89'da Tayad şiir ve hikâye ödüllerini, 1991 ve 96'da iki kez Adana Altın Koza Film Öyküsü Ödülü, 92'de Petrol-İş Sendikası Şiir Yarışması 2.'lik ödülü ve Cahit Sıtkı Tarancı şiir ödülünü , 1994'te Çağdaş Gazeteciler Derneği'nin araştırma-inceleme dalında "Yılın Gazetecisi" ödülünü, 1995'te Sabri Altınel Şiir ödülü, 1999'da Orhon Murat Arıburnu Şiir Özel Ödülü, 1991 ve 99'da İki kez Human Rght Watch (New York) "baskıya karşı cesaret" ödülü, 1996'DA PEN Onat Kutlar Film Öyküsü ödülü ve İsveç PEN onur ödülünü kazandı. 2000 yılından sonra ödüllere katılmadı. 1992'de Özgür Gündem,1993-94'te günlük Aydınlık, 1995'te Siyah Beyaz Gazetesi'nde köşe yazıları yazdı.Daha sonra Cumhuriyet Gazetesi ve ekler (96-99), Radikal (1998) ve Radikal İki Eki'nde ve Birgün Gazetesi'nde (2004), 2105'te Meydan Gazetesi'nde yazdı. 2000'e Doğru, Varlık, Günümüzde Kitaplar, Yeni Düşün, Broy, Gösteri, Edebiyat ve Eleştiri, Evrensel Kültür gibi çok sayıda dergide şiir ve yazılar yazdı.1998 yılında bir yazısı , 2000 yılında bir kitabı nedeniyle 1.5 yıl ay hapis cezasına çarptırıldı.1999'da kitabıyla ilgili mahkûmiyeti nedeniyle Bursa E Tipi Cezaevi'nde, 2000'de Tekirdağ Saray Kapalı Cezaevi'nde yattı. Aldığı mahkumiyetler nedeniyle AİHM'de açtığı davayı 2005 yılında kazandı. 2000 yılında "Ey Hayat" adlı şiir kitabı yayınlandı. Ey Hayat, sanatçı Onur Akın'ın albümüne de ad verdi. Bir süre Ahmet Kaya ile çalışan Odabaşı'nın kırk kadar şiiri başta Ahmet Kaya olmak üzere (Yakarım Geceleri, Diyarbakır Hasreti , Dağlarda Ölmek İsterim), Onur Akın, Edip Akbayram, Grup Yorum, İlkay Akkaya, Ferhat Tunç, Sevcan Orhan, Suavi, Hayko Cepkin, Cevdet Bağca gibi besteci-yorumcu sanatçılar tarafından okundu. Şiirleri Farsça, İngilizce, Almanca, Fransızca, Kürtçe gibi pek çok dile çevrildi. Şiirlerinin İngilizce çevirilerinden oluşan "Everything But You" adlı şiir kitabı, Munster Literature Centre adlı yayın kurumu tarafından (Avrupa Konseyi sponsorluğunda) yayınlandı. 2015'te şiirlerinden yapılmış bir seçkiden oluşan bir başka çeviri kitabı ise İran Tahran'da (Riva Yay.) yayınlandı 2004 yılında ""Şarkısı Beyaz"" adlı ilk romanı çıktı ve büyük bir ilgiyle karşılandı. 2005 yılında ""Sakla Yamalarını Kalbim"" adlı seçilmiş şiirlerinden oluşan derleme, 50.000 bin adet basıldı. Halen Nazım Hikmet Vakfı'nın yönetim kurulu üyesidir. 2004-20012 yılları arasında yeni kitap yayınlamadı, biten kitaplarının yeni baskılarını yapmadı. 2013 yılında ""Hayatın Düşlere Borcu Var"" adlı kitabıyla ve on iki yıl aradan sonra, 2014'te yayınladığı "Bana Yasak Sözler Söyle" adlı yeni şiir kitabıyla yayın-edebiyat dünyasına geri döndü. 2015'te bütün şiirlerini "Her Ömür Kendi Gençliğinden Vurulur", "Feride" ve "Kovulmuş Şiirler" adlı kitaplarında topladı. Yılmaz Odabaşı, yazarlık uğraşının yanı sıra, fotoğraf çekmekte ve resim çizmektedir. Derlediği Antolojiler 1975-200 Son Çeyrek Yüzyıl Şiir Antolojisi (2000) Aşk Şiirleri Antolojisi (2000) Beauvoir Beauvoir ÅŸu anlamlara gelebilir: Sadık Hüseyni Şirazi Büyük Ayetullah Seyyid Sadık Hüseyni Şirazi (Arapça: سيد صادق الحسيني الشيرازي Farsça: سید صادق حسینی شیرازی, Doğum: 1942), İranlı taklit merciidir. 1942'de Irak'ın Kerbela şehrinde dünyaya geldi. Kum ve Necef'te dini eğitim aldı. Günümüzde Kum şehrinde dini eğitim vermektedir. Ayetullah Şirazi hicri 20.12.1360'ta Irak'ın kutsal şehri Kerbela'da doğdu. O İslami bilimler ile tanınmış Şirazi ailesindendi. Ailesinde taklit mercii (fetvalar ilan etme yetkisine sahip ve İslami hukuk ile ilgili tüm konularda yetki sahibi kimse) olmasının yanı sıra birçok bilim adamı ve mercaa vardır. Ailesinden Ayetullah Mirza Hasan Şirazi ve Büyük Ayetullah Muhammed Taki Şirazi uluslararası alanda Şiilik ile tanınmışlardır. Irak'ta 1920 devriminde Şirazi ailesi büyük rol oynadı. Büyük Ayetullah Mehdi Şirazi 20. yüzyılda Orta Doğu siyasetlerinde rol oynayan kişilerdendi. Kendisi ve ailesi Seyyid olmakta ve İslam peygamberi Muhammed'in soyundan gelmektedirler. Büyük Ayetullah İmam Muhammed El-Şirazi 2001 yılında Kerbela'da öldü. Sadık Şirazi fıkıh ve usul konularında kendini ilerletip, taklit mercii makamına ulaştıktan sonra babasının vasiyetini yerine getirdi. Şii cemaatinin büyük mercisi Ayetullah Seyyid Muhammed Hasan Şirazi, Müceddid Şirazi diye meşhurdur. İran'da meşhur tütün hareketinin sahibi, önderidir. 1312 Hicri yılında vefat etmiştir. Din mercisi Ayetullah Uzma Mirza Mummed Taki Şirazi Irak’ta miladi 1920 yılı devriminin rehberidir, Hicri 1338 yılında vefat etmiştir. Ayetullah Şehid Seyyid Hasan Şirazi, Ayetullah Seyyid Sadık Şirazi'nin kardeşidir. Şam’da Zeyneb'in türbesinin kenarındaki ilim merkezinin kurucusu olup 1400 hicri yılında Irak baas rejimi tarafından öldürülmüştür. Üstatları Çeşitli İslami ilimlerde; fıkıh, usul, kültür, tarih gibi konularında birçok eseri vardır. Arif Baytın İsmail Arif Baytin, ya da "Arif Baytın" (d. 1874, İstanbul) - (ö. 6 Şubat 1950), Türk siyasetçi. Erkân-ı Harbiye mezunudur. Yunan Hududu Tahkim ve İnşaat Komutanlığı, 3. Ordu Redif Fırkaları Erkânlığı, Erkân-ı Harbiye Kaymakamlığı, Şam Harbiye Mektebi Müdürlüğü ve Ders Nazırlığı, 3. Ordu Erkân-ı Harbiye Subaylığı, 6. Kolordu Erkân-ı Harbiye Reisliği, Divân-ı Âlim Askerî Tahkik Heyeti Üyeliği, 3. Sube Müdürlüğü, 29. Fırka ve Tetkik ve Tasnifi Zabıtan Komutanlığı, Muğla Muamelâtı Zatiye Müdür Muavinliği, Erkân-ı Harbiye Tarihi Harp Şubesi çalısanlığı, İstanbul 6. İmar ve İskân Mıntıka Müdürlüğü ve Müfettişliği, Antalya Valiliği, Ankara Tayyare Şirketi Hükûmet Mümessilliği, Nâfıa Vekâleti Müsteşarlığı, TBMM V. Dönem (Ara Seçim), VI. ve VII. Dönem Ankara Milletvekilliği yapmıştır. Evli ve iki çocuk babasıdır. Bakermat Lodewijk Fluttert (d. 8 Ekim 1991, Utrecht), Hollandalı DJ ve prodüktör. "Bakermat" ismini sahnede kullanmaktadır. Umut (film, 2009) Umut, 2009 yılı Türk yapımı, yönetmenliğini Murat Aslan'ın yaptığı dram filmidir. Yılmaz, köyünden ayrılarak uzun yıllar önce gurbete gitmiş ve bulunduğu ülkede hapis hayatı yaşamıştır. Uzun süre geçtikten sonra sınırdışı edilerek Türkiye'ye gönderilir. Köyüne geldiğinde eşi Suna'nın yatalak hasta olduğunu ve oğlu Umut'un ise büyüdüğünü ve kendisine yabancılaştığını görür. Onun yokluğunda ailesi dağılmıştır. Eşi Suna bu esnada vefat eder, kendisi ise Umut ile yakınlaşma çabası içerisindedir. Ancak Umut'un ani rahatsızlığı nedeniyle İstanbul iline tedavi amacıyla gitmek zorunda kalır. Olivier Dutheillet de Lamothe Olivier Dutheillet de Lamothe (d. 10 Kasım 1949) Fransız bürokrat 1970 yılında Paris Siyasal Bilgiler Enstitüsü Kamu Yönetimi bölümünden mezun olmuş, bir yıl sonra da Kamu Hukuku alanında lisans sahibi olmuştur. 1973-1975 yılları arasında Ulusal İdare Okulu'nda eğitim görmüştür. 1975 yılında Danıştay denetçisi olmuş, 1975-1977 yılları arasında Danıştay Davalar Dairesi'nde raportörlük yapmış, 1977-1979 yıllarında Danıştay Koordinasyon ve Dokümantasyon Merkezi Sorumlusu olmuş, 1979 yılında Danıştay tetkik hakimliği seviyesine yükselmiş, 1979-1981 yılları arasında Sağlık ve Sosyal Güvenlik Bakanı Jacques Barrot'nun teknik danışmanlığı görevinde bulunmuş, 1981-1986 yılları arasında Danıştay Davalar Kurulu nezdinde hükûmet komiseri olarak görev yapmış yine aynı yıllarda Danıştay Sosyal İşler Dairesi üyeliğinde bulunmuştur. 1985-1986 yılları arasında Sivil Havacılık Genel Müdürlüğü hukuk danışmanı olmuştur. 1986-1987 yıllarında İstihdam ve Sosyal İşler Bakanı Philippe Séguin nezdinde danışmanlık yapmış, 1987-1995 yılları arasında Çalışma, İstihdam ve Mesleki Formasyon Bakanlığı Sosyal İlişkiler Müdürü olmuştur. 1992 yılında Danıştay üyesi olmuş, 1995-1997 yılları arasında Cumhurbaşkanı Jacques Chirac'ın Sosyal İşler danışmanlığında bulunmuş, 1997-2000 yılları arasında da Cumhurbaşkanlığı genel sekreter yardımcılığı görevini yürütmüştür. 2000-2001 yıllarında tekrar Danıştay Davalar Dairesi'nde raportörlük yapmış, 2001 yılında Paris Siyasal Bilgiler Enstitüsü'nde profesör olmuş, 12 Mart 2001-12 Mart 2010 tarihleri arasında Anayasa Konseyi üyesi olmuştur. (Cumhurbaşkanı Jacques Chirac tarafından atanmıştır.) 2010 yılında tekrar Danıştay üyeliğine dönmüş ve 2011 yılında Danıştay Sosyal İşler Dairesi Başkanlığına atanmıştır. 2002-2010 yıllarında Venedik Komisyonu yedek üyeliği görevini de yürütmüştür. 11 Kasım 2014 tarihinden geçerli olmak üzere daire başkanlığından emekli olmuştur. Chi2 Orionis Chi Orionis (Chi Ori / χ Orionis / χ Ori), Avcı takımyıldızı yönünde yaklaşık olarak 1751 ışık yılı uzaklıkta bulunan B-tipi mavi bir süperdev yıldızdır. Parlaklığı 2,87 günlük bir süre içinde, 4,67 kadir ile 4,72 kadir aralığında değişkenlik gösterir. 1943 yılından bu yana bu yıldızın tayfı, diğer yıldızların sınıflandırılmasında istikrarlı dayanak noktalarından biri olarak kullanılmıştır. Gemini OB1 Birliği'nin bir parçasıdır. Chi Orionis, Gökada içinde Güneş'e göre 22,1 km/sn'lik bir hızla hareket eder. Gökada merkezinden uzaklığı, 25.800 ile 28.600 ışık yılı aralığında tahmin edilmektedir. Ahmet Fetgeri Spor Salonu Ahmet Fetgeri Spor Salonu, Fulya, Beşiktaş'ta yer almış spor salonu. 1985 yılında yapılmış olan salon, 2005 yılında yıkılmıştır. Salon ismini Beşiktaş kurucularında Ahmet Fetgeri Aşeni'den almaktadır. Süleyman Seba döneminde Gençlik ve Spor Genel Müdürlüğü'nden satın alınan arazi üzerinde, yapımına 1981 yılında başlanmıştır. 4 yıl gibi bir sürede inşaatı tamamlanan salon, 1993 tarihinden itibaren Beşiktaş JK'nın kullanımına geçmiştir. Basketbol takımının yanı sıra Beşiktaş Jimnastik Kulübü Voleybol Şubesi ve Beşiktaş Erkek Hentbol Takımı'nın da maçlarına ev sahipliği yapmıştır. 2000 yılında Süleyman Seba Spor Salonu yapılınca Beşiktaş maçlarını artık yeni yapılan bu salonda sürdürmeye başlamıştır. 2005 yılında BJK Akatlar Arena'nın tamamlanmasına kadarki sürede Voleybol Şubesi maçlarını burada yapmaya devam etmiştir. Kulübün 100. yıl kutlamaları çerçevesinde, bu salonda özel voleybol turnuvası da düzenlenmiştir. Aynı turnuva 2004 yılında da tekrar edilmiş ve 1. tüm maçlarını kazanan TOKİ Emlak Konut, 2. Beşiktaş, 3. Türk Telekom olmuştur. Beşiktaş bu salonda oynadığı son sezonunda Koraç Kupası'nda çeyrek finale yükselmiştir. Çeyrek finalde SunAir Oostende takımına elenerek kupaya veda etmiştir. 2005 yılında BJK Fulya Süleyman Seba Kompleksi projesi kapsamında yıkılmıştır. Basketbol, Voleybol ve Hentbol müsabakalarının yapıldığı bir salondu. Tribünlerin altında sporcu soyunma odaları mevcut iken, altyapı sporcuları için de mini oyun sahaları bulunmaktaydı. Tek taraflı tribün mevcuttu. 1992-93 3. Lig 3. Lig 1992-93, 22. sezonudur. 6 Eylül 1992'de başladı ve 6 Haziran 1993'te bitti GSP TV GSP TV, Romanya merkezli yayın yapan televizyon kanalı. 2008 yılında kurulan kanal, Romanya'nın yanı sıra Moldova'da faaliyet göstermektedir. GSP TV, dünyanın çeşitli yerlerinde düzenlenen birçok spor organizasyonlarını yayınlamaktadır. Kanal ikinci büyük Romen medya grubu Intact'e aittir. Kerem BÃ¼rsin Kerem Bürsin (d. 4 Haziran 1987, İstanbul), Türk oyuncudur. Hollywood-Türk yapımlarında İngilizce, Türkçe çift dille oyunculuk yapmaktadır. Bürsin Kanal D'de yayınlanan "Güneşi Beklerken" adlı dizide aynı ismi paylaştığı "Kerem Sayer" ve son bölümlerde ortaya çıkan yüzü deforme ikizi "Güneş Sayer" rolleriyle tanınmıştır. Çağan Irmak filmi Unutursam Fısılda'da müzisyen Erhan'ı canlandırdı. Şeref Meselesi dizisinde "Yiğit Kılıç" karakterini canlandırmıştır ve aynı karakterle "Ulan İstanbul" dizisinde konuk oyuncu olmuştur. Yapımcı Roger Corman'ın Sharktopus ve Palace of the Damned televizyon filmlerinde, bazı bağımsız filmlerde ve kısa filmlerde rol aldı. Bürsin, İskoçya (Edinburg), Endonezya (Medan, Cakarta), Birleşik Arap Emirlikleri (Abu Dabi, Dubai), Türkiye (Ankara, İstanbul), Malezya (Kuala Lumpur), ABD (Teksas, Boston, Los Angeles) gibi ülkelerde yaşadı. 1999'da 12 yaşındayken ailesiyle birlikte ABD'ye yerleşti. Üniversite eğitimini oyunculuk üzerine alarak Emerson College'nin pazarlama iletişimi bölümünden mezun oldu. ABD genelindeki liseler arası tiyatro yarışmasında en iyi erkek oyuncu seçildi. 9 Eylül 2013'te yayınlanan sosyal mesajlaşma uygulaması Line'ın reklam filminde rol almıştır. Ayrıca Güneşi Beklerken dizisindeki rol arkadaşı Hande Doğandemir ile birlikte Lipton reklamında oynadı ve Ocak 2015'te ise Mavi Jeans'in reklam yüzü oldu. Markanın diğer bir yüzü Serenay Sarıkaya ile birlikte Türkiye'nin ilk snapchat röportajını gerçekleştirdiler ve daha sonrasında beraber reklam filminde #1jean1tişört etiketi ile rol aldılar. İkili reklamda Maroon5'in This Love şarkısını seslendirdi. Çiftin ikinci reklam filmleri 2015 Eylül'de #yepyenibirjean etiketi ile gerçekleşti. 2016 da Serenay Sarıkaya ile birlikte üçüncü reklam filminde #yaşasınmavi etiketi ile rol aldılar. 2016 Ağustos'ta Kerem Bürsin'in Mavi Jeans markasıyla anlaşması son bulmuştur. Yapımcı Marussia F1 Marussia F1 Team, Rus spor araba firması Marussia'nın sponsorluğunu yaptığı eski Formula 1 Takımı.Takım Virgin F1 adı ile katıldıkları sporda yıllarca Caterham F1 ve HRT ile mücadele etmişlerdir. Takım tarihinde 2014 Monako Grand Prix'inde Jules Bianchi ile elde ettikleri 2 puan dışında puanları yoktur. 2014 Formula 1 Sezonu sonlarına doğru çıkan iflas nedeni ile spordan çekilip 2015 Formula 1 sezonu'nda da Manor F1 adıyla spora geri dönmüşlerdir. İbrahim Halil Çomaktekin İbrahim Halil Çomaktekin, (d. 1970, Mardin), Türk bürokrat. İlk ve Ortaöğrenimini Mardin’de tamamlamıştır. Ankara Üniversitesi Siyasal Bilgiler Fakültesi'nden 1990'da mezun olmuştur. Çorum Kaymakam Adaylığı, Domaniç, Şarkikaraağaç Kaymakam Vekillikleri, Türkeli, Selim, Gevaş, Gümüşhacıköy ve Köyceğiz Kaymakamlıkları, Kayseri Vali Yardımcılığı, Bayraklı Kaymakamlığı yapmıştır. 2 Ağustos 2013 tarih ve 2013/5197 sayılı Bakanlar Kurulu Kararı ile Amasya Valiliğine atanmıştır. 1 Haziran 2016 tarihinde Resmi Gazete'de yayımlanan valiler kararnamesi ile merkeze atanmıştır. Kemal Cirit Kemal Cirit, (d. 1970, Emirdağ), Türk bürokrat. 1991 yılında İstanbul Üniversitesi Siyasal Bilgiler Fakültesi Kamu Yönetimi Bölümünden mezun olmuştur. Mülki İdareye geçtikten sonra Kaymakamlık, Vali Yardımcılığı, Hukuk Müşavirliği yapmış, yaklaşık 7 yıl süreyle Başbakanlık Müsteşarlığında Danışman ve Başbakanlık Güvenlik İşleri Genel Müdürü olarak görev yapmıştır. 2 Ağustos 2013 tarih ve 2013/5197 sayılı Bakanlar Kurulu Kararı ile Artvin Valisi, 1 Haziran 2016 tarihli Resmi Gazete’de yayımlanan Valiler Kararnamesi ile Merkez Valisi olarak atanmış olup, 16 Temmuz 2016 tarihinde Sinop Valisi olarak görevlendirilmiştir. Evli ve 2 çocuk babasıdır. Mükerrem Ünlüer Mükerrem Ünlüer, (d. 1964, Erzurum), Türk bürokrat. 1964 yılında Erzurum’da doğdu. 1987 yılında İstanbul Üniversitesi Siyasal Bilgiler Fakültesi'nden mezun oldu. 1989-1992 yılları arasında Erzurum kaymakam adaylığı yaptı. Daha sonra sırasıyla Isparta'nın Gelendost ilçesinde, Artvin'in Yusufeli ilçesinde, Elazığ ilinin Palu ilçesinde, Sakarya'nın Ferizli ilçesinde kaymakamlık yapmıştır. İçişleri Bakanlığı İdari ve Mali İşler Daire Başkanlığı (2003-2007), Cumhurbaşkanlığı İdari ve Mali İşler Başkanlığı (2007-2012) ve İçişleri Bakanlığı Hukuk Müşavirliği (2012-2013) görevlerini yürüttü. Bir yıl süreyle İngiltere’de eğitim aldı. 26 gün süren Japonya’da Afet yönetim Kursu ve İçişleri bakanlığının düzenlemiş olduğu çok sayıda Mülki İdare seminerlerine katılmıştır. Sakarya Üniversitesi Kamu Yönetimi Bölümünde lisansüstü eğitimini tamamlamıştır. Görev yaptığı süre içerisinde 9 adet takdirname 1 adet Teşekkür Belgesi almış ve 1 kez de maaş ödülü ile ödüllendirilmiştir. 2 Ağustos 2013 tarihli Bakanlar Kurulu Kararı ile Bayburt Valiliği görevine atanmıştır. 15 Eylül 2014 tarih ve 6780 nolu müşterek kararname ile merkez valiliğine atandı. Evli ve 2 çocuk babasıdır. 26 Eylül 2014 tarihi itibarıyla İçişleri Bakanlığı müsteşar yardımcısıdır. 7 Mart 2015 -28 Ağustos 2015 tarihleri arasında İçişleri Bakanlığı Müsteşarlığı yapmıştır. Vaddah Hanfar Vahhah Hanfar (Arapça: وضاح خنفر İngilizce: Wadah Khanfar), Orta Doğu halklarının ekonomik ferah, sosyal özgürlük ve siyasi gelişme için kendisini bu yolda adamış bir forum olan bağımsız El-Şark Formunun yöneticisidir. Hanfar daha önce El Cezire kanalının yöneticiliğini yapmaktaydı. 2011 yılında Yabancı Politikacı Dergisinin yapmış olduğu 100 düşünür arasında yer almıştır yine 2011 yılında Forbes Dergisinin yapmış olduğu "en üretken 100 iş adamı" arasında da yer almıştır. 2008 yılında Dünya Ekonomik Formunda "Uluslararası Genç Yöneticiler" listesinde de yer almıştır. El Cezire'deki görev sırası boyunca, El Cezire'yi tek bir kanal iken,Al Jazeera Arabic channel, Al Jazeera English, Al Jazeera Documentary, Al Jazeera Sport, Al Jazeera’s news websites, the Al Jazeera Media Training and Development Center, the Al Jazeera Center for Studies, Al Jazeera Mubasher (Canlı), ve Al Jazeera Mobile kanallarını kurarak El Cezire'yi çoklu medya kanalı haline getirmiştir. 20 Eylül 2011 tarihinde, El Cezire'deki görevinden ayrılmıştır. Hanfar, Filistin'nin Cüneyn kentine yakın Rameh kasabasında 1968 yılında dünyaya geldi. 1990 yılında Ürdün Üniversitesi Mühendislik Fakültesinden mezun oldu sonra Edebiyat Fakültesinde Felsefe bölümünü okudu. Bu arada Ürdün öğrenci birliği hazırlık komisyonuna girdi. Öğrenim hayatını Güney Afrika'da Uluslararası İlişkiler üzerine tamamladı. Aynı şekilde Sudan'da Uluslararası Afrika Üniversitesinde yüksek lisans eğitimi aldı. Basın dünyasına 1997 yılında El Cezire kanalına girmesi ile başladı. Sonra Güney Afrika muhabiri olarak görevlendirildi ve Afrika'nın çeşitli yerlerinde haber peşinde koştu. Sonra 2001 Eylülünde Afganistan'daki savaşın izlerini yansıtmak için Hindistan'a gitti. Taliban'ın düşüşünden ve Kabil'de bulunan El Cezire bürosunun bombalanmasından sonra Hanfar, Afganistan'a gitti ve 5 ay boyunca Afganistan'ın çeşitli yerlerinde muhabir olarak görev yaptı. Daha sonra Irak'ın Süleymaniye kentine savaş öncesi durumu analiz etmek üzere gitti. Kendisinin de orada bulunduğu esnada Kuzey Irak'ta savaş patlak verdi. Bağdat'ın düşmesinden sonra, Bağdat'taki El Cezire bürosuna müdür olarak atandı. Bu büro savaş esnasında Amerika'nın hava saldırıları sırasında hedef alınmış ve birçok El Cezire muhabiri hayatını kaybetmişti. Vaddah savaş esnasında Irak'tan birçok canlı yayın gerçekleştirdi ve 26 Ekim 2003 yılında kanalın Irak genel sorumlusu oldu. Daha sonra 2006 Şubat ayında El Cezire kanalının genel başkanı oldu. Vaddah El Cezire'nin başına geçtiği zaman iki olan kanal sayısını spor, belgesel, haber türünden yayın yapmak üzere kanal sayısını arttırdı. Vaddah 2011 yılı 20 Eylül Salı günü istifasını genel kurula sundu. Vaddah istifasından sonra El Şark Formuna girdi ve şöyle dedi: " El Cezire'nin politikası bir çalışanının ya da bir müdürünün değişmesi ile değişmeyecektir. Çünkü El Cezire ruhu kişilere bağlı değil prensiplere bağlıdır." Vaddah istifasının gerekçesinin, WikiLeaks'de yayınlanan ve kendisinin FBI ile işbirliği yaptığını söyleyen belgeler olduğunu inkar etti ve şöyle dedi: " Birkaç senedir istifa etmeye niyetim vardı ancak ne var ki, Arap Baharı vuku buldu ve istifamın bu yüzden erteledim." Bazı görüşler ve basın analizleri Vaddah Hanfar'ın Ürdün'deki Müslüman Kardeşlerin bir üyesi olduğunu zikreder. Aynı şekilde Sudan'da hareketin bürosunda görev yaptığını söylerler. Ayrıca Vaddah 2012 yılı ocak ayında El Şark Forumunu kurmuştur. Mirza RÄ±za Kirmani Mirza Rıza Kirmani (Farsça: میرزارضا کرمانی), Kirman, İran'da doğdu ve 10 Ağustos 1896'da Tahran’ da öldü. Cemaleddin Afgani’ nin bir müridi ve İran Şahı Nasreddin Şah’ ın katilidir. Mirza Rıza Kirmani, Molla Hüseyin Akdaee’ nin oğludur. Doğum yeri İran’ ın Kirman kenti olduğu için "Kirmani" adı ile çağrıldı. Mirza Rıza ve Afgani’ nin diğer izleyicileri İran’ da Nasreddin Şah' a muhalif bulunmaktaydılar. Afgani, İran’ dan Nasreddin Şah tarafından sürgüne gönderildiğinde Kirmani kesin ve aleni biçimde Kaçar Hanedanı' nı eleştirmeye başlamıştı. Sonuç olarak Kirmani hapsedildi, karısı tarafından boşandı ve oğlu bir hizmetli olarak işe alındı. "Seyid Cemal Esedabadi" veya daha çok bilinen diğer adıyla Cemaleddin Afgani, İran’ da tütün protestosunu başlattıktan sonra II. Abdulhamit’ in daveti üzerine İstanbul’ a gitti. Her ne kadar ve hiç de şüphesiz biçimde II. Abdulhamit’ in O’ nu pan islamizm ve batı karşıtı propagandada kullanmayı umuyor olsa da, II. Abdulhamit’ in Cemaleddin’ i İstanbul’ a kesin bir biçimde kontrol altında tutmak ve her hareketini izlemek için çağırmış gibidir. İstanbul’ da Afgani’ ye bir misafir saygısı gösterilmekte idiyse de Sultan’ ın üzerinde bir etkiye sahip değildi ve hiçbir zaman refakatçisiz gezinti yapmasına izin verilmemişti. İran vesikalarında "Mirza Rıza Kirmani", "Mirza Ağahan Kirmani" ve "Cemalledin Afgani" adları önemli olaylarda birlikte anılmışlardır. Seyyid Cemaleddin Afgani İstanbul’ da göz hapsinde tutulurken Mirza Rıza Kirmani Şah'a suikastte bulunmuştur. Hapisten serbest bırakılan, Cemaleddin’ in eski hizmetçisi olan Mirza Rıza' nın, İstanbul’ a gelerek Afganiyi ziyaret ettiği ve burada Afgani’ den Nasreddin Şah' a suikast düzenleme talimatı aldığı iddia edilir ve İran’ a döndüğünde Mirza Rıza Kirmani, 30 Nisan 1896’ da Nasreddin Şah’ ı "Şah Abdul Azim Türbesi" 'nde iken tabanca ile öldürür. Kaliforniya Üniversitesi’ (UCLA)’ nden Nahid Pirnazar, Kirmani’ nin şöyle söylediğini öne sürer; "O’ nu öldürmek için daha önce fırsatım olmuştu. Fakat o an Yahudiler, Hamursuz Bayramı' nın sekizinci gününü kutlamaktaydılar. Şahın ölümünden Yahudilerin suçlanmasını istemedim." Kirmani’ nin tabancasının eski ve paslanmış olduğu, üzerinde kalın bir giysi bulunduğu ve kaçabilmek için uzak mesafeden atış yaptığı söylenir. Nasreddin Şah suikastinin ardından tertipleyici olarak suçlanan Cemaleddin Afgani, İstanbul' da gözaltında tutulmakta iken çene kanserinden 9 Mart 1897' de öldü. Nasreddin Şah' ın ölmeden kısa bir süre önce “Eğer yaşarsam sana farklı bir biçimde hükmedeceğim” dediği öne sürülmektedir. Mirza Rıza Kirmani, suikastten sonra sınıra doğru kaçtı. Nasreddin Şah' ın halefi Muzaffereddin Şah, babasının katilini bulmak ve yakalamak üzere bir grup birliği deve sırtında peşinden gönderdi. Mirza Rıza Kirmani İran sınırında yakalandı. Kirmani aylar süren sorgusunun ardından 10 Ağustos 1896’ da idam edildi. Aksu Bora Aksu Bora, Hacettepe Üniversitesi Öğretim Üyesidir. 1986 yılında Ankara Üniversitesi Siyasal Bilgiler Fakültesi İktisat Bölümünden lisans derecesiyle mezun olmuştur. Hacettepe Üniversitesi Antropoloji bölümünden yüksek lisans ve doktora derecelerini almıştır. Amargi Derginin editörlüğünü Pınar Selek'le birlikte yürütmektedir. Aksu Bora şair Gülten Akın'ın kızıdır ve Tanıl Bora ile evlidir. Ali Ä°hsan Su Ali İhsan Su, (d. 25 Haziran 1959, Konya), Türk bürokrat. 1985 yılında İstanbul Üniversitesi Siyasal Bilgiler Fakültesi'nden mezun olmuştur. Ahlat Kaymakam Vekilliği, Evren, Çermik Kaymakamlıkları, Hakkâri İli Vali Yardımcılığı, Çay, Söğüt, Terme, İskenderun Kaymakamlıkları yapmıştır. Evli ve üç çocuk babasıdır. 4 Ağustos 2013 tarihinde Resmî Gazete'de yayınlanan 2013/5197 sayılı Bakanlar Kurulu kararı ile Düzce Valiliğine, ardından 19 Şubat 2015 tarihinde Resmî Gazete'de yayımlanan 2015/7295 sayılı Bakanlar Kurulu kararı ile Şırnak Valiliğine, 21 Haziran 2017 tarihinde Resmî Gazete'de yayımlanan valiler kararnamesi ile Mersin Valiliğine atanmıştır. Ömer Faruk Koçak Ömer Faruk Koçak, (d. 1964, Kırıkkale), Türk bürokrat. 1981 yılında Kırıkkale Lisesi Fen bölümünden mezun oldu. 1986 yılında Ankara Üniversitesi Siyasal Bilgiler Fakültesi Çalışma Ekonomisi ve Endüstri İlişkileri bölümünden mezun olmuştur. Yüksek lisansını 2001 yılında İngiltere’de Exeter Üniversitesinde tamamlanmıştır. Çeşitli ilçelerde kaymakamlık, Bilgi Teknolojileri ve İletişim Kurumu'nda çalışanlık, Sağlık Bakanlığı Müsteşar Yardımcılığı yapmıştır. 2 Ağustos 2013 tarih ve 2013/5197 sayılı Bakanlar Kurulu Kararı ile Elazığ Valiliğine atanmıştır. 16.02.2015 tarih ve 2015/7295 sayılı Bakanlar Kurulu Kararıyla Mardin Valiliğine atanmıştır. 1 Haziran 2016 tarihinde Resmi Gazete'de yayımlanan Valiler Kararnamesi ile Aydın Valiliğine 21 Haziran 2017 tarihinde Resmi Gazete'de yayımlanan valiler kararnamesi ile Merkez Valiliğine atanmıştır. Evli ve dört çocuk babasıdır. Bandundu BÃ¶lgesi Bandundu, Afrika ülkesi Kongo Demokratik Cumhuriyeti'nin toplamda var olan on bir bölgesinden bir tanesidir. Bandundu bölgesi yüzölçümü açısından ülkenin dördüncü büyük bölgesi konumunda bulunurken, nüfus açısından da ülkenin en fazla nüfusa sahip ikinci bölgesi konumundadır. Bölge kuzeyde Ekvator bölgesi, doğuda Batı Kasai bölgesi, batıda Aşağı Kongo ve Kinşasa bölgesi, güneyde ise Angola ile komşu konumundadır. Bandundu bölgesi 1966 yılında Kwango, Kwilu ve Mai-Ndombe bölgelerinin birleştirilmesi ile oluşturulmuştur. Bölge genelinde 1998 tahmini verilerine göre 5.201.000 kişi yaşamakta olup, bu veriler ile ülkenin en kalabalık ikinci nüfusuna sahip bölgesi konumundadır. Necmeddin Kılıç Necmeddin Kılıç, (d. 1960, Sivas) Türk bürokrat. Ankara Kaymakam Adaylığı, Arapgir, Çüngüş, Hassa, Birecik Kaymakamlıkları, Karaman, Düzce Vali yardımcılıkları, Hukuk Müşavirliği, İller İdaresi Genel Müdürlüğü Genel Müdür Yardımcılığı, Müsteşar Yardımcılığı yapmıştır. 2 Ağustos 2013 tarih ve 2013/5197 sayılı Bakanlar Kurulu Kararı ile Niğde Valiliğine atanmıştır. 1 Haziran 2016 tarihinde Resmi Gazete'de yayımlanan Valiler Kararnamesi ile Çorum Valiliğine atanmıştır. 2018 yılı Ekim ayında yayınlanan kararname ile mülkiye başmüfettişliğinde görevlendirildi. Waterboarding Waterboarding, bir çeşit işkence türü. Birey sırt üstü sabitlenip yüzü ve böylece solunum yolu ıslak bezle kapatılarak bezin üstüne su dökme yoluyla bireye boğulma hissi verilir. Waterboarding aşırı acı, kuru boğulma, akciğer hasarı ve oksijen yetersizliğinden kaynaklanan beyin hasarı gibi etkilere neden olabilir. Bunun yanı sıra sabit tutulmaya karşı mücadele esnasında kemik kırılmalarına, daimi psikolojik hasara ve ölüme de sebep olabilir. Olumsuz fiziksel etkiler aylarca, psikolojik etkiler yıllarca sürebilir. "Waterboarding" terimi basın raporlarında ilk kez 1976 yılında görülmüştür. Ekvator BÃ¶lgesi (Demokratik Kongo Cumhuriyeti) Ekvator, Afrika ülkesi Kongo Demokratik Cumhuriyeti'nin toplamda var olan on bir bölgesinden bir tanesidir. Ekvator bölgesi yüz ölçümü açısından ülkenin dördüncü büyük bölgesi konumunda bulunurken, nüfus açısından da ülkenin en fazla üçüncü nüfusa sahip bölgesi konumundadır. Bölge doğuda Doğu bölgesi, güneydoğuda Batı Kasai ve Doğu Kasai bölgeleri, güneybatıda Bandundu bölgesi, kuzeyde Orta Afrika Cumhuriyeti ve batıda ise Kongo Cumhuriyeti ile komşu konumundadır. Belçika hakimiyeti altında bulunduğu dönemlerde de var olan Ekvator bölgesi, 1933 ile 1947 yılları arasında bölgenin başkenti konumunda da olan "Coquilhatville" (günümüzde Mbandaka) olarak anılmaktaydı. 1962 yılında ortadan kaldırılan Ekvator bölgesi yerine Merkez Cuvette, Orta Kongo ve Ubangi bölgeleri oluşturulmuş ancak bu durumdan dört yıl sonra vazgeçerek 1966 yılında bu üç bölge yeniden Ekvator bölgesi adı altında birleştirilmiştir. Bölge genelinde 1998 tahmini verilerine göre 4,820,000 kişi yaşamaktadır. Mehmet Oduncu Mehmet Oduncu, (d. 1962, Bolvadin, Afyonkarahisar), Türk bürokrat. 1985 yılında Ankara Üniversitesi Hukuk Fakültesi'nden mezun olmuştur.1986 yılında İzmir Valiliği’nde Kaymakam Adayı olarak göreve başladı. Daha sonra sırasıyla Balıkesir-Balya, Kastamonu- Şenpazar, Mardin-Ömerli, Kütahya-Emet ilçelerinde Kaymakam olarak görev yaptı. 1997 yılında atanmış olduğu Sivas Vali yardımcılığı görevinde beş yıl bulundu. 2002 yılında İçişleri Bakanlığında Hukuk Müşavirliği, 2006 yılında İçişleri Bakanlığında Bilgi İşlem Daire Başkanlığı görevinde bulundu. Bir yıl süre ile İngiltere’de yabancı dil ve mesleki eğitim aldı. 2009 yılında atandığı Pendik kaymakamlığı görevinin ardından 2010 yılında Ankara Vali Yardımcılığı görevinde bulundu. Kamu Yönetimi alanında Yüksek Lisans ve Doktora eğitimlerini tamamladı. Görevde bulunduğu makamlarda başarılı çalışmalarından dolayı birçok kez Takdirname ile ödüllendirildi. Bakanlar Kurulunun 02 Ağustos 2013 tarih ve 2013/5197 sayılı Kararnamesi ile Osmaniye Valiliği görevine atandı. 15 Eylül 2014 tarih ve 6780 nolu müşterek kararname ile Merkez valiliğne atandı. Evli ve üç çocuk babasıdır. FETÖ/PDY soruşturmasıyla bağlantılı olarak İzmir Askeri Casusluk Davası kapsamında 3 Kasım 2015'te gözaltına alınan ve tutuklama talebiyle adliyeye sevk edilen Oduncu, 9 Kasım'da adli kontrol şartıyla tutuksuz yargılanmak üzere serbest bırakıldı. Merkez valisi sıfatıyla 21 Haziran 2016 tarihinde yargılanmaya başlayan Oduncu, 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından başlatılan soruşturma kapsamında açığa alındı. Mehmet Oduncu yargılama sonucunda, terör örgütü üyeliği suçundan 7 yıl 6 ay hapis cezasına çarptırıldı. Chi1 Orionis Chi Orionis (Chi Ori / χ Orionis / χ Ori), Avcı takımyıldızı yönünde yaklaşık olarak 28 ışık yılı uzaklıkta bulunan ikili yıldız sisteminin birincil bileşenidir ve G-tipi sarı anakol yıldızıdır. Diğer bileşen, 14,1 yıllık bir yörünge dönemine ve Güneş kütlesinin %15'ine sahip soluk bir yıldızdır. Tayf tipi M6 olarak tahmin edilmektedir. Birincil bileşenden ortalama uzaklığı 6,1 AU'dur fakat 3,3 AU ile 8,9 AU arasında değişen oldukça yüksek yörünge dışmerkezliğine sahiptir. Aksi yönde bazı kanıtlar olmasına rağmen, Büyük Ayı Hareketli Grubu'nun üyesi olduğu düşünülmektedir. Chi Orionis, Gökada içinde Güneş'e göre 15 km/sn'lik bir hızla hareket eder. Gökada merkezinden uzaklığı, 23.200 ile 36.000 ışık yılı aralığında tahmin edilmektedir. Hedi Slimane Hedi Slimane (; d. 5 Temmuz 1968), Fransız moda tasarımcısı ve fotoğrafçı. 2000-2007 Yılları arasında Dior moda evinin erkek koleksiyonlarını hazırlayan Slimane, an itibarıyla Saint Laurent'in yaratıcı yönetmenliğini yapmaktadır. Saint Laurent'in 2014 ilkbahar-yaz gözlük koleksiyonunun kampanya fotoğraflarını da yine bizzat kendisi çekmiştir. Kavuşşahap Dağları Kavuşşahap Dağları bir diğer adıyla İhtiyarşahap Dağları, Toros Dağlarının bir uzantısı olup Van Gölü'nün güneyinde Bitlis ve Van il sınırlarında bulunan sıradağ. En yüksek noktası 3650 metre yükseklikteki Artos Dağı'dır. "Güneydoğu Toroslar"'ın içinde yer alan dağlar Van Gölü (1646 m) yüzeyinden 2000 m daha yüksektir. Kavuşşahap Dağları çevresinde "Karasal Doğu Anadolu" ile "Karasal Akdeniz" yağış rejimleri hakimdir. Van çevresi düşük sıcaklıklı, kurak-yarı nemli, Bitlis çevresi, orta sıcak, nemli karakterlidir. Yağış miktarı Bitlis’ten (1206 mm/yıl) Van’a (388 mm/yıl) doğru hızla azalır. Dağlar, Bitlis Masifi üzerinde yer alır. Paleozoyik ve Mezozoik devri karbonatlı başkalaşım kayaçları görülür. Kuvarslı mermerler, şeyl, şist, fillat, dolomit ve kireçtaşları litolojiye hakimdir. Kuzeyde Mezozoyik devri ofiyolit ve volkaniklerine rastlanır. Kavuşşahap Dağları, Türkiye'de Doğu Karadeniz, Munzur , Bolkar, ve Aladağ dağlarından sonra Kuaterner'de en fazla buzullaşmaya uğrayan 5. dağlık alandır. Dağın kuzey bölümündeki Narlıca Vadisi buzullaşmanın en iyi izlendiği alandır. 20'den fazla vadide buzullar oluşmuş, 200 km²'ye ulaşan buzullar zirveden 2000 m'ye kadar sarkmıştır. Geniş alanlarda moren depoları görülür. Dağların merkezi kısmındaki bir buzulun 17 km uzunluğunda olduğu tespit edilmiştir. Buzul dönemindeki şartlarda sıcaklığın günümüzden 8-11 °C daha soğuk olduğu hesaplanmaktadır. Günümüzde Kavuşşahap Dağları'nda güncel aktif buzul bulunmamaktadır. Metropolis Group Metropolis Group, 1989 yılında Gary Langan, Carey Taylor ve Karin Clayton tarafından kurulan müzik prodüksiyon şirketi. Black Celebration Black Celebration, Depeche Mode'un beşinci stüdyo albümü. 17 Mart 1986'da Mute Records etiketiyle yayımlandı. All tracks was writing by Martin Gore. 1. Black Celebration - 4:54 2. Fly on the Windscreen (Final) - 5:18 3. A Question of Lust - 4:23 4. Sometimes - 1:54 5. It Doesn't Matter Two - 2:50 6. A Question of Time - 4:09 7. Stripped - 4:14 8. Here is the House - 4:16 9. World Full of Nothing - 2:50 10. Dressed in Black - 2:35 11. New Dress - 3:43 All tracks was writing by Martin Gore and this songs was released on the CD version of album, in 1988. 12. Breathing in Fumes - 6:04 13. But Not Tonight (Extended Mix) - 5:14 14. Black Day (written by Gore/Wilder/Miller) - 2:35 1. Stripped (Yayımlanma - 10 Şubat 1986) 2. A Question of Lust (Yayımlanma - 14 Nisan 1986) 3. A Question of Time (Yayımlanma - 11 Ağustos 1986) 4. But Not Tonight (Yayımlanma - 22 Ekim 1986) (Promotional Single) Dijital kitapçık Dijital kitapçık (İngilizce: Digital booklet), dijital müzik alımlarında, genellikle şarkıların yanı sıra indirilebilen albüm kitapçığıdır. Çoğunlukla PDF dosyası halindedir. Dijital kitapçık dağıtımıyla bilinen dağıtıcı iTunes Store'dur; buradan ilk kez indirilebilen dijital kitapçık, rock grubu U2'nun "How to Dismantle an Atomic Bomb" (2004) albümüne ait kitapçıktır. 2010 BRIT Ödülleri 2010 BRIT Ödülleri, British Phonographic Industry tarafından dağıtılan geleneksel BRIT Ödülleri'nin otuzuncusudur. 16 Şubat 2010 tarihinde dağıtılmıştır. 21. GLAAD Medya Ödülleri 21. GLAAD Medya Ödülleri, geleneksel GLAAD Medya Ödülleri'nin 2010 yılında düzenlenenidir. European Top 100 Albums European Top 100 Albums, Amerika Birleşik Devletleri'nde yayımlanan "Billboard" 200 listesinin Avrupa uyarlamasıdır. Mart 1984'ten Aralık 2010'a kadar yayımlanmıştır. E! News E! News (eski adlarıyla E! News Daily veya E! News Live), Amerika Birleşik Devletleri'ndeki E! adlı televizyon kanalında 1991 yılında yayınlanmaya başlayan haber programı. Geordie Geordie (), İngiltere'nin kuzey doğusunda bulunan Newcastle ve çevresinde yaşayan yerel halka verilen isim. Kendilerine ait dilleri ve İngilizlerden birçok konuda farklılık gösteren bir kültürleri mevcuttur. Genel olarak sıcak kanlılıkları, eğlence hayatına düşkünlükleri, Newcastle United FC olan tutkunlukları ve oldukça belirgin aksanlarıyla