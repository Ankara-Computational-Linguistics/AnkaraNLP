bir yolsuzluk seviyesi, ve yüksek düzeyde bir yenileşim ile ayırt nitelikli bir sosyal pazar ekonomisine sahiptir. Avrupa'daki en büyük ulusal ekonomiye sahip Almanya, dünyadaki nominal GSYİH'lar içinde dördüncü büyük ve 2015 yılında SAGP GSYİH açısından beşinci sırada yer almaktadır. Hizmet işkolu, toplam GSYİH'nın %70'ini, sanayi işkolu %29,1'ini ve tarım işkolu %0.9'unu oluşturmaktadır. 2010 yılında tarım, ormancılık ve madencilik, Almanya'nın gayri safi yurt içi hasılasının (GSYİH) sadece %0.9'unu oluşturuyordu ve nüfusun da sadece %2,4'ünü barındırmaktaydı. Tarım işkolu son derece üretkendir ve Almanya, beslenme gereksiniminin %90'ını yerli üretim ile karşılayabilmektedir. Almanya, Fransa ve İtalya'dan sonra Avrupa Birliği'nde üçüncü büyük tarımsal ürün üreticisidir. Almanya'nın başlıca tarım ürünleri patates, buğday, arpa, şeker pancarı, meyve ve lahanadır. Ülkenin yüksek sanayileşme düzeyine rağmen, topraklarının neredeyse üçte biri ormanlarla kaplıdır. Ormancılık endüstrisi kereste ve ağaç ürünlerinin iç tüketiminin yaklaşık üçte ikisini karşılayabilmektedir ve bu nedenle Almanya bu kalemlerde belirgin bir dış alımcıdır. Almanya toprakları hammaddeler bakımından göreceli olarak zayıftır. Önemli miktarlarda sadece linyit (kahverengi kömür) ve potasyum birleşikleri (kalisalz) mevcuttur. Bununla birlikte, eski GDR'nin Wismut madencilik şirketi 1947-1990 yılları arasında toplam 230.400 ton uranyum üretmiş ve Doğu Almanya'yı zamanında dünya çapında (SSCB'nin kontrol alanındaki en büyük) dördüncü büyük uranyum cevheri üreticisi haline getirmişti. Petrol, doğal gaz ve diğer kaynaklar, çoğunlukla diğer ülkelerden ithal edilmektedir. Potaş tuzu ülkenin merkezinden (Aşağı Saksonya, Saksonya-Anhalt ve Thüringen) çıkarılır. En önemli üretici K+S AG (eskiden Kali und Salz AG)'dir. Almanya'nın bitümlü kömür yatakları, bugünkü Güney İngiltere'den, Ruhr bölgesi üzerinden Polonya'ya kadar uzanan bataklıklardan 300 milyon yıl önce oluşmuştur. Linyit yatakları benzer bir şekilde gelişmiş, ancak daha sonraki bir dönemde, yaklaşık 66 milyon yıl önce oluşmuştur. Odun henüz tamamen kömür haline dönüşmediğinden, kahverengi kömür bitümlü kömürden daha az enerji içerir. Linyit, ülkenin kuzey ve doğu kısımlarında, özellikle Kuzey Ren-Vestfalya, Saksonya ve Brandenburg'da çıkarılır. Elektrik üretmek için madencilik alanlarına yakın kömür santrallerinde önemli miktarlarda kömür yakılmaktadır. Linyitin uzak mesafelere taşınması ekonomik olarak olanaklı değildir, bu nedenle santraller, özüt alma alanlarının hemen yanında bulunur. Bitümlü kömür, Kuzey Ren-Vestfalya ve Saarland'da çıkarılır. Bitümlü kömür yakan enerji santrallerinin çoğu ithal edilen malzeme ile çalışmakta; bu nedenle santraller sadece maden sahalarına yakın yerlerde değil, ülke çapında da yer almaktadır. Endüstri ve yapı, 2017 yılında gayri safi yurt içi hasılanın %30,1'ini oluşturmakta ve işgücünün %24,2'sini istihdam etmekteydi. Almanya otomobil, makine, elektrikli donanım ve kimyasalların üretiminde oldukça üstün durumdadır. 2009 yılında 5.2 milyon araç üretimi ile Almanya, dünyanın dördüncü büyük üreticisi ve en büyük otomobil dış satımcısı oldu. Alman otomotiv şirketleri, 'getiri dilimi' denilen, yaklaşık %90'lık bir birleşik dünya pazar payıyla son derece güçlü bir konuma sahiptir. Küçük ve orta ölçekli üretim kuruluşları (Mittelstand şirketleri), teknolojik olarak gelişmiş niş ürünlerde uzmanlaşmış, genellikle bir aileye bağlıdırlar ve Alman ekonomisinin önemli bir bölümünü oluştururlar. Dünya çapında yaklaşık 1500 Alman şirketinin kendi pazar alanlarında ilk üç sırada yer aldığı değerlendirilmektedir. Tüm işkollarının yaklaşık üçte ikisinde Alman kuruluşları ilk üç yarışçı arasındadır. Almanya, Birleşmiş Milletler Güvenlik Konseyi'nin daimi üyesi olmayan ilk beş silah dış satımcısı arasında yer alan tek ülkedir. 2008 yılında ekonomik hizmetler gayri safi yurt içi hasılanın %69'unu oluşturmaktaydı ve bu işkolu işgücünün %67,5'ini istihdam etmekteydi. Servis alt bileşenleri finansal hizmetler, kiralama ve iş etkinlikleri (%30,5); ticaret, otel ve restoranlar ve ulaşım (%18) ve diğer hizmet etkinliklerinden (%21,7) oluşmaktadır. Almanya, 2012 yılında toplam 407 milyon kişi gecelemesi ile dünyanın en çok ziyaret edilen yedinci ülkesi olmuştur. Bu sayı yabancı ziyaretçiler tarafından gerçekleştirilen 68,83 milyon gecelemeyi içermektedir. Berlin, Avrupa'nın en çok ziyaret edilen üçüncü kenti olmuştur. Ek olarak, Almanların %30'undan fazlası tatillerini kendi ülkelerinde yapmakta ve en büyük payı Mecklenburg-Vorpommern kapmaktadır. Yurt içi ve yurt dışı yolculuk ve gezim etkinlikleri, doğrudan Alman GSYİH'sına 43,2 milyar Euro katkıda sağlamıştır. Dolaylı ve isteklendirme sonucu oluşan etkiler dâhil olmak üzere, sanayi Alman GSYİH'sinin %4,5'ine katkıda bulunur ve 2 milyon işi destekler (toplam istihdamın %4,8'i). Uluslararası her 3 büyük ticari fuardan 2'si Almanya'da düzenlenmekte ve böylece ülke sadece bu alanda 9-10 milyon civarı yabancı ziyaretçiyi kendisine çekmektedir. En büyük yıllık uluslararası fuar ve kongreler Hannover, Frankfurt, Berlin, Köln ve Düsseldorf gibi birçok Alman kentinde gerçekleştirilmektedir. Almanya’nın borç-GSYİH oranı, 2010’da %80.3 ile en yüksek seviyesine ulaştı. Eurostat'a göre Almanya hükûmeti brüt borcu 2,152.0 milyar Euro tutarında veya 2015 yılında GSYİH'nın %71.9'u seviyesindeydi. Federal hükûmet, 2015 yılında 12,1 milyar Euro (13,1 milyar $) bütçe fazlası elde etti. Almanya'nın kredi derecelendirme kuruluşları Standard & Poor's, Moody's ve Fitch Ratings'e göre kredi notu, 2016 yılında mümkün olan en yüksek not olan AAA seviyesinde tutulmaktaydı. Almanya'nın "borç saati" ("Schulden-uhr", İng: "Debt clock"), son 20 yıl içinde ilk kez 2018 yılının Ocak ayında tersine döndü. Şimdi saniyede 78 € seviyesinde ve gerilemektedir. Almanya dünyanın en büyük beşinci enerji tüketicisidir ve birincil enerjisinin üçte ikisi 2002 yılında dışarıdan sağlanmıştır. Aynı yıl, Almanya 512.9 terawatt saat (TWh) toplam elektrik enerjisi ile Avrupa'nın en büyük tüketicisi olmuştur. Hükûmet politikası, enerji tasarrufu ve güneş, rüzgâr, biyokütle, hidroelektrik ve jeotermal enerji gibi yenilenebilir enerji kaynaklarının kullanımının yaygınlaştırılmasını desteklemektedir. Enerjinin verimli kullanılması amacıyla geliştirilen projeler olumlu sonuç vermiş; 1970'ten itibaren enerji verimliliği artmıştır. Hükûmet, 2050 yılına kadar yenilenebilir kaynaklardan ülkenin enerji taleplerinin yarısını karşılama hedefini belirlemiştir. 2000 yılında, Başbakan Schröder yönetimi altında kırmızı-yeşil koalisyon ve Almanya nükleer güç endüstrisi; 2021'e kadar nükleer santralleri kademeli olarak azaltma konusunda anlaşmıştırlar. Başbakan Merkel yönetimindeki muhafazakâr koalisyon, Ocak 2010'da bu açıklamayı tersine çevirerek santralleri açık tutmayı seçti. Ancak, Mart 2011'de Japon Fukuşima nükleer santral felaketi, politik iklimi temelden değiştirmiş; daha eski nükleer santraller kapatılmıştır. 2020 veya 2022'ye kadar aşamalı bir evre olasıdır. Almanya'nın güneş ve rüzgâr enerjisi endüstrileri dünya çapında öncü olsa da, yenilenebilir enerji hâlâ enerji tüketiminde oldukça düşük bir paya sahiptir. 2009 yılında, Almanya'nın toplam enerji (sadece elektrik değil) tüketiminin kaynaklara göre dağılımı şu şekilde gerçekleşmiştir: Petrol %34,6, Doğal gaz %21,7, Linyit %11,4, Bitümlü kömür %11,1, Nükleer enerji %11,0, Su ve rüzgâr enerjisi %1.5, diğerleri %9.0. Petrol boru hatları için 3 önemli giriş noktası vardır: Kuzeydoğu (Druzhba boru hattı, Gdańsk üzerinden gelen), Batı (Rotterdam üzerinden gelen) ve Güneydoğu (Nelahozeves üzerinden gelen). Almanya'nın petrol boru hatları uygun bir ağ oluşturmaz ve bazen sadece iki farklı yeri birbirine bağlar. Başlıca petrol rafinerileri şu kentlerde veya yakınında bulunmaktadır: Schwedt, Spergau, Vohburg, Burghausen, Karlsruhe, Köln, Gelsenkirchen, Lingen, Wilhelmshaven, Hamburg ve Heide. Öte yandan, Almanya'nın doğal gaz boru hatları ağı yoğun ve iyi bağlantılıdır. Boru hatlarıyla dışarıdan gaz çoğunlukla Rusya, Hollanda ve Birleşik Krallık'tan gelmektedir. Rusya'dan yapılan gaz ithalatı tarihsel olarak -Soğuk Savaş sırasında bile- güvenilir olmasına rağmen, Gazprom ile Ukrayna gibi eski Sovyet Devletleri arasındaki son fiyat anlaşmazlıkları da Almanya'yı etkilemiştir. Sonuç olarak, Baltık Denizi boyunca Rusya'da Vıborg'dan Almanya'daki Greifswald'a kadar uzanan Kuzey Akım boru hattının inşasına yüksek politik önem verilmektedir. Bu doğrudan bağlantı üçüncü taraf geçiş ülkelerini dışarıda bırakır. Almanya, doğal gazının %50 ile %75'i arasında bir miktarını Rusya'dan almaktadır. Hükûmetin azaltma politikalarına rağmen kömür, ülkenin başlıca enerji kaynağıdır. Hükûmet politikaları ile 1989'dan beri kömür üretimi azalmaktadır. Almanya'daki iki ana kömür cinsi linyit ve "sert kömür"dür. Ülkedeki rezervlere rağmen bir miktar kömür yurt dışından ithal edilmektedir. Ocak 2004'e göre, ülkedeki doğal gaz rezervleri Avrupa Birliği içinde üçüncü sıradadır. Ülkedeki doğal gaz üretiminin %90'ı Aşağı Saksonya'da gerçekleşir. 2002 yılında Almanya ihtiyacının %75'i kadar doğal gaz ithal etmiştir. En büyük ithalatçı ülke %40,8'lik oranla Rusya'dır. Bu ülkeyi %31,5 ile Norveç ve %22,3 ile Hollanda takip eder. Konumu dolayısıyla Almanya, Avrupa'da önemli bir ulaşım merkezidir. Bu durum, yoğun ve gelişmiş ulaşım ağlarına yansır. Geniş otoyol (Autobahn) ağı, toplam uzunlukta dünya çapında üçüncü sırada yer almakta ve yolların çoğunda hız sınırı bulunmamaktadır. Almanya, yüksek hızlı trenler için çok merkezli bir ağ kurmuştur. InterCityExpress veya ICE, Deutsche Bahn'ın en gelişmiş ulaştırma hizmetidir ve büyük Alman kentleri arasında ve komşu ülkelerdeki başlıca kentlerle Almanya'nın yerleşim birimleri arasında hizmet vermektedir. Trenlerin en yüksek hızı 200 km/s ve 320 km/s (125-200 mil/s) arasında değişir. Bağlantılar 30 dakikalık, saatlik veya iki saatlik aralıklarla sunulmaktadır. Alman demiryolları 2014 yılında 17.0 milyar Avro ile mali yönden güçlü bir şekilde desteklenmiştir. Almanya'nın en büyük havaalanları, Frankfurt Uluslararası Havalimanı ve Münih Uluslararası Havalimanı'dır ve her ikisi de Lufthansa'nın küresel merkezidir. Diğer büyük havaalanları Berlin Tegel, Berlin Schönefeld, Düsseldorf, Hamburg, Hannover, Köln-Bonn, Leipzig-Halle ve gelecekte Berlin Brandenburg Uluslararası Havaalanı bulunmaktadır. Almanya'nın bilimdeki başarıları önemli olagelmiştir ve araştırma ve geliştirme çabaları ekonominin ayrılmaz bir parçasını oluşturmaktadır. Almanya yeşil teknolojilerin geliştirilmesinde ve kullanılmasında da aynı zamanda önde gelen ülkelerden biridir. Yeşil teknoloji konusunda uzmanlaşmış kuruluşlar tahmini 200 milyar Euro ciroya sahiptir. Mühendislik, bilim ve araştırma alanındaki Alman uzmanlığı oldukça kayda değer görülmektedir. Almanya'nın yeşil teknoloji endüstrisinin önde gelen pazarları enerji üretimi, sürdürülebilir hareketlilik, malzeme verimliliği, enerji verimliliği, atık yönetimi ve geri dönüşüm ve sürdürülebilir su yönetiminden oluşur. Üçlü patentler ile ilgili olarak Almanya, ABD ve Japonya'dan sonra üçüncü sırada yer almaktadır. Avrupa Patent Bürosuna sunulan patentler konusunda 26.500'den fazla kayıt ile Almanya önde gelen bir Avrupa ülkesidir. Siemens, Bosch ve BASF, 2008 yılında aralarında yaklaşık 5.000 tescili bulunan patentler ile, 35.000'den fazla patent tescilinin olduğu şirketler sıralamasında ilk 5 arasında yer almaktadır. ABD ve Japonya ile birlikte, nano, bio ve yeni teknolojiler için patentler ile ilgili olarak Almanya dünyanın en etkin ülkelerinden birisidir. Üçlü patentlerin yaklaşık üçte biri ile Almanya araç emisyonlarını azaltma alanında dünya çapında öncülük etmektedir. Daimler'in bulunduğu bölgenin önde gelenlerinden olan Winfried Kretschmann'a göre: "Çin, Güneş hücrelerinin üretimine hakim konumdadır. Tesla elektrikli otomobillerde öndedir ve Almanya, dijitalleşmenin ilk aşamasını teşkil eden yarışta öncülüğü Google, Apple ve benzerlerine kaptırmıştır. Almanya'nın bir sanayi ekonomisi olarak geleceğinin olup olmadığı, ekonomimizin ekolojik ve dijital dönüşümünü yönetip yönetemeyeceğine bağlı olacaktır". Ekonomik refah düzeyine rağmen, gelecekteki ekonomik kalkınmada Almanya için en büyük tehdit, dünyanın en düşükleri arasında olan ülkenin azalan doğum oranıdır. Bu düşük doğurganlık oranlarından sorumlu olan kesim, yüksek öğrenim görmüş toplumun bir bölümünde yaygındır. Sonuç olarak, işçilerin sayısı azalacatır ve eğilim tersine değilse, emekliler ve halk sağlığını desteklemek için gerekli hükûmet harcamaları artacaktır. Başak Süper Kümesi Başak Süperkümesi veya Yerel Süperküme Yerel Grup'u ve dolayısıyla Samanyolu ve Andromeda gökadalarını da içeren düzensiz süperküme. En az 100 gökada kümesi, 33 megaparsek (yaklaşık 110 milyon ışık yılı) çap içerisinde yer almaktadır. Süperküme merkezinde yaklasik 2000 gökada bulunduğu tahmin edilmektedir. Bulutsuların ilk büyük örneklerini yayımlayanlar 1863 yılında William ve John Herschel oldu, Başak takımyıldızında bulutsuya ait alanların fazlalığı olduğu (kuzey galaktik kutubu yakınlarında) biliniyordu. 1950'lerde Fransız-Amerikan gökbilimci Gérard Henri de Vaucouleurs, bu fazlalığın büyük ölçekli bir gökada gibi yapısı olduğunu tartışmaya açan ilk gökbilimci oldu. 1953 yılında bunu "Yerel Süpergökada" olarak dile getiren Vaucouleurs, 1958 yılında "Yerel Süperküme" olarak değiştirmiştir. Tartışma 1960 ve 1970'lerde de gerçekte düzenli bir yapı mı yoksa gökadaların şans eseri bir uyumu mu şeklinde devam etti. 70'lerin sonunda 80'lerin başında geniş kırmızıya kayma incelemeleriyle çözüme ulaşıldı. İkna edici bir şekilde gökadaların süpergalaktik düzlem boyunca yassılaşmış bir konsantrasyon gösterdiği tespit edildi. R. Brent Tully 1982 yılındaki kapsamlı bir yazısında Yerel Süperküme'nin temel yapısıyla ilgili yaptığı bir araştırmanın sonuçlarını sundu. Araştırma iki bölümden oluşur: Süperküme'nin parlak gökadalarının üçte ikisini içeren kayda değer ölçüdeki yassılaşmış disk ve geri kalan üçte bir gökadayı içeren küresel hale. Disk, uzun eksen / kısa eksen oranı en az bire altı ve en fazla bire dokuz oranında olan zayıf (~1 Mpc) elipsoid biçimindedir. Yerel Grup, Ocak Kümesi'nden Başak Kümesi'ne uzanan bir ipliksi yapı içerisinde Yerel Süperküme'nin eteklerinde yer alır. Başak Süperkümesi'nin hacmi, Yerel Grup'tan yaklaşık olarak 7000 kat, Samanyolu'ndan ise 100 milyar kat daha fazladır. Sultan Ã–mer Ali Seyfeddin Camii Sultan Ömer Ali Seyfeddin Camii. Brunei Sultanlığı'nın başkenti Bandar Seri Begawan'da 28. Brunei Sultanı tarafından 1958 yılından inşa ettirilen cami. Cami, Brunei'deki İslam inancının sembollerinden biri haline gelmiştir. Asya Pasifik bölgesindeki göze çarpan modern İslam mimarisinin örneklerinden biridir. Camide Hint Babür mimarisinin etkileri görülmektedir. Sultanlığın başlıca turist çeken yapısıdır. Brunei nehri üzerinde oluşturulmuş olan yapay lagün kenarına inşa edilen caminin mimarı İtalyan Rudolfo Nolli'dir. Caminin yapımında dünyanın en zarif malzemelerinin çoğu kullanıldı. Mermerleri İtalya'dan, granitleri Şangay'dan, vitrayları ile 4 ve 2 ton ağırlığındaki iki avizesi İngiltere'den, el yapımı halıları Belçika ve Suudi Arabistan'dan getirildi. Caminin 244 basamakla çıkılan minaresi 52 metre yüksekliğinde ve kubbesi altın kaplamadır. Ziyaretçiler bir asansörle minareye çıkıp şehri seyredebilir. Caminin yanındaki lagünün ortasında 16. yüzyıla ait bir saltanat kayığının kopyası bulunmaktadır. Mermer bir köprüyle ulaşılan saltanat kayığı, Kur'an'ın indirilişinin 1400. yıl dönümü münasebetiyle 1967 de inşa edildi ve Kur'an okuma yarışmalarında kullanıldı. Cami ibadet için her zaman açıktır. Kıyafeti uygun olan gayrımüslim ziyaretçiler, perşembe öğleden sonra ve cuma günleri hariç olmak üzere, namaz vakitleri dışında camiyi ziyaret edebilir Teletabiler Teletabiler (özgün adı: "Teletubbies"), çocuklar için yapılmış bir televizyon dizisidir. Dünya genelinde geniş bir izleyici kitlesine sahip olmuş animasyona benzer birçok kavramın olduğu çizgi filmdir. Yüksek üretim değerleri için özellikle Teletubbies'in, İngiltere'de ve yurt dışında hızla eleştirel ve ticari başarısı oldu ve 1998 yılında bir BAFTA kazandı. Teletubbies'e 2002 yılında Çocuk BAFTA Ödülleri'nde "En İyi Okul Öncesi En İyi Eğitim Serisi". ödülü verildi. Bölümler Teletabilerin 365 bölümü bulunuyor. Teletabilerin 2014'den beri yayınlanan 120'den fazla bölümü daha vardır. Tinky Winky (Dave Thompson, Mark Heenehan, ve Simon Shelton'ın) oynadığı ilk Teletubby karakteridir. Teletubbies'lerin en büyük olanıdır ve en mor kumaş'la kaplıdır ve kafasında bir üçgen anteni bulunur. Onun için her zaman yanında taşıdığı kırmızı çantası çok önemlidir. Dipsy (John Simmit oynamıştır) ikinci Teletubby'dir. Onun anteni düz bir yeşil çubuktur ve "Dipsy" olarak adlandırılır. Dipsy Teletubbies'lerin en inatçı olanıdır ve bazen Teletubbies'le grup görüşmesine birlikte gitmek için onları reddeder. Ve şapkasını çok sever. Laa-Laa (Nikky Smedley oynamıştır) Üçüncü Teletubby'dir. O sarı renklidir ve kıvırcık anteni vardır. O şarkı söylemeyi ve dans etmeyi sever ve genellikle diğer Teletubbie'lere dikkat ettiği görülmektedir. Büyük bir topu vardır, onu çok sever. Po (Pui Fan Lee'nin oynadığı) dördüncü ve son Teletubby'dir. O Teletubbies'in en küçük ve en genç olanıdır, kırmızıdır ve sabun köpüğü üflemek için kullanılan bir sopa şeklinde bir anteni bulunur. ve scooter'ına binmeyi çok sever. Noo-noo evdeki elektrikli süpürgedir, Teletubbies'in 'koruyucusu ve kâhyasıdır, uzun bir burnu vardır. Noo-noo bir girişimcidir, yerde kalan döküntüleri ve kırıkları burnu ile temizler. Teletabiler dizisinin kayıp/son bölüm iddiaları bulunur. Ancak bunlar her çizgi veya çocuklar için olan dizilerde olduğu gibi asılsızdır. Skimmer Skimmer ya da Sıyırıcı, deniz ve kara içi su kaynaklarında meydana gelen petrol dökülmelerinin temizlenmesini ve endüstriyel tesislerde üretim esnasında oluşan yağlı suların içindeki yağın geri kazanılmasını sağlayan makine. Tambur, fırça, disk, weir, mop adı verilen çeşitleri mevcuttur. Skimmer (sıyırıcı) seçiminde dikkat edilmesi gereken hususlar: sıyrılacak ürünün viskozitesi, ortam ve su sıcaklığı, skimmerin pompasının kapasitesi, hafifliği, bakım gereksinimi, kullanım kolaylığı, draftı olarak sıralanabilir. Sıyırıcı üzerindeki döner yapıya yapışan petrol ürünü bıçaklarla sıyrılır. Sıyrılan yağ, pompalar vasıtasıyla geçici depolama tanklarına ya da barge içine depolanır. MenekÅŸe takson listesi İki yıllık veya çok yıllık, köksaplı nadiren yarı çalı formunda otsu bitkilerdir. Gövde gelişmiştir veya yoktur, bazen sürünücü dallıdır. Yapraklar basit, almaşık veya bazal dizilişli olup kenarları düz (tam) dişli veya parçalıdır. Kulakçıklar küçük veya büyük, yapraksı, yaprak sapına ayrı veya yapışık vaziyette bulunur. Erdişi çiçekler iki yanlı bakışımlı (zigomorfik), tekli çoğunlukla dimorfikdir. Çiçek sapı koltuklardan çıkar. 2 braktecik bulunur. Çanak yapraklar eşit genellikle tabanı kulaklıdır. Taç yapraklar eşit değil, öndeki taç yapraklar büyükçe ve tabanı mahmuzludur. İplikçikler ayrı çok kısadır. Başçık ayrı veya genellikle yumurtalığın etrafındaki bir kının içinden bağlanır. Öndeki 2'si mahmuzumsu veya siğilimsi ve dipte bal özü uzantıları yer alır. Yumurtalık 3 karpellidir. Yan plasenta çok sayıda tohum taslaklıdır. Boyuncuk neredeyse dik veya genellikle aşağıya doğru kıvrılmıştır. Kalın bazen de kademe kademe uca doğru incelir. Düz veya değişik uzantılıdır. Boyuncuğun ucu ve tepecik değişik şekillidir. Kapsül lokulisid ve esnek 3 çenetlidir. Çenetler omurgalı alt yüzeyi kalındır. Tohumlar küremsi-yumurtamsı, arillus meyveli veya değil genellikle düzgündür. Besidoku verimli, embriyo düzgün, çimyapraklar oldukça kalın dışbükey yüzeylidir. Sarnıç Sarnıç, içinde su biriktirmek için yer altında yapılan depo olmakla birlikte gemilerde saçtan yapılmış tatlı su deposudur. Eskiden evlerin bodrum katlarındaki küçük sarnıçlarda, damdan alınan yağmur suyu biriktirilirdi. Daha eski dönemlerde de suyu bir mahalle ya da kent halkı tarafından kullanılmak üzere, çok daha büyük boyutlarda sarnıçlar yapılırdı. Arkeolojik kazılarda Antik Çağ'da Anadolu'da, dağ kalelerinde, su gereksiniminin sarnıçlarla karşılandığını gösteren buluntulara rastlanmıştır. Bizans döneminde sarnıç yapımına büyük önem verilmiş; sarnıçların en ünlülerinin yer aldığı İstanbul'daki üzeri tümüyle kapalı sarnıçlar bulunduğu gibi, büyük bir havuz görünümünde açık sarnıçlar yapılmıştır. Bu sarnıçlara su kent dışındaki kaynak ve göllerden su kemerleriyle getirilirdi. İstanbul'da günümüze değin kalmış sarnıçların en büyük ve ünlüleri her ikisi de Sultanahmet semtinde bulunan Binbirdirek (Philoksenos) Sarnıcı ve Yerebatan Sarayı sarnıçlarıdır. Ayrıca Fındıkzade, Çarşamba ve Karagümrük semtlerinde de açık sarnıçlar vardır. Osmanlı döneminde bu açık sarnıçlar bostan olarak kullanıldığı için “çukurbostan” adıyla anılmıştır. Karagümrük'teki açık sarnıç ise bugün futbol sahası olarak kullanılmaktadır. Çoğu kez silindirsel bir tonozla örtülü dik bir koşutyüzlü ya da yatay bir silindir biçimindedir. Sarnıçlarda bir su giriş deliği, bir pompalama deliği, bakım çalışmalarını kolaylaştıran bir “insan giriş deliği” ve bir savak bulunur. Kimi sarnıçlar daha küçük ikinci bir sarnıçla ya da bir filtreyle korunur. Salih Tozan Salih Tozan (1914; Balıkesir - 16 Şubat 1963; İstanbul), Türk tiyatro ve sinema oyuncusu. Türk sinema tarihinin ilk oyuncularından olan Salih Tozan, sanat yaşamına 1933 yılında "Raşit Rıza Tiyatro Topluluğu"nda başladı. Avni Dilligil Tiyatrosu, Muammer Karaca Tiyatrosu, İstanbul Şehir Tiyatroları gibi topluluklarda çeşitli rollerde yer aldı. 1950 yılında kamera karşısına geçerek sinemaya adım atan sanatçı, siyah beyaz dönemin sevilen karakterleri arasında olup, siroz hastalığı nedeniyle yaşamını yitirdi. Doğduğu şehir Balıkesir'de adına açılmış bir kültür merkezi bulunmaktadır. Giancarlo Giannini Giancarlo Giannini (d. 1 Ağustos 1942 - ), dünya çapında tanınmış ödüllü İtalyan sinema oyuncusu, seslendirme sanatçısı, yönetmen ve senarist. Sinemada 1970'lerden beri aktif olarak çalışan aktör bugüne kadar 100'ün üzerinde filmde rol almış, 2 filmin senaryosunu yazıp bir filmi de yönetmiştir. Aynı zamanda usta bir seslendirme sanatçısı olan Giannini birçok filme de sesiyle katkıda bulunmuştu. 1973 yılında Lina Wertmüller'in yönettiği Love and Anarchy filmiyle Cannes Film Festivali'nde en iyi aktör ödülünü kazandı. 1975'te yine bir Wertmüller filmi olan Pasqualino Settebellezze (Seven Beauties) filmindeki "Pasqualino Frafuso" rolüyle Oscar'a aday gösterildi. İtalya'nın prestijli ödülü David di Donatello'yu tam 6 kez kazandı. Giancarlo Giannini 1 Ağustos 1942'de İtalya'nın kuzey batısında Liguria bölgesinin liman şehri La Spezia'da dünyaya geldi. Napoli'de on yıl kadar elektronikle ilgili eğitim aldıktan sonra 18 yaşındayken Roma'da "Accademia Nazionale d'Arte Drammatica" (Dramatik Sanatlar Ulusal Akademisi)'ne kaydoldu. İlk kez burada sahneye çıkan Giannini çağdaş İtalyan oyunlarının yanı sıra Romeo ve Juliet, Bir Yaz Gecesi Rüyası gibi klasik Shakespeare oyunlarında rol aldı. 1965'te ilk kez İtalyan Ulusal Televizyonu RAI'de bir mini dizide David Copperfield'i oynadı. 1965'te Freudyan bir psikolojik gerilim olan "Libido" adlı filmle ilk önemli çıkışını yaptı. 1966 yılından itibaren de efsanevi kadın yönetmen Lina Wertmüller'le çalışmaya başladı. İkisi birlikte "Liberty Films" adıyla kendi yapım şirketlerini de kurdular. Birlikte birkaç ödüllü filme imza attılar. 1973'te Mussolini'ye suikast hazırlığı içinde olan köylü Tonino'yu canlandırdığı Wertmüller filmi Love and Anarchy ile Cannes Film Festivali'nde "en iyi aktör" ödülünü kazandı. 1974'te yine Wertmüller'in yönettiği alaycı komedi Swept Away'de denizci Gennario rolüyle David di Donatello ödülünü kazandı. 1975'te yine birlikte çektikleri Seven Beauties'deki hayatta kalmak için her şeyi yapmaya hazır bir toplama kampı mahkûmu olan Pasqualino rolüyle de "en iyi erkek oyuncu" dalında Oscar'a aday gösterildi, ayrıca film "en iyi yönetmen", "en iyi film" ve "en iyi senaryo" dallarında da Oscar'a aday gösterilmişti. 1981'de Rainer Werner Fassbinder'in başyapıtı Lili Marleen'de Hanna Schygulla ve Mel Ferrer'le başrolleri paylaştı. Aynı zamanda bir seslendirme sanatçısı olan Giannini birçok dili ve lehçeyi güzel konuşabiliyordu. Filmlere anlatıcı ve dublör olarak da katkıda bulunuyordu. Aralarında Jack Nicholson, Al Pacino, Michael Douglas, Dustin Hoffman ve Gérard Depardieu 'nün de olduğu birçok uluslararası aktörün filmlerinin İtalyanca dublajlarını Giancarlo Giannini yapmaktadır. İngilizceyi akıcı bir şekilde konuşması onun Hollywood'da birçok önemli filmde yardımcı rolleri almasını da sağlamıştı, bu filmlerden bazıları A Walk in the Clouds (1995), Hannibal (2001), Darkness (2002), Man on Fire (2004), Casino Royale (2006), ve Quantum of Solace'tır (2008). DaÄŸ Yahudileri Dağ Yahudileri, Cuvuro ya da Cuhuro, genelde Azerbaycan ve Dağıstan'da yaşayan Doğu Kafkasyalı Yahudilere denir. Bazen Kafkasya Yahudileri de denen bu gruba çoğunluğu Kafkasya'nın doğusunda yaşadığı için Doğu Kafkasya Yahudileri denildiği de görülmüştür. Aslında "Dağ Yahudisi" ya da "Kafkas Yahudisi" isimleri yanıltıcı olabilir çünkü her ne kadar Gürcistan Kafkasya bölgesinde bir ülkeyse de "Kafkas Yahudileri" Gürcistan Yahudilerini kapsamaz. Tatlar ile Dağ Yahudilerinin ilk çağlardan bu yana Kafkasya'da yaşadığına inanılır. İnanışa göre Asurlular tarafından M.Ö. 722'de sürgüne gönderilen Kayıp On Kabile bir süre sonra güneybatı İran'dan Azerbaycan'a göç etmiştir. Ruşen Mustafayev'in araştırmasına göre, Ermenilerin Dağ Yahudilerine yönelik katliam yaşanmış, Azerbaycan'daki Dağ Yahudileri, 1918 yılında çok az bilinen pogrom sırasında Ermenilerce öldürülen 3 bin Azerbaycan Yahudisi için bir anıt inşa etmek amacıyla yardım istemişlerdir. Havuz Başı Havuz Başı, Türk yazar Sait Faik Abasıyanık'ın 1952 yılında yayınlanan hikâye kitabı. Bu kitapta yazarın eski ve yeni yirmi üç öyküsü yer alır. Sait Faik "Havuz Başı"'nda okuyucuya kendisini anlatır, içini döker gibidir. Son kitaplarında yer almayan Adapazarı'nda geçirdiği çocukluk günlerine ait anılar bu kitapta kendine yer bulur. Ayrıca, kitaptaki bazı hikâyeler yarım, bazıları ise gözlem düzeyinde kalmış gibidir. Kitaba ismini veren "Havuz Başı", temiz ve saf insanları konu edinmiş, anlatana yaşama sevinci ve neşe veren bir öyküdür. Sait Faik, "Kumarbaz Hayri Efendi" isimli hikâyesinde ise farklı bir anlatım tekniği denedi. bu hikâyede anlatıcı birinci tekil ile üçüncü tekil arasında sürekli değişmektedir. "Sur Dışında Hayat" topluma yönelik bir öyküdür. "Su Basması"'nda ise anlatıcı bir köylüdür ve Sait Faik ilk kez bir şive taklidi yazmıştır. Yazar, onu ölüme götüren hastalığından (siroz) ilk kez "Cezayir Mahallesi" isimli öyküsünde bahseder. ("Körolası! Benim de karaciğerim hasta.") "Cezayir Mahallesi" ayrıca "Bir Nedim yaşamış, (...) güzel çocuklar sevmiş bilirdik." cümlesi ile ilgi çeker. Bu cümle Sait Faik'in ileriki günlerde yazacağı eşcinsel öykülerin habercisi gibidir. Kitapta bulunan yirmi üç öyküden yedi tanesi deneme tarzında gibidir. "Sur Dışındaki Hayat" ise röportaj tarzında bir öyküdür. Geriye kalan on beş öykünün on biri kentte, biri adada, biri köyde, biri kasabada, biri ise yolda geçer. Abasıyanık, hikâyelerin on ikisini şimdiki zamanla, ikisini geçmiş zamanla, bir tanesini ise geçmiş ve şimdiki zaman iç içe yazdı. On hikâyede anlatıcı birinci tekil şahısken, üç hikâyede üçüncü tekil şahıs, iki hikâyede ise hem birinci tekil hem de üçüncü tekil şahıstır. Sait Faik'in hiçbir hikâyesinde gelecek günlerden bahsetmemesi dikkat çeker. Virna Lisi Virna Lisi (8 Eylül 1937 - 18 Aralık 2014), ödüllü İtalyan aktris. 1953 yılında Henüz 16 yaşındayken başladığı sinemada 2000'li yılların sonuna kadar 100'ün üzerinde filmde rol aldı. 1960'lardan başlayarak birçok uluslararası filmde de rol aldı. "İtalyan Tanrıça" olarak da anılan bu sarışın güzel aktris, sinemaya önce fiziği nedeniyle kabul edilen, ancak uzun kariyerleri boyunca zamanla yeteneklerini de ispatlamış kalabalık bir grup kadın oyuncudan sadece birisidir. 8 Eylül 1937'de İtalya'nın Adriyatik kıyısındaki liman şehri Ancona'da Virna Pieralisi adıyla dünyaya geldi. Neredeyse çocuk denecek bir yaşta sinemaya başladı. 1953 yılında daha 16 yaşındayken ilk filmi La corda d'acciaio'da rol aldı. Başlarda müzikallerde oynuyordu. E Napoli canta (Napoli Şarkı Söylüyor) (1943) ve ünlü komedyen Totò'yla birlikte oynadıkları Questa è la vita (1954) bunlardan en dikkat çekici olanlarıdır. 1950'lerin sonunda ve 1960'ların başında tiyatroda da sahneye çıktı. Sonra sinemada ve televizyonda komedi ve dramlarda da oynadı. Bu yıllarda bir diş macunu markası için çevirdiği reklam filminde onun görüntüsüyle birlikte kullanılan bir slogan tüm İtalya'da insanların diline dolanmıştı; "Öyle bir ağzı varsa istediğini söyleyebilir!" 1960'ların ortalarında Hollywood, Marilyn Monroe'da boşalan yeri dolduracak yeni bir mavi gözlü sarışın aktris modeli arıyordu. Bu boşluğu bir bakıma Virna Lisi ile doldurdular. Lisi bu yıllarda Hollywood'un ünlü yönetmen ve aktörleriyle bir dizi film yaptı. How to Murder Your Wife'da (Karınızı Nasıl Öldürürsünüz) (1965) Jack Lemmon'la, Not with My Wife, You Don't!'da (1966) Tony Curtis'le, Assault on a Queen'de (1966) Frank Sinatra'yla, La Ragazza e il Generale'de Rod Steiger'la, The Secret of Santa Vittoria'da ve Stanley Kramer'ın yönettiği savaş draması The 25th Hour'da da Anthony Quinn'le başrolleri paylaştı. Birbirinin aynı olan seksi ve baştan çıkarıcı sarışın rollerinden bıkmıştı, İngilizcesinin yeterince akıcı olmaması da buna eklenince Avrupa'ya dönerek Casanova 70, Le bambole (1965), Arabella (1967), ve Le dolci signore (1968) gibi Avrupa filmlerinde nispeten farklı rollerde oynadı. 1994'te Isabelle Adjani ve Daniel Auteuil'le birlikte oynadıkları La Reine Margot filmi ile Cannes Film Festivali'nde "en iyi kadın oyuncu ödülünü" aldı. Aynı filmle Fransa'nın Oscar'ı sayılan César ödülünü de kazandı. Uzun kariyeri boyunca kendisine aralarında 3 David di Donatello ödülünün de olduğu toplam 13 ödül verildi. Nahit Hilmi Ã–zeren Nahit Hilmi Özeren avukatlık ve gazete yazarlığı da yapmış olan tanınmış edebiyatçı ve Türk müziği güfte yazarı (12.1.1897 - 11.12.1951) Nahit Hilmi Özeren 12.1.1897 tarihinde doğdu. Babası Kayseri’nin İncesu ilçesinden Ahmet Hilmi Bey, annesi ise İzmirli Çulluzade ailesinin kızı Adile Hanım’dır. Çocukluğu babasının kamu görevlisi olarak bulunduğu Selanik’te geçti. Ancak Balkan Savaşları sırasında Selanik’in kaybedilmesi üzerine İzmir’e dönüp, idadiyi (lise) İzmir’de tamamladı. 1913 yılında Mekteb’i Mülkiye’ye (Siyasal Bilgiler Fakültesi) girdi. Ancak, I. Dünya Savaşı başlaması üzerine 1915 yılında Yedek subay olarak çeşitli şehirlerde çalışmaya başladı (İstanbul, İzmir, Kudüs, Konya) Dünya savaşı sonrasında Mekteb-i Hukuk’tan (İstanbul Üniversitesi Hukuk Fakültesi) diploma aldı. İstanbul’da kısa süre kamuda çalıştıktan sonra, gazetecilik yapmaya başladı . Süleyman Nazif ve Cenap Şahabettin’in çıkardıkları Hadisat gazetesinde sorumlu yazı işleri müdürüyken, Süleyman Nazif’in (1870-1927) İstanbul'un işgalini protesto eden "Kara Bir Gün" adlı makalesi dolaysısıyla, kısa bir tutukluluk yaşadı.1922 yılında ise Salih Paşazade Mehmet Bey’in kızı Nahide Hanım ile evlendi. Bu evlilikten Meral ve İnal adlı iki kızı oldu. Kuruluş savaşından sonra İzmir’de avukat olarak çalışmaya başladı. İzmir'den ayrıldığı tek dönem II. Dünya Savaşı sırasında Afyon'da ikinci askerliğini yaptığı dönem oldu. İzmir'de öldü. Özeren İzmir'de avukatlık yaparken, bir yandan da İstanbul'da başladığı gazetecilik mesleğini sürdürüyordu. Özellikle işgal dönemi İstanbul'unu anlatan makaleleri büyük ilgi gördü. Bir dönem İzmir Gazeteciler cemiyetinde Haysiyet Divanı (Onur Kurulu) başkanlığında bulundu. Ancak, Özeren'in asıl ünü edebi kişiliğindendir. Özeren'in ilk şiirleri daha bir lise öğrencisi iken, Selanik'te Genç Kalemler dergisinde yayınlanmıştı. İzmir'de ise, şiirler ve çeşitli şarkı güfteleri yazdı. Ölümünden sonra Yeni Asır gazetesinde tefrika edilen "Rahibe’nin Aşkı" adlı romanı ise Kudüs’teki bir gençlik aşkından esinlenmiştir ve savaş dönemini anlatan önemli bir eserdir. Özeren için Rakım Elkutlu'yu besleyen kaynak tanımlaması yapılır. Gerçekten de Özeren'in birçok güftesi Elkutlu tarafından bestelenmiştir. Özeren'in Elkutlu'ya hediye ettiği güfte defterinde ithaf yazısı şöyledir: Muhterem Rakım Hoca Üstada, Benden bir hatıra olarak verilmesini istediğin şu küçük defterdeki güftelerin edebî hiçbir kıymeti olmadığını ben de bilirim. Eğer onları seven ve beğenenler olursa bu sevgi ve takdirleri şüphe yok ki güftelere değil, onlara kıymet verdiren yüksek san'atının, ince duygularının yarattığı bestelerindedir. Bunlardan bana düşen iftihar hissesi, bestelemek suretiyle sen kıymetli üstadın gösterdiği teveccühten ibarettir. 1937 Avukat Nahit Hilmi (ÖZEREN) Özeren'in güfteleri Elkutlu'nun yanı sıra,aralarında Sadi Işılay, Lemi Atlı, Refik Fersan, Yesari Asım Ersoy, Hayri Yenigün, Şerif İçli, Zeki Arif Ataergin, Osman Nihat Akın, Fahri Kopuz , Sadi Hoşses , Şükrü Osman Şenozan gibi isimler için de esin kaynağı olmuştur. Nahit Hilmi Özeren’in gerek eserleri ve gerekse hakkında yazılanlar kızı Meral Akkaya'nın isteği üzerine, 1987 yılında Şadan Gökovalı tarafından derlenerek Meral Akkaya tarafından “Visal_i Yar ile “ adı altında yayınlanmıştır. Kitaba ismini veren gÃ¼fte: VisÃ¢li yar "Visâli yâr ile mestol, hayale dalma gönül," "Dudaktan iç meyi, canan elinden alma gönül," "Geçer baharı o hüsnün, hazana kalma gönül," "Rubab-ı aşkını hicran yolunda çalma gönül," "Dudaktan iç meyi, canan elinden alma gönül". Bu güfte Rakım Elkutlu tarafından bestelenmiş ve Münir Nurettin Selçuk tarafından 1940 yılında plağa okunmuştur. Rakım Elkutlu tarafından bestelenen, fakat piyasaya çıkmayan, notaları Özeren'in kızı Meral Akkaya hanımefendide mahfuz (saklı) dört şarkı : "Gezdim yine sahilde dün akşam, seni ah hep seni andım, Birlikte geçen günleri andıkça ateşler gibi yandım, Issız gecenin zulmetini ayrılığın matemi sandım, Birlikte geçen günleri andıkça ateşler gibi yandım." "Ey nazlı kadın kalbime bir ay gibi doğdun, Zulmette kalan ruhuma mehtab gibi doldun, Güllerle çiçeklerle bezenmiş bir emel oldun, Zulmette kalan ruhuma mehtab gibi doldun. Sevdim yine bir gizli ateş kalbe dayandı, Yâ Rab, o bakışlar ne ilâhi, ne yamandı, Biçare gönül, durmadı dinlenmedi yandı, Yâ Rab, o bakışlar ne ilâhi ne yamandı. Gel nazlı kadın, okşa biraz kalbimin âlâmımı gel sar, Kalbimde beni haÅŸre kadar inletecek giryelerim var, Aldanma gülen çehreme, neş'em benim hicranımı saklar, Kalbimde beni haÅŸre kadar inletecek giryelerim var. Şadan Gökovalı: "Visal-i Yar",Meral Akkaya, 1987 BÜK basımevi. İzmir Son Kuşlar Son Kuşlar, Türk yazar Sait Faik Abasıyanık'ın 1952 yılında yayınlanan hikâye kitabı. "Son Kuşlar", tıpkı "Havuz Başı" gibi 1952 senesinde yayınlanmış olmasına rağmen "Havuz Başı"'nın aksine son derece güncel hikâyeler içermektedir. Toplam on dokuz öykü olan kitapta, öykülerin on altı tanesi Burgaz Adası'nda, iki tanesi kentte ve bir tanesinde bir Çerkes köyünde geçmektedir. Rakamlara bakıldığında, Abasıyanık'ın hem hastalığı hem de toplum tarafından onaylanmayan seçimleri dolayısıyla insanlardan uzaklaştığı, adaya çekildiği fark edilebilir. Kitaptaki öykülerin on sekiz tanesi şimdiki zamanda geçmektedir ve anlatıcı bir hikâye dışında birinci tekil kişidir. Bu kitapta anlatıcı açısından en büyük fark yazarın diğer kitaplarında anlatıcı yazar harici biri gibi görünmekteyken bu kitapta anlatıcının Sait Faik'in bizzat kendisi olduğunun açık olmasıdır. Kitaba ismini veren "Son Kuşlar" isimli hikâye tabiatın yok edilmesine karşı çıkan çevreci bir dille yazılmıştır. "Kırlangıç Yuvasındaki Kadın" yazarın en başarılı gerçeküstücü öykülerinden biridir. Hikâyeler arasında röportaj tarzında olanlar da vardır. Abasıyanık, insanlarla birlikte kendini de anlatır. Yazarın korkuları, sevgileri, kinleri ortaya dökülmüştür. Kentten uzaklaşmış, adada kendini dinleyen Sait Faik'in iç döküşü öykülerine yansımıştır. "Son Kuşlar"'da Sait Faik'in balıkçılardan bahsettiği öyküler ikiye ayrılır. "Haritada Bir Nokta", "Yaşayacak", "Pay" gibi öykülerden oluşan ilk bölümde balıkçıların iş hayatlarının zorluklarına değinilmiş, onların ortak düzenleri anlatılmıştır. Öte yandan "Sivriada Geceleri", "Sivriada Sabahı", "Bir Kaya Parçası", "Ağıt", "Kendi Kendine" gibi hikâyelerde ise balıkçılar birey olarak ele alınmış ve kişilikleri ile yaşamları anlatılmıştır. Sait Faik, "Yandan Çarklı"'da ise üstü örtülü konuşmadan, mecazlara başvurmadan açık bir şekilde eşcinsellik hakkında yazar. ("Ölesiye yalnız, ölesiye mesudum. İçim kalabalık çekiyor. İnsanlar çekiyor. Çocuklar istiyorum. Haşarı, sarışın, esmer, sarışın, edepsiz...") "Dondurmacı Çırağı"'da da benzer bir açıksözlülük vardır: "Çocuklarla balığa çıkmak istiyorum. Dondurmacının iki çırağı ile akşamüstü dondurma yerken konuştuğum zaman deli divane oluyorum. Yalnız dondurmanın nasıl yapıldığını öğrenmek için onlarla konuştuğumu, ahbaplığımın yalnız bunun için olduğunu, bu kadar saf bir niyetten hareket ettiğimi söyleyecek değilim. Bu bapta hiçbir şey söyleyecek değilim: Yalnız şunu: Onlarla konuşmaktan haz duyduğumu söyleyeceğim." Macide Tanır, Sait Faik Abasıyanık'ın "Son Kuşlar" isimli öyküsünü anlatıyor, TRT, Bir Öykümüz Var 15. Bölümi 1975 John Howe John Howe (d. 21 Ağustos 1957, Vancouver, Britanya Kolumbiyası, Kanada) Kanadalı kitap desinatörü. İsviçre'nin Neuchâtel kentinde yaşamını sürdürmektedir. Liseden mezun olduktan sonra, Fransa'nın Strasbourg şehrinde bir kolejde öğrenim görmüş; ardından Ecole des Arts Décoratifs'te eğitimini sürdürmüştür. Howe J. R. R. Tolkien evreni üzerine yaptığı çalışmalarla tanınır. Howe Alan Lee ile birlikte, Peter Jackson'ın "Yüzüklerin Efendisi" film üçlemesinde şef konsept tasarımcı olarak yer aldı. Sanatçı ayrıca Reiner Knizia'nın "Yüzüklerin Efendisi oyununda" da tasarım yaptı. Bunların yanında, 1996-2003 döneminde, Yüzüklerin Efendisi, The Hobbit ve The Silmarillion daki haritaları yeniden ele aldı. Bunlarla yetinmeyen Howe, Anglosakson efsanesi Beowul (Knizia'nın oyunu dahil) gibi mitlerin çizimleri üzerine çalışmıştı. Howe büyük çoğunluğu fantastik türde olmak üzere (örneğin Robbin Hobs'un kitapları), birçok başka eserin de çizimlerini yaptı. Sanatçı, C. S. Lewis'in eseri Aslan, Cadı ve Dolap'ın sinema uyarlamasına katkıda bulundu. 2005 yılında, Meisha Merlin tarafından hazırlanıp sınırlı sayıda yayımlanan George R. R. Martin'in A Clash of Kings adlı romanı, çok sayıda Howe çizimiyle birlikte piyasaya sürüldü. John Howe Company of Saynt George grubunun bir Ã¼yesidir. Ermenistan (anlam ayrımı) "Ermenistan", aşağıdaki anlamlara gelebilir: Havada Bulut Havada Bulut, Türk yazar Sait Faik Abasıyanık'ın 1951 yılında yayınlanan hikâye kitabı. "Havada Bulut"'u bazıları roman olarak kabul eder ama aslında birbirine bağlı hikâyelerden oluşan bir kitaptır. Bu birbiriyle ilintiliymiş gibi görünen hikâyelerde yazar II. Dünya Savaşı sırasında Beyoğlu'nda aylak gezen bir öğrencinin dünyayı umursamayan maceralarını anlatır. "Havada Bulut" ilk kez, "Büyük Doğu Dergisi"'nde 22 Şubat 1946 - 5 Temmuz 1946 tarihleri arasında roman başlığı altında yayınlandı. Abasıyanık'ın bu kitabın adını ilk olarak "Kovada Bulut" koyduğu bilinmektedir. İsminin değişmesi ile ilgili iki iddia vardır: Birincisi, ilk kez yayınlayan "Büyük Doğu Dergisi"'nde bir yanlışlık yapılarak "Havada Bulut" olarak yayınlandığı yolundadır. İkincisi ise kitabının ismine "Kovada Bulut" koymak isteyen Sait Faik'e Varlık Yayınları sahibi Yaşar Nabi Nayır'ın itiraz ettiği ve "Havada Bulut" koydurttuğudur. Kitabın teması, yazarın yalnızlıktan kurtularak insanlarla beraber olma, insan sıcaklığı ve sevgisi hissetme isteğidir. Ayrıca, bu kitap Sait Faik öykülerindeki erotizm eksikliğinin en yoğun hissedildiği kitabıdır. Yazım dili ise önceki Abasıyanık kitaplarına göre son derece savruk ve özensizdir. Birçok cümle yanlışı da bulundurur. Alice Harikalar DiyarÄ±nda Alice Harikalar Diyarında (Özgün: Alice's Adventures in Wonderland), Lewis Carroll takma adını kullanan Charles Lutwidge Dodgson'un 1865 tarihinde yayınlanan kurgu, fantezi türünde kitabıdır. Roman, Alice adında bir kız çocuğunun, bir tavşan deliğinden geçerek girdiği fantastik bir dünyada başından geçen hikâyeleri anlatır. Bu hikâyeler yoluyla yetişkinlerin dünyasının, saf, temiz bir çocuğun gözünden ne kadar saçma göründüğünü gözler önüne sermektedir. "Alice Harikalar Diyarında", dünya çocuk edebiyatının en tanınmış klasiklerinden birisi olarak kabul edilir. Ancak yalnızca çocuklara değil, yetişkinlere de hitap eden fantezi, roman, oyun ya da epik şiir olarak de değerlendirilmiştir. Viktorya döneminin politik ve dini çekişmelerini hicveden bir alegori, bir sembolizm olarak da görülmüştür. Bir matematikçi olan ve çalıştığı okulun dekanı Henry Lidell ile arkadaş olan Dodgson’un, 1862’de bir piknikte Henry Lidell’in kızı Alice’e anlattığı öyküyü küçük kızın ısrarı üzerine kaleme aldığı ve eserin böylece ortaya çıktığı düşünülür. Ancak yazar, ""küçük kahraman"" diye adlandırdığı ilham kaynağının gerçek bir çocuk olduğunu ısrarla reddetmiştir. Öykü, 1865’te kitap olarak yayımlandı ve olağanüstü başarı kazandı. Yazar, Kraliçe Viktorya’nın takdirini kazanan ve kendisini üne kavuşturan bu eserin devamı olarak 1872’de Aynanın İçinden adlı romanı yazmıştır. Türkçe’de otuzdan fazla değişik baskısı bulunur. 1864 tarihli ilk el yazması "Alice's Adventures under Ground" (Alice'in Yeraltı Maceraları) adını taşır, Dodgson, arkadaşları tarafından el yazmasını yayınlamaya teşvik edildiğinde, hikâyede bazı değişiklikler yaptı ve Liddell çocuklarının eğlencesi için yapılmış aile referanslarından bazılarını kaldırdı. Dodgson, "Domuz ve Biber", "Çılgın Bir Çay Partisi" adlı iki yeni bölüm ekledi ve çizimleri oluşturmak için bir sanatçı aradı. John Tenniel’in Alice'in “gözyaşı havuzunda” yüzmesi gibi bazı örnekler Dodgson’un kendi çizimlerine dayanırken, "Şapkacı", "Mart Tavşanı" gibi yeni karakterlerin bazıları da Tenniel’in kendi yaratımına dayanıyordu. Hikâye, 1865 yılında "Alice’s Adventures in Wonderland" adlı yeni başlık altında yayınlandı. Alice Harikalar Ülkesinde, 1903’te Cecil Hepworth tarafından sessiz film olarak çekilmiştir. Bu, eserin ilk film uyarlamasıdır. 1910, 1915,1931, 1933, 1949, 1951 (Disney filmi), 1966 (animasyon), 1985,1988, 1995, 1999, 2005 (hint filmi), 2010 (yönetmen Tim Burton) yıllarında yapılmış film uyarlamaları vardır. 2007 yılında Koreli besteci Unsuk Chin, "Alice Harikalar Diyarında" ve "Aynanın İçinden" romanlarından uyarlanan liberettoyu opera olarak bestelemiş ve eser ilk defa Münih Opera Festivali’nde seslendirilmiştir. Üç perdelik bale olarak uyarlanmış, Ulusal Kanada Balesi tarafından ilk gösterimi 28 Şubat 2011’de gerçekleştirilmiştir. Hayvanlara haddinden fazla insan özellikleri yüklenmiş olmasının insanlara hakaret sayılacağı, ilerde çocukların hayvanlarla insanlara eşit düzeyde yaklaşacağı gerekçeleriyle 1931'de Çin'in Hunan eyaletinde yasaklanmıştır. Daha sonra "aynı nedenlerden" ötürü Amerika'da da birkaç okulda kütüphanelerden kaldırılmıştır. Erkan Erten Erkan Erten (d. 11 Temmuz 1978, İstanbul), Türk komedyen, oyuncu, senarist, yazar ve radyo programcısı. Talatpaşa ilköğretim okulu ve ardından Kağıthane Profilo meslek lisesini bitirmiştir. Anadolu üniversitesi işletme fakültesi mezunudur. 2000-2002 yılları arasında Kadıköy Halk eğitim merkezinde tiyatro eğitimi almış, Kadıköy halk eğitim merkezi 2001 senesi en iyi erkek oyuncu ödülünü almıştır. Daha sonra, Masal gerçek tiyatrosu ve BKM gibi tiyatrolarda oyunculuk yapmıştır. Birçok dizide rol almış ve 2003 senesinde kadıköy denizatı cafe'de stand up oyun oynadıktan sonra, 2004 senesinden itibaren mizah ile ilgili senaryo ve yazı çalışmaları olmuştur. 2007 - 2008 yılında yayınlanan Ata Demirer'in sunduğu, Hacıyatmaz adlı talk show programının senaryolarını ve skeçlerini yazmıştır. Aynı dönemde Fox tv de yayınlanan Click adlı programda, Halim Pek tiplemesi ile ekrana gelmiştir. 2008 yılında çekilen osmanlı cumhuriyeti adlı filmde yardımcı oyuncu olarak rol almıştır. 2008 - 2009 yılları arasında joy dergisinin internet sayfası olan www.joy.com.tr adresinde, kadın erkek ilişkilerini konu olan komedi yazı dizisi yazmış ve Şahin Özer şirketler bünyesindeki Radyo İlaç'ta, Erkan'ın alemi adlı komedi programını hazırlayıp sunmuştur. 2009 yılı itibarı ile Radyo Festival'de, Erkan'ın Alemi programını yapmıştır. Kandehar Kandehar (Peştuca/Farsça: کندهار veya قندهار , Antik Yunanca: Αλεξάνδρεια αραχνοειδής ""), Afganistan'ın Kandehar Vilayeti'nin yönetim merkezi olan şehir. Güz Sancısı Güz Sancısı, Yılmaz Karakoyunlu'nun aynı adlı kitabından uyarlanmış, 2008 yapımı, yapımcılığını Bahadır Atay ve Fatih Enes Ömeroğlu'nun yaptığı Tomris Giritlioğlu filmi. 23 Ocak 2009 tarihinde gösterime girmiştir. Suyun Öte Yanı ve özellikle Salkım Hanımın Taneleri filminin devamı niteliğinde olup 6-7 Eylül Olayları'nı konu almış ve yoğun tartışmalara neden olmuştur. Film 23 Ocak 2009 tarihinde Türkiye’de toplam 180 sinemada gösterime girdi ve $555,543 gelirle ilk hafta sonunda gişe lideri oldu. Messier 105 Messier 105 (ayrıca"M105" ve "NGC 3379" olarak da bilinir) Aslan takımyıldızında bulunan eliptik gökadadır. Messier 105'te süperbüyük kara delik varlığı bilinmektedir. Messier 105, Pierre Méchain tarafından 24 Mart 1781 yılında, yakın gökadalar Messier 95 ve Messier 96'dan sadece birkaç gün sonra keşfedilmiştir. Messier 105, başka gökadalarla birlikte Aslan takımyıldızındaki M96 Grubu içindedir. Bu grupdaki diğer Messier nesneleri, M95 ve M96'dır. Tamindir Tamindir veya Tamindir.com; 2004 yılında Caner Bayraktar tarafından İzmir'de kurulmuş Türkçe teknoloji ve indirme sitesidir. 2006 yılında kurumsallaşıp CNT Bilişim Teknolojisi Tic. Ltd. Şti. bünyesinde geliştirilmesine ve işletilmesine devam edilmektedir. Türkiye Bilişim Derneğinin düzenlediği Bilişim Yıldızları 2010 yarışmasının e-genç kategorisinde birincilik, 2007 Altın Örümcek Web Ödülleri'nde Bilgi Teknolojileri (Donanım/Yazılım) kategorisinde birincilik ve Gelirortakları 2011 En Orijinal İçerik Üreten siteler arasında birincilik. ödülü alan Tamindir.com 2011 yılı Kasım ayında kapsamlı bir yenilenme gerçekleştirerek teknoloji odaklı bir siteye dönüşmüştür. 2012'de düzenlenen 10. Altın Örümcek Halkın Favorileri'nde Bilgi Teknolojileri Donanım/Yazılım kategorisinde 1. seçilmiştir. 2014 yılı Nisan ayında 10. yaşını doldurarak logosunu yenilemiştir. Sitenin mevcut içeriğinde Windows, Mac, Android, iOs uygulama tanıtmanın yanı sıra, güncel teknoloji haberleri sunmak, Blog bölümünde özel araştırmalar, makaleler, Web servisleri ile bulut bilişim çözümlerini, Mobil bölümünde tablet ve cep telefonu uygulama ihtiyaçlarını, Oyun bölümünde PC, konsol oyunları içeriğini, Video'da ise kendi stüdyosunda veya dış çekimler ile ürettiği videolar yayınlanmaktadır. Tamindir.com, 2016 Ekim ayında 1 Milyar indirmeyi geride bırakmıştır ve beta.tamindir.com'u yayına almıştır. Beta süreci sona eren Yeni Tamindir.com 20 Eylül 2017 tarihi itibarıyla açılmıştır. Blasticidin S Blasticidin S ökaryotik veya prokaryotik hücrelerin genetik yapısının değiştirildiği deneylerde, yeni eklenen yabancı geni bulunduran hücrelerin seçilmesini, yabancı genin bu hücreler tarafından uzun vadeli tutulmasını ve genetik olarak aktarılmasını garantilemek amacıyla kullanılan bir antibiyotiktir. Pratik uygulamada,hücrelere aktarılmak istenen yeni gen, blasticidin'e karşı dayanıklılık sağlayan genlerin bulunduğu bir vektöre klonlanır. Bu vektör daha sonra genetik yapısı değistirilmek istenen hücrelere aktarılır. Sadece yeni geni bulunduran hücreleri seçmek için hücrelerin yaşam ortamına Blasticidin S eklenir. Blasticidin S ve yeni eklenilen genin bulunduğu plazmidi ihtiva etmeyen hücreler bir süre sonra telef olacakları için sadece istenilen hücreler seçilmiş olur. Blasticidin S insan hücrelerini de etkili bir şekilde öldüreceği için tıbbi tedavi amaçlı kullanılamaz. Sadece hücre moleküler biyolojisi deneylerinde uygulamaları mevcuttur. Blasticidin S'e karşı dayanıklılık kazandıran üç gen bilinmektedir: bsr ve BSD en yaygin kullanilan dayaniklilik genleridir. Blasticidin hem okaryoitik hem de prokaryotik hucrelerin gelisimini engeller. Protein sentezi esnasinda ribozom tarafından peptid baginin kurulmasini bloke eder. Diğer bir ifadeyle, hucrelerin yeni protein uretmelerini engeller. Jimmy White James Warren White MBE (d. 2 Mayıs 1962) maçlarda "Jimmy White" ismini kullanan profesyonal snooker oyuncusu.Takmaadı "Whirlwind"dir.1980 yılında profesyonel olan White, aynı yıl Dünya Amatör Snooker Şampiyonası'nı kazanmıştır. White, Tooting Londra'da doğmuştur ve öğrenciliğini Ernest Bevin College'de geçirmişir. O okulunda asla başarılı değildi, ayrıca vaktini hep Ted Zanicelli'nin snooker salonunda geçirirdi. Orada Tony Meo ile tanışmıştır. Bu tanışma onun kariyeri için belirleyici bir nokta olmuştur. 1979 yılında İngiliz Amatör Snooker Şampiyonası'nı, sonraki yılda 18 yaşında Dünya Amatör Snooker Şampiyonası'nı kazanmıştır. Frits Philips Royal Philips Electronics, Dr. Ir. Frederik Jacques (d. 16 Nisan 1905 - ö. 5 Aralık 2005) Frits Philips 1961-1971 yılları arasında N.V. Philips' Gloeilampenfabriek Yönetim Kurulu'nda başkanlık görevinde bulunmuştu. Başkanlığında gerçekleştirilen büyük ilerlemeler, şirketin endüstriyel ve ticari etkinliklerinin dünya çapında gelişmesini sağladı. Frits Philips, Dr. Anton Philips'in tek oğluydu. Royal Philips Electronics Yönetim Kurulu Başkanı Gerard Kleisterlee, Frits Philips hakkında, 'Philips ile ve dışındaki dünyayla yoğun olarak ilgilenen, hayatı dolu dolu yaşayan, girişimci ruhlu, sıcak ve kendini işine adamış bir adamdı,' diyor. Frits Philips 100 yaşında öldü. Eh, Eh (Nothing Else I Can Say) "Eh, Eh (Nothing Else I Can Say)", Amerikalı şarkıcı Lady Gaga'nın ilk stüdyo albümü "The Fame"den bir şarkı. Albümün üçüncü single'ı olarak Avustralya, Yeni Zelanda ve bazı Avrupa ülkelerinde; dördüncü single'ı olarak Fransa'da yayımlandı. Kalipso tarzı orta tempolu bir baladdır, eski sevgiliyle ilişkisi biten ve yeni birini bulan bir kişiyi konu alır. Kendi ülkesinde hiçbir zaman single olarak piyasaya sürülmemesine rağmen "Eh, Eh (Nothing Else I Can Say)", ABD merkezli eleştirmenlerden genel anlamda olumsuz eleştiri topladı; kimisi şarkıyı "kuru ve cansız" olarak niteledi, kimisi "The Fame"in "kötü kız partisi atmosferini" durdurmakla suçladı. "Eh, Eh (Nothing Else I Can Say)" albümünün önceki single'ları ile eşdeğer bir popülerliğe ulaşamadı, Avustralya Single Listesi'nde on beşinci sıraya kadar, Yeni Zelanda Single Listesi'nde dokuzuncu sıraya kadar yükselebildi. İsveç'te ise başarı yakalayarak Sverigetopplistan listesinde ikinci sıraya kadar ilerledi. Şarkının video klibinde Gaga, 1950'li yıllara ait İtalyan-Amerikan temasını canlandırdı ve arkadaşlarıyla bir İtalya mahallesinin sokaklarında dolaştı. Ayrıca bir Vespa sürdü ve sevgilisiyle evdeyken şarkıyı söyledi. Gaga şarkıyı ilk turnesi The Fame Ball Tour'da siyah beyaz tek parça streç bir giysiyle, 2009'daki ikinci turnesi The Monster Ball Tour'da dev bir jiroskop içinde ayakta durarak seslendirdi. "Eh, Eh (Nothing Else I Can Say)" Amerika Birleşik Devletleri'nde radyolarda çalındı ancak resmen single olarak yayımlanmadı. Single ilk olarak Yeni Zelanda'da 10 Ocak 2009'da piyasaya sürüldü ve sonrasında 30 Ocak 2009'da Avustralya'da da yayımlandı. "Eh, Eh (Nothing Else I Can Say)", Avustralya radyolarında 15 Aralık 2008'de başlayan hafta en çok çalan ikinci şarkı oldu. Herkesten önce Today Network istasyonu şarkıyı çalmaya başladı. 15 Ocak 2009'da Lady Gaga'nın resmî internet sitesi şarkının Avustralya'da single olacağını doğruladı. Resmî bir remiks de aynı gün sitede yayımlandı. Bir diğer remiks çalışması 3 Mart 2009'da yeni bir kapak tasarımıyla satışa sunuldu. Pet Shop Boys remiksi ise, 5 Mart 2009'da Gaga'nın Avustralya sitesinde ücretsiz olarak indirmeye açık hale geldi. Müzikal anlamda "Eh, Eh (Nothing Else I Can Say)", "The Fame" albümünün kalanında yer alan dans müziği etkisindeki şarkılarıyla karşılaştırıldığında bir balad olarak değerlendirilmektedir. Rihanna'nın Umbrella single'ındaki "Eh, Eh" sözünü kullanan şarkı, 1980'lerdeki synthpop müziğini hissettirir. Gaga "Eh, Eh (Nothing Else I Can Say)"in sözlerinin aşk konusunda olduğunu belirtti ve şunları söyledi: "'Eh, Eh' eski erkek arkadaştan ayrılıp yeni birini bulmak hakkındaki basit bir pop şarkım." "Eh Eh (Nothing Else I Can Say)", 18 Ocak 2009'da yüksek dijital satışları sayesinde Avustralya Single Listesi'ne otuz sekiz numaradan giriş yaptı. Sonraki hafta otuz iki numaraya yükseldi ve 1 Mart 2009 tarihli listede on beş numaraya yükselerek zirvesini yaptı. Listede on üç hafta geçirdikten sonra 35.000'den fazla kopya satışı yapması sayesinde Avustralya Kayıt Endüstrisi Birliği (ARIA) tarafından altın sertifika ile ödüllendirildi. Yeni Zelanda'da "Eh, Eh", 19 Ocak 2009'da listelere kırkıncı sıradan dahil oldu. İlerleyen haftalarda yükselişe devam ederek en fazla dokuz numarada yer alabildi ve böylece Gaga'nın Yeni Zelanda'da ilk ona giren üçüncü şarkısı oldu. 24 Mayıs 2009'da 7.500'den fazla kopya satması sayesinde Yeni Zelanda Kayıt Endüstrisi Birliği tarafından altın serttifikaya layık görüldü. Kanada'da single olarak yayımlanmamasına rağmen "Eh Eh (Nothing Else I Can Say)", "Billboard" dergisinin 21 Şubat 2009 tarihli sayısında yayımlanan Kanada Single Listesi'ne altmış sekizinci sıradan giriş yaptı. Ancak sonraki hafta liste dışında kaldı. Ayrıca şarkı İsveç Single Listesi'ne 2 Nisan 2009 tarihinde başlayan haftada yirminci sıradan dahil oldu ve iki numaraya kadar yükseldi. 15 Mart 2009'da ise Danimarka Single Listesi'ne yirmi sekiz numaradan giriş yaptı ve yükselişi on dört numaraya kadar devam etti. 1950'lerin modern İtalyan-Amerikalı temalı video klip, Joseph Kahn tarafından çekildi. Çekimler, Los Angeles'ta 9 Ocak 2009'u takip eden hafta sonu "LoveGame"in video klibiyle arka arkaya gerçekleştirildi. Personel bilgileri "The Fame" albüm kitapçığından alınmıştır. Fransa Futbol Federasyonu Fransa Futbol Federasyonu (Fransızca: "Fédération Française de Football") Fransa'da futbolu yöneten organdır. Fransa Profesyonel Futbol Ligleri ve erkek ve kadın millî futbol takımlarını yönetir. UEFA'nın kurucu üyelerindendir. Merkezi Paris'tedir. EMF kalkanlama EMF kalkanlama, manyetik ve elektronik dalgaların zayıflatılması olayı. Çevremizdeki düşük frekans ve yüksek frekans kaynaklar etrafa dalgalar saçmaktadırlar. Düşük frekansta her türlü elektrikli ev aletleri (mikrodalga, saç kurutma makinası, elektrikli battaniye, dizüstü bilgisayar vb.), yüksek gerilim hatları etraflarına güçlü elektrik ve manyetik alanlar yaymaktadırlar. Düşük frekanstaki dalgalar bağımsız olarak incelenebildiğinden elektromanyetik terimi yerine elektrik ve manyetik olarak sınıflandırılır. EMF kalkanlama bu tip dalgaların soğutularak veya yansıtılarak zayıflatılması ve hedef bölgedeki alan şiddetinin düşürülmesidir. Düşük frekans elektrik ve manyetik alanların sağlık üzerinde ciddi etkileri olduğu düşünülmektedir. En bariz etkilerinden biri hücre çeperinde kalsiyum CA++ iyon geçişini tersine etkilemesi ve kalp atışlarını azaltması söylenebilir. Uluslararası Çalışma Örgütü sektörel araştırmalar içerisinde elektrik dağıtım firmaları çalışanlarının kalp ve kanser gibi rahatsızlıklara kontrol gruplarına göre en az on kat daha fazla yakalandığını tespit etmiştir. Özellikle kan kanseri bunların başında gelmektedir. Diğer taraftan yüksek gerilim hatlarının özellikle çocuklar üzerinde de kan kanseri riskini ciddi olarak arttırdığı istatistiksel olarak kanıtlanmıştır. Burada üzerinde 100 K Volt gerilim olan bir hattan en az 500 metre uzakta yaşama alanı kurulması önerilir. Bu mesafe hattan geçen akımın çok yüksek olması durumunda daha da arttırılmalıdır. Yüksek frekanstaki dalgalar ise genel olarak elektromanyetik terimi altında incelenebilir. Buradaki önemli kaynaklar kablosuz internet modemleri, DECT/kablosuz telefonlar, baz istasyonu, radyo ve televizyon vericileri, radarlardır. Araştırmalar bu tip mikrodalgaların kan içerisindeki antioksidanları azalttığı, melatonin salgısını düşürdüğünü göstermiştir. Melatonin salgısının azalmasının kanser riskini arttırdığı ve antioksidanların azalmasının da yaşlanmayı hızlandırdığı ispatlanmıştır. EMF kalkanlamada temel prensip Faraday kafesidir. 1800'lerin ikinci yarısında Michael Faraday tarafından bulunan bu özellik bir iletken kafesin elektrik yüküyle yüklendiğinde elektronların aynı yük etkileşimi ile birbirlerine en uzak konumda, dış kısımda toplanması olayıdır. Bu prensibin tersten uygulanmasında ise bir kafese gelen elektromanyetik dalgaların özellikle kafes iletken ve toprakmışsa yansıma ve soğurmalar sebebiyle kafes içerisine oldukça zayıflayarak girmesi gözlemlenir. Bu sebeplerden dolayı etkin bir kalkanlama için etkin bir iletken kullanılmalıdır. Burada ilk akla gelen iyi iletkenler metaller ve metallerden de gümüş, altın, bakır, nikeldir. Bazı formlarında karbon da çok iyi bir iletken olarak metal dışı elementlerden örnek olarak verilebilir. Daçya (Roma eyaleti) Daçya, Roma İmparatorluğu'nun Orta Doğu Avrupa'da kalan eyaletinin adıdır ve bugün bu bölgede Romanya, Moldova, Bulgaristan'ın bir kısmı ve Ukrayna'nın bir kısmı bulunur. Kavimler Göçü'ne kadar Roma İmparatorluğu'nun elinde bulunan Daçya, bu hârekatla birlikte Romanların sınırlarından çıkmıştır ve birçok imparatorluk sınırları içerisinde yer almıştır. Osmanlı İmparatorluğu da bunlara dahildir. Takamatsu Toshitsugu Adını Toshitsugu olarak değiştiren Takamatsu Toshitsugu’nun gerçek adı Hisatsugu Jutaro’dur. Genellikle Moğol Kaplanı (Mouko no Tora) olarak tanınır, ayrıca Yokuou, Chosui, Kikaku, Shojuken, Garakuta Bujn, Kozan ve Kyosha isimlerini de almıştır. Politikacı, kibrit fabrikası sahibi ve dinsel Gishin organizasyonunun lideri Takamatsu Gishin’in ilk oğlu olarak 10 Mart 1889’da Hyogo’da doğmuştur. 85 yaşında 2 Nisan 1972’de Kashikara’da ölmüştür. Öldükten sonra Junshokakuju Zenjomon adıyla da anılmaktadır. Savaş sanatları eğitimine 9 yaşında başlayan Takamatsu Sensei, Ishitani Matsutaro, Toda Shinryuken Masamitsu ve Mizuta Yoshitaro Tadafusa tarafından eğitilmiştir. Hontai Yoshin Takagi ryu ju-jutsu, Kukishin ryu bo-jutsu, Tenshin Hyoho Kukishinden bujutsu, Gikan ryu koppo-jutsu, Shinden Fudo ryu jutaijutsu, daken-taijutsu, Shinden Tatara ryu taijutsu, Gyokko ryu kosshi-jutsu, Koto ryu koppo-jutsu, Tokakure ryu Ninpo stillerinin sırlarını öğrenerek yeni nesillere bu stillerin tam olarak aktarılmasını sağlamıştır. 1910 yılının yazından itibaren 21 yaşındaki Toshitsugu, Kobe Dağı’na giderek Kame no Taki şelalesindeki evinde çalışmalarına devam etmiştir. Ruhsal geçişleri, dünyevi gerçeklerden arınarak Tamaoki gizemleri ile öğrenmesi düşüncelerini ve vücudunu güçlendirmiştir. Maya Dağı’ndan ayrılmasından hemen sonra Quing Guo’da (Çin) Tien Qing’e gitmiştir. Manzhou’dan Beizhi’ye doğru giderken ölüm kalım durumuyla karşılaşmış ve Shaolin ustası Zhang zi Long’la olan maçı kazanmıştır. Daha sonra arkadaş lmuş ve aralarında iyi bir arkadaşlık oluşmuştur. Toshitsugu, Çin’de yeni kurulan Japon Savaş Sanatları Federasyonu’na (Nippon Minkoku Seinen Butou-kai) başkan seçimi için yapılan turnuvayı kazanmış ve turnuva sonrası başkan olarak Jujutsu savaş sanatını binlerce kişiye öğretmiştir. 1919’da Toshitsugu Japonya’ya dönmüş ve Yamato bölgesindeki Budist dağ tapınağına başrahip olmuştur. Budist gücü kullanarak insanlara yardım etmesi sonrası insanlar O’nu aziz olarak görmeye başlamışlardır. 1921 yılından itibaren babası Gishin gibi Kuki Ailesi’ne karşı büyük bir saygı göstermiş ve 21. kulağın başındaki Kuki Takaharu ile güçlü arkadaşlıklar geliştirmiştir. Toshitsugu’ya Kuki Nakatomi’nin sırlarını okuması ve kopyalaması için izin verilmiştir. Sırları kopyalamaya ve anlamaya olan düşkünlüğü diğer gizli Tatara yazıtları olan Izumo hiki’nin araştırılmasına yardımcı olmuştur. 11 Şubat 1921’de Kont Kuki Takaharu, Kodosenyokai’yi kurmuştur. 1929 Ekim’inde de Takamikura Dağı’ın eteklerinde Kuki Shobukyoko olarak adlandırdığı dojosunu kurmuş ve zamanını Kuki Shinpo, Kukishin ryu bo-jutsu ve Kukishin ryu jujutsu stillerini öğretmek ve geliştirmeye adamıştır. Takamatsu Toshitsugu özellikle Kukishin-ryu bo-jutsu, Tenshin jujutsu, Tatara Kn\angi-den bo-jutsu, Kusshoragi-den daken-taijutsu, Hontai Takagi Yoshin ryu ile ilgilenmiştir. 1945 hava saldırısının sonucunda Kuki Ailesi’nin belgelerinin çoğu yanmış veya kaybolmuştur. Bu yüzden Takamatsu Toshitsugu bu gizli belgelerin kendindeki kopyalarını çoğaltarak yeni açıklamalar eklemiş ve 3 Nisan 1949’da Kuki Ailesi’ne vermiştir. 1950 yılının Mayıs ayında Takamatsu Toshitsugu Nara’da Kashihara Shobukai’yı kurmuştur. Savaş sonrası dönemde Takamatsu zamanını savaş geleneğini devam ettirecek olanları eğitmekle harcamıştır. Aynı zamanda Magokuro-kai-musubi tsudoi toplantılarına yardımda bulunmuş, Amatsu Tatara, özellikle Izumo Shinpo, hakkında bilgiler vermiş ve pek çok savaş sanatı uygulayıcısı ve din adamı yetiştirmiştir. Bunlar arasında Masaji Kimura, Fumio Akimoto, Kimbei Sato, Takashi Ueno, Yoshiaki Hatsumi (Ueno’nun şahsi öğrencisi). Nil Kıyısında Nil Kıyısında Nil Karaibrahimgil'in dördüncü stüdyo albümüdür. Albümün çıkış parçası "Seviyorum Sevmiyorum" Ocak ayında radyolara gönderildi. Klibin yönetmenliğini Umur Turagay yaptı. Şarkı Billboard Türkiye listesinde 1 numaraya kadar yükseldi. İlla şarkısında ise Mazhar Alanson Karaibrahimgil'e eşlik ediyor. Albümün proje adı "The River Nile" (Türkçe: "Nil Nehri") idi. Bu albümde, önceki albümlerinin aksine Ozan Çolakoğlu ile çalışmadı. Göksel ile yaptığı çalışmalarla tanınan prodüktör Alper Erinç ile çalıştı. Albümün masteringini ise Stuart Hawkes yaptı. Albümün 2. klip parçasının "Duma Duma Dum" olduğu sanatçının kendi sitesinden belirtildi. Klip Eylül sonu gibi gösterime girmiştir. Albümün üçüncü klibi ise Sinan Çetin tarafından Kırık'a çekildi. Klip 16 Aralık 2009 tarihinde saat 10'da klip için özel hazırlanan web sitesi kirildim.com'da yayınlandı. Web sitesinde klibin temasına uygun olarak isteyen dinleyiciler neden kırıldıklarını yazabiliyorlar. Müstasım (Abbâsî halifesi) Mustasım Billâh (tam adı : Ebû Ahmed el-Mûsta`sım bi’l-Lâh `Abd’Allâh bin Mansûr el-Mûstensir,) (Arapça: أبو أحمد المستعصم بالله عبد الله بن منصور المستنصر; d. 1221, Bağdat - ö. 1258, Bağdat), 1242 - Şubat 1258 döneminde Abbasi Devleti'nin son hükümdarı ve Irak Abbasileri'nin 37. ve son halifesi. 1221 (hicri 690) yılında Mustansır Billah'ın Hajir adlı bir cariyesinden olmuştur. Babası Mustansır öldükten sonra 1242 yılında tahta oturmuştur. Tahta oturduğu sırada Moğollar Horasan'a kadar olan bölgeleri işgal etmişti. Kaynakların belirttiğine göre Mustasım Billah, liderlik vasfından yoksun, çocuk ruhlu biriydi. Zamanının çoğunu kuş avlamak ve güvercin beslemekle geçirirdi. Hatta bazı kaynaklarda belirtildiği üzere boş işlerle uğraşırdı. Mustasım Billah, 1258 yılının Şubat ayında askeri yönden hiçbir hazırlık yapmamasına rağmen, Bağdat'ı Hülagû Han'a teslim etmemiştir. Ona göre Bağdat Allah tarafından korunacaktı ve Moğollar Bağdat'a hiç giremeyecekti. Bağdat düşünce Moğol hükümdarı Hülagû Han Mustasim Billah'ı öldürttü. Katli, Hülagû Han'ın başmuneccimi Muhammed Et Tusi'nin telkiniyle halifenin kanı dökülmeden yapıldı. Halife bir kilime sarıldı ve atları tarafından ölene dek ezdirdii. Ölümüne dair en kuvvetli rivayet budur. Bunun dışında Mustasım Billah'ın, Hülagû Han tarafından sarayın hazine dairesine kilitlenerek ölüme terk edildiği de rivayetler arasındadır. Ölüm Bölgesi: Çöküş Ölüm Bölgesi: Çöküş (İngilizce özgün adı: Dead Space: Downfall) 2008 yılında, Justin Gray ve Jimmy Palmiotti tarafından kaleme alınmış ve Chuck Patton tarafından yönetilmiş bir animasyon -bilimkurgu-korku filmidir. Antony Johnston tarafından yazılan Dead Space adlı çizgi roman hikâyesi, filme kaynaklık etmektedir ve film konusunun geçmişini anlatmaktadır. Film ise Electronic Arts firmasının 2008 yılında satışa sunduğu Dead Space adlı video oyunu'nun hikâyesine kaynaklık etmektedir. Film: Derin uzaydaki bir gezegende, kazı sırasında koloni tarafından tanrının kanıtı olacağına inanılan dinsel bir yapı bulunur (İşaretçi: İngilizce özgün adı: The Marker). Yapının bulunmasından sonra kolonide cinayetlerin ve intiharların başlaması üzerine gezegen güvenliği birimleri, yapının araştırılması için USG Ishimura uzay gemisine yardım çağrısında bulunurlar. Ishimura güvenlik şefi Alissa Vincent (Nika Futterman), gezegene gelmesiyle birlikte kendini hayatta kalmaya çalıştığı korkunç bir durumda bulur. Gezegendeki ölmüş koloni bireyleri, Necromorph adını taşıyan uzaylı bir enfeksiyon yüzünden intiharlar ve cinayetlerle katlolmuş ve ardından da yaratıklara dönüşmüştür. Koloni için araştırma yapmaya gelen bir askerin, Ishimura' ya geri dönüşünde uzay aracına gizlice binen bir yaratıkla geri gelmesiyle de, uzay gemisinin kaderi değişmiştir. Alissa Vincent işaretçiyi Ishimura gemisine taşımak isteyen gemi kaptanı Matthius ve Dr.Kyne tarafından gemi mürettebatını korumak için görevlendirilmiştir. Bunun üzerine Alissa Vincent; Ramirez, Dobbs, Shen, Pendleton ve Hanson adlı askerlerden oluşan takımı ile göreve başlar. Yaratıklarla çarpışma esnasında Dobbs ve Pendleton hayatını kaybeder. Bu sırada takımın silahlarının yetersiz olduğunu gören ve İşaretçi' ye tapanlardan olan Samuel Irons "plazma kesici" silahıyla takıma yardıma gelir. Bu arada güvertede çıkan tartışma sonucunda gemi kaptanı Matthius kaza eseri Dr. Kyne tarafından öldürülür. Kaptan Matthius her ne pahasına olursa olsun İşaretçi nin Dünya' ya götürülüp kilise tarafından incelenmesi gerektiğine inanmaktadır. Buna karşın güverte mürettebatı ve Dr. Kyne dinsel yapının kötülük taşıdığına ve gezegende bırakılmasını istemektedir. Alissa Vincent ve takımı yaratıklarla çarpışmaya ve gemide sağ kalan mürettebatı kurtarmaya çalışır. Takım bir yandan yaratıklarla uğraşırken bir yandan da enfeksiyonun etkilediği takım elemanlarıyla uğraşmak zorunda kalmıştır. Alissa Vincent kaptanın emirlerini uygulamak için, İşaretçi' y gezegene geri yollamaya çalışan Dr. Kyne ile kavgaya tutuşur fakat İşaretçi' yi geri yollama işlemini durduramaz. Güverte ile iletişim sağlayamayan Alissa Vincent yaratıklar tarafından etrafı sarıldığı bir anda, yaratıkların İşaretçi' ye yaklaşamadıklarını fark eder, bunun üzerine Dünya' ya olayları anlatan ve gemiyle birlikte İşaretçi' nin yok edilmesinin gerektiğini söyleyen bir video kaydı (filmin açılış sahnesindeki) gönderir. Ardından geminin hava kilitlerini kaldırarak uzaya açılan kapılarının açılmasını sağlar ve etrafındaki yaratıklarla birlikte uzaya fırlar. Filmin son sahnesinde Ishimura uzay gemisine gelen bir uzay aracı görünmektedir. Necromorph virüsünün bulaştıktan sonraki etkileri oldukça hızlıdır, genellikle birkaç saniye içinde tüm vücuda yayılır. Bu etkiler izleyiciyi rahatsız edecek şekilde gürültülü ve kötü görüntülüdür. Yeni oluşan yaratığa farklı fonksiyonlar sağlayabilmek için vücut şeklinde bozulmalar olur. Örneğin Guardian adı verilen ve kapılara yakın yerlerde duvarlarla bütünleşmiş ve saldırmak için bekleyen yaratıklar, genelde duvar kenarında ölmüş insanların bedenlerinden türer. Ayrıca enfeksiyon sonuçları, yaratıklar arasında ilginç bir hiyerarşinin olmasını sağlar. Bu yaratıkların çeşitleri filmde görülmeyen fakat video oyununda yer alan Hive Mind adlı yaratığın kontrolündedir. Bulaştırıcılar (İngilizce özgün adı: Infectors) hastalığı insanlara taşıyan birincil kademedeki yaratıklardır. Uçabilme yeteneğine sahiptirler ve insanları yakalayıp bulaştırıcı uzuvlarını kullanarak vücut üzerinde derin yaralar açarlar. Ayrılmak için de dönüşüm tamamlanana kadar beklerler. Oluşan yaratıklar insanlara ve basit silahlara karşı çok dayanıklıdır. Kolayca alt edilmeleri için filmde de bahsedildiği gibi eklem yerlerine saldırmak en iyi çözümdür. Film Birleşik Krallık'ta 3 Ekim 2008'de gösterime gösterime girmiştir. Gösterime girdiği diğer ülkeler ve gösterim tarihleri: Karşılıklı Konuşmalar Oyun İle Benzerlikleri ve Farklılıkları Gepidler Gepidler, Vistül Nehri'nin etrafında hüküm sürmeye başlamış bir Cermen kavmidir. MS 1-3. yüzyıllarda hüküm sürmüşlerdir. Zaman geçtikçe Karpatlar'a ve Tuna Nehri'ne doğru topraklarını genişlettiler. Hun akınlarıyla batıya doğru çekilmek zorunda kaldılar. En bilindik kralları Ardaric'tir. Başlangıçta Attila'nın komutanlarından olan Ardaric, onun ölümünden sonra Hunlara isyan ederek, Attila'nın oğlu İlek'i 454 yılında Nedao Muharebesi'nde yenilgiye uğratmıştır. Gepidlerin siyasi varlıkları 3. yüzyılın sonlarına doğru ortadan kalktı. Ä°ran Yahudileri İran Yahudileri, (Farsça: یهودیان ایرانی‎, "Yahudiyan-i İrani"; İbranice: יהודים פרסים) eskiden Pers İmparatorluğu ya da İran'da yaşamış veya hâlen İran'da yaşamakta olan Yahudiler'e denir. Yahudilik, İran'da var olan en eski dinlerden biridir. Çeşitli Tanah kitaplarında Pers İmparatorluğu'ndaki Yahudilerin yaşamı ve deneyimleri ile ilgili hikâyeler bulunur. İran'ın aksine, bugün en çok İran Yahudisi İsrail ve ABD'de yaşar. 1993'teki sayıma göre İsrail 75.000 ve ABD 100.000 "Parsim"e ev sahipliği yapmaktadır. İran'daki Yahudi sayısı 25.000 civarındadır. Başta Tahran, İsfahan ve Şiraz olmak üzere İran'ın çeşitli şehirlerinde yaşarlar ve İran anayasasınca koruma altındadırlar. En kalabalık Yahudi nüfusu barındıran iki Müslüman ülkeden biridir (diğeri Türkiye'dir). İran'da İslam veya Bahailik'e geçen Yahudiler de bulunur. İran Yahudileri terimi İranlı Yahudilerin yanı sıra İrani diller konuşan Yahudileri de kapsar. İsrail'de Parsim (İbranice: פרסים, "anlamı: Farslılar") denir. İran'da ise Yahudiler'i ifade eden farklı kelimeler vardır: İran'ın ABD ve İsrail ile olan gerginliği yüzünden Amerika'daki İranlı Yahudiler İran'daki Yahudilerin Kaliforniya ve İsrail'e yerleştirilmeleri için para toplamaya karar verdi. Buna karşı Ağustos 2007'de, İran'daki Yahudi cemaatinden "bu şeffaf politik oyunlara alet edildikleri için" gücendiklerini belirten cevap geldi. İran Yahudi cemaatinin hükûmet tarafından dini azınlık olduğu resmen kabul edilir. İran'da "tanınan" her azınlık grubunun mecliste kendini temsil etme hakkı olduğundan Yahudilerin de 290 sandalyeli mecliste bir sandalyesi bulunur. Bazı kaynaklar İran'daki Yahudi nüfusunun 30.000 - 35.000 civarında olduğunu belirtirken bazı kaynaklarsa bu sayının 20.000 - 25.000 dolaylarında olduğunu belirtir. Tahran'da hâlen hizmet veren 11 adet sinagog vardır ve bunların birçoğunun İbranice eğitim veren kursları vardır. Aynı zamanda 2 kaşer lokanta, birer tane yaşlılar yurdu ve mezarlıkları vardır. 20.000 adet kaynağıyla bir de Yahudi Kütüphanesi bulunur. "Ofoğ-e-Bina" isimli bir gazetesi bulunan cemaatin "Dr. Sapit Yahudi Hastanesi" isimli, doktorlarının ve hastalarının çoğunluğunu Müslümanların oluşturduğu bağışlarla çalışan bir de hastanesi vardır. Bugün İran'daki Yahudilerin büyük bir kısmı Tahran'da yaşasa da zamanında Şiraz, Hamedan, İsfahan, Nahavand ve Babul'un yüksek sayıda Yahudi nüfusuna ev sahipliği yaptığı bilinir. İran genelinde toplam 25 sinagog bulunur. 1979'daki Afganistan'da gerçekleşen Sovyet istilasından sonra Zablon Simintov isimli tek bir tane Yahudi kalmıştır. Kazakistan'da ise sadece 4 düzine Parsim ailesi vardır. Devlet dini İslam olan Pakistan'da ise bu nüfus 200'den azdır. Hindistan'da da Yahudi yaşardı fakat 1948'de İsrail'in kurulmasıyla Yahudilerin sayısı epeyce azalmıştır. ABD'de başta Kaliforniya ve New York olmak üzere birçok eyalette Parsim bulunur. Parsim'lerin birçoğu Farsça konuşmasına rağmen, aşağıdaki diller Parsim'lerle bağdaştırılmıştır: Carl Maria von Weber Carl Maria Friedrich Ernst von Weber (d. 18 Kasım 1786, Eutin, Holstein, Almanya - ö. 5 Haziran 1826, Londra), Romantik Okulunun en önemli bestecilerinden dünyaca ünlü Alman şef, piyanist, gitarist ve eleştirmendir. Weber'in çalışmaları, özellikle Der Freischütz (İyi Avcı), Euryanthe ve Oberon isimli operaları, Almanya'daki Romantik Operanın gelişimini büyük ölçüde etkilemiştir. Ayrıca enstrümantal müzik bestecileri içinde yenilikçi grup içinde yer almaktadır. David di Donatello Ödülleri David di Donatello Ödülleri, İtalyan Sinema Akademisi tarafından 1955 yılından beri her yıl verilmekte olan sinema ödülleri. Yıldan yıla değişmekle birlikte 2008'de 21 kategoride ödül verilmiştir. 2006'da 24 dalda, 1957 yılında ise sadece 3 dalda bu ödüller dağıtılmıştı. Ödül adını 1386–1466 yılları arasında yaşamış Rönesans çağı ressam ve heykeltıraşı Floransalı Donatello'nun (Donato di Niccolò di Betto Bardi) 1440 civarında yaptığı bronz Davut heykelinden almıştır. Bu heykele de kısaca, "Donatello'nun Davutu" anlamına gelen "David di Donatello" adı verilmektedir. Ödüller esas olarak İtalyan filmlerine verilmekle birlikte yabancı dildeki filmler için de iki ödül kategorisi ayrılmıştır. Bunlardan ilki 1959'dan beri verilmekte olan "En İyi Yabancı Dilde Film" ödülü, diğeri de 2004 yılından beri verilmekte olan "En İyi Avrupa Filmi" ödülüdür. Fatih Akın'ın Duvara Karşı filmi 2005 yılında bu ikinci kategoride aday gösterilmiş ama ödülü kazanamamıştı. Ferzan Özpetek'in filmi Karşı Pencere ise 2003 yılında "en iyi film" dahil 5 dalda bu ödülü kazanmış, ayrıca 7 dalda da aday gösterilmişti. 7 ödülle Vittorio Gassman, Alberto Sordi ve Margherita Buy en fazla David (Davud) ödülü kazanan aktörlerdir. Güncelleme ödülleri (62 sene). NeÅŸe Erberk Neşe Erberk (d. 14 Ekim 1964, İstanbul), eski bir Türkiye Güzellik Kraliçesi Yarışması katılımcısı, Miss Europe 1984 birincisi Avrupa Güzeli, manken, fotomodel ve iş kadını. Robert Kolej'i bitirmesinin ardından Boğaziçi Üniversitesi'nden mezun olan Erberk, 1983 yılında girdiği bir yarışmada Türkiye güzeli seçildi. Bir yandan eğitimini sürdürürken, diğer yandan 1984'te Avrupa güzeli seçildi ve manken olarak mesleki yaşamına başladı. 1987 yılında kendi adına bir mankenlik, fotomodellik ajansı kurarak iş yaşamını sürdürdü. Kişiye özel ilk defile kendisi tarafından yaptırılarak mankenlik mesleği için ön yargıların oluşmasına sebep olduğu öne sürülmüştür. Ayrıca bir dönem evlilik yaptığı Ayk Gurdikyan'dan; Alin, Selin ve Lara adlı üçüz çocukları olmuştur. Kendi adını verdiği mankenlik ajansını kurmuş podyumlara yeni yüzler kazandırmaktadır. Harbiye NezÃ¢reti Harbiye Nazırlığı veya Harbiye Nezareti, Osmanlı Devletinde savaş işlerine bakmakla görevli bakanlığın adıydı. Bütün Osmanlı ordusu günümüzde yerini Millî Savunma Bakanlığına bırakmış olan bu bakanlığa bağlıydı. Harbiye Nazırlığı 1908 yılında II. Meşrutiyet'in ilanından sonra kurulmuştur. Bu tarihten önce aynı görevi yapan kişiye Serasker adı veriliyordu. Harbiye Nazırlığı görevine getirilen ilk kişi Ömer Rüştü Paşa olmuştur. Harbiye Nazırlığı orduya ait idari tasarrufları yerine getirmekle yükümlüydü. Ordunun emir-komuta mekanizması, sevk ve idaresi işleri ise Harbiye Nazırlığına bağlı Erkan-ı Harbiye Dairesi yani Genelkurmay Başkanlığı tarafından yönetilirdi. Harbiye Nazırı'nın paşa rütbesine sahip olması zorunluluğu vardı. Harbiye Nazırlığı sadece Kara Kuvvetleri'nden sorumluydu. Deniz Kuvvetleri'nin yönetimi ise Harbiye Nazırlığı'ndan ayrı olarak kurulmuş Bahriye Nazırlığı'na bağlıydı. Türk Kurtuluş Savaşı'nın başlamasından sonra bu nezaret yerini Müdafaa-i Milliye Vekaletine bırakmış, Cumhuriyet'in ilanından sonra 1945 yılında Millî Savunma Bakanlığı adını almıştır. Harbiye Nazırlığı'nın İstanbul'un Fatih ilçesinde yer alan binası günümüzde İstanbul Üniversitesi tarafından kullanılmaktadır. 1908-1922 yılları arasında görev yapan Harbiye Nazırlarının listesi aşağıdaki gibidir: Türk Kurtuluş Savaşı Kronolojisi Cilt 1, Gotthard Jaeschke Kurtuluş Savaşı Günlüğü Cilt 1, Zeki Sarıhan Atatürk ve Türkiye Cumhuriyeti Kronolojisi, Prof.Dr.Utkan Kocatürk Adliye NezÃ¢reti Adliye Nazırlığı ya da Adliye Nezareti Son dönem Osmanlı Hükümetleri'nde Adalet Bakanlığı'nın yaptığı işin yapan nazırlıktır. Cumhuriyetin kurulmasıyla birlikte önce Ankara'ya taşınmış ve sonra da dilde sadeleşme çalışmalarının ardından adı Adalet Bakanlığı olarak değişmiştir. Padişah II. Mahmut döneminde devlet yapısında yapılan köklü reformların bir parçası olarak, adalet işlerini yürütmek üzere 1837 yılında Meclis-i Vala-yı Ahkam-ı Adliye adında bir kurum kuruldu. Daha sonra 1867 yılında bu kurum ikiye ayrılarak Şura-yı Devlet ve Divan-ı Ahkam-ı Adliye adı altında iki kurum oluşturuldu. Bu kurumlardan Divan-ı Ahkam-ı Adliye, 1878 yılında Adliye Nazırlığı'na dönüştü. Adalet Nazırı yeni kurulmuş olan Heyet-ı Vükela'nın (Bakanlar Kurulu) bir üyesi oldu. Adalet sisteminde yapılan değişikliklerin bir parçası da devletin Müslüman yurttaşlarının yargılandığı Şeriata dayalı Şeriyye Mahkemelerinden, batı anlamında adalete dayalı Nizamiye Mahkemelerinde geçiştir. Ayrıca 1880 yılına kadar Müslüman olmayan azınlıkların adaletle ilgili işlemleri de Hariciye Nazırlığı tarafından yürütülmekteyken bu tarihten sonra onlar da Adliye Nazırlığı'na bağlandı. Bundan sonra Adalet Nazırlığı'nın resmi adı Adliye ve Mezahib Nezareti olarak değiştirildi. Adliye Nazırlığı 1880 yılından sonra düzenli olarak Ceride-i Mehakim ve 1909 yılından sonra ise Ceride-i Adliye adlarında altında 2 dergi yayınlamıştır. 1986 NBA All-Star Maçı 1986 NBA All-Star Maçı, 9 Şubat 1986 tarihinde Dallas, Teksas'ta bulunan Reunion Arena'da oynanan otuz altıncı All-Star maçıdır. 36 dakika oyunda kalarak 30 sayı ve 10 asist yapan Detroit Pistons takımının