Aldous. Cesur Yeni Dünya. İthaki Yayınları, 2002.Ayşe Ece Özcan 21200596 Ahmet Kaya Turk 102-07 SERBEST 13/12/2014 Paranın Gücü “Para ve insan arasındaki karşılıklı ilişki şöyledir: İnsan paranın sahtesini yapar, para da insanın” (Benjamin Franklin) John Steinback’in “İnci” romanı, tüm insanların kulak vermesi gereken anlamlı mesajlarla dolu, paranın insanları nasıl değiştirdiğini anlatan çok değerli bir yapıttır. Roman, yoksul insanların yaşadığı zorlukları anlatarak başlamıştır. Steinback’e göre yoksulluk, insanların gözünü kör edebilir, karakterlerine uymayan davranışlara itebilir. Benjamin Franklin’in dediği gibi para, insanlığımızı kaybetmemize, sahte bir birey olmamıza neden olur. Bununla beraber yazar, zengin ve fakir insanların arasındaki uçurumu ve bu uçurumu nelerin yarattığını sorgulamamızı beklemektedir. Zenginlik, dışarıdan göründüğü gibi masum bir durum olmayabilir. Günümüzde çoğu birey daha nasıl zengin olabilirim kaygısındadır. Gün geçtikçe, insanların paraya olan açlıkları büyüyor ve bu durum onları acımasız ve bencil olmaya itiyor. Örneğin, günümüzde hukukun temelleri para ile sarsılmaktadır. Adalet ve eşitlik rüşvet karşısında direnmektedir. Çoğu dava, rüşvetler yüzünden adaletsizce sonuçlanmaktadır. Para, insani değerlerin önüne geçerek haksızlığa ve adaletsizliğe yol açmıştır. Başka bir örnek verirsek, araştırmalara göre herhangi bir doğal afette insanların yüzde ellisi, yardıma muhtaç insanlara yardım etmek yerine onları soyarak ölüme terk etmektedir. Para, bu tarz insanları sadece acımasız ve bencil birine dönüştürmekle kalmamış sanki bir çeşit içi boş robot yaratmıştır. Parayı hayatımızda bir amaç olarak mı yoksa bir araç olarak mı kullanmalıyız sorusu bizim nasıl bir birey olucağımızı tanımlar. Parayı kullanma şeklimiz, hayatımızı ve karakterimizi etkilemektedir. Eski zamanlarda parasız insanlar insani değerlere daha çok önem veriyordu. Parası olmayan insan desteği ya da gücü çevresindeki insanlardan alıyordu ve parayı ancak bir amaca hizmet etmesi gerektiğinde seçiyorlardı. Fakat, günümüz dünyasında herkes bir yarış içinde çünkü paranın gücü insanları gözünü kör etmiş durumdadır. Herkes hayatını ve hedeflerini daha fazla nasıl para kazanırım sorusuna göre çizmiştir. Fakat tüm hayatımızı paraya feda etmek, para üzerine kurmak doğru bir yol olamaz. Diğer amaçlardan farklı olarak açlığı kolayca tetikleyebileceği için para çok da masum bir seçenek değildir. Ne kadarına sahip olursak olalım hep daha çoğunu isteyeceğiz ve bu sonsuz döngü sürüp gidecektir. En sonunda hiç doyuramayacağımız bir açlığımız olucaktır. Bu yüzden parayı bir amaç olarak değil araç olarak kullanmalıyız. Günümüzde zengin ve fakir arasında göz ardı edilemeyecek büyüklükte bir uçurum vardır. Bu düzeni aslında çoğunlukla zengin insanlar, kendilerini ve sahip olduklarını göstererek yaratmaktadır. Diğer insanların zengin insanları tanrılaştırması da bu durumu pekiştirmektedir. Örneğin, insanların geçmişten beri zengin insanlara özendirilmesi bu durumun sebeplerden biridir. Bütün dünya zenginlerin hayatlarını takip etmektedir. Hangi ünlü ne giyer, nerede oturur, ne yemek yer... Televizyondaki magazin programları, gazeteler, sosyal ağlar bu tip haberlerle doludur. Çoğu zenginin hayatı ulaşılmaz gibi görünse de aslında bilinçaltında hep onlara ulaşma ve onlar gibi olma isteği vardır. Bilinçaltlarındaki bu tarz düşünceler, insanları kıskanç duygular beslemeye de zorlamaktadır. Bununla beraber bu duygular yüzünden insanlar artık kendisinin ne istediğini unutmaya başlar. Hayatını hep daha fazla paraya sahip olmak için şekillendirir ve kendi sahip olduğu, olabileceği değerlerden vazgeçmiş olur. Tek gerçekliği ondan maddi durumu daha iyi olan insanların neler yaptığıdır. Paranın insanlar üzerinde etkisi göz ardı edilemeyecek kadar büyüktür. Para kavramı insanları kolayca duygusuz ve acımasız bir bireye dönüştürebilir. Parayı araç olarak değil amaç olarak seçmek bizi istenmeyen yollara sokabilir. Bu şekilde gelişen bir düzende de zengin ve fakir insan arasındaki farklılıklar tahmin edilebilir düzeydedir. Sonuç olarak diyebiliriz ki paranın gücüne kanıp gerçekliğimiz olmasına izin vermemeliyiz. Şükrü Yağız Ölmez Ölmez 1 ID: 21400879 TURK 101-19 Instructor: Başak Berna Cordan 11.11.2014 Hepimizin Kulübü Bundan yıllar sonra… Büyük bir şirket kurmuşum. Nezih bir semtte evim, garajımda lüks bir arabam, bankada milyonlarım var. Peki, bu benim kim olduğumu gerçekten belirler mi? Cevabı Dövüş Kulübü (Fight Club) veriyor: “Kim olduğunuzu ne işiniz belirler ne de bankada ne kadar paranız olduğu. Ne bindiğiniz araba ne de cüzdanınızın içindekiler. Siz iç çamaşırı değilsiniz. Dünyanın şarkı söyleyip dans eden pisliklerisiniz.” Günümüz dünyasında “sahip olduklarımız bize sahip olmaya” başlıyor. Onları o kadar önemsiyoruz ki vaktimizin önemli bir bölümünü onlara ayırıyoruz, onlara bir şey olacak diye endişeleniyoruz. Tutsak olmuşuz, ama bunu kendimize itiraf edemiyoruz. Bir tarafımız ise içten içe özgürlük istiyor. Kafamıza göre yaşamak istiyoruz. Anarşi istiyoruz! Sonuçta biz “dünyanın şarkı söyleyip dans eden pislikleri”yiz. Pisliğimizi yaşamak istiyoruz. Sabunlardan bıktık artık! Dövüş Kulübü’nün felsefesi tam da bu. Kahramanımızın yaşadığı hayattan bıkmışlığı öyle bir düzeye ulaşıyor ki kendine bir hayali arkadaş yaratıyor. Bir dövüş kulübü kuruyorlar. Bu kulüp daha sonra bir kaos örgütüne dönüşüyor. Şehirdeki çeşitli yapılara saldırarak bir kaos ortamı oluşturmayı hedefliyorlar. Örgüt zamanla ABD’nin dört bir yanında şubeler açıyor ve çok yoğun katılım buluyor. İnsanlar içlerindeki pisliği dışarı vurmaktan son derece mutlular. Kargaşa tüm ülkeyi sarıyor. Ölmez 2 İnsanın içindeki acı çekme ve çektirme isteğinin yadsınamayacağı fikrine tamamen katılıyorum. Örnek vermek gerekirse en çok satan oyunların önemli bir bölümünün şiddet içermesi insanın, içindeki şiddet arzusunu plastik bir dünyada tatmin etmeye çalışmasından başka bir şey değil. Roma’da arenalarda bir gladyatörün kafası kesilince veya bir başkasının ağzına kılıç sokulunca heyecanla bağıran binlerce insan ve o günleri anlatıp izlenme rekorları kıran filmler ve diziler de durumu gözler önüne seriyor. İlkokuldayken kampçılık adında bir oyun oynardık. Okulun biraz yukarısında toprak bir futbol sahası vardı. Sahanın her iki ucuna iki ayrı kamp kurmuştuk. Etraftan sopalar toplayıp depolar, birbirimizin kampına baskın yapardık. Birbirimize sopalarla vurmaktan, taş atmaktan hiç çekinmezdik. Bir gün bir “meydan savaşı” sırasında karşı takımdan –günlük hayatta yakın arkadaşım ve aile dostum olan- bir kızın suratına kum atmıştım. Ağlayarak gidip öğretmene şikâyet etmişti. O gün kampçılık yasaklandı. Bu, otoritenin bizim şiddet eğilimimizi kontrol altına almaya yönelik ilk çabalarındandı. Çocukluğumuz hep böyle geçmedi mi zaten? O zamanlar şiddete olan merakımızı hatırlayın. En ufacık sebepten kavga çıkarırdık. Karınca görünce ezerdik. Kuş görünce sopayla kovalardık. Zamanla eğitildik ve özümüzden uzaklaştırıldık. Şiddetin şeklini değiştirdik. Fiziksel şiddet, vahşi rekabete dönüştü. Birinin yüzüne yumruk atmak, yerini birini iş dünyasında geçmeye bıraktı. Kampçılık oyunları, global şirket savaşlarına dönüştü. Şiddetin bu yeni formu başlangıçta insancıl gözükse de doğal değildi. Umutsuzluk ve uykusuzluk gibi sorunları beraberinde getirdi. Ölmez 3 Filmde “tarihin ortanca çocukları” olduğumuzdan, hiçbir hedefimiz olmadığından, buhran yaşamadığımızdan bahsediyor. Bu fikre katılmıyorum. Sınır tanımaz rekabet, gittikçe büyüyen çevre sorunları, her gün yenisi türeyen psikolojik sorunlar düşünüldüğünde bizim tarihin gözündeki yerimiz önemsiz olacağa benzemiyor. Buzullar eriyor. Gerekli önlemler alınmazsa dünyanın önemli bir bölümü sular altında kalacak. Su kaynaklarımızı bu kadar hor kullanmaya devam edersek susuz kalacağız. Enerji kaynaklarımız tükeniyor, bu konuda alınması gereken çok büyük çaplı önlemler var. Dünyanın her yerinde halen daha şiddet, baskı, salgın hastalıklar, açlık hüküm sürüyor. Bunlarla mücadele etmek bir amaç değil de nedir? Dünya, tarihin hiçbir döneminde şu an değiştiği hızda değişmemişti. Bizler belirsizliğin egemen olduğu bir dönemin çocuklarıyız ve belirsizlik, ciddi bir felakettir. Sonuç olarak kendimize yapay bir düzen ve yapay bir insan imajı kurguladık. Bu kurgularımız bize şu anda büyük zarar veriyor. İşleri daha fazla karıştırmadan özümüze dönmeliyiz. Film bunu kast ediyor. Memed Edebiyat dünyasında onları okuyabildiğimiz için kendimizi şanslı hissetmemiz gereken onlarca yazar var. Franz Kafka, Stefan Zweig, Emile Zola bu isimlerden sadece birkaçı. Bu ustaların arasında bizim topraklarımızdan yetişmiş, aynı havayı kokladığımız öyle bir isim var ki, Türk Edebiyatının en başarılı eserlerinden birini ortaya koymuş, tam anlamıyla bir destan yaratmış. Yaşar Kemal’in İnce Memed’i hakkında ne dense az. Bu bağlamda unutmak zor, İnce Memed elime ilk geçtiğinde serin bir Haziran gecesi. Sevdikleri tarafından iyi kitaplar tavsiye edilme şansım yine nüksetmiş, İnce Memed önerilmiş tarafıma okumam için. “Adaş” olmamızdan mıdır nedir kanım çabucak ısınmış ve hemen bir tane edinip okumaya başlamışım. İnce Memed’in kapağını açıp kapamakla –yazarın başarısından olsa gerek- çok bir süre geçmiyor, kalınca bir kitap olmasına rağmen kime sorsam aynı gün içinde okudum cevabını alıyorum. En kötü durumda iki gün diyenler oluyor ki İnce Memed bunları fazlasıyla hakediyor. Eserin içine girdiğinizde sizi ilk olarak Çukurova karşılıyor. Yazar öyle bir anlatıyor ki çevreyi şaşırmamak mümkün değil. Yaşar Kemal’in Türkçeyi ne kadar ustaca kullandığının, betimleme yeteneğinin ne kadar güçlü olduğunun birer örnekleri bu cümleler. O sözlerini bitirdiğinde, Çukurova’nın her yanını, gizli köşelerini biliyormuş gibi hissetmemek elde değil. Çukurova’nın görkemli tanıtımından sonra asıl kahraman, baş kaldırma amacıyla doğmuş İnce Memed’le tanışıyoruz. İlk başlarda onun o kırılgan fiziğine, naif ruhuna, ilerleyen sayfalarda ise nasıl destanlaştığında soluksuz tanık oluyoruz. Eserde Memed’in köyünde, Değirmenoluk’ta karşılaştığımız her şey o kadar gerçekçi anlatılmış ki, Abdi Ağa’nın zulmünü biz de hissediyoruz iliklerimize dek. Annesi Döne’den başka hiç kimsesi olmayan Memed, Ağa’dan kaçarak komşu köye, Süleyman Emmi’ye sığınıyor ve olay akışı böyle başlıyor. Memed’in hayatındaki en büyük değişim ise şüphesiz kasabaya gitmek oluyor. Köy çitlerinin dışında bir dünyanın farkına varmak, o toprakların zulmedeninin, haksızlık yapanın olmaması Memed’in içine adeta “kurdu” düşürüveriyor. Bu sıralarda Memed’in sevdalısı Hatçe’nin de Abdi Ağa’nın yiğeniyle evlendirileceği haberi işin tuzu biberi oluyor ve gelişen olaylar sonucunda Memed bir anda kendini eşkıya olarak buluveriyor. Eşkıya kelimesine aldanmamak gerek, Memed hırsızlık yapmıyor, haksız yere can almıyor. Sıradan eşkıyalardan çok farklı biri o: Adaleti savunan, doğrunun peşinden giden birisi. Tüm bu süreç içerisinde Memed’e eşlik eden karakterlerin hepsi de çok başarılı. Deli Durdu, Topal Ali, Cabbar gibi yardımcı oyuncular hiçbir yapaylık barındırmıyor. Bunların dışında İnce Memed’e destan yakıştırması sadece yazınsal bir söylem değil. O coğrafyada yaşamadığımdan bizzat şahit olmak zor ama Yaşar Kemal İnce Memed’i yazdıktan sonra Memed’i dağlarda gördüğünü hatta onunla konuştuğunu iddia eden çok olmuş. Bu, İnce Memed’in nasıl halk hikayesi haline geldiğinin, yöre halkının ona nasıl sahip çıkıp benimsediğinin sarsıcı, bir o kadar da şaşırtıcı bir örneği. Destanların kitap haline getirilmesi tarihte var olan bir durum fakat bir kitabın bu şekilde destanlaştırılması çok sık görülen bir olay olmasa gerek. İnce Memed’in 4 cildi var. Hepsinde de düzene ayrı ayrı baş kaldırmış Memed. Halkı sömürenlere, eziyet edenlere hadlerini bildirmiş her seferinde de... Eserin yazarı Yaşar Kemal Türk Edebiyatının en önde gelenlerinden biri olarak aramızda ve eser vermeye devam ediyor. Sırf bu bile İnce Memed’in devamını beklemek için yeterli bir umut. Bir edebiyatsever olarak diğer edebiyatseverlere şiddetle tavsiye edebileceğim bir eser İnce Memed. Herkesin en az bir kere okuması gerekenlerden. HAYALCİNİN DÜNYASI Hayal kurmak ne güzel şey. İnsana en olmayacak isteklerini; en çılgın fikirlerini, dileklerini yaşatan bir kabiliyet. Kimi zaman birini sevdiklerine kavuşturan, kimi zaman içimizi mutlak bir cesaretle dolduran, kimi zaman da insanı en sevdiği müzik grubunun solisti yapan bitmek bilmez bir sihir kaynağı gibi hayal. Yazık ki bugün hayal kurmak her fırsatta kötüleniyor ve hayal kuran insanlar ezilip aşağılanarak yalnızca gerçeklerle yaşamaya teşvik ediliyor. Le Fabuleux Destin d’Amélie Poulain ya da Türkçe adıyla Amélie Poulain’in Masalsı Kaderi bugüne meydan okuyup hayalciliğe destek veren sayılı yapımlardan. Film ve kitapların çok büyük bir kısmının bilim-kurgu ve dram konularını işlemeye başladığı bu dönemlerde ara sıra açıp Amélie’nin masalsı hayatını izlemek bana çok büyük keyif veriyor. Hayalci yapısıyla öne çıkan Amélie’nin kendi gibi hayallerde kaybolmuş bir lunapark çalışanıyla tanışmasını ve tanışmadan birbirlerini âşık olmalarını konu alan film, rengârenk sahneleriyle her seferinde içimi ısıtıyor. Ayrıca bu filmi her izlediğimde aklıma aynı düşünceler geliyor: keşke herkes Amélie ve Nino gibi olabilse. İçinde yaşadığımız dünya ve bilhassa toplum, her şeyin maddiyat olduğuna inanmış durumda. Okullarda, işlenmeyi bekleyen gencecik zihinlere matematik formülleri; fizik, kimya, biyoloji gerçekleri ezberletiliyor. Sonra o zihinlerden icatlar yapmaları, yenilikçi düşünceler üretmeleri ve insanlığı ileri taşımaları bekleniyor. Oysa hayal kurmadan yenilik yapılamaz. Her icadın temelinde bir mucidin bir zamanlar kurduğu bir hayal vardır. Toplum ve insanlık olarak ileriye gitmenin en sağlam yolu hayal kurmaktan geçer. Toplumsal işlevinin yanında hayal kurmanın bir de bireysel işlevi vardır ki bir kere tadını alan için vazgeçilmez olur. Sevdiğine kavuşamayan kavuştuğunu hayal eder, okulunu bitirmek isteyen diplomayı aldığı günü düşler. Kimi vardır hayalleri geleceğine giden yol olarak kullanır, kimine göre de hayaller gerçeğin acımasızlığından korunmak için yapılmış kalkanlardır. Bazısı kendini okuduğu kitabın kahramanı ilan eder, bazısı televizyonda izlediği zaman yolcusuyla maceralara atılır. Amélie’de bunu çok sık görüyoruz mesela. Nino’nun gelmesini umarken her şeyi en ince detayına kadar düşünüyor. Nino’nun kapıyı yavaşça açmasını, mutfağa girerken kapıda asılı olan boncukları şıngırdatmasını ve Amélie’ye arkasından yavaşça sarılmasını. Yani hayaller aslında imkânsızın olmadığı uçsuz bucaksız bir dünya. Tabii ki, her şeyin olduğu gibi hayallerin de bir sınırı olmalı bana göre. Ünlü bir filozofun da dediği gibi: hayallere bağlanmak ve yaşamayı unutmak iyi değildir. Hayat her zaman güllük gülistanlık olmuyor maalesef. Bazı anlar geliyor yaşamayı istemiyor insan. Herkese, her şeye küsüyor. Böyle anlarda hayallere sığınmak bir noktaya kadar iyi olabilir belki ama aşırıya kaçarsak gerçeklerden kopabiliriz ve insan yaşamak için var. Ne kadar canımız acısa da bazen kaçıp hayallere sığınmadan o acıyla yüzleşmemiz gerekir ki büyüyebilelim. Yüzleşelim ki zamanı geldiğinde daha büyük acılarla, öfkelerle başa çıkabilelim. Yani her güzel şeyin olduğu gibi hayallerin de fazlası insanın karnını ağrıtıp hasta edebilir. O yüzden insan kendi sınırını bilip ona göre hayal kurmalı. Demem o ki, hayal kurduğu an insanın özel anlarından biri ve hayal kurulmadan geçen bir ömür, ömür değil bana göre. Yazık ki yaşadığımız zaman ve mekân hayalleri düşman edinmiş ve hatta onlardan korkan kimselerle dolu. Ayrıca yaşadığımız hayatlar da sürekli bir şeylerin peşinde koştuğumuz, hiç durmadan çalıştığımız, bazen değil hayal kurmaya yemek yemeye bile vakit bulamadığımız hayatlar. Yine de bazen canınız sıkıldığında, kızdığınızda, yalnız kaldığınızda ya da en basitinden otobüste giderken hayal kurun. Kocaman, zorlu hayallerden bahsetmiyorum. Akşam yiyeceğiniz yemeği, öbür hafta göreceğiniz arkadaşınızı, mezuniyette giyeceğiniz elbiseyi ya da sevgilinizden duymak istediğiniz güzel sözleri düşleyebilirsiniz. Yeter ki düşünün ve düşleyin, çünkü insan hayal ettikçe var. DÜŞÜNÜYORUM O HALDE VARIM Her zaman var olmayan toplumları hayal etmeyi sevmişimdir. Sadece ideal toplumlardan bahsetmiyorum; ideal olmayan, adaletin olmadığı, baskıcı toplumları hayal etmekten de hoşlanırım. Zaten herhangi bir ütopya ya da distopya romanı okumaktan veya filmi seyretmekten ve anlatılan toplumu kendi yaşadığım toplumla karşılaştırmaktan çok zevk almışımdır hep. Bana göre bir toplum giderek zamanla ütopyaya dönüşemez ama distopyaya dönüşebilir, çünkü insanlar her zaman kötüyü yapmaya eğilimlidirler, ama tabii ki ütopyalar her zaman tercih edilir. Kim bir ütopyada yaşamayı tercih etmez ki? Üç sene önce okuduğum Ray Bradbury’ nin Fahrenheit 451‘ i ise bir ütopyayı değil, distopyayı anlatıyor. Romanı okuduktan sonra olayları kafamda daha iyi canlandırabilmek için François Truffaut’nun bilim kurgu filmi olarak adlandırdığı ve yönettiği Fahrenheit 451’ i de izledim. Açıkçası eski yapım filmleri çok sevdiğim için kitabına göre filmden daha fazla zevk aldım. Film bir yana, kitabı okumaya başladığımda sıkılır mıyım diye düşünmedim değil, çünkü genellikle böyle kitapların sıkıcı olduğu kanısına lisede edebiyat öğretmenim bize George Orwell’ın 1984’ ünü okutunca varmıştım. Aşırı bunaltıcı bir kitaptı, belki de zorla okutulduğu için… Fahrenheit 451’i okurken iki kitabın ortak özellikleri dikkatimi çekti; 1984’te de olduğu gibi ikisinde de toplumu kontrol eden ve baskı altında tutup kendi istediğini yaptıran bir devlet yoluyla bilginin kafes altında tutulması söz konusu. Fahrenheit 451’in en hoşuma giden özelliği 1984 gibi aşırı detaylara yer vermemesi ve olayları hızlı anlatımıyla sürükleyici olması. Genel olarak distopyalardaki en önemli unsur bilgeliğin bastırılması ve yaşamın güzelliklerini öğrenmenin veya öğretmenin yasak olmasıdır. Fahrenheit 451’ de de tam böyle bir durum var; kitaplara düşmanlık. Hiç şüphesiz kitaplar bilginin ve bilgeliğin kaynağıdır, onları yasaklamak insanların düşünce gücünü baltalar ve yaratıcılığını söndürür. Ne yazık ki, tarih totaliter yönetimlerin bilgiye erişimi engelleme konusundaki becerisine ilişkin örneklerle dolu. Orta Çağ çok tipik bir örnek olabilir buna. Gırnata’da Engizisyon Mahkemesi'nin kararıyla bir milyon cilt kitabın yakıldığını, Kardinal Ximenes’in seksen bin el yazması eseri yakarak yok ettiğini bir yerde okumuştum. Yanılmıyorsam Gülün Adı filminde de bu konu işleniyordu. Bireysel özgürlüklere izin verilmeyen bu tür yönetim biçimlerinde, halkın bilgiye erişimine izin verilmesi durumunda yöneticilerini ve yaşadığı toplumun mekanizmalarını değerlendireceği ve sonuçta yönetme arzusuna sahip olacağı korkusu hakimdir. O halde insanın gözü açılmamalıdır. Demokratik ilkelere düşmanlık besleyen, baskı ve otoriteye dayalı bu rejimlerde, bireyin bilgi edinme özgürlüğünün kendi işlevsizliklerini ve buna bağlı olarak halkın sosyal işlevsizliğini ortaya çıkaracağından da korkulur. Bilginin çok büyük bir silah ve tehdit unsuru olarak algılanması da bu nedenle boşa değildir. Eğitim ile sosyal ve ekonomik gelişime hizmet eden, değişik etnik kökenleri bir millet çatısı altında birleştiren daima bilgi olmuştur. İster yeni teknoloji ve ideolojilere bağlı devrimsel nitelikli toplumsal değişikliklerin yaşama geçirilmesi olsun, ister tam tersine ulusal ve geleneksel kültürün korunması olsun, bu çabaların tümü bilginin aktarımı ekseninde buluşur. Fahrenheit 451’de okuma ve sorgulama hakları kadar kültürel özellikleri ve toplumun diğer bireyleriyle iletişimleri de ellerinden alınmış yalnız ve yabancılaşmış bireyler var. Bilgi kaynaklarının olmadığı ya da engellendiği bir toplumda yaşadığımı düşünemiyorum ben. Bu yüzden Fahrenheit 451, kitapsız bir toplumda yaşamanın ne kadar zor bir durum olduğunu ve okumanın yararlarını bizlere hatırlatan bir roman. Kitaba genel yaklaşımımdan sonra biraz da anlatılan hikayeye gelelim. Olaylar Amerika’da geçiyor ama sanki bu gelecekteki bir Amerika toplumu, 2050-2070 yılları gibi. Açıkçası yazarın niye geleceği zaman olarak seçtiğini bilmiyorum ama bence kitabı 1950’lerde yazdığı düşünülürse Bradbury, günümüz insanının ve onları yönetenlerin geldikleri ve izleyen yıllarda gelecekleri noktayı çok önceden tahmin etmiş ve planlı olarak bunu kurgulamış. Ya da giderek daha az kitap okunacağı hipotezinden hareketle gelecekteki dünyada bu bilgi kaynaklarına düşmanlık besleneceğini düşüncesi üzerinden fantastik bir kurgu oluşturmuş. Eğer böyleyse, romanın içeriği yazıldığı zamandan daha çok anlam taşıyor günümüzde. Konumuza dönersek, düşünmenin, sorgulamanın, dolayısıyla kitap bulundurmanın, okumanın ve yazmanın yasak olduğu bir yer olmuş Amerika. Burada nesne olarak kitaplara değil de kitapların içeriğine karşı önlem alınmıştır. (“İhtiyacın olan kitaplar değil, bir zamanlar kitapların içinde olan bazı şeyler… Hayır, hayır, aradığın şeyler kesinlikle kitaplar değil… Onların içinde kesinlikle sihirli bir şey yok. Sihir sadece onların söylediklerinde.”). Başkahraman Guy Montag ise kitap bulundurulduğundan şüphelenilen ya da bulundurulduğu ihbar edilen evlerdeki kitapları yakan bir itfaiyeci. Bu arada, yazarın, işi yangın söndürmek olan itfaiyecilere tam tersi olan bir işi, yani ateşe verme işini uygun görmesi bana çok zekice ve anlamlı geldi. (-İtfaiyecilerin uzun zaman önce kitapları yakmadığı ve ateşleri söndürdüğü doğru mu?-”Ateşi söndürmek” mi? Kim söyledi bunu sana?-Yaktığın kitapları hiç okumadın mı?). Gerçi Ray Bradbury bu işi çok mantıklı bir temele oturtmayı başarmış. Öyle ki, binalar yanmaz kılıflarla kaplı oldukları için evler yangın tehlikesi yaşamamaktadır. Öte yandan, romana adını veren Fahrenheit 451 kağıdın, yani bilginin ateş olmadan tutuştuğu sıcaklıktır. Bana göre ‘çeşitli algı stratejilerinin yardımıyla hazırlananlar üzerinde düşünmek’ ile ‘etki ya da baskı altında kalmadan kendi kendine düşünmek’ ve ‘kendisi için düşünmek’ arasındaki fark da romanda yazarın eleştirdiği ve dikkatimizi çekmek istediği noktalardan. Öyle ki romanın insanları yalnızca birici düşünme türünü benimsemişler. Hiçbir değer yargısı olmayan, televizyona ve ondan gelecek güdümlü bilgiye bağımlı insanlar bunlar. Bana göre romanda düğüm, komşu Clarisse’in yönelttiği sorularla özellikle de “Yaktığın kitaplardan hiçbirisini okudun mu?”sorusuyla Montag’ın kafasını karıştırdığı bölüm. Sonrasında Montag işini sorgulamaya, aksatmaya başlar ve giderek yanlış bulur. Kitapları çalıp okuması tam bir aydınlanma olur onun için. Bu arada eski düşüncelerini de anımsamaya ve düşünmeye başlar. Tüm yaşamını değiştiren Clarisse’nin on yedi yaşında bir genç olması da bana oldukça anlamlı geldi. Acaba gençlerin; gözü karalık, doğru bildiğini coşkuyla sonuna kadar savunma, başkalarının ne düşündüğünü kafasına takmama, yaşama kök salmış oldukları için rahatsızlık yaratabilecek yenilik ve değişikliklere cesaret edemeyen yetişkinlerden farklı olma gibi özellikleri vurgulanmak istenmiş olabilir mi? İlerleyen sayfalarda Montag’ın durumunun iyice zorlaştığını görüyoruz. Eşinin ihbarı üzere kaçmak, daha önceden evi basılıp kitapları yakıldığı için kaçan Clarisse’in yanına ulaşmaya çalışmak zorunda kalacaktır. Kitabın bu bölümlerinde en çok dikkatimi çeken iki nokta oldu. Bunlardan ilki, televizyonlarda Montag’ın öldürülüşüne ilişkin görüntüler gösterilmesidir. Devleti yönetenler onun kaçışını manipüle ederek, yine kendi mesajlarını verdiler. İkincisi ise Clarisse’in de içinde yer aldığı grubun kitapların içerdiği bilgileri sonsuza dek yaşatmak ve bu içeriklerin kuşaktan kuşağa aktarılmalarını sağlamak için başvurduğu yöntemdir. Herkes bir kitabı ezberleyip bir grup üyesine anlatmakta, böylece, koruduğu bilginin aktarımını da sağlayarak görevi o kişiye devretmektedir. “Bir kitabın yakılması, bir düşünce uğruna hapse atılmak her zaman cahil bir kuşağın çağın dahilerine ödediği vergi oldu.” demiş Voltaire. Söz edilen cehaleti romanda eski bir öğretmen olan Faber şöyle anlatıyor: ” kitaplar bize ne tür eşekler ve aptallar olduğumuzu hatırlatmak içindir. Tören alayı büyük bir gürültü içinde caddede ilerlerken, Sezar’ın kulağına ‘unutma Sezar sen de ölümlüsün.’ Diyen pretoryen muhafızlardır. Çoğumuz dünyayı dolaşıp herkesle tanışamayız, bütün şehirleri göremeyiz. Bunun için zamanımız, paramız ve bu kadar çok arkadaşımız yoktur. Aradığın şeyler, Montag, dünyada, fakat vasat bir insan için onların yüzde doksan dokuzunu görmenin yolu kitaplardan geçer.” Kültürel öğelerin yitimi, yozlaşma, kitlelerin kontrollü, tek yanlı ve yanlış bilgilendirmelerle pasifleştirilip gerçeklerden koparılma, yargı mekanizmalarının işlevsizleştirilmesi, düşünmeyen sadece tüketen, tüm değerlerini yitirmiş, yapmış olmak için bazı işleri yapan, kitlesel iletişim araçlarının esiri olmuş, yalnızlık ve yabancılaşmanın pençesindeki modern dünya insanının çaresizliği; günümüzde pek çok ülkeyi bu özelliklerin bir kaçı ile tanımlayabileceğimizi söylemem umarım yanlış olmaz. Sizce de gelinen nokta bu değil mi? KAYNAKÇA: Bradbury, R. Fahrenheit 451. İstanbul: İthaki Yayınları, 2012. Alara Şeneri İzel Beliz TAYLANKÜRTAJ YASAĞIKürtaj yasağı,birkaç gündür bir çoğumuzun işittiği kimilerimizin umursamadığı kimilerimizin ise tepki gösterdiği o kritik konu.Galiba ben de o tepki gösteren taraftayım.Üstelik bu sefer şaşkın bir tepkim vardı.Çünkü,çoğu zaman kadın olmanın Türkiye’de ya da daha geniş olarak Orta Doğu gibi gelişmekte ya da gelişmemiş toplumlarda zor olduğunu düşünürdüm.Polonya’nın yani bir Avrupaülkesinin böyle bir haber ile gündeme gelmesine oldukça şaşırdım.Devletlerin,her konuda kendilerini yetkili olarak görmelerini bir kenara bırakırsak,kürtaj gibi oldukça öznel bir konunun bu denli rahat ve ortak karar verme mekanizmaları tarafından konuşulmasına tahammül edemiyorum.Daha önce aynı konunun Türkiye’de gündeme gelmesi de galiba tepkimin daha da güçlü olmasının sebeplerinden bir tanesi.21.yüzyılda birçok anlamda üstün bir gelişme gösteren insanoğlu hâla cinsiyet ayrımı yapabilecek bir düzen içerisindeyaşıyor maalesef.Kürtaj,kişinin kendisinin karar verebileceği oldukça bireyselbir eylemken,bugün neredeyse büyük bir çoğunluğu erkeklerden oluşan hükümetler nasıl olur da bu konu hakkında pervasızca karar verme yetkilerinikendilerinde bulabilirler.Anlaşılan o ki ilkel düşünce yapısından henüz Avrupada kurtulamamıŞ.Birçok konuda katı kriterlere sahip olan AB’nin ise böylesine bir konunun meclis gündeminde konuşulmasına dahi tepki göstermemesi de oldukça ironik bir durum.Aslında tüm bunların sebepleri oldukça açık;hâla erkek hegomanyası tarafından yönetilen tüm ülkelerde ya da daha iyi bir ifade ile yalnızca ülkeler dedeğil erkek otoritesiyle yönetilen tüm kurumlarda kadın-erkek eşitliği ne yazıkki göstermelik bir ibare olmaktan öteye geçemiyor.Birçok kez dile getirilmiş olmasına rağmen,bu ve bunun gibi hayati derecede önem taşıyan olaylarda yalnızca soyut bir kavram olarak kalıyor.Kadınlar kendilerini birçok alanda ispatlamış olmalarına rağmen etki alanları ne yazık ki oldukça sınırlı.Kürtaj gibibir konunun yalnızca bizi ilgilendirdiğini ve bizim üzerinde tasarruf yetkisine sahip olduğumuz bir konu olduğunu hâla erkek otoritelerine kabul ettirememiş olmamız da aslında cinsiyet eşitliğinin geçerli olmadığının bir kanıtı.Demek ki erkekler hâla kendilerini bizimle ilgili olan konularda yetkili olarak görüyorlar ya da demek ki bizi karar verebilecek kudrete sahip mekanizmalar olarak görmüyorlar.Her iki durum da oldukça can sıkıcı ve ciddi.Bu gibi durumlar karşısında hayıflanıp sessizce üzülmekten çok daha neler yapabiliriz ki bu düzeni değiştirebiliriz gibi düşüncelere boğuluyorum çoğu zaman.Çünkü,artık sessiz kalarak yeterince vakit kaybettiğimizi düşünüyorum.Nitekim,bu düşüncelere boğulan yalnızca ben de değilmişim.Polonya’daki o çok özel olan kadınlar da benim gibi düşünmekle kalmayıp bunu eyleme dökerek aslında çok büyük bir şeyi başardılar.Kendi bedenleri üzerinde onlara fikri sorulmadan yapılmış bu anlamsız karara birlik olup karşı çıkarak,varlıklarını göstererek meydan okudular.Bu ilk pasif bir direniş olarak başladıysa da kısa bir süre içerisinde birçok kadının katıldığı kocaman bir çembere dönüştü.Ve o güzel yürekli kadınlar seslerini tüm dünya basınına duyurmaya başardılar.Bu öyle de güzel oldu ki,belki de eşitsizliğe maruz kalan birçok kadın için de birer umut ışığı oldu.Dünyanın başka yerlerinde bir büyük grup kadının seslerini duyurarak ve teslim olmayarak kendi bedenleri üzerindeki sınırlamalara karşı olduklarını görmek eminim ki birçok kadının yaşamında büyük değişikliklere sebep olacaktır.Diliyorum ki,kendi bedeni ve ruhu üzerinde verilen kararlara kendi iradesiyle direnç gösteren bu kadınlar yalnızca Polonya ile sınırlı kalmaz.’Kürtaj yasağı’ diye kolayca telaffuz edilen fakat birçok kadın için belki de yaşamlarının en zor dönemlerine mal olan bu karar dilerim ki erkek hegomanya otoriteleri için yeterince anlaşılır bir hâl almıştır.Kadınların özgürlüğünü kısıtlamak isteyen tümerkek otoriteleri için bu tepkinin olası bir tepki olması dileğimle.ŞAH MAT Savaşta kazanan taraf yoktur, sadece daha az kaybeden ya da daha çok kaybeden taraf vardır. Çünkü savaşın kimseye bir kazancı veya faydası yoktur, yalnızca kayıptır savaş. Can kaybı, mal kaybı; hatta değer kaybı ve insanlık kaybıdır savaş. Akılcı bir tercih değildir kısacası. Bir ordunun başka bir orduyla muharebesi; meydan savaşlarından dünya savaşlarına, soykırımlardan soğuk savaşlara sayısız anlamsızlıkların, sayısız adaletsizliklerin ve de sayısız acının yuvasıdır savaşlar. Bir ülkenin yıkımından da bir ailenin ölümünden de savaşlar sorumlu olabilir, bir bıçak kadar keskin ve sinsi ve bir çekiç kadar da güçlü ve yıkıcıdır savaşlar. Peki neden bunca yıkıma sebebiyet veren bir olgunun peşinden arkaya bakmaksızın, göz kırmaksızın gidiyoruz? Neden dünyanın bir köşesinde şuan bir savaş gerçekleşiyor? İnsanlığın seneler ve yüzyıllardan beri süregelen bu makus talihini yenemiyoruz. 21. Yüzyıldayız ve dünyada hâlâ savaş hüküm sürüyor, buna karşın birçok insan savaşın anlamsızlığının farkına varmış durumda. Bunun en büyük nedeni ise herkesin benliğinin derinlerinde bir savaşın acısını çekiyor olması; belki kaybedilmiş bir aile üyesi, belki de sadece savaşta hayatını kaybetmiş milyonlarca insanın sayısının dahi bilinmemesinden duyulan derin bir yara veya sadece hayatın adaletsizliğinin surata bir tokat gibi çarpması dahi savaşı desteklememek için bir neden olabilir. Orduların boş bir arazide birbirlerini silahlar ve öfke ile öldürmesinin kime ne gibi bir fayda sağlaması gerekiyor, üstelik o gencecik insanların orada bulunmak için hiçbir sebebi yokken başkalarının isteklerine boyun eğip hayatlarını feda etmelerini kim açıklayabilir? Ya da milletlerin soykırımından ne gibi bir çıkar elde edilebilir? Veyahut bir şehrin bombalanması ve masum hayatların beton ve vahşet yığınlarının arasında yitip gitmesine ne demeli? Geniş bir çerçeveden bakınca savaş olgusunun aslında ne kadar gereksiz ve adaletsiz olduğunun farkına varıyorum… Peki tüm bu acının sorumlusu kim? Elbette ki cevap şahlar ve vezirler. Devlet büyükleri, para babaları, derin devlet, gizli örgütler, tarikatlar… Kısacası elinde siyasi, dini, ekonomik veya herhangi bir tür güç bulunduran, bu gücü çeşitli hile ve manipülasyonlar ile eline geçirmeyi başarabilmiş kötü niyetli insanlar, güçlü kişilikler milletleri peşinden sürükleyebilir veya orduları istekleri doğrultusunda yönetebilirler. Kişisel menfaatlerini ülkenin iyiliğinin üstünde tutan bir liderin gücünü sorgulayabilecek kim çıkabilir ki? Ayrıca bu tarz liderlerin amacı ülkenin refah seviyesinden çok kendilerinin rahatlık seviyesidir. Bu nedenle önemli kararlar alırlarken kendi çıkarları doğrultusunda hareket ederler ve böyle insanlara bir ülkenin geleceğini emanet etmek düpedüz saçmalıktır. Aynı zamanda tarikat liderlerini veya gizli örgütlerin başkanlarını düşünecek olursak bu insanlar peşlerinden sayısız insanı sürükleyebilecek güçte olup bu insanları menfaatleri doğrultusunda yönetme eğilimi içerisindedirler. Bu da birtakım istenmeyen sonuçlar yaratabilir elbette, haberlerde gördüğümüz gibi. Yakınmayı seven bir insan olmamışımdır hiç. İçinde bulunduğum durumu ya kabul ederim ya da şikayetçiysem eğer bu konuda bir şeyler yapmaya çabalarım genelde. Ancak son zamanlarda herkesin aklında dönüp duran düşüncelerden ben de muzdaribim. Ülkemizde ve çevremizde sürekli bir savaş oluyor, sürekli insanlar ölüyor ve sürekli olan bu can ve mal kayıplarına artık o kadar kayıtsız olduk ki günümüzün bir parçası olmuş durumda ölümler. Yalnızca ölümler değil; yolsuzluklar, yalanlar ve daha nice kuvvetler tarafından bir o yana bir bu yana çekiştiriliyoruz ve değersiz benliğimizin çeşitli manipülasyonlarla daha da değersizleştirilmesine göz yumuyoruz. Savaşlara göz yumuyoruz, can kayıplarına göz yumuyoruz ve dahası gözlerimizi tamamen kapatıp kendimizi hala iyi durumda olduğumuz yalanıyla kandırıp avutuyoruz. Daha birkaç sene öncesiyle kıyaslayacak olursak dahi ülkemizin parçalanmasının ve Ortadoğu başta olmak üzere durmak bilmeyen savaşların ve katliamların gün geçtikçe ivmelenerek arttığını gözlemleyebiliriz. Yakınmaktan hoşlanmadığımı söylemiştim, ancak en umutlu insanların bile umudunu yitirdiği şu dönemlerde ben şansımız olduğuna hâlâ inanıyorum ve şah mat diyebileceğimiz o günün geleceğiyle büyüyorum. İLAYDA ŞENYÜZ KAYNAKÇA P. P. (1937). Guernica [Tablo]. Museo Reina Sofia, Madrid, İspanya. Bİ ZE YANSİTİLAN KADİN ve ERKEK İ Lİ ŞKİ LERİ Son izlediğim bir film ya da dizi ile ilgili olmasa da beyaz perde ve dizi tarihinde filmin veya dizinin türü gözetmeksizin hemen hemen her filmde veya dizide kadın ve erkek ilişkisine değinilmiştir. Peki filmlerde bu konsept nasıl işleniyor ? Bir filmde ana karakter kadın ya da erkek olsun fark gözetmeksizin her zaman karşı cinsteki karakter ile bir romantik ilişki içerisindedir; içerisinde olmuştur ya da içerisinde olmaya çalışmaktadır. Peki bu durumun toplumdaki yansımaları nelerdir? Öncelikle çokça dizi veya film izleyen Türk milleti ve Türk milletinin gelmekte olan yeni nesli, kadın erkek ilişkisinin romantizme indirgenmiş halinde başka bir hal görmediği için, karşı cinsle tanıştığı andan itibaren bir romantizm arayışına girer. Bu romantizm arayışı küçük yaştan itibaren başladığı için başka bir çeşidini öğrenemez ve bu ilişki iki cins içinde sağlıksız bir hal alır. Bu durumun en büyük sorumlusu Türk sinema ve dizi dünyasıdır. Son beş yıldır Türk sineması ve televizyonuna bakılınca görülen şey sadece romantik-komedilerdir. Oysaki yurt dışında çekilen film ve diziler; fantastik(Taht Oyunları), gizem(Sherlock), tarihi(Vikings) gibi konuları ele alır ve gerçekten insana kadın-erkek ilişkisini indirmekten çok yeni öğeler katar. Bu durumun doğruluğunu görmek için tarih kategorisine giren iki diziye bakalım. Vikings “History” kanalının çıkardığı, konusunun Vikinglerin Mete Han’ı diyebileceğimiz Ragnar Lothbrok’un hayatını anlatmaktadır. Dizide ana karakterimizin köyde çiftçilik yaparken olaylar sırasında nasıl Vikinglerin kralı olduğu anlatılıyor. Türkiye’de ise tarih dizisi denilince akla büyük ihtimalle “Muhteşem Yüzyıl” geliyordur. Dizinin konusu Kanuni Sultan Süleyman’ın hayatı olarak gösteriliyor. Diziye göre Kanuni Sultan Süleyman sadece bir kere sefere çıkıyor ve tüm hayatını haremde geçiriyor. Aslında kendisi 46 yıllık saltanatı süresince 10 yıldan fazla süresini seferde geçirmiştir.1 Dizinin bu şekilde gelişmesinin nedeni büyük ihtimalle bizde film ve dizi sektörüne yeteri kadar yatırım yapılmayıp, değer verilmemiş olsa da böyle bir hayatın bu şekilde indirgenmesi affedilmemeli ve taviz gösterilmemelidir. Yukarıda örneği verilen yapımlar bence insanlarda aşkın en önemli şey olduğu hissiyatını aşılamaktadır. Bu yüzdendir ki sıradan bir Türk gencinin konuşabileceği konular aşk ile sınırlıdır. Lise zamanlarımda okula köyden şehire, şehirden köye gittiğim için otobüste sürekli insanların istemeden de olsa konuşmalarını dinledim. Bu konuşmalar genellikle aşk temalıydı. Aşk insanların en temel içgüdülerinden biri olduğu için bu normaldir. Ancak bu konuşmalar aslen aşk ile alakalı konuşmalar değildi zira onları farklı zamanlarda farklı kişiler hakkında “kanka aşık oldum” tarzı konuşurken çok duydum. Bu onların suçu değil tabi ki, dizilerde ve filmlerde aşk dünyadaki en güzel şey olarak yansıtılıyor. Doğal olarak da onlar da dizi veya filmlerdeki gibi aşık olmak istiyorlar. Ancak bu durum çok yanlış yorumlanıyor. Dizilerdeki aşklara bakarsak genellikle ilk görüşte gerçekleşiyor. Benim fikrim ise aşkın zamanla elde edilen bir şey olduğudur. Erkek karakter hemen hemen her zaman yakışıklı, karizmatik ve akıllıdır. Kız ise her zaman güzel ve sevimlidir. Öncelikle bu durum gerçek hayatta her iki taraf için de karşılıksız kalacak beklentiler doğuruyor. Kızlar dizilerdeki kız karaktere benzemeye çalışıyor ve kendilerine ancak dizideki gibi bir erkeği yakıştırabiliyorlar. Erkekler de dizi karakterlerine benzemeye çalışıyor; o tarzda giyiniyor, saçını yapıyor ve konuşuyor. Bu durum herkesi etkiliyor ve herkes özgünlüğünden vazgeçiyor. Sonuç olarak aşk adına şiirler yazılmış, resimler yapılmış ve şarkılar bestelenmiş bir kavram ve insanın sevilme ihtiyacını karşılayan yegâne şeydir. Ancak bunun televizyonda ve beyazperdede isteyerek veya yanlışlıkla kötü yansıtılması kadın ve erkek ilişkilerini çok derinden bir şekilde etkilemektedir. Sevmek ve sevilmek kavramları insanların belki de en fazla değer verdiği iki kavramdır. Bana göre bu iki kavram bizi mantık ile birlikte diğer canlılardan ayıran en temel iki kavramdır ve bunların yanlış bir biçimde aktarılması insanın karşı cins ile ilişkisini zora sokmaktadır. 1 https://tr.wikipedia.org/wiki/I._S%C3%BCleyman Dersu Alyanak 1 Absürt Düzen Bir süre önce yeni tanıştığım bir arkadaşımla zaman geçirmek için etkinlik arıyorduk ve Bilkent konser salonunda “Oreknal” isimli Hollanda’lı bir modern müzik topluluğunun dinletisine rastladık. Gitmeye karar verdiğimiz sırada çalacakları müzik hakkında hiçbir fikrimiz yoktu ve araştırmaya karar verdim. Beklentilerim genel olarak modern klasik müzik gibi harmonik, gerek sakin, gerek hiddetli ama kendi içerisinde bir teması veya düzeni olan bir müzikti. Konserden yaklaşık üç saat önce aynı sanatçıdan birkaç parça dinledik ve beklentilerimizden çok uzak seslerle karşılaştık. Bir an kulak tırmalayıcı derecede tiz olan ve sürekli tekrarlayan sesler çıkaran klasik müzik aletleri sadece birkaç saniye içerisinde bu rahatsız edici duruma tamamen ters bir şekilde, neredeyse bir insanın nefes alışı kadar alçak, huzur dolu sesler çıkarıyordu. Bu durum kafamı karıştırsa ve bana o sırada tuhaf gelse bile yine de konsere gittik. Burada düzene olan bakış açımı değiştirmeme neden olan birkaç farklı olayla karşılaştım. 2 Düzen tanım olarak, nesnelerin bir sıraya, amaca göre sıralanma; bütünden öğeye ve öğeden bütüne veya öğeden öğeye yapılan ilişkilerdir. Genel olarak gündelik hayatımızda düzenli olduğuna kanaat getirdiğimiz şeylerin bize huzur verdiğini düşünüyorum. Fakat düzensiz, dağınık veya anlamsız olarak yargıladığımız, belki de bizi rahatsız eden birçok durum aslında göründüğünden çok daha tutarlı, sistemli olabilir. “Oreknal” benim için her yoğunlaştığımda, ilk bakışıma kıyasla çok daha uyumlu ve üzerine düşünülmüş bir deneyim haline geldi. Dinleti sırasında her çalınan parçanın ardından parçanın bestecileri sahneye çağırılıyor ve tebrik ediliyordu, bu da beni şunu düşünmeye itti: sanki o an doğaçlama olarak çalınmış gibi görünen bu dağınık ve rahatsız edici parçalar yıllar boyunca fazlasıyla emek ve yetenek gerektiren eğitimlerden geçmiş besteciler tarafından bin türlü çaba içerisinde yaratılmıştı. Normal bir klasik müzik eserinde maruz kaldığım ve alışık olduğum harmonik seslerin bana verdiği huzur ve bütünlük hissi çoğunlukla burada bulunmuyordu, bulunduğu anlarda bile normal hissettirmiyordu, ama bu absürt parçalar gerçekten işini bilen insanlar tarafından özenle tasarlanmıştı. Bu da demek oluyordu ki ben dinlediğim şeyleri doğru dinlemiyordum, dinlediğim sırada bir anlamın bana gelmesini ve uyumu beynimin filtresine sokmadan soğurmayı bekliyordum. Bu farkındalığa ulaştığım sırada bir kez daha absürtlüğün dalgasıyla sarsıldım. Hatırladığım kadarıyla konserdeki dördüncü parçaya gelinmişti ve parküsyonları çalan sanatçı dışındaki herkes sahneden kalktı ve kenardaki sandalyelere oturdu. Parküsyon sanatçısı teker teker bütün aletlerini toplamaya ve yeniden düzenlemeye başladı, bütün seyirciler salonda onu izlerken ve beklerken, o yaklaşık onbeş dakika boyunca toparlanmaya devam etti. Şimdiye kadar maruz kaldığım tuhaf performansın düzenli bir yapı olduğuna dair ulaştığım farkındalık beni bu uzun süren düzenlemenin performansın bir parçası olup olmadığını sorgulamaya itti ve sonra düşündüm. Eğer bu performansın bir parçası değil ise ve gerçekten bu absürtlüğü planlamadılar ise diğerlerini planladıklarını nereden bilecektim. Büyük ihtimalle çaldıkları müziğin içerisinde, eğer varsa bile, düzen veya düzensizliğin arasındaki farkı anlayacak kadar eğitimli kulaklarım yok ama bu benim sorgulama durumum için önemli bir gereklilik değil. Eğer planlanmamış olan bir tuhaflığı, planlanmış olanlar arasında ayırt edemiyorsam bunu elbet başka durumlarda da yapıyor olabilirim. Bu düşüncem sadece konser ile ilgili değil, hayatta düzenli olarak gördüğümüz şeylerin gerçekten düşünülmüş olduğunu nasıl bilebiliriz ki? Farkındalığımızın düzeni mi yoksa düzensizliği uyumlu algılamak için mi olduğundan nasıl emin olabiliriz? Bibliyografi: Sozluk.gov.tr. 2019. Oerknal. Time - Change - Rate (4th mvt. from "S-als Fußnote zu betrachten") by Anda Kryeziu. 29 March 2019. oerknal.org. 2019. Zehra BELDAĞ 21301315 TURK 102-56 Vedat YAZICI 26.02.2015 New York’un Sokaklarına Sinmiş Işıltılı Melodiler Buket Uzuner New York Seyir Defteri adlı kitabında New York’ta geçirdiği bir yılını anlatıyor. Tam bir “şehir romantiği” olan yazar, bütün gezdiği güzel yerleri en ince ayrıntısına kadar anlatıyor ve aynı zamanda New York’un insan manzaralarından da bahsediyor. Bazı şehirler üvey evlat gibidir, sizi üzmediği zamanlar onunla çok iyi geçinirsiniz ama size kötü bir şey yaşattığında bırakıp gitmek istersiniz. New York kesinlikle benim üvey evladım değil, ben de bir süreliğine orada kaldığımda, bana yaşattığı kötü anılar da oldu tabii ki ama hiçbir zaman onu bırakmak istemedim, evet belki aramızda kan bağı yok ama bu şehre âşık olmak için kan bağına gerek yok. New York, ışıl ışıl binalarının arasında sizin tarafınızdan keşfedilmeyi bekleyen notalar ve ezgiler saklayan bir yer gibi. Ben, New York’un verdiği ilhamla, keşfettiğim notalarımla oluşturduğum besteden çok memnunum. Hayatlarımızın mutlu ve akılda kalıcı bir şarkı olmasını isteriz. Her gittiğimiz ve gitmeye cesaret ettiğimiz yerlerden yeni ezgiler ve notalarla şarkımızı şekillendiririz. Çıktığımız sahnede şarkımızı söylerken, gerçekten sevdiğimiz bir şarkımız olmasını isteriz çünkü bütün yaşamımız ve hayallerimizi ezgilerin, notaların, sözlerin ve eslerin içine sıkıştırmışızdır. Her enstrümanın vuruşunda biriktirdiklerimiz dökülür sahneye; hayatımızın ritmini baterimizle çaldığımızda ellerimizi kan içinde bırakmaya değecek kadar çok ritimli ve hareketli bir eser ortaya çıkarmayı, senfonimiz bittiğinde ise sahnenin ışıl ışıl olmasını ve biriktirdiklerimizin konfeti gibi rengârenk patlamasını isteriz. Hayallerimiz için ne kadar çok hareket edersek orkestramıza o kadar enstrüman katarız, bunları gerçekleştirmek için hayallerimizi zamana bırakmamak da önemlidir çünkü eğer bırakırsak bundan 50 sene sonra ya hayallerimiz dururken artık piyanoyu çalabilecek kadar güçlü parmaklarımız ve mecalimiz kalmamıştır ya da elimize gitar alacak 1 enerjimiz vardır ama artık notalarımız bizi terk etmiştir. Tek bir şarkımız vardır ve onu bestelerken nota çizgilerinin arasına koyduğumuz hayallerimiz ve onları takip etme cesaretimiz onu daha iyi yapacaktır. Şarkılarımızı yazarken ve bestemizi yaparken her şey tamamen bizim elimizdedir, istediğimiz yeri istediğimiz notayla, istediğimiz vuruşla ve istediğimiz enstrümanla doldurabiliriz. Burada önemli olan müziğimizin sesinin neye benzeyeceğini seçmektir. Solo gitarla ve sakin tonlarla mı ya da çok sesli çok ritimli bir şarkıyla mı yoksa bir klasik müzik senfonisiyle mi eserimizi tamamlayacağımıza karar veririz. Şarkımızı yazarken ve şarkımız bizi anlatırken düet yapacağımız kişileri de biz seçeriz, önemli olan partnerimizin doğru ya da yanlış olması ya da sesinin güzel ya da kötü olması değildir; şarkı sizindir, notaları da onu söylerken kullanacağınız ses telleri de sizindir, parterinizin sesi içinizdeki müziği susturamaz. Önemli olan şarkıyı kimle yazmak ve tamamlamak istediğinizdir. Kalbinize ritim veren ve size şarkılar susarken şarkılar yazdıran insanla alkışları tatmaktır önemli olan. Nakaratlarınızın akılda kalıcı olması lazımdır çünkü ancak o zaman gerçek bir hayat yaşamışsınız demektir, şarkınız anlamsız sözlerden ve kötü ritimlerden oluşuyorsa siz “gitmeyi” tercih etmemizsiniz demektir. Her şehrin ezgisi, size verdiği ilham farklıdır. Eğer gerçekten çalmak istediğiniz güzel notalar varsa ama cesaretiniz olmadığı için onlara ulaşmaya çalışmıyorsanız, şansınızı denemiyorsanız, o zaman siz ne yapıyorsunuz? Şarkınızı söylerken kendinizden geçmiyorsanız, sahnede şarkınızın ritmiyle dans ederken nefesiniz kesilmiyorsa o şarkı değersizdir. Keşfedeceğiniz her köşe başında, başkalarından saklanmış sadece sizi bekleyen melodiler vardır, şarkınızı tamamlarken onu daha da heyecanlı ve akılda kalıcı yapacak melodiler… Eğer sadece belli yerlerde dolaşırsanız, sadece nakaratlardan ibaret olursunuz, o yüzden yeni müzikler keşfetmeye açık olmalısınız. Konserinizde yazacak pek fazla söz olmadığı için, sadece şarkıyı doldurmak için yazdığınız anlamsız nakaratlarla dolu bir şarkı mı söylemek istersiniz yoksa gerçekten yaşadıklarınız kokan hep hayal ettiğiniz ve korkmadan keşfettiğiniz notalarla süslediğiniz, en sevdiğiniz enstrümanları kullandığınız hatta sahnede coşkudan gitarınızı parçaladığınız bir şarkının parçası mı olmak istersiniz? New York herkesin kendine ait ezgilerini taşıyan ve onları başka kimse bulamasın diye onların etrafını gökdelenlerle kapayan, ışıl ışıl ve âşık olunası bir şehir. Times Square’de ritim artarken ve çok sesli müzikler varken, bir pazar günü Central Park’ta koşu yaparken ya da çimlerde kitap okurken, yavaşlayan ritimle sözlerinizi yazdıracak ilhamı bulabilirsiniz, Empire State’de, şehrin en yüksek noktalarından birinde, kuşbakışı manzaraya bakarken tizleşen sesinizle nefis melodiler çıkarabilirsiniz… Kaynakça -Uzuner, Buket. New York Seyir Defteri. 2000. Everest Yayınları. Anlam Yüklediğimiz Anlamsız Şeyler Dünyayı algılamaya başladığım ilk günden beri, ben de her insan gibi sevgi kavramıyla iç içeydim. Önce aileme karşı hissettiğim saf ve güçlü sevgiden sonra, arkadaşlığı ve arkadaş sevgisini keşfettim. Heyecanlı sevgi maratonumun son durağı ise sevginin aşk boyutuydu benim için. Farklı farklı insanları aynı sıfatın altında bağımsız şekillerde sevdim. Kendi adıma konuşmak gerekirse hissettiğim bu farklı duygular içinde en çok değer verdiğim, en üstün gördüğüm duygunun aşk olduğunu söyleyebilirim. İnsanın nefesini kesen, insanı olgunlaştıran ve birçok şey öğreten bu duyguya olan saygım çok büyük olduğundan, aşk kelimesinin gereksiz kullanımından bile rahatsız oluyorum desem yanlış olmaz. Herkes için bu duygu bu kadar uç olmayabilir ya da aşkı yetersiz bulabilir insanlar. Bence bunun başlıca iki sebebi vardır ve biri; herkesin aşk kavramına hak ettiği saygıyı göstermemesi, bu kelimenin samimiyetsizce ya da hissedilmeden iki dudağın arasından çıkmasıdır. İşte tam da bu yüzden insanlar, birbirlerinin sözlerini yeterli görmeyip daha fazlasına ihtiyaç duyarlar; evlilik gibi. Aşkla ilgili klişe sözlerin başında gelen “Aşk karın doyurmuyor” lafına kesinlikle katılmıyorum. Aşk kelimenin tam anlamıyla düşündüğümüzde karın doyurmuyor olabilir ve gerçekten de aşk her şeyin çözümü değildir. Fakat karın doyurmasa da; aşk öyle bir şeydir, bizi karşımızdaki insana öyle bir bağlar ki karnımız doymasa da açlığa katlanmamızı sağlayabilir. Bizi aşktan fazlasına, daha somut bir şeye mecbur burakan bir diğer şeyse, toplumumuzun yapısı, inanışları ve geçmişten gelen öğretileridir. Örneğin; müslüman bir ailede doğup büyümüş bir kadının, ortada meşru bir evlilik olmadan olmuş çocuğunu, ailesinin kabul etmesi pek de mümkün değildir bence. Evlilik öncesi birlikteliğin yanlış görülmesindense bahsetmek bile istemiyorum. En basit ve günlük hayatımda bile sürekli karşılaştığım bu örneklere baktığımda, çocuk sahibi olmak isteyen bir çift için gerçekten de evliliğin en kolay çıkış yolu olduğu bence gayet aşikar. Beni Wilhelm Genazino’yla tanıştıran Mutsuzluk Zamanlarında Mutluluk kitabı elime geçmeden önce de evlilik konusunda, toparlayamadığım düşüncelerimin olduğunu söyleyebilirim. Fakat bu kitabı okuduktan sonra kazandığım bakış açısını ve sağlamlaşan düşüncelerimi de kesinlikle inkar edemem. Kitapta geçen bir cümle gerçekten dikkatimi çekti. “aşk güçsüzlüğün başka bir adı zaten”Bu alıntıya katılıyorum. Aşk o kadar güçlü bir duygudur ki, hisseden kişiyi güçsüz kılar. Çok yoğun, çok yıkıcı ve yorucu olabilir bu duygu. Çok eşsiz olduğundan olsa gerek tabii ki bir gün bitmesi de mümkündür. Bazen bunu sebebi, kalbimizin başkası için atmaya başlaması, bazense aynı kişiye atmamasıdır. Peki sevgi bittiğinde geriye ne kalır? Bence kesinlikle iki insanı birbirine bağlamak için ihtiyacımız olan şey bir kağıt parçası üstüne attığımız imzalar değil de, kalbimizin sesidir. Peki sevginin bittiği bir durumda, formalite icabı sahip olunan evlilik cüzdanları birlikteliği devam ettirmek için yeterli midir? Birbirini seven iki insanın, özellikle de kadın tarafının, aile korkusundan ve ya evlenip boşanmış bir kadın olarak yaşama korkusundan, içinde olmak istemediği bir birlikteliği yürütmesi gerçekten doğru mudur? Bence kesinlikle değildir. Aşk duygusunu bu açılardan ele aldığımda gerçekten evlilik kavramını fazlasıyla gereksiz buluyorum. İki insan eğer birlikte olmak istiyor, bir ilişkiye başlayıp bir çift olmak istiyorsa bence bunu tek sebebi birbirlerine duydukları sevgi ve güven olmalıdır ve birlikteliği sonlandıracak tek şey yine sevginin bitmesi olmalıdır. Aşk bittiğinde geriye kalan hiçbir şey bence yeterince önemli değildir. Bu yüzden bence evlilik adı verilen saçma formalite, bir bağlılık yükümlülük olduğundan gereksizdir. Yüksel Yasemin Altıntaş 21300478 Turk102-2 Minyonlardan Almamız Gereken Bir Ders Var! Evet, 22 yaşındayım ve hâlâ Minyonları (Çılgın Hırsızları) izliyorum ve hatta Türkçe ödevimi onlar hakkında yapıyorum! Kabul edelim ki animasyon filmler her ne kadar çocuklar için yapılmış görünse de her yaştan insana hitap ederler ve yine her yaştan, her kesimden insanlara mesajlar verirler. Dikkatinizi yeteri kadar çekebildiysem lafı uzatmadan ve sizleri daha fazla meraklandırmadan konuya giriyorum. Bakalım neymiş benim minyonlardan çıkarttığım dersler? Çıkarılacak ilk ders, dünyanın neresinde olursanız olun insanların liderlere ve hiyerarşik yapılanmaya ihtiyacı vardır. Komünist toplumlarda bile bu ihtiyaç vardır. İnsanların ve hatta hayvanları nerede olurlarsa olsunlar hep bir lidere ihtiyaçları vardır aksi takdirde toplumsal kurallar belirlenip, uygulanamaz bu da toplumda kargaşanın oluşmasana sebep olur. İki, ezeli ve ebedi olan var mıdır sorusunun bir cevabı yoktur. Bu bir inanıştır, kimse kimseyi inanışı için yargılayamaz. Belki de bu inanış insanların akıl sağlıklarını korumak için buldukları bir çözümdür. Düşünsenize ebedi ve ezeli kavramlarına inanmayan biri nasıl minyonların, uzatın, galaksilerin oluşumunu, canlıların farklı formlarda oluşunu açıklayabilir? Evrim de bir yere kadar yardımcı olabilir sonuçta, öyle değil mi? Minyonca her ne kadar İspanyolca, İbranice, İngilizce ve Fransızca ağırlıklı olsa da Endonezya dili gibi uluslararası platformda pek bilinmeyen dillerden kelimler de taşımaktadır ve bu dillerin birçoğunu hatta hiç birini bilmeyen bireyler bile minyonları anlayabilmektedir. Nasıl mı? Jest ve mimikleri sayesinde, bu da demek oluyor ki bir şeyi söyleme şekliniz, çoğu zaman ne söylediğinizden önemlidir. Barış Manço’nun “Gibi Gibi” şarkısında da dediği gibi sözler ve mimikler birbirini tutmayabilir bu da karşımızdaki bireye vermek istediğimiz mesajın tam anlaşılmamasına sebep olur. Özet: Yüz yüze iletişim kurarken elinizdeki telefonu kapatıp cebinize koyun, karşınızdaki insana odaklanın. Böylece hem karşı tarafa net mesajlar verip sağlıklı bir iletişim kumuş olursunuz hem de karşı tarafın daha değerli hissetmesini sağlayıp ilişkinizi güçlendirirsiniz. Ders üç: sanılanın aksine evlenmemiş kişiler de iyi birer üvey baba, anne olabilirler. Bakınız Gru; kızları Edith, Margo, Agnes’i hayal kırıklığına uğratmamak için çok daha iyi bir insan olmaya gayret göstermektedir. Ailenin tanımı anne, baba ve çocuktan oluşa yapı olmamalıdır. Annesiz, babasız ve ya çocuksuz da aile olunabilir, bu durum o aileyi eksik ya da yarım yapmaz. Ayrıca aile olmak için kan bağına da gerek yoktur, gönül bağı kan bağından çok daha önemlidir. Sondan bir önceki maddemiz sizlerinde aşina olduğu “bak ablana”, “bak komşunun oğluna” temalı, bitmek bilmeyen yarıştırma ve karşılaştırma sorunsalı durumudur. Anne ve babalar farkında olmasalar da çocuklarını (olumlu ya da olumsuz) eleştirir ve devamlı bir başkasıyla karşılaştırırlar. Bu karşılaştırma Çılgın Hırsızlar 3’te Gru ve ikiz kardeşi arasında karşımıza çıkarken geleneksel Türk toplumunda karşımıza komşunun oğlu/kızı olarak çıkmaktadır ve çocukların kendine olan güvenini yerle bir etmektedir. “Bak Ayşe Teyzenin kızına…”, “bak Fatma Teyzenin oğluna…’, ‘ablan senin yaşındayken...’ , ‘ağabeyin gibi sıkı Yüksel Yasemin Altıntaş 21300478 Turk102-2 çalışsaydın şimdiye çoktan…’ , tarzında kurulan cümlelerin çocukları motive edip olumlu davranışları tetikleyeceği düşülse de aslında bu tarz yorumlar yapıcıdan çok yıkıcı sonuçlar doğurur. Çocuklar bu tür cümleleri duydukça yetersiz, başarısız ve ailelerini utandıran kişiler gibi hissederler. Bırakın kim ne yaparsa yapsın sizin bir tane çocuğunuz var. Her çocuğunuzdan bir tane var. Herkes tektir, özeldir ve farklıdır. Her yiğidin yoğurt yiyişi farklıdır diye boşuna dememiş atalarımız, vardır bir bildikleri, minyonları kale almıyorsanız en azından atalarınıza kulak verin. Gelelim en önemli maddeye çocuklarınıza asla ama asla yalan söylemeyin. Yalanın pembesi, mavisi, moru, turuncusu olmaz. Bir takım bilgileri onlarla paylaşmamayı seçebilirsiniz elbette buna diyecek lafım yok ama yalan söylemek, asla. Çocukların hayal gücünün büyüklere göre daha geniş olduğunu ve çocukların daha safça düşündükleri, hayaller kurdukları su götürmez bir gerçek ama bu onları üzmemek adına pembe yalanlar söylemeyi meşru kılmaz. Peki, nedir bu pembe yalanlar? Agnes’in tek boynuzlu atları gerçek sandığı sahneyi hatırladınız mı? Hani Gru’nun Agnes’e tek boynuzlu atın gerçek olmadığını anlatmaya çalışıp, Agnes’in gözlerine bakınca dayanamayıp lafı çevirdiği sahneyi hatırladınız mı? Agles’in tek boynuzlu bir at bulabilmek için dualar ettiği ve ormanda saatlerce beklediği zamanları? Elbette Minyonlar bir çocuk filmi olduğu ve bu tür filmler hep mutlu sonla bittiği için, Agnes tek boynuzlu atı yerine tek boynuzlu bembeyaz bir keçi buldu ve bu keçi onun tek boynuzlu atı oldu. Peki ya gerçek hayatta bu durum sizin başınıza gelseydi, o zaman ne yapardınız? Üzülmesin diye gerçek olmadığını söyleyemediğiniz kahramanların gerçek olmadığını öğrendiğinde çocuklarınızın yaşayacağı hayal kırıklığı ve güven sarsılmasını düşünebiliyor musunuz? Elbette hayır çünkü sizler için (çoğu ebeveynde olduğu gibi) çocuklarınızın o an ki mutluluğuna odaklanıp uzun vade sonuçlarını düşünmüyorsunuz. Aman ne olacak bir çikolata daha yesin dediğiniz çocuğunuz ileride diyabetik olup çikolatanın kokusuna bile hasret kalması durumundan bahsetmiyorum*. Diş perisini görmek için ya da onu getireceği hediyeleri alabilmek için süt dişlerini vaktinden önce sökmeye çalışa bir çocuktan bahsediyorum. Ormanda şirinleri ararken kaybolan, sonra da ‘belki de ben iyi bir çocuk değilimdir’ diye kendini suçlayan bir çocuktan bahsediyorum; süper kahraman olabileceğine inanıp ateşe, suya hükmetmeye çalışan, balkondan atlarsa uçabileceğine inanan, bu uğurda sizin inanmalarına izin verdiğiniz pembe yalanlar yüzünden hayatlarını tehlikeye ata çocuklardan bahsediyorum. Unutmayın ki gerçekler başlarda acıtsa da uzun vadede sevdiklerinizi korurlar. *Bu cümle ile küçükken çocuklara dur denilmemesi sonucunda uzun vadede oluşabilecek fiziksel ve davranışsal hasarları vurgulamak istedim. Örneğin her ağladığında susması için istediği yapılan bir çocuk, ağlayarak istediğini yapmayı öğrenir. Uzun vadede bu durum iletişim bozukluklarına yol açabilir. Kısacası çocuklarınızın anlık mutluluğunu bozmamak için yaptığınız bir takım davranışlar çocuğunuzun o an ki mutluluğunu bozmasa da uzun vadede çocuklarınızı mutsuz eder. Kaynakça: Coffin, P., & Balda, K. (2017, Ağustos 25). Çılgın Hırsızlar 3 (Minyonlar 3). Öznelliğin Öznesi Salt İnsan mıdır? Jean-Paul Sartre’ın özellikle kolektivist ideolojilerdeki öznellik kavramını ele aldığı konuşmaları topladığı kitabı “Öznellik Nedir?”, felsefi içeriğinin yanı sıra, farklı sosyoekonomik bağlamların sınırları içerisinde bazı kavramları farklı şekilde tanımlaması açısından ilginç bulduğum bir eserdir. Marksist yaklaşımların ve proletarya diktatörlüğü altındaki ekonomik üretimin öznelliği nasıl etkilediği hakkında uzunca bir önsözden sonra Sartre, bu eserinde diğer eserlerindekine benzer bir kavram analizine yer vermiş ve bu analizini edebiyat ve resim gibi çeşitli sanat dallarına genişletmiştir. Sartre’ın yaklaşımı, romanı Bulantı’daki gibidir; varoluşçuluk anlayışının temel noktalarından yola çıkarak Marksist anlayış altında öznelliğin ana hatlarını edebiyat üzerinden çizer konuşmalarında. Kitabı bitirdiğimde aklımda kalan soru, kitabın başlığı ile aynıydı: Öznellik nedir? Bu yazımda, Sartre’dan esinlenerek bu soruya bir cevap aramaya çalışacağım. Öznellik olgusunu dış hatlarıyla belirleyebilmek için öncellikle hangi şeylerin öznellik bilincine sahip olma potansiyeli olduğunu düşünerek başladım çünkü öznellikten yoksun şeyler, öznelliğin dış hatlarını hiç etkilemeyecekti ya da bu şeylerin öznellik olgusuna sahip şeyler üzerindeki etkileri yok denecek kadar az olacaktı. İlk bulgum, ancak ve ancak canlı olarak nitelendirilebilen bir şeyin öznelliğe sahip olabileceğiydi. Bir dağın ya da okyanusun öznellik bilincine sahip olması, bunların, öncelikle, bir bilince sahip olmasını gerektiriyordu ki bunlar düşünen varlık olmadıkları için bir bilince sahip olamazlardı. Eğer bilince sahip olmanın koşulu düşünebilme yetisi ise düşünemeyen canlıları, öznellik bilincine sahip olabilen şeylerin listesinden çıkartmam şarttı. Bir bakteri ya da sünger öznellik bilincine sahip olabilir miydi? Bunların ikisi de canlı olmasına rağmen düşünceden ve dolayısıyla bilince sahip olmaktan çok uzaktı. O hâlde artık diyebilirim ki merkezî sinir sistemine sahip herhangi bir canlı, içgüdüsel dürtülerle veya mantıksal çıkarımlarla düşünebilme ve karar verme yeteneğini varoluşundan kendisinde barındırıyor. Bu noktada, Sartre’ın “Varoluş özden önce gelir.” anlayışına benzer bir noktaya ulaştım. Ancak, “Düşünebilen canlı öznelliğini ortaya koyabilir.” anlayışını ortaya koymamdaki adımların ne kadar meşru olduğu sorusu kafamı hâlâ kurcalıyordu. Bir köpeğin ya da bir şempanzenin düşünce / karar mekanizmasına sahip olduğu bilgisi doğru kabul edilebilirken, bu tür canlıların bahsi geçen mekanizmalarının çalışma şeklini kestiremediğimden dolayı, bu canlıların öznellik anlayışına tam olarak ulaşmam mümkün değildi. Bu canlılar düşünce üretebilen canlılar olsa bile, ben bir insan olarak bu canlıların düşüncelerini anlayamıyordum. Merkezî sinir sistemine sahip olan canlıları düşündüğümde, düşüncelerini açıkça anlayabildiğim tek bir canlı vardı ve o da insandı. İnsan dışındaki bilinçli canlıların düşünceleri, bana bu canlıların benim düşüncelerim hakkındaki düşünceleri kadar yabancıydı. En sonunda öznellik olgusunu tanımlayabilmek için başlangıç noktamı insan olarak seçmeye karar verdim. Tanımlanabilir tek öznellik, insanın öznelliğiydi. “Varoluş özden önce gelir.” ve “Tanımlanabilir tek öznellik insanın öznelliğidir.” sonuçları üzerinden öznelliğin ana hatlarını çizmeye artık hazırım. Bu sonuçlardan yola çıkarak insanın varoluşunun insan bilincini kendiliğinden meydana getirmesi ve bu bilincin kendine has bir alt yapı oluşturması, öznelliğin ta kendisiydi. Öznellik, o bireyi diğer bireylerden ayıran ve her bireyin diğer bireylerden farklı olarak, kendiliğinden oluşturduğu bir şeydi. Bu noktada önemli bir soru daha sormam gerektiğini fark ettim: Herkesin, diğerlerinden farklı bir öznelliğe sahip olması nasıl mümkündü? Bu soruya cevap vermek için bir düşünce deneyi tasarladım. Bilincin çalışma prensiplerini merkezî sinir sisteminin yapılanmalarının belirlediğini kabul ederek, şu hayali durumu dikkate aldım: Dünya’nın herhangi bir yerinde bir bebek dünyaya getirmiş bir anne, yeni bir merkezî sinir sistemi yapılanmasına sahip bir birey oluşturmuştur. Kabullenmemin sonucu olarak, bebeğin beyninde gerçekleşen biyokimyasal etkileşimler, bebeğin bilincinin çalışmasını belirleyecektir. Bu bebeği, beyninde gerçekleşecek bütün biyokimyasal etkileşimlerle birlikte klonlayıp annenin dünya üzerindeki konumundan çok uzak bir yere götürdüğümde bile, ön kabulüm bu iki bebeğin aynı bilince sahip olduğunu söyleyecektir. Bu durumda bebeklerin bilinçleri arasında bir ayırım yapmak imkânsızdır: Bu bebekler ortak bir bilince sahip olabilir ve birisinin yaptığı hareket, bilincin ortaklığından doğan bir sonuç olarak diğerinin de aynı hareketi yapmasına sebep oluyordur. O hâlde deneyimin ilk aşaması reductio ad absurdum prensibi yoluyla yanlıştır: Bir birey, diğer bir bireyin bilincinin tıpa tıp bir kopyasına sahip olamaz. Dolayısıyla herhangi iki bireyin öznellik anlayışı asla aynı olamaz. Ortaya koyduğum anlayışın, Sartre’ın anlayışından farklı bir anlayış olduğunu fark etmem çok sürmedi; Sartre, özün ve öznelliğin, insanın kendi varoluşunu bir heykeltıraşın mermerini yonttuğu gibi yontarak şekillendirmesi sonucunda oluştuğunu söylerken, benim anlayışım bilinçli varoluşun öznellikle eşdeğer olduğunu iddia ediyordu: Öznellik, düşünebilen bir insan için doğal bir sonuçtu. Bu bakımdan öznellik anlayışımı Descartes’ın ontolojik yaklaşımıyla bağdaştırıyorum. “Düşünüyorum, öyleyse varım.” yaklaşımı, öznellik ve düşünebilme yetisi bakımından benim anlayışımla birebir uyuşmaktadır. Düşünce, öznelliği kendiliğinden var etmektedir. Öznellik hakkındaki düşüncelerimi olabildiğince anlaşılır bir şekilde ifade ettiğimi umarak yazımı burada bitiriyorum. Jean-Paul Sartre’ın “Öznellik Nedir?” adlı eserini de okumanızı şiddetle tavsiye ediyorum. Ünsal Öztürk Kaynak: Jean-Paul Sartre, Öznellik Nedir?, Can Yayınları, 1. Basım: Aralık 2015, İstanbul, 151 s. Yalnızlık Şiiri Aşk, mutluluk, yalnızlık, hüzün gibi duyguları hepimiz yaşar, hissederiz. Kimileri için basit ve sıradan olan bu duyguları bazıları hayatının merkezine koyar, adeta bu duygular için doğar, yaşar ve ölür. Bazı şiirler vardır, duygularını açıklayamayan insanların sessiz çığlığıdır. Şairleri de bu sessiz çığlığın bestecileri… Bazı şiirleri sırf bu yüzden severim. Bir bakış, bir gülüş öyle derin anlatılır ki, şairin kelimeleri, bestelerin notaları gibi kalbe dokunur. Hayattaki amacı toplayabildiği kadar çok anı toplamak olan insanların şiirleri sevmesi de doğaldır. Çünkü her şiir başka bir hikâyedir, okuyucusuna göre değişen. Şiirlerin en güzel tarafı da budur. Okuyan herkes farklı algılar, farklı çağrışımlar yapar, farklı haz alır. Süreyya Berfe’nin “Her Gölge Titrer” adlı eserinde de çok değişik duygular hissedilir. Eseri okurken beni en çok etkileyen yalnızlık ve yalnızlığın getirdiği mutsuzluk duyguları oldu. Sanırım kendi yalnızlığımın farkına vardım. Aynı zamanda her insanın böyle duygular hissettiğini ve herkesin ne kadar mutlu görünse de kendi içinde bir tarafının eksik kaldığını hatırladım. Süreyya Berfe de benim hissettiğim duyguları hissetmiş olmalıydı çünkü öyle olmasa bu kadar etkileyici yazamazdı. “çıplaklığını sakla Mutsuzluktan dersin sonra sadece senin bildiğin bir mutsuzluktan” En çok arkadaşı olan, en çok sevilen insan bile kendi içinde yalnızdır. Kendince üzüntüleri vardır. Belki kimseyle paylaşamaz ya da paylaşınca onu önemsemeyeceklerini bildiğinden paylaşmak istemez. Bu dizeler de bana kendi mutsuzluk ve yalnızlığımın sadece bana mahsus olmadığını düşündürdü. Nasıl her gölge titrerse, her ruh da yalnızdır. Hayata yalnız geldik ve gidişimiz de yalnız olacak. “Yan yana dizilmiş zaman parçalarını bitirmeyen tükenmeyen isteklerimizle ufalıyoruz” Hayat yan yana dizilmiş zaman parçalarıdır. Onlarla ne yaptığımız bu zaman paketçiklerini nasıl harcadığımız kişiliğimizi, bu paketçiklerin birleşip bütünselleşmesi de hayatımızı oluşturur. O nedenle zamanı hangi hırslarımızla kullandığımız ya da kullanmadığımız çok önemlidir. Bunu dizelerinde vurgulayan şair, herkesi hayatını harcadığı konular konusunda düşünmeye itmiştir. “Her Gölge Titre” adlı kitapta aşk duygusu da işlenmiş. Ama bence aşk da kişinin yalnızlığını saklamaya çalışırken uydurduğu bir yanılsamadır sadece. İnsanlar, sevmek sevilmek ister. Sevme ve sevilme birer duygu değil ihtiyaçtır. Ancak bu ihtiyaç, aşkın çok güzel ve çok güçlü bir duygu olduğundan kaynaklanmaz. Kişinin yalnızlığının bir sınırı olması gerektiğinden kaynaklanır. Çok yalnız kalan insan akli dengesini yitirir, psikolojisi bozulur. Bunun nedeni kişinin kendi üzüntüsünde boğulmasıdır. Bu olaydan kaçınmak için insan birini seçer ve onu sevmeye karar verir. Karşısındaki onu seviyorsa yalnızlığı karşılıklı sevgi bitene kadar bir nebze olsun azalır, ancak karşısındaki onu sevmiyorsa o karşısındakinin hayaliyle yalnızlığını unutmaya çalışır, üzüntüsünü gizlemek ister fakat çabaları boşunadır, mutsuzluk katlanarak artar. Sonuç olarak aşk ya da sevgi diye tanımladığımız duygular kişisel yalnızlığımızı unutturacak ya da en azından bir nebze olsun azaltacak araçlardır. Süreyya Berfe de kitabında bu tarz bir sevgiden bahsetmektedir. Duygular bizim ruh halimizi, günlerimizi hatta tüm yaşantımızı etkiler. Ancak özünde “gerçek” diyebileceğimiz tek bir duygu vardır; yalnızlık. O tüm duyguların anasıdır. Yalnız değilsek mutlu olduğumuz illüzyonuna kapılırız, etrafımızdakiler yalnız değil, biz yalnız isek de mutsuzluk illüzyonuna. Süreyya Berfe’nin “Her Gölge Titrer” adlı şiir kitabındaki şiirleri okurken hissettiğim en derin duygu yalnızlıktı. Bu kitabi okuyan diğer insanlar başka şeyler hissettiklerini sanabilirler. Oysaki sadece yalnızlıklarını örtbas etmek için farklı duyguların arkasına sığınmaktadırlar. Bu yüzden bence herkes kendi yalnızlığını kabullenmeli ve bunun kaçınılmaz bir kader olduğunun farkında olmalıdır. Aylin Yıldıran İLK CÜMLELERİM Kitap listesine göz atarken Aile Fotoğrafı ismi oldukça ilginç gelmişti. Kitabın yazarı Kerem Görkem’in benden sadece üç yaş büyük oluşu beni kitabı okumaya itti. Fotoğrafta çekirdek bir aile vardı, kitabın ana fikri ise boşanmanın çekirdek bir ailede yarattığı ruhsal sıkıntılardı. Bana ilginç gelen ise edebiyat öğretmeni ve aynı zamanda yazarın babası olan Haydar’ın öğrencilerine verdiği dönem ödeviydi. Öğretmen, onlardan “bir hikâyenin en önemli yeri” olarak tanımladığı ilk cümleyi bulana kadar roman okumalarını istiyordu. Ben de hayatımda yaşadığım ilkleri düşündüm. Annemin ve babamın bana anlattığı bazı şeyler aklıma geldi. Benim hikâyemin ilk cümlesi de doğumumdu. Babam beni gördüğü ilk anı anlatmıştı, saat 18.15’de bir hemşirenin kucağında ameliyathaneden çıkışta görmüş. Çirkin olduğumu, el bile sallamadan geçtiğimi, babamı bile tanımadığımı söyler, dalga geçer benimle. Ama o anın büyüsünü her konuşmamızda babamın gözlerinde görürüm. Onun için ne kadar önemli olduğumu hissettirir bu ilk karşılaşmanın hikâyesi. Her ne kadar espri ile anlatsa da bir mucizeye tanıklık etmenin ve bu mucizenin de onun oğlu oluşu babamın hayatının ilk cümlesi değildi ancak en önemli cümlelerinden biriydi. Hemşire beni annemin kucağına verdiğinde, babam yarı baygın hâldeki annemin kulağına eğilip “Nursen, oğlumuzun şu güzelliğine bir baksana!” dediğinde annem gözünü açıp beni görmüş ve hafif gülümsemenin ardından kendi acısının derdine düşmüş. Annem bu konuşulduğunda “Hayatımın seninle ilgili ilk yürek sızısı” diye bahseder. “Seninle yeterince ilgilenemeden kendi acılarımla uğraştım, seni kucağıma saatler sonra alabildim.” der. Bu nedenle annem için annelik hep bir vicdan azabıdır. Çocuğun için ne yaparsan yap, hiçbir zaman bir anne için yeterli olmuyor diye düşünür. Bir öğrenci için hayatındaki en önemli ilklerden birisi de ilkokula başlayışıdır. İlk öğretmenim Hayriye Hoca da benim hayatımın en önemli ilklerinden, hatta uzun sürede öğrencilik hayatımın ilk cümlelerinden biriydi. Biriydi diyorum çünkü kendisini kaybettik. Okulun ilk günü bizimle kaydıraklarda kayışı, salıncaklarda sallanışı hiç gözümün önünden gitmez. Çok emek verdi hepimize. Ondan sonraki öğretmenim Rahime Hoca da çok özel bir insan, çok özel bir öğretmendi. Her ikisini de ardı ardına kaybetmek benim ve sınıf arkadaşlarım adına en üzüntülü ilk cümlelerimizden biri olmuştu. O küçük yaşımızda bu kadar büyük bir üzüntü ile ilk defa karşılaşıyorduk… Basketbola başlamam benim spor hayatımın ilk cümlesiydi. İlkokul ikinci sınıfta başladığım basketbolu hâlâ aynı heyecanla oynuyorum. İlk basket topum, ilk maçım, annemin ve babamın ilk maçımdaki “Eralp sen bizim her şeyimizsin” pankartı, ilk kazandığımız maç, ilk kaybettiğimiz maç, ilk takım arkadaşlarım… Hayatımın en güzel ilklerini yaşadım basketbol kariyerimde. Ve hayatımın belki de en önemli ilki: üniversiteye başlamam. İçinde o kadar çok ilk var ki bu başlangıcın… En önemlisi ailemden ilk ayrılışım, evimizden, odamdan, yaşadığım şehirden, en iyi dostlarımdan ilk ayrılışım. Denizli’den ayrılışımda ne kadar ilk cümlem varsa Ankara’da, Bilkent’te de birçok ilkim olmuştu. İlk oda arkadaşım, ilk defa kendi başıma yaşamam… Hayatımın en tedirgin ama en heyecanlı günlerini Ankara’ya ilk gelişimde yaşadım. Otogardan anne ve babamın beni göz yaşları ile uğurlayışı, ilk ayrılış hüzünlüydü. Ama yeni hayatıma, kendi isteğimle karar verdiğim okuluma ve mesleki eğitimime ilk başlangıç günlerim ne olursa olsun çok güzeldi. Hayatımda hep ilkler olacak ve ben bugünkü gibi geriye dönüp baktığımda kendi hayatımın kitabında bir sürü ilk cümle olacağını düşünüyorum. Çünkü hayatımda önemli tek cümle olmayacağını ve satır aralarında harika anılar barındıran “ilk cümleler” bulacağımı umuyorum. Eralp Çalhan Kaynakça Görkem, Kerem. Aile Fotoğrafı. İstanbul: Sel Yayıncılık, 2016. Emre MumcuoğluModern Şiirin EleştirisiHayatında aşk acısı yaşamamış birine aşk acısını kelimelerle anlatabilir misiniz? Aç kalmamışbirine açlığı? Eğer anlatamam derseniz bir şiirin güzelliğinin ölçütü okura kendi duygularını ne derecehatırlattığında mıdır? Peki bu durumda yetenek şairde midir okurda mıdır? Lakin ben şairin buduyguları yaşamayı sizden beklemediği, ölümle ilgili bir şiir okuduğunuz için içinizden ölümle ilgiliduygularınızı çıkarmanızı istemediği, kendisi gelip o duyguları kelimeleriyle sökerek çıkardığı zaman iyibir şair olacağına inanıyorum.Duyguları insanın içinden söküp çıkarmak için de genelde modern kısa şiirler yeterli olmuyor.Zaten şiirlerden destanları, romanların bin sayfadan uzununu, filmlerin de üç saati geçenlerini severim;size bir satırında sadece 'öldü' yazan şiiri değil her kahrmanı bir bir tanıttıktan sonra savaşta ölümlerini,geride bıraktıklarını anlatan trajedileri severim; sizi, sayfalarca anlatarak Cosette'e aşık eden romanıseverim; Dido'nun aşkıyla kendini bıçaklarken neler düşündüğünü anlatan şiiri severim; Ben Hur'unköleliğe, savaşlara katlanarak sabırla intikam alışını ve ailesine kavuşmasını anlatan filmi severim… Kısa,bir iki sayfalık, hatta üç dört satırlık şiirlerde ise bu mümkün olmuyor; genelde amaç sizintecrübelerinizle anlamlandırdığınız ve yoğunlaştırdığınız kelimeleri bir arada kullanarak size birtakımilginç duygular yaşatmak ya da küçük hikmetçiklerle sizi düşündürmek oluyor. Okurken bazen çelişkilibazen yabancı bu duyguları yaşayıp keşfettikten ya da sabahın sıcaklığını, denizin nemini hissettiktensonra sizde kalan ise bir hiç oluyor; tıpkı sigara içmek gibi; şiiri bitirince bir sonrakine geçiyorsunuz amaaklınızda aşkın ihtişamının, yiğitliğin erdeminin, dostluğun sıcaklığının resmi kalmıyor. Modern çağa nekadar da uygun! Kullan, at!Bazı modern sanat eserleri vardır, boş bir tablo ya da bir kaya, yanında da sanatçının bunla neifade etmek istediği yazar; bunları gördüğümde şöyle düşünürüm: Boş bir tablo onu gördüğümde banabir şey ifade etmiyorsa, ancak açıklamasını okuyunca ne ifade ettiğini anlayabiliyorsam bu bir resimdeğil edebiyat eseridir çünkü anlamının tamamını açıklamasından alır. İşte günümüzdeki üç dörtsatırlık şiirler de bu açıklamaların yanında boş tablosu olmayan halleri gibi; size sıradışı bir cümlesöylüyor ve eğer içinizde sıradışı cümlelere bir ilgi varsa bu ilginizi besliyor.Peki neden hiç kimse şiir diye yazılan bu şeylerin aynısını düz yazı olarak yazmaz? Eğer bunlarşiir okuma amacıyla okunmadığı halde aynı duyguları uyandırsaydı, elbette bu modern duyguçağrışımlarını ve hikmetçiklerini birileri düz yazı olarak da yazardı. Ama şiir deyince akan sular dururçünkü o şiirdir, şiir okuyunca şairane duygularla okumanız gerekir. Bunlara karşılık diyorum ki elbetteşiirin marifeti biçimindedir, dolu dolu bir şiiri dolu dolu bir düz yazıdan üstün kılan biçimi veetkileyiciliğidir. Ancak bu noktada biçimi ve etkileyiciliği şiirin tanımlayıcı özelliği haline getirmekhatadır; sonra insana içi bomboş ama biçimli şeyleri şiir diye yuttururlar.Sabahattin Kudret Aksal'ın Ne Tuhaf adlı şiir kitabını işte bu ön yargılarla okudum. Bazı şiirleribende kitap hakkında atıp tutan bir yazı yazma isteği uyandırdıysa da elim böyle bir yazı yazmayavarmadı çünkü kitaptaki şiirlerin çoğu gerçekten güzeldi. Hepsi kısa şiirlerdi ve kısa şiirlerin saydığımolumsuz özelliklerini bunlar da taşıyorlardı ama duygu yaşatma ve düşündürme konusunda da oldukçabaşarılılardı. Şair de günümüzde şairim diye çıkan bir ton sahte şairden değil, çok okuduğu ve kültürlüolduğu belli. Bazı şiirlerinin altında yatan derin felsefeleri görebiliyorum, keşke bunları insanlaraanlatan yazılar da yazsa. Gerçi dünyada sürekli bir şeyler yazıp insanlara böyle düşünceleri anlataninsanlardan da çok var, en iyisi bırakayım da iyi bir şair iyi bir şair olarak kalsın; yaptığı işi de ancaktakdir edelim.İrem Geçioğlu -Bu yazıyı okurken Kenny Loggins-Footloose şarkısını dinlemenizi öneririm. İFADENİN EVRENSEL BOYUTU Yaşadığımız her günün ortak bir noktası olduğunu düşünürsek bu ortak nokta ne olurdu? Bana sorarsanız müzik olurdu. Her gün onlarca şarkı, ritim, nota duyuyoruz. Arabaların motorlarından, kornalarından çıkan sesler, bir polisin düdüğü hatta bir bebeğin ağlaması bile bir nota ifade eder. Bunun yanı sıra bir mağazanın önünden geçtiğimizde içerden süzülen, kırmızı ışıkta bekleyen bir arabanın camlarını titreten veya sokakta o akşamki yemeğinin parasını kazanmak için vurulan tellerden çıkabilir bu müzik. Yani biz istemesek de bizi buluverir şarkılar. Kimisi içimizi kıpır kıpır eder, dans etmeye teşvik eder, adımlarımızı hızlandırır, kimisi ise anılarımızı getirir aklımıza hatta belki de hüzünlendirir. Bu yüzden müzik oldukça büyülü bir şeydir, biz talep etmeden küçücük bir değişiklikle bütün ruh halimizi etkiler. Hatta belki de herkesin karşı olduğu fikirlerimizi savunurken en yakın arkadaşımız olabilir, aynı Yasak Dans filminde Ren McCormack’ın yaptığı gibi. Bazen müziğe inanmak ve bizi desteklemesine izin vermek, kendimiz için yapabileceğimiz en iyi şeydir. İki yolu vardır müzik dinlemenin, ya şarkıyı dinlersin ya sözleri. Dans etmek de böyledir ya bedenin dans eder ya da beynin. Şarkıyı dinlemek ya