bir gelin alan Şehriyar, geceyi hanımıyla geçirdikten sonra tan vakti hanımını idam ettirir. Bir süre bu böyle devam eder. Vezirin akıllı kızı Şehrazad bu kötü gidişata son vermek için bir plan kurar ve Şehriyar'ın bir sonraki eşi olmaya aday olur. Evlendikleri geceden başlayarak, kardeşi Dünyazad'ın hikâye dinlemeden uyuyamadığını söyler ve her gece Dünyazad'ın da yardımıyla çok güzel ve heyecanlı hikâyeler anlatmaya başlar ama tam şafak vakti geldiğinde, hikâyenin en heyecanlı yerinde, hikâyeyi anlatmayı keser. Hikâyenin sonunu merak eden Şehriyar, Şehrazad'ın hikâyeye ertesi gece devam edebilmesi için, o gecelik Şehrazad'ın idamını erteler. Her gece bir önceki masalın devamını anlatıp yeni bir hikâyeye başlar ve yine tam tan vakti hikâyenin en heyecanlı yerinde anlatmayı bırakır. Kitabın sonuna kadar yer alan hikâyeler, Şehrazad'ın Şehriyar'a anlattığı hikâyelerdir. Sona gelindiğinde, Şehrazad üç erkek çocuğu doğurmuştur ve evliliklerinden uzunca bir süre geçmiştir. Kralın kadınlara olan öfkesi ve kötü düşünceleri dinmiş, Şehrazad'ın sadakatine inanmıştır. Eserin bir Avrupa dilindeki ilk baskısı, Antoine Galland tarafından yapılmış Fransızca çevirisidir (1704-1717). Bu çeviri eserin daha önce derlenmiş bir Arapça sürümünden yapılmıştır. 12 ciltten oluşan bu ilk çeviri, "Les Mille et une nuits, contes arabes traduits en français ", büyük ihtimalle çevirinin yapıldığı Arapça nüshada bulunmayan fakat çevirmen tarafından bilinen bazı Arapça hikâyeleri de içermekteydi. 850 yılı civarında ortaya çıkan Arapça derleme, "Alf Layla" (Bin Gece) ise büyük ihtimalle, daha önce yazılmış olan "Hazar Afsanah" (Bin Efsane) isimli Fars eserinin özetlenmiş bir tercümesiydi. Eserin günümüzdeki ismi olan "Alf Layla wa-Layla" (Binbir Gece) ise Orta Çağ'da ortaya çıkmıştır. Bu isim büyük ihtimalle sonsuzluk ötesi sayı düşüncesini sembolize etmekteydi, zira o zamanlar Arap matematik çevrelerinde 1000 sayısı kavram olarak sonsuzluğu sembolize ederdi. Belki de buradan yola çıkarak, eserdeki tüm hikâyeleri okuyan kişinin delireceğine dair bir efsane ortaya çıkmıştır. Eser geleneksel Fars, Arap ve Hint hikâyelerinin bir derlemesi olarak görülür. Fakat, eserde bulunan ünlü hikâyelerden Denizci Sinbad, "Alaaddin'in Sihirli Lambası" ve "Ali Baba ve Kırk Haramiler", eserin Avrupa baskısına Antoine Galland tarafından eklenmiştir. Galland bu hikâyeleri Halepli, Marunî bir masalcıdan duyduğunu yazmıştır.(Fakat metinde bu üç masala konu ve içerik olarak benzer masalların bulunması, bu üç masalın da aslında daha eskiden orijinal metnin parçası olduklarını göstermektedir.) İngilizce'ye çevirisi Sir Richard Burton tarafından "The Arabian Nights" olarak yapılmıştır. Kendinden evvelkilerden farklı olarak bu çeviri özgün malzemeyi sansürlememiştir. İngiltere tarihinin muhafazakâr Victoria döneminde yayımlanmasına rağmen bu çeviri, kaynağında bulunan erotik incelikleri ve cinsel tasvirleri içermektedir. Bu çevirinin yanı sıra, daha yakın zamanlarda Fransız doktoru J.C. Mardrus'un da bir çevirisi vardır. Mevcut çevirilerin en doğru ve güzeli olarak değerlendirilen, Fransa'daki Bibliothèque Nationale'de bulunan 14. yüzyıldan kalma bir Suriye el yazmasından Hüssain Haddawy'nin yaptığı Arapça derlemedir.Günümüzde Binbir Gece masalları zevkle okunmaktadır. Binbir Gece Masalları'nın televizyon ve sinemaya pek çok uyarlaması yapılmıştır. Bunların asıl öykülere olan bağlılığı çok değişkendir. Fritz Lang'in 1921 yapımı "Der Müde Tod", 1924 Hollywood yapımı (Douglas Fairbanks'ın başrolünde olduğu) "The Thief of Baghdad" ve onun 1940'taki İngiliz ikinci yapımı, "Binbir Gece Masalları"'ndan etkilenmişlerdir. Hollywood'un "Binbir Gece Masalları" 'na dayandırılmış ilk konulu filmi 1942 yapımı "Arabian Nights"'dır. Başrollerde Şehrazad rolünde Maria Montez, Ali Ben Ali rolünde Sabu Dastagır ve Harun Reşid rolünde Jon Hall vardır. Filmin konusunun "Binbir Gece Masalları" ile neredeyse hiç ilgisi yoktur. Filmde Şehrazat, Halife Harun Reşid'i devirip kardeşiyle evlenmek isteyen bir dansözdür. Şehrazadın ilk suikast girişimi başarısızlığa uğrar ve esir olarak satılmasının ardından pek çok macera gelişir. Maria Montez ve Jon Hall 1944 yapımı "Ali Baba ve Kırk Haramiler" 'de de rol almışlardır.Bu film Moğol istilası sırasında geçmektedir ve Halife'nin oğlu olan Ali Baba'nın Kırk Haramiler'le beraber Hülagü Han'ın adamlarına karşı mücadelesini anlatmaktadır. "1980"'li yıllarda Şehrazat rolünde Annette Haven ve Şehriyar rolünde John Leslie'nin oynadığı "1001 Erotic Nights", bütçesi milyon doları aşan ilk porno film sayılır. Binbir Gece Masalları'ın en başarılı sinema uyarlaması 1992 Walt Disney yapımı çizgi film "Aladdin" sayılabilir. Filmde Scott Weinger ve Robin Williams seslendirme yapmıştır. Bu filmi devam bölümleri ve televizyon serileri izlemiştir.2019'da Disney, Guy Ritchie yönetmenliğinde 1992 yapımı Alaaddin'in canlı aksiyon yeniden çevirimini yapmış,Baş rollerine Will Smith,Mena Massoud ve Naomi Scott gibi isimlere vermiştir. Sinbad'ın yolculukları, televizyon ve sinemaya birkaç kere uyarlanmıştır. Bunlardan en sonuncusu, seslendirmesini Brad Pitt ve Catherine Zeta-Jones'un yaptığı 2003 yapımı animasyon "Sinbad: Legend of the Seven Seas" dir. 1958 yapımı "The Seventh Voyage of Sinbad" en meşhur Sinbad filmi sayılabilir.Japon Nippon Animation stüdyosu'nun hazırladığı Sinbad'ın anime serisi içerik olarak Sinbad'ın en sadık uyarlamasıdır. İngilizce olmayan uyarlamalar arasında çeşitli Hint (Bollywood) yapımları, İtalyan yönetmen Pier Paolo Pasolini'nin 1974 yapımı Il fiore delle mille e una notte'si, ve 1990 yapımı Fransız "Les 1001 nuits" sayılabilir. 1971'de kadrosunda Hayao Miyazaki'nin de bulunduğu Ali Baba ve Kırk Haramiler'e dayanan bir anime filmi çekilmiştir.Bu filmde Ali Baba'nın Bağdat sultanı olan zalim torunuyla mücadele eden küçük bir hırsızı anlatmaktadır.Bu filmde orijinal masal gölge oyunu sekansında flashpack'le anlatılmıştır. Televizyon ve sinema uyarlamaları arasında aslına en sadık kalmış olanı 2000 yılında Amerikan ABC ve İngiliz BBC kanallarında gösterilen "Arabian Nights" dizisi sayılır. Emmy ödülünü alan bu iki bölümlük dizide Şehrazat rolünde Mili Avital, Şehriyar rolünde Dougray Scott oynamıştır. Ayrıca 2006-2009 tarihleri arası Türkiye'nin bir kanalında Binbir Gece adlı televizyon dizisi yayınlanmıştır. Dizi diğer dünya ülkelerinde de yayınlanıp meşhur olmuştur. Rus bestecisi Nikolai Rimsky-Korsakov, 1888'de Şehrazad adlı eserini tamamlamıştır. Parça dört masaldan esinlenmiştir: "Deniz ve Sinbad'in Gemisi", "Kalender Prens", "Genç Prens ve Prenses" ve "Bağdat'ta Şenlik". XVIII. yüzyılda Binbir Gece ve Binbir Gündüz hikâyelerinden ilham alınarak Aziz Efendi tarafından yazılan "Muhayyelat-ı Aziz Efendi" hikâyeler külliyatı niteliğinde bir eserdir. Resul (Ä°slam) Rasul (Arapça: رسول), İslam dininde insanları müjdelemek ve uyarmak için Allah tarafından gönderilen kişilere verilen isimdir. Kelime anlamı olarak: "tasarrufa hakkı olmaksızın, birinin sözünü olduğu gibi bir başkasına bildiren kimse" anlamına gelir. Rasuller konusunda günümüzde verilen bilgilerin çoğu , Kur'an'ı Kerim dışındaki kaynaklardan alındığından İslam dininin asıl kaynağı olan Kur'an'ı Kerim'in esas alınması gerekmektedir. Kur'an'ı Kerim'e göre rasuller insanlardan,cinlerden,meleklerden seçilebilir. Aynı dönemde birden çok Rasul'un bulunabileceği ve bütün ümmetlere kavimlere rasullerin o kavmin lisanı ile gönderildiği bu rasullerin her defasında yalanlandığı ve insanlara rasullerin hidayetle geldiği insanların inanmamasına ise "Allah, insan rasul mü gönderdi?" demelerinden başka bir şeyin mani olmadığı beyan edilmiştir. Zümer Suresinin 71. ayetinde ise cehenneme gidecek kimselere cehennemin bekçileri onlara kendilerinden bir rasulün gelip cehenneme gidecekleri konusunda uyarıp uyarılmadıklarına yönelik sorusuna hepsinin verdiği cevap "evet" olmuştur. Cennete gidenler de kendilerine rasul geldiğini ve rasullerin doğru söylediklerini ifade etmişlerdir. Kur'an'a gÃ¶re rasul: Hüseyin Yurttaş Hüseyin Yurttaş (1946, İzmir), Türk şair ve yazar. Hüseyin Yurttaş, 1946 yılında Foça'nın Kozbeyli köyünde doğdu. İlkokulu köyünde, ortaokulu Menemen'de okudu. Parasız yatılı okuduğu Edirne Erkek İlköğretmen Okulu'ndan 1964 yılında mezun oldu. Van, Amasya, İzmir illerine bağlı köylerde on yıl çalıştıktan sonra İzmir'e atandı. 1983 yılında öğretmenlikten istifa etti. Yayıncılık ve dağıtımcılık işiyle uğraştı. 1990 yılı sonunda bu işi de bıraktı. Yalnızca yazarak yaşamaya çalıştığı bir dönemin ardından Bornova Belediye Kitaplığı ve Okumaevi'nin kuruluşunu üstlendi ve gerçekleştirdi. Bu görevinden 1994 yılında ayrılarak emekli oldu. Çeşitli dergi ve gazetelerde şiir ve yazıları yayımlanan Yurttaş, arkadaşlarıyla birlikte İzmir'in en uzun ömürlü edebiyat dergisi Dönemeç'i çıkardı. Yurttaş'ın anı, anekdot ve düşüncelerini içeren düzyazıları Yeni Asır gazetesinde "Cumartesi Sohbeti" adı altında yayımlanıyor. Çocuk Kitapları Yeni Asır Yeni Asır, 19 Ağustos 1895 tarihinde Selanik'te yayımlanmaya başlanan günlük gazete. Sloganı "Türkiye'nin en köklü gazetesi"dir. Gazete, 1998 yılının Aralık ayından itibaren internet üzerinden de yayımlanmaya başlamıştır. 1 Mart 2017 tarihinde ulusal basına geçmiştir. Gazete, Selanik'te 19 Ağustos 1895 tarihinde "Asır" adıyla Arif Bilgin tarafından kurulmuş ve 22 Temmuz 1908'de "Yeni Asır" adıyla yayımlanmaya başlamıştır. Arif Bilgin'in ölmesinden sonra yönetimi ortaklaşa üstlenen oğulları Şevket Bilgin döneminde de, gazete aynı çizgiyi sürdürmüştür. Renkli fotoğrafı basma, ilk seri ilanı yayımlama gibi fark yaratan uygulamalarla okurun dikkatini çeken "Yeni Asır", Türkiye'de yüksek tirajlı halk gazetesi kavramının içini doldurdu. Şevket Bilgin'in vefatının sonrası sonra gazete tümüyle Dinç Bilgin'in yönetimine geçti. 1998'den itibaren internet üzerinden de yayımlanmaya başlayan gazete, hâlen Turkuvaz Grubu'na bağlı olarak yayım yapan bir günlük gazetedir. Günlük 20 ila 30 bin tirajıyla (bu sayılar google'a gazete tiraj yazarak çıkan listelerden alınmıştır) daha önceki, Türk basınının en etkili ulusal gazetelerinden biridir. 1980'li yıllarda 200 bin tirajı görmüş aynı yıllarda ortalama 120 bin tirajı yakalamıştır. 2004-2012 yılları arasında da gazete tirajı yarı yarıya azalmıştır. 1 Mart 2017 tarihinden itibaren tüm Türkiye'de bayilerde satmaktadır. Diyoptri Diyoptri, Optik'te bir merceğin veya aynanın optik gücünü (kırma gücünü) ifade eden birimdir. Odak mesafesinin tersi şeklinde ifade edilir (1/f), Örneğin büyütme gücü 5 diyoptri olan bir mercek paralel gelen ışık huzmesini 1/5m = 20 cm'ye odaklar. İnce kenarlı mercekler pozitif, kalın kenarlı mercekler de negatif diyoptri değerlerine sahiptir. Bu terim Fransız oftalmolog Felix Monoyer tarafından 1872'de ortaya atılmıştır. Aynı birim SI birim sisteminde 1/metre olarak geçer (m). Optik kuvvetin diyoptri cinsinden gösterilişi, iki farklı mercek arka arkaya konulduğunda toplam optik kuvvet her ikisinin diyoptrileri toplamına yakın olduğu için kullanışlıdır. Gözlük numaralarında belirtilen rakamlar da gözlük camlarının diyoptri değerleridir. SPH +0.50 bir gözlük camının odak mesafesi 1/0.5 = 2m. dir. Kızıldağ Millî Parkı Kızıldağ Millî Parkı, Isparta'nın Şarkikaraağaç ilçesi sınırları içerisinde yer alır. Millî park sâhası içerisinde konaklama ve piknik yapma amaçlı hazırlanmış yerler mevcuttur. Burada otelde değil çadırlarda, ahşap evlerde kalınır.Oksijeni bol olduğu için solunum yetmezliği hastaların burada iyileştiği bilinmektedir. İyileşmek için 21 gün kalmanın yeterli olduğu söylenmektedir. Kızıldağ Millî Parkı, Isparta merkeze 120, Şarkikaraağaç ilçesine ise 5 km uzaklıktadır. Şarkîkaraağaçlılar her sene burada piknik için toplanırlar. Kızıldağ Millî Parkı, öncelikle bir dağdır. Karaçamıyla, sedir ağaçlarıyla, meşe ve ardıç ağaçlarıyla bol oksijenli bir ortam sunan Kızıldağ Millî Parkı, Türkiye'de mavi yapraklı sedir ormanının bulunduğu tek bölgedir. Kızıldağ'ın ardında Sultan Dağları yer almaktadır. Piknik alanı, kamp alanı, çadır ve konaklama alanları bulunan Kızıldağ Millî Parkı'nın yüksekliği 1342 metredir. Kızıldağ Millî Parkı'nın kapsadığı alanda keşfedecek çok nokta vardır. Bu noktalardan biri; ülkenin en uzun mağarası olan Pınargözü Mağarası'dır. Kızıldağ Millî Parkı, flora bakımından da oldukça zengindir. Tıbbi ve aromatik bitkiler de burada yetişmektedir. zengin bir faunaya sahiptir. Tilki, sansar, kurt, çakal, kartal, akbaba, şahin, doğan, ve baykuş türlerine ev sahipliği yapar. Åžinto Şinto (Kanji:神道 Şintō) veya Şintoizm Japonya'nın yerli, Japonların millî dini. Eskiden Japonya'nın resmi diniydi. Sadece Japonya'da ibadetlere katılan 119 milyon kişi vardır. Dünya'nın en eski dinlerinden olan Şinto bir tür animizmdir. "Kami" inancı içerir; kami "hayat için önemli olan, rüzgâr, yağmur, ağaç, dağ, ırmak ve bereket gibi anlayış ve şeylerin şeklini alan kutsal ruhlar" olarak tercüme edilebilir. Bazı kamiler yerel olup sadece belirli bir yerin ruhu veya koruyucusu iken bazıları büyük doğal oluşumları, nesneleri ve işlemleri temsil ederler. (Güneş tanrıçası Amaterasu gibi). Şinto kelimesi iki kanjinin birleştirilmesinden oluşturulmuştur: "神" "şin" (yani "tanrılar" veya "ruhlar") ve "道" "tō" (yani "yol"). Böylece, Şinto genellikle ""tanrıların yolu"" olarak çevrilmiştir. II. Dünya Savaşı'ndan sonra Şinto resmi din olma özelliğini kaybetti; bu durumda ABD'nin Japon militarizmini ortadan kaldırma girişimlerinin de etkisi vardır; savaştan sonra silahsızlandırılmış Japonya'da feodal kültürü yansıtan Şinto uygulama ve öğretileri, savaş dönemindeki ünlerini kaybettiler ve bugün uygulanmıyor ve öğretilmiyorlar. Diğer uygulama ve öğretiler ise günlük etkinlikler olarak varlıklarını sürdürüyor. Şu anda ise Japonya'da daha çok barışçı bir din olan Budizm hakimdir. Özellikle İkinci Dünya Savaşında sürdürülmüş olan saldırgan siyasetten kaynaklanan toplumsal yıkımların giderilmesi açısından Japonya'da milliyetçiliğin diğer simgeleri gibi Şintoizm de değer yitimine uğramış ve barışçı, uzlaşımcı nitelikler taşıyan Budizm batılılaşma, liberalleşme eğilimiyle birlikte güç kazanmıştır. Birçok uygulama arasında, mabed ziyaretinde ("Omairi") herhangi bir giriş kapısında saygıyla baş eğerek selamlanır. El yıkama havuzu varsa su ile eller ve ağız yıkanır. Buna "Temizu" denilir: Maşrapa sağ ele alınıp su doldurulur. Biraz sol ele dökülür, maşrapa sol ele aktarılır ve biraz sağ ele dökülür. Maşrapa yine sağ ele alınıp sol elin avcuna su dökülür. Bununla ağza su verilir, sessizce çalkalanır ve sessizce sol avuca tükürülür. Sonra maşrapayı iki el ile tutarak düşey olarak çevirilirki kalan su tutma yeri ve eller üzerinden aksın. Maşrapa bulduğunuz yere geri koyulur. Kızıldağ Kızıldağ aşağıdakilerden birini kastediyor olabilir İç savaş İç savaş veya sivil savaş, bir ülkenin insanlarının çeşitli politik veya dini kutuplar altında organize olarak birbirleriyle yaptıkları silahlı çatışmalara verilen genel isimdir. Bu çatışmalar genelde ortak yönleri olmasına rağmen her ülkenin kendine has kültürel ve siyasi yapısı nedeniyle çoğunlukla öznel bir yapıya sahiptir. İç savaş her ne kadar bir ülkenin içindeki grupların silahlı çatışması olarak tanımlansa da ülke içindeki her silahlı çatışma iç savaş değildir. Örneğin devletin ayrılıkçı bir grupla ya da rejim karşıtı hareketlerle yapacağı çatışmalar iç savaş sayılmaz. Ancak bazı ayrılıkçı hareketlerin ufak çaplı bir isyan olarak başlayıp ülkenin geneline yayılması ile çatışmanın bir iç savaşa dönüştüğü de olmuştur. Bir çatışmanın "iç savaş" olarak kabul edilebilmesi için bu çatışmanın ülkenin genelinde etkili olması, ülkedeki mevcut devletin ya politik gruplar arasında parçalanması ya da ülkenin bir kısmında hakimiyetini yitirmesi gerekmektedir. Örneğin İspanya İç Savaşı'nda İspanya Devleti, Cumhuriyetçiler ve Milliyetçiler arasında ikiye bölünmüşken Suriye İç Savaşı'nda Suriye Devleti bünyesinden bazı unsurların ayrılmasına rağmen ayakta kalmış ancak ülkenin bir kısmında da hakimiyetini kaybetmiştir. İç savaşlar hemen her zaman iç savaşa giren ülkeye diğer ülkelerle yapılan savaşlardan daha fazla zarar vermiştir. Bunun en önemli nedeni, ülkenin kendi yapısının kendi içinde giriştiği bir mücadelenin diğer ülkelerle giriştiği mücadelelere nazaran tedavisinin çok daha zor olmasıdır. Tarihte iç savaşlar çoğu zaman ya rejim değişikliğiyle ya da bölünmeyle sonuçlanmıştır. Dünya tarihinde çok sayıda ülkeler iç savaşlara sahne olmuşlardır. Bunlardan bazıları: Liesing Liesing (), Viyana'nın 23. merkez ilçesi'dir. Viyana Eyaleti'nin güneybatısında yer almaktadır. Liesing bölgesine M.S. 1000 yıllarında "Lieznica" yani "orman çayı" deniyordu. Bu ilçenin ortasından geçen çay (Liesinger Bach) çevresinde eskiden bir saray, birkaç çiftlik, toplam dört adet de su değirmeni bulunuyordu. 19. yy.'da fabrikaların kurulmasıyla Aşağı ve Yukarı Liesing olarak adlandırılan bölge, 1938 yılında Müttefik Devletler tarafından tek isim altında Viyana'nın 25. merkez ilçesi yapıldı. 1946'da Müttefik Devletlerin ayrılmasından sonra Viyana'nın 23. merkez ilçesi unvanına sahip oldu. Fakat Müttefik Devletler tarafından ilçeye bağlanmış köylerden bazıları tekrar Aşağı Avusturya Eyaleti'ne verildi ve ilçe bugünkü son şekline 1954 yılında kavuştu. İlçe merkezi Viyana-Aşağı Avusturya eyalet sınırına birkaç yüz metre uzaklıktadır. Buradan S-Bahn ve çeşitli kurumların (Wiener Linien, ÖBB Postbus, Wiener Lokalbahnen) otobüsleriyle Viyana'nın bazı bölgeleri ve Aşağı Avusturya'nın civardaki yerleşim birimleriyle bağlantı sağlanmaktadır. Ayrıca gece saatlerinde Viyana Devlet Operası önünden kalkan N66 gece otobüsüyle ulaşım mümkündür. Liesing (Almanca) Donaustadt Donaustadt (), Viyana'nın 22. Merkez İlçesi'dir. Donaustadt farklı bir geçmişleri olan Viyana'nın 8 kenar kentlerinden meydana getirdiği bir ilçedir. Bunlar arasında geçmişleri en ünlü "Aspern" ve 1809 yılında Erzherzog Karl von Österreich'in Fransa İmparatoru Napolyon Bonapart'ı yendiği yer olan "Eßling"'dir. 15 ekim 1938 yılında büyük bir alana dağılmış olan "Stadtlau, Kagran, Hirschstetten, Aspern, Groß-Enzersdorf" ve Floridsdorf'un parçası "Lobau" ile Leopoldstadt'ın parçası "Kaisermühlen" gibi yerleşim yerlerini içine alarak Viyana'ya "Groß-Enzersdorf" adı altında 22. Merkez İlçe olarak bağlanmışdır. II. Dünya Savaşı'ndan sonra başlatılan büyük Viyana projesinden dolayı çevresindeki Aşağı Avusturya'ya bağlı birçok irili ufaklı yerleşim yerleride bu ilçeye bağlanmışdır. Bu ilçe de komşu ilçe Floridsdorf gibi Viyana ile Aşağı Avusturya eyaletleri arasında sürekli kavga meselesi haline gelmiştir. En son çözüm 29 temmuz 1946 yılında yapılan anlaşma ile son kez "Süßenbrunn, Breitenlee" ve "Eßling" gibi büyük yerleşim yerleri de bağlanarak ve isim kenti olan "Groß-Enzersdorf" tekrar Aşağı Avusturya Eyaleti'ne geri verilerek ve Donaustadt adını alarak bugünkü son şeklini almıştır. Şehir merkezinin eski dokusunu korumayı başarmış olan Donaustadt'ın toprakları eskiden tarımcılığa uygun olduğundan yıllarca Viyana'nın bahçe sebzelerini yetiştirmiştir. Ama günümüzde büyüyen şehirlerde yeni yerleşim yerleri için düz alanların önemli olduğundan, bir zamanlar uçsuz bucaksız tarlaların bulunduğu yerlerde şimdilerde sayısız yerleşim kentleri vardır. Donaustadt (Almanca) Okan Koรง Okan Koç (d. 22 Ocak 1982, Sakarya), eski Türk futbolcudur. Adapazarılı bir ailenin çocuğu olan Okan, profesyonel futbola Çanakkale Dardanelspor'da başladı. İlk kez burada Ajax FC kulübü tarafından izlendi. 2001 yılında İlhan Cavcav'ın girişimiyle Gençlerbirliği'ne transfer oldu. Gençlerbirliği'nde 10 Şubat 2001 ile 31 Mayıs 2003 yılları arasında toplam 46 resmi maçta 3.404 dakika forma giydi. 5 gol attı, 4 sarı kart gördü. Gençlerbirliği'nde oynadığı ilk maç; 2001-2002 Sezonu Süper Lig 22. Hafta Maçı, Kocaelispor 0-1 Gençlerbirliği maçıdır. Beşiktaş'a Ali Cansun ve 1.6 milyon dolar karşılığında Ahmed Hassan, Sinan Kaloğlu, Ramazan Kurşunlu ve Emre Aşık ile birlikte 2003-2004 sezonunda transfer oldu, fakat İstanbul gece hayatına kendini fazla kaptırması ve hocalarıyla yaşadığı sorunlar onu formadan uzak tuttu ve sonuçta başarısız oldu. Daha sonra Konyaspor ve MKE Ankaragücü takımlarında kiralık olarak oynadı. 2005-2006 sezonu 2. yarısı başlarında Galatasaray ile anlaşma yaptı fakat lisansındaki bazı ve mevcut kulübü Beşiktaş'taki birtakım sorunlar nedeniyle MKE Ankaragücü'ne transfer oldu. Disiplinsiz davranışları ile çok parlak olacağı tahmin edilen kariyerini bir anlamda duraklattı. 2006 yılında abisi Orhan Koç Gaziosmanpaşa'da bir silahlı saldırı sonrası hayatını kaybetti. 2006-2007 sezonu ortasında Vestel Manisaspor'a transfer oldu. 2008-2009 sezonunda Sakaryaspor'a transfer oldu. Koç, 2009 yılında verdiği bir röportajda "'' Lucescu ve Yıldırım Demirören beni kadroda istemiyordu. Kiralık olarak gönderildim. Ertesi sene takımın başına Rıza Çalımbay geldi. Rıza Hoca beni çok oynatmak istedi lakin Demirören beni yine istemedi ve Rıza Hocaya bu konuda baskı yaptı. Demirören benimle çok uğraştı, benimle beraber; Fatih Sonkaya, Emre Aşık ve Berkant Göktan'ın önünü kesti"" demiştir. 2009-2010 sezonunda Altay ile anlaşma sağlamıştır. Bu forma altında ilk gölünü Boluspor'a atmıştır. Anlaşması karşılıklı feshedilen Koç 2009-2010 sezonu ikinci yarısında Denizlispor'a transfer olmuştur. Ve 2010-2011 sezonunun devre arasında Denizlispor tarafından gönderilmiştir. 2010-2011 sezonun ikinci yarısı için 2. Lig ekiplerinden Çanakkale Dardanel'e transfer olmuştur. 2011-12 sezonu başında Konya Şekerspor'a transfer oldu. Bu takımla 10 maça çıkıp 1 gol atan Koç, sezon sonunda ise futbolu bıraktı. Kemal Unakıtan Kemal Unakıtan (d. 14 Şubat 1946, Domurcalı, Süloğlu, Edirne - ö. 12 Ekim 2016, İstanbul), Türk siyasetçi ve ekonomist. 2002 ve 2008 yılları arasında Abdullah Gül ve Recep Tayyip Erdoğan tarafından kurulan hükûmetlerde Maliye Bakanı olarak görev yapan Unakıtan, 2002 ve 2007 Türkiye genel seçimlerinde AK Parti milletvekili olarak meclise girmiştir. 12 Ekim 2016 tarihinde 70 yaşında vefat etti. Kemal Unakıtan, Mustafa Bey ve Hidayet Hanım'ın çocuğu olarak 14 Şubat 1946 tarihinde Edirne'nin Süloğlu ilçesine bağlı Domurcalı köyünde dünyaya geldi. İlk, orta ve lise öğrenimini Edirne'de tamamlamasının ardında 1968 yılında Ankara İktisadi ve Ticari İlimler Akademisi'nden (Bugünkü adıyla Gazi Üniversitesi İktisadi ve İdari Bilimler Fakültesi) mezun oldu. Sonrasında Türkiye Cumhuriyeti Maliye Bakanlığı'nda Hesap Uzmanı olarak göreve başlayan Unakıtan, Türkiye Selüloz ve Kağıt Fabrikaları A.Ş'da (SEKA) genel müdür muavinliği ve 1976-1978 yılları arasında SEKA genel müdürlüğü görevlerini üstlendi. Ayrıca özel sektörde de çalıştı; çeşitli sanayi kuruluşlarında, finans kurumlarında (Albaraka Türk Finans Kurumu), dış ticaret şirketlerinde Genel Müdürlük, Yönetim Kurulu üyeliği ve Yöneticilik yaptı. Ahsen Hanım ile evli üç çocuk babası olan Unakıtan, İngilizce bilmektedir. Siyasi yasağı bulunan Recep Tayyip Erdoğan'ın talebiyle onun yerine aday olarak sadece iki partinin seçim barajını aşabildiği 2002 Türkiye genel seçimlerinde AK Parti İstanbul milletvekili olarak TBMM'ye girdikten sonra yine Erdoğan'ın inisiyatifiyle Abdullah Gül tarafından kurulan 58. Türkiye Hükûmeti'inde Maliye Bakanlığı görevine getirildi. Erdoğan'ın Özelleştirme İdaresi Başkanlığı'nı Başbakan Yardımcısı Abdüllatif Şener'den alarak, kendisine bağlamasıyla özelleştirmenin de patronu oldu. Gül'ün istifa etmesinin ardından Erdoğan tarafından 14 Mart 2003'te kurulan 59. Türkiye Hükûmeti'nde Maliye Bakanlığı görevini sürdürdü. 2007 Türkiye genel seçimlerinde AK Parti'den Eskişehir milletvekili seçilerek meclise tekrar giren Unatıkan, Erdoğan tarafından kurulan 60. Türkiye Hükûmeti'nde de Maliye Bakanı olarak görev aldı ancak 1 Mayıs 2009 tarihinde yapılan bir kabine değişikliği sonucu bu görevini Mehmet Şimşek'e devretti ve kendisi kabine dışı kaldı. Unakıtan hakkında Ekim 2005, Şubat 2006 ve Mart 2006 tarihlerinde verilen üç ayrı gensoru önergesi de, TBMM Genel Kurulu'nda reddedildi. 2005 yılında besin zehirlenmesi yaşayıp vücudunun susuz kalması sonucu böbrekleri iflas eden Unakıtan, Kök hücre operasyonundan istediği sonucu alamamış, 30 yıllık arkadaşı ve dünürü Ali Rıza Üstün'ün kendisine bir böbreğini vermesi üzerine yeni bir operasyon daha geçirmişti. Unakıtan, 2010'lu yıllarda kalbi ve böbreğiyle ilgili sağlık sorunları yaşadı. 2009 yılında Amerika Birleşik Devletleri'nde Koroner arter baypas ameliyatı geçirdi. Unakıtan, İsrail başkenti Tel Aviv'de yer alan bir merkezde kök hücre nakli yaptırdı. 2013 yılında Akdeniz Üniversitesi Hastanesi'nde böbrek nakli oldu. Kemal Unakıtan bir süredir vücudundaki ödemler nedeniyle Acıbadem Maslak Hastanesi'nde tedavi görmekte iken 12 Ekim 2016 tarihinde 70 yaşında vefat etti. Cenaze töreni 13 Ekim 2016'da Süleymaniye Camii'nde gerçekleştirildi. Törene, Cumhurbaşkanı Erdoğan, Başbakan Binali Yıldırım, eski Başbakan Ahmet Davutoğlu, Başbakan Yardımcısı Mehmet Şimşek, Adalet Bakanı Bekir Bozdağ, Enerji ve Tabii Kaynaklar Bakanı Berat Albayrak, Kültür ve Turizm Bakanı Nabi Avcı, Sağlık Bakanı Recep Akdağ, eski Başbakan Yardımcısı ve AK Parti Ankara Milletvekili Ali Babacan, Aile ve Sosyal Politikalar Bakanı Fatma Betül Sayan Kaya, eski Enerji ve Tabii Kaynaklar Bakanı Taner Yıldız, İstanbul Valisi Vasip Şahin, Fatih Belediye Başkanı Mustafa Demir katıldı. Unakıtan, Maliye Bakanlığı döneminde farklı tavır ve uygulamalarıyla sürekli olarak 'ilgi ve tepki' nedeni olan ve gündemde kalmış, çeşitli eleştirilere maruz kalmıştır. 2005'te Cumhuriyet Halk Partisi (CHP) Antalya Milletvekili Tuncay Ercenk'in "Unakıtan soyadlı kişilerin kurduğu şirketleri" sormasına "Ne yiyecek bu çocuklar? Soyadını mı değiştirecek babası Maliye Bakanı oldu diye?" şeklinde tepki göstermiştir. Gülhane Eğitim ve Araştırma Hastanesi Gülhane Eğitim ve Araştırma Hastanesi (GEAH) veya eski adıyla Gülhane Askerî Tıp Akademisi (GATA), II. Abdülhamit tarafından 1898 yılında İstanbul'da Gülhane Seririyat Hastanesi olarak kurulmuş olup günümüzde Etlik, Keçiören'de Eğitim ve Araştırma Hastanesi olarak devam etmektedir. Hastane ilk olarak "Gülhane Seririyat Hastanesi" adı ile Padişah II. Abdülhamid’in doğum günü olan 30 Aralık 1898 tarihinde törenle açılmış, "Gülhane" adıyla kurulduktan hemen sonra Tıbbiye-i Şahane'den mezun olan asker hekimler bölükteki görev yerlerine gitmeden önce Haydarpaşa Askeri Hastanesi yerine burada bir yıl pratik eğitimine başlamışlardır. 1908’de İkinci Meşrutiyet ilan edilmesinden sonra tıp konularında yapılmak istenen reform girişimleri sonucu askeri ve sivil tıp okulları birleştirilmiş ve 1909’da kurulan İstanbul Üniversitesi Tıp Fakültesi'ne Gülhane öğretim üyelerinin on bir kişilik önemli bir kısmı da transfer olmuştur. 1914 yılında ise Gülhane'deki askeri hekimlik eğitimleri artırılmış, "Gülhane Seririyat Hastanesi" ismi değiştirilerek "Gülhane Tatbikat-ı Askeriye Tatbikat Mektebi ve Seririyatı" olmuştur. Gülhane Seririyat Hastanesindeki modern eğitim ve öğretim nedeniyle, burada yetişen asker hekimler Balkan Savaşı, I. Dünya Savaşı ve Türk Kurtuluş Savaşı yıllarında ordu içinde başarılı görevler yapmışlardır. Türkiye'nin II. Dünya Savaşı'na girme ihtimali üzerine, askeri okulların ve Gülhane'nin İstanbul'dan Ankara'ya taşınmasına karar verilmiş ve 21 Temmuz 1941'de, İstanbul'dan 28 vagonluk bir katara sığdırılan tüm eşya ve personel, Sirkeci, İstanbul'dan Cebeci Merkez Hastanesi'ne nakledilmiştir. 2016 yılına kadar Türk Silahlı Kuvvetlerine bağlı olan GATA, Türk Silahlı Kuvvetleri'ne sağlık bilimleri alanında askeri personel yetiştiren bir komutanlıktı. 15 Temmuz askerî darbe girişimininden sonra 31 Temmuz 2016 tarihinde çıkarılan kanun hükmünde kararname ile sağlık birimleri ile birlikte Sağlık Bakanlığına bağlanmıştır ve adı Gülhane Eğitim ve Araştırma Hastanesi olarak değiştirilmiştir. GATA'ya bağlı olan yükseköğretim birimleri ise Sağlık Bilimleri Üniversitesine devredilmiştir. Gülhane Askerî Tıp Akademisi Komutanlığı ve bağlı birimleri Ankara, İstanbul ve Eskişehir'de bulunmaktaydı. Eylül 2016 tarihine kadar bağlı birimleri; IMEI IMEI (), . Her bir GSM telefon cihazına üretim aşamasında IMEI numarası yüklenmektedir. IMEI numarası her bir cihazın kimlik numarası olup tek ve benzersizdir ve 15 haneden oluşur. Ancak günümüzde bir IMEI numarasını farklı bir telefona kopyalayarak her iki telefonunda kullanılmaz hale getirilmesi mümkün. Cep telefonda codice_1 tuşlayarak telefonun seri numarasını (IMEI numarası) tespit edilebilir. Ülkü Ayvaz Ülkü Ayvaz (d. 5 Mayıs 1955, Bayburt - ö. 23 Nisan 2016, İstanbul) Türk yazar. Evli ve bir çocuk babasi. Tiyatro oyunları kadar, sade anlatımıyla günlük yaşamın ayrıntılarını işlediği öyküleri ile de dikkati çeker. İstanbul Davutpaşa Lisesi'nden mezun olan sanatçı; Ankara Üniversitesi Dil ve Tarih Coğrafya Fakültesi Tiyatro Bölümü'nü bitiren yazar İstanbul Devlet Tiyatrosu'nda hâlen dramaturg olarak görev yapmaktadır. Tiyatro oyunları yanında radyofonik oyunlar ve öykü kitapları da yayınlanmıştır. Eserleri çeşitli ödüller kazanan sanatçının değişik yapıtları çeşitli dillere çevrilmiş, oyunları Devlet ve özel tiyatrolar ile yurtdışında Rusya, Makedonya ve Almanya'da sahnelenmiştir. İlk kez 2011-2012 sezonunda sahnelenen "Külhanbeyi Müzikali" ile 16. Afife Tiyatro Ödülleri'nde Cevat Fehmi Başkut Özel Ödülü kazanmıştır. Yazar, TRT için 'Çocuklarla Başbaşa' ile 'Gençlerle Başbaşa' programlarına dramalar yazmıştır.(1986--).İst.Devlet Tiyatrosu için "Sanat İnsanları" etkinliğine de, tiyatronun sanatçılarının rol aldığı şu sahne belgesel-sahne senaryolarını yazdı: Adalet Ağaoğlu, Aziz Nesin, Can Yücel, İlhan Selçuk, Mehmed Kemal, Vedat Günyol, Turhan Selçuk, Necati Cumalı, Lütfi Ö. Akad, Salah Birsel... Bengü Bengü Erden (d. 2 Nisan 1979, İzmir), Türk şarkıcı. Müzikle tanışması ilkokul yıllarında İzmir Devlet Senfoni Orkestrası ile oldu. İzmir'de sahnelenen "Oliver Twist" isimli müzikalde başrol oynadı. İzmir Devlet Konservatuvarı Genel Müdürü Müfit Bayraşa'dan şan dersleri aldı. 1998 yılında Müfit Bayşara'nın bir bestesiyle MÜYAP ve Show TV'nin organize ettiği Pop Show '98 adlı şarkı yarışmasında 2. oldu. Akademi İstanbul'da müzik eğitimi aldı. Üç yıl süre ile Kenan Doğulu'ya vokallik yaptı. 2007'de Show TV'de Organize edilen "Bak Kim Dans Ediyor" adlı yarışmada 1. oldu. İlk albümü "Hoş Geldin"i Kenan Doğulu ve Ozan Doğulu prodüktörlüğünde 2000 yılının Temmuz ayında piyasaya çıkardı. Daha sonra "Bağlasan Durmam" adlı 2. stüdyo albümünü 2005 yılında çıkardı. Bir yıl aradan sonra 2007 yılında üçüncü albümü "Taktik" piyasaya çıktı. Albümde bulunan "Korkma Kalbim" şarkısıyla MÜ-YAP Müzik Ödüllerinden dijital sertifika aldı ve albümü yılın en çok satan albümlerinden oldu. 2009 yılında "İki Melek" albümünü çıkardı. Albüm 125.000 kopya sattı ve Altın Plak aldı. Resmi Türkiye listesinde 7 hafta zirvede kalarak 2009'un en uzun süre zirve'de kalan sanatçıları'ndan oldu. 2011 yılında "Dört Dörtlük" albümünü çıkardı. Hareketli çıkış şarkısı Aşkım'la dikkatleri üzerine çekmeyi başardı. Şarkı Google Zeitgeis raporlarına göre 2011'nin en çok aranan şarkısı oldu. Yine Google verilerine göre Bengü, 2011'in "en çok takip edilen Sanatçısı" olmuştur. 2012 yılında "Anlatacaklarım Var" maxi single'ını piyasaya sürmüştür. Single'da yer alan "Yaralı" şarkısı, 7 hafta Resmi Türkiye listesinde 1 numara olarak kaldı. 2013 yılında "Saygımdan" single'ını piyasaya sürmüştür. Şarkı, Resmi Türkiye listesinde 2014 yılının başlarında 5 hafta boyunca zirvede yer almıştır. Bengü, 2014 yılında düzenlenen 2. Türkiye Müzik Ödülleri'nden "Yaralı" şarkısıyla Radyolarda En Çok Çalınan Şarkı ödülünü almıştır. Bengü, 2014 yılının Ekim ayında "İkinci Hal" adını verdiği 7. stüdyo albümünü piyasaya çıkarmıştır. Çıkış şarkısı "Sahici", çıktığı hafta Resmi Türkiye listesi'ne 3 numaradan girmiş ve toplam 5 hafta zirvede kalmıştır. Bengü, 2014 yıl sonu açıklanan verilerle toplam 10 hafta Resmi Türkiye listesi'nde 1 numara olarak 2014'ün en çok zirvede kalan 2. sanatçısı olmuştur. Bengü, TelifMetre'nin verilerine göre 2014'ün TV'lerde en çok yayınlanan kadın sanatçısı olmuştur. İkinci Hal'den yayımlanan Feveran adlı şarkısı DMC'den 2015 yılında Dijital platformda başarısından dolayı Altın Plak almıştır. 2000 yılından günümüze kadar "Korkumdan Ağladım", "Korkma Kalbim", "Unut Beni", "Ağla Kalbim", "Gezegen", "İki Melek", "Kocaman Öpüyorum", "Aşkım", "", "Haberin Olsun", "Yaralı", "Saygımdan", "Sahici", "Feveran", "Hodri Meydan" ve "Sığamıyorum" gibi birçok şarkısı hit oldu ve bugüne kadar 8 albüm 6 single olmak üzere 14 proje yayınlayan Bengü, müzik yaşamında yüzlerce adaylığın yanı sıra birçok ödül sığdırmıştır. Adaylıkları arasında 4 Kral TV Video Müzik Ödülleri adaylığı, 2 Balkan Music Awards adaylığı, ödülleri arasında 1 Kral TV ödülü, 1 MÜYAP Müzik Ödülü ve 1 TTNET Müzik ödülü bulunmaktadır. Yaklaşık üç buçuk yıllık bir albüm çalışmasının ardından birinci albümü olan "Hoş Geldin"i Temmuz 2000'de piyasaya sürdü. Kenan Doğulu, Şehrazat ve Ümit Sayın, Yıldız Tilbe gibi önemli müzisyenlerin imzası bulunan albümde 9 şarkı ve bir remix bulunuyor. Albümdeki bütün düzenlemeler Ozan Doğulu tarafından yapılmıştır. Albümde vokal olarak Cihan Okan, Sıla gibi isimler bulunmaktadır. Albümün tüm görselleri Koray Kasap tarafından çekilmiştir. Bengü bu albümle yurt içinde ve yurt dışında olmak üzere 300'e yakın konser vermiştir. Bengü, 2001 yılında düzenlenen 7. Kral TV Video Müzik Ödülleri'nde "En iyi çıkış yapan kadın" dalında aday olmuştur. Bengü asıl çıkışını, 2005 yılında ikinci albümü olan "Bağlasan Durmam" ile yapmıştır. 5 Yıllık aranın ardından Dokuz Sekiz Müzik'le anlaşan Bengü, müzik direktörlüğünü Suat Aydoğan'ın yaptığı albümde Serdar Ortaç, Gökhan Şahin, Sibel Alaş ve Hakkı Yalçın gibi önemli isimlerle çalışmıştır. Bengü, albümde yer alan "Korkumdan Ağladım", "Gel Gel", "Ciddi Ciddi" sözü ve müziği kendisine ait olan "Müjde" ve albümle aynı adı taşıyan "Bağlasan Durmam" şarkılarına klip çekmiştir. 12. Kral TV Video Müzik Ödülleri'nde En İyi Pop Kadın Sanatçı dalında aday gösterilmiştir. Yılın en çok satan albümlerinden biri olan "Bağlasan Durmam" yıl sonuna kadar 52.000 satmıştır. Bağlasan Durmam, albümü NTV tarafından 2000'lerin en iyi Türkçe albümlerinden biri olarak gösterildi. 2007 Yılında çıkardığı "Taktik" albümü ile kariyeri'nin zirvesine oturan Bengü, albümde Serdar Ortaç, Adnan Fırat, Kutsi, Alper Narman, Fettah Can gibi isimlerle çalışmıştır. Ayrıca Bengü sözü ve müziği kendisine ait "Yolcu" isimli şarkıya da bu albümde yer vermiştir. Alümden çıkan ilk klip sözü ve müziği Serdar Ortaç'a düzenlemesi ise Suat Aydoğan'a ait olan "Korkma Kalbim" müzik dünyasına bomba gibi düşmüştür. Şarkı'nın klibindeki bikinili sahneleri ile gündemden düşmeyen Bengü tıklanma rekorları kırmıştır. Şarkı büyük başarısı ile Mü-Yap Müzik Endüstüri Ödülleri'nde dijital sertifika almıştır. Ayrıca "Korkma Kalbim" 136.430'luk indirilme oranı ile 2007'nin en çok indirilen 13. şarkısı oldu. Albümün ikinci klibi sözü ve müziği Adnan Fırat'a ait "Unut Beni" şarkısına çekildi, şarkı yurt içinde ve yurt dışında olmak üzere büyük başarı yakaladı. Albümde yer alan daha önce demosunu Hande Yener'in seslendirdiği "Ağla Kalbim" şarkısı dönemin popüler dizisi "Doktorlar"da yayınlandığı andan itibaren özel ilgiyle karşılaştı.Klipsiz kalmasına karşın Türk popüler müziğinin klasikleşmiş eserlerinden biri oldu. Taktik albümü 100.000'e yaklaşan satış rakamıyla yılın en çok satan albümlerinden biri olmuştur. Bengü, bu albümle 14. Kral TV Video Müzik Ödülleri'nde "en iyi pop kadın" dalında aday olmuştur. 2008 yazında 4. stüdyo albümü "Gezegen"i dinleyicilerinin beğenisine sunan Bengü eleştirmenler ve dinleyicilerden olumlu yorumlar almıştır. Albümde Serdar Ortaç, Adnan Fırat, Altan Çetin ve İlhan Şeşen gibi isimlerin imzası bulunmaktadır. Albümün ilk klip şarkısı albümle aynı taşıyan sözü ve müziği Serdar Ortaç'a aranjesi Suat Aydoğan'a ait olan "Gezegen"'e Murat Küçük yönetmenliği'nde kliplenmiştir. Şarkı, eleştirmenler, radyocular ve dj'ler tarafından "2008'in en iyi şarkıları"ndan biri olarak gösterilmiştir. Albüm yıl sonuna kadar 35.000 satış rakamına ulaşmıştır. 2009 yılında ise 5. albümü "İki Melek"i, Avrupa Müzik etiketiyle piyasaya sürmüştür. Albümde Serdar Ortaç, Şehrazat, Sinan Akçıl ve Yalın gibi isimlerle çalışmıştır. Yıl'ın en iyi albümleri'nden biri olan ve yıla damgasını vuran bu albümden çıkan ilk iki video, "İki Melek" ve "Kocaman Öpüyorum" Billboard Türkiye listelerinde 1 numaraya yükselmiş ve toplam 7 hafta birincilik kazandırmıştır Bengü'ye. 2009 yılı içerisinde sanatçı bu albümüyle 13. İstanbul FM Müzik Ödülleri'nde "En İyi Pop Kadın Sanatçı" ödülünü almayı başarmıştır. Aynı yıl düzenlenen Siyaset Dergisi Ödülleri'nden "Yılın Şarkısı" ve birçok çeşitli organizasyon ve üniversite kurulaşlarından "Yılın Albümü" ödüllerini almıştır. "İki Melek" albümü "Hürriyet" gazetesinin hazırladığı "2009'un En İyi 10 Yerli Albümü" listesinde 6. sırada yer aldı. Albüm yıl sonuna kadar 125.000 satış rakamına ulaşmış olup Bengü'ye Altın Plak kazandırmıştır. 2010 yılının yaz aylarında ise "Sırada Sen Varsın" adlı maxi single çalışmasını çıkardı. Bengü bu single çalışması ile 14. İstanbul FM Altın Ödülleri'nde En İyi Single ödülünü almayı başarmıştır. Çıktığı ilk 25 günde 40.000 satışa ulaşan single Bengü'nün kariyerine büyük katkı sağlamıştır. Bengü, 2011 yılının başında yayınlanan Suat Ateşdağlı'nın proje albümünde "Artık Sevmeyeceğim" isimli şarkıyı seslendirmiştir. Bengü 2011'de çıkarmış olduğu "Dört Dörtlük" albümünde Sinan Akçıl, Şehrazat, Ersay Üner gibi isimlerle çalışmıştır. Albümün çıkış parçası olan "Aşkım" şarkısı ile oldukça büyük beğeni toplamıştır. Şarkı çıktığı gün sosyal paylaşım sitesi Twitter'da "trends topic" listesine girmiştir. Bengü, "Aşkım" şarkısı ile Google Zeitgeist 2011 verilerine göre yılın en çok aranan şarkısı ve sanatçısı başarısınıda elde etti. Bengü "Dört Dörtlük" Albümü'nün 2. video klip çalışması olan ""'ün çıkmadan önce yayınlana promo fotoğrafıyla sanal alemde büyük ilgi gördü. Bengü albümünün 3. video klibini ise yine sözü ve müziği Sinan Akçıl'a ait olan "Kalbi Olan Ağlıyor" şarkısına Salih Singin yönetmenliği'nde çekti. Albüm yıl sonuna kadar Mü-yap verilerine göre 25.000 satmıştır. Albüm Bengü'nün Avrupa Müzik'ten çıkan son çalışmasıdır. Bengü, 2012 yılının son aylarına doğru 2. single'ı olan "Anlatacaklarım Var"'ı piyasaya sürmüştür. Avrupa Müzik'ten ayrılıp kendi markasını temsil edecek olan BNG Müzik'i kuran Bengü aynı zamanda DMC ile anlaşmıştır. Single'da sözü ve müziği Zeki Güner'e ait olan "Haberin Olsun" ve "Yaralı" şarkılarına yer vermiştir. Versiyonlarla birlikte toplam 7 şarkının bulunduğu albümün aranjörlüğünü Mustafa Ceceli üstlenmiştir. İlk klip Haberin Olsun'a Nihat Odabaşı yönetmenliğinde çekilmiştir. Albümün ikinci klibi ise yine sözü ve müziği Zeki Güner'e ait "Yaralı" şarkısına çekilmiştir. Yaz aylarının hareketli şarkıları arasından sıyrılıp zirveye yerleşen "Yaralı" 7 hafta Resmi Türkiye listesinde 1 numara olarak yılın en çok çalan şarkıları arasında ilk 3'e yerleşti. Şarkının klibi ise 15 milyon tıklanma grafiği gösterdi.Bengü, single'ın başarısı nedeniyle 19. Siyaset Dergisi Ödülleri'nde En İyi Single ödülünü kazanmıştır. Ayrıca "Yaralı" şarkısı 2014 yılında düzenlenen 2. Türkiye Müzik Ödülleri'nden Radyolarda En Çok Çalınan Şarkı ödülünü almıştır. 2013 yılının ilkbahar aylarında kliplenen "Yaralı" şarkısı ile Resmi Türkiye listesinde 7 hafta zirvede kalan Bengü, bu şarkıdan sonra üçüncü single çalışması için çalışmalara başlamıştır. 2013 yılının kasım ayında "Saygımdan" ismini verdiği single çalışması ile sevenlerinin karşınısına çıkan Bengü yine büyük beğeni toplamıştır. Şarkının sözü ve müziği Zeki Güner, düzenlemesi Mustafa Ceceli imzası taşımaktadır. Şarkının klip yönetmenliğini Burak Ertaş üstlenmiştir. Single'ın yapımcılığını kendi şirketi BNG Müzik ve DMC yapmıştır. Şarkı 2013 yılının son haftalarında Resmi Türkiye listesinde 2 numarada yer alırken 2014 yılının başlarında 5 hafta boyunca zirvede yer almıştır. Şarkı, birçok radyo ve tv top listelerinde en üst sıraya yerleşmiştir. "Saygımdan" ve "Yaralı"'nın başarısının ardından Bengü, 2. Türkiye Müzik Ödüllerinde En İyi Kadın Sanatçı kategorisinde adaylık kazanmıştır. Bengü, 2013 yılında yayınlanan Erdem Kınay'nın proje albümünde "Kolay Gelsin" isimli şarkıyı seslendirmiştir. Albümde 10 şarkı 1 versiyon olmak üzere 11 şarkı bulunmaktadır. Albümün çıkış şarkısı olarak sözü ve müziği Zeki Güner, düzenlemesi Mustafa Ceceli'ye ait olan "Sahici" seçilmiştir. Şarkı ilk kez 23 Eylül 2014'te yayımlanmıştır. Çıktığı ilk 3 gün içinde yasal platformlarda "en çok indirilen", çıktığı ilk 1 hafta içindede "en çok dinlenen ve indirilen" şarkı olmuştur. Şarkı, i-Tunes, Avea Müzik, Turkcell Müzik ve TTnet Müzik'te 1 numaraya yükselmiştir. Şarkı ikinci haftasında radyo ve tv'de en çok yayınlanan eserleri belirleyen Music TopTR listesine ikinci sıradan girmiştir. Sahici şarkısı ayrıca i-Tunes / Türkmenistan Top Songs listesinde 1 numaraya çıkmıştır. İkinci klip albümle aynı ismi taşıyan "İkinci Hal" şarkısına, 2 Nisan 2015'te üçüncü klip "Feveran" adlı şarkıya çekilmiştir. Şarkı Resmi Türkiye Listesinde 5 numaraya yükselmiştir. Son klip ise 1 Aralık 2015'te "Kapıda Yalnızlık" şarkısına çekilmiştir. Yine bu albümde Şehrazat, Deniz Erten, Serkan Kavuşan gibi isimlerin sözlerine yer verirken aranjmanlarda Murat Yeter, Barış Özesener, Erdem Kınay ve Çağatay Şen ile çalışılmıştır. Albümde Bengü'nün 2011 yılı çıkışlı Dört Dörtlük albümünde seslendirdiği "Kadar" şarkısı Emre Aydın düeti ile yer almaktadır. Albümde ayrıca Bengü'nün birçok ödüle layık gören single albümlerinde yer alan Yaralı ve Saygımdan şarkılarına da yer verilmiştir. Albüm satış listelerine ilk 5'ten girmeyi başarmıştır. İkinci Hal albümü, TTNET Müzik tarafından "Yılın Albümü" seçilmiştir. "Hodri Meydan", Bengü'nün 4 Mart 2016 tarihinde DMC etiketiyle çıkan 5. teklisidir. Şarkının sözü Deniz Erten, müziği Toylan Kaya, düzenlemesi ise Erdem Kınay'a aittir. Dijital platformlarda 7 Mart'ta yayımlanmıştır. Klipte Bengü'ye Demet Özdemir'de eşlik etmiştir. Klip, Ümraniye platolarındaki eski kablo fabrikasında 5 ayrı mekanda çekilmiştir. Klibin yönetmenliğini ise Gülşen Aybaba üstlenmiştir. Şarkı yayımlandığı ilk hafta TTNET Müzik / En Çok Dinlenen 100, TTNET Müzik / En Çok İndirilen 100 listesinde 1 numara olmuştur. CD olarak ise 25 Mart'ta satışa sunulduğu ilk hafta D&R listesine 1 numaradan giriş yapmıştır. Şarkı birçok radyo ve müzik kanallarında 1 numara olmuştur. "Sığamıyorum", 28 Haziran'da klip ile aynı günde dijital platformda yayımlanmıştır. Şarkının sözü ve müziği Zeki Güner, düzenlemesi ise Mustafa Ceceli'ye aittir. Klip yayımlandığı ilk hafta 5 milyon izlenme barajını geçmiştir. Şarkı yayımlandıktan 3 hafta sonra Resmi Türkiye Listesine 3 numaradan giriş yapmıştır. Bengü'nün sekizinci stüdyo albümü "Altın Çağ", 31 Mayıs 2017'de DMC tarafından yayımlandı. Bu albümden "Kuzum", "Sanki", "Geçmiş Olsun" ve "Altın Çağ" şarkılarına klip çekildi. Şarkıcı, 15 Şubat 2019'da Ersay Üner'in sözlerini yazdığı "Yazık" şarkısını Elif Demiralp'in yönettiği bir video klip ile birlikte yayımladı. Nisan'a Bilal Sonses'e eşlik ettiği düet şarkısı "İçimden Gelmiyor" ile karşıladı. Kasım 2019'da yeni single'ı "Günaydın" DMC tarafından yayımlandı. Sözleri Melda Gürbey tarafından yazılan şarkının video klip yönetmeliği Ulaş Elgin yaptı. 10 Haziran 2012 tarihinde Ankara konseri dönüşünde, TEM otoyolunda bir kaza yaşamıştır. Kazada Bengü'nün koruması Ümit Özer yaşamını yitirmiştir. Bengü, müzik hayatı boyunca çıktığı birçok programda değişik isimlerle düet yapmıştır. Ümit Besen'le "Seni Unutmaya Ömrüm Yeter Mi?", Coşkun Sabah'la "Anılar", Bülent Ersoy'la "Kum Gibi", Ferdi Özbeğen'le "Dilek Taşı", Selami Şahin'le "Özledim" ve Volkan Konak'la yaptığı "Belalım" şarkısına düeti yapmıştır. Bengü, kariyeri boyunca çalışmaları sayesinde çok sayıda ödül kazandı veya aday gösterildi. Kral Türkiye Müzik Ödülleri'nde (eski adıyla Kral TV Video Müzik Ödülleri) birçok ödüle adaylık gösterildi, ancak kendisi bunlardan yalnızca bir tanesini kazanabildi. 2010'da Balkan Müzik Ödülleri'nde Balkanların En İyi Kadın Sanatçısı ve Balkanların En İyi Şarkısı dallarında aday gösterildi. 2007 yılında çıkardığı "Taktik" albümü'nün çıkış şarkısı "Korkma Kalbim"'le Müyap'tan dijital sertifika kazandı. 2009 yılında yayınladığı ve 125.000 satışa ulaştığı "İki Melek" albümüyle Altın Plak almayı başardı. 2011'de 500.000 kişinin oy kullandığı Algida'da anketinde en sevilen kadın sanatçı seçildi. 2012'de açıklanan verilerle 2011'de Google'da en çok aranan şarkı ve sanatçı unvanını kazandı. Jackie Jackson Sigmund Esco Jackson bilinen sahne adıyla Jackie Jackson (4 Mayıs 1951, Gary, Indiana), Amerikalı şarkıcı. Michael Jackson'ın ağabeyidir. The Jackson 5'dan ayrılan bir üyedir. Jackie Jackson grubunda şarkıcı Jackson 5, diğer üyeleri olan onun küçük kardeşi Michael, Marlon, Jermaine, Tito ve daha sonra küçük kardeşi Randy edildi. Jackson 5, son 40 yıldır birçok hit kayıtları kaydedildi. 1973 yılında Jackie ilk solo albümünü kaydetti. Marlon Jackson Marlon David Jackson, Michael Jackson'ın kardeşi ve Jackons 5 üyesi Amerikalı şarkıcı. Babası Joseph Jackson, annesi Katherine Esther Jackson'dır. Üç çocuğu vardır: Valencia, Britney ve Marlon Jackson Jr.Toyatanın sahibi ile evlidir. Marlon Jackson Jackson ailesinin altıncı çocuğu ve grubu The Jackson 5 eski bir üyesidir. Orta 1980'lerin için gruba ayrıldıktan sonra, Marlon ilk albümü Baby Tonight orta başarı elde yayımladı. O zamandan beri Kaliforniya'da bir emlakçı olarak çalıştı. Marlon Jackson'un kardeşi, Michael Jackson, aniden 25 Haziran 2009 tarihinde kalp durması sonucu öldü. Rebbie Jackson Maureen Reillette Jackson, (d. 9 Mayıs 1950 Gary, Indiana) Michael Jackson'ın ablasıdır. Şarkıcıdır. Babası Joseph Jackson'dır. Tüm adı Maureen Reillette "Rebbie" Jackson'dır. En yüksek başarı elde etmiş çalışması ""Centipede"" adlı şarkısıdır. Yeniköy Sekizbuçuk Erimo sınıfı mayın dökücü gemisi AMC 491 Erimo sınıfı mayın dökücü gemisi,IJN nin mayın dökme konseptine göre kıyı mayınlama birincil görevi yanında anti-denizaltı görevi ile de ikincil bir göreve sahip şekilde tasarlandı. Ama hizmeti boyunca mayın dökme gemisi olarak kullanıldı. Gina Lollobrigida Gina Lollobrigida (Luigina adıyla d. 4 Temmuz 1927 Subiaco, Lazio) İtalyan sinema oyuncusu. Lollobrigida bir mobilya imalatçısının kızı olup çocukluğunu bir dağ köyünde geçirmiştir. Gençliğinde Gina biraz mankenlik ve oradan güzellik yarışmalarına başarılı bir şekilde katılırdı. O zamanlarda İtalyan dilindeki filmlerde görünmeye başladı. 1947'de Gina, Bayan İtalya güzellik yarışmasına girdi ve 3. oldu. 1949 yılında Yugoslavyalı bir fizikçi, Milko Skofic ile evlendi. (Bir oğulları vardı ve 1971 yılında boşandılar). Güzelliği Hollywood'un ilgisini çekti ve 1953'te ilk Amerikan filmi olan "Şeytanı Yen"'de oynadı. Randy Jackson (The Jacksons) Steven Randall Jackson (d. 29 Ekim 1961, Gary, Indiana), Michael Jackson'ın kardeşi, şarkıcı ve müzisyen. Hücre zarı farklılaşmaları Aynı işlevi yürüten hücrelerin ortak hareket etmelerini ve birbirlerine yapışmalarını sağlayan, hücre zarının yan yüzeyinde meydana gelen sitoplazmik uzantılardandır. Desmosomlar hücre organeli değildir. Sadece hücre yüzeyinde plazma zarı farklılaşmalarıdır. Desmosom terimi önceleri dar anlamda bazı özel şekil ve yapısı olan bağlantı yerlerini anlatmak için kullanılmıştır. Daha sonra bu tanım, hücre zarındaki tüm farlıklaşma tiplerini kapsayacak şekilde genişletilmiştir. Desmosomlar geometrik şekilleri, simetrik durumları, hücre yüzeyine dağılışları, benzer ve farklı hücreler arasında oluşları ve ayrıca hücre zarı ve bazı sitoplazmik elemanların yapılarına katılma durumlarına göre sınıflandırılırlar ve isimlendirilirler. Buna göre; Jimmy Vulmer Jimmy Vulmer, (önceden Jimmy Swanson) South Park'ta Timmy'den sonra tek 2. engelli çocuk. Kekemedir ve koltuk değnekleri ile yürür. Timmy ile rekabet halindedir. Çok masumdur ve onu South Park'ın çoğu sever. Son derece iyi olan mizah yeteneğiyle bilinir.Komedi şovu düzenlemektedir. 13. sezonun 5. bölümünde Cartman Jimmy'nin evine gelir ve Cartman, Jimmy'e espri bulmayı önerir. Sonra Jimmy'nin annesi onlara atıştırmaları için balık çubukları (Fishsticks) getirir. Jimmy de bundan yola çıkarak harika bir espri bulur fakat Cartman bunu tüm okula anlatır ve okuldakilerde başkalarına anlatarak her yere yayılır.Cartman sürekli bu şakayı kendisinin bulduğunu söylerek Jimmy'i çıldırtır. Sonra bu şaka Kanye West'e yapılır ve Kanye West anlamaz bunun üzerine Fishsticks şakasını bulan kişileri aramaya başlar. Kurbağalıdere, Kadıköy Kurbağalıdere, İstanbul'un Anadolu yakasında Kadıköy ilçesinde yer alan bir semttir. Fikirtepe, Kızıltoprak, Feneryolu ve Bahariye semtlerinin arasında yer almaktadır. Vichy Fransası Vichy Fransası (resmi adı Fransız Devleti, Fransızca: "État français"), İkinci Dünya Savaşı sırasında Almanya'nın Fransa'yı mağlup etmesinden sonra Fransa'nın Vichy kentinde kurulan, Almanya'ya bağımlı (kukla) ülke. (Temmuz 1940 – Eylül 1944). Devlet başkanlığına Birinci Dünya Savaşı'nın Fransız kahramanlarından Mareşal Philippe Pétain getirilmiştir. Kasım 1942'de Müttefikler'in Fransız Kuzey Afrikası'ndaki çıkarmalarını takiben, Güney Fransa da Almanya ve İtalya tarafından askeri alanda işgal edilmiştir. Vichy hükûmeti varlığını sürdürür ancak Almanya'nın fiili bir kukla devleti olarak kalır. 1944 sonlarında Müttefikler'in tüm Fransa'yı işgal altına almasından önce Almanya tarafından tekrar işgal edilerek tarihe karışır. Fransa ile Almanya arasında 22 Haziran 1940'ta imzalanan ateşkes antlaşmasıyla Fransa iki bölgeye ayrılır. Antlaşmaya göre bölgelerden biri Alman işgali altında, öbürü ise kâğıt üzerinde de olsa Fransızların tam egemenliği altında kalır. İşgal dışı bırakılan bölge ülkenin yüzde 40'lık bölümünü kapsar. Güneydoğuya düşen bu topraklar Cenevre yakınlarında, Tours'un 21 km doğusunda İsviçre sınırından başlayarak Biscay Körfezinden 51 km içeride, güneybatıdaki İspanya sınırına kadar uzanır. Ateşkes imzalandığı sırada hükûmet üyesi olmayan Pierre Laval imzadan sonraki gün hükûmete katılarak Vichy rejiminin baş mimarı durumuna gelir. Laval, ateşkesi onaylamak üzere 10 Temmuz 1940'ta Vichy'de toplanan Ulusal Meclise, Laval'ın çabalarıyla Pétain'e yeni bir anayasa çıkarma yetkisi verir. Böylece Pétain 569 lehte, 80 aleyhte ve 18 çekimser oyla "Fransız Devleti"nin bütün yasama ve yürütme yetkilerini elinde toplar. Daha sonra kurulan çeşitli Vichy hükûmetleri yeni bir anayasa çıkarmaksızın dört yıl boyunca başta kalır. Bu hükûmetlerin izledikleri politikalar savaşın seyrine göre zaman zaman değişikliklere uğrar. Almanlarla sıkı iş birliğinin gerçekleştirilemeyeceği ortaya çıkınca Laval bir komployla Aralık 1940'ta iktidardan düşürülür. Yerine kısa sürelerle başbakan olarak önce Pierre Etienne Flandin, ardından Amiral Jean Darlan (şubat 1941 - nisan 1942) getirilir. Charles Maurras'ın Vichy'de yayımladığı gelenekçi "L'Action Française" gazetesinin desteğini alan Pétain ve Darlan, Almanya'yla ilişkilerde "bekle gör" politikasına yönelirler. Bu dönemde Vichy rejimi yüzeysel de olsa korporatist bir temelde düzenlenir. Cumhuriyetçilerin "Özgürlük, Eşitlik, Kardeşlik" ("Liberté, égalité, fraternité") sloganının yerini "İş, Aile, Vatan" ("Travail, Famille, Patrie") alır. Ulusal marşı değiştirilmemiş ve La Marseillaise olarak kalmıştır. Yeni bir iş yasası çıkarılır ve her yerde Pétainci bir "ulusal devrim"den söz edilmeye başlanır. Maurras'ın görüşlerinden etkilenen Vichy rejimi bir yandan ulusal geleneklere dönmeyi önerirken, bir yandan da, demokrasiye ve parlamentarizme düşmanlığı ve otoriter devlet anlayışıyla faşizme yaklaşır. Vichy hükûmeti kamu özgürlüklerini sınırlar, olağanüstü yetkilere sahip mahkemeler (Riom Davası) kurar ve Yahudilere karşı ırk ayrımı güder. İktisadi düzeydeyse, sendikaları kaldırdı, onun yerine devletçe denetlenen korporatif bir sistem (İş Yasası, 1941) kurar ve toprağa dönüşü özendirir. Nisan 1942'de Laval yeniden iktidara gelir ve Almanları kendisinin daha etkin bir işbirlikçi olabileceğine inandırmak için çaba gösterir. O sırada Sovyetler Birliği ve Amerika Birleşik Devletleri'ni de karşısına almış olan Almanya, Batı'da daha çok güvenlik gereksinimi içindedir. Ama altı ay geçmeden Vichy Fransası'nın konumu temelden değişir. ABD ve Britanya kuvvetleri Kuzey Afrika'ya çıkar; Fransız donanmasına bağlı filolar Toulon'da kendi mürettebatları tarafından batırılır. Bunun üzerine Almanya 11 Kasım 1942'de Fransa'nın tümünü işgal ederek Vichy'deki "mütareke ordusu"nu dağıtır. Giderek Alman politikasının basit bir kuklası durumuna düşen Vichy hükûmeti, Ocak 1944'te nasyonal sosyalist Marcel Déat gibi aşırı işbirlikçileri de bünyesine alır. Darlan Aralık 1942'de Cezayir'de öldürülür. Aynı dönemde gençlerin Alman zorunlu çalışma kamplarından kurtulmak için dağlara ve kırlara çıkmasıyla direniş hareketlerinin gücü hızla artmaya başlar. Makilerde köylülerden aldıkları yardımlar ve İngilizlerin havadan attıkları erzakla kaçak olarak yaşamlarını sürdüren direnişçiler (bkz. Maquis), Britanya-ABD çıkarmasına hazırlık olmak üzere Alman haberleşme ve ulaşımını baltalarlar. Çıkarma öncesindeki altı ay, Maquis direnişçileriyle Alman Gestapo kuvvetlerinin desteklediği Vichy milisleri arasında bir iç savaşa sahne olur. Müttefiklerin Normandiya Çıkarması'ndan (Haziran 1944) sonra Fransa'ya geçen Charles de Gaulle başkanlığındaki geçici hükûmet, bütünüyle çökmüş faşist rejimin yerini alır. Eylül 1944'te Paris'in bağımsızlığına kavuşmasından sonra yeni hükûmet Pétain'in Fransız Devleti'nin bütün yasalarıyla birlikte ortadan kaldırıldığını ilan eder. Laval önce Almanya'ya, ardından Avusturya'ya kaçar, ama yakalanarak Fransa'ya getirilir ve 1945'te yargılanarak idam edilir. Almanya'ya kaçırılmış olan Pétain ise yargılanmak üzere kendi isteğiyle Fransa'ya döner. Mahkeme sonunda idam cezasına mahkûm edildiyse de ölüm cezası de Gaulle tarafından ömür boyu hücre hapsine çevrilir ve 1951'de hapiste ölür. Cum'a Suresi Cum'a Suresi "(Arapça:" سورة الجمعة , ")", Kur'an'ın 62. suresidir. 11 ayetten oluşur. Sure, ismini 9. ayetinde geçen "cum'a" kelimesinden alır. Medine'de indirildiğine inanılan surede insanlara peyygamber göndermenin hikmetinden ve faydalarından, kendilerine Tevrat gönderilenlerin bazı olumsuz davranışlarından, Cuma namazının Müslümanlar açısından taşıdığı önemden bahsedilir. Nisa Suresi Nisa Suresi (Arapça: سورة النساء; "Sūratu’n-Nisā"), Kur'an'ın dördüncü suresidir. 176 ayetten oluşur. Medine'de indirildiğine inanılan sure, ismini Arapça "kadınlar" anlamına gelen “nisâ” kelimesinden alır. Şeriat hukukunda bazı hükümler Nisa suresindeki ayetlere dayandırılır. Bu ayetler ilk çiftin tek bir nefsden yaratıldığından bahsetmekle başlayıp İslam'da evlilik, kadın-erkek ilişkilerini ve miras hukukunu düzenlemektedir. "Nisa suresi 3. ayete" dayandırılan nikâh hükümlerine göre bir erkeğin gücü yetiyorsa ve eşlerine karşı adaletli davranacaksa; birden fazla 2, veya 3, veya 4 kadınla evlenebileceğine izin verilmekle birlikte, bir erkeğin tek kadınla evlenmesinin onun için daha hayırlı olacağı tavsiye edilmiştir. Aynı sûrenin 2. ayetinde yetim haklarına riâyet edilmesi ve yetimlerin haklarının korunması emredilmiştir. Surenin 24. ayeti Şii mezhebindeki muta (kadınlardan ücret karşılığı belirli süre için faydalanma) uygulamasının dini dayanağını teşkil etmektedir. Birçok Türkçe çeviride ayetler tercüme edilirken girilen ekleme ifadeler ve kelime kaydırmaları ayetlerin nikâhtan bahsettiği izlenimini uyandırmaktadır. 34. ayette erkeklerin kadınlar üzerinde idareci ve hakim olduğu, dolayısıyla onlardan üstün olduğu yazmakta olup erkeklerin maddi harcamalar yapması buna gerekçe olarak gösterilmektedir. "İtaatkar" ve "Allah'ın korunmasını emrettiği şeyleri kocalarının bulunmadığı zamanlarda da koruyan" kadınların iyi kadınlar oldukları ifade edilmektedir. "Fenalık" ve geçimsizliklerinden korkulan kadınlara önce öğüt verilmesi ve yataklarından ayrılması, bunlar da fayda vermezse dövülmeleri, itaat ettiklerinde dayağa son verilmesi emredilmektedir. Out of Exile Out Of Exile, Amerikalı rock müzik grubu Audioslave'in 2005 yılında çıkardığı ikinci albümü. Albümdeki şarkılar şunlardır: Matt Stone Matthew Richard Stone (d. 26 Mayıs 1971), Amerikan-Yahudi oyuncu, yönetmen, yapımcı. Houston, Teksas doğumludur. Gerald Whitney Stone ve Sheila Lois Belasco'nun oğludur. South Park'ı Trey Parker ile beraber kurmuştur. Revelations Kortizol Kortizol, böbrek üstü bezinin kabuk bölgesinde üretilen, vücudun strese gösterdiği tepkiyle ilişkili bir "kortikosteroid hormon"dur. Kan basıncını ve şekerini artırır, kadınlarda kısırlığa neden olur ve bağışıklık sistemini baskılar. Hidrokortizon veya kortizon olarak bilinen yapay kortizol alerji ve yangı'ya karşı sağaltımda kullanılır. Kortizol "pregnenolon"dan bireşimlenir. Bu tepkime, C-11, C-17 ve C-21 karbonlarının hidroksilasyonu, C-3'ün yükseltgenmesi ve C-4'ü C-5'e bağlayan çift bağın izomerizasyonunu gerektirir. Bu bireşimin gerçekleştiği yer böbrek üstü bezinde bulunan "zona fasciculata" bölgesidir. Böbrek üstü bezi aynı zamanda aldosteron ("zona glomerulosa"da) ve seks hormonları ("zona reticulosa"da) üretse de asıl salgı ürünü kortizoldur. Böbrek üstü bezi altında yer alan medulla katmanı ise sempatik uyarı ile başlıca epinefrin ve norepinefrin salgılar. Böbrek üstü bezinde kortizolun bireşimi hipofiz bezinin ön lobundan salgılanan adreneokortikotropik hormonunca (ACTH) uyarılır. ACTH üretimi de hipotalamus tarafından salgılanan kortikotropin salgılatıcı hormon tarafından uyarılır. Serumda bulunan kortizol ölçüsü gündelik bir değişim gösterir. En düşük düzeyler gece yarısı, en yüksek düzeyler sabah, uykudan uyandığınızdan birkaç saat sonra olur. Aydınlık/karanlık döngüsüne ilişkin bilgi retinadan hipotalamusta bulunan çifte çekirdeklere ("suprachiasmatic nuclei") iletilir. Serum kortizol düzeyinde değişiklik olmasının arkasında yatan nedenler arasında olağan olmayan ACTH düzeyi, klinik çöküntü, fizyolojik stres kaynakları (hipoglisemi, hastalık, ateş, travma, ameliyat, korku, acı, aşırı soğuk veya sıcak, fiziksel zorlanma) gözlemlenmiştir. Kişiden kişiye ayrılıklar olmasına karşın her kişinin gündelik dizemi tutarlılık gösterir. Kortizol ayrıca kortikotropin salgılatıcı hormon salgılanmasını baskılayarak ACTH salgılanmasına geri besleme uygular. Bazı araştırmacılar süreğen (müzmin,kronik) streste olan bir hayvanda bu geri bildirim dizgesinin bozulduğuna inanırlar. Kortizol, olağan durumlarda salgılandığında stres sonrasında homeostazın sağlanmasına yarayacak etkiler gösterir: Glikoneojenez, yağ ve proteinlerin yıkımı, ve karaciğer dışında bulunan amino asit ve keton cisimlerinin seferber edilmesine neden olur, böylece bir insülin antagonisti olarak etki eder. Bunların sonucunda kan glikoz düzeyi yükselir ve karaciğerde glikojen oluşumu artar (Freeman, 2002). Ayrıca kan basıncını da artırır. Bunu, damarlardaki alfa-1 adrenalin alıcılarını gizleyerek yapar. Bu hormon bağışıklık sisteminin kandaki etkinliğini de azaltır. Akyuvarların bezlerine, kemik iliğine ve deriye yönelmeye neden olur. Kortizol kemik oluşumunu da yavaşlatır. Bu olağan işlevler, süreğen gerilimin fizyolojik etkilerinin temelinde yatar. Sürekli kortizol salgılanması kasların aşınmasına, hiperglisemiye ve yangının baskılanmasına neden olur. Aynı sonuçlar uzun süreli glükokortikoid kullanımında da ortaya çıkar. Ayrıca, uzun süre kortizola maruz kalmak hipokampus hücrelerinin körelmesine (atrofi) yol açar. Bu körelme öğrenme zorluklarına neden olur. Ancak, kısa süreli kortizol etkisi anıların oluşmasına yardım eder; fizyolojik gerilimli zamanların sonradan çok iyi anımsanmasının (flaş bellek) arkasında yatan düzeneğin bu olduğu sanılmaktadır. Serumdaki kortizolun %96'sı kan proteinlerine bağlı durumdadır; bunlar başlıca kortikosteroid bağlayan globulin ("corticosteroid binding globulin", CBG) ve albümindir. Yalnızca serbest kortizol alıcılarca bağlanabilir. Ağızdan veya damardan alınabilir bir ilaç olarak kortizol, hidrokortizon ya da kortizon olarak bilinir. Anafilaksis ve anjioedema gibi ciddi alerjik tepkimelerin sağaltımında; steroit tedavi görmesi gereken ama ağızdan ilaç alamayan hastalarda prednizolon yerine; ve uzun süreli steroid sağaltımı gören hastaların Addison krizine girmemesi için, hidrokortizon bağışıklık sistemini baskılayan ilaç olarak damardan verilir. Alerjik kızarmalar, egzamalar ve bazı yangısal durumlarda kortizon merhem olarak verilir. Gut gibi hastalıklarda kortizon eklemin içine enjekte edilebilir. Hidrokortizon, prednizolonun 1/4'ü kadar etkindir. Deksametazon ise hidrokortizondan 40 kat daha güçlüdür. Yan etkiler için kortikosteroid ve prednizolon maddelerine bakınız. Fenerbahçe Müzesi Fenerbahçe Müzesi, Fenerbahçe Spor Kulübü tarafından açılan spor müzesi. Fenerbahçe Spor Kulübünün 100 yılı aşkın bir zamanda çeşitli branşlarda kazandığı 3000 kupa, şilt ve plaketin 426 tanesi bu müzede sergilenmektedir. Fenerbahçe Spor Kulübü, tam 35 dalda 100 yıllık başarılarla dolu çalışmalarında çok değerli ödüller ve kupalara sahip olmuştur. Fenerbahçe ilk kupasını 5 Haziran 1910'da İstanbul'un ünlü Rum takımı Strugglers'ı 3-1 yenerek kazandı. Gümüş işlemeli bir kupa ile başlayan bu ilk ödül ile Fenerbahçe müzesinin temelleri de atılmış oldu. 1913 yılında Altıyol ağzındaki lokalde kupa ve heykellerin sayısı 10'a ulaşınca bunlar için küçük bir vitrin satın alındı. 1914 yılında Kuşdili’nde iki katlı ahşap lokale geçildiğinde gitgide zengin bir kimliğe bürünen müze için ikinci katta bir oda ayrıldı. Kazanılan ödülleri koymak için yeni vitrinler yaptırıldı. 1932 yılındaki yangına dek bulununacak Kuşdili lokalinde ödüllere (kupalara) ayrılan bu küçük odanın da bir süre sonra yetmediği, ihtiyacı karşılamadığı görüldü. Kupa, şilt ve vazoların bir kısmı diğer odalara ve alt kattaki büyük salona konmaya başlandı. Fenerbahçe Spor Kulübü'nün kupa sayısı 1932 yazı başlarında 150'yi aşmıştı. Ancak kulübün ilk 25 yıllık faaliyetlerinin ve başarısının bir ispatı olan pek çok kupa, şilt ve benzeri ödül 1932 yılının 5 Haziran'ı 6 Haziran'a bağlayan gecesi çıkan bir yangın sonucu kulüp binası ile birlikte yok oldu. Ancak 1932'den sonra kazanılan her türlü ödülün bugüne değin gelmesi mümkün olmuştur. Fenerbahçe Burnu'ndaki sosyal tesislerin açılmasından sonra uzun yıllar kazanılan kupa, şilt ve onurluklar oradaki vitrinlerde sergilenmiştir. Yeni Fenerbahçe Müzesi'nin açılışı, Fenerbahçe Spor Kulübü Müze Tarih ve Arşiv Kurulu Başkanı Sertaç Kayserilioğlu'nun liderliğinde yaklaşık bir yıl süren yoğun çalışmalardan sonra, resmî olarak 19 Ekim 2005 tarihinde yapılmıştır. Aynı tarihten bu yana Fenerbahçe Müzesi'nin müdürlüğünü Fenerbahçe tarihçisi Alp Bacıoğlu yürütmektedir. 6 Mart 2018 tarihi itibari ile Fenerbahçe Efsanesi Stadyum ve Müze Turu adıyla stadyumda turlar düzenlenmeye başlandı. Fenerbahçe Spor Kulübü Türkiye'de bütün branşlarda en çok kupa kazanan takımlardan biridir. Dünya'da da bu konuda eşsiz spor kulüplerinden biridir. Andúril Anduril, J.R.R. Tolkien evreninde hayali bir kılıçtır. Elf prensesi Arwen'in isteği üzerine Elrond, Narsil'in parçalarından dövdürmüştür. Elf rünleri ile üzerine "Nanye Anduril i ne Narsil i makil Elendilo. Lercuvanten i maili Mordoreo." Yani "Ben Anduril, Narsil'den dövülen, Elendil'in kılıcı. Mordor'un köleleri kaçacak önümden." yazılmıştır. Aragorn bu kılıca "batının alevi" adını vermiştir. Aragorn Anduril yardımıyla Ölü Ordu'yu toplamıştır ve Pelennor Çayırları Savaşı'nı zafere taşımıştır. Vefa SK Vefa Spor Kulübü, 1908'de İstanbul'da kurulan bir spor kulübüdür. 2. Meşrutiyet’in ilanından hemen sonra Vefa semtinde Zeki Baban tarafından "“Vefa Mürbi-i Beden”", Vefa İdadisi’nde de Saim Turgut Aktansel Bey tarafından kurulan "“Vefa”", Fatih’te de Mebuszade Hamid, Tevfik Kut ve Kemal Şirvan Beyler tarafından kurulan "“Mukavvi-i Beden”" adlı üç kulüp ortaya çıkmıştı. Ayrıca Edirnekapı yöresinde de Sudi Cavit, Dokuz Hayri Rasim ve Arif Beyler tarafından kurulan "“Edirnekapı Futbol Kulübü”" vardı. Bu kulüpleri kuranların tümü Vefa İdadisi öğrencisiydiler. Saim Turgut Bey’in aracılığıyla bu kulüpler birleşip "“Vefa Terbiye-i Bedeniyye Kulübü”"nü, yani günümüzün Vefa Spor Kulübü'nü oluşturdular. Yeşil-Beyaz renkler altında kurulan kulüp kısa zamanda büyük varlık göstermiş ve İstanbul’un belli başlı kulüplerinden biri halini almıştır. Vefa Lisesi gençliğini spora yönlendirmek, böylece bedenen ve ahlaken sağlıklı nesiller olarak yetişmelerini sağlamak amacıyla kurulan Vefa Spor Kulübü'nün tarihçesini, kulübün 1 numaralı kurucusu Saim Turgut Aktansel, Aylık Ansiklopedi’nin 2.Cilt 15. sayısında özetle şöyle anlatmıştır: Vefa, futbolun yanı sıra atletizm, izcilik, çim hokeyi, kürek, basketbol, voleybol, hentbol, boks, güreş gibi sporun farklı alanlarında da faaliyet gösterdi. 1908 yılından itibaren Vefa Lisesi müdür ve hocalarının çabalarıyla, ayrıca Vefalı ve Fatihli sporseverlerin desteği ile günden güne daha geniş bir kitleye ulaşır oldu. Yeterince güçlü görülmedikleri için Cuma Ligi’ne dahil edilmeleri geciktirilen Beşiktaş, Altınörs, Beylerbeyi, Darüşşafaka, Haliç, Fener, Hilal, Kumkapı, Türkgücü, Anadolu Üsküdar ve Vefa kulüpleri 1919 yılında kendi aralarında İstanbul Türk İdman Birliği Ligi adı altında bir lig kurmuşlardı. 1919-20 ve 1920-21 sezonlarında İstanbul Türk İdman Birliği Ligi'nde yer alan Vefa, 1921-22 ve 1922-23 sezonunda Cuma Ligi'nde mücadele etti. 1923-24 sezonunda Türkiye Futbol Federasyonu'nun organize ettiği İstanbul Futbol Ligi'nde yer aldı. Tek maçlı eliminasyon sistemine göre oynanan 1924-25 sezonunda finalde Galatasaray'a mağlup olarak ligi 2. sırada bitirdi. 1945-46 sezonunda iç saha maçlarını Vefa Stadyumu'nda oynamaya başlayan Vefa, ligi 3. sırada bitirmeyi başardı. 1946-47 sezonunda aynı puana sahip olduğu Fenerbahçe'ye karşı şampiyonluğu averajla kaybederek ligi 2. sırada bitirdi. 1952 yılında profesyonel futbola geçiş yapılarak yalnız İstanbul şehri takımlarının yer aldığı İstanbul Profesyonel Ligi kuruldu. 1959 yılında Millî Lig kurulana kadar bu ligde yer alan Vefa, ligin ilk yıllarında istikrarlı bir şekilde ilk 4 sırada yer almayı başarsa da son dönemde ligi orta ve alt sıralarda bitirdi. Vefa, 1958'de son kez organize edilen İstanbul Profesyonel Ligi'ne sekizinci kez katıldı. Ligi sekizinci sırada tamamlayan takım, bu sıra sayesinde ilk sezonu gerçekleştirilen Millî Lig'e katılmaya hak kazandı. Katılan 16 takımın ayrıldığı iki gruptan biri olan Kırmızı Grup'ta yer alan Vefa, Galatasaray'la aynı puana sahip olmasına karşın, yenilen golün atılan gol sayısına bölünerek hesaplandığı averaj sistemine göre grubunu ikinci sırada tamamladı. 1960-61 sezonunda 6. sırada yer alan Vefa, 1961-62 sezonunda ligi 18.sırada bitirdikten sonra baraj maçları oynayarak ligde kalmayı başarsa da 1962-63 sezonunda 11 takımın yer aldığı Beyaz Grup'ta 10. sırada kalarak dönemin adıyla 2. Lig'e düştü. 2. Lig'de, 1964-65 sezonunda şampiyon olarak 1. Lig'e geri döndü. 1965-1973 arasında ligin alt sıralarında yer alan kulüp, 1973-74 sezonunda tekrar küme düştü ve 2. Lig'de mücadele etmeye başladı. Özellikle 1970'lerde İstanbul nüfusunun çoğu üç büyükler olarak anılan Galatasaray, Fenerbahçe ve Beşiktaş'ı tercih ettiğinden düşüşe geçtiler ve büyük kent takımlarıyla baş edemez oldular. Profesyonel ligin kurulduğu 1959 yılından itibaren, 2. Lig'e düştüğü 1973-74 sezonu dahil olmak üzere Süper Lig'de 14 sezon boyunca mücadele etti. 14 sezon boyunca oynadığı 422 maçta 110 galibiyet, 143 beraberlik ve 169 mağlubiyet aldı. Şimdiye kadar 66 farklı takımın mücadele ettiği Süper Lig'in tüm zamanlar puan durumuna göre 30. sırada yer almaktadır. 1981 ve 1987 yılları arasında ""Vefa Simtel"" adını taşıdı. 1986-87 sezonunda 2. ligden, 1993-94 sezonunda 3. Lig'den düştü. 1998 yılında tekrar 3. Lig'e çıktı ve 1999-2000 sezonunda ligin son haftasında olaylı bir şekilde tekrar amatör kümeye düştü. Edirnespor karşısında 5-1 mağlup durumda olan Nişantaşıspor, karşılaşmanın son 10 dakikasında 3 gol atarak 5-4 mağlup olsa da averajını -12'ye getirmiş ve -13 averaja sahip Vefa, küme düşen taraf olmuştur. İlgili maç 2005 yılında TBMM komisyonunda incelenmiştir. İstanbul Süper Amatör Ligi'nde 2007-08 sezonunda grubunu ikinci sırada tamamlayarak 3. Lig'e yükselme grup maçlarında oynamaya hak kazanmış, elemelerin son maçında Beylikdüzüspor'a yenilerek başarısız olmuşlardır. 2011-12 sezonu play-off maçında Bayrampaşa Tunaspor'u 3-1 yenerek Bölgesel Amatör Lig'e yükselmiştir. 2012-13 sezonunda Bölgesel Amatör Lig 9. Grup'ta mücadele eden Vefa, ligi 3. lige çıkan Ayvalıkgücü Belediyespor'un ardından 2. sırada tamamlamıştır. 2013-14 sezonunda Bölgesel Amatör Lig 11.Grup'ta yer alan takım, grubunu 8. sırada tamamlamış fakat grupta yer alan 4 İstanbul takımı arasında sonuncu sırada yer aldığından, statü gereği İstanbul Süper Amatör Ligi'ne düşmüştür. 2014-15 sezonunda İstanbul Süper Amatör Ligi 1. Grup'ta yer alan takım, grubunu lider tamamlayarak Süper Amatör Lig Klasman Grubu'na yükselmiştir. Süper Amatör Lig Klasman Grubu'nu 3. sırada tamamlayarak 2015-16 sezonunda Bölgesel Amatör Lig'de oynamaya hak kazanmıştır. Bu sezon Bölgesel Amatör Lig 8. Grup'ta mücadele etmiş ve ligi 3. sırada tamamlamıştır. Åžampiyonluk (1) : 1964-1965 "Stadyumla ilgili daha fazla bilgi iÃ§in: Vefa Stadyumu" Vefa, iç saha maçlarını İstanbul Fatih'te bulunan Vefa Stadyumu'nda yapmaktadır. Vefa Stadyumu'nu ilk olarak 1945-46 sezonunda kullanmaya başlayan Vefa, kuruluşunun ilk yıllarında rakiplerini Union Club Sahası, Taksim Stadyumu ve Şeref Stadyumu'nda ağırladı. Vefa, günümüzde Vefa Stadyumu'nu semtin 2. Lig'de mücadele eden Fatih Karagümrük takımıyla paylaşmaktadır. Yeşil-beyazlılar antrenmanlarını Fatih Belediyesi Mimar Sinan Stadı'nda yapmaktadır. 1919-1921 1921-1923 1923-1951 1952-1959 1959-1963, 1965-1974 1963-1965, 1974-1987 1987-1994, 1998-2000 2012-2014, 2015- 1994-1998, 2000-2010, 2014-16 Resmî bağlantılar Haber siteleri OmrankÃ¶y Omranköy (Bulgarca: Trem; "Трем"), Şumnu'nun kuzeybatısında 30 km uzaklıkta bulunan köydür. Halkı Türktür. Adı Mirhanlı iken şimdiki köyün güneyinde bulunmaktaymış. Omran köyün ismi Omur çobandan geliyor. Mirhanlı'da sadece bir çeşme varmış ve her yaz bu çeşme kururmuş. Omur çoban Provadiyska deresinin kaynaklarını bulmuş ve böylece Mirhanlılar buraya göçmüş. Köyün ismi de Omur köy olmuş. Sonra Omran köy demeye başlanmış. İnsanların bir takımı yeni yere göçmemişler ve onlara buranlar demişler ve böylece Mirhanlı iki köye ayrılmış: Omran köy ve Buranlar (Bulgarca: Edinakovtsi; "Единаковци"). Omran köyde ve bölgede yaşayan Türkler büyük ihtimalle Kocacık türkmenlerinden, Kocacık yörükleridir. Kırım Savaşı'ndan sonra, 1853'te Omran köye 8 hane Tatar yerleşiyor. Bu Tatarlar Türkleşiyor ve bugün de Türkçeden başka dil bilmiyorlar. 1863 senesi sayımda Omran köyde 246 Türk, 8 hane Tatar ve 2 hane Çingene sayılıyor. Bugün Omran köyün çoğu Türkiye'ye göçmüş haldedir. Genellikle Türkiye'de Sultançiftliği ve Güneşli'de yaşıyorlar. Bir kısmı da Bursa ve Çorlu'da. Kalanlar hayvancılık ve çiftçilıkle zorluk içinde hayat sürdürüyorlar. Omran köylüler her sene Ağustos ayının son pazar günü Omran köyde buluşuyorlar. Vefa Osvaldo Nartallo Osvaldo Darío Nartallo (d. 7 Eylül 1972 Buenos Aires, Arjantin), forvet pozisyonunda oynayan Arjantinli eski futbolcudur. Futbol yaşantısına Arjantin'de başlayan Nartallo, burada 3 sezon oynadıktan sonra Güney Afrika'nın Orlando Pirates takımına transfer oldu. Burada 1 sezon oynadıktan sonra Beşiktaş'a transfer oldu. Beşiktaş ve Türkiye'ye gelen ilk Arjantinli futbolcudur. 1993-1994 sezonunda Beşiktaş'ta 8 numaralı formasıyla oynadı. Sonraki sezon Petrol Ofisi GSK'ne transfer oldu. Beşiktaş`ta oynadığı süre içerisinde 37 maçta görev aldı ve 10 tanesi ligde olmak üzere 13 gol attı. Sezonu Feyyaz Uçar'dan sonra, Oktay Derelioğlu ile beraber takımın en golcü ikinci futbolcusu olarak tamamladı. Bir sonraki sezon Petrolofisi'nde başarılı bir performans sergiledi ve bir sezon oynadıktan sonra kısa süre İspanya takımlarından Granada CF'ye transfer oldu. Daha sonra yeniden Güney Amerika'ya dönerek Kolombiya Ligi takımlarından Envigado Fútbol Club'de oynadı. Bir sezon bu takımda oynadıktan sonra Meksika'ya giti. Meksika'da Puebla FC, Toros Neza ve Querétaro FC takımlarında 4 sezon geçirdi. Son olarak yeniden Arjantin'e döndü ve San Lorenzo takımının formasını giydi. Nartallo, 2003 yılında futbolu burada bıraktı. José del Solar José Guillermo Del Solar Alvarez-Calderón (d. 28 Kasım 1967 Lima), orta sahada oynayan Perulu eski millî futbolcudur. Futbol oynadığı dönemde lakabı ""Chemo""'ydu. 2010 yılından beri, Universitario de Deportes takımının teknik direktörlüğünü yapmaktadır. Universitario de Deportes'in altyapısından yetişmiştir. Ancak ilk profesyonel maçına kiralık olarak gittiği Deportivo San Agustín takımının formasıyla çıkmıştır. İlk Peru şampiyonluğunu San Agustín ile, Alianza Lima'yı Aralık 1986'da yenerek ulaşmıştır. Futbol kariyeri boyunca aralarında Celta Vigo ve Valencia gibi kulüplerin de bulunduğu La Liga takımlarında altı sezon, Türkiye 1. Ligi'nde Beşiktaş ile bir sezon ve Belçika Ligi takımlarından KV Mechelen'de bir sezon forma giydi. Son resmi maçına Kapanış Ligi şampiyonluk maçında geleneksel rakipleri Alianza Lima'ya karşı 7 Temmuz 2002'de ilk takımı Universitario de Deportes forması ile çıktı. Uzun süre kaptanı olduğu Peru millî futbol takımı ile 74 maçta oynamış ve bu maçlarda 9 gol atmıştır. İlk millî maçını 28 Ocak 1986'da Çin'e karşı oynamıştır. Son maçına ise 34 yaşına bastığı günlerde kökeni olduğu Arjantin'e karşı 8 Kasım 2001'de 2-0 yenildikleri maçta çıkmıştır. Futbolu bıraktıktan sonra teknik direktörlük yapmaya başlamıştır. İlk olarak Colón takımında Juan Antonio Pizzi'nin yardımcılığını yapmıştır. 2005 yılında Sporting Cristal takımının başına getirilmiştir ve bu takımla ilk sezonunda Primera División Peruana şampiyonluğu kazanmıştır. Bir sonraki sezon Universidad Católica of Chile'nın başına getirilimiş ve Kapanış Ligi'ni Colo-Colo'nın ardından ikinci bitirmiştir. 3 Ağustos 2007 tarihinde, Julio César Uribe'nin yerine Peru millî futbol takımının başına teknik direktör olarak getirilmiştir. 2010 yılından beri altyapısından yetiştiği Universitario de Deportes takımının başındadır. Mustafa UÄŸur (mÃ¼zisyen) Mustafa Uğur (d. 10 Ekim 1975, Gaziantep), Türk türkücü ve eski futbolcu. 16 yaşındayken Gaziantepspor forması giyen Uğur, sonraları futbolculuğu bıraktı ve türkücü oldu. "Ölmem mi?" türküsü ile çıkış yaptı. Kemal GÃ¶zler Kemal Gözler, (d. 1966, Biga) Türk hukukçu, kamu hukuku uzmanı, akademisyen. Kemal Gözler, 1983 yılında Biga Lisesi'nden mezun oldu. 1983 yılında girdiği Ankara Üniversitesi Hukuk Fakültesi'nden 1987'de mezun oldu. Aynı üniversitenin sosyal bilimler enstitüsünde kamu hukuku anabilim dalındaki yüksek lisans eğitimini 1990'da tamamladı. Daha sonra Fransa'ya giderek Bordeaux Üniversitesi hukuk, siyâsî, iktisâdî ve idârî bilimler fakültesinde, kamu hukuku üzerine 1990-92 arasında yüksek lisans eğitimini tamamladıktan sonra, 1995'te de aynı üniversiteden doktora çalışmasını tamamlayarak "hukuk doktoru" ünvânını aldı. Kemal Gözler, 1988 yılından 1997'e kadar Ankara Üniversitesi hukuk fakültesinde, genel kamu hukuku dalında araştırma görevlisi olarak görev yaptı. Fransa dönüşü, 1997’de Uludağ Üniversitesi iktisadî ve idarî bilimler fakültesine yardımcı doçent olarak atandı. 2000'de doçent olduktan sonra 2004 yılına kadar Bursa'da görev yaptı. 2004 yılında Koç Üniversitesi hukuk fakültesine doçent kadrosu ile geçti. 2007 yılında profesör ünvânı ile yeniden Uludağ Üniversitesi hukuk fakültesinde anayasa hukuku dalında ders verdi ve 2016'da emekli oldu. Kemal Gözler, 1999 yılında Türk Sosyal Bilimler Derneği'nden "genç sosyal bilimciler birincilik ödülü"nü kazandı. 2001 yılında, ODTÜ Mustafa N. Parlar Eğitim ve Araştırma Vakfı'nın "araştırma teşvik ödülü"ne lâyık görüldü. Ayrıca 2009 yılında, 2008 tarihli idare hukuku kitabının 7. baskısı, 2009 TÜBA üniversite ders kitapları telif ödülünü kazandı. Kemal Gözler'in anayasa hukuku, idare hukuku üzerine ve Lofça Pomakları hakkında yayınlanmış çalışmaları vardır. Kemal Gözler ayrıca kendi kurduğu ve "anayasa" başlıklı internet sitesinde Türk anayasa hukuku ile ilgili ve "idare" başlıklı internet sitesinde de Türk idare hukuku ile ilgili görüşlerini, yazılarını, makalelerini ve dahi bu konularla ilgili bilimsel çalışmaları ve kaynakları paylaşmaktadır. Progesteron Progesteron, insan