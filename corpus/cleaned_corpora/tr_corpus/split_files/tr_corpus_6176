serviks, penis, vulva, vajina, anüs, ağız, orafarinks ve diğer mukozal bölgeleri tutarak, bu bölgelerde kansere neden olabilmektedir. Özellikle serviks kanseri olgularının neredeyse tümünde (%99,7) HPV DNA izole edilmektedir. HPV enfeksiyonu her yaşta görülebilmektedir. Bununla beraber genç sağlıklı çocuklarda da görüldüğü çeşitli çalışmalarda kanıtlanmıştır. HPV'nin ortalama görülme yaşı 52 olup 35-39 ve 60-64 yaşlarında olmak üzere iki ayrı dönemde tavan yapar. HPV virusu bütün dünyada yaygın olarak bulunmaktadır. Sosyokültürel ve ekonomik düzeyinden bağımsız olarak her kadın risk altındadır. Kadınların %70-80'i yaşamları boyunca en az bir kez HPV ile enfekte olduğu gösterilmiştir. Başta servikal kanser ve öncü lezyonlar olmak üzere, diğer genital kanserler (vulva, vajina, penis, anüs), orofaringeal kanserler, genital siğiller, laringeal papillomatozis ve muhtemelen bazı deri kanserinde de etiyolojide rol oynamaktadır. Virusun erkekte ve kadında kanser oluşumuna (penis, vulva, vajina, serviks, anüs, rektum) yol açan türleri arasında 16 ve 18 numaralı genotipleri serviks, vulva, vajina ve penis derisi kanserleri yönünden en fazla potansiyeli olan türlerdir. Özellikle serviks kanseri olgularının neredeyse tümünde (%99,7) HPV DNA izole edilmektedir. Halk arasında rahim ağzı kanseri olarak bilinen serviks kanseri; dünya üzerinde her 2 dakikada bir kadının ölümüne neden olan ve değişik ülkelerde yapılan çalışmalarda kadınlarda meme kanserinden sonra en sık görülen ikinci kanserdir. Bu da HPV enfeksiyonunun önemini göstermektedir. HPV'ye karşı son yıllarda geliştirilmiş olan HPV aşısı, kadınları hayat boyu bu enfeksiyondan koruyabilmektedir. Toplumda HPV'nin onkojenik türlerinin yaygınlığına bağlı olarak aşının HPV enfeksiyonlarını %65-76 oranında önlediği kanıtlanmıştır. HPV 16 ve 18 suşlarına bağlı oluşan hastalıkları önlemede hem tip 6, tip 11, tip 16 ve tip 18 suşlarını içeren (quadrivalan) hem de tip 16 ve tip 18 suşlarını içeren (bivalan) aşının koruyuculuğu %90’ın üzerindedir. Bununla beraber quadrivalan aşının %100 etkin olduğu çeşitli çalışmalarda gösterilmiştir. Hastalıklardan korunma konusunda birincil korunma yaklaşımlarının daha başarılı ve daha doğru olduğu kabul edilmektedir. Enfeksiyona yakalanmayı önlemeyi amaçlayan birincil korunma yaklaşımlarına aşılama örnek verilebilir. Bu nedenle HPV aşısının geliştirilmesi çok önemlidir. Papillomavirus ailesinden olan HPV ikozhedral yapıda, zarfsız, 55 nm boyunda 72 kapsomerli bir virüstür. 100’den fazla tipi olan HPV’nin yaklaşık 40 tipinin mukozal, 60 tipinin ise kutanöz enfeksiyon yaptığı bilinmektedir. Mukozal enfeksiyon yapanlardan yüksek onkojenik potansiyele sahip olan 16 ve 18 suşlarının genital kansere yol açma oranı %70 iken, düşük onkojenik potansiyele sahip 6 ve 11’in genital siğile yol açma oranı %90 olarak bilinmektedir. Virüs genomunun onkojenik mekanizmadan sorumlu tutulan genleri E6 ve E7 olarak bilinmektedir. E6 geni p53'ü yıkarak, E7 ise Rb genini inaktive ederek servikal karsinogenezin gelişmesine neden olmaktadır. HPV enfeksiyonunun persistan olma riski yaşla beraber artmaktadır. HPV enfeksiyonu son derece yaygın bir enfeksiyondur. Amerika Birleşik Devletleri'nde her yıl yaklaşık 6.2 milyon yeni HPV enfeksiyonu ortaya çıktığı bilinmektedir. "Amerika Birleşik Devletleri Hastalık Kontrol Merkezi" (CDC) verilerine göre dünyada seksüel aktif kadın ve erkeklerin yaşam boyu HPV ile enfekte olma olasılığı en az %50 olarak bildirilmiştir, bununla beraber 50 yaşına varmış kadınların bu enfeksiyonu geçirmiş olma olasılığı en az %80'dir. HPV enfeksiyonu her yaşta görülebilmektedir ve çeşitli araştırmalarda genç sağlıklı çocuklarda da görüldüğü kanıtlanmıştır. HPV’nin ortalama görülme yaşı 52 olup 35-39 ve 60-64 yaşlarında olmak üzere iki ayrı dönemde pik yapmaktadır. HPV virusu bütün dünyada yaygın olarak bulunmaktadır. Sosyokültürel ve ekonomik düzeyinden bağımsız olarak her kadın risk altındadır. Kadınların %70-80'i yaşamları boyunca en az bir kez HPV ile enfekte olur. Kondom ve bariyer önlemleri riski azalır, ancak tam olarak koruyucu değildir. Daha çok genç yetişkinlerde görülen bu hastalığın cinsel yaşam tarzında ortaya çıkan değişikliklere bağlı olarak son yıllarda arttığı görülmektedir. HPV enfeksiyonu %14,8 oranında hiç cinsel ilişkiye girmemiş kadınlarda da görülebilir. Çocuklarda gerçekleşebilecek HPV transmisyonunun nedenleri arasında otoinokülasyon, kontamine objeler ve yüzeylerden indirekt olarak bulaşma, seksüel kötüye kullanım, vajinal doğum, süt verme, intrauterin hayatta asendan enfeksiyonlar, transplasental geçiş, semen yer almaktadır 1970'li yıllarla beraber HPV üzerinde çalışmalar başlamış ve pozitif bulgularla beraber günümüzde önemli bir bilgi birikimi elde edilmiştir. Başta servikal kanser ve öncü lezyonlar olmak üzere, diğer genital kanserler (vulva, vajina, penis, anüs), orofaringeal kanserler, genital siğiller, laringeal papillomatozis ve muhtemelen bazı deri kanserinde de etiyolojide rol oynamaktadır. Virusun erkekte ve kadında kanser oluşumuna (penis, vulva, vajina iç yüzü, serviks, anüs, rektum) yol açan 40 türü vardır ve bunlar arasında 16 ve 18 numaralı genotipleri serviks, vulva, vajina ve penis derisi kanserleri yönünden en fazla potansiyeli olan türleridir. Halk arasında rahim ağzı kanseri olarak bilinen serviks kanseri; dünya üzerinde her 2 dakikada bir kadının ölümüne neden olan ve değişik ülkelerde yapılan çalışmalarda kadınlarda meme kanserinden sonra en sık görülen ikinci kanserdir. Gelişmiş ülkelerde kadın kanserlerinin %3,6'sını, gelişmemiş ülkelerde kadın kanserlerinin %15'ini oluşturur. Ölüm sayılarının yaklaşık olgu sayılarının yarısına eşit olduğu kabul edilmektedir. Tüm bu veriler serviks kanserinin önemini kanıtlamaktadır. Epidemiyolojik çalışmalar serviks kanseri için majör risk faktörünün HPV enfeksiyonu olduğunu göstermektedir. Serviks kanseri-HPV enfeksiyonu ilişkisi, akciğer kanseri-sigara ilişkisinden daha sıkı bir ilişkidir. Diğer taraftan HPV enfeksiyonu son derece yaygın bir enfeksiyondur. Amerika Birleşik Devletleri "Hastalık Kontrol Merkezleri" (CDC, "Centers for Disease Control and Prevention") verilerine göre dünyada seksüel aktif kadın ve erkeklerin yaşam boyu HPV ile enfekte olma olasılığı en az %50 olarak bildirilmiştir. Serviks kanseri olgularının neredeyse tümünde (%99,7) HPV DNA izole edilir. Bununla beraber serviksteki HPV enfeksiyonlarının çoğu asemptomatiktir ve saptanan enfeksiyonlarının %90'dan fazlası 2 yıl içeresinde kendiliğinden yok olabilmektedir. Dolayısıyla serviks kanseri sıklığında azalma HPV enfeksiyonlarının tanınması, önlenmesi ve tedavi edilmesi yoluyla mümkün olabilir. HPV aşısı 2006 yılında onaylanmış ve kullanıma sunulmuştur. HPV aşısının lisansı 9-26 yaşlar arasındaki genç kızlara ve kadınlara yapılmak üzere alınmıştır. Günümüzde Türkiye'de sadece quadrivalan HPV aşısı mevcuttur. Quadrivalan aşı HPV'nin 6, 11, 16, 18 suşlarına karşı; Daha önceden piyasada bulunan bivalan aşı ise 16 ve 18 suşlarına karşı yapılmıştır fakat artık üretilmemektedir.Şu anda Türkiye'de bulunmayan 9 lu aşı ise 6, 11, 16, 18, 31, 33, 45, 52,ve 58 numaralı virüslere karşı koruma sağlamaktadır.; Adölesan dönemde uygulanması en yüksek immun yanıtı oluşturmaktadır. Özellikle 15 yaşından sonra aşıya verilen immun yanıt azalmaktadır. İleriki dönemdeki yanıtı da azaldığından erken dönemde aşılanmak hayati öneme sahiptir. Ayrıca bivalan aşı genç kızlara ek olarak erkeklere de uygulanabilmektedir. Özellikle quadrivalan HPV aşısının 12-13 yaşlarındaki kız çocuklara yapılması amaçlanmaktadır. HPV aşısı 3 doz olarak ve ikinci ile üçüncü dozlarının ilk dozdan 2 ve 6 ay sonra yapılması önerilir. 11-12 yaşındaki kızlara rutin yapılması önerilir. Aşı en erken 9 yaşında başlanabilir ve 13-26 yaşında aşılanmamış olanların aşılanması öngörülür. Toplumda HPV'nin onkojenik türlerinin yaygınlığına bağlı olarak aşının HPV enfeksiyonlarını %65-76 oranında önlediği kanıtlanmıştır. HPV 16 ve 18 suşlarına bağlı oluşan hastalıkları quadravalan aşının koruyuculuğu %90'ın üzerindedir. Bununla beraber quadrivalan aşının %100 etkin olduğu çeşitli çalışmalarda gösterilmiştir. Bucalovirus rekombinan teknolojisi kullanılarak geliştirilen GSK aşısının (Cervarix'in) faz 3 çalışmaları Kuzey Amerika, Latin Amerika, Avrupa ve Asya'da 18.000'in üstünde kadını kapsamıştır ve bu çalışmaların sonunda aşının yeni enfeksiyona karşı %92 ve persistan enfeksiyona karşı %100 koruyuculuğu olduğu saptanmıştır. Merck firması ise HPV tip 6, 11, 16 ve 18'e karşı aşı geliştirmiş ("Gardasil") ve bu aşı ile 25.000 kadın aşılanarak persistan enfeksiyondan %100 korunabildiği gösterilmiştir. Halen Amerikan İlaç Gıda Dairesi (FDA) ve Avrupa Komisyonu tip 6, tip 11, tip 16 ve tip 18 içeren insan papillomavirus aşısını servikal kanserlerin, yüksek dereceli servikal displazinin, prekanseröz servikal lezyonun, prekanseröz vulvar displastik lezyonların ve yaygın genital siğillerin (kondiloma akuminata) önlenmesi için onaylamıştır. Bu aşı 9-14 yaşlarında 2 doz olarak uygulanmaktadır.14 yaş sonrası ise 3 dozluk aşı programı uygulanmaktadır Profilaktik HPV aşılarının rutin servikal tarama ile birlikte HPV ile ilişkili morbidite ve mortalite üzerinde çarpıcı etkileri olacağı öngörülmektedir. Virus her kadında enfeksiyon ve buna sekonder kansere neden olabildiğinden, HPV aşısı için bir risk grubu söz konusu değildir. Hedef 9-26 yaş grubundaki her kadının mümkünse ilk cinsel ilişkiden önce, değilse mümkün olan en kısa sürede aşılanmasıdır. Hepatit B aşısında risk grubu aşılaması ile hastalık insidansının azaltılamaması deneyimi de HPV aşısının yaygın kullanılması gereksinimini ortaya çıkarmaktadır.. Öte yandan HPV enfeksiyonu erkeklerde de görüldüğünden, aşının yalnızca kız çocuklara yapılmasının yeterli olup olmayacağı, aynı yaş grubundaki erkeklerin de aşılanmasının gerekliliği tartışma konusudur. AAT AAT, Alfa-1-Antitripsin adı verilen proteaz inhibitörünün kısaltmasıdır. A1AT de denilmektedir. Plazmada yüksek konsantrasyonda bulunmakta (1.5-3.5 gr/l) ve dokuyu enflamasyona neden olan hücrelerden gelen enzimlerden korumaktadır (özellikle elastaz). Yapısında herhangi bir mutasyon olduğunda, polimerizasyon olur ve karaciğerde toplanır. AAT'de genetik bir eksiklik, enflamasyon sırasında engellenemeyen doku yıkımına neden olur. Bu da akciğerde amfizem ve dolaylı olarak karaciğer sirozuna (bazı ciddi vakalarda) neden olur. Kanlı Ayakkabı Kanlı Ayakkabı (orijinal adı: "Bunhongsin"), yönetmenliğini Yong Gyun Kim'in yaptığı 2005 Güney Kore yapımı, korku-gerilim filmidir. Genelde Uzakdoğu sinemasında korku en önemli motiflerden biridir. Diğeri hayalet imgesidir. Güney Koreli yönetmen Yong-gyung Kim'in "Bunhongsin-Kanlı Ayakkabı" filminde de korku ve hayaletler ön plana çıkmaktadır. Genç kadın Su-jae, kendinden epey yaşlı bir adamla evlidir. İlkokula giden Tae-soo adında küçük bir kızları da vardır. Dışarıdan bakınca sıcak ve mutlu bir yuva. Ama adam, karısı Su-jae'yi bir bakıma aşağılamaktadır.Su-jae'nin pişirdiği yemekleri bile beğenmiyordur. Adam, Su-jae'nin ayakkabı takıntısı yüzünden kızlarına kötü örnek olduğunu yüzüne vurmaktadır. Ama, buraya gelmeden önce filmin ürkütücü girişine değinmeli. Ön jenerikte beyaz harfler kan kırmızısına dönüştükten sonra kamera perdeye alabildiğine şehirden görüntüler yansıtır. Fonda da kilise müziği duyulur. Kamera, ıssız metroya gider. Liseli bir genç kız arkadaşını beklerken, bir çift kırmızı kadın ayakkabısı görür. Cazibesine kapıldığı ayakkabıyı hemen giyer ve arkadaşı Yoom belirir yanında. Yoom, olağanüstü çekiciliği olan ayakkabıyı zorla alır ve korkunç trajedisini yaşar hemen. Bu giriş bölümü bittikten sonra dans yapan bir genç kız yansır perdeye ve böylece hikâye de başlar. Yönetmen Kim, filminin akışında boşluklar bırakarak seyirciyi sürekli bir tedirginlik duygusunun içerisinde dolaştırıyordur. Kocasından boşandığını söyleyen Su-jae, kızı Tae-soo'yla beraber metroya yakın yeni bir eve taşınıyordur. Su-jae diş muayenehanesini de restore ettiriyor. İç mimar Cho İn-chul da Su-jae'nin muayenehanesini dekore ediyordur. İkisi böylece tanışıyorlar ve aralarında bir çekim de başlıyor. Cho, sevgilisinden ayrılmış ve kalbi kırıktır. Ayakkabının ölümleri... Su-jae, metroda önceden bilinen kırmızı ayakkabıları görür ve alır eve getirir. Su-jae'nin küçük kızı Tae-soo da kırmızı ayakkabılara tutuluyor. Anne-kız arasında çatışma da yaşanıyor ayakkabı için. Filmin derinliklerinde ayakkabının sırları da ortaya çıkıyor. 1948 yılında bir tiyatroda yaşanan ayakkabının yaşattığı şiddet bir trajediden geliyordur. O dönemlerde, tiyatroda ayakkabıyı giyen genç kız, hem daha iyi dans yapıyor hem de yakışıklı bir erkekle aşk yaşıyor. Ama erkek evli. Adamın karısı, kıskanç ve ihtiras dolu. Kocasını elinden alan genç kızdan hem ayakkabıyı zorla alıyor hem de genç kızı öldürüyor kadın. Ama, kendi trajedisinden de kurtulamıyor kadın. Ayakkabı, kendisini zorla elde edenlere hem kabuslar yaşatıyor hem de vahşice öldürüyor. Su-jae'nin şişmanca meslektaşı Mi-hee de benzer trajedilerden birini yaşıyordure. Yönetmen, kadın ruhunun içine girerek, kadın kıskançlığı ve ihtirasları üzerinde psikolojik anlamda yoğunlaşıyor. Buradan insanı ürküten ve kısa da olsa kadınlara karşı küçük bir korku yaşatıyor. Jae-su da ayakkabının gizemi kadar gizem taşıyor hikâyede. Filmi seyrederken Su-jae'den bir ara gerçekten ürküyorsunuz. O, kocasından boşanmış mı, yoksa vahşice öldürmüş mü, hep ikilemde kalıyorsunuz finale kadar. Müzikler, filmin ruhuyla buluşurken, görüntüler de alabildiğine dingin. Sakin kamera, iç ve dış mekanların atmosferinde bir hayalet gibi dolaşıyor. Bu kamera bile insana tedirginlik veriyor filmde. "Kanlı Ayakkabı", türünün iyi bir örneği. Garfield Garfield, Jim Davis tarafından yaratılan bir karikatür karesidir. 19 Haziran 1978'de ilk karikatür ana karakterlerle yaşamımıza girmiştir. Ana karakterler kedi Garfield (Jim Davis'in büyükbabasının ismi) ve sahibi Jon Arbuckle ile Arbuckle'nin köpeği Odie'dir. 2007 yılında yapılan sayıma göre Garfield tamı tamına 2,580 gazetede yer aldı ve Guinness Rekorlar Kitabı'nda en çok yer alan karikatür karesi olarak tarihe geçti. Garfield'ın ilk kitabı Muncie, Indiana'da bulunan evinde baskısı yapılmıştır. İlk kitap sonra ilk televizyon özel şovu olan Garfield Goes Hollywood (Garfield Hollywood'a Gidiyor)'u yaptı. Genellikle karelerin özü Garfield'ın lazanya yemesi, oburluk yaşaması, pazartesilerden nefret etmesi ve diyet yapmamasıdır. Karelerde genellikle ana karakterler olan Jon, Garfield, Odie kullanılır. İlk üretiminde Garfield çok orijinal bir karakter olarak tanındı. 750 milyon dolar kazanacaklarını düşündükleri halde 1 milyar kazanmayı başardılar. Çizimden ve karikatürün ilerlediği yıllardan sonra Garfield'ın çizgi filmleri (Garfield ve Arkadaşları), sonra ise iki film çıkartıldı. Üç animasyon filmi yapıldı. 2 filmi uzun yapım film olarak sayıldı. Eskiden birçok karesinde sosyal ve politik karelere de yer veriliyordu. Türkiye'de Garfield'ın kitapları Güloğlu Yayıncılık tarafından çıkartılmaktadır. 1970'li yıllarda Jim Davis Gnorm Gnat adlı bir karikatür karesi yarattı. Editörler "çizim iyiydi fazlasıyla güzeldi" diye söylendi. Gnorm Gnat bir böceği konu almaktaydı. Son karikatür bandında böcek karakter giderken bir insan tarafından eziliyordu. Jim yeni bir kedi karikatür karakteri yaratmak istedi. Karelerde 4 ana karakterin olmasını istiyordu. Jim kedinin adını Garfield koydu. Garfield'ı neden koyduğunun bir açıklamasını yapmıştı o açıklama ise şöyleydi: ""Ailemiz Davis'lerin en büyüğü büyükbabam James A. Garfield Davis'ten esinlendim."" Jim King Features Syndicate ve Chicago Tribune-New York News gibi yerlerde çizmeye 1978'de çizmeye başladı. Haziran ayı geldi. Jim Garfield'ı yaptı. İlk karikatürü 19 Haziran 1978'de çıkartıldı. Çizdikleri 41 gazete ile başladı. 1994'te Davis şirketi olan Paws, Inc'nin başına geçti. Garfield kolay bir şekilde yaygınlaşmaya başladı. 1981'e geldiğinde Garfield 3 yaşına girmişti ve Garfield tam 850 gazetede yer almayı ve 15 milyar kazanmayı başardı. Davis Paws, Inc'de pek ilgilenmiyordu. 2002 yılında Garfield dünyanın en çok tanınan kedisi oldu ve tam 2,570 gazetede yer aldı. Garfield'ı 263 milyon kişi okumaya başladı. Garfield 2004 yılında ise 2,600 gazetede yer aldı. 750 milyar bütçeden sonra 1 trilyon kazandı ve 111 ülkede gösterime girdi. Davis ünlü olduktan sonra renkli karikatür yapmaya başladı taratıp boyatma işlemleri uzun sürdü. Garfield The Movie karikatür bandının ilk filmidir. Film 11 Haziran 2004'te gösterime girmiştir. Konusu Odie'yi hayvan şovundan kurtarmaktı. Garfield'ı filmde Bill Murray seslendirdi. Türkiye'de Garfield Okan Bayülgen tarafından seslendirildi. Film Yahoo! Movies'te C-(Ortalama Kötü) aldı. Garfield'ın 2. filmi olan Yahoo! Movies'te yine C- aldı. Ama film çok beğeni kazandı. %11'lik bir kazançtan %15'lik bir kazanç elde ettiler. 2007 yılında ise ilk animasyon filmi olan Garfield Gets Real (Garfield Geri Dönüyor) çıktı. Garfield.com orijinal lisanslı web sitesidir. Sitede Jim Davis'in gün gün çizdiği karikatürler yer alır. Her gün çizdiklerini siteye ve kitaba ekler. Sitesinden oyun oynanabilir ya da alışveriş yapılabilir. Jim Davis'in izni ile Jim Davis, Ball State Üniversitesi, Pearson Digital Konuşma Kursları tarafından Professor Garfield yapıldı. Sitede eğitici aktiviteler matematik ve beyin geliştirici dersler bulunmaktaydı. Professor Garfield İngilizce pekiştirmek içinde yapılmıştı. Bildiğiniz gibi Garfield'ın sitesinde her gün karikatürler yayınlanıyordu. 2005 yılında site yeni bir çağrı yarattı. Adı "Rastgele Garfield" idi. Panel ile ileri geri ya da istediğiniz tarihin karikatürüne gidebiliyordu. Bu site ve site kullanıcıları için çok iyi bir avantaj oldu. 2006 yılında "Sessiz Garfield" adlı bir uygulama yapıldı. Bu uygulamada Garfield'da istenen baloncuklar silinebiliyordu. Elbette sonraki günler kaldırılmak zorunda kaldı. 2008'de Garfield Minus Garfield adlı bir uygulama geldi. Dan Walsh tarafından üretilen bu uygulama iPod Touch ve iPhone üzeri için tasarlanmıştı. 300,000 hit kazanan uygulama çok tutuldu.Uygulamada baloncuklar kaldırılabiliyordu. Aynı Sessiz Garfield gibi. Ama bu telefon ve aygıtlar üzerine kurulmuştu. Garfield Minus Garfield'da Garfield'ın baloncuklarını çıkarabiliyor ve Jon'un kendi kendine söylediklerini okuyabiliyordu. Bu cidden çok komikti. Garfield Minus Garfield'ın kitabı Ekim 28 2008'de çıkartıldı. 1982 ile 1991 yılları arasında Garfield ve Arkadaşları 1 saatlik uzun bölümleri yayınlanmaya başlandı. Garfield ve Arkadaşları Garfield'ın ve U.S Acres (Orson'un Çiftliği)'ni konu almaktaydı. Lorenzo Music Garfield'ı seslendiriyordu. Seslendirme sanatçısı 2000'li yıllarda ölünce Garfield'ı başka kişi seslendirdi. Garfield ve Arkadaşları 1988 ile 1994 yılları arasında yayınlandı. 2008'de The Garfield Show yayınlanmaya başlandı. Kanal olarak (Türkiye dahilinde) Cartoon Network'te yayınlanmaya başladı. Türkiye'ye 2010'un ortalarında geldi. Garfield'ın 1987'de adlı bilgisayar oyunu çıktı. Atari ST, ZX Spectrum, Commodore 64, Amstrad CPC gibi alet platformlarında sunuldu. Sega Garfield for the Genesis adlı bir Windows 3.1 oyunu yaptı. Son olarak da A Tale of Two Kitties (Garfield 2)'nin oyunu yapıldı. Nintendo DS ve PC platformları üzerinde yapıldı. 2010 senesinde The Garfield Show Space Lazanga adlı bir oyun çıkartılmıştır. Garfield turuncu, tüylü, şişman bir kedidir. Bir İtalyan restoranının mutfağında doğmuştur. Zaten doğum yeri adlı televizyon özel çizgi filminde Mama Leoni Restoranı olarak gösteriliyordu. Garfield normal olarak sevecen, dost canlısı birisidir. 1978'den beri epey bir değişiklik göstermiştir. Garfield Odie'yi masadan atmayı çok seviyor. Televizyon karşısında uyumak hoşuna gidiyor. Restoran çıkışı bir hayvan mağazası tarafından yakalanıp getiriliyor ve o sırada hayvan mağazasına Jon Arbuckle girip Garfield'ı satın alıyor. Ama Jon gerçekten ne kadar düşünceli bir kedi aldığını bilmiyor. (Baloncukların bulut içinde olanlar düşündüğünü gösterir.) Jon (Jonathan Q. Arbuckle) Garfield'ın bakıcısı, sahibidir. Kahve içmeyi çok sever. Her ne yapsa da kız tavlamayı beceremez (2000 yılının karikatürlerini inceleyin.) Doktor Liz'e gitmek için her zaman yırtmaya çalışır. Garfield'ın yapabildikleri karşısında duramaz. Hatta 1978'in 2.ay karikatürlerinden birisinde Jon Garfield tarafından dövülüyordu. Polka Ninjalarını izlemeyi seviyor. Her televizyon şovunda en az 1 kez yer alıyor. Karikatürlerde Garfield dışında ona da çok yer veriliyor. Köpeği Odie'nin geleceğini düşünür anne babasıyla bir çiftlikte yaşamıştır. Odie sarı küçük burun dev dilli bir köpektir. Aslında normal olarak Odie, Lyman tarafından Jon'a getirildi. Odie ile Lyman Jon'da kalıyorlardı.Ama kısa bir süre sonra Lyman bir daha hiç karikatürlerde gösterilmedi ve Odie evin köpeği olarak kaldı. Odie'ye bir müzik CD'si yapıldı. Garfield ve Arkadaşlarında ona özel bölümlerde yapılmıştı. Odie saf fakat mutlu bir köpektir. Bazı şeylerde Garfield gibi oda Garfield ile dalga geçer (2000'li karikatürlerinde Garfield 20'sine basarken Odie dalga geçmişti.) Liz Garfield'ın veterineridir. Jon Arbuckle ile sevgilidir. Normalde Dr. Wilson Jon'u hiçbir koşulda sevmezdi. İyi yürekli olduğunu bilirdi fakat onu sevecek kadar ilgi duymazdı. Haziran 2006'da aşkını Jon'a ilan ettiğinden dolayı Liz ile Jon sevgili olmuştur ve Jon'un sevgili arayışı sona ermiştir. Liz 2007 Haziran'da Garfield'ın ana karakterlerine katıldı. Garfield her zaman bir temel üzerinde duruyor hep aynı konular işleniyor. Mesela Nermal, Arlene, postacı, alarmlı saat, televizyon, Pooky, örümcekler, diyet yapmak, balıklar ve benzeri gibi... Mesela 3 Aralık'ta Nermal bir espri yapar, Garfield espriyi yer. 4 Aralık'ta Nermal espri yaptığı için dalga geçer, Garfield ona sinirlenir. 5 Aralık Garfield Nermal'a bir plan kurar ve onu küçük düşürür. İşte olaylar gün gün karikatür olarak ilerler. Hikâyelerin temeli budur. Diyet konusuna gelirsek Garfield 29. doğum gününe kadar diyet oluyormuş da haberimiz yokmuş. 29. doğum gününde Liz pastayı getirince Garfield dayanamaz ve ""Artık bu diyeti bırakıyorum!"" diye bağırır. Özel günler için özel karikatürler yapılır. Mesela yılbaşı, Noel, Cadılar Bayramı, Paskalya gibi bayramlar. Cadılar Bayramı hikâyesinde Garfield bir rüya görüyor ve rüyada kafayı yiyince uyanıp Jon ile Odie'yi görüyor. Rüya sona eriyor. Cadılar Bayramı karikatürü 27 Ekim 1989'da çıkartıldı. Garfield her sene özellikle Noel üstünde durur. "Mutlu Noeller, sizi seviyoruz!" sözü ile bitirir. Garfield 1980'li yıllar sonrasında 1 senede 2 kitap birden çıkarmaya başlamıştır. Kitapların tasarımı ve çizimleri Jim Davis'e aittir. Klasikler aynı basımcıdan basılmaktadır. Jim Davis yeni klasikler çıkarmaya devam etmektedir. Tahmini 52. kitabında 2009'un sonuna kadar gelebilecektir. Güneydoğu Asya Güneydoğu Asya, Asya kıtasıyla Okyanusya arasında bulunan bölgeye verilen isimdir. Brunei, Doğu Timor, Endonezya, Filipinler, Kamboçya, Laos, Malezya, Myanmar (Birmanya), Singapur, Tayland, Vietnam burada bulunan ülkelerdir. Apolipoprotein E Apolipoprotein E (apoE), kandaki lipoproteinlerde bulunan belli başlı apolipoproteinlerden biridir. Yüksek trigliserit içerikli lipoproteinlerin (Şilomikronlar, VLDL, LDL, ve bazı HDL alt gruplarının) normal katabolizması için gereklidir. Bu bağlamda apoE'nin işlevi, lipoproteinlerin karaciğer ve diğer organlara alımından sorumlu olan, LDL ve ApoE reseptörleri için ligand olmaktır. Apolipoprotein E, ilk olarak lipid metabolizması ve kalp hastalıklarında oynadığı rolden dolayı önem kazanmıştır. Daha yakın zamanlarda lipoprotein metabolizmasıyla doğrudan ilgili görülmeyen, Alzheimer hastalığı, immün (bağışıksal) regülasyon ve biliş ("cognition") gibi biyolojik süreçlerle olan ilişkisi olduğu da gösterilmiştir. ApoE bozuklukları, şilomikron ve VLDL artıklarının yavaş atılmasına yol açtığından, bu durum kolesterol ve trigliserit düzeylerinin yüksek olduğu kalıtsal disbetalipoproteinoma veya tip 3 hiperproteinoma'da görülür. ApoE proteini 299 amino asit uzunluğundadır. APOE geni, Kromozom 19'da Apolipoprotein C1 ve Apoliprotein C2'nin de dahil olduğu bir gen kümesinde bulunur. APOE geni, dört ekson ve üç introndan oluşan 3597 nükleotit uzunluğunda bir RNA molekülü kodlar. Bu genin E2, E3 ve E4 diye adlandırılmış üç ana çeşidi (alleli) vardır. Bu alleller, ApoE proteinin yalnızca 112. ve 158. amino asitlerinde birbirlerinden farklı olan üç protein türünün sentezlenmesine yol açar, ancak bu ufak farklılıklar çok önemli fizyolojik sonuçlar doğurur. Nüfusun büyük çoğunluğu en az bir E3 alleli taşır. E2 alleli, tip 3 hiperlipoproteinoma ile, ve diyabet ya da obezitenin de olması durumlarında, hiperlipidemi ile ilişkilidir. E4 alleli ile, ateroskleroz, Alzheimer hastalığı, zayıf düşünsel yetenek ve sinir hücrelerinde yeni uzantıların (nörit) olusmasında yavaşlama arasında bağlantı bulunmuştur. E2 veya E4 homozigot kişilerde bu bozuklukların görülme olasılığı, heterozigot olanlara göre daha yüksektir. Hülya Avşar Show Hülya Avşar Show, sunuculuğunu Hülya Avşar'ın yaptığı, uzun yıllar Birkan Uz ve Uğur Aksay yönetmenliğinde ekranlarda yer alan talk show programı. İlk başta 18 Şubat 1996'da Ramazan Bayramına özel olarak hazırlandı. Programa konuk olarak Huysuz Virjin katıldı. Programın yoğun ilgi görmesi üzerine 2 kez "altın saatler"de tekrarlandı. Yaklaşık 2 ay sonra program için Show TV ile anlaşıldı ve program Haziran 2002'ye kadar Show TV'de devam etti. Eylül 2002-Haziran 2004 arasında Kanal D'de yayınlandı. 2006'da TGRT'de yeniden yayına başladı. Medyapımla özdeşleşen Hülya Avşar Show, ANS'ye transfer olduktan bir yıl sonra yayından kaldırılmıştır. Son olarak 2011'de TNT'de yeniden yayına giren talk show yayınına son vermiştir. 2014 yılında TV8'de bir süre yayınlanmıştır fakat daha sonra sona ermiştir. 2020 yılında Hülya Avşar'ın kendi YouTube kanalında yeniden konuklar ağırlayıp sohbet ederek programa yeniden başlanmıştır. Kayıt dışı ekonomi Kayıt dışı ekonomi, devletten gizlenen, kayda geçirilmeyen/geçirilemeyen ve bu sebeple denetlenemeyen faaliyetler olarak tanımlanabilir. Enformel ekonomi, yasa dışı ekonomi, gayri resmi ekonomi, gizli ekonomi diye de adlandırılır. Genel olarak kayıt dışı ekonominin, mal ve hizmet üretimine konu olmasına karşılık ekonominin geleneksel ölçüm yöntemleriyle bütünüyle tespit edilemeyen ve GSMH hesaplamalarına yansımayan alanları kapsadığı kabul edilmektedir. Kapkaç Kapkaç, kapıp kaçmak yoluyla yapılan bir çeşit hırsızlıktır. Kapkaç, bir kimsenin haberi olmadan, taşınabilir eşya ve ziynetin bir veya birkaç kişi tarafından aniden kapıp kaçırılmasıdır. Her şey çok hızlı olup bittiğinden sanığın eşkalinin teşhis edilmesi çok güç olur. Kapkaç, zor kullanma ve mağdurun yaralanması halinde gasp haline dönüşür. Championship Manager Championship Manager 1992 yılında piyasaya çıkan İngiliz yapımı bir bilgisayar oyunudur. Championship Manager (genelde ""CM"" veya ""ChampMan"" olarak kısaltılır) futbol takımı menajerliği simülasyonudur. Tüm zamanların en popüler oyunlarından biridir. İki kardeş, "Paul ve Oliver Collyer", bilgisayar oyunu sektörü henüz yeni gelişmeye başlarken, İngiltere`nin Shropshire ilçesinde yatak odalarında oyunun ilk halini kodlamışlardır. İkili daha sonra oyunu geliştirmeye devam etmek için Sports Interactive adlı şirketi kurmuştur. Yaşanan bölünmeden sonra Sports Interactive ve Collyer kardeşlerin Championship Manager serisinin geliştirilmesiyle ilgileri kalmamış, Seriye Football Manager oyunlarıyla devam etmişlerdir. Oyunun ilk versiyonu sansasyonel bir başarı yakalayamadı, satışlar ve ilgi orta düzeydeydi. BASIC programlama dili ile yazıldığından yüksek bir performans sergileyemiyordu. Üstelik Premier Manager ve The Manager gibi dönemin önemli oyunları gerçek kadrolara sahipken Championship Manager oyunda uydurma isimleri kullanıyordu. CM 1 üzerine kurulan 1993/94 güncellemesiyle birlikte oyun C programlama diline adapte edilmişti ve artık gerçek oyuncu isimlerine sahipti. Böylece Championship Manager özellikle Büyük Britanya`da önemli bir hayran kitlesine sahip olmaya başladı. Bu sırada Championship Manager Italy (İtalya ligini içeriyordu) ve Guy Roux Manager (Fransa ligini içeriyordu) adında iki CM sürümü daha çıktı Championship Manager 1.x serisi oyunun belirli bir hayran kitlesine sahip olmasını sağladı, fakat oyun asıl başarısını Ağustos 1995`le başladığı Championship Manager 2 serisiyle kazandı. 1995/96 sezonuyla başlayan CM 2, takımların güncellenmiş kadrosuyla, heyecan verici bir atmosfer sağlayan hemen hemen her takım ve stadyum için ayrı eklenmiş fotğraflarıyla, geliştirilmiş istatistik sistemiyle önemli bir başarı yakaladı. Daha sonra, bir versiyonda oynanabilir sadece bir lig olduğundan, İtalya, İngiltere, İspanya gibi Avrupa`nın önde gelen liglerini de içeren altı farklı versiyon yayımlandı. Eylül 1996`da CM 96/97 ve Ekim 1997`de CM 97/98 yayımlandı. Championship Manager 1997/98 ile birlikte ilk defa oynanabilir dokuz lig birlikte geliyordu (Almanya, Belçika, Fransa, Hollanda, İngiltere, İtalya, İskoçya, İspanya ve Portekiz). Aynı anda üç lig beraber çalıştırmaya müsait bu oyun sadeliği, geliştirilmiş taktik tercihleri, kapsadığı veri editörü ve CD`siz oynanabilme özelliği en ön plana çıkan özelliklerindendir. Mart 1999`da piyasaya çıkan CM 3 kendi dalında yerini çoktan sağlama almıştı. Oyunun en önemli özellikleri; yeni tasarımı, oynanabilir on beş ligi, dünyanın hemen hemen her köşesinden toplanmış 25.000 oyuncu gibi önemli bir veritabanıydı. Bunların yanında geliştirilmiş taktik ve antrenman kontrolü de göze çarpmaktaydı. CM 99/00, CM 00/01, CM 01/02 güncellemeleriyle 3.x serisi devam etti. Her oyunla birlikte ufak eklentiler ve gelişmiş bir veritabanı geldi ve serinin en iyi oyunu oldu. Özellikle CM 01/02, Championship Manager serisinin Türkiye`de patlama yapmış olduğu oyundur. Bu oyun Internet kafelerde en çok oynanan oyunlardan biri olmuş ve CM bağımlılığının oldukça geniş kitlelere ulaşmasını sağlamıştır. CM serisinin en iyi en kapsamlı yapılmış oyunu ve en eğlencelisidir.Oyun tüm dünyada çok sevilmiş ve Championship Manager serisinin en sevilen oyunu olmuştur.Hatta o kadar sevilmiştir ki günümüzde bu oyunu oynayan bir kesim halen bulunmaktadır.Ayrıca bu oyundan sonra SI Games ve Eidos birlikte çalışmaya son vermiştir. Championship Manager`ın yaratıcısı SI Games, yayımcı Eidos`tan ayrıldıktan sonra Sega ile anlaşıp Football Manager`ı yaptı. Bölünme esnasında her iki taraf da kendi hakkını saklı tuttu. SI Games oyunun kodunu ve verilerini elinde tutarken oyunun isim hakları Eidos'ta kaldı. Eidos yayınladığı Championship manager serilerinin 2004 yılı versiyonudur. Mart 2004'te tarihinde piyasaya Beautiful Game Studios (BGS) tarafından sürüldü. Bu sürüm kötü serilerin başlangıcı olarak kabul edildiği gibi bundan sonra talep Football Manager üzerine yoğunlaşmıştır. CM 5'in güncellemesi sayılabilir. 31 Mart 2006 tarihinde piyasaya Beautiful Game Studios (BGS) tarafından sürüldü. 3 Boyu farklılık sayılabilir. CM 2005 e göre oyuncu özelliklerinde gelişme kaydedilmiş, oyunculara ait 32 özellik bulunuyor ve oyuncuları detaylıca inceleme fırsatı buluyorsunuz. CM 5'i görüp oyundan soğuduysanız, sizi çılgına çeviren hatalar ve oyunu oynamamanız için yapılan şeyler azaltılmış, bu yüzden bu versiyona farklı bir şekilde bakmanızda fayda var. Eidos yayınladığı Championship manager serilerinin 2007 yılı versiyonudur. 13 Ekim 2006’da Beautiful Game Studios (BGS) tarafından piyasaya çıkarılmıştır. CM 2006 ya göre grafiklerde düzeltmeler yapılmış, maç motoru daha da düzeltilmiş. CM 2005 e göre çok başarılı bir versiyon. Oyuncu database’i geliştirilmiş, ama halen football manager seviyesinde değil. Denenebilir… Eidos yayınladığı Championship manager serilerinin 2008 yılı versiyonudur. 2 Kasım 2007’de Beautiful Game Studios (BGS) tarafından piyasaya çıkarılmıştır. Eidos tarafından yapılan açıklamalara göre yapılmadı. Eidos yayınladığı Championship manager serilerinin 2010 yılı versiyonudur. 11 Eylül 2009’da Beautiful Game Studios (BGS) tarafından piyasaya çıkarılmıştır. Eidos tarafından yapılan açıklamalara göre yapılmayacaktır. Eidos 2011 yılını gelişim yılı olarak görüp, 2012 yılında çok daha iyi bir oyun yapabilmek için 2011 yılında oyunun devam serisini yapmayacaklarını açıklamıştır. Kuymak Kuymak, Samsun'dan Artvin'e yani Ordu, Giresun, Gümüşhane, Trabzon, Rize, Bayburt, Artvin, Çorum, Sivas, Tokat, Amasya ve Erzurum illerinde yaygın olan, Karadeniz Bölgesi'ne ait bir yemek. Gürcistan, Dağıstan, Azerbaycan ve Kafkasya'nın bazı bölgelerinde de çok popülerdir. Mısır unu, tereyağı ve genellikle minci adı verilen tuzlu çökelek (bazı yörelerde telli peynir veya su peyniri) kullanılarak yapılan mısır lapasının adıdır. Kuymak, Türkçe bir kelime olup Anadolu'nun başka yörelerinde peynir kullanılmadan hazırlanan arpa ve buğday lapalarını tanımlamak için kullanılmaktadır. Trabzon’un orta kesimlerinde, Erzurum, Gümüşhane, Bayburt, Ardahan-Posof'ta ve Artvin'in iç kesimlerinde "kuymak"; Ordu, Tokat, Sivas, Giresun ve Trabzon’un batısında "yağlaş" (yağlı aş); Trabzon’un doğusu, Rize ve Artvin sahilinde "muhlama"; Çorum'da ise çökelekle yapılarak sündürüldüğü için "sündürme " denir. Tamamı Türkçe olan bu isimlendirmelerin dışında, Trabzon'un Rumca konuşulan köylerinde ve Çamlıhemşin'de ise "havits" adıyla bilinir. Tereyağı yerine kaymak kullanılarak hazırlanırsa Trabzon'da "yayla kuymağı" Rize'de hoşmerim olarak adlandırılmaktadır. Mısır unu yerine bayat mısır ekmeğinin ufalanarak kullanılması durumunda ise yöresel ağızlara göre cumur, çumur ya da zumur olarak adlandırılmaktadır. "Çürük" kuymak olarak da adlandırılmaktadır; yemeğe peynirin konması aşamasına "peyniri çürütmek" de denmektedir. İlk önce tencereye Artvin'e özgü kaymak konur. Kaymak yandıktan sonra yavaş yavaş mısır unu ilave edilir. Mısır unu ilave edildikten sona kaymakla beraber kavrulur ve bazen azar azar ılık su koyulur. Un kavuruldukça yavaş yavaş da yağ çıkmaya başlar. Sonra da tabağa konulup servis edilir. Yağ eritildikten sonra mısır unu ile biraz kavrulur. Yağ salınmaya başlayınca 'soğuk' su ilave edilir. Minzi peyniri ya da imansız peynir konulabilir. Kaynayınca karıştırma işlemi bırakılır. Orta ateşte fokurdayıp dibi kızarır ve yağ üstüne çıkınca kapatılır. Sıcak servis yapılır. Genişçe bir tavada tereyağı eritilip, mısır unuyla hafif kavrulur. Burada kullanılan mısır unu, balıkların kızartılırken kullandıkları mısır unundan daha kalınca öğütülmüş olandır. Ama diğeriyle de yapılabilir. Trabzon tereyağı kendine has reyhasıyla mısır ununu pembeleştirince kaynar su ilave edilir ve iyice karıştırılır. Bir süre sonra yağ kendini göstermeye başlar. Erzurum'a ait telli peynir ilave edilir ve kısa süre hızlıca karıştırılır. Tavaya yağ konularak eritilir. Eritilen yağa sarıkök (zerdeçal) ilave edilir. Diğer tarafta bir kap içerisinde hazırlanmış su, un, tuz karışımı erimiş yağın içine yavaş yavaş dökülüp hızlı hızlı karıştırılır. Pişince ateşten alınıp üstüne kepleme dökülür. Kepleme ise Nabat şekeri, tarçın, akkök, muğek ve karabiberden oluşan, İran'dan gelen bir karışımdır. Zeyna Panslavizm Panslavizm, Rusya'nın, özellikle Çarlık döneminde uyguladığı, varsayımsal Slav ırkından olanları kendi hakimiyeti altında bir devlet halinde toplama siyasetidir. İlk kez 1826 yılında J.Herkel tarafından kullanıldı.Pan-Cermenizm'den etkilenen Panslavizmin çıkışının temelinde Kırım Savaşı'nın ardından daha belirgin hale gelen Avrupa karşıtlığı yer almaktadır. Doğu Avrupa ile Orta Avrupa'nın orta kesimindeki çeşitli Slav halkları arasında ortak kültürel ve siyasal hedefler doğrultusunda birlik sağlamaya çalışan hareket. 19. yüzyılın ilk yarısında Batı ve Güney Slav halklarının ulusal kimlik arayışı, bilim insanları, aydınlar ve şairler arasında başladı. İlk Panslavistler, Slav halkları arasında şarkılarını, türkülerini, şiirlerini inceleyerek Slav birliğini sağlamak istiyorlardı. Bu tür çalışmaların yapıldığı Prag Slav tarihi ve filoloji araştırmalarında ilk panslav merkezi oldu. Panslavizm hareketi çok geçmeden siyasal içerik kazandı. 1848'de Avusturya-Macaristan'ın ayaklanmalarla sarsıldığı bir sırada Çek tarihçi Frantisek Palacky Prag'da bir kongre topladı. Avusturya yönetimindeki tüm Slav milliyetlerinden oluşan temsilcilerin katıldığı kongrede; Merkezi monarşik yapıya son vermek ve Habsburg hanedanı altında eşit haklardan oluşan demokratik bir federasyon yaratmak için eş güdüm sağlanmalıdır şeklinde karar alındı. Kongreden bir pratik bir sonuç çıkmamasına karşın canlılığını koruyan hareket 1860'larda özellikle Rusya'da yaygınlaştı. Slav toplulukları bir yandan Fransız ihtilalinin getirdiği milliyetçilik akımından diğer yandan Rusya'nın panslavist propagandalarından güç alarak ayaklanmaya devam ettiler. Rusya balkanlardaki Slav toplulukları arasında yoğun bir propaganda çalışması yaparak merkezi İstanbul olacak ve bütün Slavları içine alacak bir ittifakı duyuruyordu. Bu gelişmeler sonucunda 1875'de Sırplar ve Karadağlılar bağımsızlık elde etme amacıyla Osmanlı devletine savaş açtılar. Osmanlı ordusu Sırp ve Karadağ kuvvetlerini yenilgiye uğratarak ayaklanmayı bastırdı. Rusya bu durumu Ortodoksların katledildiği şekilde Avrupa'ya duyurdu. Böylece Balkan milletlerinin sözcülüğüne başladı. Osmanlı ordusunun kısa sürede ayaklanmaları bastırması, Karadağ'da duruma hakim olması ve Bosna-Hersek'de düzeni sağlaması, Rusyayı endişeye düşürdü. Avrupa devletlerini de yanına alarak Sırplarla savaşı durdurması için Osmanlı Devleti'ne ültimatom verildi. Osmanlı devleti Rusya'nın bu isteğini kabul etti. Fuar Şehirleri Kupası Fuar Şehirleri Kupası, 8 Nisan 1955'te kurulan; 1958'e kadar ticari fuarları olan Madrid, Londra, İzmir gibi şehirlerin takımlarına açık bir futbol kupasıdır. 1960'ların ortasına kadar Londra gibi birden fazla kulübü olan takımlar karma kadrolar gönderip şehrin adını taşıyan takımlarla katıldılar. (London XI) 1958'de bu kural kalkmasına rağmen 1971'e kadar bu isimle anıldı ve 1971 yılında UEFA Kupası adını aldı. İlk turnuvanın kulüp takımları fikstürleriyle çakışmaması için iki sezon boyunca düzenlenmesi düşünülmüştü ancak kupanın fuar dönemlerine de denk gelmesi için üçüncü bir yıla uzatıldı. Böylece ilk turnuva 1955'te başladı ve 1958'te bitti. İlk turnuvada Basel, Birmingham, Kopenhag, Frankfurt, Viyana, Köln, Lozan, Leipzig, Londra, Milano, ve Zagreb takımları yer aldı. Başlangıcında grup aşaması ile başlayan turnuvada bazı şehirleri kulüp takımları değil, karma takımlar temsil etti. Finalistler Barselona ve Londra'yı temsil eden iki takım oldu. Barselona'yı temsil eden takım, Espanyol'da oynayan bir futbolcu dışında tamamen FC Barcelona'dan oluşuyordu. Stamford Bridge'de 2-2 biten maçtan sonra, rövanş maçını Barselona 6-0 kazandı. İkinci turnuva 1958 ve 1960 yılları arasında düzenlendi. Grup aşaması yerine kupa formatı kullanıldı. FC Barcelona kupayı Birmingham City'yi 4-1'i yenerek bir kez daha kazandı. 1960-61 sezonunda üçüncü kez düzenlenen turnuva, bundan sonra her zaman sezon içinde düzenlendi. Bu sezon FC Barcelona, hem Fuar Şehirleri Kupası'nda hem de Şampiyon Kulüpler Kupası'nda mücadele etti. Avrupa turnuvalarının ilk yıllarında, bu turnuvalar birbirlerine rakip olarak görülüyordu ve aralarında çok az iletişim vardı. Şampiyon Kulüper Kupası, lig şampiyonlarını çağırdığı için kısa sürede Avrupa'nın en büyük turnuvası haline geldi. Barcelona'nın iki turnuvada mücadele etmesi ikisinde de başarısız olmasına neden oldu. Fuat Şehirleri Kupası'nda çeyrek finalde toplamda 7-6 yenilerek Hibernian'a elendi, Şampiyon Kulüpler Kupası'ndai ise Benfica'ya mağlup oldu. Roma üç maç süren bir süreç sonunda Hibernian'ı eledi. Birmingham City ikinci kez finale yükseldi ancak yine başarılı olamadı. Evinde 2-2 berabere kaldıktan sonra, Roma'ya 2-0 mağlup oldu. 1961-62 sezonunda her ülkeden üç takımın katılabilmesinin izni verildi. Edinburgh, Milan, ve Barselona (sırasıyla Hibernian ve Heart of Midlothian, Internazionale ve AC Milan, ve FC Barcelona ve RCD Espanyol) şehirlerini ikişer takım temsil etti. Bu kural değişikliği ile kupayı İspanya takımları domine etmeye başladı. FC Barcelona'nın başarısına Valencia ve Real Zaragoza da ortak oldu. Bu üç takım, 1958 - 1966 arasında turnuvayı altı kez kazandı. 1962, 1964 ve 1966 yıllarında finalin iki ismi de İspanya'dandı. 1962'de Valencia CF, FC Barcelona'yı toplamda 7-3 yenerek kupayı aldı. 1963'te Dinamo Zagreb'i toplamda 4-1 yenerek kupayı korudu. 1964'te üçüncü kez finale çıkan Valencia CF, Real Zaragoza'ya Camp Nou'da oynanan tek maçlık finalde 2-1 yenilerek kupayı bu sefer kazanamadı. 1965'te turnuvaya 48 takım katıldı ve böylece bir rekor kırıldı. O sene ikinci kez İspanya takımı içermeyen bir final oldu. Macar ekibi Ferencvárosi, Juventus'u tek maçlık finalde yenerek kupayı kazandı. 1966 turnuvası sportmenlik dışı olaylarla dikkat çekti. Chelsea takımına Roma'da taraftarlardan yabancı madde yağdı. Leeds United ve Valencia arasındaki maçta üç kişi oyundan atıldı. Yarı finalde Real Zaragoza'yla oynayan Leeds'te Johnny Giles de kırmızı gördü. Finalde FC Barcelona, Real Zaragoza'yı toplamda 4-3 yenerek kupayı kazandı. 1967 turnuvasında İngiliz ekiplerinin yükselişi dikkat çekti ve Leeds United finale çıktı. Finalde Dinamo Zagreb'e yenilse de bir sonraki sene Ferencvárosi TC'yi yenerek turnuvayı kazanan ilk İngiliz takımı oldu. Daha sonra sırasıyla Newcastle United ve Arsenal ve Leeds United'ın ikinci galibiyeti ile İngiliz takımları son dört turnuvayı kazanmış oldu. Son turnuvada Leeds United, toplamda 3-3 biten maçların sonunda deplasman golüyle Juventus'u finalde geçmiş oldu. "uz - uzatmalar sonunda" MBT-70 1960 ile 1965 yılları arasında ABD ve Almanya gelişmiş bir ağır muharebe tankı geliştirmek için güç birliği yaptılar. Almanya'dan Porsche firması sayesinde bu proje hedeflenen seviyeye geldi. Daha sonrasında bu modelin üzerinde yapılan eklemeler ve gelişmeler sayesinde Leopar tankları ortaya çıktı. Termal kamera Termal kamera, görüntüleme yöntemi olarak gözle görülmeyen IR enerjiyi (ısıyı) esas alan ve görüntünün genel yapısını IR enerjiyi göre oluşmuş renkler ve şekillerin belirlendiği görüntüleme sistemidir. Genelde güvenlik amaçlı da kullanılabilir ama çok çeşitli sektörlerin de kullanımına açıktır. Özellikle ısıya güdümlü füze, gece görüş sistemleri ve benzeri askeri tekniklerin gelişmesi ile önemi artmıştır. Elektrik sektöründe ise, elektriksel problemlerin tespitinde kullanılır. Elektrik akımının geçişi sırasında materyalde oluşan ısınma termal kameralar ile gözlenerek problem tespiti kolaylıkla yapılabilir. Aşırı yük altındaki güç transformatörleri, kablolar, kontak noktaları, kapasitörler, termal kamera ile gözlenerek ısınan noktalardaki problemler herhangi bir elektriksel ölçüm yapmadan tespit edilebilir. İnşaat mühendisliği alanda ise çelik yapılarda metal yorgunluğunun tespiti için, sıva altında oluşan küf nem veya çatlakların tespiti içinde kullanılır. Bu cihazların çektiği fotoğrafta sıcak bölgeler açık renk, soğuk bölgeler ise koyu renk le gösterilir. En soğuk bölgeyi mavi, en sıcak bölgeyi ise sarı gösterir. Ortamın sıcaklığına göre mavi den sarı ya da kırmızı renk kullanarak geçer. Tüm nesneler eğer -273 derece üzerinde ise termal enerji yaymaktadır. Bu da nesnelerde sıcaklığa bağlı olarak değişmektedir. Gözümüzün göremediği kızılötesi aralıkta termal enerji yayılır. Bu aralık kırmızı ışık ve mikrodalga ışınları arasındadır. Bu kameralar normal bakınca görülmeyen fakat ciddi sonuçlar doğurabilecek problemleri net olarak görebilmeyi sağlar. Yüzey sıcaklıklarını ölçmek, algılamak amacıyla elektronik optik cihazlarda kullanılmaktadır. Elektromanyetik dalgalar iletimi doğrudan olmayan hareketi esnasında çıkan ısı hareketidir. Bu cihazlar bu dalgaları ışınımı algılamak aynı zamanda ölçmek amacıyla elektronik optik cihazları kullanılır. Burada kamera canlıları vücutlardan çıkan ısı sayesinde görünür. Yani canlının yaydığı vücut ısısından yola çıkarak tespit eder ve yerlerini belirler. Bu cihazları diğer görüntüleme cihazlarından ayıran özelliği ise analiz yazılımlarına sahip olmasıdır. bu sayede doğadaki tüm materyal tiplerin kızılötesi yayılımları bulunabilir. her objenin ısı yayımı farklılık gösterir buna "emissivity" denir ve 0 ile 1 arasında değişir. Siyah hariç tüm nesneler 1'in altında siyahta ise emissivity 1'dir. Bu cihazlar görüntü oluşturmak için belli bir sıcaklık aralığına sahiptir. Sıcaklığına göre de IR yayılımları vardır ve her IR yayılımın değişik dalda boyunda olduğu için bu cihazlar belirli sıcaklık arasında görüntü verirler. Kameradaki objektifler küçük sıcaklıkta bile sıcaklık farkını yakalayıp bu farktan görüntü oluşturan bir özelliğe sahiptir. Normal kameralar görüntüyü ışık sayesinde oluştururken termal kameralar görüntüyü ısı sayesinde oluştururlar. Benzer şekilde insan beyni ve gözü görüntüyü oluşturmada renkleri ve ışığı kullanırken renk farklılıkları önemlidir. Beyaz bir duvar önünde bulunan beyaz bir objenin fark edilmesi son derece zor olduğu gibi ortam sıcaklığına eşit bir sıcaklıktaki bir objenin termal kamera ile görüntülenmesi de son derece zordur. Bu tür kameralarda kullanılan objektifler çok küçük sıcaklık farklarını yakalayabilen (0.01 °C gibi) ve bu farklılıktan görüntü oluşturabilen özelliklerdedir. Ayrıca görüntü oluşturabildikleri belli bir sıcaklık aralığına sahiptirler. Her sıcaklık değerinde farklı IR yayılımlar olduğu ve her Ir yayılımın farklı dalga boyuna sahip olasından dolayı da bu objektifler belli sıcaklık aralıklarında görüntü verebilirler. Askeri amaçlı olanlar genellikle doğada bulunan cisimlerin ortak IR yayılımlarının olduğu 8 ile 14 mikro metre dalgaboyuna duyarlı oldukları gibi endüstriyel tipte olanlar daha düşük dalga boylarına hassas üretilirler ve daha yüksek veya daha düşük sıcaklıklarda da görüntü oluşturabilme özelliklerine sahip olabilmektedir. Bu kameralar kamera merceği, ekranı, veri işleme, rapor oluşturma, kumanda araçları gibi yazılımları içeren optik bileşenlerden oluşmuştur.Bu kameraların en az bir merceği bulunur ve bu mercek önce kızılötesi ışınımı alır ve dedektöre odaklar ve dedektör de cevap verince görüntü oluşur. aslında mercek ışınımları dedektörde toplamak ve odaklamak amacıyla kullanılır . termal görüntüleyicilerin çoğu uzun dalga boyuna sahip olmakla beraber bu mercekler germanyumdan yapılmıştır. Askeri ve sivil alanlarda yaygın olarak kullanılan kamera sistemleri ısıl değişkenliklerin tespite yaradığı hemen hemen her alanda kullanılırlar. Canlı varlıkların tespiti askeri uygulamaların en büyük ayağı iken ısı kaçakları ve istenmeyen ısı üretimleri sivil kullanımda daha yaygındır. Sıralamak gerekirse, Difteri Difteri, halk arasında kuşpalazı olarak da bilinen, "corynebacterium diphteriae" isimli mikroorganizmanın boğaz, burun, göz ve derideki yaralarda yerleşmesiyle ortaya çıkan bulaşıcı bir hastalık. Bebeklerin 2-4 ve 6. aylarında tatbik edilen DBT karma aşısı içinde yer alan ve difteri mikrobunun toksininin zayıflatılmasıyla yapılan difteri aşısının yaygın olarak kullanılması sebebiyle, günümüzde aşılanmayanlarda tek tük ortaya çıkan bir hastalıktır. Difteri basili, düz veya hafif bükük silindir şeklindedir. Kalınlık ve boyları değişiktir. 34-95 derecede ürerken toksinini (zehrini) salgılar. Toksin, insan ve bütün hayvanlar için oldukça tehlikelidir. Dokularda harabiyet ve sinirlerde felç yapar. Difteri oldukça yaygın bir hastalıktır. Soğuk mevsimlerde daha fazla görülür. İki yaşından önce sadece burun ve yara difterisi şeklinde raslanır. Çocuğa annesinden geçen antikorlar onu bir süre hastalıklardan korur. Kuşpalazı tablosunu yapan tipik difteri özel bir anjin türüdür. Tipik hastalığını yapabilmesi için boğazın lenf dokusunda ve özellikle bademciklerde tutunması gerekir. Bademcikler ancak iki yaşından sonra olgunlaştıklarından ancak bu yaşlarda hastalığa duyarlık başlar. Daha sonra çocuk dış çevre ile temasa geçer. Oyun yaşında devamlı olarak sıcak-soğuk ve dış ortam etkilerine maruz kalır. Boğazda adi bakteri iltihapları olur, doku direnci kırılır. Bu arada difteri basili de girerse, hastalığın özel tablosu meydana gelir. Bir şahıs erişkin yaşlarına kadar difteri basili ile temas etmemiş ise her yaşta hastalığa yakalanabilir. Büyüklerin hastalığı çocukların hastalığına göre daha hafif geçmektedir. Difterinin bulaşmasında hastalar ve taşıyıcılar rol oynamaktadır. "Portör" denilen taşıyıcılar hastalığı bulaştırabilme özelliğinde olan ancak kendileri hastalık belirtilerini gösteremeyen kişilerdir. Bunlar boğaz salgıları ile devamlı olarak difteri basilini yayarlar. Hastanın kullandığı çamaşır, havlu, yemek takımları, oyuncaklar, vasıtasıyla bulaşabilir. Difterinin kuluçka dönemi ortalama 2 ila 4 gün arasında değişir. Difteri mikrobu, yerleşmiş olduğu organa göre değişik belirtiler yapar. Tek başına difteri denince boğaz difterisi anlaşılır. Ayrıca gırtlak difterisi (kro), burun difterisi vardır. Sinsi olarak başlar. Hastalarda neşesizlik, halsizlik, iştahsızlık olur. Bazen titreme ile 39-40 °C'ye çıkan ateş, baş ağrısı ve kusma ile başlayabilir. Toksinin kana karışmasının ilk günlerinde nabız hızlanır. Hastanın rengi soluk sarıdır. Difteri basili genellikle bademcikler üzerinde, bazen de yutak üzerinde yerleşmiştir. Bademcikler kızarmıştır, hafif şiştir. İlk 24 saat sonunda, bademcikler üzerinde sarı-gri renkte bir-iki nokta belirir, sonra bunlar genişleyerek bir gün içinde bütün bademcik yüzeyini kaplayan yalancı bir zar yapar. Bu zar giderek çevreye yayılır. Hastanın ağzı fena kokar. Çevre dokular şişmiştir. Yutak daralır, yutmayı imkânsız bir hale getirir. Yalancı zar, gırtlağa doğru da ilerleyerek, nefes almayı da zorlaştırır. Yalancı zar, altındaki mukoza (örtüye) sıkıca yapışmıştır. Zorlanarak kaldırılırsa, altındaki mukoza kanar. Zarı kaldırılmış mukoza üzerine ertesi gün bakılırsa yeniden zar meydana geldiği görülür. Difteride boyundaki lenf bezeleri şişer, bu bezeler basmakla ağrılıdır. Hastalığın başlangıcında görülen baş ağrısı, solukluk, halsizlik, hızlı nabız, idrarda protein bulunması mikrobun zehrinin kana geçmesi ile ilgili belirtilerdir. Her geçen gün bunlar biraz daha ilerler. Kaslar iyice gevşer, hasta çok halsiz ve sıkıntı içindedir. Bazen şuur bozuklukları ve havale görülebilir. Şiddetli durumlar koma ile sonuçlanır. En mühim belirtiler dolaşım sisteminde görülür. Önce nabız sayısı artar. Hastalığın ikinci haftasında tansiyonu oldukça düşen hastanın uçuk olan rengine morarma da eklenir. Kalp sesleri giderek zayıflar, nabız sayısı azalır, kalp yetmezliğe girer. Çünkü zehir, kalp kasına da etki eder. Ağır vakalar ve zamanında tedaviye alınmayanlar, genellikle ikinci haftanın sonunda ölürler. Hiç idrar yapamama hali, ölümün yakın olduğunun habercisidir. Zehirlenmenin çok fazla olduğu vakalarda ağız ve burun kanamaları olur ki bunlar da ölümle sonuçlanır. Difteri en çok anjinle karışır. Hekimin bunu nazarı dikkate alması gerekir. Genellikle 1 ila 5 yaşları arasında bulunan çocukların tehlikeli bir hastalığıdır. Hastalığın 3 dönemi vardır. Gırtlak difterisi, ya burun difterisinden sonra veya boğaz difterisinin yayılması ile olur. Kulak difterisi nadirdir. Burunda veya boğazda bulunan difteri mikroplarının östaki borusu aracılığı ile orta kulağa geçmesinden olur. Ateş, kulak ağrısıyla başlar. Zar delinebilir. Cerahatli bir akıntı vardır. Göz difterisi de nadirdir. Genellikle boğaz, burun difterisi bulunanların mikrobu, gözlere bulaştırması sonucu meydana gelir. Tedavi edilmezse körlükle neticelenir. Daha çok yaralanmalarda ve cinai düşüklerde veya nadir olarak operasyonlar (ameliyatlar) sonucunda görülmektedir. Mikrop, tozlarla yara üzerine gelir veya taşıyıcı kişilerden bulaşır. Değişik büyüklükte yuvarlak, oval veya düzensiz sınırlı, gri-sarımtrak renkte deri gibi kalın bir cerahat örtüsü yapar. Had vakalar kısa sürede, müzmin olanlar ise birkaç ayda kendiliğinden iyi olur. 3 ila 7 hafta içinde meydana gelirler. Felçlerin en çok görüldüğü yerler yumuşak damak, göz, kalp, yutak, gırtlak, diyafram adalesi, çevresel sinirler ve bacaktır. Bu felçler, mikrobun zehrine bağlı olarak hasıl olur. Felç olan organların vazifelerini yapamamalarına bağlı olarak değişik belirtileri ortaya çıkar. Mesela yumuşak damak felç olursa, hastanın içtiği su, burundan gelir ve hım hım konuşur. Hasta iyiliğe dönerse, bu felçlerde yavaş yavaş iyileşir. Difteri teşhisinde kullanılan Schick Testi, hastalarda çok defa pozitiftir. Hastanın kanında toksine (zehire karşı) savunma cisimciklerinin (antitoksin) bulunmadığını gösterir. Hasta yatak istirahatine alınır (1.5-2 ay). Özel tedavi antitoksik serumla yapılır. Bu serum kandaki difteri zehrini, etkisiz hale getirir. Ayrıca difteri zehri, böbrek üstü bezini de etkilediğinden bu hastalara kortizon ihtiva eden ilaçlar iyi gelir. Direkt olarak difteri basilini öldürmesi için de yüksek doz antibiyotik gerekir. Hastaya serum takılır. Ağızdan da uygun sulu besinler verilir. Gırtlak difterisinin nefes darlığı döneminde hayat kurtarıcı olarak, çok kere boğazı dışarıdan delip, havanın buradan kolay giriş-çıkışını sağlamak gerekebilir ki, bu işleme, trakeostomi ismi verilir. Bunu sağlamak için: 1826 da Pierre Bretonneau tarafından klinik bulgular tarif edilerek Difteri adı verilmiştir. Bretonneau membranöz kruplu bir hastada kızıldan difteriyi ayırarak tarif etmiştir. 1923'te hastalığın emin ve etkili aşısı bulunarak uygulamaya konmuştur. 1883'te difteri basili Edwin Klebs tarafından tarif edilmiş ve Friedrich Loeffler tarafından kültürü yapılmıştır ve bu nedenle de 1884'ten itibaren Klebs-Loeffler basili adı verilen bu basilin hastalığın etyolojisinden sorumlu olduğu kabul edilmiştir. 1888 de Emile Roux ve Alexandre Yersin basilin imal ettiği ekzotoksini tarif ederek myokardit ve nöritin nedenlerini açıklamışlardır. 1893'te Behring toksinin antitoksin tarafından nötralize edilerek insan ve hayvanlarda immunite sağladığını göstermiştir. 1924'te Ramon toksini formalinle birleştirerek toksoid yapmış ve immünizan ajan olarak kullanmıştır. Tuğra Tuğra, padişahın ismi ve lakabı bulunan alâmet, imza. Tuğra, hat sanatının bir kolu halinde yüzyıllar boyunca usta hattatlar eliyle yazılmıştır. Türkçe’de kelime olarak padişahın ismini ihtiva eden özel bir işaret, padişahın imzası gibi anlamlar ifade eder. Aslı Oğuz lehçesinde "tuğrağ" olup, hükümdarın basılmış imzası demektir. Orhan Gazi tarafından kullanılan ilk tuğra Orhan bin Osman ifâdesinden ibâret olup, tuğralardan ilki 1324 diğeri 1348 tarihlidir. Birinci Sultan Osman Gazi'ye ait bir tuğraya günümüze dek hiçbir yerde rastlanmamıştır. Bu nedenle 36 Osmanlı padişahı; ama 35 Osmanlı padişah tuğrası vardır. Padişahın kendisi ve babasının isminin yazıldığı kısma, taht, kürsü veya sere adı verilir. Buradan sola doğru uzanarak aşağıdan yukarıya doğru uzayan ve iç içe iki kavisten meydana gelen kısma ise, beyze veya sancak adı verilir. Kanuni Sultan Süleyman'ın Tuğrası: Önceleri; ahidname, menşur, name-i hümâyun, mülknâme, ferman, vakfiye, berat vb. üzerine ve ortaya yazılan tuğra, sonraları; para, defter ve kâğıtların başına bir hanedan arması halinde bayraklarda, pullarda ve resmi yapılarda da kullanıldı. Tuğra, vesikalarda; tevki-i hümayun, nişan-ı hümâyun, nişan-ı şerif-i âlişan, misal-i meymun, alamet-i şerife, tuğra-i garra diye de isimlendirilmiştir. Tuğra çekene; tuğrai, tevkii, nişancı, tuğrakeş ve tuğranüvis de denilirdi. Şehzadeler, isimleri ile tuğra çektirirler, emirler yazdırırlar ve bu suretle kendi idareleri altındaki bölgelerde bir padişah gibi hüküm sürerlerdi. Yalnız kendi adlarına para bastıramaz ve namlarına hutbe okutamazlardı. Bu iki imtiyaz yalnız padişahlara aittir. 15 Haziran 1927 tarihinde tuğraların kaldırılması ile ilgili bir kanun hazırlanmıştır. Havale (tıp) Havale ya da konvülsiyon, çeşitli sebeplere bağlı olarak ortaya çıkan, birdenbire başlayan ve birkaç saniyeden 1-2 dakikaya kadar sürebilen, şuur kaybı, nefes alamama, kasılma ve çırpınmalarla seyreden durum. Tıp dilindeki adı "konvülsiyon"dur. Havale sebepleri yaşa göre değişiklikler gösterir. Hayatın ilk 2 senesinde havale görülmesi diğer yaşlara göre daha fazladır. Yeterli oksijen alamama ve kanamanın tesirlerinin görüldüğü doğum sırasında çocuğun geçirdiği zor durumlar, beynin doğuştan bazı hastalıkları ve enfeksiyon hastalıkları (mikrobik hastalıklar), süt çocuklarındaki en sık havale sebepleridir. Süt çocukluğunun ileri dönemlerinde ve erken çocukluk çağında had ateşli hastalıklar en sık havale sebebidir. Süt çocuklarında havaleye sebep olan rahatsızlıklar içinde sebebi meçhul sara, kanda şeker seviyesinin düşüklüğü (hipoglisemi), beyin urları (tümörler), böbrek yetmezliği, zehirlenmeler, nefes alamama (hipoksi), kafa içi kanamalar, kafa içi damar tıkanıklıkları da önemli yer tutar. Çocukluk çağının ortalarına doğru kafa içi enfeksiyonlar (mikrobik ve ateşli hastalıklar) nadiren havaleye yol açarken, hayatın üçüncü senesinden itibaren sebebi meçhul sara, en önemli havale sebebi haline gelir. Bu devredeki ve oyun çocukluğu devresindeki diğer havale sebepleri arasında; doğuştan beyin hastalıkları, doğumun yol açtığı ve sonradan olan beyin hasarları, enfeksiyon hastalıkları, kurşun zehirlenmesi, beyin urları ve ilaç zehirlenmeleri de önemli yer tutar. Yetişkinlerdeki havale sebepleri arasında kadınlarda gebelik zehirlenmesi, sebebi meçhul sara, kafa içinin ur, kanama gibi durumları, kan şekeri düşüklüğü, kan kalsiyum seviyesi dengesizliği en önemlileridir. Havaleler daha ziyade çocukluk dönemlerinde ortaya çıktığından bu dönemin en sık havale sebebi olan ateşli hastalıklara bağlı havaleleri daha teferruatlı incelemek icab eder. Ateşli hastalıklara bağlı havalelere en çok altı ay ile üç yaş arasında rastlanır. Tıp dilindeki ismi "febril konvülsiyon" olan bu tip havalelere, erkek çocuklarında daha sık rastlanır. Ailenin diğer fertlerinde de havaleler olması fazla görülmesinde etkili olabilir; genetik bir yatkınlık söz konusudur. Bu havalelerin en çok rastlanan sebebi, üst solunum yolunun ateşli hastalıklarıdır. Ateşe bağlı olarak ortaya çıkan havalelerde, ateşin çok yükselmesinden ziyade "aniden yükselmesi" rol oynar. Febril konvülsiyonlar kısa sürer, iki dakikayı geçmesi nadirdir. Nöbetten sonra herhangi asabi, ruhi bir araz kalmaz. İlk aylardaki bebeklerde tipik havale nöbetleri şeklinde ortaya çıkmayabilir. Bunlarda, sıçrama, ağızdan salya akması, gözlerin kayması, hareketsizlik, ağızda irade dışı çiğneme ve emme hareketleri şeklinde nöbetler ortaya çıkabilir. İlerleyen süt çocukluğu ve çocukluk devrelerinde ise tipik havale nöbetleri görülür. Önce çocuğun kolları ve bacakları ani olarak kasılır, sonra, çırpınmalar başlar. Bu sırada şuur kaybolur, gözler kayar, yüz solar, dilini ısırabilir, nefesini bir süre alamadığından morarır. Başlangıcı çığlık atarak olabilir, bu sırada gaitasının ve çişini kaçırabilir. Kısa süren bu tip bir havale nöbetinden sonra şaşkınlık ve birkaç saat sürebilen uyku durumu ortaya çıkabilir. Nöbetten sonra çocuk geçici bir süre için elini kolunu oynatamayabilir. Havale için bünyesi müsait ve ailevi yatkınlığı olan çocuklarda nöbetler tekrarladıkça artık ateş yükselmeden de çocuk havale geçirmeye başlar. Tedbir alınmadığı takdirde bu tip çocuklarda nöbetler ilerki yaşlarda da devam eder ve sara hastalığı söz konusu olur. İlk defa ateşe bağlı havale geçiren çocuklarda beyin etepakisyonu ve diğer tetkikler tamamen normal çıkabilir ancak bunların yapılması havale sebebini diğerlerinden ayırt etmede işe yarar. Havale geçirmekte olan çocuğun solunum yolları açık tutulmalıdır. Dilini ısırması önlenmelidir. Havaleye yol açan ateşli hastalık dışı bir sebep tespit edilirse, o da ortadan kaldırılmalıdır. İkinci defa havale geçiren çocuklara iki sene müddetle hekim kontrolünde nöbet önleyici ilaç verilmemelidir. Özellikle küçük çocukları havalelerden korumak için ateş yükselmeye baslarken soymalı, soğuk kompreslerle ve ateş düşürücülerle ateşin yükselmesi önlenmelidir. Bu arada ateşli hastalığın tedavisi için de mutlaka bir hekime müracaat edilmelidir. Habip AydoÄŸdu Habip Aydoğdu, (d. 1952, Konya) Türk ressam. İlköğreniminin ardından girdiği sınav sonucunda altı yıllık Konya İvriz İlköğretmen Okulu'nda yatılı okumaya hak kazandı. Yeteneğe yönlendirme uygulamasından yararlanarak öğretmen okulunun üçüncü sınıfından dördüncü sınıfa geçerken; ders notlarının aritmetik ortalamasının yüksek oluşuna paralel resim yeteneğinin öğretmenleri tarafından keşfi ile 1967 yılında yetenek sınavıyla İstanbul Ortaköy İlköğretmen Okulu resim seminerine girdi. Sanat eğitimcileri Selahattin Hüsnü Taran ve Hamdi Dicle'nin öğrencisi oldu. 1970 yılında öğretmen olarak bu okuldan mezun olan Aydoğdu, öğretmenlik yapmayarak aynı yıl şimdiki adıyla Marmara Üniversitesi Güzel Sanatlar Fakültesi olan dönemin İstanbul Devlet Tatbiki Güzel Sanatlar Yüksek Okulu Dekoratif Resim Bölümü'nün yetenek sınavını kazanarak dört yıl boyunca resim eğitimi gördü. Yedek subay olarak askerlik görevini Mardin'in Nusaybin ilçesinde tamamladıktan sonra, 1987 yılına kadar TRT'de grafikerlik görevinde bulundu. TRT-2'de yayınlanan ve televizyonların en uzun soluklu kültür-sanat programlarından biri olan Akşama Doğru Programı'nı hazırlayan ve sunan Seynan Levent'in önerisiyle, programda dekor olarak kullanılmak üzere altı panodan oluşan spontane bir çalışma gerçekleştirdi. Dekor, 11 Ekim 2000'de Habip Aydoğdu'nun konuk olduğu programdan itibaren kullanılmaya başlandı. Aynı programda dekor'un yapılışının detaylı görüntüleriyle birlikte Habip Aydoğdu'yla yapılan söyleşiye de yer verildi. İlk kişisel sergisini 1976 yılında Or-An Sanat Galerisi'de açan Aydoğdu, 30. sanat yıl dönümünde resmiyle ilgili: "Eski resimlerimle yeni resimlerim arasında çok fark var. En son yaptığım resim de bir öncekinden farklı. Bu çok doğal... Çünkü her resimde elde ettiğim tadı bir sonrakinin alt malzemesi olarak kullanıyorum. Öyle daldan dala atlamıyorum, büyük sıçramalar da yapmıyorum, ama, her resimde bütün unsurları yeniden sorguluyorum. Dönüp geriye baktığımda, nereden nereye geldiğimi görüyorum. Her sergide izleyiciler de bunu farkediyorlar. Benim için değişim, kendi rotası içindeki oluşum ve gelişimdir." Kendisiyle özdeşleştirilen "Habip Kırmızısı" ile ilgili olarak ise, şöyle diyor: "İlk sergimi 1976'da açtım. Serginin işlerini de Mardin'in Nusaybin ilçesinde askerdeyken yapmıştım. Askeriyede ıstampa mürekkebi adı verilen bir mürekkep vardır. Kırmızı renklidir ve mühür basmak için kullanılır. Elimde bir tek o mürekkep olduğu için resimlerimde kullandım. Sonra o duygular sanat hayatım boyunca devam etti. Kırmızı benimle bütünleşen bir renk oldu, "Habip Kırmızısı" adı verilen yeni bir renk çıktı ortaya. Kırmızıyı İsyanın rengi gibi kullanıyordum, bilinçaltının, sezgilerin, bastırılmış duyguların dışavurumunu ifade ediyordu. Sanatçı halen Ankara Batıkent'teki atölyesinde resim çalışmalarına devam etmektedir. Jimmy Carter James Earl "Jimmy" Carter Jr. (d. 1 Ekim 1924), Amerikan siyasetçi ve Amerika Birleşik Devletleri'nin 39. başkanı. 1977-1981 yılları arasında başkanlık yapmıştır. Carter Center'daki çalışmalarından dolayı 2002 yılında Nobel Barış Ödülü'nü kazanmıştır. George H. W. Bush'un 30 Kasım 2018'de ölmesinden sonra hayatta olan en yaşlı ABD Başkanı unvanını kazandı. 1924 yılında doğdu. ABD'nin Georgia eyaletinde fıstık tarımıyla uğraşan bir ailenin çocuğudur. 1970 yılında Georgia eyaletine vali seçildi. 1976 yılında o zamanki başkan Gerald Ford'a karşı Demokratik Parti'den adaylığını koydu ve seçimi küçük bir farkla kazanarak başkan oldu. Başkanlığı sırasında petrol krizi yaşandı. Enflasyon oranı tarihin en yüksek değerlerinden birine ulaştı. Sovyetler Birliği Afganistan'ı işgal etti. İran'daki Şah Muhammed Rıza Pehlevi yönetimi yıkılarak İran İslam Cumhuriyeti kuruldu. ABD'nin Tahran'daki elçiliği hükûmetten cesaret alan bir grup öğrenci tarafından işgal edildi ve elçilik çalışanları 444 günlük bir süreyle rehin alındı. Bu durum başkanlığının son günlerine kadar sürdü ve rehinelerin serbest bırakılması konusunda başarısızlığı 1980 yılındaki başkanlık seçimlerini Ronald Reagan'a kaybetmesinde büyük rol oynadı. Başkanlığından sonraki dönemde dünya çapındaki birçok krizde ara buluculuk görevini üstlendi. Bu konudaki katkılarından dolayı 2002 yılında Nobel Barış Ödülü aldı. Carter uzun zamandır ABD Deniz Harp Okulu'na katılmayı hayal etmişti. 1941'de Amerika'nın yakınlarındaki Georgia Southwestern College'da mühendislik alanında lisans eğitimine başladı. Ertesi yıl Atlanta'daki Georgia Teknoloji Enstitüsü'ne geçti ve 1943'te Deniz Harp Okulu'na kabul edildi. İyi bir öğrenciydi ancak akademinin birinci sınıf öğrencilerinin agresif taciz kültürünün aksine, onlardan ayrılmış ve sessiz bir insan olarak görüldü. Akademide, Carter kız kardeşi Ruth'un arkadaşı Rosalynn Smith'e aşık oldu. İkili, 1946'daki mezuniyetinden kısa bir süre sonra evlendi. Mecitözü Mecitözü, Türkiye'nin Çorum iline bağlı bir ilçedir. Havale Havale, ÅŸu anlamlara gelebilir Karahacılı, Pınarbaşı Karahacılı, Kayseri ilinin Pınarbaşı ilçesine bağlı bir mahalledir. Oğuzların ( Türkmenlerin ) Avşar boyundandır. 1739 yılında Adana'nın Yüreğir ilçesinin bir mahallesi olan Buruk Beldesiden ayrılan iki kardeş olan Ömer ve Süleyman'nın şimdiki köy yerine yerleşmesiyle köy oluşmuştur. Karahacılı mahallesi tamamen birbirlerine akrabadır. Oğuz Türklerinin Bozok kolunu Yıldız Han'ın oğlu Avşar boyundandır.Avşar boyunun içindede Karahacılı aşiretine mensuptur. Karahacılı aşireti Adana'nın Yüreğir ilçesinde yoğun olarak bulunmaktadır, bunun yanında Mersin merkez,İran Urmiye, Nahçıvan ,Azerbaycan'dan kökleri Orta Asya'nın derinliklerine kadar inmektedir.Ünlü halk ozanımız Dadaloğlu da Karahacılı aşiretine mensuptur.İki kardeşin (Ömer ve Süleyman) diğer bir kardeşide Yeşilhisar'ın Musahacılı mahallesine yerleşmiş.Karahacılı mahallesi ile Musahacılı akraba köylerdir. Kayseri il merkezine 80 km, Pınarbaşı ilçesine ise 13 km mesafededir. RAKIM; 1560 m Yahudi inanç esasları Yahudi inanç esasları (İbranice : עיקרי האמונה היהודית) (Yidiş : אידישע אמונה פרינציפן) Her dinde olduğu gibi Yahudilikte de İman esasları vardır bunlara İbranice'de emunot adı verilir. Yahudiliğin amentüsü (Credo) olan bu 13 Emunot şunlardır. Yahudilikte Seçilmiş Halk inancı Yahudiler, İbrahim peygamberin dürüstlüğünden olayı İbrahim’in kavminin Tanrı tarafından seçildiğine, onlarla ahid yapıldığına ve kendilerinin de bu kavmin devamı olduklarına inanırlar. Musevilikteki seçilmişlik kavramı Musevi Irkını değil Musevi Halkı’nı kapsar (İbranice : Am Yisrael עם ישׂראל) yani burada bahsedilen bir ırk değil Tanrı’nın emirlerini benimsemiş olan halktır. Bir başka deyişle sonradan Museviliği kabul etmiş bir kişi de hangi ırktan ve dinden olursa olsun artık İsrail Halkı’ndan sayılmaktadır. Bu seçilmişlik Musevilere bir üstünlük değil tersine ek bir sorumluluk getirmektedir, çünkü Museviliğe göre cennete ulaşmak için Musevi olmak şart değildir. Tek Tanrı’ya inanan ve temel insani ahlak kurallarını çiğnememiş her kişi dini ne olursa olsun cennete gidebilecektir. Tevrat’ta bu temel 7 ilke, Nuh’un Evrensel Yasaları isminde anlatılmaktadır buna göre: Nuh’un Evrensel Yasaları şunlardır: Talmud, Yahudi olmasalar bile tüm insanların Nuh’un Evrensel Yasaları’na uyması gerektiğini belirtir. Bu kurallara uyanları ise dürüst (İbranice: hasid) olarak adlandırır. Talmud’a göre bu Yedi Evrensel Yasa’ya uyanlar, Dünya'nın Dürüst İnsanları (İbranice: Hasid Umot Ha’olam) olarak görülürler. Bu kişiler Yahudi şeriatının uygulandığı her yerde, Yahudiler’in sahip olduğu tüm haklardan yararlanabilirler. Bu kişilere İbranice’de "ger toşav" adı da verilir. Nuh’un Evrensel Yasaları’nı yürekten benimsemiş ve uygulayan insanlar her iki dünyada da kurtuluşa ulaşacaklardır. Musevi inancında kurtuluş sadece Yahudiler ya da sonradan Yahudilik dinine geçenler için değildir. Eliyau Raba'da şöyle denilmektedir: Yer ve gök şahit olsun ki; ister Yahudi, ister gayr-ı Musevi (goy), kadın ya da erkek, köle ya da cariye her kişi kendi ameline göre (yaptığı işlere) değerlendirilecektir. Musevilere göre, Musevi olmayan ama dürüst olanların kurtuluşuyla ilgili bu anlayış, Yahudiliğin sadece Yahudi ırkına ait olmasından kaynaklanmaz. Zira ırk olarak Yahudi olmayıp sonradan Yahudiliğe geçenler ile ırk olarak Yahudi olanlar arasında hiçbir fark yoktur. Haham Yeremya "Tevrat hükümlerini uygulayan bir yabancının bir hahambaşına eşit düzeyde olduğunu bize bildiren nedir? Tevrat 'Bu, Kohenler’in, Levililer’in ve İsrail’in Tevratıdır' demez, 'Bu, tüm insanın Tevrat’ıdır' der. Ayrıca Tevrat 'Kapıları, sadece Levililer’e, Kohenler’e ve İsrailliler’e aç' değil 'İnançlı milletlerin girebilmesi için kapıları aç' buyurur demiştir. Bu yüzden Yahudilikte Nuh’un Yedi Evrensel Yasası’nı benimsemek kurtuluşun en kolay yolu kabul edilir. Çünkü Yahudi olmayanlar, Nuh'un Yedi Evrensel Yasası’nı yerine getirerek, kolaylıkla kurtuluşa erebilir ve cennet nimetlerinden faydalanabilirler. Oysa Museviler için cennete gitmek sadece bu 7 maddeye uymakla gerçekleşecek kadar kolay değildir. Tanrı Tevrat’ta Musevi’nin yapması ve yapmaması gereken toplam 613 Mitsvot (emir) sıralar ve Yahudilerin bunlara uymasını zorunlu kılar. Bu sebeple Musevilik’te seçilmişlik bir üstünlükten değil, daha çok bir yükümlülük ve sorumluluk anlamına gelmektedir. Nuh'un Evrensel YasalarÄ± Talmud'ta geçen ve Musevilerce tüm insanlık için evrensel prensipler olduğuna inanılan prensipler. Yedi Adettir. Musevilik inancı bu temel 7 ilkeye uyan herkesin hangi dinden olursa olsun cennete gideceğine inanır. Ancak Museviler için cennete gitmek sadece bu 7 maddeye uymakla gerçekleşecek kadar kolay değildir. Tanrı Tevrat’ta Musevi’nin yapması ve yapmaması gereken toplam 613 Mitsvot (emir) sıralar. Ã–zbekistan somu "Özbekistan'ın önceki para birimleri: Buhara tengesi, Hokand tengesi ve Harezm tengesi." Özbekistan Somu (Özbekçe: soʻm, сўм, ISO 4217 kodu: UZS) Özbekistan'da, 1991 yılında Sovyetler Birliği'nin dağılması sonrasında 1992 yılına kadar Ruble kullanılmaya devam edilmiş, daha sonra Som Kupon olarak adlandırılan para biriminin kulanılmasına başlanmıştır. O yıllarda yeni yapılanmakta olan bağımsız ekonomi nedeniyle hızla değer kaybeden Som Kupon banknotlar dolaşımdan kaldırılarak yerlerine yeni Som banknotlar dolaşıma verilmiştir. Özbekistan Cumhurbaşkanı İslam Kerimov'un 16 Haziran 1994 ve 870 sayılı kararı esasında, Som Kupon yerine 1 Temmuz 1994 tarihinden itibaren Som kullanılmaya başlanmıştır. Som kelimesi Kırgızca, Uygurca ve Özbekçe ile diğer birçok Türk dillerinde "saf" anlamına gelir. Sovyetler Birliği'nin dağılması sonrası diğer eski Sovyet ülkeleri gibi gibi Özbekistan da bağımsızlığını ilan ettikten sonra Rus rublesi kullanmaya devam etti. 15 Kasım 1993'te Özbekistan'ın yeni para birimi olan So'm tanıtıldı. 1, 3, 5, 10, 25, 50, 100, 200, 500, 1000, 5000 ve 10.000 değerlerine sahip yeni banknotlar tedavüle çıkarıldı. Tüm banknotların ön yüzünde Özbekistan arması, arka yüzünde ise Semerkant'ın simgelerinden olan Registan yapısının bir görseli vardı. İlk seride madeni paralar bulunmamaktadır. 1 Temmuz 1994'te 1 yeni so'm = 1000 eski so'm oranıyla tanıtıldı. Ayrıca bu seride alt birim olan 100 tiyin tedavüle çıkarılmıştır. Alberta Alberta, Kanada'nın Batı Kanada bölgesindeki eyâleti. 1 Eylül 2005'te, Kanada Konfederasyonu'na katılmasının 100. yılını kutlamıştır. Eyâletin doğusunda Saskatchewan, kuzeyinde Kuzeybatı Toprakları, batısında Britanya Kolumbiyası ve güneyinde bir Amerikan eyâleti olan Montana bulunur. Britanya Kolumbiyası sınırı ünlü Kayalık Dağlar ("Rocky Mountains") zirveleri doğrultusunda uzanır. Eyaletin güneydoğu bölümü bir tarafa bırakılırsa, Alberta sahip olduğu düzinelerce nehir ve gölle, oldukça sulak bir eyâlettir. Güney-kuzey doğrultusunda 1200 km, doğu-batı doğrultusunda ise 600 km uzanan bu eyalette, yüksekliğin de etkisiyle, iklim önemli farklılıklar göstermektedir. Kuzey Alberta, büyük oranda taygalarla kaplıdır ve eyâletin yarı-kurak güney bölümüne kıyasla buzlanmanın olduğu günlerin sayısı, bu bölgede daha fazladır. Alberta'nın batısı, yüksek dağ dizisi dolayısıyla oldukça korunaklıdır; bir çeşit Föhn rüzgârı olan Chinook rüzgârları sayesinde kışlar bu bölgede daha yumuşak geçmektedir. Diğer taraftan eyâletin genel olarak düz olan güneydoğu bölümünde, kışlar oldukça sert geçer ve buna karşılık yaz aylarında da oldukça yüksek sıcaklık değerlerine rastlanır. Alberta'nın başkenti, 1 milyonun biraz üstündeki nüfusuyla Edmonton'dır; güneyde yer alan ve büyük bir ticaret merkezi olan Calgary, 1,1 milyonluk nüfusuyla eyâletteki en büyük kenttir. Eyâletin diğer büyük kentleri ve kasabaları ise şunlardır: Banff, Camrose, Wetaskiwin, Fort McMurray, Grande Prairie, Jasper, Lethbridge, Lloydminster, Medicine Hat, ve Red Deer. Calgary-Edmonton Koridoru olarak adlandırılan, güneyden kuzeye yaklaşık olarak 400 km'lik bir mesafeyi kapsayan bölge, Alberta'nın en çok kentleşmiş alanı olmasının yanı sıra, Kanada'nın en yoğun nüfusa sahip olan bölgelerinden biridir. 2001 yılında bu gölgede 2,15 milyondan fazla insan yaşamaktaydı (Alberta nüfusunun %72'si). Bu bölge aynı zamanda Kanada'nın en hızlı büyüyen bölgelerinden biridir. Eyâletin sahip olduğu zengin doğal kaynaklar ve özellikle petrol, günümüzde de ekonomik gelişimin lokomotifi olmayı sürdürmektedir. 40'larda keşfedilen petrol kaynakları, o dönemden başlayarak eyaletin Kuzey Amerika'da petrol üretiminin liderlerinden biri olmasını sağlamıştır. Dünyanın en büyük petrol rezervi, eyaletin kuzeyinde 55.000 nüfusa sahip olan, Fort McMurray kentindedir; ve Fort McMurray bugün Kanada'da en hızlı büyüyen kent unvanına sahiptir. Alberta ekonomisi, Kanada'nın en güçlüsü olarak görünmektedir. Ekonominin gücü büyük oranda hızla gelişen petrol endüstrilerinden ve daha küçük oranda tarım ve teknoloji endüstrilerinden ileri gelmektedir. 2005 yılında Alberta'da kişi başına düşen gayri safi eyâlet içi hasıla 66.279 Kanada Doları kadardı; bu rakam ulusal ortalamanın %56 üstündedir ve bazı Atlantik eyâletlerinin iki katından bile fazladır. Eyâletin şu anki başkanı, Alberta İlerici Muhfazakar Partisi'nden Ed Stelmach'dır. Stelmach, tartışmalı selefi Ralph Klein'in 14 yıllık yönetiminin ardından emekli olmasıyla başkanlık makamına geçmiştir. Eyâlet, federal ve yerel seçimlerde, muhafazakâr politikaların kalesi görünümündedir. Alberta nüfusu, gelişen ekonomiyle bağlantılı olarak hızla büyümektedir; Alberta'nın göreceli olarak yüksek doğum oranları, Kanada'nın içinden ve dışından eyalete olan göç hareketleri büyümenin başlıca etkenleridir. 2005 yılı sonunda eyâletin nüfusu 3,306,359 kadardı ve nüfusun %81'i kentsel alanlarda, %19'u ise kırsal da yaşamaktaydı. Albertalıların büyük bölümü kendini Hristiyan olarak tanımlamaktadır. Alberta diğer tüm eyâletlerden daha fazla evanjelik Hristiyan'a sahip olmasıyla çelişik bir şekilde, British Columbia'nın ardından ülkedeki en düşük kilise katılım oranına sahiptir. Eyâlette önemli Hindu, Sih ve Müslüman topluluklar bulunmaktadır. Kuzey Amerika'nın en eski camisi Edmonton'dadır. EbÃ» Bekir Ebû Bekir (, d. 573 - ö. 634) ya da tam adıyla Ebû Bekr Abdullah bin Ebî Kuhâfe Osmân bin Âmir el-Kureşî et-Teymî (), İslam peygamberi Muhammed'in sahabesi ve Dört Halife'nin ilki. Muhammed sonrası Müslüman toplumda 632-634 arası liderlik ve yöneticilik yapması, bu sebeple Muhammed'in halefi olması kendisine "ilk halife" unvanını kazandırmıştır. Müslüman olduktan sonra Muhammed, Ebû Bekir'e Abdullah ismini vermiştir. Sünni inanışına göre Muhammed'in en iyi dostudur. En yaygın kullanılan lakaplarından olan "es-Sıddîk" (sadık, bağlı, doğrulayıcı) sebebiyle sık sık Ebû Bekir es-Sıddîk olarak anılır. Sıddîk lakabının Miraç rivayetiyle ilgili olarak kendisiyle tartışan Mekkelilere "Eğer olayı bildiren peygamberse doğru bildirmiştir." şeklinde cevap vermesinden sonra kendisine verildiğine inanılır. Muhammed'in, Ebû Bekir'in kızı Aişe ile hicret öncesinde Mekke'de evlenmesinden dolayı kayınpederidir. Halifeliği sırasında Kur'an'ı mushaf haline getirtmiştir. Sünni inanışına göre İslâm'a giren hür erkeklerin, Raşit Halifelerin (Dört Halife) ve Aşere-i Mübeşşere'nin ilkidir. Şiî inanışına göre İslam'ı ilk kabul eden Ali'dir. Ebû Bekir, Benu Teym'lerin Kureyş kabilesindendir, Mekke'de doğmuştur. Babası Ebu Kuhafe, annesi Ümmü'l-Hayr Selma'dır. Peygamber ilk vahyi kendisine haber verdiğinde Müslüman olmuştur. İlk Müslüman tarihçilere göre tüccardı. Kazancının büyük bir bölümünü İslam dini için harcadığı, yer alan Ebû Bekir ayrıca ilk Müslümanların İslama davet edilmesinde önemli rol almıştır. Muhammed 622 yılında Mekke'den Medine'ye giderken (Hicret) Ebû Bekir ona eşlik etmiştir. Bu konudan Kur'an'da Tevbe Suresi'nin 40. ayetinde bahsedilmiştir: Eğer siz ona (Peygamber’e) yardım etmezseniz, (biliyorsunuz ki) inkar edenler onu iki kişiden biri olarak (Mekke’den) çıkardıkları zaman, ona bizzat Allah yardım etmişti. Hani onlar mağarada bulunuyorlardı. Hani o arkadaşına, “Üzülme, çünkü Allah bizimle berâber” diyordu. Allah da onun üzerine güven duygusu ve huzur indirmiş, sizin kendilerini görmediğiniz bir takım ordularla onu desteklemiş, böylece inkar edenlerin sözünü alçaltmıştı. Allah’ın sözü ise en yücedir. Allah mutlak güç sahibidir, hüküm ve hikmet sahibidir.